{
    "K03psp_5u:0": " pañcaviṃśatisāhasrikā prajñāpāramitā V",
    "K03psp_5u:1": " punar aparaṃ subhūte bodhisattvo mahāsattvaḥ sacet svapnāntaragato 'pi svapnopamāṃś caiva sarvadharmān vyavalokayati,",
    "K03psp_5u:2": " pratiśrutkopamān marīcyupamān pratibhāsopamān nirmitakopamān gandharvanagaropamāṃś ca sarvadharmān vyavalokayati na ca sākṣātkaroti,",
    "K03psp_5u:3": " idaṃ subhūte bodhisattvasya mahāsattvasyāvinivartanīyalakṣaṇaṃ veditavyam. iti prathamaṃ liṅgam",
    "K03psp_5u:4": " punar aparaṃ subhūte svapnāntaragato 'pi bodhisattvo mahāsattvaḥ śrāvakabhūmau vā pratyekabuddhabhūmau vā traidhātuke vā na spṛhayati na cittam utpādayati nānuśaṃsayati,",
    "K03psp_5u:5": " idam api subhūte 'vinivartanīyasya bodhisattvasya mahāsattvasyāvinivartanīyalakṣaṇaṃ veditavyam. iti dvitīyam",
    "K03psp_5u:6": " punar aparaṃ subhūte bodhisattvo mahāsattvaḥ sacet svapnāntaragatas tathāgatam anekaśataparivāram",
    "K03psp_5u:7": " anekasahasraparivāram anekaśatasahasraparivāram anekakoṭīniyutaśatasahasraparivāraṃ",
    "K03psp_5u:8": " bhikṣubhikṣuṇībhir upāsakopāsikābhir devanāgayakṣagandharvāsuragaruḍakiṃnaramahoragaiḥ",
    "K03psp_5u:9": " parivṛtaṃ puraskṛtaṃ tathāgatam arhantaṃ samyaksaṃbuddhaṃ dharmaṃ deśayantaṃ paśyati,",
    "K03psp_5u:10": " sa taṃ dharmaṃ śrutvā tasya dharmasyārtham ājanāti dharmānudharmapratipanno viharati samayapratipanno 'nudharmacārī,",
    "K03psp_5u:11": " idam api subhūte 'vinivartanīyasya bodhisattvasya mahāsattvasyāvinivartanīyalakṣaṇaṃ veditavyam. iti tṛtīyam",
    "K03psp_5u:12": " punar aparaṃ subhūte bodhisattvo mahāsattvaḥ svapnāntaragataḥ sacet tathāgataṃ paśyed",
    "K03psp_5u:13": " vaihāyasam atyudgamya bhikṣusaṃghasya dharmaṃ deśayantaṃ dvātriṃśadbhir mahāpuruṣalakṣaṇaiḥ",
    "K03psp_5u:14": " samalaṃkṛtaṃ vyāmaprabham ṛddhiprātihāryañ ca nidarśayantan nirmitāṃś ca nirmiṇvantan",
    "K03psp_5u:15": " tāṃś caiva nirmitān anyeṣu lokadhātuṣu buddhakṛtyaṃ kurvataḥ,",
    "K03psp_5u:16": " idam api subhūte 'vinivartanīyasya bodhisattvasya mahāsattvasyāvinivartanīyasya lakṣaṇaṃ veditavyam. iti caturtham",
    "K03psp_5u:17": " punar aparaṃ subhūte bodhisattvo mahāsattvaḥ svapnāntaragato 'pi nottrasyati na saṃtrasyati na saṃtrāsam āpadyate grāmaghāte vartamāne nagaraghāte vartamāne 'gnidāhe vartamāne,",
    "K03psp_5u:18": " vyāḍamṛgān vā dṛṣṭvā tadanyān vā caṇḍamṛgajātīr dṛṣṭvā pipāsitān dṛṣṭvā bubhuksitān",
    "K03psp_5u:19": " dṛṣṭvā mātāpitṛmaraṇaṃ vā dṛṣṭvā bhrātṛbhaginīmaraṇaṃ vā dṛṣṭvā putraduhitṛmaraṇaṃ",
    "K03psp_5u:20": " vā dṛṣṭvā mitrāmātyajñātisālohitamaraṇaṃ vā dṛṣṭvā na śokabhayabhairavasaṃtrāsam utpādayati,",
    "K03psp_5u:21": " tataś ca svapnāt samanantaravibuddhasya samānasyaivaṃ bhavati,",
    "K03psp_5u:22": " svapnopamaṃ sarvam idaṃ traidhātukaṃ,",
    "K03psp_5u:23": " mayāpy anuttarāṃ samyaksaṃbodhim abhisaṃbuddhya svapnopamaṃ sarvatraidhātukam iti dharmo deśayitavyaḥ,",
    "K03psp_5u:24": " idam api subhūte 'vinivartanīyasya bodhisattvasya mahāsattvasyāvinivartanīyalakṣaṇaṃ veditavyam. iti pañcamam",
    "K03psp_5u:25": " punar aparaṃ subhūte kathaṃ vijñāyate yathāvinivartanīyasya bodhisattvasya mahāsattvasyānuttarāṃ",
    "K03psp_5u:26": " samyaksaṃbodhim abhisaṃbuddhasya tatra buddhakṣetre sarveṇa sarvaṃ sarvathā sarvaṃ",
    "K03psp_5u:27": " trayo 'pāyā na bhaviṣyantiti?",
    "K03psp_5u:28": " sacet subhūte bodhisattvo mahāsattvaḥ svapnāntaragato nārakaṃ vā sattvaṃ dṛṣṭvā tiryagyonigataṃ vā sattvaṃ dṛṣṭvā yāmalokikaṃ vā sattvaṃ dṛṣṭvā,",
    "K03psp_5u:29": " evaṃ smṛtiṃ pratilabhate yena smṛtilabdhasya caivaṃ bhavati,",
    "K03psp_5u:30": " tathā kariṣyāmi tathā pratipatsye yathā me tatra buddhakṣetre 'nuttarāṃ samyaksaṃbodhim abhisaṃbuddhasya sarveṇa sarvaṃ sarvathā sarvaṃ trayo 'pāyā na bhaviṣyanti. tat kasya hetoḥ?",
    "K03psp_5u:31": " tathā hi yaś ca svapno yaś cāhaṃ sarva ime dharmā advayā advaidhīkārāḥ,",
    "K03psp_5u:32": " idam api subhūte bodhisattvasya mahāsattvasyāvinivartanīyalakṣaṇaṃ veditavyam. iti saṣṭham",
    "K03psp_5u:33": " punar aparaṃ subhūte 'vinivartanīyo bodhisattvo mahāsatttvaḥ svapnāntaragato vā prativibuddho vā nagaradāhe vartamāne,",
    "K03psp_5u:34": " evaṃ samanvāharati,",
    "K03psp_5u:35": " yena mayā svapnāntaragatena vā prativibuddhena vā ya ākārā yāni liṅgāni yāni nimittāni",
    "K03psp_5u:36": " dṛṣṭāni yair ākārair yair liṅgair yair nimittaiḥ samanvāgato bodhisattvo mahāsattvo",
    "K03psp_5u:37": " 'vinivartanīyo bhavati,",
    "K03psp_5u:38": " yadi ta ākārās tāni liṅgāni tāni nimittāni mama saṃvidyante tair avaivartiko bodhisattvo mahāsattva evaṃ satyādhiṣṭhānaṃ karoti, (PSP_5:3)",
    "K03psp_5u:39": " yena satyena satyavacanenāhaṃ vyākṛto 'nuttarāyāṃ samyaksaṃbodhau tena satyena satyavacanenāyaṃ",
    "K03psp_5u:40": " nagaradāha upaśāmyatu śītībhavatv astaṃ gacchatu. saced upaśāmyati śītībhavaty astaṃ",
    "K03psp_5u:41": " gacchati veditavyaṃ subhūte vyākṛto batāyaṃ bodhisattvo mahāsattvo 'nuttarāyāṃ samyaksaṃbodhāv",
    "K03psp_5u:42": " avinivartanīyatāyai. sacet punaḥ subhūte agniskandho 'tikramitvā gṛhād gṛhaṃ dahati",
    "K03psp_5u:43": " rathyāyā rathyā dahaty anyad gṛhaṃ dahaty anyad gṛhaṃ na dahaty anyāṃ rathyāṃ dahaty",
    "K03psp_5u:44": " anyāṃ rathyāṃ na dahati veditavyaṃ subhūte bodhisattvena mahāsattvena dharmaṃ pratyākhyānasaṃvartanīyam",
    "K03psp_5u:45": " etaiḥ sattvaiḥ karmopacitaṃ yenaiteṣāṃ sattvānām ekaṃ gṛhaṃ dahyate,",
    "K03psp_5u:46": " ekaṃ gṛhaṃ na dahyate,",
    "K03psp_5u:47": " teṣām etad dṛṣṭadhārmikam eva karma vipacyate,",
    "K03psp_5u:48": " ayaṃ subhūte hetur ayaṃ pratyayo 'vinivartanīyānāṃ bodhisattvānāṃ mahāsattvānāṃ yair hetubhir yaiḥ pratyayair avinivartanīyo bodhisattvo mahāsattvo veditavyaḥ. iti saptamam",
    "K03psp_5u:49": " punar aparaṃ subhūte yair ākārair yair liṅgair yair nimittaiḥ samanvāgato 'vinivartanīyo",
    "K03psp_5u:50": " bodhisattvo mahāsattvo veditavyas tān ākārāṃs tāni liṅgāni tāni nimittāni deśayiṣyāmi.",
    "K03psp_5u:51": " sacet subhūte kaścid eva strī vā puruṣo vāmanuṣyeṇādhiṣṭhito bhavet,",
    "K03psp_5u:52": " tatra bodhisattvena mahāsattvena evaṃ samanvāhartavyaṃ,",
    "K03psp_5u:53": " saced ahaṃ vyākṛtas tathāgatair arhadbhiḥ samyaksaṃbuddhair anuttarāyai samyaksaṃbodhaye,",
    "K03psp_5u:54": " pariśuddhaś ca me 'dhyāśayo yathāham anuttarāṃ samyaksaṃbodhim abhisaṃbodhukāmo yathāham anuttarāṃ samyaksaṃbodhim abhisaṃbhotsye,",
    "K03psp_5u:55": " pariśuddhaś ca me manasikāro 'nuttarāyai samyaksaṃbodhaye,",
    "K03psp_5u:56": " apagataṃ me śrāvakacittam apagataṃ me pratyekabuddhacittam,",
    "K03psp_5u:57": " apagatena śrāvakapratyekabuddhacittena mayānuttarā samyaksaṃbodhir abhisaṃbodhavyā,",
    "K03psp_5u:58": " nāham anuttarāṃ samyaksaṃbodhim abhisaṃbhotsye,",
    "K03psp_5u:59": " abhisaṃbhotsya evāham anuttarāṃ samyaksaṃbodiṃ ye 'pi te 'saṃkhyeyeṣu lokadhātuṣu",
    "K03psp_5u:60": " buddhā bhagavantas tiṣṭhanti dhriyante yāpayanti teṣāṃ tathāgatānām arhatāṃ samyaksaṃbuddhānāṃ",
    "K03psp_5u:61": " nāsti kiṃcid adṛṣṭaṃ vāśrutaṃ vāviditaṃ vāsākṣātkṛtaṃ vānabhisaṃbuddhaṃ vā yathā",
    "K03psp_5u:62": " te buddhā bhagavantaḥ prajānanti paśyanti mamādhyāśayara iti hy anuttarāṃ samyaksaṃbodhim",
    "K03psp_5u:63": " abhisaṃbhotsya etena satyena satyavacanenāyaṃ strī vā puruṣo vā yenāmanuṣyeṇa gṛhīto",
    "K03psp_5u:64": " viheṭhito vā so (PSP_5:4)",
    "K03psp_5u:65": " manuṣyo 'pakrāmatu.",
    "K03psp_5u:66": " sacet punaḥ subhūte so 'manuṣyas tato nāpakrāmati tasya bodhisattvasya mahāsattvasyaivaṃ",
    "K03psp_5u:67": " bhāṣamāṇasya veditavyam etat subhūte nāyaṃ vyākṛto bodhisattvo mahāsattvas tair pūrvakais",
    "K03psp_5u:68": " tathagatair arhadbhiḥ samyaksaṃbuddhair anuttarāyai samyaksaṃbodhaye.",
    "K03psp_5u:69": " sacet punaḥ subhūte bodhisattvasya mahāsattvasyaivaṃ bhāṣamāṇasya so 'manuṣyas tato",
    "K03psp_5u:70": " 'pakrāmati veditavyaṃ subhūte bodhisattvena mahāsattvena vyākṛto 'yaṃ bodhisattvo",
    "K03psp_5u:71": " mahāsattvas taiḥ pūrvakais tathāgatair arhadbhiḥ samyaksaṃbuddhair anuttarāyai samyaksaṃbodhaye.",
    "K03psp_5u:72": " ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo",
    "K03psp_5u:73": " mahāsattvo veditavyaḥ.",
    "K03psp_5u:74": " punar aparaṃ subhūte 'vinivartanīyasya bodhisattvasya mahāsattvasya ṣaṭsu pāramitāsu",
    "K03psp_5u:75": " carata upāyakauśalyavirahitasyācaritāvinaś caturṣu smṛtyupasthāneṣu samyakprahāṇarddhipādendriyabalabodhyaṅgeṣv",
    "K03psp_5u:76": " āryāṣṭāṅge ca mārge caturṣv āryasatyeṣu śūnyatānimittāpraṇihiteṣu bodhisattvaniyāmam",
    "K03psp_5u:77": " anavakrāntasya satyādhiṣṭhānena māraḥ pāpīyān upasaṃkramiṣyati saced bodhisattvasyaivaṃ bhavati,",
    "K03psp_5u:78": " yena satyena satyavacanenāhaṃ vyākṛto 'nuttarāyāṃ samyaksaṃbodhau,",
    "K03psp_5u:79": " tena satyena satyavacanenāyam amanuṣyabhūta ito 'pakrāmatv ity evaṃ satyādhiṣṭhānaṃ kariṣyati. tatra māraḥ pāpīyān autsukyam āpatsyate katham amanuṣya ito 'pakrāmed?",
    "K03psp_5u:80": " iti. tat kasya hetoḥ?",
    "K03psp_5u:81": " tathā hi māraḥ pāpīyān balavattaraṃ ca tejovattaraṃ ca tatrautsukyam āpatsyate katham ayam amanuṣya ito 'pakrāmed iti,",
    "K03psp_5u:82": " evaṃ mārādhiṣṭhānena sa tato 'pakrāmiṣyati,",
    "K03psp_5u:83": " evaṃ ca tasya bodhisattvasya mahāsattvasya bhaviṣyati,",
    "K03psp_5u:84": " mamaiṣo 'nubhāvenāmanuṣya ito 'pakrānto,",
    "K03psp_5u:85": " na punar evaṃ jñāsyati mārānubhāvenaiṣo 'manuṣya ito 'pakrānta iti. sa tenānyān bodhisattvān mahāsattvān avamaṃsyate ullāpayiṣyaty uccagghayiṣyati",
    "K03psp_5u:86": " ahaṃ vyākṛto 'nuttarāyai samyaksaṃbodhaye taiḥ pūrvakais tathāgatair arhadbhiḥ samyaksaṃbuddhair",
    "K03psp_5u:87": " ete punar anye na vyākṛtā anuttarāyai samyaksaṃbodhaye. sa tena tāvanmātrakeṇa māraṃ vivardhayiṣyati,",
    "K03psp_5u:88": " dūrīkariṣyati sarvākārajñatāṃ dūrīkariṣyaty anuttaraṃ buddhajñānam. sa tathārūpo bodhisattvo mahāsattvas tāvanmātrakeṇānupāyakuśalo (PSP_5:5)",
    "K03psp_5u:89": " 'bhimānam utpādayiṣyati,",
    "K03psp_5u:90": " tasya dve bhūmi pratikāṅkṣitavye. katame dve?",
    "K03psp_5u:91": " yad uta śrāvakabhūmir vā pratyekabuddhabhūmir vā. evaṃ satyādhiṣṭhānena bodhisattvasya mahāsattvasya mārakarmotpatsyate,",
    "K03psp_5u:92": " tatra sa kalyāṇamitrāṇi na seviṣyate na bhajiṣyate na paryupāsiṣyate tad eva mārabandhanam āgāḍhīkariṣyati. tat kasya hetoḥ?",
    "K03psp_5u:93": " yathāpi nāma ṣaṭsu pāramitāsv acaritatvād upāyakauśalena vāparigṛhītatvād,",
    "K03psp_5u:94": " evaṃ hi subhūte bodhisattvena mahāsattvena satyādhiṣṭhānena mārakarma veditavyam.",
    "K03psp_5u:95": " kathaṃ ca punaḥ subhūte bodhisattvasya mahāsattvasya ṣaṭsu pāramitāsv acaritāvino yāvad bodhisattvaniyāmam anavakrāntasya satyādhiṣṭhānena māraḥ pāpīyān upasaṃkramiṣyati?",
    "K03psp_5u:96": " iha subhūte māraḥ pāpīyān anyatareṇa veṣeṇopasaṃkramya bodhisattvaṃ mahāsattvam evaṃ vakṣyati:",
    "K03psp_5u:97": " vyākṛtas tvaṃ kulaputra tathāgatenārhatā samyaksaṃbuddhenānuttarāyai samyaksaṃbodhaye,",
    "K03psp_5u:98": " amuko 'nvayas te,",
    "K03psp_5u:99": " idan te nāmadheyam,",
    "K03psp_5u:100": " idan te pitur nāmadheyam,",
    "K03psp_5u:101": " idan te mātur nāmadheyam idan te putraduhitṛbhaginīnāmadheyam,",
    "K03psp_5u:102": " idan te mitrāmātyajñātisālohitānāṃ yāvad āsaptamamātāmahapitāmahayugasya nāmadheyam upadekṣyati,",
    "K03psp_5u:103": " āmuṣmāt tvaṃ janapadād āmuṣmāt tvaṃ nagarād amuṣmād diśas tvam āgato,",
    "K03psp_5u:104": " 'muṣmin janapade tvaṃ jāto 'musmiṃ grāme vā nagare vā. sacet prakṛtyā mṛduko bhaviṣyati sa tam evaṃ vakṣyati:",
    "K03psp_5u:105": " pūrvam api tvam evaṃ mṛduka evābhūḥ,",
    "K03psp_5u:106": " sacet sa tīkṣṇo bhaviṣyati sa tam evaṃ vakṣyati:",
    "K03psp_5u:107": " pūrvam api tvam evaṃ tīkṣṇa evābhūḥ,",
    "K03psp_5u:108": " saced āraṇyako bhaviṣyati,",
    "K03psp_5u:109": " sacet piṇḍapātiko bhaviṣyati,",
    "K03psp_5u:110": " sacet pāṃśukūliko bhaviṣyati,",
    "K03psp_5u:111": " sacet khalupunaḥpaścādbhaktiko bhaviṣyati saced ekāśaniko bhaviṣyati sacet prasthavpiṇḍiko bhaviṣyati,",
    "K03psp_5u:112": " sacec chmāśāniko bhaviṣyati,",
    "K03psp_5u:113": " saced abhyavakāśiko bhaviṣyati,",
    "K03psp_5u:114": " saced vṛkṣamūliko bhaviṣyati,",
    "K03psp_5u:115": " sacen naiṣadyiko bhaviṣyati,",
    "K03psp_5u:116": " saced yathāsaṃstariko bhaviṣyati,",
    "K03psp_5u:117": " sacet traicīvariko bhaviṣyati,",
    "K03psp_5u:118": " saced alpeccho bhaviṣyati,",
    "K03psp_5u:119": " sacet saṃtuṣṭo bhaviṣyati,",
    "K03psp_5u:120": " sacet pravivikto bhaviṣyati,",
    "K03psp_5u:121": " saced apagatapādamrakṣaṇo bhaviṣyati,",
    "K03psp_5u:122": " sacen mandabhāṣyo bhaviṣyati,",
    "K03psp_5u:123": " sa tam evaṃ vakṣyati:",
    "K03psp_5u:124": " pūrvam api tvaṃ mandabhāṣya evābhūḥ,",
    "K03psp_5u:125": " sacen mandamantro bhaviṣyati,",
    "K03psp_5u:126": " pūrvam api tvaṃ mandamantra evābhūḥ. tat kasya (PSP_5:6)",
    "K03psp_5u:127": " hetoḥ? tathā hi tavaivaṃrūpā dhūtaguṇāḥ saṃvidyante niścayena te pūrvam apy eta eva dhūtagunāḥ saṃlekhā abhūvan.",
    "K03psp_5u:128": " so 'nena ca pūrvakeṇa nāmāpadeśena gotrāpadeśena ca pratyutpannadhūtaguṇāpadeśena ca manyanām utpādayiṣyati. tam enaṃ māraḥ pāpīyān upasaṃkramyaivaṃ",
    "K03psp_5u:129": " vyākṛtas tvaṃ kulaputra tathāgatair arhadbhiḥ samyaksaṃbuddhair anuttarāyai samyaksaṃbodhaye 'vinivartanīyatāyāṃ yathā te dhūtaguṇāḥ saṃvidyante.",
    "K03psp_5u:130": " kadācid bhikṣuveṣeṇopasaṃkramiṣyati,",
    "K03psp_5u:131": " kadācid gṛhapativeṣeṇopasaṃkramiṣyati,",
    "K03psp_5u:132": " kadācid mātṛveṣeṇopasaṃkramiṣyati,",
    "K03psp_5u:133": " kadācit pitṛveṣeṇopasaṃkramiṣyati,",
    "K03psp_5u:134": " kadācid bhrātṛveṣeṇopasaṃkramiṣyati,",
    "K03psp_5u:135": " kadācid bhaginīveṣeṇopasaṃkramiṣyati,",
    "K03psp_5u:136": " kadācid brāhmaṇaveṣeṇopasaṃkramiṣyati,",
    "K03psp_5u:137": " kadācid mitrāmātyajñātisālohitaveṣeṇopasaṃkramiṣyaty upasaṃkramyaivaṃ vakṣyati:",
    "K03psp_5u:138": " vyākṛtas tvaṃ kulaputra tathāgatenārhatā samyaksaṃbuddhenānuttarāyai samyaksaṃbodhaye. tat kasya hetoḥ?",
    "K03psp_5u:139": " tathā hi tavāmī guṇāḥ saṃvidyante 'vinivartanīyānāṃ bodhisattvānāṃ mahāsattvānām.",
    "K03psp_5u:140": " ye ca te mayā subhūte 'vinivartanīyasya bodhisattvasya mahāsattvasya ākārā liṅgāni",
    "K03psp_5u:141": " nimittāny ākhyātās te tasya bodhisattvasya mahāsattvasya na saṃvidyante. veditavyaṃ",
    "K03psp_5u:142": " subhūte tadanyair bodhisattvair mahāsattvair mārādhiṣṭhito batāyaṃ bodhisattvo mahāsattvaḥ. tat kasya hetoḥ?",
    "K03psp_5u:143": " tathā hi ya ākārā yāni liṅgāni yāni nimittāny 'vinivartanīyasya bodhisattvasya mahāsattvasya",
    "K03psp_5u:144": " te cāsya na saṃvidyante. anena ca nāmāpadeśena tad anyān bodhisattvān mahāsattvān",
    "K03psp_5u:145": " avamaṃsyate uccagghyayiṣyaty ullāpayiṣyati kutsayiṣyati paṃsayiṣyati,",
    "K03psp_5u:146": " idam api subhūte nāmāpadeśena nāmādhiṣṭhānena bodhisattvena mahāsattvena mārakarma veditavyam.",
    "K03psp_5u:147": " punar aparaṃ subhūte bodhisattvena mahāsattvena nāmādhiṣṭhānena mārakarma veditavyam. tat kasya hetoḥ?",
    "K03psp_5u:148": " tathā hi subhūte bodhisattvo mahāsattvaḥ ṣaṭsu pāramitāsu caritaḥ sattvānāṃ nāma na jānāti,",
    "K03psp_5u:149": " rūpaṃ na jānāti,",
    "K03psp_5u:150": " vedanāṃ saṃjñāṃ saṃskārān,",
    "K03psp_5u:151": " vijñānaṃ na jānāti. tasya māraḥ pāpīyān nāmādhiṣṭhānena vyākariṣyati,",
    "K03psp_5u:152": " yāvat te 'nuttarāṃ samyaksaṃbodhim abhisaṃbuddhasyedaṃ nāma bhaviṣyati,",
    "K03psp_5u:153": " yat tena nāmadheyam anuvitarkitaṃ bhaviṣyaty anuvicāritam. tatra duṣprajñājātīyasya bodhisattvasya mahāsattvasyānupāyakuśalasyaivaṃ bhaviṣyati:",
    "K03psp_5u:154": " yathā ca mama cittotpāda utpannaḥ,",
    "K03psp_5u:155": " yac ca mayā nāmadheyaṃ manasānuvitarkitam anuvicāritam, (PSP_5:7)",
    "K03psp_5u:156": " idaṃ mamānuttarāṃ samyaksaṃbodhim abhisaṃbuddhasya nāmadheyaṃ bhaviṣyati. tathā tathā māraḥ pāpīyān nirdekṣyati mārakāyikā vā devatā mārādhiṣṭhito vā bhikṣus tasyaivaṃ bhaviṣyati:",
    "K03psp_5u:157": " yathā ca mama cittotpāda utpanno,",
    "K03psp_5u:158": " yathā ca mama nāmadheyaṃ,",
    "K03psp_5u:159": " yathā cānena bhikṣunā nirdiṣṭaṃ sameti nāma sameti me nāmnā vyākṛto 'haṃ tais tathāgatair arhadbhiḥ samyaksaṃbuddhair anuttarāyai samyaksaṃbodhaye.",
    "K03psp_5u:160": " ye ca mayā subhūte 'vinivartanīyasya bodhisattvasya mahāsattvasyākārā liṅgāni nimittāny ākhyātāni tasya bodhisattvasya mahāsattvasya na saṃvidyante,",
    "K03psp_5u:161": " taiś cākārair liṅgair nimittair virahitaḥ,",
    "K03psp_5u:162": " so 'nena ca nāmāpadeśena manyanām utpādayiṣyati,",
    "K03psp_5u:163": " sa tadanyān bodhisattvān mahāsattvān avamaṃsyate,",
    "K03psp_5u:164": " sa tayā manyanayā abhimanyatayā dūrībhaviṣyaty anuttarāyāḥ samyaksaṃbodhes tasyopāyakauśalyavirahitasya",
    "K03psp_5u:165": " prajñā pāramitāvirahitasya kalyāṇamitravirahitasya pāpamitraparigṛhītasya dve bhūmī",
    "K03psp_5u:166": " pratikāṅksitavye yad uta śrāvakabhūmir vā pratyekabuddhabhūmir vā. atha vā ciraṃ",
    "K03psp_5u:167": " suciraṃ saṃdhāvya saṃsṛtyemām eva prajñāpāramitām āgamyānuttarāṃ samyaksaṃbodhim",
    "K03psp_5u:168": " abhisaṃbhotsyate. sacet sa priyān bodhisattvān mahāsattvān na kalyāṇamitrāṇy abhīkṣṇaṃ",
    "K03psp_5u:169": " lapsyate darśanāya na cainān paryupāsiṣyate,",
    "K03psp_5u:170": " sacet tenaivātmabhāvapratilābhena tān pūrvakāṃś cittotpādān na vigarhiṣyati na pratideśayiṣyati tasya dve bhūmī pratikāṅkṣitavye yad uta śrāvakabhūmir vā pratyekabuddhabhūmir vā.",
    "K03psp_5u:171": " tadyathāpi nāma subhūte bhikṣuś catasṛṇāṃ mūlāpattīnām anyatarānyatarām āpattim āpadyābhikṣur",
    "K03psp_5u:172": " bhavaty aśramaṇo 'śākyaputrīyaḥ. so 'bhavyas tenaiva cātmabhāvena caturṇāṃ śrāmaṇyaphalānām",
    "K03psp_5u:173": " anyatarānyataraṃ śrāmaṇyaphalam anuprāptum.",
    "K03psp_5u:174": " evam eva subhūte ayaṃ tato gurutaraś cittotpādo yo 'yaṃ nāmāpadeśena bodhisattvasya mahāsattvasya manyanāsahagataś cittotpāda utpannas,",
    "K03psp_5u:175": " tena ca nāmāpadeśamātreṇānyān bodhisattvān mahāsattvān avamaṃsyate,",
    "K03psp_5u:176": " ayaṃ tato gurutaraś cittotpādo veditavyaḥ.",
    "K03psp_5u:177": " tiṣṭhantu subhūte catasro gurukā mūlāpattayaḥ,",
    "K03psp_5u:178": " pañcabhyo 'pi subhūte ānantaryebhyaḥ karmabhyo gurutaro 'yaṃ cittotpādo yo 'yaṃ (PSP_5:8)",
    "K03psp_5u:179": " bodhisattvasya mahāsattvasya nāmāpadeśena manyanāsahagataś cittotpāda utpannas,",
    "K03psp_5u:180": " tena ca nāmāpadeśamātreṇānyān bodhisattvān mahāsattvān avamaṃsyate,",
    "K03psp_5u:181": " ayaṃ tato gurutaraś cittotpādo veditavyaḥ. iti hi subhūte imāni tāni nāmāni nāmāpadeśenotpadyamānāni mārakarmāṇi sūkṣmāṇi bhavanti.",
    "K03psp_5u:182": " punar aparaṃ subhūte vivekaguṇena bodhisattvasya mahāsattvasya māraḥ pāpīyān hy upasaṃkramiṣyaty upasaṃkramyaivaṃ vakṣyati:",
    "K03psp_5u:183": " vivekasya tathāgato varṇavādī. nāhaṃ subhūte evaṃ vivekaṃ vadāmi bodhisattvasya mahāsattvasya yad utāraṇyāni vanaprasthāni prāntāni śayanāsanāni.",
    "K03psp_5u:184": " subhūtir āha:",
    "K03psp_5u:185": " kataraḥ punar bhagavan bodhisattvasya mahāsattvasyānyo viveko yadi nāraṇyāni vanaprasthāni prāntāni śayanāsanāni?",
    "K03psp_5u:186": " kathaṃrūpo bhagavann anyo viveko bodhisattvasya mahāsattvasya?",
    "K03psp_5u:187": " bhagavān āha:",
    "K03psp_5u:188": " sacet subhūte bodhisattvo mahāsattvaḥ śrāvakapratisaṃyuktair manasikārair vivikto bhavati,",
    "K03psp_5u:189": " pratyekabuddhapratisaṃyuktair manasikārair vivikto bhavati,",
    "K03psp_5u:190": " bodhisattvo mahāsattvo nāraṇyavanaprasthaprāntaśayanāsanair viharati,",
    "K03psp_5u:191": " viviktaś caiva viharati bodhisattvo mahāsattvaḥ,",
    "K03psp_5u:192": " yo 'yaṃ mayā subhūte viveko 'nujñāto bodhisattvasya mahāsattvasya. anena ca vivekena",
    "K03psp_5u:193": " rātriṃdivaṃ viharati viviktaś caiva viharati bodhisattvo mahāsatvo yad uta bodhisattvavivekena",
    "K03psp_5u:194": " nāraṇyavanaprasthaprāntaśayanāsanair viharati vivikta eva viharati bodhisattvo mahāsattvo,",
    "K03psp_5u:195": " grāmānte 'pi vā viharann anena vivekena viviktaś caiva viharati bodhisattvo mahāsattvaḥ,",
    "K03psp_5u:196": " yaś ca mayā subhūte viveko 'nujñāto bodhisattvasya mahāsattvasya.",
    "K03psp_5u:197": " yañ ca punaḥ sa māraḥ pāpīyān vivekam upadekṣyaty araṇyavanaprasthaprāntaśayanāsanair viharati,",
    "K03psp_5u:198": " sa tena vivekena saṃkīrṇaś caiva samānaḥ śrāvakapratisaṃyuktair manasikāraiḥ viharati",
    "K03psp_5u:199": " pratyekabuddhapratisaṃyuktair manasikārair viharati prajñāpāramitāyām anabhiyuktaḥ",
    "K03psp_5u:200": " sarvākārajñatāṃ na paripūrayati. evaṃ so 'nena vihāreṇa viharann apariśuddhadharmamanasikāraś",
    "K03psp_5u:201": " caiva samānas tadanyān api bodhisattvān mahāsattvān avamaṃsyate ye te grāmānte viharanti",
    "K03psp_5u:202": " pariśuddhadharmamanasikārāḥ śrāvakacittair asaṃkīrṇāḥ pratyekabuddhacittair asaṃkīrṇā (PSP_5:9)",
    "K03psp_5u:203": " ihānyaiḥ pāpakaiś cittotpādair asaṃkirṇā dhyānavimokṣasamādhisamāpattidhāraṇīmukhasatyābhijñāparipūriṃ gatāḥ.",
    "K03psp_5u:204": " atha ca punaḥ so 'nupāyakuśalo bodhisattvo mahāsattvaḥ,",
    "K03psp_5u:205": " kiṃ cāpi yojanaśatikeṣv aṭavīkāntāreṣv apagatavyādamṛgapakṣiṣv apagatacaurakāntāreṣv",
    "K03psp_5u:206": " apagatabhṛśaparṇarākṣasānuvicariteṣu tatra madhye vā saṃkalpayed varṣaṃ vā varṣaśataṃ",
    "K03psp_5u:207": " vā varṣasahasraṃ vā varṣaśatasahasraṃ vā varṣakoṭīśataṃ vā varṣakoṭīsahasraṃ vā varṣakoṭīśatasahasraṃ vā tato vā uttari,",
    "K03psp_5u:208": " imaṃ ca vivekan na jānāti yena vivekena bodhisattvo mahāsattvo 'dhyāśayasaṃprasthito viharati,",
    "K03psp_5u:209": " saṃkīrṇaś caiva viharati bodhisattvo mahāsattvaḥ saṃkliṣṭaś caiva tatra viveke niśrita ālīno 'dhyavasito na me sa tāvanmātrakeṇa cittam abhirādhayati,",
    "K03psp_5u:210": " yaś ca mayā viveka ākhyātas tasmin viveke na saṃdṛśyate.",
    "K03psp_5u:211": " tam enaṃ māraḥ pāpīyān upasaṃkramyopary antarīkṣe sthitvaivaṃ vadati:",
    "K03psp_5u:212": " sādhu sādhu kulaputra eṣa vivekas tathāgatenākhyāto yena viharasy evaṃ tvaṃ kṣipram",
    "K03psp_5u:213": " anuttarāṃ samyaksaṃbodhim abhisaṃbhotsyase. sa tato vivekāt punar anyān vivekān avamanyamānas",
    "K03psp_5u:214": " tadanyān bodhisattvayānikān bhikṣūn peśalān kalyāṇadharmano 'vamaṃsyate saṃkīrṇavihāreṇa",
    "K03psp_5u:215": " bateme viharanty āyuṣmanta iti. ye ca viviktavihāreṇa viharanti bodhisattvā mahāsattvās",
    "K03psp_5u:216": " tān saṃkīrṇavihāreṇa codayiṣyati smārayiṣyati avamaṃsyate,",
    "K03psp_5u:217": " ye ca saṃkīrṇavihāreṇa viharanti tān viviktavihāreṇa samudācariṣyati tatra ca gauravam utpādayiṣyati,",
    "K03psp_5u:218": " yatra ca gauravam utpādayitavyaṃ tatra mānam utpādayiṣyati. tat kasya hetoḥ?",
    "K03psp_5u:219": " aham amanuṣyaiś codye,",
    "K03psp_5u:220": " aham amanuṣyaiḥ smārye,",
    "K03psp_5u:221": " eṣa vihāro yena vihāreṇāhaṃ viharāmi,",
    "K03psp_5u:222": " kaṃ grāmāntavihāriṇam amanuṣyāḥ smārayiṣyanti?",
    "K03psp_5u:223": " ayaṃ bodhisattvas tadanyān bodhisattvayānikān kulaputrān paṃsayiṣyaty avamaṃsyate ullāpayiṣyati kutsayiṣyati.",
    "K03psp_5u:224": " ayaṃ subhūte bodhisattvacaṇḍālo veditavyaḥ,",
    "K03psp_5u:225": " bodhisattvadūṣī veditavyaḥ,",
    "K03psp_5u:226": " bodhisattvaprativarṇiko veditavyaḥ,",
    "K03psp_5u:227": " cauraḥ sadevamānuṣāsurasya lokasya,",
    "K03psp_5u:228": " cauraḥ śramaṇaveṣeṇa,",
    "K03psp_5u:229": " cauro bodhisattvayānikārāṃ kulaputrāṇāṃ,",
    "K03psp_5u:230": " tajjātikaḥ pudgalo na sevitavyo na bhaktavyo na paryupāsitavyaḥ. tat kasya hetoḥ?",
    "K03psp_5u:231": " ādhimānikā hi subhūte tathārūpāḥ pudgalā veditavyāḥ. ity aṣṭamam",
    "K03psp_5u:232": " yasya khalu punar bodhisattvasya mahāsattvasyāparityaktā sarvākārajñatā,",
    "K03psp_5u:233": " aparityaktā anuttarā samyaksaṃbodhis tena bodhisattvena mahāsattvenādhyāśayenānuttarāṃ samyaksaṃbodhim abhisaṃboddhukāmena,",
    "K03psp_5u:234": " sarvasattvānām arthaṃ kartukāmena bodhisattvena mahāsattvena tajjātīyaḥ pudgalo na",
    "K03psp_5u:235": " sevitavyo na bhaktavyo na paryupāsitavyaḥ. api tu khalu svakāryayogam anuyuktena",
    "K03psp_5u:236": " vihartavyaṃ nityodvignamānasena saṃsāra uttrastamānasenāsaṃsṛṣṭena traidhātukena.",
    "K03psp_5u:237": " tatra caiva maitry utpādayitavyā tatra caivānukampākaruṇotpādayitavyā muditotpādayitavyā upekṣotpādayitavyā,",
    "K03psp_5u:238": " tathā ca kariṣyāmi yathaite mama doṣāḥ sarveṇa sarvaṃ sarvathā sarvaṃ na bhaviṣyanti notpatsyante,",
    "K03psp_5u:239": " saced utpatsyante kṣipram eva prahāsyāmīti śikṣā karaṇīyā. ayaṃ subhūte bodhisattvānāṃ mahāsattvānāṃ svayamabhijñāya parākramo veditavyaḥ.",
    "K03psp_5u:240": " punar aparaṃ subhūte bodhisattvena mahāsattvenādhyāśayenānuttarāṃ samyaksaṃbodhim abhisaṃboddhukāmena kalyāṇamitrāṇi sevitavyāni bhaktavyāni",
    "K03psp_5u:241": " evam ukte āyuṣmān subhūtir bhagavantam etad avocat:",
    "K03psp_5u:242": " kāni punar bhagavan bodhisattvānāṃ mahāsattvānāṃ kalyāṇamitrāṇi veditavyāni?",
    "K03psp_5u:243": " evam ukte bhagavān āyuṣmantaṃ subhūtim etad avocat:",
    "K03psp_5u:244": " buddhā bhagavantaḥ subhūte bodhisattvānāṃ mahāsattvānāṃ kalyāṇamitrāṇi veditavyāni,",
    "K03psp_5u:245": " bodhisattvā mahāsattvāś ca subhūte bodhisattvānāṃ mahāsattvānāṃ kalyāṇamitrāṇi veditavyāni,",
    "K03psp_5u:246": " śrāvakā api subhūte bodhisattvānāṃ mahāsattvānāṃ kalyāṇamitrāṇi veditavyāni.",
    "K03psp_5u:247": " ye ca ṣaṭ pāramitā ākhyāsyanti deśayiṣyanti prajñapayiṣyanti prasthāpayiṣyanti vivariṣyanti vibhajiṣyanti uttānīkariṣyanti saṃprakāśayiṣyanti,",
    "K03psp_5u:248": " ime 'pi subhūte bodhisattvānāṃ mahāsattvānāṃ kalyāṇamitrāṇi veditavyāni. ṣaṭ pāramitāḥ subhūte bodhisattvānāṃ mahāsattvānāṃ kalyāṇamitrāṇi veditavyāni,",
    "K03psp_5u:249": " catvāri smṛtyupasthānāni samyakprahāṇarddhipādendriyabalabodhyaṅgamārgāḥ sarvaśūnyatā",
    "K03psp_5u:250": " āryasatyāny apramāṇadhyānārūpyasamāpattayaḥ śūnyatānimittāpraṇihitābhijñāḥ sarvavimokṣasamādhisamāpattidhāraṇīmukhāni",
    "K03psp_5u:251": " daśa balāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā",
    "K03psp_5u:252": " bodhisattvānāṃ mahāsattvānāṃ kalyāṇamitrāṇi veditavyāni. tathatābhūtakoṭidharmadhātu",
    "K03psp_5u:253": " bodhisattvānāṃ mahāsattvānāṃ kalyāṇamitrāṇi veditavyāni. ṣaṭ pāramitāḥ śāstāro veditavyāḥ",
    "K03psp_5u:254": " ṣaṭ pāramitā mārgaḥ ṣaṭ pāramitā ālokaḥ ṣaṭ pāramitā (PSP_5:11)",
    "K03psp_5u:255": " ulkā ṣaṭ pāramitā avabhāsaḥ ṣaṭ pāramitā bhūmiḥ ṣaṭ pāramitāḥ śaraṇaṃ ṣaṭ pāramitā",
    "K03psp_5u:256": " layanaṃ ṣaṭ pāramitāḥ parāyaṇaṃ ṣaṭ pāramitā mātā ṣaṭ pāramitāḥ pitā. catvāri smṛtyupasthānāni",
    "K03psp_5u:257": " samyakprahāṇarddhipādendriyabalabodhyaṅgamārgasarvaśūnyatāsarvavimokṣasamādhisamāpattidhāraṇīmukhāni",
    "K03psp_5u:258": " āryasatyāny apramāṇadhyānārūpyasamāpattayaḥ śūnyatānimittāpraṇihitābhijñā daśa balāni",
    "K03psp_5u:259": " catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ sarvākārajñatāyai",
    "K03psp_5u:260": " yāvat sarvavāsanānusaṃdhikleśaprahāṇāya saṃvartante. tat kasya hetoḥ?",
    "K03psp_5u:261": " tathā hi subhūte ye 'pi te 'bhūvann atīte 'dhvani tathāgatā arhantaḥ samyaksaṃbuddhās",
    "K03psp_5u:262": " teṣām api buddhānāṃ bhagavatām ime caiva saptatriṃśad bodhipakṣyā dharmā mātāpitarāv",
    "K03psp_5u:263": " abhūtām. ye 'pi te subhūte bhaviṣyanty anāgate 'dhvani tathāgatā arhantaḥ samyaksaṃbuddhās",
    "K03psp_5u:264": " teṣām api buddhānāṃ bhagavatām ime caiva saptatriṃśad bodhipakṣyā dharmā mātāpitarau",
    "K03psp_5u:265": " bhaviṣyataḥ. ye 'pi te subhūte etarhi daśa diśi loke buddhā bhagavantas tiṣṭhanti",
    "K03psp_5u:266": " dhriyante yāpayanti dharmañ ca deśayanti teṣām api subhūte buddhānāṃ bhagavatām ime",
    "K03psp_5u:267": " caiva saptatriṃśad bodhipakṣyā dharmā mātāpitarau bhavataḥ. tat kasya hetoḥ?",
    "K03psp_5u:268": " tathā hi subhūte 'to nirjātā hy atītānāgatapratyutpannā buddhā bhagavantaḥ tasmāt",
    "K03psp_5u:269": " tarhi subhūte bodhisattvena mahāsattvenānuttarāṃ samyaksaṃbodhim abhisaṃboddhukāmenāparapraṇeyatāṃ",
    "K03psp_5u:270": " gantukāmenāparapraṇeyatāyāṃ sthātukāmena sarvasattvānāṃ saṃśayāṃś chrotukāmena buddhakṣetraṃ",
    "K03psp_5u:271": " pariśodhayitukāmena sarvasattvān paripācayitukāmena caturbhiḥ saṃgrahavastubhiḥ sattvāḥ",
    "K03psp_5u:272": " saṃgrahītavyāḥ. katamaiś caturbhir?",
    "K03psp_5u:273": " dānena priyavadyatayārthakriyayā samānārthatayā. idam apy ahaṃ subhūte 'rthavaśaṃ paśyann evaṃ vadāmi:",
    "K03psp_5u:274": " ete bodhisattvānāṃ mahāsattvānāṃ śāstāro mātāpitarau layanaṃ trāṇaṃ dvīpaḥ śaraṇaṃ yad utema eva saptatriṃśad bodhipakṣyā dharmāḥ. iti navamam",
    "K03psp_5u:275": " tasmāt tarhi subhūte bodhisattvena mahāsattvenāparapraṇeyatāṃ gantukāmenāparapraṇeyatāyāṃ",
    "K03psp_5u:276": " sthātukāmena sarvasattvānāṃ saṃśayāṃś chrotukāmena buddhakṣetraṃ pariśodhayitukāmena",
    "K03psp_5u:277": " sarvasattvān paripācayitukāmena ihaiva prajñāpāramitāyāṃ śikṣitavyam. tat kasya hetoḥ?",
    "K03psp_5u:278": " atra hi prajñāpāramitāyāṃ sarvadharmā vistareṇopadiṣṭā yatra bodhisattvena mahāsattvena śikṣitavyam. iti daśamam",
    "K03psp_5u:279": " evam ukte āyuṣmān subhūtir bhagavantam etad avocat:",
    "K03psp_5u:280": " kiṃlakṣaṇā (PSP_5:12)",
    "K03psp_5u:281": " bhagavan prajñāpāramitā?",
    "K03psp_5u:282": " bhagavān āha:",
    "K03psp_5u:283": " asaṅgalakṣaṇā subhūte prajñāpāramitā na subhūte prajñāpāramitā lakṣaṇan na prajñāpāramitāyāḥ kiñcil lakṣaṇam.",
    "K03psp_5u:284": " subhūtir āha:",
    "K03psp_5u:285": " syād bhagavan paryāyo yena lakṣaṇena prajñāpāramitā saṃvidyate tenaiva lakṣaṇena sarvadharmāḥ saṃvidyeran.",
    "K03psp_5u:286": " bhagavān āha:",
    "K03psp_5u:287": " evam etad yena lakṣaṇena subhūte prajñāpāramitā saṃvidyate tenaiva lakṣaṇena sarvadharmāḥ saṃvidyante. tat kasya hetoḥ?",
    "K03psp_5u:288": " sarvadharmā hi subhūte viviktā asvabhāvāḥ svabhāvaśūnyāḥ,",
    "K03psp_5u:289": " anena subhūte paryāyeṇa yena lakṣaṇena prajñāpāramitā saṃvidyate tenaiva lakṣaṇena sarvadharmāḥ saṃvidyante yad uta viviktalakṣaṇena śūnyatālakṣaṇena.",
    "K03psp_5u:290": " evam ukte āyuṣmān subhūtir bhagavantam etad avocat:",
    "K03psp_5u:291": " yadi bhagavan sarvadharmāḥ sarvadharmaviviktāḥ sarvadharmāḥ sarvadharmaiḥ śūnyās,",
    "K03psp_5u:292": " tat kathaṃ bhagavan sattvānāṃ saṃkleśaṃ vyavadānaṃ prajñāyate?",
    "K03psp_5u:293": " na bhagavan viviktaṃ vā śūnyatā vā saṃkliśyate vā vyavadāyate vā,",
    "K03psp_5u:294": " na viviktaṃ vā śūnyatā vānuttarāṃ samyaksaṃbodhim abhisaṃbudhyate,",
    "K03psp_5u:295": " na vivikte vā śūnyatāyāṃ vā kaścid dharma upalabhyate,",
    "K03psp_5u:296": " yo bodhim abhisaṃbudhyetāsya caivaṃ bhagavan bhagavato bhāṣitasya katham arthaṃ jānīyām? iti.",
    "K03psp_5u:297": " evam ukte bhagavān āyuṣmantaṃ subhūtim etad avocat:",
    "K03psp_5u:298": " tat kiṃ manyase?",
    "K03psp_5u:299": " subhūte, api nu dīrgharātram ime sattvā ahaṃkāramamakāre caranti.",
    "K03psp_5u:300": " subhūtir āha:",
    "K03psp_5u:301": " evam etad bhagavann evam etat sugata,",
    "K03psp_5u:302": " dīrgharātram ime sattvā ahaṃkāramamakāre caranti.",
    "K03psp_5u:303": " bhagavān āha:",
    "K03psp_5u:304": " tat kiṃ manyase?",
    "K03psp_5u:305": " subhūte, api tv ahaṃkāramamakārau viviktāv api tv ahaṃkāramamakārau śūnyau.",
    "K03psp_5u:306": " subhūtir āha:",
    "K03psp_5u:307": " vivikto bhagavan śūnyaḥ sugata.",
    "K03psp_5u:308": " bhagavān āha:",
    "K03psp_5u:309": " tat kiṃ manyase?",
    "K03psp_5u:310": " subhūte, ahaṃkāramamakāreṇa sattvāḥ saṃsāre saṃdhāvanti saṃsaranti.",
    "K03psp_5u:311": " subhūtir āha:",
    "K03psp_5u:312": " evam etad bhagavann evam etat sugata,",
    "K03psp_5u:313": " ahaṃkāramamakāreṇa bhagavan sattvāḥ saṃsāre saṃdhāvanti saṃsaranti.",
    "K03psp_5u:314": " bhagavān āha:",
    "K03psp_5u:315": " evaṃ khalu subhūte sattvānāṃ saṃkleśaḥ prajñāyate saṃsāre saṃdhāvatāṃ saṃsaratāṃ,",
    "K03psp_5u:316": " yatra subhūte nāhaṃkāro na mamakāras tatra nodgraho 'nena te sattvāḥ saṃsāre na saṃdhāvanti na saṃsaranti.",
    "K03psp_5u:317": " evaṃ khalu subhūte sattvānāṃ vyavadānaṃ prajñāyate saṃsāre na saṃdhāvatāṃ na saṃsaratām,",
    "K03psp_5u:318": " api tu khalu punar na kaścit tatra saṃkliśyate vā vyavadāyate vā,",
    "K03psp_5u:319": " evaṃ khalu subhūte saṃkleśo vyavadānañ ca prajñāyate. ity ekādaśam",
    "K03psp_5u:320": " evam ukte āyuṣmān subhūtir bhagavantam etad avocat:",
    "K03psp_5u:321": " evaṃ caran bhagavan bodhisattvo mahāsattvo na rūpe carati,",
    "K03psp_5u:322": " na vedanāyāṃ na saṃjñāyāṃ na saṃskāreṣu,",
    "K03psp_5u:323": " na vijñāne carati,",
    "K03psp_5u:324": " na skandheṣu carati na dhātuṣu carati nāyataneṣu carati na pratītyasamutpāde carati",
    "K03psp_5u:325": " na pratītyasamutpādāṅgesu carati na smṛtyupasthāneṣu carati na samyakprahāṇarddhipādendriyabalabodhyaṅgeṣu",
    "K03psp_5u:326": " na mārgeṣu carati nāryasatyeṣu nāpramāṇadhyānārūpyasamāpattiṣu carati na sarvavimokṣasamādhisamāpattidhāraṇīmukheṣu",
    "K03psp_5u:327": " carati na śūnyatānimittāpraṇihiteṣu carati na pañcasv abhijñāsu carati na balavaiśāradyeṣu",
    "K03psp_5u:328": " carati na pratisaṃvitsu carati nāveṇikeṣu buddhadharmeṣu carati na sarvākārajñatāyāṃ",
    "K03psp_5u:329": " carati. tat kasya hetoḥ?",
    "K03psp_5u:330": " tathā hi te dharmā nopalabhyante yo vā careta yena vā careta yatra vā careta,",
    "K03psp_5u:331": " evaṃ caran bhagavan bodhisattvo mahāsattvo 'nabhibhavanīyo bhavati sadevamānuṣāsureṇa",
    "K03psp_5u:332": " lokena. evañ caran punar bhagavan bodhisattvo mahāsattvaḥ sarvaśrāvakapratyekabuddhair",
    "K03psp_5u:333": " na śakyo 'bhibhavitum. tat kasya hetoḥ?",
    "K03psp_5u:334": " tathā hi so 'nabhibhūte sthāne sthito yad uta bodhisattvaniyāme 'nabhibhūto hi bhagavan bodhisattvo mahāsattvaḥ sarvākārajñatāmanasikārair viharann,",
    "K03psp_5u:335": " evañ caran punar bhagavan bodhisattvo mahāsattvaḥ sarvākārajñatāyā abhyāśībhavati. iti dvādaśam ity uktaṃ liṅgam",
    "K03psp_5u:336": " bhagavān āha:",
    "K03psp_5u:337": " kat kiṃ manyase?",
    "K03psp_5u:338": " subhūte ye jāmbūdvīpakāḥ sattvās te sarvamānuṣyakam ātmabhāvaṃ pratilabheran pratilabhyānuttarāṃ",
    "K03psp_5u:339": " samyaksaṃbodhim abhisaṃbuddhyeraṃs tān kaścid eva kulaputro vā kuladuhitā vā yāvajjīvaṃ",
    "K03psp_5u:340": " satkuryād gurukuryād mānayet pūjayet,",
    "K03psp_5u:341": " tac ca kuśalamūlam anuttarāyai samyaksaṃbodhaye parināmayet. tat kiṃ manyase?",
    "K03psp_5u:342": " subhūte, api nu sa kulaputro vā kuladuhitā vā tatonidānaṃ bahupuṇyaṃ prasavet.",
    "K03psp_5u:343": " subhūtir āha:",
    "K03psp_5u:344": " bahu bhagavan bahu sugata.",
    "K03psp_5u:345": " bhagavān āha:",
    "K03psp_5u:346": " ataḥ sa subhūte kulaputro vā kuladuhitā vā bahutaraṃ (PSP_5:14)",
    "K03psp_5u:347": " puṇyaṃ prasavet,",
    "K03psp_5u:348": " ya imāṃ prajñāpāramitāṃ pareṣām ākhyāyed deśayet prajñapayet prasthāpayed vivṛṇuyād",
    "K03psp_5u:349": " vibhajed vibhāvayeta uttānīkuryāt saṃprakāśayet prajñāpāramitāpratisaṃyuktair manasikārair vihared,",
    "K03psp_5u:350": " evaṃ yāvantas trisāhasramahāsāhasre lokadhātau sattvās te sarve 'pūrvācaramaṃ mānuṣyakam ātmabhāvaṃ pratilabheraṃs,",
    "K03psp_5u:351": " tān kaścid eva kulaputro vā kuladuhitā vā daśasu kuśaleṣu karmapatheṣu pratiṣṭhāpayec,",
    "K03psp_5u:352": " caturṣu dhyāneṣu caturṣv apramāṇeṣu catasṛṣv ārūpyasamāpattiṣu srotaāpattiphale pratiṣṭhāpayet",
    "K03psp_5u:353": " sakṛdāgāmiphale anāgāmiphale 'rhattve pratiṣṭhāpayet pratyekabodhau pratiṣṭhāpayed",
    "K03psp_5u:354": " anuttarāyāṃ samyaksaṃbodhau pratiṣṭhāpayet tac ca kuśalamūlam anuttarāyai samyaksaṃbodhaye",
    "K03psp_5u:355": " pariṇāmayet. tat kiṃ manyase?",
    "K03psp_5u:356": " subhūte, api nu sa kulaputro vā kuladuhitā vā tatonidānaṃ bahupuṇyaṃ prasavet.",
    "K03psp_5u:357": " subhūtir āha:",
    "K03psp_5u:358": " bahu bhagavan bahu sugata.",
    "K03psp_5u:359": " bhagavān āha:",
    "K03psp_5u:360": " ataḥ sa subhūte kulaputro vā kuladuhitā vā bahutaraṃ puṇyaṃ prasavet,",
    "K03psp_5u:361": " ya imāṃ prajñāpāramitāṃ pareṣām ākhyāyed deśayet prajñapayet prasthāpayed vivṛṇuyād",
    "K03psp_5u:362": " vibhajed vibhāvayeta uttānīkuryāt saṃprakāśayet sarvākārajñatāpratisaṃyuktair manasikārair vihared,",
    "K03psp_5u:363": " evaṃ bodhisattvo mahāsattvaḥ sarvasattvānāṃ dakṣiṇīyatāṃ gacchati. tat kasya hetoḥ?",
    "K03psp_5u:364": " tathā hi na kasyacit sattvasya tādṛśo vihāro yathā bodhisattvasya mahāsattvasya sthāpayitvā tathāgatam arhantaṃ samyaksaṃbuddham. tat kasya",
    "K03psp_5u:365": " tathā hi te kulaputrā vā kuladuhitaro vā prajñāpāramitāyāṃ caranto mahāmaitrīm abhinirharanti,",
    "K03psp_5u:366": " te prajñāpāramitāyāñ carantaḥ sarvasattvān vadhyagatān samanupaśyanti te mahākaruṇāṃ pratilabhante,",
    "K03psp_5u:367": " te tena vihāreṇa viharanto muditayā pramodante te mahāmuditām abhinirharanti,",
    "K03psp_5u:368": " te tena nimittena sārdhaṃ na saṃvasanti te mahopekṣāṃ pratilabhante,",
    "K03psp_5u:369": " ayaṃ subhūte bodhisattvānāṃ mahāsattvānāṃ mahān prajñāloko yad uta prajñāpāramitā",
    "K03psp_5u:370": " dhyānapāramitā vīryapāramitā kṣāntipāramitā śīlapāramitā dānapāramitālokaḥ. anabhisaṃbuddhā",
    "K03psp_5u:371": " api te kulaputrā bodhisattvānāṃ mahāsattvānāṃ dakṣiṇīyatāṃ gacchanti,",
    "K03psp_5u:372": " na ca vivartante 'nuttarāyāḥ samyaksaṃbodher yeṣāñ ca paribhuñjate (PSP_5:15)",
    "K03psp_5u:373": " cīvarapiṇḍapātraśayanāsanaglānapratyayabhaiṣajyapariṣkārān prajñāpāramitā",
    "K03psp_5u:374": " pratisaṃyuktair manasikārair viharanto dāyakadānapatīnāṃ dakṣiṇāṃ śodhayanti sarvākārajñatāyāś",
    "K03psp_5u:375": " cābhyāśībhavanti. tasmāt tarhi subhūte bodhisattvena mahāsattvenāmogharāṣṭrapiṇḍaṃ paribhoktukāmena,",
    "K03psp_5u:376": " sarvasattvānāṃ panthānam upadeṣṭukāmena,",
    "K03psp_5u:377": " vipulam eva bhāsaṃ kartukāmena,",
    "K03psp_5u:378": " bandhanagatān sattvān parimocayitukāmena,",
    "K03psp_5u:379": " sarvasattvānām anuttaraṃ prajñācakṣur viśodhayitukāmena prajñāpāramitā pratisaṃyuktair",
    "K03psp_5u:380": " manasikārair vihartavyam. saced bodhisattvo mahāsattva etān prajñāpāramitāpratisaṃyuktān",
    "K03psp_5u:381": " manasikārān manasikuryād iti,",
    "K03psp_5u:382": " tena prajñāpāramitāpratisaṃyuktā caiva kathā kathayitavyā. iti prathamā vivṛddhiḥ",
    "K03psp_5u:383": " tena prajñāpāramitāpratisaṃyuktāṃ kathāṃ kathayitvā prajñāpāramitāpratisaṃyuktāś caiva manasikārā manasikartavyās,",
    "K03psp_5u:384": " tena prajñāpāramitāpratisaṃyuktair mānasikārair viharatānyeṣāṃ manasikārāṇām avakāśo na dātavyas,",
    "K03psp_5u:385": " tathā ca kartavyaṃ yathā taiḥ prajñāpāramitāpratisaṃyuktair manasikārair anikṣiptadhuro rātriṃdivaṃ viharet,",
    "K03psp_5u:386": " tadyathāpi nāma subhūte puruṣeṇa maṇiratnam apratilabdhapūrvaṃ syāt so 'pareṇa samayena pratilabhet,",
    "K03psp_5u:387": " sa tat maṇiratnaṃ pratilabhyodāreṇa prītiprāmodyena samanvāgato bhavet,",
    "K03psp_5u:388": " tasya saha pratilabdhantaṃ maṇiratnaṃ punar eva naśyet sa tatonidānaṃ mahatā duḥkhadaurmanasyena saṃyukto bhavet,",
    "K03psp_5u:389": " tasya satatasamitaṃ maṇiratnaṃ pratisaṃyuktā eva manasikārāḥ pravarteran,",
    "K03psp_5u:390": " aho batāhaṃ tena maṇiratnena viyukta iti. evaṃ subhūte bodhisattvena mahāsattvena ratnam idam iti sarvākārajñatāpratisaṃyuktair manasikārair avirahitena bhavitavyam.",
    "K03psp_5u:391": " evam ukte āyuṣmān subhūtir bhagavantam etad avocat:",
    "K03psp_5u:392": " yadā punar bhagavan sarvamanasikārāḥ svabhāvena virahitāḥ,",
    "K03psp_5u:393": " sarvamanasikārāḥ svabhāvena śūnyās,",
    "K03psp_5u:394": " tadā kathaṃ bhagavan bodhisattvo mahāsattvaḥ sarvākārajñatāpratisaṃyuktair manasikārair avirahito bhavati?",
    "K03psp_5u:395": " na hy avirahito 'pi bodhisattvo mahāsattva upalabhyate manasikārā vā sarvākārajñatā vā.",
    "K03psp_5u:396": " evam ukte bhagavān āyuṣmantaṃ subhūtim etad avocat:",
    "K03psp_5u:397": " sacet subhūte bodhisattvo mahāsattva evaṃ jānāti,",
    "K03psp_5u:398": " virahitāḥ sarvadharmāḥ svabhāvena te na śrāvakair na pratyekabuddhair na buddhair bhagavadbhiḥ kṛtāḥ,",
    "K03psp_5u:399": " sthitāś caivaiteṣāṃ dharmāṇāṃ dharmasthititā dharmaniyāmatā dharmatā dharmadhātus (PSP_5:16)",
    "K03psp_5u:400": " tathatā avitathatā ananyatathatā bhūtakoṭir,",
    "K03psp_5u:401": " avirahito bodhisattvo mahāsattvaḥ prajñāpāramitayā bhavati. tat kasya hetoḥ?",
    "K03psp_5u:402": " tathā hi subhūte prajñāpāramitā svabhāvena viviktā svabhāvena śūnyā,",
    "K03psp_5u:403": " sā nāpi vivardhate nāpi parihīyate. iti dvitīyā",
    "K03psp_5u:404": " subhūtir āha:",
    "K03psp_5u:405": " saced bhagavan prajñāpāramitā svabhāvena viviktā svabhāvena sūnyā,",
    "K03psp_5u:406": " tat kathaṃ bhagavan bodhisattvo mahāsattvaḥ prajñāpāramitāyāṃ carann anuttarāṃ samyaksaṃbodhim abhisaṃbudhyate?",
    "K03psp_5u:407": " bhagavān āha:",
    "K03psp_5u:408": " na subhūte bodhisattvo mahāsattvaḥ prajñāpāramitāyāṃ caran vivardhate vā parihīyate vā,",
    "K03psp_5u:409": " na bhūtakoṭī vivardhate vā parihīyate vā,",
    "K03psp_5u:410": " na dharmadhātur vivardhate vā parihīyate vā. tat kasya hetoḥ?",
    "K03psp_5u:411": " na hi prajñāpāramitā ekā vā dve vā. sacet subhūte bodhisattvasya mahāsattvasyaivaṃ bhāṣyamāṇe cittaṃ nāvalīyate na saṃlīyate nottrasyati na saṃtrasyati na saṃtrāsam āpadyate,",
    "K03psp_5u:412": " niṣṭhā tatra gantavyā,",
    "K03psp_5u:413": " sthito 'yaṃ bodhisattvo mahāsattvo 'vinivartanīyadhātau,",
    "K03psp_5u:414": " caraty ayaṃ bodhisattvo mahāsattvaḥ prajñāpāramitāyām.",
    "K03psp_5u:415": " atha khalv āyuṣmān subhūtir bhagavantam etad avocat:",
    "K03psp_5u:416": " kiṃ punar bhagavan yā prajñāpāramitāyāḥ śūnyatā riktatā tucchatā vaśikatā asārakatā sā prajñāpāramitāyāṃ carati?",
    "K03psp_5u:417": " bhagavān āha: na subhūte.",
    "K03psp_5u:418": " subhūtir āha:",
    "K03psp_5u:419": " kiṃ punar bhagavann anyatra prajñāpāramitāyāḥ kaścid dharma upalabhyate yaḥ prajñāpāramitāyāṃ carati?",
    "K03psp_5u:420": " bhagavān āha: na subhūte.",
    "K03psp_5u:421": " subhūtir āha:",
    "K03psp_5u:422": " kiṃ punar bhagavan prajñāpāramitā prajñāpāramitāyāṃ carati?",
    "K03psp_5u:423": " bhagavān āha: na subhūte.",
    "K03psp_5u:424": " subhūtir āha:",
    "K03psp_5u:425": " kiṃ punar bhagavan śūnyatā prajñapāramitāyāṃ carati?",
    "K03psp_5u:426": " bhagavān āha: na subhūte.",
    "K03psp_5u:427": " subhūtir āha:",
    "K03psp_5u:428": " kiṃ punar bhagavann anyatra śūnyatāyāḥ kaścid dharma upalabhyate yaḥ prajñāpāramitāyāṃ carati?",
    "K03psp_5u:429": " bhagavān āha: na subhūte.",
    "K03psp_5u:430": " subhūtir āha:",
    "K03psp_5u:431": " kiṃ punar bhagavan rūpaṃ prajñāpāramitāyāṃ carati,",
    "K03psp_5u:432": " vedanā saṃjñā saṃskārā,",
    "K03psp_5u:433": " vijñānaṃ prajñāpāramitāyāṃ carati?",
    "K03psp_5u:434": " bhagavān āha: na subhūte.",
    "K03psp_5u:435": " subhūtir āha:",
    "K03psp_5u:436": " kiṃ punar bhagavan skandhadhātava āyatanāni pratītyasamutpādaḥ pratītyasamutpādāṅgāni ca prajñāpāramitāyāṃ caranti?",
    "K03psp_5u:437": " bhagavān āha: na subhūte.",
    "K03psp_5u:438": " subhūtir āha:",
    "K03psp_5u:439": " kiṃ punar bhagavan ṣaṭ pāramitāḥ prajñāpāramitāyāṃ caranti?",
    "K03psp_5u:440": " evaṃ sarvaśūnyatāḥ saptatriṃśad bodhipakṣyā dharmā āryasatyāny apramāṇadhyānārūpyasamāpattayaḥ",
    "K03psp_5u:441": " sarvavimokṣasamādhisamāpattidhāraṇīmukhāni śūnyatānimittāpraṇihitābhijñādaśatathāgatabalāni",
    "K03psp_5u:442": " catvāri vaiśāradyāni catasraḥ pratisaṃvido 'ṣṭadaśāveṇikā buddhadharmāḥ prajñāpāramitāyāṃ caranti?",
    "K03psp_5u:443": " bhagavān āha: na subhūte.",
    "K03psp_5u:444": " subhūtir āha:",
    "K03psp_5u:445": " kiṃ punar bhagavan yā rūpasya śūnyatā riktatā tucchatā vaśikatā asārakatā,",
    "K03psp_5u:446": " tathatā avitathatā ananyatathatā dharmatā dharmadhātur dharmasthititā dharmaniyāmatā bhūtakoṭī sā prajñāpāramitāyāṃ caranti?",
    "K03psp_5u:447": " bhagavān āha: na subhūte.",
    "K03psp_5u:448": " subhūtir āha:",
    "K03psp_5u:449": " vedanāyāḥ saṃjñāyāḥ saṃskārāṇāṃ,",
    "K03psp_5u:450": " kiṃ punar bhagavan yā vijñānasya śūnyatā riktatā tucchatā vaśikatā asārakatā,",
    "K03psp_5u:451": " tathatā avitathatā ananyatathatā dharmatā dharmadhātur dharmasthititā dharmaniyāmatā bhūtakoṭiḥ sā prajñāpāramitāyāṃ carati?",
    "K03psp_5u:452": " bhagavān āha: na subhūte.",
    "K03psp_5u:453": " subhūtir āha:",
    "K03psp_5u:454": " kiṃ punar bhagavan yā skandhadhātvāyatanapratītyasamutpādasya pratītyasamutpādāṅgānāñ",
    "K03psp_5u:455": " ca śūnyatā riktatā tucchatā vaśikatā asārakatā tathatā avitathatā ananyatathatā dharmatā",
    "K03psp_5u:456": " dharmadhātur dharmasthititā dharmaniyāmatā bhūtakoṭī sā prajñāpāramitāyāṃ carati?",
    "K03psp_5u:457": " bhagavān āha: na subhūte.",
    "K03psp_5u:458": " subhūtir āha:",
    "K03psp_5u:459": " kiṃ punar bhagavann anyā ṣaṇṇāṃ pāramitānāṃ śūnyatā saptatriṃśadbodhipakṣyāṇāṃ dharmāṇām",
    "K03psp_5u:460": " āryasatyānām apramāṇadhyānārūpyasamāpattīnāṃ sarvavimokṣasamādhisamāpattidhāraṇīmukhānāṃ",
    "K03psp_5u:461": " śūnyatānimittāpraṇihitānāṃ pañcānām abhijñānāṃ daśānāṃ tathāgatabalānāṃ caturṇāṃ",
    "K03psp_5u:462": " vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ (PSP_5:18)",
    "K03psp_5u:463": " buddhadharmāṇāṃ ca śūnyatā riktatā tucchatā vaśikatā asārakatā,",
    "K03psp_5u:464": " tathatā avitathatā ananyatathatā dharmatā dharmadhātur dharmasthititā dharmaniyāmatā bhūtakoṭiḥ sā prajñāpāramitāyāṃ carati?",
    "K03psp_5u:465": " bhagavān āha: na subhūte.",
    "K03psp_5u:466": " subhūtir āha:",
    "K03psp_5u:467": " sacet punar bhagavann ete dharmā na caranti prajñāpāramitāyāṃ,",
    "K03psp_5u:468": " kathaṃ carantaḥ punar bhagavan bodhisattvā mahāsattvāś caranti prajñāpāramitāyām?",
    "K03psp_5u:469": " bhagavān āha:",
    "K03psp_5u:470": " tat kiṃ manyase?",
    "K03psp_5u:471": " subhūte samanupaśyasi tvaṃ taṃ dharmaṃ yo dharmaḥ prajñāpāramitāyāñ carati.",
    "K03psp_5u:472": " subhūtir āha:",
    "K03psp_5u:473": " na bhagavan.",
    "K03psp_5u:474": " bhagavān āha:",
    "K03psp_5u:475": " tat kiṃ manyase?",
    "K03psp_5u:476": " subhūte samanupaśyasi tvaṃ tāṃ prajñāpāramitāṃ yatra bodhisattvā mahāsattvāś caranti.",
    "K03psp_5u:477": " subhūtir āha:",
    "K03psp_5u:478": " na bhagavan.",
    "K03psp_5u:479": " bhagavān āha:",
    "K03psp_5u:480": " tat kiṃ manyase?",
    "K03psp_5u:481": " subhūte yat tvaṃ dharmaṃ na samanupaśyasi kaścit sa dharma upalabhyate.",
    "K03psp_5u:482": " subhūtir āha:",
    "K03psp_5u:483": " na bhagavan.",
    "K03psp_5u:484": " bhagavān āha:",
    "K03psp_5u:485": " tat kiṃ manyase?",
    "K03psp_5u:486": " subhūte yo dharmo nopalabhyate,",
    "K03psp_5u:487": " api nu sa utpadyate vā nirudhyate vā.",
    "K03psp_5u:488": " subhūtir āha:",
    "K03psp_5u:489": " na bhagavan.",
    "K03psp_5u:490": " bhagavān āha:",
    "K03psp_5u:491": " iyaṃ subhūte bodhisattvānāṃ mahāsattvānām anutpattikeṣu dharmeṣu kṣāntir,",
    "K03psp_5u:492": " evaṃrūpayā subhūte kṣāntyā samanvāgato bodhisattvo mahāsattvo vyākriyate 'nuttarāyāṃ samyaksaṃbodhau,",
    "K03psp_5u:493": " iyaṃ subhūte tathāgatasya vaiśāradyapratisaṃvit yāṃ pratisaṃvidyamāno bodhisattvo",
    "K03psp_5u:494": " mahāsattva evaṃ caran ghaṭamāno vyāyacchamāno 'nuttaraṃ samyaksaṃbodhijñānaṃ mahājñānaṃ",
    "K03psp_5u:495": " sarvākārajñatājñānaṃ nānuprāpnuyād iti nedaṃ sthānaṃ vidyate. tat kasya hetoḥ?",
    "K03psp_5u:496": " tathā hi tena bodhisattvena mahāsattvenānutpattikair dharmaiḥ kṣāntiḥ pratilabdhā tathā hi tan nimno bhaviṣyati yāvad anuttarāṃ samyaksaṃbodhim abhisaṃbhotsyate. iti tṛtīyā",
    "K03psp_5u:497": " evam ukte āyuṣmān subhūtir bhagavantam etad avocat:",
    "K03psp_5u:498": " kiṃ punar bhagavan sarvadharmāṇām anutpattaye vyākariṣyate bodhisattvo mahāsattvo 'nuttarāyāṃ samyaksaṃbodhau?",
    "K03psp_5u:499": " bhagavān āha:",
    "K03psp_5u:500": " no hidaṃ subhūte.",
    "K03psp_5u:501": " subhūtir āha:",
    "K03psp_5u:502": " kiṃ punar bhagavann utpattaye bodhisattvo mahāsattvo vyākariṣyate anuttarāyāṃ samyaksaṃbodhau?",
    "K03psp_5u:503": " bhagavān āha: na subhūte.",
    "K03psp_5u:504": " subhūtir āha:",
    "K03psp_5u:505": " saced bhagavan nānutpattaye naivotpattaye bodhisattvo mahāsattvo vyākariṣyate 'nuttarāyāṃ samyaksaṃbodhau,",
    "K03psp_5u:506": " tat kathaṃ bhagavan vyākaraṇaṃ bhavati bodhisattvānāṃ mahāsattvānām anuttarāyāṃ samyaksaṃbodhau?",
    "K03psp_5u:507": " evam ukte bhagavān āyuṣmantaṃ subhūtim etad avocat:",
    "K03psp_5u:508": " tat kiṃ manyase?",
    "K03psp_5u:509": " subhūte samanupaśyasi tvaṃ taṃ dharmaṃ yo vyākṛto 'nuttarāyāṃ samyaksaṃbodhau.",
    "K03psp_5u:510": " subhūtir āha:",
    "K03psp_5u:511": " na bhagavan. nāhaṃ bhagavaṃs taṃ dharmaṃ samanupaśyāmi yo dharmo vyākṛto 'nuttarāyāṃ samyaksaṃbodhau,",
    "K03psp_5u:512": " tam apy ahaṃ dharman na samanupaśyāmi yo dharmo 'bhisaṃbudhyeta yena vābhisaṃbudhyate.",
    "K03psp_5u:513": " bhagavān āha:",
    "K03psp_5u:514": " evam etat subhūte evam etat,",
    "K03psp_5u:515": " sarvadharmān anupalabhamānasya bodhisattvasya mahāsattvasya naivaṃ bhavati,",
    "K03psp_5u:516": " aham abhisaṃbhotsya idam abhisaṃbhotsye. tat kasya hetoḥ?",
    "K03psp_5u:517": " tathā hi subhūte bodhisattvasya mahāsattvasya prajñāpāramitāyāṃ carataḥ sarvā ete vikalpā na bhavanti. tat kasya hetoḥ?",
    "K03psp_5u:518": " avikalpā hi subhūte prajñāpāramitā. iti caturthī",
    "K03psp_5u:519": " atha khalu śakro devānām indro bhagavantam etad avocat:",
    "K03psp_5u:520": " gambhīreyaṃ bhagavan prajñāpāramitā durdṛśā duranubodhātarkāvacanā yāvat sūkṣṃā nipuṇā bhagavan prajñāpāramitātyantaviviktatvād,",
    "K03psp_5u:521": " na te bhagavan sattvā avarakeṇa kuśalamūlena samanvāgatā bhaviṣyanti,",
    "K03psp_5u:522": " ya imāṃ gambhīrāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti tathatvāya ca pratipatsyante,",
    "K03psp_5u:523": " na cānyeṣāṃ cittacaitasikānāṃ dharmāṇām avakāśaṃ dāsyanti yāvad anuttarāṃ samyaksaṃbodhim abhisaṃbhotsyante.",
    "K03psp_5u:524": " bhagavān āha:",
    "K03psp_5u:525": " evam etat kauśikaivam etat,",
    "K03psp_5u:526": " na te kauśika sattvā avarakeṇa kuśalamūlena samanvāgatā bhaviṣyanti,",
    "K03psp_5u:527": " ya imāṃ gambhīrāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti tahatvāya ca pratipatsyante,",
    "K03psp_5u:528": " na cānyeṣāṃ cittacaitasikānāṃ dharmāṇām avakāśaṃ dāsyanti yāvad anuttarāṃ samyaksaṃbodhim abhisaṃbhotsyante. tat kiṃ manyase?",
    "K03psp_5u:529": " kauśika yāvanto jāṃbudvīpakāḥ sattvās te sarve daśabhiḥ (PSP_5:20)",
    "K03psp_5u:530": " kuśalaiḥ karmapathaiḥ samanvāgatā bhaveyuś caturbhir dhyānaiś caturbhir apramāṇaiś catasṛbhir ārūpyasamāpattibhiḥ pañcabhir abhijñābhir,",
    "K03psp_5u:531": " yaś ca kulaputro vā kuladuhitā vā imāṃ gambhīrāṃ prajñāpāramitām udgṛhṇīyād dhārayed vācayet paryavāpnuyāt tathatvāya pratipadyeta,",
    "K03psp_5u:532": " asya kauśika kuśalamūlasya eṣa pūrvakaḥ kuśalamūlābhisaṃskāraḥ śatatamīm api kalāṃ",
    "K03psp_5u:533": " nopaiti sahasratamīm api śatasahasratamīm api koṭītamīm api koṭīśatatamīm api koṭīsahasratamīm",
    "K03psp_5u:534": " api koṭīśatasahasratamīm api koṭīniyataśatasahasratamīm api saṃkhyām api kalām api",
    "K03psp_5u:535": " gaṇanām apy upamām apy aupamyam apy upaniṣām apy upaniṣadam api nopaiti.",
    "K03psp_5u:536": " atha khalv anyataro bhikṣuḥ śakraṃ devānām indraṃ etad avocat:",
    "K03psp_5u:537": " abhibhūtas tvaṃ kauśika tena kulaputreṇa vā kuladuhitrā vā te ca jāṃbūdvīpakāḥ sattvāḥ",
    "K03psp_5u:538": " daśakuśalakarmapathasamanvāgatāś caturdhyānasamanvāgatāś caturapramāṇasamanvāgatāś",
    "K03psp_5u:539": " caturārūpyasamāpattisamanvāgatāḥ pañcābhijñāsamanvāgatāḥ,",
    "K03psp_5u:540": " ya imāṃ prajñāpāramitām anikṣiptacittenodgrahīṣyati dhārayiṣyati vācayiṣyati paryavāpsyati",
    "K03psp_5u:541": " tathatvāya ca pratipatsyate anyeṣāñ ca cittacaitasikānāṃ dharmāṇām avakāśaṃ na dāsyati",
    "K03psp_5u:542": " yāvad anuttarāṃ samyaksaṃbodhim abhisaṃbhotsyate.",
    "K03psp_5u:543": " evam ukte śakro devānām indras taṃ bhikṣum etad avocat:",
    "K03psp_5u:544": " ekacittotpādenaivāhaṃ bhikṣo tena bodhisattvena mahāsattvena te ca jāmbūdvīpakāḥ",
    "K03psp_5u:545": " sattvā daśakuśalakarmapathasamanvāgatāś caturdhyānasamanvāgatāś caturapramāṇasamanvāgatāś",
    "K03psp_5u:546": " caturārūpyasamāpattisamanvāgatāḥ pañcābhijñāsamanvāgatā abhibhūtāḥ,",
    "K03psp_5u:547": " kaḥ punar vādo ya imāṃ gambhīrāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti tathatvāya pratipatsyante,",
    "K03psp_5u:548": " te sadevamānuṣāsuralokam abhibhūya niryāsyanti sadevamānuṣāsuralokam abhibhavanto",
    "K03psp_5u:549": " gacchanti bodhisattvā mahāsattvāḥ. na kevalaṃ sadevamānuṣāsuralokam abhibhavanto",
    "K03psp_5u:550": " gacchanti bodhisattvā māhāsattvāḥ,",
    "K03psp_5u:551": " ye 'pi te srotaāpannāḥ sakṛdāgāmino 'nāgāmino 'rhantaḥ pratyekabuddhās tān api sarvān",
    "K03psp_5u:552": " abhibhavanto gacchanti bodhisattvā mahāsattvāḥ. na kevalaṃ srotaāpannān sakṛdāgāmino",
    "K03psp_5u:553": " 'nāgāmino 'rhataḥ pratyekabuddhān,",
    "K03psp_5u:554": " ye 'pi te bodhisattvā mahāsattvā dānapāramitāyāñ caranti upāyakauśalyavirahitāḥ prajñāpāramitāvirahitās tān apy abhibhavanto gacchanti bodhisattvā mahāsattvāḥ. (PSP_5:21)",
    "K03psp_5u:555": " na kevalaṃ ye dānapāramitāyāṃ caranti,",
    "K03psp_5u:556": " ye 'pi te śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāñ caranti",
    "K03psp_5u:557": " upāyakauśalyavirahitāḥ prajñāpāramitāvirahitās tān apy abhibhavanto gacchanti bodhisattvā",
    "K03psp_5u:558": " mahāsattvāḥ. na kevalaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ caranti,",
    "K03psp_5u:559": " ye 'pi te prajñāpāramitāyāṃ caranty upāyakauśalyavirahitāḥ prajñāpāramitāvirahitās",
    "K03psp_5u:560": " tān apy abhibhavanto gacchanti bodhiasattvā mahāsattvāḥ. ye bodhisattvā mahāsattvā",
    "K03psp_5u:561": " yathopadiṣṭāyāṃ prajñāpāramitāyāṃ caranti te sadevamānuṣāsureṇa lokena na śakyā abhibhavituṃ prajñāpāramitāyāṃ,",
    "K03psp_5u:562": " yaś carati bodhisattvo mahāsattvo yathānuśiṣṭaṃ prajñāpāramitām anuvartate,",
    "K03psp_5u:563": " 'yaṃ bodhisattvo mahāsattvas tathāgatavaṃśasyānupacchedāya sthito,",
    "K03psp_5u:564": " 'yaṃ bodhisattvo mahāsattvas tathāgatānāṃ na dūrīkaroty,",
    "K03psp_5u:565": " ayaṃ bodhisattvo mahāsattva evaṃ pratipadyamāno na virāgayati bodhimaṇḍam,",
    "K03psp_5u:566": " ayaṃ bodhisattvo mahāsattvaḥ sattvān saṃsīdayamānān uddhartukāmo,",
    "K03psp_5u:567": " 'yaṃ bodhisattvo mahāsattva evaṃ śikṣamāṇo bodhisattvaśikṣāyāṃ śikṣate na śrāvakaśikṣāyāṃ śikṣate na pratyekabuddhaśikṣāyāṃ śikṣate. iti paṅcamī",
    "K03psp_5u:568": " evaṃ śikṣamāṇaṃ bodhisattvaṃ mahāsattvaṃ catvāro mahārājās tam upasaṃkramitavyaṃ maṃsyante,",
    "K03psp_5u:569": " upasaṃkramyaivaṃ vakṣyanti:",
    "K03psp_5u:570": " śīghraṃ śikṣasva imāni tāni catvāri pātrāṇi yāni tvayā pratigrahītavyāni bodhimaṇḍaniṣaṇṇenānuttarāṃ",
    "K03psp_5u:571": " samyaksaṃbodhim abhisaṃbuddhena yāni parigṛhītāni pūrvakais tathāgateair arhadbhiḥ samyaksaṃbuddhaiḥ.",
    "K03psp_5u:572": " evaṃ śikṣamāṇaṃ bodhisattvaṃ mahāsattvaṃ prajñāpāramitāyāṃ tam upasaṃkramitavyaṃ maṃsyante,",
    "K03psp_5u:573": " sārdhaṃ devais trayastriṃśaiḥ suyāmaś ca devaputra upasaṃkramyamitavyaṃ maṃsyate,",
    "K03psp_5u:574": " sārdhaṃ suyāmair devaputraiḥ saṃtuṣito 'pi devaputra upasaṃkramitavyaṃ maṃsyate,",
    "K03psp_5u:575": " sārdhaṃ saṃtuṣitair devaputrair nirmāṇaratiś ca devaputra upasaṃkramitavyaṃ maṃsyate,",
    "K03psp_5u:576": " sārdhaṃ nirmāṇaratibhir devaputraiḥ paranirmitavaśavarty api devaputra upasaṃkramitavyaṃ maṃsyate sārdhaṃ paranirmitavaśavartibhir devaputrair upasaṃkramitavyaṃ maṃsyate,",
    "K03psp_5u:577": " evaṃ brahmāpi sahāṃpatir upasaṃkramitavyaṃ maṃsyate,",
    "K03psp_5u:578": " sārdhaṃ brahmapārṣadyair devaputrair brahmapurohitair (PSP_5:22)",
    "K03psp_5u:579": " mahābrahmaiḥ ābhāsvaro 'pi devaputra upasaṃkramitavyaṃ maṃsyate sārdhaṃ ābhāsvarair devaputrair upasaṃkramitavyaṃ maṃsyate,",
    "K03psp_5u:580": " evaṃ parīttābhā apramāṇābhā ābhāsvarāḥ,",
    "K03psp_5u:581": " parīttaśubhā apramāṇaśubhāḥ śubhakṛtsnā,",
    "K03psp_5u:582": " anabhrakāḥ puṇyaprasavā bṛhatphalā,",
    "K03psp_5u:583": " asaṃjñisattvāḥ śuddhāvāsā aspṛhā atapāḥ sudṛśāḥ sudarśanā yāvad akaniṣṭhā devaputrā upasaṃkramitavyaṃ maṃsyante.",
    "K03psp_5u:584": " yo bodhisattvo mahāsattva iha gambhīrāyāṃ prajñāpāramitāyāṃ cariṣyati,",
    "K03psp_5u:585": " tathāgatair api so 'rhadbhiḥ samyaksaṃbuddhair bodhisattvo mahāsattvo nityaṃ samanvāhṛto bhaviṣyati,",
    "K03psp_5u:586": " ya iha gambhīrāyāṃ prajñāpāramitāyāṃ caraty,",
    "K03psp_5u:587": " evaṃ yaś carati bodhisattvo mahāsattvo iha gambhīrāyāṃ prajñāpāramitāyāṃ yāni tāni",
    "K03psp_5u:588": " laukikāni duḥkhāni paropakramikāni kāye utpatsyante tāni tasya sarveṇa sarvaṃ sarvathā",
    "K03psp_5u:589": " sarvaṃ kāye notpatsyante na nipatiṣyanti. ayaṃ subhūte dṛṣṭadhārmiko guṇo bhaviṣyati",
    "K03psp_5u:590": " bodhisattvasya mahāsattvasya iha gambhīrāyāṃ prajñāpāramitāyāṃ carato yāni vā tāni",
    "K03psp_5u:591": " sāṃnipātikāni glānyāni,",
    "K03psp_5u:592": " tadyathāpi nāma cakṣurogaḥ śrotrarogo ghrāṇarogo jihvārogo dantarogaḥ kāyaśūlaṃ cittasūlam,",
    "K03psp_5u:593": " evam aśītirogaśatāni caturadhikāni sarveṇa sarvaṃ sarvathā sarvaṃ kāye notpatsyante",
    "K03psp_5u:594": " na nipatiṣyanti. ayaṃ tasya bodhisattvasya mahāsattvasya dṛṣṭadhārmiko guṇaḥ pratikāṅkṣitavya",
    "K03psp_5u:595": " iha gambhīrāyāṃ prajñāpāramitāyāṃ carataḥ. iti ṣaṣṭhī",
    "K03psp_5u:596": " atha khalv āyuṣmata ānandasyaitad abhavat:",
    "K03psp_5u:597": " kim ayaṃ śakro devānām indraḥ svakena pratibhānena prajñāpāramitām upadiśati utāho buddhānubhāveneti?",
    "K03psp_5u:598": " atha khalu śakro devānām indra āyuṣmata ānandasya cetasaiva cetaḥparivitarkam ājñāyāyuṣmantam ānandam etad avocat:",
    "K03psp_5u:599": " buddhānubhāva eṣa bhadantānanda veditavyo yad ahaṃ prajñāpāramitām upadiśāmi.",
    "K03psp_5u:600": " atha khalu bhagavān āyuṣmantaṃ ānandam āmantrayate sma:",
    "K03psp_5u:601": " evam etad ānandaivam etat,",
    "K03psp_5u:602": " tathāgatasyaiṣo 'nubhāvas tathāgatasyaitad adhiṣṭhānaṃ yac chakro devānām indraḥ",
    "K03psp_5u:603": " prajñāpāramitām upadiśati. yasminn ānanda samaye bodhisattvo mahāsattvaḥ prajñāpāramitāyāṃ",
    "K03psp_5u:604": " śikṣate prajñāpāramitāyāṃ yogam āpadyate prajñāpāramitāṃ bhāvayati,",
    "K03psp_5u:605": " tasmin samaye ye trisāhasramahāsāhasre lokadhātau mārāḥ pāpīyāṃsas te sarve saṃśayaprāptā bhavanti:",
    "K03psp_5u:606": " kim ayaṃ bodhisattvo bhūtakoṭiṃ sākṣātkariṣyati (PSP_5:23)",
    "K03psp_5u:607": " bhūtakoṭiṃ sākṣātkṛtvā srotaāpattiphalaṃ vā sākṣātkariṣyati sakṛdāgāmiphalaṃ vānāgāmiphalaṃ vārhattvaṃ vā sākṣātkariṣyati pratyekāṃ bodhiṃ prāpsyati,",
    "K03psp_5u:608": " utāho 'nuttarāṃ samyaksaṃbodhim abhisaṃbhotsyate?",
    "K03psp_5u:609": " punar aparam ānanda yasmin samaye bodhisattvo mahāsattvaḥ prajñāpāramitayāvirahito bhavati tasmin samaye māraḥ pāpīyāñ chokaśalyaviddho bhavati.",
    "K03psp_5u:610": " punar aparam ānanda bodhisattvasya māraḥ pāpīyān ulkāpātān utprekṣyati bhayaṃ janayiṣyaty,",
    "K03psp_5u:611": " apy eva nāmāsya bodhisattvasya mahāsattvasyāvalīnatā vā bhaved romaharṣo vā bhaved",
    "K03psp_5u:612": " avalīnacittatā vā bhaved ekacittotpādasyāpi vikṣobhanaṃ bhaviṣyati sarvākārajñatāṃ manasikurvataḥ.",
    "K03psp_5u:613": " atha khalv āyuṣmān ānando bhagavantam etad avocat:",
    "K03psp_5u:614": " kiṃ punar bhagavan sarveṣāṃ bodhisattvānāṃ mahāsattvānāṃ māraḥ pāpīyān upasaṃkramiṣyati viheṭhanābhiprāyaḥ?",
    "K03psp_5u:615": " bhagavān āha:",
    "K03psp_5u:616": " na khalv ānanda sarveṣāṃ bodhisattvānāṃ mahāsattvānāṃ māraḥ pāpīyān upasaṃkramiṣyati viheṭhanābhiprāyaḥ,",
    "K03psp_5u:617": " keṣāṃcid ānanda bodhisattvānāṃ mahāsattvānāṃ māraḥ pāpīyān upasaṃkramiṣyati viheṭhanābhiprāyaḥ keṣāṃcin nopasaṃkramiṣyati.",
    "K03psp_5u:618": " ānanda āha: kiyadrūpāṇāṃ bhagavan bodhisattvānāṃ mahāsattvānāṃ māraḥ pāpīyān upasaṃkramiṣyati viheṭhanābhiprāyaḥ kiyadrūpāṇāṃ nopasaṃkramiṣyati?",
    "K03psp_5u:619": " bhagavān āha:",
    "K03psp_5u:620": " yair ānanda bodhisattvaiḥ pūrvāntata iyaṃ gambhīrā prajñāpāramitā bhāṣyamāṇā pratikṣiptā cittena nādhimuktā teṣāṃ māraḥ pāpīyān upasaṃkramiṣyati",
    "K03psp_5u:621": " punar aparam ānanda ya imāṃ gambhīrāṃ prajñāpāramitāṃ bhāṣyamāṇāṃ śrutvā bodhisattvaḥ saṃśayaprāpto 'bhūt,",
    "K03psp_5u:622": " syād veyaṃ prajñāpāramitā na vā syād ity asyāpy ānanda bodhisattvasya māraḥ pāpīyān upasaṃkramiṣyati viheṭhanābhiprāyaḥ.",
    "K03psp_5u:623": " punar aparam ānanda yo bodhisattvaḥ kalyāṇamitravirahito bhavati so 'saṃpaśyamānaḥ",
    "K03psp_5u:624": " kalyāṇamitrānīmāṃ gambhīrāṃ prajñāpāraraitāṃ na śṛṇoty aśṛṇvan na jānāty ajānānas",
    "K03psp_5u:625": " tathatāyai na pratipatsyate,",
    "K03psp_5u:626": " kathaṃ prajñāpāramitā bhāvayitavyety asyāpy ānanda bodhisattvasya māraḥ pāpīyān upasaṃkramiṣyati viheṭhanābhiprāyaḥ.",
    "K03psp_5u:627": " punar aparam ānanda prajñāpāramitāvirahito yo bodhisattvo 'saddharmaparigrahaṃ karoty asyāpy ānanda bodhisattvasya māraḥ pāpīyān upasaṃkramiṣyati avatāraṃ ca lapsyate.",
    "K03psp_5u:628": " punar aparaṃ ānanda prajñāpāramitāvirahito yo bodhisattvo 'saddharmasya varṇaṃ bhāṣiṣyate tatra mārasya pāpīyasa evaṃ bhaviṣyati,",
    "K03psp_5u:629": " sahāya eṣo mama yo 'saddharmasya varṇaṃ bhāṣiṣyate,",
    "K03psp_5u:630": " bahūnām apy eṣa bodhisattvayānikānāṃ pudgalānāṃ sahāyo labdho yo 'saddharmasya varṇaṃ bhāṣiṣyate,",
    "K03psp_5u:631": " ayaṃ mamābhiprāyaṃ paripūrayiṣyaty,",
    "K03psp_5u:632": " ayaṃ bodhisattvayānikaḥ pudgalo 'py ābhyāṃ dvābhyāṃ bhūmibhyām anyatarasyāṃ bhūmau sthāsyati yad uta śrāvakabhūmau vā pratyekabuddhabhūmau vā.",
    "K03psp_5u:633": " punar aparam ānanda evaṃrūpasya bodhisattvasya māraḥ pāpīyān avatāraṃ lapsyate yo bodhisattva iha gambhīrāyāṃ prajñapāramitāyāṃ bhāṣyamāṇāyām evaṃ vakṣyati:",
    "K03psp_5u:634": " gambhīreyaṃ prajñāpāramitā,",
    "K03psp_5u:635": " kiṃ te etayā gambhīrayā prajñāpāramitayā śrutayā bhāṣitayā vācitayā paryavāptayā dhāritayā?",
    "K03psp_5u:636": " aham api tāvad asyām āgādhaṃ na labhe kutaḥ punas tvaṃ lapsyase,",
    "K03psp_5u:637": " asyāpy ānanda bodhisattvasya māraḥ pāpīyān avatāraṃ lapsyate.",
    "K03psp_5u:638": " punar aparam ānanda yasmin samaye bodhisattvo 'nyataraṃ bodhisattvam avamaṃsyate:",
    "K03psp_5u:639": " ahaṃ dānapāramitāyāṃ carāmi na tvaṃ dānapāramitāyāñ carasi,",
    "K03psp_5u:640": " ahaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ carāmi na tvaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ carasi,",
    "K03psp_5u:641": " ahaṃ prajñāpāramitāyāṃ carāmi na tvaṃ prajñāpāramitāyāṃ carasi,",
    "K03psp_5u:642": " asyāpy ānanda bodhisattvasya māraḥ pāpīyān avatāraṃ lapsyate.",
    "K03psp_5u:643": " punar aparam ānanda yasmin samaye bodhisattvo ātmānam utkṛṣṭaṃ manyate tasminn ānanda",
    "K03psp_5u:644": " samaye māraḥ pāpīyāṃs tuṣṭo bhavaty udagro bhavaty āttamanāḥ pramuditaḥ prītisaumanasyajāto bhavati,",
    "K03psp_5u:645": " asyāpy ānanda bodhisattvasya māraḥ pāpīyān avatāraṃ lapsyate.",
    "K03psp_5u:646": " punar aparam ānanda yasmin samaye bodhisattvo nāmagrahaṇato vā gotragrahaṇato vā",
    "K03psp_5u:647": " parikīrtito bhavati sa tena nāmagrahaṇena vā gotragrahaṇena vā tadanyān bodhisattvān",
    "K03psp_5u:648": " peśalān kalyāṇadharmaṇo 'vamaṃsyate,",
    "K03psp_5u:649": " ātmānam utkarṣayati parān paṃśayati,",
    "K03psp_5u:650": " te cāsya guṇā na saṃvidyante ye 'vinivartanīyānāṃ bodhisattvānāṃ mahāsattvānām ākārā liṅgāni nimittāni. (PSP_5:25)",
    "K03psp_5u:651": " sa tair akārair liṅgair nimittair asaṃvidyamānaiḥ kleśam utpādayati,",
    "K03psp_5u:652": " ātmānam utkarṣayati parān paṃśayati:",
    "K03psp_5u:653": " na tvam atra bodhisattvayāne saṃdṛśyase yathāham atra bodhisattvayāne bodhisattvagotre",
    "K03psp_5u:654": " saṃdṛśye. sa tenādhimānena bodhisattvayānikān pudgalān kutsayiṣyati paṃśayiṣyati.",
    "K03psp_5u:655": " tatra mārasya pāpīyasa evaṃ bhaviṣyati,",
    "K03psp_5u:656": " aśūnyaṃ me bhavanaṃ bhaviṣyaty utsadā bhaviṣyanti mahānarakās,",
    "K03psp_5u:657": " tiryagyonir yamalokaḥ pretaviṣayaḥ. tathātathā ca māraḥ pāpīyāṃs tān bodhisattvān adhiṣṭhāsyati yathādeyavacanā bhaviṣyanti teṣāṃ tayādeyavacanatayā bahujanaḥ śrotavyaṃ maṃsyante,",
    "K03psp_5u:658": " teṣāṃ śrutvā dṛṣṭvānukṛtim āpatsyante,",
    "K03psp_5u:659": " te śrutvā dṛṣṭvānukṛtim āpadyamānās tathatāyai na śikṣiṣyante,",
    "K03psp_5u:660": " te tathatāyai na śikṣamāṇās te tathatāyai na pratipadyamānāḥ kleśaṃ vivardhayiṣyanti,",
    "K03psp_5u:661": " te viparyastayā cittasaṃtatyā yadyad eva karmārapsyante kāyena vā vācā vā manasā vā,",
    "K03psp_5u:662": " sarvaṃ tad aniṣṭatvāyākāntatvāyāmanaāpatvāya saṃvartiṣyati. evaṃ te mahānarakā utsadā bhaviṣyanti,",
    "K03psp_5u:663": " tiryagyonir yamalokaḥ pretaviṣaya utsado bhaviṣyati,",
    "K03psp_5u:664": " mārabhavanāny utsadāni bhaviṣyanti. imaṃ ānandārthavaśaṃ saṃpaśyamāno māraḥ pāpīyān āttamanā bhavati pramuditaḥ prītisaumanasyajātaḥ.",
    "K03psp_5u:665": " punar aparaṃ ānanda saced bodhisattvayānikaḥ pudgalaḥ śrāvakayānikena pudgalena sārdhaṃ vivadati,",
    "K03psp_5u:666": " tatra mārasya pāpīyasa evaṃ bhavati,",
    "K03psp_5u:667": " dūrīkariṣyati batāyaṃ kulaputraḥ sarvākārajñatāṃ nāyam abhyāsī bhaviṣyati sarvākārajñatāyāḥ. tat kasya hetoḥ?",
    "K03psp_5u:668": " naite kalahabhaṇḍanavigrahavivādā mārgaḥ sarvākārajñtāyā narakamārga eṣa tiryagyonimārga eṣa yamalokamārga eṣa naiṣa mārgaḥ sarvākārajñatāyāḥ.",
    "K03psp_5u:669": " punar aparaṃ ānanda saced bodhisattvayānikaḥ pudgalo 'pareṇa bodhisattvayānikena pudgalena sārdhaṃ kalahabhaṇḍanavigrahavivādān karoti,",
    "K03psp_5u:670": " tatra mārasya pāpīyasa evaṃ bhavati,",
    "K03psp_5u:671": " ubhāv apy etau dūrībhaviṣyataḥ,",
    "K03psp_5u:672": " sarvākārajñatāyā ubhāv apy etau nābhisaṃbhotsyete 'nuttarāṃ samyaksaṃbodhim. tat kasya hetoḥ?",
    "K03psp_5u:673": " tathā hi naiṣa mārgaḥ sarvākārajñatāyā ya etaiḥ kulaputrair ārabdho,",
    "K03psp_5u:674": " narakamārga eṣa tiryagyonimārga eṣa yamalokamārga eṣa ya etaiḥ kulaputrair ārabdhaḥ.",
    "K03psp_5u:675": " punar aparaṃ ānandāvyākṛto bodhisattvo vyākṛtasya bodhisattvasya mahāsattvasyāntike cittam āghātayiṣyati,",
    "K03psp_5u:676": " kalahaṃ vā bhaṇḍanam (PSP_5:26)",
    "K03psp_5u:677": " vā vigrahaṃ vā vivādaṃ vā kariṣyati,",
    "K03psp_5u:678": " tena punas tāvata eva kalpān saṃnāhaḥ saṃnaddhavyaḥ yāvanti tasya tāni cittāny utpannāni kalahaṃ vā bhaṇḍanaṃ vā vigrahaṃ vā vivādaṃ vā kurvataḥ,",
    "K03psp_5u:679": " saced asya sarvākārajñatāparibhyaktā bhavati.",
    "K03psp_5u:680": " evam ukte āyuṣmān ānando bhagavantam etad avocat:",
    "K03psp_5u:681": " asti bhagavann eteṣāṃ cittotpādānāṃ niḥsaraṇam utāho tāvata eva kalpān saṃnāhaḥ saṃnaddhavyaḥ.",
    "K03psp_5u:682": " evam ukte bhagavān āyuṣmantam ānandam etad avocat:",
    "K03psp_5u:683": " aniḥsaraṇo mayānanda dharmo deśitaḥ śrāvakayānikānāñ ca pudgalānāṃ pratyekabuddhayānikānāñ ca pudgalānāṃ,",
    "K03psp_5u:684": " tatrānanda yo 'yaṃ bodhisattvayānikaḥ pudgalo bodhisattvayānikena pudgalena sārdhaṃ",
    "K03psp_5u:685": " kalahaṃ vā bhaṇḍanaṃ vā vigrahaṃ vā kuryād yāvad vivaded vā ākrośed vā paribhāṣed",
    "K03psp_5u:686": " vā kalahayitvā vā bhaṇḍayitvā vā vigrahayitvā vā vivādayitvā vā ākrośayitvā vā paribhāṣayitvā",
    "K03psp_5u:687": " vā na pratideśayaty anuśayaṃ vahati anuśayabaddho viharati,",
    "K03psp_5u:688": " nāham ānanda tasya pudgalasya niḥsaraṇaṃ vadāmi,",
    "K03psp_5u:689": " avaśyaṃ tena tāvata eva kalpān saṃnāhaḥ saṃnaddhavyaḥ,",
    "K03psp_5u:690": " saced asyāparityaktā sarvākārajñatā.",
    "K03psp_5u:691": " punar aparam ānanda bodhisattvo mahāsattvaḥ kalahayitvā bhaṇḍitvā vigrahayitvā vivaditvā ākroṣitvā paribhāṣitvā pratideśayati:",
    "K03psp_5u:692": " mānuśayaṃ vahaty āyatyāṃ saṃvaram āpadyate durlabdhā me lābhā,",
    "K03psp_5u:693": " yan mayā sarvasattvānāṃ bhāra āhartavyas tad ahaṃ mantrite pratimantrayāmi,",
    "K03psp_5u:694": " yan mayā sarvasattvānāṃ saṃkramabhūtena bhavitavyaṃ so 'haṃ parasyāpriyaṃ mantrayāmi prativacanaṃ ca dadāmi. evam api mayā na vaktavyaṃ jaḍaiḍakamūkasadṛśena mayā bhavitavyaṃ,",
    "K03psp_5u:695": " adhyāśayaś ca me na vikopayitavyo yan mayaite sattvāḥ parinirvāpayitavyā anuttarāṃ",
    "K03psp_5u:696": " samyaksaṃbodhim abhisaṃbudhya tad aham atra vyāpadye tad aham atra kṣubhyāmi na mayātra",
    "K03psp_5u:697": " vyāpattavyaṃ na mayā kṣobhacittam utpādayitavyam. asyānanda bodhisattvasya mahāsattvasya",
    "K03psp_5u:698": " māraḥ pāpīyān avatāraṃ na labhate.",
    "K03psp_5u:699": " punar aparam ānanda bodhisattvena mahāsattvena śrāvakayānikaiḥ pudgalaiḥ sārdhaṃ na sthātavyaṃ sacet tiṣṭhati tena na kasyacid antike vyāpattavyaṃ. tat kasya hetoḥ?",
    "K03psp_5u:700": " tathā hi naitan mama pratirūpaṃ syāt, (PSP_5:27)",
    "K03psp_5u:701": " yad aham eteṣām antike vyāpadye vā kṣubhyeyaṃ vā. tat kasya hetoḥ?",
    "K03psp_5u:702": " tathā hi te mayānuttarāṃ samyaksaṃbodhim abhisaṃbudhya sarvaduḥkhebhyaḥ parimocayitavyāḥ. iti saptamī",
    "K03psp_5u:703": " atha khalv āyuṣmān ānando bhagavantam etad avocat:",
    "K03psp_5u:704": " kathaṃ bhagavan bodhisattvena mahāsattvena bodhisattvayānikānāṃ pudgalānām antike sthātavyam?",
    "K03psp_5u:705": " bhagavān āha:",
    "K03psp_5u:706": " tadyathāpi nāmānanda śāstari,",
    "K03psp_5u:707": " evaṃ bodhisattvena mahāsattvena bodhisattvayānikānāṃ pudgalānām antike sthātavyam. tat kasya hetoḥ?",
    "K03psp_5u:708": " eṣa hi mama sahāyaka ekayānasamārūḍho,",
    "K03psp_5u:709": " yathā caivaitena śikṣitavyaṃ tathā caiva mayā śikṣitavyaṃ yatra caitena śikṣitavyaṃ",
    "K03psp_5u:710": " tatra caiva mayā śikṣitavyaṃ yad uta dānapāramitāyāṃ śīlapāramitāyāṃ kṣāntipāramitāyāṃ",
    "K03psp_5u:711": " vīryapāramitāyāṃ dhyānapāramitāyāṃ prajñāpāramitāyāṃ sarvaśūnyatāsu saptatriṃśadbodhipakṣyeṣu",
    "K03psp_5u:712": " dharmeṣv apramāṇadhyānārūpyasamāpattisv āryasatyeṣu sarvavimokṣasamādhisamāpattidhāraṇīmukheṣu",
    "K03psp_5u:713": " śūnyatānimittāpraṇihiteṣu pañcasv abhijñāsu daśasu tathāgatabaleṣu caturṣu vaiśāradyeṣu",
    "K03psp_5u:714": " catasṛṣu pratisaṃvitsv aṣṭādaśasv āveṇikeṣu buddhadharmeṣu yāvat sarvākārajñatāyām",
    "K03psp_5u:715": " apagatasarvākārajñatāpratisaṃyuktair manasikārair na mayātra śikṣitavyam. sacet punar",
    "K03psp_5u:716": " eṣa bodhisattvo mahāsattvo 'virahito bhavati sarvākārajñatāpratisaṃyuktair manasikārair",
    "K03psp_5u:717": " mayāpy evam eva śikṣitavyam. evaṃ śikṣamāṇo bodhisattvo mahāsattvaḥ samaśikṣo bhavati.",
    "K03psp_5u:718": " atha khalv āyuṣmān subhūtir bhagavantam etad avocat:",
    "K03psp_5u:719": " katamā bhagavan bodhisattvānāṃ mahāsattvānāṃ samatā yatra samatāyāṃ bodhisattvena mahāsattvena śikṣitavyam?",
    "K03psp_5u:720": " bhagavān āha:",
    "K03psp_5u:721": " adhyātmaśūnyatā subhūte bodhisattvānāṃ mahāsattvānāṃ samatā,",
    "K03psp_5u:722": " bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā,",
    "K03psp_5u:723": " rūpaṃ rūpeṇa śūnyaṃ,",
    "K03psp_5u:724": " vedanā vedanayā śūnyā,",
    "K03psp_5u:725": " saṃjñā saṃjñayā śūnyā,",
    "K03psp_5u:726": " saṃskārāḥ saṃskāraiḥ śūnyāḥ,",
    "K03psp_5u:727": " vijñānaṃ vijñānena śūnyam. evaṃ skandhadhātvāyatanāni skandhadhātvāyatanaiḥ śūnyāni,",
    "K03psp_5u:728": " pratītyasamutpādaḥ pratītyasamutpādaiḥ śūnyaḥ,",
    "K03psp_5u:729": " pratītyasamutpādāṅgāni pratītyasamutpādāṅgaiḥ śūnyāni,",
    "K03psp_5u:730": " pāramitāḥ pāramitābhiḥ śūnyāḥ,",
    "K03psp_5u:731": " saptatriṃśadbodhipakṣyā dharmāḥ saptatriśadbbodhipakṣyair dharmaiḥ śūnyāḥ,",
    "K03psp_5u:732": " āryasatyāny (PSP_5:28)",
    "K03psp_5u:733": " āryasatyaiḥ śūnyāni,",
    "K03psp_5u:734": " apramāṇadhyānārūpyasamāpattayo 'pramāṇadhyānārūpyasamāpattibhiḥ śūnyāḥ,",
    "K03psp_5u:735": " sarvavimokṣasamādhisamāpattidhāraṇīmukhāni sarvavimokṣasamādhisamāpattidhāraṇīmukhaiḥ sūnyāni,",
    "K03psp_5u:736": " trīṇi vimokṣamukhāni tribhir vimokṣamukhaiḥ śūnyāni,",
    "K03psp_5u:737": " abhijñā abhijñābhiḥ śūnyā,",
    "K03psp_5u:738": " daśabalāni daśabalaiḥ śūnyāni,",
    "K03psp_5u:739": " vaiśāradyāni vaiśāradyaiḥ śūnyāni,",
    "K03psp_5u:740": " pratisaṃvidaḥ pratisaṃvidbhiḥ śūnyāḥ,",
    "K03psp_5u:741": " āveṇikabuddhadharmā āveṇikābuddhadharmaiḥ śūnyāḥ,",
    "K03psp_5u:742": " bodhir yāvad bodhyā śūnyā. iyaṃ subhūte bodhisattvānāṃ mahāsattvānāṃ samatā,",
    "K03psp_5u:743": " yatra samatāyāṃ sthitvā bodhisattvā mahāsattvā anuttarāṃ samyaksaṃbodhim abhisaṃbudhyante. ity aṣṭamī",
    "K03psp_5u:744": " subhūtir āha:",
    "K03psp_5u:745": " kiṃ punar bhagavan bodhisattvo mahāsattvo rūpasya kṣayāya śikṣate śikṣate sarvākārajñatāyai,",
    "K03psp_5u:746": " rūpasya virāgāya nirodhāya śikṣate śikṣate sarvākārajñatāyai,",
    "K03psp_5u:747": " rūpasyānutpādāya śikṣate śikṣate sarvākārajñatāyai,",
    "K03psp_5u:748": " vedanāyāḥ saṃjñāyāḥ saṃskārāṇāṃ,",
    "K03psp_5u:749": " vijñānasya kṣayāya śikṣate śikṣate sarvākārajñatāyai,",
    "K03psp_5u:750": " vijñānasya virāgāya nirodhāya śikṣate śikṣate sarvākārajñatāyai,",
    "K03psp_5u:751": " vijñānasyānutpādāya śikṣate śikṣate sarvākārajñatāyai. evaṃ skandhadhātvāyatanapratītyasamutpādasya",
    "K03psp_5u:752": " pratītyasamutpādāṅgānāṃ ca kṣayāya virāgāya nirodhāyānutpādāya śikṣate śikṣate sarvākārajñatāyai.",
    "K03psp_5u:753": " sarvapāramitānāṃ sarvaśūnyatānāṃ saptatriṃśadbodhipakṣyāṇāṃ dharmāṇāṃ caturṇām āryasatyānām",
    "K03psp_5u:754": " apramāṇadhyānārūpyasamāpattīnāṃ śūnyatānimittāpraṇihitānāṃ sarvavimokṣasamādhisamāpattidhāraṇīmukhānāṃ",
    "K03psp_5u:755": " trayāṇāṃ vimokṣamukhānāṃ pañcānām abhijñanāṃ daśabalavaiśāradyapratisaṃvidāveṇikabuddhadharmāṇāṃ",
    "K03psp_5u:756": " kṣayāya virāgāya nirodhāyānutpādāya śikṣate śikṣate sarvākārajñatāyai. kiṃ punar",
    "K03psp_5u:757": " bhagavan bodhisattvo mahāsattvo 'nuttarāyāḥ samyaksaṃbodheḥ kṣayāya śikṣate virāgāya",
    "K03psp_5u:758": " śikṣate nirodhāya śikṣate 'nutpādāya śikṣate śikṣate sarvākārajñatāyai.",
    "K03psp_5u:759": " evam ukte bhagavān āyuṣmantaṃ subhūtim etad avocat:",
    "K03psp_5u:760": " yat subhūtiḥ sthavira evam āha,",
    "K03psp_5u:761": " yad rūpasya kṣayāya śikṣate śikṣate sarvākārajñatāyai,",
    "K03psp_5u:762": " yad rūpasya virāgāya nirodhāyānutpādāya śikṣate śikṣate sarvākārajñatāyai,",
    "K03psp_5u:763": " evaṃ vedanāsaṃjñāsaṃskārāṇāṃ,",
    "K03psp_5u:764": " vijñānasya kṣayāya śikṣate śikṣate sarvākārajñatāyai,",
    "K03psp_5u:765": " vijñānasya virāgāya nirodhāyānutpādāya śikṣate śikṣate sarvākārajñatāyai. evaṃ skandhadhātvāyatanapratītyasamutpādasya pratītyasamutpādāṅgānāṃ ca kṣayāya virāgāya (PSP_5:29)",
    "K03psp_5u:766": " nirodhāyānutpādāya śikṣate śikṣate sarvākārajñatāyai. sarvapāramitānāṃ sarvaśūnyatānāṃ",
    "K03psp_5u:767": " saptatriṃśadbodhipakṣyāṇāṃ dharmāṇāñ caturṇām āryasatyānām apramāṇadhyānārūpyasamāpattīnāṃ",
    "K03psp_5u:768": " sarvavimokṣasamādhisamāpattidhāraṇīmukhānāṃ trayāṇāṃ vimokṣamukhānāṃ pañcānām abhijñānāṃ",
    "K03psp_5u:769": " daśānāṃ tathāgatabalānāṃ caturṇāṃ vaiśāradyānāṃ catasṛṇāṃ pratisaṃvidām aṣṭādaśānām",
    "K03psp_5u:770": " āveṇikānāṃ buddhadharmāṇāṃ kṣayāya virāgāya nirodhāyānutpādāya śikṣate śikṣate sarvākārajñatāyai.",
    "K03psp_5u:771": " anuttarāyāḥ samyaksaṃbodheḥ kṣayāya virāgāya nirodhāyānutpādāya śikṣate śikṣate sarvākārajñatāyai",
    "K03psp_5u:772": " iti. tat kiṃ manyase?",
    "K03psp_5u:773": " subhūte yā rūpasya tathatā yā vedanāyās tathatā yā saṃjñāyās tathatā yā saṃskārāṇāṃ tathatā yā vijñānasya tathatā,",
    "K03psp_5u:774": " evaṃ yā skandhadhātvāyatanānāṃ tathatā yā pratītyasamutpādasya tathatā yā pratītyasamutpādāṅgānāṃ",
    "K03psp_5u:775": " tathatā yā pāramitānāṃ tathatā yā sarvaśūnyatānāṃ tathatā yā sarvavimokṣasamādhisamāpattidhāraṇīmukhānāṃ",
    "K03psp_5u:776": " tathatā yā saptatriṃśad bodhipakṣyāṇāṃ dharmāṇāṃ tathatā yāpramāṇadhyānārūpyasamāpattīnāṃ",
    "K03psp_5u:777": " tathatā yāryasatyānāṃ tathatā yā trayāṇāṃ vimokṣamukhānāṃ tathatā yā pañcānām abhijñānāṃ",
    "K03psp_5u:778": " tathatā yā daśabalavaiśāradyapratisaṃvidāveṇikābuddhadharmāṇāṃ tathatā yā samyaksaṃbodhes",
    "K03psp_5u:779": " tathatā yā srotaāpannasya tathatā yā sakṛdāgāminas tathatā yānāgāminas tathatā yārhatas",
    "K03psp_5u:780": " tathatā yā pratyekabuddhasya tathatā yā bodhisattvasya mahāsattvasya tathatā,",
    "K03psp_5u:781": " yā tathāgatasya tathatā,",
    "K03psp_5u:782": " yayā tathatayā tathāgataḥ prajñapyate,",
    "K03psp_5u:783": " api nu sā tathatā kṣīyate vā virahyate vā nirudhyate vā prahīyate vā.",
    "K03psp_5u:784": " subhūtir āha:",
    "K03psp_5u:785": " na bhagavan na sugata.",
    "K03psp_5u:786": " bhagavān āha:",
    "K03psp_5u:787": " evaṃ śikṣamāṇaḥ subhūte bodhisattvo mahāsattvas tathatāyāṃ śikṣate śikṣate sarvākārajñatāyāṃ",
    "K03psp_5u:788": " na ca tathatā kṣīyate vā virahyate vā nirudhyate vā prahīyate vā. evaṃ śikṣamāṇaḥ",
    "K03psp_5u:789": " subhūte bodhisattvo mahāsattvas tathatāyāṃ śikṣate śikṣate sarvākārajñatāyām. evaṃ",
    "K03psp_5u:790": " śikṣamāṇaḥ subhūte bodhisattvo mahāsattvas tathatāyāṃ śikṣate śikṣate ṣaṭsu pāramitāsu,",
    "K03psp_5u:791": " śikṣate sarvāsu śūnyatāsu,",
    "K03psp_5u:792": " śikṣate smṛtyupasthāneṣu,",
    "K03psp_5u:793": " śikṣate samyakprahāṇarddhipādendriyabalabodhyaṅgamārgeṣu,",
    "K03psp_5u:794": " śikṣate āryasatyeṣu,",
    "K03psp_5u:795": " śikṣate 'pramāṇadhyānārūpyasamāpattiṣu,",
    "K03psp_5u:796": " śikṣate sarvavimokṣasamādhisamāpattidhāraṇīmukheṣu,",
    "K03psp_5u:797": " śikṣate śūnyatānimittāpraṇihiteṣu,",
    "K03psp_5u:798": " śikṣate pañcasv abhijñāsu,",
    "K03psp_5u:799": " śikṣate daśabalavaiśāradyapratisaṃvitsu, (PSP_5:30)",
    "K03psp_5u:800": " śikṣate 'ṣṭādaśasv āveṇikeṣu buddhadharmeṣu,",
    "K03psp_5u:801": " śikṣate sarvākārajñatāyām. evaṃ śikṣamāṇaḥ subhūte bodhisattvo mahāsattvaḥ sarvaśikṣāparamapāramitām",
    "K03psp_5u:802": " anuprāpsyati. evaṃ śikṣamāṇaḥ subhūte bodhisattvo mahāsattvo na śakyate māreṇa vā",
    "K03psp_5u:803": " mārakāyikābhir vā devatābhir abhimarditum. evaṃ śikṣamāṇaḥ subhūte bodhisattvo mahāsattvaḥ",
    "K03psp_5u:804": " kṣipram avinivartanīyatām anuprāpsyati. evaṃ śikṣamāṇaḥ subhūte bodhisattvo mahāsattvaḥ",
    "K03psp_5u:805": " svake paitṛke tathāgatagocare carati. evaṃ śikṣamāṇaḥ subhūte bodhisattvo mahāsattvo",
    "K03psp_5u:806": " nāthakaraṇīyair dharmaiś carati buddhakṣetrapariśodhanaiḥ. evaṃ śikṣamāṇaḥ subhūte",
    "K03psp_5u:807": " bodhisattvo mahāsattvo mahāmaitryāṃ śikṣate mahākaruṇāyāṃ śikṣate buddhakṣetrapariśodhanāya",
    "K03psp_5u:808": " śikṣate sattvaparipākāya śikṣate. evaṃ śikṣamāṇaḥ subhūte bodhisattvo mahāsattvas",
    "K03psp_5u:809": " triparivartadvādaśākāradharmacakrapravartanatāyai śikṣate. evaṃ śikṣamāṇaḥ subhūte",
    "K03psp_5u:810": " bodhisattvo mahāsattvaḥ sarvasattvān parinirvāpayiṣyāmīti śikṣate. evaṃ śikṣamāṇaḥ",
    "K03psp_5u:811": " subhūte bodhisattvo mahāsattvas tathāgatavaṃśasyānupacchedāya śikṣate. evaṃ śikṣamāṇaḥ",
    "K03psp_5u:812": " subhūte bodhisattvo mahāsattvo 'mṛtadhātudvāraṃ vivariṣyāmīti śikṣate,",
    "K03psp_5u:813": " saṃskṛtadhātuṃ saṃdarśayiṣyāmīti śikṣate,",
    "K03psp_5u:814": " na hi subhūte śakyaṃ hīnasattvair iha śikṣāyāṃ śikṣituṃ sarvasattvān saṃsārād uddhartukāmaḥ",
    "K03psp_5u:815": " sa sattvo yo 'syāṃ śikṣāyāṃ śikṣate. evaṃ śikṣamāṇaḥ subhūte bodhisattvo mahāsattvo",
    "K03psp_5u:816": " na narakeṣūpapadyate,",
    "K03psp_5u:817": " na tiryagyonau na yamaloke upapadyate,",
    "K03psp_5u:818": " na pratyanteṣu janapadeṣūpapadyate na caṇḍālakuleṣūpapadyate,",
    "K03psp_5u:819": " nānyeṣu nīceṣu nīcavṛttiṣu kutsiteṣu kuleṣūpapadyate,",
    "K03psp_5u:820": " na kāṇo bhavati,",
    "K03psp_5u:821": " na kuṇḍo bhavati,",
    "K03psp_5u:822": " na laṅgo bhavati,",
    "K03psp_5u:823": " na lallo bhavati,",
    "K03psp_5u:824": " na vadhiro bhavati,",
    "K03psp_5u:825": " na pakṣahato bhavati,",
    "K03psp_5u:826": " na vikalendriyo bhavati,",
    "K03psp_5u:827": " suparipūrṇendriyo bhavati,",
    "K03psp_5u:828": " nāparipūrṇendriyo bhavati,",
    "K03psp_5u:829": " na prāṇātipātiko bhavati,",
    "K03psp_5u:830": " nādattādāyī bhavati,",
    "K03psp_5u:831": " na kāmamithyācārī bhavati,",
    "K03psp_5u:832": " na mṛṣāvādī bhavati,",
    "K03psp_5u:833": " na paruṣavāg bhavati,",
    "K03psp_5u:834": " na piśunavāg bhavati,",
    "K03psp_5u:835": " nābaddhapralāpī bhavati,",
    "K03psp_5u:836": " nābhidhyālur bhavati,",
    "K03psp_5u:837": " na vyāpannacitto bhavati,",
    "K03psp_5u:838": " na mithyādṛṣṭir bhavati,",
    "K03psp_5u:839": " na mithyājīvena jīvikāṃ kalpayati,",
    "K03psp_5u:840": " nābhūtaparigrahaṃ karoti,",
    "K03psp_5u:841": " na duḥśīlaparigrāhako bhavati. evaṃ śikṣamāṇaḥ subhūte bodhisattvo mahāsattvo na dīrghāyuṣkeṣu devesūveṣūpapadyate. tat kasya hetoḥ? tathā (PSP_5:31",
    "K03psp_5u:842": " hy asti tasyopāyakauśalyaṃ yenopāyakauśalyena samanvāgato bodhisattvo mahāsattvo dhyānāni ca samāpadyate,",
    "K03psp_5u:843": " apramāṇāni ca samāpadyate,",
    "K03psp_5u:844": " ārūpyasamāpattīś ca samāpadyate,",
    "K03psp_5u:845": " na ca dhyānānāṃ na cāpramāṇānāṃ na cārūpyasamāpattīnāṃ vaśenopapadyate. evaṃ śikṣamāṇaḥ subhūte bodhisattvo mahāsattvaḥ sarvadharmāṇāṃ pariśuddhim",
    "K03psp_5u:846": " śrāvakabhūmeḥ pratyekabuddhabhūmer api pariśuddhim adhigacchati.",
    "K03psp_5u:847": " evam ukte āyuṣmān subhūtiḥ sthaviro bhagavantam etad avocat:",
    "K03psp_5u:848": " yad bhagavan sarvadharmāḥ prakṛtipariśuddhās,",
    "K03psp_5u:849": " tat katamasya dharmasya bodhisattvo mahāsattvaḥ pariśuddhim adhigacchati?",
    "K03psp_5u:850": " bhagavān āha:",
    "K03psp_5u:851": " evam etat subhūte evam etat,",
    "K03psp_5u:852": " yathā vadasi sarvadharmāḥ subhūte parakṛtipariśuddhāḥ,",
    "K03psp_5u:853": " evaṃ pariśuddheṣu subhūte sarvadharmeṣu bodhisattvasya mahāsattvasya prajñāpāramitāyāṃ śikṣamāṇasya yā tatrāsaṃsīdanatā anavalīnatā,",
    "K03psp_5u:854": " iyaṃ subhūte bodhisattvasya mahāsattvasya prajñāpāramitā. tatsarvabālapṛthagjanā etān dharmān na jānanti na paśyanti,",
    "K03psp_5u:855": " teṣāṃ sattvānāṃ kṛtena bodhisattvo mahāsattvo dānapāramitāyāṃ carati śīlapāramitāyāṃ",
    "K03psp_5u:856": " carati kṣāntipāramitāyāṃ carati vīryapāramitāyāṃ carati dhyānapāramitāyāṃ carati",
    "K03psp_5u:857": " prajñāpāramitāyāṃ carati,",
    "K03psp_5u:858": " adhyātmaśūnyatāyāṃ carati yāvad abhāvasvabhāvaśūnyatāyāṃ carati,",
    "K03psp_5u:859": " smṛtyupasthāneṣu carati,",
    "K03psp_5u:860": " samyakprahāṇarddhipādendriyabalabodhyaṅgamārgeṣu caraty,",
    "K03psp_5u:861": " āryasatyeṣv apramāṇadhyānārūpyasamāpattiṣu carati,",
    "K03psp_5u:862": " sarvavimokṣasamādhisamāpattidhāraṇīmukheṣu carati,",
    "K03psp_5u:863": " śūnyatānimittāpraṇihiteṣu carati,",
    "K03psp_5u:864": " pañcasv abhijñāsu carati daśabalavaiśāradyapratisaṃvitsu carati,",
    "K03psp_5u:865": " aṣṭādaśāveṇikeṣu buddhadharmeṣu carati sarvākārajñatāyāṃ carati. evaṃ śikṣamāṇaḥ",
    "K03psp_5u:866": " subhūte bodhisattvo mahāsattvaḥ sarvadharmeṣu balavaiśāradyam anuprāpnoti. evaṃ śikṣamāṇaḥ",
    "K03psp_5u:867": " subhūte bodhisattvo mahāsattvaḥ sarvasattvacittacaritānāṃ pāraṃ gacchati. iti navamī",
    "K03psp_5u:868": " tadyathāpi nāma subhūte 'lpakās te mahāpṛthivīpradeśā yatra jāṃbūnadaṃ suvarṇaṃ jātarūpam utpadyate,",
    "K03psp_5u:869": " evam eva subhūte 'lpakās te sattvā ya iha śikṣāyāṃ śikṣaṇte,",
    "K03psp_5u:870": " yad uta prajñāpāramitāśikṣāyām ito bahutarakās te sattvā ye śrāvakapratyekabuddhabhūmau saṃprasthitāḥ. iti daśamī",
    "K03psp_5u:871": " tadyathāpi nāma subhūte 'lpakās te sattvā ye cakravartirājyasaṃvartanīyaṃ karma samādāya vartante,",
    "K03psp_5u:872": " ataḥ prabhūtatarakās te sattvā (PSP_5:32)",
    "K03psp_5u:873": " ye koṭṭarājyaṃ saṃvartanīyaṃ karma samadāya vartante. evam eva subhūte 'lpatarakās te sattvā ya imaṃ sarvākārajñatāmārgaṃ samāruhanti,",
    "K03psp_5u:874": " ataḥ prabhūtatarakās te sattvā ye śrāvakapratyekabuddhamārgaṃ samāruhanti. ye 'pi",
    "K03psp_5u:875": " te subhūte bodhisattvā mahāsattvā anuttarāyai samyaksaṃbodhaye saṃprasthitās tato",
    "K03psp_5u:876": " 'lpakās te bodhisattvā mahāsattvā ye tathatāyai pratipadyante,",
    "K03psp_5u:877": " ataḥ prabhūtatarakās te sattvā ye śrāvakapratyekabuddhatvāya sthāsyanti. ye 'pi te",
    "K03psp_5u:878": " subhūte bodhisattvayānikāḥ kulaputrāḥ kuladuhitaraḥ prajñāpāramitayāvirahitā ye 'vinivartanīyabhūmim avakramiṣyanti,",
    "K03psp_5u:879": " ataḥ prabhūtatarakās te ye sattvāvinivartanīyabhūmin nāvakramiṣyanti,",
    "K03psp_5u:880": " tasmāt tarhi subhūte bodhisattvena mahāsattvenāvinivartanīyabhūmim anuprāptukāmenāvinivartanīyabhūmau",
    "K03psp_5u:881": " gaṇanāṃ gantukāmenehaiva gambhīrāyāṃ prajñāpāramitāyāṃ śikṣitavyam. ity ekādaśī",
    "K03psp_5u:882": " punar aparaṃ subhūte bodhisattvasya mahāsattvasya prajñāpāramitāyāṃ carato na mātsaryasahagataṃ cittam utpadyate,",
    "K03psp_5u:883": " na dauḥśīlyasahagataṃ cittam utpadyate,",
    "K03psp_5u:884": " na kṣobhasahagataṃ cittam utpadyate,",
    "K03psp_5u:885": " na kauśīdyasahagataṃ cittam utpadyate,",
    "K03psp_5u:886": " na vikṣiptasahagataṃ cittam utpadyate,",
    "K03psp_5u:887": " na dauḥprajñāsahagataṃ cittam utpadyate,",
    "K03psp_5u:888": " na rāgasahagataṃ cittam utpadyate,",
    "K03psp_5u:889": " na dveṣasahagataṃ cittam utpadyate,",
    "K03psp_5u:890": " na mohasahagataṃ cittam utpadyate,",
    "K03psp_5u:891": " na khilasahagataṃ cittam utpadyate. iti dvādaśī",
    "K03psp_5u:892": " na rūpasahagataṃ cittam utpadyate,",
    "K03psp_5u:893": " na vedanāsaṃjñāsaṃskārasahagataṃ cittam utpadyate,",
    "K03psp_5u:894": " na vijñānasahagataṃ cittam utpadyate na skandhadhātvāyatanapratītyasamutpādapratītyasamutpādāṅgasahagataṃ cittam utpadyate,",
    "K03psp_5u:895": " evaṃ na sarvaśūnyatāḥ sarvapāramitāḥ",
    "K03psp_5u:896": " saptatriṃśadbodhipakṣyadharmāryasatyāpramāṇadhyānārūpyasamāpattiśūnyatānimittāpraṇihitābhijñāsarvavimokṣasamādhisamāpattidhāraṇīmukhadaśabalavaiśāradyapratisaṃvidāveṇikabuddhadharmasahagataṃ cittam utpadyate,",
    "K03psp_5u:897": " na samyaksaṃbodhisaghagataṃ cittam utpadyate. tat kasya hetoḥ?",
    "K03psp_5u:898": " tathā hi subhūte bodhisattvo mahāsattva iha gambhīrāyāṃ prajñāpāramitāyāñ caran na kañcid dharmam upalabhate,",
    "K03psp_5u:899": " anupalambhamāno na kañcid dharmacittam utpādayati. evaṃ khalu subhūte iha gambhīrāyāṃ prajñāpāramitāyāṃ śikṣamāṇena bodhisattvena mahāsattvena sarvāḥ pāramitāḥ saṃgṛhītā bhavanti,",
    "K03psp_5u:900": " sarvāḥ pāramitāḥ samudānītā bhavanti,",
    "K03psp_5u:901": " sarvāḥ pāramitā (PSP_5:33)",
    "K03psp_5u:902": " anugatā bhavanti. tat kasya hetoḥ?",
    "K03psp_5u:903": " tathā hi subhūte iha gambhīrāyāṃ prajñāpāramitāyāṃ sarvāḥ pāramitā antargatā bhavanti. iti trayodaśī",
    "K03psp_5u:904": " tadyathāpi nāma subhūte satkāyadṛṣṭyāṃ dvāṣaṣṭidṛṣṭigatāny antargatāni bhavanti,",
    "K03psp_5u:905": " evam eva subhūte bodhisattvasya mahāsattvasyeha gambhīrāyāṃ prajñāpāramitāyāṃ carataḥ",
    "K03psp_5u:906": " sarvāḥ pāramitā antargatā bhavanti. tadyathāpi nāma subhūte puruṣasya kālagatasya",
    "K03psp_5u:907": " jīvitendriye niruddhe sarvāṇīndriyāṇi niruddhāni bhavanti. evam eva subhūte bodhisattvasya",
    "K03psp_5u:908": " mahāsatvasyeha gambhīrāyāṃ prajñāpāramitāyāṃ carataḥ sarvāḥ pāramitā antargatā bhavanti,",
    "K03psp_5u:909": " tasmāt tarhi subhūte bodhisattvena mahāsattvena sarvapāramitānāṃ pāraṃ gantukāmena iha gambhīrāyāṃ prajñāpāramitāyāṃ śikṣitavyam. iti caturdaśī",
    "K03psp_5u:910": " iha punaḥ subhūte gambhīrāyāṃ prajñāpāramitāyāṃ śikṣamāṇo bodhisattvo mahāsattvaḥ sarvasattvānām agratāyai śikṣate. tat kiṃ manyase?",
    "K03psp_5u:911": " subhūte ye trisāhasramahāsāhasre lokadhātau sattvā api nu te bahavaḥ.",
    "K03psp_5u:912": " subhūtir āha:",
    "K03psp_5u:913": " bahavo bhagavan jāṃbūdvīpakā eva tāvat sattvāḥ kaḥ punar vādo ye trisāhasramahāsāhasre lokadhātau sattvāḥ.",
    "K03psp_5u:914": " bhagavān āha:",
    "K03psp_5u:915": " yāvantaḥ subhūte trisāhasramahāsāhasre lokadhātau sattvās te sarve 'pūrvācaramamānuṣyakam",
    "K03psp_5u:916": " ātmabhāvaṃ pratilabhyānuttarāṃ samyaksaṃbodhim abhisaṃbudhyeraṃs tāṃ sarvān ekaiko",
    "K03psp_5u:917": " bodhisattvo yāvajjīvaṃ tiṣṭhaṃs tathāgatān arhataḥ samyaksaṃbuddhāṃś cīvarapiṇḍapātaśayanāsanaglānapratyayabhaiṣajyapariṣkārair",
    "K03psp_5u:918": " upatiṣṭhet. tat kiṃ manyase?",
    "K03psp_5u:919": " subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
    "K03psp_5u:920": " subhūtir āha:",
    "K03psp_5u:921": " bahu bhagavan bahu sugata.",
    "K03psp_5u:922": " bhagavān āha:",
    "K03psp_5u:923": " ataḥ sa subhūte kulaputro vā kuladuhitā vā bahutaraṃ puṇyaṃ prasaviṣyati,",
    "K03psp_5u:924": " ya imāṃ gambhīrāṃ prajñāpāramitām udgṛhīṣyati dhārayiṣyati vācayiṣyati paryavāpsyati yoniśaś ca manasikariṣyati. tat kasya hetoḥ?",
    "K03psp_5u:925": " evaṃ maharddhikā hi subhūte bodhisattvānāṃ mahāsattvānāṃ prajñāpāramitā anuttarāyāḥ",
    "K03psp_5u:926": " samyaksaṃbodher āhārikā. tasmāt tarhi subhūte bodhisattvena mahāsattvena sarvasattvānām",
    "K03psp_5u:927": " anuttarena bhavitukāmena sarvasattvānām anāthānāṃ nāthena bhavitukāmenāśaraṇānāṃ",
    "K03psp_5u:928": " śaraṇena bhavitukāmenāparāyaṇānāṃ parāyaṇena bhavitukāmenātrāṇānāṃ trāṇena (PSP_5:34)",
    "K03psp_5u:929": " bhavitukāmenālayanānāṃ layanena bhavitukamenādvīpanāṃ dvipena bhavitukāmena buddhatvam anuprāputukāmena buddhaviṣayam anuprāptukāmena budddhavikrīḍitaṃ",
    "K03psp_5u:930": " buddhasiṃhanādaṃ naditukāmena buddhaśaṃkhaṃ prapūrayitukāmena buddhasāṃkathyaṃ kartukāmena ihaiva gambhīrāyāṃ prajñāpāramitāyāṃ śikṣitavyaṃ,",
    "K03psp_5u:931": " prajñāpāramitāyāṃ śikṣamāṇo bodhisattvo mahāsattvo na sā kācit saṃpattir yāṃ na pratilabhate yā tena na pratilabdhā syāt.",
    "K03psp_5u:932": " subhūtir āha:",
    "K03psp_5u:933": " śrāvakasaṃpad api tena pratilabdhavyā pratyekabuddhasaṃpad api tena pratilabdhavyā.",
    "K03psp_5u:934": " bhagavān āha:",
    "K03psp_5u:935": " śrāvakasaṃpad api tena subhūte pratilabdhavyā,",
    "K03psp_5u:936": " pratyekabuddhasaṃpad api tena subhūte pratilabdhyā,",
    "K03psp_5u:937": " tatra ca na sthātavyaṃ na pratiṣṭhātavyaṃ,",
    "K03psp_5u:938": " jñānena ca darśanena ca dṛṣṭvātikramiṣyati bodhisattvaniyāmam avakramiṣyati. evaṃ",
    "K03psp_5u:939": " śikṣamāṇaḥ subhūte bodhisattvo mahāsattvaḥ sarvākārajñatāyā abhyāsī bhavaty anuttarāṃ",
    "K03psp_5u:940": " samyaksaṃbodhim abhisaṃbhotsyate. evaṃ śikṣamāṇaḥ subhūte bodhisattvo mahāsattvaḥ",
    "K03psp_5u:941": " sadevamānuṣāsurasya lokasya dakṣiṇīyatāṃ gacchati. evaṃ śikṣamāṇaḥ subhūte bodhisattvo",
    "K03psp_5u:942": " mahāsattvaḥ ye tadanye dakṣiṇīyāḥ śrāvakapratyekabuddhās tān sarvān abhibhavitvā gacchati,",
    "K03psp_5u:943": " sarvākārajñatāyāś cābhyāsī bhavati. evaṃ śikṣamāṇaḥ subhūte bodhisattvo mahāsattvo na riñcati prajñāpāramitāṃ carati prajñāpāramitāyām avirahitaḥ",
    "K03psp_5u:944": " evaṃ caran subhūte bodhisattvo mahāsattva iha gambhīrāyāṃ prajñāpāramitāyām aparihāṇadharmā veditavyāḥ,",
    "K03psp_5u:945": " sarvākārajñatāyā dūrīkaroti śrāvakabhūmiṃ vā pratyekabuddhabhūmiṃ vābhyāsī bhavaty anuttarāyāḥ samyaksaṃbodheḥ. iti pañcadaśī",
    "K03psp_5u:946": " sacet punas tasyaivaṃ bhavati,",
    "K03psp_5u:947": " iyaṃ prajñāpāramitā,",
    "K03psp_5u:948": " amuṣmin prajñāpāramitā,",
    "K03psp_5u:949": " imāyai prajñāpāramitāyai sarvākārajñatām āvahiṣyāmīti,",
    "K03psp_5u:950": " saced evaṃ jānāti na carati prajñāpāramitāyāṃ saced evaṃ prajñāpāramitāṃ na jānāti,",
    "K03psp_5u:951": " iyaṃ prajñāpāramitā,",
    "K03psp_5u:952": " amuṣmin prajñāpāramitā,",
    "K03psp_5u:953": " imāyai prajñāpāramitāyai sarvākārajñatām āvahiṣyāmīti,",
    "K03psp_5u:954": " tad api na jānāti na paśyati yasya vā prajñāpāramitā yena vā prajñāpāramitā yo vā",
    "K03psp_5u:955": " prajñāpāramitayā niryāty evam anuttarāṃ samyaksaṃbodhim abhisaṃbhotsyate. sacet punar asyaivaṃ bhavati,",
    "K03psp_5u:956": " neyaṃ prajñāpāramitā nāmuṣmin prajñāpāramitā (PSP_5:35)",
    "K03psp_5u:957": " nānayā prajñāpāramitayā kaścid dharmo niryāsyati sthitatvād dharmadhātos tathatāyā bhūtakoṭer,",
    "K03psp_5u:958": " evaṃ caran bodhisattvo mahāsattvaś carati prajñāpāramitāyām abhyāsī bhavaty anuttarāyāḥ samyaksaṃbodheḥ. iti ṣoḍaśī vivṛddhir ity uktā vivṛddhiḥ",
    "K03psp_5u:959": " atha khalu śakrasya devānām indrasyaitad abhavat:",
    "K03psp_5u:960": " carann apīha bodhisattvo mahāsattvo dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāra,",
    "K03psp_5u:961": " adhyātmaśūnyatāyāṃ yāvad abhāvasvabhāvaśūnyatāyāṃ,",
    "K03psp_5u:962": " smṛtyupasthānasamyakprahāṇarddhipādendriyabalabodhyaṅgamārgesv āryasatyesv apramāṇadhyānārūpyasamāpattidhāraṇīmukheṣu",
    "K03psp_5u:963": " śūnyatānimittāpraṇihiteṣu pañcasv abhijñāsu daśabalavaiśāradyapratisaṃvitsv aṣṭādaśāveṇikeṣu",
    "K03psp_5u:964": " buddhadharmeṣu caran sarvasattvān abhibhavati,",
    "K03psp_5u:965": " kaḥ punar vādo yadānuttarāṃ samyaksaṃbodhim abhisaṃbuddho bhaviṣyati. sulabdhās tair lābhāḥ sujīvitaṃ teṣāṃ sattvānāṃ yeṣāṃ sarvākārajñatāyāṃ cittaṃ kramati,",
    "K03psp_5u:966": " kaḥ punar vādo yair anuttarāyāṃ samyaksaṃbodhau cittam utpāditaṃ,",
    "K03psp_5u:967": " spṛhaṇīyās te sattvā ye 'nuttarāyāḥ samyaksaṃbodheś cittam utpādayiṣyanti,",
    "K03psp_5u:968": " spṛhaṇīyās te sattvā ye 'nuttarāyāṃ samyaksaṃbodhau cittam utpādayanti.",
    "K03psp_5u:969": " atha khalu śakro devānām indro māndāravāṇi puṣpāṇi gṛhītvā yena bhagavāṃs tenopasaṃkrāmad",
    "K03psp_5u:970": " upasaṃkramya tair māndāravaiḥ puṣpais tathāgatam arhantaṃ samyaksaṃbuddham avakirati",
    "K03psp_5u:971": " sma abhyavakirati sma prakirati sma,",
    "K03psp_5u:972": " avakīryābhyavakīrya pravikīryaivaṃ vācam abhāṣata:",
    "K03psp_5u:973": " ye bodhisattvayānikāḥ pudgalā anuttarāṃ samyaksaṃbodhim adhyālambante teṣām anena kuśalamūlenānuttarāṇāṃ buddhadharmāṇāṃ paripūrir bhavatu,",
    "K03psp_5u:974": " trisarvajñatāsarvadharmāṇāṃ pripūrir bhavatu,",
    "K03psp_5u:975": " eṣāṃ svayaṃbhūdharmāṇāṃ paripūrir bhavatu,",
    "K03psp_5u:976": " eṣām anāsravadharmāṇāṃ paripūrir bhavatu. iti trisarvajñatvadharmānuttarā paripūrinirūḍhiḥ",
    "K03psp_5u:977": " na me bhagavann ekaś cittotpādo 'py utpadyate yad bodhisattvayānikaḥ pudgalo 'nuttarāyāṃ samyaksaṃbodhau saṃprasthito vivartetānuttarāyāḥ samyaksaṃbodher,",
    "K03psp_5u:978": " na hi me bhagavann ekaś cittotpādo 'py utpadyate yad bodhisattvo mahāsattvo vivartya śrāvako vā pratyekabuddho vā bhaved,",
    "K03psp_5u:979": " atha tarhi chandaṃ janayed anuttarāyāṃ samyaksaṃbodhau bhūyasyā mātrayā (PSP_5:36)",
    "K03psp_5u:980": " praṇidhiṃ kurvītānuttarāyāṃ samyaksaṃbodhau,",
    "K03psp_5u:981": " imāni saṃsarāvacarāṇi duḥkhāni dṛṣṭvārthakāmaḥ sukhakāmaḥ hitakāmaḥ sa sadevamānuṣāsurasya lokasya ya etaiś cittotpādaiḥ samanvāgato bodhisattvo mahāsattva evaṃ cintayati,",
    "K03psp_5u:982": " kim iti vayaṃ tīrṇā atīrṇān sattvāṃs tārayema,",
    "K03psp_5u:983": " kim iti vayaṃ muktā amuktān sattvān mocayema,",
    "K03psp_5u:984": " kim iti vayam āśvastā anāśvastān sattvān āśvāsayema,",
    "K03psp_5u:985": " kim iti vayaṃ parinirvṛtā aparinirvṛtān sattvān parinirvāpayemeti. kiyat sa bhagavan",
    "K03psp_5u:986": " kulaputro vā kuladuhitā vā puṇyaṃ prasavati yaḥ prathamayānasaṃprasthitānāṃ bodhisattvānāṃ",
    "K03psp_5u:987": " mahāsattvānāṃ tāṃś cittotpādān anumodeta?",
    "K03psp_5u:988": " caryāpratipannānāñ ca bodhisattvānāṃ mahāsattvānāṃ tāṃś cittotpādān anumodeta?",
    "K03psp_5u:989": " avinivartanīyānāṃ ca bodhisattvānāṃ mahāsattvānāṃ tāṃś cittotpādān anumodeta?",
    "K03psp_5u:990": " ekajātipratibaddhānāṃ bodhisattvānāṃ mahāsattvānāṃ tāṃś cittotpādān anumodeta?",
    "K03psp_5u:991": " ity aparityaktasattvārthā nirūḍhir ity uktā nirūḍhiḥ",
    "K03psp_5u:992": " evam ukte bhagavān śakraṃ devānām indram etad avocat:",
    "K03psp_5u:993": " syāt kauśika cāturmahādvīpake lokadhātau palāgreṇa pramāṇaṃ na tv eva teṣām anumodanāsahagatānāṃś cittotpādānāṃ puṇyasya pramāṇaṃ,",
    "K03psp_5u:994": " tiṣṭhatu kauśika cāturdvīpako lokadhātur evaṃ sāhasro lokadhātur evaṃ dvisāhasro madhyamo lokadhātuḥ,",
    "K03psp_5u:995": " syāt khalu punaḥ kauśika trisāhasramahāsāhasre lokadhātau palāgreṇa pramāṇaṃ na tv eva teṣām anumodanāsahagatānāṃ cittotpādānāṃ puṇyasya pramāṇaṃ,",
    "K03psp_5u:996": " syāt khalu punaḥ kauśika trisāhasramahāsāhasre lokadhātau mahāsamudreṣu śatadhā bhinnayā",
    "K03psp_5u:997": " vālāgrakoṭyā udakabindūnām utkṣipyamānānāṃ pramāṇaṃ na tv eva teṣām anumodanāsahagatānāṃ",
    "K03psp_5u:998": " cittotpādānāṃ puṇyasya pramāṇam.",
    "K03psp_5u:999": " evam ukte śakro devānām indro bhagavantam etad avocat:",
    "K03psp_5u:1000": " mārādhiṣṭhitās te bhagavan sattvā bhaviṣyanti,",
    "K03psp_5u:1001": " ya imāṃś cittotpādān nānumodiṣyante. mārapakṣikās te bhagavan sattvā bhaviṣyanti,",
    "K03psp_5u:1002": " mārabhavanāt te bhagavan sattvāś cyutā bhaviṣyanti,",
    "K03psp_5u:1003": " ya imāṃś cittotpādān nānumodiṣyante. mārabhavanāt te bhagavan sattvā ihāgatā bhaviṣyanti,",
    "K03psp_5u:1004": " ya imāṃś cittotpādān nānumodiṣyante. tat kasya hetoḥ?",
    "K03psp_5u:1005": " mārabhavanavidhvaṃsanakarās te bhagavan sattvā,",
    "K03psp_5u:1006": " yair ime cittotpādā abhinirhṛtā,",
    "K03psp_5u:1007": " ye 'nuttarāyāṃ samyaksaṃbodhau pariṇāmayanti. anumoditavyās te bhagavaṃś cittotpādā,",
    "K03psp_5u:1008": " ye 'nuttarāyāṃ samyaksaṃbodhau cittāny utpādayanti. yair aparityakto buddho 'parityakto dharmo 'parityaktaḥ saṃghas,",
    "K03psp_5u:1009": " tair ime cittotpādā (PSP_5:37)",
    "K03psp_5u:1010": " anumodyānuttarāyai samyaksaṃbodhaye pariṇāmayitavyā yathā na dvayaḥ saṃjñī nādvayaḥ saṃjñī.",
    "K03psp_5u:1011": " bhagavān āha:",
    "K03psp_5u:1012": " evam etat kauśikaivam etat,",
    "K03psp_5u:1013": " yathā tvaṃ vadasi,",
    "K03psp_5u:1014": " ya imān kauśika cittotpādān anumodiṣyante te kṣipraṃ tathāgatam arhantaṃ samyaksaṃbuddham",
    "K03psp_5u:1015": " ārāgayiṣyanti ārāgayitvā na virāgayiṣyanti. evaṃ te ebhir anumodanāsahagataiś cittotpādakuśalamūlaiḥ",
    "K03psp_5u:1016": " samanvāgatā yatra yatropapatsyante tatra tatra satkṛtā bhaviṣyanti,",
    "K03psp_5u:1017": " gurukṛtā mānitāḥ pūjitā arcitā apacāyitā bhaviṣyanti. tatra te na jātv amanaāpāni rūpāṇi drakṣyanti,",
    "K03psp_5u:1018": " nāmanaāpān śabdān śroṣyanti,",
    "K03psp_5u:1019": " nāmanaāpān gandhān ghrāsyanti,",
    "K03psp_5u:1020": " nāmanaāpān rasān āsvādayiṣyanti,",
    "K03psp_5u:1021": " nāmanaāpān spraṣṭavyān sprakṣyanti,",
    "K03psp_5u:1022": " nāmanaāpān dharmān vijñāsyanti. na ca te jātu buddhair bhagavadbhir virahitā bhaviṣyanti,",
    "K03psp_5u:1023": " buddhakṣetreṇa ca buddhakṣetraṃ saṃkramiṣyanti,",
    "K03psp_5u:1024": " tāṃś ca buddhān bhagavataḥ paryupāsiṣyante,",
    "K03psp_5u:1025": " kuśalamūlañ cāvaropayiṣyanti. tat kasya hetoḥ?",
    "K03psp_5u:1026": " tathā hi taiḥ kulaputraiḥ kuladuhitṛbhiś cāsaṃkhyeyānām aprameyāṇām aparimāṇānāṃ",
    "K03psp_5u:1027": " bodhisattvānāṃ mahāsattvānāṃ navayānasaṃprasthitānāṃ kuśalamūlāny anumoditāny anumodyānuttarāyāṃ",
    "K03psp_5u:1028": " samyaksaṃbodhau pariṇāmitāni,",
    "K03psp_5u:1029": " prathamabhūmisthitānāṃ kuśalamūlāny anumoditāni,",
    "K03psp_5u:1030": " dvitīyabhūmisthitānāṃ yāvad daśabhūmisthitānāṃ yāvad ekajātipratibaddhānāṃ bodhisattvānāṃ mahāsattvānāṃ tāni kuśalamūlāny anumoditāni,",
    "K03psp_5u:1031": " taiś ca kuśalamūlair vibaddhamānair anuttarāyāḥ samyaksaṃbodher abhyāsī bhavanti.",
    "K03psp_5u:1032": " te 'nuttarāṃ samyaksaṃbodhim abhisaṃbudhyāprameyān asaṃkhyeyān aparimāṇasattvān parinirvāpayiṣyanti.",
    "K03psp_5u:1033": " tad anena kauśika paryāyeṇa tena kulaputreṇa vā kuladuhitrā vā prathamacittotpādikānāṃ",
    "K03psp_5u:1034": " bodhisattvānāṃ mahāsattvānāṃ tāni kuśalamūlāny anumodyānuttarāyāṃ samyaksaṃbodhau pariṇāmayitavyāni,",
    "K03psp_5u:1035": " tathā ca pariṇāmayitavyāni yathā tac cittam anyatra cittena caren nānyatra cittena. ity uktā cittasaṃsthitiḥ",
    "K03psp_5u:1036": " avinivartanīyānām ekajātipratibaddhānāṃ tāni kuśalamūlāny anumodyānuttarāyāṃ samyaksaṃbodhau pariṇāmayitavyāni,",
    "K03psp_5u:1037": " tathā ca pariṇāmayitavyāni yathā na dvayasaṃjñā nādvayasaṃjñā. iti sakalapravṛttipakṣādhiṣṭhānaḥ prathamo grāhyavikalpaḥ",
    "K03psp_5u:1038": " atha khalv āyuṣmān śāriputra āyuṣmantaṃ subhūtiṃ sthaviram etad avocat:",
    "K03psp_5u:1039": " kiṃ punar āyuṣman subhūte prajñāpāramitaivāvikalpā,",
    "K03psp_5u:1040": " utāho dhyānapāramitāpy avikalpā,",
    "K03psp_5u:1041": " vīryapāramitāpy avikalpā,",
    "K03psp_5u:1042": " kṣāntipāramitāpy avikalpā,",
    "K03psp_5u:1043": " śīlapāramitāpy avikalpā,",
    "K03psp_5u:1044": " dānapāramitāpy avikalpā.",
    "K03psp_5u:1045": " subhūtir āha:",
    "K03psp_5u:1046": " avikalpā āyuṣman śāriputra prajñāpāramitā,",
    "K03psp_5u:1047": " avikalpā dhyānapāramitā,",
    "K03psp_5u:1048": " avikalpā vīryapāramitā,",
    "K03psp_5u:1049": " avikalpā kṣāntipāramitā,",
    "K03psp_5u:1050": " avikalpā śīlapāramitā,",
    "K03psp_5u:1051": " avikalpā āyuṣman śāriputra dānapāramitā.",
    "K03psp_5u:1052": " śāriputra āha:",
    "K03psp_5u:1053": " kiṃ punar āyuṣman subhūte rūpam avikalpaṃ,",
    "K03psp_5u:1054": " vedanā saṃjñā saṃskārā,",
    "K03psp_5u:1055": " vijñānam apy avikalpaṃ,",
    "K03psp_5u:1056": " cakṣuś cakṣurvijñānaṃ cakṣuḥsaṃsparśaś cakṣuḥsaṃsparśapratyayā vedanā avikalpā. evaṃ śrotraṃ ghrāṇaṃ jihvā kāyā,",
    "K03psp_5u:1057": " mano manovijñānaṃ manaḥsaṃsparśo manaḥsaṃsparśapratyayā vedanā avikalpā. kiṃ punar āyuṣman subhūte rūpam avikalpaṃ,",
    "K03psp_5u:1058": " śabdo gandho rasaḥ sprastavyaṃ,",
    "K03psp_5u:1059": " dharmā apy avikalpāḥ. kiṃ punar āyuṣman subhūte dhyānāni vā apramāṇāni vā ārūpyasamāpattayo",
    "K03psp_5u:1060": " vāvikalpāḥ smṛtyupasthānāni vā samyakprahāṇarddhipādendriyabalabodhyaṅgamārgā vā avikalpāḥ,",
    "K03psp_5u:1061": " śūnyatānimittāpraṇihitāryasatyābhijñā sarvavimokṣasamādhisamāpattidhāraṇīmukhāni",
    "K03psp_5u:1062": " vā sarvaśūnyatā vā sarvasamādhayo vā daśatathāgatabalāni vā catvāri vaiśāradyāni",
    "K03psp_5u:1063": " vā catasraḥ pratisaṃvido vā mahāmaitrī vā mahākaruṇā vāvikalpā yāvad aṣṭādaśāveṇikā",
    "K03psp_5u:1064": " buddhadharmā avikalpāḥ,",
    "K03psp_5u:1065": " buddho 'py avikalpaḥ bodhir apy avikalpā saṃskṛto dhātur apy avikalpo 'saṃskṛto dhātur apy avikalpaḥ.",
    "K03psp_5u:1066": " subhūtir āha:",
    "K03psp_5u:1067": " sarvadharmā apy āyuṣmañ chāriputrāvikalpāḥ.",
    "K03psp_5u:1068": " śāriputra āha:",
    "K03psp_5u:1069": " yady āyuṣman subhūte sarvadharmā avikalpāḥ,",
    "K03psp_5u:1070": " tat kuto 'yaṃ pañcagatikasya saṃsārasya saṃbhedaḥ?",
    "K03psp_5u:1071": " kuto vā narakatiryagyoniyamalokadevamanuṣyāṇāṃ vyavasthā?",
    "K03psp_5u:1072": " kuto vā prabhāvanā srotaāpannānāṃ sakṛdāgāminām anāgāminām arhatāṃ pratyekabuddhānāṃ bodhisattvānāṃ mahāsattvānāṃ buddhānāṃ bhagavatām?",
    "K03psp_5u:1073": " evam ukte āyuṣmān subhūtir āyuṣmantaṃ śāriputram etad avocat:",
    "K03psp_5u:1074": " yad ete āyuṣman śāriputra sattvā viparyāsa samutthitāḥ karmābhisaṃskurvanti kāyena vācā manasā vā,",
    "K03psp_5u:1075": " ato nidānaṃ vivartante,",
    "K03psp_5u:1076": " chandamūlakarmaparigṛhītā narakatiryagyoniyamalokadevamanuṣyāḥ,",
    "K03psp_5u:1077": " yat punar āyuṣmān śāriputra evam āha,",
    "K03psp_5u:1078": " kutaḥ srotaāpannāḥ prabhāvyante,",
    "K03psp_5u:1079": " sakṛdāgāminaḥ prabhāvyante,",
    "K03psp_5u:1080": " anāgāminaḥ prabhāvyante,",
    "K03psp_5u:1081": " arhantaḥ prabhāvyante pratyekabuddhāḥ (PSP_5:39)",
    "K03psp_5u:1082": " prabhāvyante,",
    "K03psp_5u:1083": " kato yāvad buddhā bhagavantaḥ prabhāvyante?",
    "K03psp_5u:1084": " subhūtir āha:",
    "K03psp_5u:1085": " avikalpatayā āyuṣman śāriputra srotaāpanno 'vikalpaḥ,",
    "K03psp_5u:1086": " srotaāpattiphalam avikalpam,",
    "K03psp_5u:1087": " evaṃ sakṛdāgāmy anāgāmy arhattvam,",
    "K03psp_5u:1088": " avikalpaṃ pratyekabuddhatvaṃ,",
    "K03psp_5u:1089": " pratyekabodhir avikalpā,",
    "K03psp_5u:1090": " ato 'vikalpaḥ pratyekabuddhaḥ. ye 'pi te āyuṣman śāriputrābhūvann atīte 'dhvani tathāgatā",
    "K03psp_5u:1091": " arhantaḥ samyaksaṃbuddhās te 'py āyuṣman śāriputra buddhā bhagavanto 'vikalpo vikalpaprahīṇās,",
    "K03psp_5u:1092": " tad anenāpi te āyuṣman śāriputra paryāyeṇaivaṃ veditavyaṃ,",
    "K03psp_5u:1093": " sarvadharmā avikalpā avikalpatathatāṃ pramāṇīkṛtya bhūtakoṭiṃ dharmadhātum. evaṃ khalv āyuṣman śāriputra bodhisattvena mahāsattvenāvikalpāyāṃ prajñāpāramitāyāṃ caritavyam,",
    "K03psp_5u:1094": " avikalpāyāṃ prajñāpāramitāyāṃ carann avikalpaṃ dharmam abhisaṃbudhyate. iti samastanivṛttipakṣādhiṣṭhāno dvitīyo grāhyavikalpaḥ",
    "K03psp_5u:1095": " atha khalv āyuṣmān śāriputra āyuṣmantaṃ subhūtim etad avocat:",
    "K03psp_5u:1096": " sāre batāyam āyuṣman subhūte carati bodhisattvo mahāsattvo yaḥ prajñāpāramitāyāṃ carati.",
    "K03psp_5u:1097": " evam ukte āyuṣmān subhūtir āyuṣmantaṃ śāriputram etad avocat:",
    "K03psp_5u:1098": " asāre batāyaṃ caraty āyuṣman śāriputra bodhisattvo mahāsattvo yaḥ prajñāpāramitāyāṃ carati. tat kasya hetoḥ?",
    "K03psp_5u:1099": " tathā hy āyuṣman śāriputrāsārā prajñāpāramitā,",
    "K03psp_5u:1100": " asārā dhyānapāramitā,",
    "K03psp_5u:1101": " asārā vīryapāramitā,",
    "K03psp_5u:1102": " asārā kṣāntipāramitā,",
    "K03psp_5u:1103": " asārā śīlapāramitā,",
    "K03psp_5u:1104": " asārā dānapāramitā,",
    "K03psp_5u:1105": " evaṃ yāvad asārā sarvākārajñatā. tat kasya hetoḥ?",
    "K03psp_5u:1106": " tathā hi bodhisattvo mahāsattvaḥ prajñāpāramitāyāṃ carann asāram eva nopalabhate na samanupaśyati,",
    "K03psp_5u:1107": " kutaḥ punaḥ sāram upalapsyate,",
    "K03psp_5u:1108": " evaṃ yāvad asārāṃ sarvākārajñatāṃ,",
    "K03psp_5u:1109": " kutaḥ punaḥ sāram upalapsyate.",
    "K03psp_5u:1110": " atha khalu saṃbahulānāṃ kāmāvacarāṇāṃ rūpāvacarāṇāñ ca devaputrāṇām etad abhavat:",
    "K03psp_5u:1111": " namaskartavyās te kulaputrāḥ kuladuhitaraś ca yair anuttarāyāṃ samyaksaṃbodhau cittam utpāditaṃ,",
    "K03psp_5u:1112": " ye ceha gambhīrāyāṃ prajñāpāramitāyāṃ yathopadiṣṭāyāṃ caranti,",
    "K03psp_5u:1113": " atra cārthe caranto na ca bhūtakoṭiṃ sākṣātkurvanti,",
    "K03psp_5u:1114": " asākṣātkurvataḥ śrāvakabhūmau vā pratyekabuddhabhūmau vā na tiṣṭheyur,",
    "K03psp_5u:1115": " anena bhagavan paryāyeṇa namaskartavyās te bhagavan bodhisattvā mahāsattvā ya imāṃ dharmasamatāṃ na sākṣātkurvanti.",
    "K03psp_5u:1116": " atha khalv āyuṣmān subhūtis tān devaputrān etad avocat: nedaṃ (PSP_5:40)",
    "K03psp_5u:1117": " devaputrā duṣkaraṃ bodhisattvānāṃ mahāsattvānāṃ ya imaṃ dharmasamatāṃ na sākṣātkurvanti,",
    "K03psp_5u:1118": " yasyāḥ sākṣātkṛtāyāḥ śrāvakabhūmau vā pratyekabuddhabhūmau vā tiṣṭheyuḥ. idaṃ teṣāṃ",
    "K03psp_5u:1119": " devaputrā duṣkaraṃ yad asaṃkhyeyān aprameyān aparimāṇān sattvān parinirvāpayiṣyāma",
    "K03psp_5u:1120": " iti saṃnāhaṃ saṃnahyante,",
    "K03psp_5u:1121": " te ca sattvā atyantatayā nopalabhyante ye vinayitavyā iti. evañ caranto bodhisattvā mahāsattvāḥ saṃprasthitā anuttarāyāṃ samyaksaṃbodhau sarvasattvān vinayiṣyāma iti,",
    "K03psp_5u:1122": " ākāśaṃ sa vinayitavyaṃ manyeta yaḥ sattvān vinayitavyān manyeta. tat kasya hetoḥ?",
    "K03psp_5u:1123": " ākāśaviviktatayā sattvaviviktatā draṣṭavyā,",
    "K03psp_5u:1124": " ākāśaśūnyatayā sattvaśūnyatā draṣṭavyā,",
    "K03psp_5u:1125": " ākāśāsāratayā sattvāsāratā draṣṭavyā,",
    "K03psp_5u:1126": " ākāśatucchatayā sattvatucchatā draṣṭavyā iti. anenāpi devaputrāḥ paryāyeṇa duṣkarakārako",
    "K03psp_5u:1127": " bodhisattvo mahāsattvo yo 'saṃvidyamānānāṃ sattvānāṃ kṛtaśaḥ saṃnāhaṃ saṃnahyate",
    "K03psp_5u:1128": " ākāśena sārdhaṃ sa vivaditavyaṃ manyeta yaḥ sattvānāṃ kṛtaśaḥ saṃnāhaṃ saṃnaddhavyaṃ manyeta,",
    "K03psp_5u:1129": " sa ca saṃnāhaḥ saṃnaddho bodhisattvena mahāsattvena sattvāś ca nopalabhyante yeṣām arthāya saṃnāhaḥ saṃnaddhaḥ. tat kasya hetoḥ?",
    "K03psp_5u:1130": " sattvaviviktatayā saṃnāhaviviktatā draṣṭavyā. saced evaṃ bhāṣyamāṇe bodhisattvo mahāsattvo na saṃsīdati carati prajñāpāramitāyām. tat kasya",
    "K03psp_5u:1131": " rūpaviviktatayā sattvaviviktatā,",
    "K03psp_5u:1132": " vedanāsaṃjñāsaṃskāravijñānaviviktatayā sattvaviviktatā,",
    "K03psp_5u:1133": " prajñāpāramitāviviktatayā rūpaviviktatā yāvad vistareṇa sarvākārajñatāviviktatā.",
    "K03psp_5u:1134": " sacet punar bodhisattvasya mahāsattvasya sarvadharmaviviktatāyāṃ bhāṣyamāṇāyāṃ cittaṃ",
    "K03psp_5u:1135": " nāvalīyate na saṃlīyate na saṃtrāsam āpadyate,",
    "K03psp_5u:1136": " carati bodhisattvo mahāsattvaḥ prajñāpāramitāyām. iti dravyasatpṛthagjanapuruṣādhiṣṭhānaḥ prathamo grāhakavikalpaḥ",
    "K03psp_5u:1137": " bhagavān āha:",
    "K03psp_5u:1138": " kena kāraṇena subhūte bodhisattvo mahāsattvo na saṃsīdati prajñāpāramitāyā?",
    "K03psp_5u:1139": " subhūtir āha:",
    "K03psp_5u:1140": " asattvād bhagavan na saṃsīdati bodhisattvo mahāsattvaḥ prajñāpāramitāyāṃ,",
    "K03psp_5u:1141": " viviktatvāc chāntatvād anutpādatvād bhagavan na saṃsīdati bodhisattvo mahāsattvaḥ prajñāpāramitāyām,",
    "K03psp_5u:1142": " anena bhagavan kāraṇena bodhisattvo mahāsattvo na saṃsīdati prajñāpāramitāyām. tat kasya hetoḥ?",
    "K03psp_5u:1143": " tathā hi bhagavan sa nopalabhyate yaḥ saṃsīdate, yena (PSP_5:41)",
    "K03psp_5u:1144": " vā saṃsīdate yatra vā saṃsīdate sarva ete dharmā nopalabhyante. saced bhagavann evaṃ",
    "K03psp_5u:1145": " bhāṣyamāṇe bodhisattvo mahāsattvo na saṃsīdati na viṣīdati nāvalīyate na saṃlīyate",
    "K03psp_5u:1146": " nottrasyati na saṃtrasyati na saṃtrāsam āpadyate carati prajñāpāramitāyām. tat kasya hetoḥ?",
    "K03psp_5u:1147": " tathā hi bhagavan sarva ete dharmā nopalabhyante yo vā saṃsīdet yena vā saṃsīdet yatra vā saṃsīdet,",
    "K03psp_5u:1148": " evaṃ carantaṃ bodhisattvaṃ mahāsattvaṃ sendrakā devāḥ sabrahmakāḥ saprajāpatayo devā namasyanti yaḥ prajñāpāramitāyāṃ carati.",
    "K03psp_5u:1149": " evam ukte bhagavān āyuṣmantaṃ subhūtim etad avocat:",
    "K03psp_5u:1150": " na kevalaṃ subhūte sendrakair devaiḥ sabrahmakaiḥ saprajāpatikair devair namasyanīyo bodhisattvo mahāsattvo ya evaṃ prajñāpāramitāyāṃ carati,",
    "K03psp_5u:1151": " ye 'pi te 'tikrāntavarṇā devaputrāḥ śubhakṛtsnā vṛhatphalā yāvac chuddhāvāsakā devaputrās te 'pi subhūte namasyanti bodhisattvaṃ mahāsattvaṃ ya evaṃ prajñāpāramitāyāṃ carati.",
    "K03psp_5u:1152": " ye 'pi te subhūte tathāgatā arhantaḥ samyaksaṃbuddhā asaṃkhyeyeṣv aprameyeṣu lokadhātuṣu",
    "K03psp_5u:1153": " tiṣṭhanti dhriyante yāpayanti te 'pi subhūte tathāgatā arhantaḥ samyaksaṃbuddhās",
    "K03psp_5u:1154": " taṃ bodhisattvaṃ mahāsattvaṃ prajñāpāramitāyāṃ caran taṃ samanvāharanti. ayaṃ bodhisattvo",
    "K03psp_5u:1155": " mahāsattvaḥ prajñāpāramitāyāṃ caran dhyānapāramitāṃ paripūrayiṣyati,",
    "K03psp_5u:1156": " vīryapāramitāṃ paripūrayiṣyati,",
    "K03psp_5u:1157": " kṣāntipāramitāṃ paripūrayiṣyati,",
    "K03psp_5u:1158": " śīlapāramitāṃ paripūrayiṣyati,",
    "K03psp_5u:1159": " dānapāramitāṃ paripūrayiṣyati,",
    "K03psp_5u:1160": " adhyātmaśūnyatāṃ paripūrayiṣyati yāvad abhāvasvabhāvaśūnyatāṃ paripūrayiṣyati,",
    "K03psp_5u:1161": " saptatriṃśadbodhipakṣyān dharmān paripūrayiṣyati,",
    "K03psp_5u:1162": " daśabalavaiśāradyapratisaṃvidāveṇikābuddhadharmān paripūrayiṣyati yāvat sarvākārajñatāṃ paripūrayiṣyati,",
    "K03psp_5u:1163": " yāvat punaḥ subhūte bodhisattvān mahāsattvān buddhā bhagavantaḥ prajñāpāramitāyāṃ carataḥ samanvāharanti,",
    "K03psp_5u:1164": " te bodhisattvā mahāsattvā buddhapratipannā dhārayitavyāḥ,",
    "K03psp_5u:1165": " yāvantaḥ subhūte gaṅgānadīvālukopameṣu lokadhātuṣu sattvās te sarve mārāḥ pāpīyāṃso bhaveyur ekaikaś ca māraḥ pāpīyāṃs tāvata eva mārān pāpīyāso",
    "K03psp_5u:1166": " te sarve 'pratibalās tasya bodhisattvasya mahāsattvasya prajñāpāramitāyāṃ carato 'ntarāyaṃ kartum.",
    "K03psp_5u:1167": " dvābhyāṃ subhūte dharmābhyāṃ samanvāgato bodhisattvo mahāsattvo (PSP_5:42)",
    "K03psp_5u:1168": " durdharṣo bhavati māraiḥ pāpīyobhiḥ. katamābhyāṃ dvābhyāṃ?",
    "K03psp_5u:1169": " sarvadharmāś ca śūnyatāto vyavalokitā bhavanti,",
    "K03psp_5u:1170": " sarvasattvāś cāparityaktā bhavanti. ābhyāṃ subhūte dvābhyāṃ dharmābhyāṃ samanvāgato",
    "K03psp_5u:1171": " bodhisattvo mahāsattvo durdharṣo bhavati māraiḥ pāpīyābhiḥ. aparābhyāṃ subhūte dvābhyāṃ",
    "K03psp_5u:1172": " dharmābhyāṃ samanvāgato bodhisattvo mahāsattvaḥ prajñāpāramitāyāṃ caran durdharṣo",
    "K03psp_5u:1173": " bhavati māraiḥ pāpīyobhiḥ. katamābhyāṃ dvābhyām?",
    "K03psp_5u:1174": " yathāvādī tathākārī ca bhavati buddhāṃś ca bhagavataḥ samanvāharati. ābhyāṃ subhūte",
    "K03psp_5u:1175": " dvābhyāṃ dharmābhyāṃ samanvāgato bodhisattvo mahāsattvaḥ prajñāpāramitāyāṃ caran",
    "K03psp_5u:1176": " durdharṣo bhavati māraiḥ pāpīyobhiḥ. evañ carataḥ subhūte bodhisattvasya mahāsattvasya",
    "K03psp_5u:1177": " te devaputrā upasaṃkramitavyaṃ maṃsyante paryupāsyante paripraśnayanti,",
    "K03psp_5u:1178": " utsāhañ ca dadāti:",
    "K03psp_5u:1179": " kṣipraṃ tvaṃ kulaputra buddhabodhiṃ samanuprāpsyasi tasmāt tarhi tvaṃ kulaputra etenaiva vihāreṇa vihara yad uta śūnyatāvihāreṇānimittavihāreṇāpraṇihitavihāreṇa. tat kasya hetoḥ?",
    "K03psp_5u:1180": " etena tvaṃ kulaputra vihāreṇa viharann anāthānāṃ sattvānāṃ nātho bhaviṣyasi,",
    "K03psp_5u:1181": " asaraṇānāṃ śaraṇaṃ bhaviṣyasi,",
    "K03psp_5u:1182": " atrāṇānāṃ sattvānāṃ trāṇaṃ bhaviṣyasi,",
    "K03psp_5u:1183": " aparāyaṇānāṃ sattvānāṃ parāyaṇaṃ bhaviṣyasi,",
    "K03psp_5u:1184": " alayanānāṃ sattvānāṃ layanaṃ bhaviṣyasi,",
    "K03psp_5u:1185": " advīpānāṃ sattvānāṃ dvīpo bhaviṣyasi,",
    "K03psp_5u:1186": " andhabhūtānāṃ sattvānām āloko bhaviṣyasi. tat kasya hetoḥ?",
    "K03psp_5u:1187": " etena hi prajñāpāramitāvihāreṇāvirahitasya bodhisattvasya mahāsattvasyāmī guṇā bhavanti.",
    "K03psp_5u:1188": " ye 'pi te 'saṃkhyeyeṣv aprameyeṣu lokadhātuṣu buddhā bhagavantas tiṣṭhanti dhriyante yāpayanti te 'pi bhikṣusaṃghaparivṛtā buddhā bhagavanto",
    "K03psp_5u:1189": " yo 'sau prajñāpāramitāyāṃ caraty etair eva guṇaiḥ samanvāgato yad uta prajñāpāramitāguṇais",
    "K03psp_5u:1190": " tasya te buddhā bhagavanto nāmaṃ ca gotraṃ ca parikīrtayamānarūpā dharmaṃ deśayanty udānaṃ codānayanti.",
    "K03psp_5u:1191": " tasya bodhisattvasya mahāsattvasya tadyathāpi nāmāham etarhi ratnaketor bodhisattvasya mahāsattvasya nāmadheyaṃ parikīrtayamānarūpo dharmaṃ deśayāmy udānaṃ codānayāmi,",
    "K03psp_5u:1192": " śikhinaś ca bodhisattvasya mahāsattvasya nāmadheyaṃ parikīrtayamānarūpo dharmaṃ deśayāmy udānaṃ codānayāmi.",
    "K03psp_5u:1193": " ye 'pi te bodhisattvā mahāsatttvā akṣobhyasya tathāgatasyārhataḥ samyaksaṃbuddhasyāntike brahmacaryaṃ caranti,",
    "K03psp_5u:1194": " anayā ca prajñāpāramitayāvirahitās teṣām ahaṃ bodhisattvānāṃ mahāsattvānāṃ nāmadheyaṃ parikīrtayamānarūpo dharmaṃ deśayāmy udānaṃ codānayāmi.",
    "K03psp_5u:1195": " ye 'pi te pūrvasyāṃ diśi buddhā bhagavantas tiṣṭhanti dhriyante yāpayanti dharmaṃ ca deśayanti,",
    "K03psp_5u:1196": " tatra ye bodhisattvā mahāsattvā brahmacaryaṃ caranti,",
    "K03psp_5u:1197": " anayā prajñāpāramitayāvirahitās teṣāṃ te buddhā bhagavanto nāmadheyaṃ parikīrtayamānarūpā",
    "K03psp_5u:1198": " dharmaṃ deśayaty udānaṃ codānayanti. evaṃ dakṣiṇasyāṃ paścimāyām uttarasyām adha",
    "K03psp_5u:1199": " ūrdhvam atra vidikṣu lokadhātuṣu,",
    "K03psp_5u:1200": " ye buddhā bhagavantas tiṣṭhanti dhriyante yāpayanti dharmaṃ ca deśayanti,",
    "K03psp_5u:1201": " tatra ye bodhisattvā mahāsattvā brahmacaryaṃ caranti,",
    "K03psp_5u:1202": " anayā prajñāpāramitayāvirahitās teṣāṃ te buddhā bhagavanto nāmadheyaṃ parikīrtayamānarūpā dharmaṃ deśayanty udānaṃ codānayanti.",
    "K03psp_5u:1203": " ye 'pi te bodhisattvā mahāsattvāḥ prathamacittotpādam upādāya bodhisattvamārgaṃ paripūrayamāṇā yāvat sarvākārajñatām anuprāpsyanti,",
    "K03psp_5u:1204": " teṣām api te buddhā bhagavanto nāmadheyaṃ parikīrtayamānarūpā dharmaṃ deśayanty udānaṃ codānayanti. tat kasya hetoḥ?",
    "K03psp_5u:1205": " evaṃ duṣkarakārakā hi subhūte bodhisattvā mahāsattvā bhavanti,",
    "K03psp_5u:1206": " ye buddhanetryavyavacchedāya pratipannāḥ.",
    "K03psp_5u:1207": " evam ukte āyuṣmān subhūtir bhagavantam etad avocat:",
    "K03psp_5u:1208": " katameṣāṃ bhagavan bodhisattvānāṃ mahāsattvānāṃ nāmadheyaṃ parikīrtayamānarūpās te buddhā bhagavanto dharmaṃ deśayanty udānaṃ codānayanti vinivartanīyānāṃ vā avinivartanīyānāṃ vā?",
    "K03psp_5u:1209": " evam ukte bhagavān āyuṣmantaṃ subhūtim etad avocat:",
    "K03psp_5u:1210": " santi subhūte bodhisattvā mahāsattvā avinivartanīyā ye prajñāpāramitāyāṃ caranti,",
    "K03psp_5u:1211": " santi vinivartanīyā bodhisattvā mahāsattvā ye prajñāpāramitāyāṃ caranti,",
    "K03psp_5u:1212": " yeṣāṃ te buddhā bhagavanto nāmadheyaṃ parikīrtayamānarūpā dharmaṃ deśayanty udānaṃ",
    "K03psp_5u:1213": " codānayanti. ye 'pi te ratnaketor bodhisattvasya mahāsattvasyānuśikṣamāṇarūpā bodhisattvacārikāṃ",
    "K03psp_5u:1214": " caranti teṣāṃ te buddhā bhagavanto nāmadheyaṃ parikīrtayamānarūpā dharmaṃ deśayanty udānaṃ codānayanti.",
    "K03psp_5u:1215": " punar aparaṃ subhūte ye 'pi te bodhisattvā mahāsattvāḥ prajñāpāramitāyāṃ caranti,",
    "K03psp_5u:1216": " sarvadharmā anutpattikā ity adhimuktā na cānutpattikair (PSP_5:44)",
    "K03psp_5u:1217": " dharmaiḥ kṣāntiḥ pratilabdhā,",
    "K03psp_5u:1218": " sarvadharmāḥ śūnyā ity adhimuktā na cānutpattikeṣu dharmeṣu kṣāntiḥ pratilabdhā,",
    "K03psp_5u:1219": " sarvadharmāḥ śāntā ity adhimuktāḥ sarvadharmā vigatā iti tucchakā iti vaśikā ity asārakā ity adhimuktā na cānutpattikeṣu dharmeṣu kṣāntiḥ pratilabdhā,",
    "K03psp_5u:1220": " eṣāṃ subhūte bodhisattvānāṃ mahāsattvānāṃ te buddhā bhagavanto nāmadheyaṃ parikīrtayamānarūpā dharmaṃ deśayanty udānaṃ codānayanti.",
    "K03psp_5u:1221": " yeṣāṃ te subhūte bodhisattvānāṃ mahāsattvānāṃ buddhā bhagavanto nāmadheyaṃ parikīrtayamānarūupā dharmaṃ deśayanty udānaṃ codānayanti,",
    "K03psp_5u:1222": " teṣām api subhūte bodhisattvānāṃ mahāsattvānāṃ prahīṇā śrāvakabhūmiś ca pratyekabuddhabhūmiś ca pratikāṅkṣitavyā,",
    "K03psp_5u:1223": " vyākriyante ca te 'nuttarāyāṃ samyaksaṃbodhau.",
    "K03psp_5u:1224": " yasya subhūte bodhisattvasya mahāsattvasya prajñāpāramitāyāṃ carato buddhā bhagavanto nāmadheyaṃ parikīrtayamānarūpā dharmaṃ deśayanty udānaṃ",
    "K03psp_5u:1225": " sa bodhisattvo mahāsattvo 'vinivartanīyatāyāṃ sthāsyati yatra sthitvā sarvākārajñatām anuprāpsyati.",
    "K03psp_5u:1226": " punar aparaṃ subhūte bodhisattvā mahāsattvā gambhīrāyāṃ prajñāpāramitāyāṃ bhāṣyamāṇāyāṃ",
    "K03psp_5u:1227": " śrutvā na kāṅkṣiṣyanti na vicikitsiṣyanti na dhandhāyiṣyanti. evam etad yathā tathāgatenārhatā",
    "K03psp_5u:1228": " samyaksaṃbuddhena bhāṣitety adhimokṣyante bodhim abhisaṃbhotsyate,",
    "K03psp_5u:1229": " kas tatra sthitvā dharmaṃ deśayiṣyati?",
    "K03psp_5u:1230": " nedaṃ sthānaṃ vidyate.",
    "K03psp_5u:1231": " atha khalu śakro devānām indro bhagavantam etad avocat:",
    "K03psp_5u:1232": " gambhīreyaṃ bhagavan prajñāpāramitā duṣkarakārakā bhagavan bodhisattvā mahāsattvā ye 'nuttarāṃ samyaksaṃbodhim abhisaṃboddhukāmāḥ. tat kasya",
    "K03psp_5u:1233": " na ca nāma bhagavan kaścit tathatāyāṃ tiṣṭhati nāpi kaścid anuttarāṃ samyaksaṃbodhim",
    "K03psp_5u:1234": " abhisaṃbudhyate nāpi kaścid dharmaṃ deśayati. atha ca nāvalīyate na cāsya kāṅkṣāyitatvaṃ",
    "K03psp_5u:1235": " vā dhandhāyitatvaṃ vā bhavati. iti prajñaptisahāryapudgalādhiṣṭhāno dvitiyo grāhakavikalpaḥ",
    "K03psp_5u:1236": " atha khalv āyuṣmān subhūtir bhagavantam etad avocat:",
    "K03psp_5u:1237": " kathaṃ bhagavan māyopamaṃ cittam anuttarāṃ samyaksaṃbodhim abhisaṃbudhyate?",
    "K03psp_5u:1238": " evam ukte bhagavān āyuṣmantaṃ subhūtim etad avocat:",
    "K03psp_5u:1239": " tat kiṃ manyase?",
    "K03psp_5u:1240": " subhūte samanupaśyasi tvaṃ taṃ māyopamaṃ cittam.",
    "K03psp_5u:1241": " subhūtir āha:",
    "K03psp_5u:1242": " na bhagavan,",
    "K03psp_5u:1243": " nāhaṃ bhagavan māyopamaṃ cittaṃ samanupaśyāmi.",
    "K03psp_5u:1244": " bhagavān āha:",
    "K03psp_5u:1245": " tat kiṃ manyase?",
    "K03psp_5u:1246": " subhūte yatra na māyā,",
    "K03psp_5u:1247": " na māyopamaṃ cittaṃ tatra samanupaśyasi tvaṃ cittam.",
    "K03psp_5u:1248": " subhūtir āha:",
    "K03psp_5u:1249": " na bhagavan.",
    "K03psp_5u:1250": " bhagavān āha:",
    "K03psp_5u:1251": " tat kiṃ manyase?",
    "K03psp_5u:1252": " subhūte 'nyatra māyāyā māyopamād vā cittāt taṃ dharmaṃ samanupaśyasi yo dharmo 'nuttarāṃ samyaksaṃbodhim abhisaṃbhotsyate.",
    "K03psp_5u:1253": " subhūtir āha:",
    "K03psp_5u:1254": " na bhagavan,",
    "K03psp_5u:1255": " nāhaṃ bhagavan anyatra māyāyā māyopamād vā cittāt taṃ dharmaṃ samanupaśyāmi yo dharmo",
    "K03psp_5u:1256": " 'nuttarāṃ samyaksaṃbodhim abhisaṃbhotsyate. so 'haṃ bhagavann anyaṃ dharmaṃ na samanupaśyan",
    "K03psp_5u:1257": " tatkatamaṃ dharmam upadekṣyāmy asti vā nāsti veti?",
    "K03psp_5u:1258": " yo dharmo 'tyantatayā vivikto na so 'stitāṃ vā nāstitāṃ vopaiti,",
    "K03psp_5u:1259": " yo dharmo 'tyantatayā vivikto na so 'nuttarāṃ samyaksaṃbodhim abhisaṃbhotsyate,",
    "K03psp_5u:1260": " na cāsaṃvidyamāno dharmo 'nuttarāṃ samyaksaṃbodhim abhisaṃbohotsyate. tat kasya hetoḥ?",
    "K03psp_5u:1261": " tathā hi bhagavaṃs te dharmā na saṃvidyante ye saṃkliśyeyur vyavadāyeyur vā. tat kasya hetoḥ?",
    "K03psp_5u:1262": " tathā hi bhagavan prajñāpāramitātyantaviviktā,",
    "K03psp_5u:1263": " dhyānapāramitātyantaviviktā vīryapāramitātyantaviviktā,",
    "K03psp_5u:1264": " kṣāntipāramitātyantaviviktā,",
    "K03psp_5u:1265": " śīlapāramitātyantaviviktā,",
    "K03psp_5u:1266": " dānapāramitātyantaviviktā,",
    "K03psp_5u:1267": " evam adhyātmaśūnyatātryantaviviktā yāvad abhāvasvabhāvaśūnyatātyantaviviktā,",
    "K03psp_5u:1268": " smṛtyupasthānasamyakprahāṇarddhipādendriyabalabodhyaṅgamārgā atyantaviviktāḥ,",
    "K03psp_5u:1269": " apramāṇadhyānārūpyasamāpattyāryasatyāny atyantaviviktāni,",
    "K03psp_5u:1270": " sarvavimokṣasamādhisamāpattidhāraṇīmukhāny atyantaviviktāni,",
    "K03psp_5u:1271": " pañcābhijñā atyantaviviktā,",
    "K03psp_5u:1272": " daśabalavaiśāradyapratisaṃvidāveṇikābuddhadharmā atyantaviviktāḥ,",
    "K03psp_5u:1273": " anuttarāṃ samyaksaṃbodhir apy atyantaviviktā.",
    "K03psp_5u:1274": " yaś cātyantavivikto dharmo na sa bhāvayitavyo vā vibhāvayitavyo vā,",
    "K03psp_5u:1275": " nāpi kasyacid dharmasyāhārikā prajñāpāramitātyantaviviktatvād,",
    "K03psp_5u:1276": " yady atyantaviviktā prajñāpāramitā tat kathaṃ bhagavan prajñāpāramitam āgamya bodhisattvo 'nuttarāṃ samyaksaṃbodhim abhisaṃbhotsyate?",
    "K03psp_5u:1277": " anuttarāpi samyaksaṃbodhir atyantaviviktā,",
    "K03psp_5u:1278": " kathaṃ viviktena viviktasyānubodhau bhavati?",
    "K03psp_5u:1279": " evam ukte bhagavān āyuṣmantaṃ subhūtim etad avocat:",
    "K03psp_5u:1280": " sādhu sādhu (PSP_5:46)",
    "K03psp_5u:1281": " subhūte evam etat,",
    "K03psp_5u:1282": " atyantaviviktā hi subhūte prajñapāramitā,",
    "K03psp_5u:1283": " 'tyantaviviktā dhyānapāramitā,",
    "K03psp_5u:1284": " 'tyantaviviktā vīryapāramitā,",
    "K03psp_5u:1285": " 'tyantaviviktā kṣāntipāramitā,",
    "K03psp_5u:1286": " 'tyantaviviktā śīlapāramitā,",
    "K03psp_5u:1287": " 'tyantaviviktā dānapāramitā,",
    "K03psp_5u:1288": " atyantaviviktāḥ sarvaśūnyatāḥ,",
    "K03psp_5u:1289": " saptatriṃśadbodhipakṣyā dharmā apramāṇadhyānārūpyasamāpattaya āryasatyāni śūnyatānimittāpraṇihitāny",
    "K03psp_5u:1290": " abhijñāḥ sarvavimokṣasamādhisamāpattidhāraṇīmukhadaśabalavaiśāradyapratisaṃvidāveṇikabuddhadharmā atyantaviviktā,",
    "K03psp_5u:1291": " anuttarā samayaksaṃbodhir atyantaviviktā yāvat sarvākārajñatā atyantaviviktā. yathā",
    "K03psp_5u:1292": " subhūte 'tyantaviviktā prajñāpāramitā yāvat sarvākārajñatā tathātyantaviviktām anuttarāṃ",
    "K03psp_5u:1293": " samyaksaṃbodhim abhisaṃbhotsyate.",
    "K03psp_5u:1294": " sacet subhūte na prajñāpāramitātyantaviviktābhaviṣyad yāvat sarvākārajñatātyantaviviktā",
    "K03psp_5u:1295": " bhaviṣyan na prajñāpāramitābhaviṣyad yāvan na sarvākārajñatābhaviṣyad evaṃ na prajñapāramitā.",
    "K03psp_5u:1296": " ye ca punar evaṃ śroṣyanti akṣobhyasya tathāgatasyārhataḥ samyaksaṃbuddhasyāntike",
    "K03psp_5u:1297": " gambhīrāṃ prajñāpāramitāṃ teṣāṃ ca bodhisattvayānikānāṃ kulaputrāṇāṃ kuladuhitṛṇāṃ cāntikād,",
    "K03psp_5u:1298": " ayam api bodhisattvayānikaḥ pudgala imāṃ prajñāpāramitām adhimokṣyate,",
    "K03psp_5u:1299": " imāṃ prajñāpāramitāṃ yathā tathāgatenārhatā samyaksaṃbuddhena bhāṣitā tathādhimucyamāno 'vinivartanīyatāyāṃ sthāsyati,",
    "K03psp_5u:1300": " evaṃ bahukaraṃ subhūte bodhisattvānāṃ mahāsattvānāṃ prajñāpāramitāyāḥ śravaṇaṃ vadāmi,",
    "K03psp_5u:1301": " kaḥ punar vādo ye 'dhimokṣyante 'dhimucya tathatvāya sthāsyanti tathatvāya pratipatsyante tathatvāya sthitvā tathatvāya pratipadyamānās tiṣṭhanti",
    "K03psp_5u:1302": " subhūtir āha:",
    "K03psp_5u:1303": " yat punar bhagavaṃs tathatāyāṃ sthitvā tathatāyāṃ pratipadyamāno na kaścid dharmam upalabhate tadā kathaṃ tiṣṭhati sarvākārajñatāyām?",
    "K03psp_5u:1304": " evam ukte bhagavān āyuṣmantaṃ subhūtim etad avocat:",
    "K03psp_5u:1305": " yathā subhūte tathāgatanirmitas tiṣṭhati tathā tiṣṭhati sarvākārajñatāyām.",
    "K03psp_5u:1306": " atha khalv āyuṣmān subhūtir bhagavantam etad avocat:",
    "K03psp_5u:1307": " yat punar bhagavaṃs tathāgatanirmito na kaścid dharmam upalabhate,",
    "K03psp_5u:1308": " ko 'yaṃ tathatāyāṃ tiṣṭhati?",
    "K03psp_5u:1309": " ko vā tathatāyāṃ sthitvānuttarāṃ samyaksaṃbodhim abhisaṃbhotsyate?",
    "K03psp_5u:1310": " ko vā tathatāyāṃ sthitvā dharmaṃ deśayiṣyati?",
    "K03psp_5u:1311": " tathataiva tāvan nopalabhyate,",
    "K03psp_5u:1312": " kaḥ punar vādo yas tathatāyāṃ sthāsyati (PSP_5:47)",
    "K03psp_5u:1313": " tathatāyāṃ sthitvānuttarāṃ samyaksaṃbodhim abhisaṃbhotsyate tathatāyāṃ sthitvā dharmaṃ deśayiṣyati.",
    "K03psp_5u:1314": " evam ukte bhagavān āyuṣmantaṃ subhūtim etad avocat:",
    "K03psp_5u:1315": " yadāyuṣmān subhūtir evam āha,",
    "K03psp_5u:1316": " tathāgatanirmito na kaścid dharmam upalabhate ko 'yaṃ tathatāyāṃ tiṣṭhati,",
    "K03psp_5u:1317": " ko vā tathatāyāṃ sthitvānuttarāṃ samyaksaṃbodhim abhisaṃbhotsyate,",
    "K03psp_5u:1318": " ko yā tathatāyāṃ sthitvā dharman deśayiṣyati,",
    "K03psp_5u:1319": " tathataiva tāvan nopalabhyate,",
    "K03psp_5u:1320": " kaḥ punar vādo yas tathatāyāṃ sthāsyati tathatāyāṃ sthitvānuttarāṃ samyaksaṃbodhim abhisaṃbhotsyate tathatāyāṃ sthitvā dharmaṃ deśayiṣyati. evam etat subhūte evam etat,",
    "K03psp_5u:1321": " tathā yathā vadasi,",
    "K03psp_5u:1322": " na subhūte tathāgatanirmitaḥ kaścid dharmam upalabhate yas tathatāyāṃ sthāsyati yas tathatāyāṃ sthitvānuttarāṃ samyaksaṃbodhim abhisaṃbhotsyate,",
    "K03psp_5u:1323": " yas tathatāyāṃ sthitvā dharmaṃ deśayiṣyati tathataiva tāvan nopalabhyate,",
    "K03psp_5u:1324": " kaḥ punar vādo yas tathatāyāṃ sthāsyati tathatāyāṃ sthitvānuttarāṃ samysaksaṃbodhim abhisaṃbhotsyate tathatāyāṃ sthitvā dharmaṃ deśayiṣyantiti,",
    "K03psp_5u:1325": " nedaṃ sthānaṃ vidyate. tat kasya hetoḥ?",
    "K03psp_5u:1326": " utpādād vā subhūte tathāgatānām anutpādād vā tathāgatānāṃ sthitaivaiṣā tathatā avitathatā ananyatathatā dharmatā dharmadhātur dharmasthititā dharmaniyāmatā bhūtakoṭir,",
    "K03psp_5u:1327": " neha subhūte tathatāyāṃ kaścit tiṣṭhati na tathatāyāṃ kaścid anuttarāṃ samyaksaṃbodhim abhisaṃbudhyate na tathatāyāṃ kaścid dharmaṃ deśayati. tat kasya hetoḥ?",
    "K03psp_5u:1328": " na hy atra tathatāyāṃ dharma upalabhyate,",
    "K03psp_5u:1329": " yo vā tathatāyāṃ tiṣṭhet,",
    "K03psp_5u:1330": " yo vā tathatāyāṃ sthitvānuttarāṃ samyaksaṃbodhim abhisaṃbhotsyate,",
    "K03psp_5u:1331": " yo vā tathatāyā sthitvā dharmaṃ deśayiṣyati. tat kasya hetoḥ?",
    "K03psp_5u:1332": " tathataiva tāvan nopalabhyate,",
    "K03psp_5u:1333": " naivāsyotpāda upalabhyate na vyayo na sthitir nānyathātvam. yatrāsya dharmasya notpāda upalabhyate na vyayo na sthitir nānyathātvaṃ,",
    "K03psp_5u:1334": " kas tatra sthāsyati?",
    "K03psp_5u:1335": " ko vā tatra sthitvā bodhisattvo mahāsattvo 'nuttarāṃ samyaksaṃbodhim abhisaṃbhotsyate?",
    "K03psp_5u:1336": " tasmāt tarhi subhūte prajñāpāramitātyantaviviktā yāvat sarvākārajñatātyantaviviktā,",
    "K03psp_5u:1337": " tasmāt subhūte prajñapāramitām āgamya bodhisattvo mahāsattvo 'nuttarāṃ samyaksaṃbodhim abhisaṃbhotsyate,",
    "K03psp_5u:1338": " na ca vivekena viveko 'bhisaṃbhotsyate,",
    "K03psp_5u:1339": " abhisaṃbhotsyate ca,",
    "K03psp_5u:1340": " na ca tām anāgamya prajñāpāramitām abhisaṃbhotsyate.",
    "K03psp_5u:1341": " subhūtir āha:",
    "K03psp_5u:1342": " gambhīre bhagavann arthe carati bodhisattvo mahāsattvaḥ.",
    "K03psp_5u:1343": " bhagavān āha:",
    "K03psp_5u:1344": " evam etat subhūte evam etat,",
    "K03psp_5u:1345": " gambhīre 'rthe carati bodhisattvo mahāsattvo,",
    "K03psp_5u:1346": " duṣkarakārakaḥ subhūte bodhisattvo mahāsattvo,",
    "K03psp_5u:1347": " yo gambhīre 'rthe carati,",
    "K03psp_5u:1348": " tañ cārthaṃ na sākṣātkaroti yad uta śrāvakabhūmiṃ vā pratyekabuddhabhūmiṃ vā.",
    "K03psp_5u:1349": " subhūtir āha:",
    "K03psp_5u:1350": " yathāhaṃ bhagavato bhāṣitasyārtham ājānāmi tathā na kaścid duṣkarakārako bodhisattvo mahāsattvaḥ. tat kasya hetoḥ?",
    "K03psp_5u:1351": " tathā hi bhagavan so 'rtho nopalabhyate yaṃ sākṣātkuryāt. sāpi prajñāpāramitā nopalabhyate yayā sākṣātkuryāt,",
    "K03psp_5u:1352": " so 'pi dharmo nopalabhyate yaḥ sākṣātkuryād,",
    "K03psp_5u:1353": " anupalabhamāno bhagavan sarvadharmāṃs tat katamam arthaṃ sākṣātkariṣyati?",
    "K03psp_5u:1354": " katamāṃ prajñāpāramitāṃ sākṣātkariṣyati?",
    "K03psp_5u:1355": " katamaṃ dharmaṃ sākṣātkariṣyati yaṃ sākṣātkṛtvānuttarāṃ samyaksaṃbodhim abhisaṃbhotsyate?",
    "K03psp_5u:1356": " iyaṃ bhagavann anupalambhacarir bodhisattvacarir yatra caran bodhisattvo mahāsattvaḥ sarvadharmair anandhakāratām anuprāpnoti.",
    "K03psp_5u:1357": " saced bhagavann evaṃ bhāṣyamāṇe bodhisattvasya mahāsattvasya cittaṃ nāvalīyate na saṃlīyate na vipratisārī bhavati mānasaṃ nottrasyati na saṃtrasyati na saṃtrāsam āpadyate,",
    "K03psp_5u:1358": " evañ caraṃ bhagavan bodhisattvo mahāsattvaś carati prajñāpāramitāyāṃ,",
    "K03psp_5u:1359": " sa caran nimittam api na samanupaśyati,",
    "K03psp_5u:1360": " prajñāpāramitām api na samanupaśyati,",
    "K03psp_5u:1361": " anuttarāṃ samyaksaṃbodhim abhisaṃbhotsyata iti na samanupaśyati.",
    "K03psp_5u:1362": " tasya khalu punar bhagavan bodhisattvasya mahāsattvasya prajñāpāramitāyāṃ carato naivaṃ bhavati,",
    "K03psp_5u:1363": " dūrīkariṣyāmi śrāvakabhūmiṃ vā pratyekabuddhabhūmiṃ vāsanno 'smi sarvākārajñatāyāḥ. iti svabhāvavikalpaḥ",
    "K03psp_5u:1364": " tadyathāpi nāma bhagavan nākāśasyaivaṃ bhavati kasyacid,",
    "K03psp_5u:1365": " ahaṃ dūre vābhyāse vā. tat kasya hetoḥ?",
    "K03psp_5u:1366": " abhedatvād bhagavann ākāśasya. evam eva bhagavan na prajñāpāramitāyā evaṃ bhavati,",
    "K03psp_5u:1367": " śrāvakabhūmir vā pratyekabuddhabhūmir vā mama dūre,",
    "K03psp_5u:1368": " anuttarā samyaksaṃbodhir abhyāse vā. tat kasya hetoḥ?",
    "K03psp_5u:1369": " avikalpatvād bhagavan prajñāpāramitāyāḥ. iti gotravikalpaḥ",
    "K03psp_5u:1370": " tadyathāpi nāma bhagavan māyāpuruṣasya naivaṃ bhavati,",
    "K03psp_5u:1371": " māyākāro vā na mama dūre māyākāro mamābhyāse,",
    "K03psp_5u:1372": " yaḥ punar evaṃ janakāyaḥ saṃnipatitaḥ sa mama dūre nābhyāse. tat kasya hetoḥ?",
    "K03psp_5u:1373": " avikalpatvād bhagavan māyāpuruṣasya. evam eva bhagavan na prajñāpāramitāyā evaṃ bhavati,",
    "K03psp_5u:1374": " śrāvakabhūmir vā pratyekabuddhabhūmir vā mama dūre 'nuttarā samyaksaṃbodhir mamābhyāse. tat kasya hetoḥ?",
    "K03psp_5u:1375": " avikalpatvād bhagavan prajñāpāramitāyāḥ iti samudāgamavikalpaḥ",
    "K03psp_5u:1376": " tadyathāpi nāma bhagavan pratibhāsasya naivaṃ bhavati,",
    "K03psp_5u:1377": " yenārambaṇena pratibhāsa utpannas tan mamābhyāse,",
    "K03psp_5u:1378": " ye punar atra nopasaṃkrāntā ādarśe vā udakapātre vā te mama dūre. tat kasya hetoḥ?",
    "K03psp_5u:1379": " avidyamānatvād bhagavan pratibhāsasya,",
    "K03psp_5u:1380": " evam eva bhagavan bodhisattvasya mahāsattvasya prajñāpāramitāyāṃ carato naivaṃ bhavati,",
    "K03psp_5u:1381": " śrāvakabhūmir vā pratyekabuddhabhūmir vā mama dūre 'nuttarā samyaksaṃbodhir abhyāse. tat kasya hetoḥ?",
    "K03psp_5u:1382": " avidyamānatvād bhagavan prajñāpāramitāyāḥ. ity ālambanavikalpaḥ",
    "K03psp_5u:1383": " tadyathāpi nāma bhagavaṃs tathāgatasyārhataḥ samyaksaṃbuddhasya na kaścit priyo vāpriyo vā saṃvidyate. tat kasya hetoḥ?",
    "K03psp_5u:1384": " tathā hy asya svabhāvo nopalabhyate,",
    "K03psp_5u:1385": " evam eva bhagavan prajñāpāramitāyā na kaścit priyo vāpriyo vā saṃvidyate. tat kasya hetoḥ?",
    "K03psp_5u:1386": " tathā hy asyāḥ svabhāvo nopalabhyate. iti pratipakṣavikalpaḥ",
    "K03psp_5u:1387": " tadyathāpi nāma bhagavaṃs tathāgato 'rhan samyaksaṃbuddhaḥ sarvavikalpaprahīṇa evam eva bhagavan prajñāpāramitā sarvavikalpaprahīṇā avikalpatām upādāya. iti svādhigamavikalpaḥ",
    "K03psp_5u:1388": " tadyathāpi nāma bhagavaṃs tathāgatanirmitasya naivaṃ bhavati,",
    "K03psp_5u:1389": " śrāvakabhūmir vā pratyekabuddhabhūmir vā mama dūre 'nuttarā samyaksaṃbodhir mamābhyāse. tat kasya hetoḥ?",
    "K03psp_5u:1390": " avikalpatvād bhagavaṃs tathāgatanirmitasya,",
    "K03psp_5u:1391": " evam eva bhagavan bodhisattvasya mahāsattvasya prajñāpāramitāyāṃ carato naivaṃ bhavati,",
    "K03psp_5u:1392": " srāvakabhūmir vā pratyekabuddhabhūmir vā mama dūre 'nuttarā samyaksaṃbodhir abhyāse. tat kasya hetoḥ?",
    "K03psp_5u:1393": " avikalpatvād bhagavan prajñāpāramitāyāḥ. iti kartṛvikalpaḥ",
    "K03psp_5u:1394": " tadyathāpi nāma bhagavaṃs tathāgatena yo nirmitaḥ sa yasya kṛtyasya kṛtena kṛtas tac ca kṛtyaṃ karoti sa ca nirmino 'vikalpo (PSP_5:50)",
    "K03psp_5u:1395": " nirvikalpaḥ. evam eva bhagavan yasya kṛtyasya kṛtena bodhisattvo mahāsattvaḥ prajñāpāramitāṃ",
    "K03psp_5u:1396": " bhāvayati tac ca kṛtyaṃ karoti sā ca prajñāpāramitāvikalpā nirvikalpā. iti kāritravikalpaḥ",
    "K03psp_5u:1397": " tadyathāpi nāma bhagavan dakṣeṇa palagaṇḍena palagaṇḍāntevāsinā vā yantrayuktaḥ kṛtaḥ syāt strīvigraho vā puruṣavigraho vā hastivigraho vā balīvardavigraho",
    "K03psp_5u:1398": " sa ca yantrayukto yasya kṛtyasya kṛtena kṛtas tac ca kṛtyaṃ karoti sa ca yantrayukto",
    "K03psp_5u:1399": " 'vikalpo nirvikalpaḥ. evam eva bhagavan yasya kṛtyasya kṛtena bodhisattvena mahāsattvena",
    "K03psp_5u:1400": " prajñāpāramitā bhāvyate tac ca kṛtyaṃ karoti sā prajñāpāramitā avikalpā nirvikalpā.",
    "K03psp_5u:1401": " iti kriyāsāphalyavikalpaḥ ity ukto navavidhaḥ prathamo grāhyavikalpaḥ",
    "K03psp_5u:1402": " atha khalv āyuṣmān subhūtir bhagavantam etad avocat:",
    "K03psp_5u:1403": " kiyacciraṃ saṃprasthitā bodhisattvā mahāsattvā ye 'nenopāyakauśalyena samanvāgatāḥ?",
    "K03psp_5u:1404": " evam ukte bhagavān āyuṣmantaṃ subhūtim etd avocat:",
    "K03psp_5u:1405": " asaṃkhyeyakalpakoṭīniyutaśatasahasrasaṃprasthitāḥ subhūte 'mī bodhisattvā mahāsattvā ye 'nenopāyakauśalyena samanvāgatāḥ.",
    "K03psp_5u:1406": " subhūtir āha:",
    "K03psp_5u:1407": " kiyanto buddhā bhagavataḥ paryupāsitā bhagavaṃs tair bodhisattvair mahāsattvair ye 'nenopāyakauśalyena samanvāgatāḥ?",
    "K03psp_5u:1408": " bhagavān āha:",
    "K03psp_5u:1409": " gaṅgānadīvālukopamā buddhā bhagavantaḥ paryupāsitās taiḥ kulaputrair vā kuladuhitṛbhir vā bhavitavyā ye 'nenopāyakauśalyena samanvāgatāḥ.",
    "K03psp_5u:1410": " subhūtir āha:",
    "K03psp_5u:1411": " kiyat tair bhagavan kuśalamūlaṃ kṛtaṃ bodhisattvair mahāsattvair ye 'nenopāyakauśalyena samanvāgatāḥ?",
    "K03psp_5u:1412": " bhagavān āha:",
    "K03psp_5u:1413": " prathamacittotpādam upādāya subhūte na sā kācid dānapāramitā yā tair bodhisattvair mahāsattvair na paripūritā,",
    "K03psp_5u:1414": " na sā kācic chīlapāramitā,",
    "K03psp_5u:1415": " na sā kācit kṣāntipāramitā,",
    "K03psp_5u:1416": " na sā kācid vīryapāramitā,",
    "K03psp_5u:1417": " na sā kācid dhyānapāramitā yā tair bodhisattvair mahāsattvair na paripūritā,",
    "K03psp_5u:1418": " na sā kācit prajñāpāramitā yā tair bodhisattvair mahāsattvair na paripūritā ye 'nenopāyakauśalyena samanvāgatāḥ.",
    "K03psp_5u:1419": " subhūtir āha:",
    "K03psp_5u:1420": " āścaryam etad bhagavan bodhisattvānāṃ mahāsattvānāṃ ye 'nenopāyakauśalyena samanvāgatāḥ.",
    "K03psp_5u:1421": " bhagavān āha:",
    "K03psp_5u:1422": " evam etat subhūte evam etat,",
    "K03psp_5u:1423": " āścaryam etat subhūte bodhisattvānāṃ mahāsattvānāṃ ye 'nenopāyakauśalyena samanvāgatāḥ.",
    "K03psp_5u:1424": " tadyathāpi nāma sūryācandramasau maṇḍale caturṣu dvīpeṣu kāryaṃ kurvāte caturo dvīpān anugacchataḥ,",
    "K03psp_5u:1425": " evam eva subhūte prajñāpāramitā pañcasu pāramitāsu karma karoti pañca pāramitā anugacchanti,",
    "K03psp_5u:1426": " prajñāpāramitāvirahitatvāt pañca pāramitāḥ pāramitānāmadheyaṃ labhante,",
    "K03psp_5u:1427": " prajñāpāramitāvirahitatvād na pāramitānāmadheyaṃ labhante. tadyathāpi nāma subhūte yathā rājā cakravartī virahitaḥ saptabhī ratnair na rājā cakravartīti nāmadheyaṃ labhate,",
    "K03psp_5u:1428": " evam eva subhūte pañca pāramitā virahitatvāt prajñāpāramitayā na pāramitānāmadheyaṃ labhante.",
    "K03psp_5u:1429": " iti nyūnādhigamavikalpaḥ",
    "K03psp_5u:1430": " tadyathāpi nāma subhūte apuruṣā strī sudharṣaṇā bhavati dhūrtakānām,",
    "K03psp_5u:1431": " evam eva subhūte pañca pāramitāḥ prajñāpāramitāvirahitatvāt sudharṣaṇā bhavanti māreṇa pāpīyasā mārakāyikābhir vā devatābhiḥ.",
    "K03psp_5u:1432": " iti saṃparigraho 'bhāvavikalpaḥ",
    "K03psp_5u:1433": " tadyathāpi nāma subhūte saṃgrāmāvacaraḥ puruṣaḥ saṃnāhasaṃnaddhaḥ saṃgrāme vartamāne durdharṣo bhavati rājanyair vā pratyarthikair vā pratyamitrair",
    "K03psp_5u:1434": " evam eva subhūte pañca pāramitāḥ prajñāpāramitāvirahitatvād durdharṣā bhavanti māreṇa",
    "K03psp_5u:1435": " vā mārakāyikābhir vā devatābhir ādhimānikair vā pudgalair yāvad evaṃ bodhisattvacaṇḍālair",
    "K03psp_5u:1436": " vā pañca pāramitā durdharṣā bhavanti. iti pratipattivaikalyavikalpaḥ",
    "K03psp_5u:1437": " tadyathāpi nāma subhūte koṭṭarājāno rājñaś cakravartino 'nuvidheyā bhavanti so 'yaṃ prātarupasthāno yo gacchanti,",
    "K03psp_5u:1438": " evam eva subhūte pañca pāramitāḥ prajñāpāramitāparigṛhītā yena sarvākārajñatā tenānugacchanti. iti parapratyayamāyitvavikalpaḥ",
    "K03psp_5u:1439": " tadyathāpi nāma subhūte yāḥ kācit kunadyaḥ sarvās tā yena gaṅgānadī tenānugacchanti tā gaṅgānadyā sārdhaṃ mahāsamudram upayānti,",
    "K03psp_5u:1440": " evam eva pañca pāramitāḥ prajñāpāramitāparigṛhītā yena sarvākārajñatā tenānugacchanti. ity uddeśanivṛttivikalpaḥ",
    "K03psp_5u:1441": " tadyathāpi nāma subhūte puruṣasya dakṣiṇo hastaḥ sarvakṛtyāni karoty,",
    "K03psp_5u:1442": " evam eva subhūte prajñāpāramitā draṣṭavyā,",
    "K03psp_5u:1443": " yathā ca vāmahasta (PSP_5:52)",
    "K03psp_5u:1444": " evaṃ pañca pāramitā draṣṭavyāḥ. iti prādeśikakāritravikalpaḥ",
    "K03psp_5u:1445": " tadyathāpi nāma subhūte yac ca kunadīnāṃ yac ca mahānadīnām udakaṃ sarvaṃ taṃ mahāsamudrapraviṣṭam ekarasaṃ bhavaty,",
    "K03psp_5u:1446": " evam eva subhūte pañca pāramitāḥ prajñāpāramitāparigṛhītā anupraviṣṭāḥ pāramitā nāmadheyaṃ labhante. ity adhigamanānātvavikalpaḥ",
    "K03psp_5u:1447": " tadyathāpi nāma subhūte rājñaś cakravartinaś caturaṅgasya balakāyasya cakraratnam agrato gacchati,",
    "K03psp_5u:1448": " tiṣṭhati ca yatra rājñaś cakravartinaś cakraratnaṃ tiṣṭhati tatra rājā cakravartī balakāyam arpayati na ca cakraratnaṃ sthānataś calati,",
    "K03psp_5u:1449": " evam eva subhūte āsāṃ pañcānāṃ pāramitānāṃ prajñāpāramitā pariṇāyikā yena sarvākārajñatā tenānugacchanti,",
    "K03psp_5u:1450": " tatra sthāsyanti tatra sthitvā sthānato nātikrāmanti. iti sthānaprasthānāsthānavikalpaḥ.",
    "K03psp_5u:1451": " tadyathāpi nāma subhūte rājñaś cakravartinaś cakraratnaṃ sapariṇāyakaratnaṃ sagṛhapatiratnaṃ caturaṅgasya balakāyasyāgrato gacchaty,",
    "K03psp_5u:1452": " evam eva subhūte āsāṃ pañcānāṃ pāramitānāṃ prajñāpāramitāgrato gacchaty agrato gatvā yena sarvākārajñatā tena tiṣṭhati. na ca prajñāpāramitāyā evaṃ bhavati,",
    "K03psp_5u:1453": " dānapāramitā mamānugacchec,",
    "K03psp_5u:1454": " chīlapāramitā mamānugacchet,",
    "K03psp_5u:1455": " kṣāntipāramitā mamānugacched,",
    "K03psp_5u:1456": " vīryapāramitā mamānugacched dhyānapāramitā mamānugacchet,",
    "K03psp_5u:1457": " naivaṃ dānapāramitāyā evaṃ bhavaty,",
    "K03psp_5u:1458": " ahaṃ prajñāpāramitām anugaccheyam iti,",
    "K03psp_5u:1459": " na śīlapāramitāyā na kṣāntipāramitāyā na vīryapāramitāyā na dhyānapāramitāyā evaṃ bhavaty,",
    "K03psp_5u:1460": " ahaṃ prajñāpāramitām anugaccheyam iti. tat kasya hetoḥ?",
    "K03psp_5u:1461": " svabhāva āsām akiṃcitsamarthaḥ svabhāvaḥ śūnyas tuccho marīcisamaḥ.",
    "K03psp_5u:1462": " atha khalv āyuṣmān subhūtir bhagavantam etad avocat:",
    "K03psp_5u:1463": " yadā bhagavan sarvadharmāḥ svabhāvaśūnyās tat kathaṃ bodhisattvo mahāsattvaḥ dānapāramitāyāṃ",
    "K03psp_5u:1464": " caran śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñapāramitāyāṃ",
    "K03psp_5u:1465": " carann anuttarāṃ samyaksaṃbodhim abhisaṃbudhyate?",
    "K03psp_5u:1466": " bhagavān āha:",
    "K03psp_5u:1467": " iha subhūte bodhisattvasya mahāsattvasya ṣaṭsu pāramitāsu carata evaṃ bhavati,",
    "K03psp_5u:1468": " viparyastacitto 'yaṃ lokasaṃniveśaḥ,",
    "K03psp_5u:1469": " sa na śakyo 'nupāyakauśalyena saṃsārataḥ parimoktuṃ,",
    "K03psp_5u:1470": " teṣāṃ sattvānām arthāya dānapāramitāyāṃ cariṣyāmi,",
    "K03psp_5u:1471": " śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ cariṣyāmīti,",
    "K03psp_5u:1472": " sa teṣāṃ sattvānām (PSP_5:53)",
    "K03psp_5u:1473": " arthāyādhyātmabahirdhāvastu parityajati tasya ca parityajata evaṃ bhavati,",
    "K03psp_5u:1474": " na kiṃcit parityaktam. tat kasya hetoḥ?",
    "K03psp_5u:1475": " tathā hy etad vastu svabhāvaśūnyaṃ,",
    "K03psp_5u:1476": " evaṃ khalu subhūte bodhisattvo mahāsattvo vyupaparīkṣamāṇo dānapāramitāṃ paripūrayati. teṣāñ ca sattvānām arthāya dauḥśīlyasyāvakāśaṃ na dadāti. tat kasya hetoḥ?",
    "K03psp_5u:1477": " na hy etan mama pratirūpaṃ syād yo 'ham anuttarāṃ samyaksaṃbodhim abhisaṃboddhuṃ saṃprasthitaḥ prāṇātipātaṃ kuryām,",
    "K03psp_5u:1478": " evam adattādānaṃ kāmamithyācāraṃ mṛṣāvādaṃ piśunavacanaṃ paruṣavacanam abaddhapralāpam abhidhyāṃ vyāpādaṃ mithyādṛṣṭiṃ kuryāṃ,",
    "K03psp_5u:1479": " śrāvakabhūmiṃ vā pratyekabuddhabhūmiṃ vā prārthayeyaṃ,",
    "K03psp_5u:1480": " evaṃ khalu subhūte bodhisattvo mahāsattvo vyupaparīkṣamāṇaḥ śīlapāramitāyāṃ carati. teṣām eva sattvānām arthāyaikacittotpādam api na kṣobhayati,",
    "K03psp_5u:1481": " evaṃ khalu subhūte bodhisatttvo mahāsattvo vyupaparīkṣamāṇaḥ kṣāntipāramitāyāñ carati. teṣām eva sattvānām arthāya kauśīdyacittaṃ notpādayati,",
    "K03psp_5u:1482": " yāvan nānuttarāṃ samyaksaṃbodhim abhisaṃbuddho bhavaty,",
    "K03psp_5u:1483": " evaṃ khalu subhūte bodhisattvo mahāsattvo vyupaparīkṣamāṇo vīryapāramitāyāṃ carati. sa teṣām eva sattvānām arthāya vikṣiptacitto na bhavati,",
    "K03psp_5u:1484": " yāvan nānuttarāṃ samyaksaṃbodhim abhisaṃbuddho bhavaty,",
    "K03psp_5u:1485": " evaṃ khalu subhūte bodhisattvo mahāsattvo vyupaparīkṣamāṇo dhyānapāramitāyāṃ carati. sa teṣām eva sattvānām arthāya na jātu prajñāpāramitāvirahito",
    "K03psp_5u:1486": " yāvan nānuttarāṃ samyaksaṃbodhim abhisaṃbuddho bhavati. tat kasya hetoḥ?",
    "K03psp_5u:1487": " na hy anyathā śakyāḥ sattvāḥ paripācayitum anyatra prajñayety arthavaśenaivam arthaṃ prajñāpāramitāyāṃ carati.",
    "K03psp_5u:1488": " evam ukte āyuṣmān subhūtir bhagavantam etad avocat:",
    "K03psp_5u:1489": " yadā bhagavan pāramitānāṃ nāsti nānātvaṃ,",
    "K03psp_5u:1490": " katham iyaṃ prajñāpāramitā pañcānāṃ pāramitānām agrākhyāyate jyeṣṭhākhyāyate śreṣṭhākhyāyate varākhyāyate pravarākhyāyate praṇītākhyāyate uttamākhyāyate",
    "K03psp_5u:1491": " bhagavān āha:",
    "K03psp_5u:1492": " evam etat subhūte evam etat,",
    "K03psp_5u:1493": " na subhūte pāramitānāṃ kiñcit nānātvaṃ,",
    "K03psp_5u:1494": " yadi punaḥ prajñāpāramitā na bhāvyeta,",
    "K03psp_5u:1495": " nemāḥ pañca pāramitānāmadheyaṃ labheran prajñāpāramitāṃ punaḥ subhūte āgamya imāḥ",
    "K03psp_5u:1496": " pañca pāramitāḥ pāramitānāmadheyaṃ labhante tadyathāpi nāma subhūte nānāprakārā ātmabhāvāḥ",
    "K03psp_5u:1497": " sumeruṃ parvatarājam upasaṃkrāntā ekavarṇā (PSP_5:54)",
    "K03psp_5u:1498": " bhavanti yad uta tadvarṇāḥ,",
    "K03psp_5u:1499": " evam eva subhūte prajñāpāramitām āgamya pañca pāramitāḥ pāramitānāmadheyaṃ labhante,",
    "K03psp_5u:1500": " tāḥ sarvākārajñatām anupraviṣṭā ekavarṇā bhavanti,",
    "K03psp_5u:1501": " na viśeṣaḥ kaścit prajñāyate,",
    "K03psp_5u:1502": " iyaṃ dānapāramitā,",
    "K03psp_5u:1503": " iyaṃ śīlapāramitā,",
    "K03psp_5u:1504": " iyaṃ kṣāntipāramitā,",
    "K03psp_5u:1505": " iyaṃ vīryapāramitā,",
    "K03psp_5u:1506": " iyaṃ dhyānapāramitā,",
    "K03psp_5u:1507": " iyaṃ prajñāpāramitā. tat kasya hetoḥ?",
    "K03psp_5u:1508": " tathā hy āsāṃ svabhāvo nāsty anena kāraṇena svabhāvo na prajñāyate.",
    "K03psp_5u:1509": " subhūtir āha:",
    "K03psp_5u:1510": " yadi bhagavann arthānupratipannasya kasyacid dharmasya viśeṣo vā nānākaraṇaṃ vā na prajñāyate,",
    "K03psp_5u:1511": " katham iyaṃ prajñāpāramitā āsāṃ pañcānāṃ pāramitānām agrākhyāyate jyeṣṭhākhyāyate",
    "K03psp_5u:1512": " śreṣṭhākhyāyate varākhyāyate pravarākhyāyate praṇītākhyāyate uttāmākhyāyate anuttarākhyāyate",
    "K03psp_5u:1513": " niruttamākhyāyate asamākhyāyate asamasamākhyāyate?",
    "K03psp_5u:1514": " bhagavān āha:",
    "K03psp_5u:1515": " evam etat subhūte evam etat,",
    "K03psp_5u:1516": " arthānupratipannasya kasyacid dharmasya viśeṣo vā nānākaraṇaṃ vā na prajñāyate. api tu khalu punar lokavyavahārasaṃketam upādāya dānapāramitā",
    "K03psp_5u:1517": " śīlapāramitā prajñaptā,",
    "K03psp_5u:1518": " kṣāntipāramitā prajñaptā,",
    "K03psp_5u:1519": " vīryapāramitā prajñaptā,",
    "K03psp_5u:1520": " dhyānapāramitā prajñaptā sattvānāṃ saṃsārataḥ parimocanāya. te ca sattvā na jāyante na mriyante na cyavante nopapadyante,",
    "K03psp_5u:1521": " sattvāsattayā sarvadharmāsattā veditavyā. anena subhūte kāraṇenāsāṃ pañcānāṃ pāramitānāṃ",
    "K03psp_5u:1522": " prajñāpāramitāgrākhyāyate jyeṣṭhākhyāyate śreṣṭhākhyāyate varākhyāyate pravarākhyāyate",
    "K03psp_5u:1523": " praṇītākhyāyate uttamākhyāyate anuttamākhyāyate niruttamākhyāyate asamākhyāyate asamasamākhyāyate,",
    "K03psp_5u:1524": " tadyathāpi nāma subhūte yāḥ kāścana striyas tāsāṃ strīratnam agram ākhyāyate jyeṣṭham",
    "K03psp_5u:1525": " ākhyāyate śreṣṭham ākhyāyate varam ākhyāyate pravaram ākhyāyate praṇītam ākhyāyate",
    "K03psp_5u:1526": " uttamam ākhyāyate anuttamam ākhyāyate niruttamam ākhyāyate asamam ākhyāyate asamasamam",
    "K03psp_5u:1527": " ākhyāyate. evam eva subhūte prajñāpāramitā āsāṃ pañcānāṃ pāramitānām agrākhyāyate",
    "K03psp_5u:1528": " jyeṣṭhākhyāyate śreṣṭhākhyāyate varākhyāyate pravarākhyāyate praṇītākhyāyate uttamākhyāyate",
    "K03psp_5u:1529": " anuttamākhyāyate niruttamākhyāyate asamākhyāyate asamasamākhyāyate.",
    "K03psp_5u:1530": " subhūtir āha:",
    "K03psp_5u:1531": " ka eṣa bhagavann abhiprāyo yat prajñāpāramitā agrākhyāyate jyeṣṭhākhyāyate śreṣṭhākhyāyate varākhyāyate pravarākhyāyate (PSP_5:55)",
    "K03psp_5u:1532": " praṇītākhyāyate' uttamākhyāyate anuttamākhyāyate niruttamākhyāyate asamākhyāyate asamasamākhyāyate?",
    "K03psp_5u:1533": " bhagavān āha:",
    "K03psp_5u:1534": " tathā hi subhūte prajñāpāramitā sarvān kuśalān dharmān gṛhītvā yena sarvākārajñatā",
    "K03psp_5u:1535": " tena sthāsyaty asthānayogena. iti pṛṣṭato niryāṇavikalpaḥ ity ukto navavidho dvitīyo grāhyavikalpaḥ",
    "K03psp_5u:1536": " subhūtir āha:",
    "K03psp_5u:1537": " kiṃ punar bhagavan prajñāpāramitā kañcid dharmaṃ gṛhṇāti vā muñcati vā?",
    "K03psp_5u:1538": " bhagavān āha:",
    "K03psp_5u:1539": " na subhūte prajñāpāramitā kañcid dharmaṃ gṛhṇāti vā muñcati vā. tat kasya hetoḥ?",
    "K03psp_5u:1540": " tathā hi subhūte sarvadharmā agṛhītā amuktāḥ.",
    "K03psp_5u:1541": " subhūtir āha:",
    "K03psp_5u:1542": " tat katamān bhagavan sarvadharmān prajñāpāramitā na gṛhṇāti na muñcati?",
    "K03psp_5u:1543": " bhagavān āha:",
    "K03psp_5u:1544": " rūpaṃ subhūte prajñāpāramitā na gṛhṇāti na muñcati,",
    "K03psp_5u:1545": " na vedanāṃ na saṃjñāṃ na saṃskārān,",
    "K03psp_5u:1546": " vijñānaṃ subhūte prajñāpāramitā na gṛhṇāti na muñcati. evaṃ skandhadhātvāyatanapratītyasamutpādaṃ",
    "K03psp_5u:1547": " pratītyasamutpādāṅgāni subhūte prajñāpāramitā na gṛhṇāti na muñcati. evaṃ sarvapāramitāḥ",
    "K03psp_5u:1548": " sarvaśūnyatāḥ saptatriṃśadbodhipakṣyān dharmān āryasatyāpramāṇadhyānārūpyasamāpattayaḥ",
    "K03psp_5u:1549": " śūnyatānimittāpraṇihitāni sarvavimokṣasamādhisamāpattidhāraṇīmukhāny abhijñādaśabalavaiśāradyapratisaṃvidāveṇikān",
    "K03psp_5u:1550": " buddhadharmān anuttarāṃ samyaksaṃbodhiṃ subhūte prajñapāramitā na gṛhṇāti na muñcati.",
    "K03psp_5u:1551": " iti grahaṇamokṣaṇavikalpaḥ",
    "K03psp_5u:1552": " subhūtir āha:",
    "K03psp_5u:1553": " kathaṃ bhagavan rūpam aparigṛhītaṃ bhavati,",
    "K03psp_5u:1554": " kathaṃ vedanā saṃjñā saṃskārāḥ,",
    "K03psp_5u:1555": " kathaṃ vijñānam aparigṛhītaṃ bhavati?",
    "K03psp_5u:1556": " bhagavān āha:",
    "K03psp_5u:1557": " yaḥ subhūte rūpasyāmanasikāro vedanāyā amanasikāraḥ saṃjñāyā amanasikāraḥ saṃskārāṇām amanasikāro vijñānasyāmanasikāraḥ,",
    "K03psp_5u:1558": " yaḥ skandhadhātvāyatanapratītyasamutpādasya pratītyasamutpādāṅgānāra amanasikāro,",
    "K03psp_5u:1559": " yaḥ sarvapāramitānāṃ sarvaśūnyatānāṃ,",
    "K03psp_5u:1560": " yaḥ saptatriṃśadbodhipakṣyāṇāṃ dharmāṇām amanasikāro,",
    "K03psp_5u:1561": " ya āryasatyāpramāṇadhyānārūpyasamāpattīnām amanasikāro,",
    "K03psp_5u:1562": " yaḥ śūnyatānimittāpraṇihitānāṃ sarvavimokṣasamādhisamāpattidhāraṇīmukhānām (PSP_5:56)",
    "K03psp_5u:1563": " amanasikāro,",
    "K03psp_5u:1564": " yo 'bhijñādaśabalavaiśāradyapratisaṃvidām amanasikāro,",
    "K03psp_5u:1565": " ya āveṇikānāṃ buddhadharmāṇām amanasikāraḥ,",
    "K03psp_5u:1566": " yāvad yo 'nuttarāyāḥ samyaksaṃbodher amanasikāraḥ. evaṃ hy etat subhūte rūpam aparigṛhītaṃ bhavati yāvat sarvākārajñatā parigṛhītā bhavati.",
    "K03psp_5u:1567": " subhūtir āha:",
    "K03psp_5u:1568": " yadi bhagavan rūpaṃ na manasikartavyaṃ,",
    "K03psp_5u:1569": " vedanā saṃjñā saṃskārā,",
    "K03psp_5u:1570": " vijñānaṃ na manasikartavyaṃ,",
    "K03psp_5u:1571": " evaṃ skandhadhātvāyatanapratītyasamutpādāḥ pratītyasamutpādāṅgāni vā na manasikartavyāni,",
    "K03psp_5u:1572": " sarvapāramitāḥ sarvaśūnyatāḥ sarvabodhipakṣyā dharmā āryasatyāpramāṇadhyānārūpyasamāpattayaḥ",
    "K03psp_5u:1573": " śūnyatānimittāpraṇihitavimokṣasamādhisamāpattidhāraṇīmukhāny abhijñādaśabalavaiśāradyapratisaṃvidāveṇikā",
    "K03psp_5u:1574": " buddhadharmā na manasikartavyāḥ sarvākārajñatā na manasikartavyā tat kathaṃ bhagavan rūpam amanasikṛtvā,",
    "K03psp_5u:1575": " vedanāṃ saṃjñāṃ saṃskārān,",
    "K03psp_5u:1576": " vijñānam amanasikṛtvā,",
    "K03psp_5u:1577": " skandhadhātvāyatanapratītyasamutpādān pratītyasamutpādāṅgāni vāmanasikṛtvā,",
    "K03psp_5u:1578": " sarvapāramitāḥ sarvaśūnyatāḥ saptatriṃśadbodhipakṣyān dharmān āryasatyāny apramāṇadhyānārūpyasamāpattīḥ",
    "K03psp_5u:1579": " śūnyatānimittāpraṇihitavimokṣasamādhisamāpattidhāraṇīmukhāny abhijñādaśabalavaiśāradyapratisaṃvidāveṇikābuddhadharmān",
    "K03psp_5u:1580": " amanasikṛtvā sarvākārajñatām amanasikṛtvā kuśalamūlāni vivardhante?",
    "K03psp_5u:1581": " kuśalamūlaiś cāvivardhamānaiḥ kathaṃ pāramitāḥ paripūryante?",
    "K03psp_5u:1582": " pāramitā aparipūrya kathaṃ sarvākārajñatām anuprāpsyati?",
    "K03psp_5u:1583": " bhagavān āha:",
    "K03psp_5u:1584": " yadā subhūte rūpaṃ na manasikariṣyati,",
    "K03psp_5u:1585": " na vedanāṃ na saṃjñāṃ na saṃskārān,",
    "K03psp_5u:1586": " na vijñānaṃ na manasikariṣyati,",
    "K03psp_5u:1587": " skandhadhātvāyatanapratītyasamutpādān pratītyasamutpādāṅgāni vā na manasikariṣyati,",
    "K03psp_5u:1588": " sarvapāramitāḥ sarvaśūnyatāḥ saptatriṃśadbodhipakṣyān dharmān āryasatyāparamāṇadhyānārūpyasamāpattīr na manasikariṣyati,",
    "K03psp_5u:1589": " śūnyatānimittāpraṇihitavimokṣasamādhisamāpattidhāraṇīmukhābhijñā na manasikariṣyati,",
    "K03psp_5u:1590": " daśabalavaiśāradyapratisaṃvidāveṇikabuddhadharmān na manasikariṣyati,",
    "K03psp_5u:1591": " yāvad anuttarāṃ samyaksaṃbodhiṃ na manasikariṣyati,",
    "K03psp_5u:1592": " tadā bodhisattvasya mahāsattvasya kuśalamūlāni vivardhiṣyante yāvat sarvākārajñatām anuprāpsyati. tat kasya hetoḥ?",
    "K03psp_5u:1593": " amanasikṛtvā hi rūpaṃ (PSP_5:57)",
    "K03psp_5u:1594": " vedanāṃ saṃjñāṃ saṃskārāṃ vijñanam amanasikṛtvā skandhadhātvāyatanapratītyasamutpādān",
    "K03psp_5u:1595": " pratītyasamutpādāṅgāny amanasikṛtvā sarvapāramitāḥ sarvaśūnyatāḥ saptatriṃsadbodhipakṣyān",
    "K03psp_5u:1596": " dharmān āryasatyāpramāṇadhyānārūpyasamāpattīḥ śūnyatānimittāpraṇihitavimokṣasamādhisamāpattidhāraṇīmukhābhijñādaśabalavaiśāradyapratisaṃvidāveṇikān",
    "K03psp_5u:1597": " buddhadharmān amanasikṛtvānuttarāṃ samyaksaṃbodhim abhisaṃbhotsyate.",
    "K03psp_5u:1598": " iti manasikāravikalpaḥ",
    "K03psp_5u:1599": " subhūtir āha:",
    "K03psp_5u:1600": " kim atra bhagavan kāraṇaṃ yena rūpam amanasikāraṃ,",
    "K03psp_5u:1601": " vedanā saṃjñā saṃskārā,",
    "K03psp_5u:1602": " vijñānam amanasikāram,",
    "K03psp_5u:1603": " evaṃ skandhadhātvāyatanapratītyasamutpādāḥ pratītyasamutpādāṅgāni vā manasikārāṇi,",
    "K03psp_5u:1604": " sarvapāramitāḥ sarvaśūnyatāḥ saptatriṃśadbodhipakṣyā dharmā āryasatyāpramāṇadhyānārūpyasamāpattayaḥ",
    "K03psp_5u:1605": " śūnyatānimittāpraṇihitavimokṣasamādhisamāpattidhāraṇīmukhāny abhijñādaśabalavaiśāradyapratisaṃvidāveṇikabuddhadharmā amanasikārā,",
    "K03psp_5u:1606": " anuttarā samyaksaṃbodhir amanasikārā?",
    "K03psp_5u:1607": " bhagavān āha:",
    "K03psp_5u:1608": " amanasikāreṇa hi na śliṣyate kāmadhātau na śliṣyate rūpadhātau na śliṣyate ārūpyadhātāv amanasikāreṇa na kvacic chliṣyate,",
    "K03psp_5u:1609": " evaṃ khalu subhūte bodhisattvena mahāsattvena prajñāpāramitāyāṃ caratā na kvacid dharme śliṣyate. iti traidhātukāśleṣavikalpaḥ",
    "K03psp_5u:1610": " subhūtir āha:",
    "K03psp_5u:1611": " evaṃ caran bhagavan bodhisattvo mahāsattvaḥ prajñāpāramitāyāṃ na kvacit sthāsyati.",
    "K03psp_5u:1612": " bhagavān āha:",
    "K03psp_5u:1613": " evaṃ caran subhūte bodhisattvo mahāsattvo rūpe na tiṣṭhati,",
    "K03psp_5u:1614": " vedanāyāṃ saṃjñāyāṃ saṃskāreṣu,",
    "K03psp_5u:1615": " vijñāne na tiṣṭhati,",
    "K03psp_5u:1616": " evaṃ caran skandhadhātvāyatanapratītyasamutpādeṣu pratītyasamutpādāṅgeṣu na tiṣṭhati,",
    "K03psp_5u:1617": " sarvapāramitāsu sarvaśūnyatāsu saptatriṃśatsu bodhipakṣyeṣu dharmeṣv āryasatyāpramāṇadhyānārūpyasamāpattiṣu",
    "K03psp_5u:1618": " śūnyatānimittāpraṇihitavimokṣasamādhisamāpattidhāraṇīmukhābhijñāsu daśabalavaiśāradyapratisaṃvidāveṇikābuddhadharmeṣu na tiṣṭhaty,",
    "K03psp_5u:1619": " evaṃ caran subhūte bodhisattvo mahāsattvaḥ sarvākārajñatāyām api na tiṣṭhati. iti sthānavikalpaḥ",
    "K03psp_5u:1620": " subhūtir āha:",
    "K03psp_5u:1621": " kim atra bhagavan kāraṇaṃ yena bodhisattvo mahāsattvaḥ tatrāpi na tiṣṭhati?",
    "K03psp_5u:1622": " bhagavān āha:",
    "K03psp_5u:1623": " anabhiniveśena bodhisattvo mahāsattvo na kvacit (PSP_5:58)",
    "K03psp_5u:1624": " tiṣṭhati. tat kasya hetoḥ?",
    "K03psp_5u:1625": " tathā hi sarvadharmān na samanupaśyati yatrābhiniviśeta vā tiṣṭhed vā,",
    "K03psp_5u:1626": " evaṃ khalu subhūte bodhisattvo mahāsattvaḥ prajñāpāramitāyāṃ caraty anabhiniveśyāsthānayogena. iti bhāvābhāvavikalpābhiniveśavikalpaḥ",
    "K03psp_5u:1627": " sacet punar bodhisattvasya mahāsattvasyaivaṃ bhavati,",
    "K03psp_5u:1628": " ya evaṃ bhāvayaty evaṃ carati sa prajñāpāramitāyāṃ carati sa prajñāpāramitāṃ bhāvayati,",
    "K03psp_5u:1629": " ahaṃ prajñāpāramitāyāṃ carāmy ahaṃ prajñāpāramitāṃ bhāvayāmi. saced evaṃ saṃjānīte dūrīkaroti prajñāpāramitāṃ,",
    "K03psp_5u:1630": " sa prajñāpāramitāyā dūrībhavati,",
    "K03psp_5u:1631": " dhyānapāramitāyā vīryapāramitāyāḥ kṣāntipāramitāyāḥ śīlapāramitāyā dānapāramitāyā dūrībhavati,",
    "K03psp_5u:1632": " adhyātmaśūnyatāyā yāvad abhāvasvabhāvaśūnyatāyā dūrībhavati,",
    "K03psp_5u:1633": " smṛtyupasthānasamyakprahāṇarddhipādendriyabalabodhyaṅgamārgebhyo dūrībhavaty,",
    "K03psp_5u:1634": " āryasatyāpramāṇadhyānārūpyasamāpattivimokṣasamādhisamāpattidhāraṇīmukhābhijñāśūnyatānimittāpraṇihitadaśabalavaiśāradyapratisaṃvidāveṇikabuddhadharmebhyo",
    "K03psp_5u:1635": " dūrībhavati. tat kasya hetoḥ?",
    "K03psp_5u:1636": " na hi prajñāpāramitā kvacid dharme 'bhiniviśate,",
    "K03psp_5u:1637": " na ca prajñāpāramitāyāḥ kaścid abhiniveśo 'sti. tat kasya hetoḥ?",
    "K03psp_5u:1638": " tathā hy asyāḥ svabhāvo nāsti yatrābhiniviśateḥ.",
    "K03psp_5u:1639": " sacet punar bodhisattvo mahāsattvaḥ prajñāpāramitām api saṃjānīte cyuto bodhisattvo",
    "K03psp_5u:1640": " mahāsattvaḥ prajñapāramitāyā yaḥ prajñāpāramitāyāñ carati sarvadharmeṣu carati. saced asyaivaṃ bhavati,",
    "K03psp_5u:1641": " prajñāpāramitā pañca pāramitāḥ parigṛhṇāti,",
    "K03psp_5u:1642": " saptatriṃśadbodhipakṣyān dharmān āryasatyāpramāṇadhyānārūpyasamāpattīḥ parigṛhṇāti,",
    "K03psp_5u:1643": " śūnyatānimittāpraṇihitāny adhyātmaśūnyatāṃ yāvad abhāvasvabhāvaśūnyatāṃ parigṛhṇāti,",
    "K03psp_5u:1644": " vimokṣasamādhisamāpattidhāraṇīmukhāni parigṛhṇāti,",
    "K03psp_5u:1645": " abhijñādaśabalavaiśāradyapratisaṃvidāveṇikabuddhadharmān parigṛhṇāti,",
    "K03psp_5u:1646": " sarvākārajñatāṃ parigṛhṇāti,",
    "K03psp_5u:1647": " cyuto bodhisattvo mahāsattvaḥ prajñāpāramitāyāḥ,",
    "K03psp_5u:1648": " na khalu punaḥ prajñāpāramitāvirahitena śakyānuttarā samyaksaṃbodhir abhisaṃboddhum.",
    "K03psp_5u:1649": " sacet punar asyaivaṃ bhavatīha prajñāpāramitāyāṃ vyākariṣyaty anuttarāyāṃ samyaksaṃbodhau cyuto bodhisattvo mahāsattvaḥ prajñāpāramitāyāḥ. sacet punar asyaivaṃ bhavati,",
    "K03psp_5u:1650": " ya iha prajñāpāramitāyāṃ sthitvā dānapāramitām abhinirhariṣyati,",
    "K03psp_5u:1651": " śīlapāramitām abhinirhariṣyati,",
    "K03psp_5u:1652": " kṣāntipāramitām (PSP_5:59)",
    "K03psp_5u:1653": " abhinirhariṣyati,",
    "K03psp_5u:1654": " vīryapāramitām abhinirhariṣyati,",
    "K03psp_5u:1655": " dhyānapāramitām abhinirhariṣyati,",
    "K03psp_5u:1656": " adhyātmaśūnyatāṃ yāvad abhāvasvabhāvaśūnyatām abhinirhariṣyati,",
    "K03psp_5u:1657": " smṛtyupasthānasamyakprahāṇarddhipādendriyabalabodhyaṅgamārgān abhinirhariṣyaty,",
    "K03psp_5u:1658": " āryasatyāpramāṇadhyānārūpyasamāpattīḥ śūnyatānimittāpraṇihitavimokṣasamādhisamāpattidhāraṇīmukhāny abhinirhariṣyati,",
    "K03psp_5u:1659": " abhijñādaśabalavaiśāradyapratisaṃvidāveṇikābuddhadharmān abhinirhariṣyati,",
    "K03psp_5u:1660": " cyuto bodhisattvo mahāsattvaḥ prajñāpāramitāyāḥ. tat kasya hetoḥ?",
    "K03psp_5u:1661": " na hi prajñāpāramitācyutasya,",
    "K03psp_5u:1662": " dhyānapāramitāvīryapāramitākṣāntipāramitāśīlapāramitādānapāramitācyutasya śakyam abhinirharaṇāya,",
    "K03psp_5u:1663": " na hi smṛtypasthānasamyakprahāṇarddhipādendriyabalabodhyaṅgamārgacyutasya śakyam abhinirharaṇāya,",
    "K03psp_5u:1664": " na hy ādhyātmaśūnyatā yāvad abhāvasvabhāvaśūnyatācyutasya śakyam abhinirharaṇāya,",
    "K03psp_5u:1665": " na hy āryasatyāpramāṇadhyānārūpyasamāpattivimokṣasamādhisamāpattidhāraṇīmukhacyutasya śakyam abhinirharaṇāya,",
    "K03psp_5u:1666": " na hi śūnyatānimittāpraṇihitābhijñācyutasya śakyam abhinirharaṇāya,",
    "K03psp_5u:1667": " na hi daśabalavaiśāradyapratisaṃvidāveṇikabuddhadharmacyutasya śakyam abhinirharaṇāya,",
    "K03psp_5u:1668": " na hi sarvākārajñatā cyutasya śakyam abhinirharaṇāya,",
    "K03psp_5u:1669": " na hi mahāmaitrīmahākaruṇācyutasya śakyam abhinirharaṇāya.",
    "K03psp_5u:1670": " sacet punar asyaivaṃ bhavati,",
    "K03psp_5u:1671": " aparigṛhītās tathāgatena sarvadharmāḥ svayam abhisaṃbuddhā abhisaṃbudhyākhyātā deśitāḥ prakāśitāś,",
    "K03psp_5u:1672": " cyuto bodhisattvo mahāsattvaḥ prajñāpāramitāyāḥ. tat kasya hetoḥ?",
    "K03psp_5u:1673": " na hi tathāgatena kaścid dharmo 'bhisaṃbuddhaḥ. tat kasya hetoḥ?",
    "K03psp_5u:1674": " dṛṣṭaṃ dharmaṃ na prajñapayati,",
    "K03psp_5u:1675": " kutaḥ punaḥ kañcid dharmam abhisaṃbhotsyate,",
    "K03psp_5u:1676": " nedaṃ sthānaṃ vidyate. iti vastuprajñaptivikalpaḥ",
    "K03psp_5u:1677": " atha khalv āyuṣmān subhūtir bhagavantam etad avocat:",
    "K03psp_5u:1678": " kathaṃ bhagavan bodhisattvasya mahāsattvasya prajñāpāramitāyāṃ carata ime doṣā na bhavanti?",
    "K03psp_5u:1679": " bhagavān āha:",
    "K03psp_5u:1680": " yadā subhūte bodhisattvo mahāsattvaḥ prajñāpāramitāyāṃ carann evañ jānāti,",
    "K03psp_5u:1681": " anuktāḥ sarvadharmā aparigṛhītā,",
    "K03psp_5u:1682": " na cāśakto dharmo 'parigṛhītaḥ kaścid abhisaṃbudhyate,",
    "K03psp_5u:1683": " saced evañ carati carati prajñāpāramitāyāṃ,",
    "K03psp_5u:1684": " saced aparigrahadharmam abhinivaśate virahitaḥ prajñāpāramitayā. tat kasya hetoḥ?",
    "K03psp_5u:1685": " na hi prajñāpāramitābhiniveśena vartitavyā. iti śaktivikalpaḥ",
    "K03psp_5u:1686": " subhūtir āha:",
    "K03psp_5u:1687": " kiṃ punar bhagavan prajñāpāramita prajñāpāramitayāvirahitā?",
    "K03psp_5u:1688": " dhyānapāramitā dhyānapāramitayāvirahitā,",
    "K03psp_5u:1689": " vīryapāramitā vīryapāramitayāvirahitā,",
    "K03psp_5u:1690": " kṣāntipāramitā kṣāntipāramitayāvirahitā,",
    "K03psp_5u:1691": " śīlapāramitā śīlapāramitayāvirahitā,",
    "K03psp_5u:1692": " dānapāramitā dānapāramitayāvirahitā,",
    "K03psp_5u:1693": " adhyātmaśūnyatā adhyātmaśūnyatayāvirahitā yāvad abhāvasvabhāvaśūnyatā abhāvasvabhāvaśūnyatayāvirahitā,",
    "K03psp_5u:1694": " smṛtyupasthānāni smṛtyupasthānair avirahitāni,",
    "K03psp_5u:1695": " evaṃ samyakprahāṇarddhipādendriyabalabodhyaṅgāni,",
    "K03psp_5u:1696": " mārgā mārgair avirahitā,",
    "K03psp_5u:1697": " āryasatyāny āryasatyair avirahitāny,",
    "K03psp_5u:1698": " apramāṇadhyānārūpyavimokṣasamādhisamāpattidhāraṇīmukhāny apramāṇadhyānārūpyavimokṣasamādhisamāpattidhāraṇīmukhair avirahitāni,",
    "K03psp_5u:1699": " śūnyatānimittāpraṇihitāni śūnyatānimittāpraṇihitair avirahitāni,",
    "K03psp_5u:1700": " daśabalavaiśāradyapratisaṃvidāveṇikabuddhadharmā daśabalavaiśāradyapratisaṃvidāveṇikābuddhadharmair avirahitāḥ,",
    "K03psp_5u:1701": " sarvākārajñatā sarvākārajñatayāvirahitā?",
    "K03psp_5u:1702": " saced bhagavan prajñāpāramitā prajñāpāramitayāvirahitā,",
    "K03psp_5u:1703": " evaṃ dhyānaṃ vīryaṃ kṣāntiḥ śīlaṃ,",
    "K03psp_5u:1704": " dānapāramitā dānapāramitayāvirahitā,",
    "K03psp_5u:1705": " yāvat sarvākārajñatā sarvākārajñatayāvirahitā. iti pratipakṣavikalpaḥ",
    "K03psp_5u:1706": " tat kathaṃ prajñāpāramitābhinirhartavyā?",
    "K03psp_5u:1707": " evaṃ dhyānaṃ vīryaṃ kṣāntiḥ śīlaṃ,",
    "K03psp_5u:1708": " tat kathaṃ dānapāramitābhinirhartavyā?",
    "K03psp_5u:1709": " yāvat tat kathaṃ sarvākārajñatābhinirhartavyā?",
    "K03psp_5u:1710": " bhagavān āha:",
    "K03psp_5u:1711": " iha subhūte bodhisattvo mahāsattvaḥ prajñāpāramitāyāṃ caran rūpam iti nābhiniviśate,",
    "K03psp_5u:1712": " idaṃ rūpam asya rūpam,",
    "K03psp_5u:1713": " evaṃ vedanā saṃjñā saṃskārā,",
    "K03psp_5u:1714": " vijñānam iti nābhiniviśate,",
    "K03psp_5u:1715": " idaṃ vijñānam asya vijñānam. evaṃ skandhadhātvāyatanapratītyasamutpādāḥ pratītyasamutpādāṅgāni vā nābhiniviśate,",
    "K03psp_5u:1716": " ime skandhadhātvāyatanapratītyasamutpādāḥ pratītyasamutpādāṅgāny asya skandhadhātvāyatanapratītyasamutpādāḥ pratītyasamutpādāṅgāni ceti,",
    "K03psp_5u:1717": " evaṃ yāvat sarvadharmān nābhiniviśate,",
    "K03psp_5u:1718": " ime sarvadharmā asya sarvadharmāḥ. rūpaṃ nityato vānityato vā duḥkhato vā sukhato vātmato vānātmato vā śūnyato vāśūnyato vā viviktato vāviviktato vā na samanupaśyati,",
    "K03psp_5u:1719": " vedanā saṃjñā saṃskārā,",
    "K03psp_5u:1720": " vijñānaṃ nityato vānityato vā duṣkhato vā sukhato vātmato vānātmato vā śūnyato vāśūnyato vā viviktato vāviviktato vā na samanupaśyati,",
    "K03psp_5u:1721": " evaṃ skandhadhātvāyatanapratītyasamutpādāḥ (PSP_5:61)",
    "K03psp_5u:1722": " pratītyasamutpādāṅgāni vā nityato vānityato vā duḥkhato vā sukhato vātmato vānātmato vā śūnyato vāśūnyato vā viviktato vāviviktato vā na samanupaśyati,",
    "K03psp_5u:1723": " yāvat sarvākārajñatāṃ nityato vānityato vā duṣkhato vā sukhato vātmato vānātmato vā śūnyato vāśūnyato vā viviktato vāviviktato vā na samanupaśyati. tat kasya hetoḥ?",
    "K03psp_5u:1724": " na hi dharmo nityato vānityato vā duṣkhato vā sukhato vātmato vānātmato vā śūnyato vāśūnyato vā viviktato vāviviktato vā saṃvidyate,",
    "K03psp_5u:1725": " na hi svabhāvaḥ svabhāvena śakyo 'bhinirharaṇāya.",
    "K03psp_5u:1726": " sa khalu punaḥ subhūte bodhisattvo mahāsattvaḥ prajñāpāramitāyāṃ sthito dhyānapāramitāyāṃ",
    "K03psp_5u:1727": " vīryapāramitāyāṃ kṣāntipāramitāyāṃ śīlapāramitāyāṃ dānapāramitāyāṃ yāvat sarvākārajñatāyāṃ",
    "K03psp_5u:1728": " sthāsyati. tadyathāpi nāma subhūte rājñaś cakravartinaś caturaṅgabalakāyo yena yena",
    "K03psp_5u:1729": " sa rājā gacchati tena tenānuvartate,",
    "K03psp_5u:1730": " evam eva subhūte yena yena prajñāpāramitā gacchati tena tenemāḥ pañca pāramitā anuvartante,",
    "K03psp_5u:1731": " yena sarvākārajñatā tena sthāsyanti. iti yathecchagamanavyāghātavikalpaḥ",
    "K03psp_5u:1732": " ity ukto navavidhaḥ prathamo grāhakavikalpaḥ",
    "K03psp_5u:1733": " tadyathāpi nāma subhūte sārathiś caturaṅgam abhiruhya satmārgeṇa gacchati,",
    "K03psp_5u:1734": " evam eva subhūte āsāṃ pañcānāṃ pāramitānāṃ prajñāpāramitā sārathyaṃ karoti samyagmārgeṇa yena sarvākārajñatā tenānugacchati. ity uktā uddeśaniryāṇavikalpāḥ",
    "K03psp_5u:1735": " subhūtir āha:",
    "K03psp_5u:1736": " katamo bhagavan bodhisattvānāṃ mahāsattvānāṃ mārgaḥ?",
    "K03psp_5u:1737": " katamo 'mārgaḥ?",
    "K03psp_5u:1738": " bhagavān āha:",
    "K03psp_5u:1739": " śrāvakamārgo bodhisattvānāṃ mahāsattvānām amārgaḥ,",
    "K03psp_5u:1740": " pratyekabuddhamārgo bodhisattvānāṃ mahāsattvānām amārgaḥ,",
    "K03psp_5u:1741": " sarvākārajñatāmārgo bodhisattvānāṃ mahāsattvānāṃ mārgaḥ. imau subhūte bodhisattvānāṃ mahāsattvānāṃ mārgāmārgau. iti mārgāmārgajñānavikalpaḥ",
    "K03psp_5u:1742": " subhūtir āha:",
    "K03psp_5u:1743": " mahākṛtyena bhagavan bodhisattvānāṃ mahāsattvānāṃ prajñāpāramitā pratyupasthitā. evaṃ nayati praṇayati,",
    "K03psp_5u:1744": " ayaṃ mārgo 'yam amārga iti.",
    "K03psp_5u:1745": " bhagavān āha:",
    "K03psp_5u:1746": " evam etat subhūte evam etat,",
    "K03psp_5u:1747": " mahākṛtyeneyaṃ subhūte bodhisattvānāṃ mahāsattvānāṃ prajñāpāramitā pratyupasthitā,",
    "K03psp_5u:1748": " evaṃ nayati (PSP_5:62)",
    "K03psp_5u:1749": " praṇayati, ayaṃ mārgo 'yam amārga iti. aprameyāṇam asaṃkhyeyānām aparimāṇānāṃ sattvānāṃ kṛtyena pratyupasthitā prajñāpāramitā,",
    "K03psp_5u:1750": " na kaścit subhūte praṇayati na rūpaṃ parigṛhṇāti,",
    "K03psp_5u:1751": " na vedanāṃ na saṃjñāṃ na saṃskārān,",
    "K03psp_5u:1752": " na vijñānaṃ parigṛhṇāti,",
    "K03psp_5u:1753": " na śrāvakabhūmer vā na pratyekabudddhabhūmer vā pratyupasthitā,",
    "K03psp_5u:1754": " sā khalu punar iyaṃ prajñāpāramitā bodhisattvasya mahāsattvasya pariṇāyikānuttarāyāṃ samyaksaṃbodhau,",
    "K03psp_5u:1755": " śrāvakabhūmeś ca pratyekabuddhabhūmeś ca nopanāyikā,",
    "K03psp_5u:1756": " sarvākārajñatāyāś copanāyikā. evam iyaṃ prajñāpāramitā na kasyacid dharmasyotpādikā na nirodhikā dharmasthititāṃ pramāṇīkṛtya.",
    "K03psp_5u:1757": " subhūtir āha:",
    "K03psp_5u:1758": " yadi bhagavan prajñāpāramitā na kasyacid dharmasyotpādikā na nirodhikā,",
    "K03psp_5u:1759": " tat kathaṃ bhagavan bodhisattvena mahāsattvena prajñāpāramitāyāṃ caratā dānaṃ dātavyaṃ?",
    "K03psp_5u:1760": " kathaṃ śīlaṃ rakṣitavyaṃ,",
    "K03psp_5u:1761": " kathaṃ kṣāntir bhāvayitavyā,",
    "K03psp_5u:1762": " kathaṃ vīryam ārabdhavyaṃ,",
    "K03psp_5u:1763": " kathaṃ dhyānaṃ samāpattavyaṃ,",
    "K03psp_5u:1764": " kathaṃ prajñā bhāvayitavyā?",
    "K03psp_5u:1765": " bhagavān āha:",
    "K03psp_5u:1766": " sarvākārajñatām ārambaṇīkṛtya dānaṃ dātavyaṃ,",
    "K03psp_5u:1767": " sarvākārajñatām ārambaṇīkṛtya śīlaṃ rakṣitavyaṃ,",
    "K03psp_5u:1768": " sarvākārajñatām ārambaṇīkṛtya kṣāntir bhāvayitavyā,",
    "K03psp_5u:1769": " sarvākārajñatām ārambaṇīkṛtya vīryam ārabdhavyaṃ,",
    "K03psp_5u:1770": " sarvākārajñatām ārambaṇīkṛtya dhyānaṃ samāpattavyaṃ,",
    "K03psp_5u:1771": " sarvākārajñatām ārambaṇīkṛtya prajñā bhāvayitavyā. tena bodhisattvena mahāsattvena",
    "K03psp_5u:1772": " tāni kuśalamūlāni sarvasattvaiḥ sārdhaṃ sādhāraṇaṃ kṛtvānuttarāyāṃ samyaksaṃbodhau",
    "K03psp_5u:1773": " pariṇāmayitavyāni. tathā ca pariṇāmayitavyāni yathāsya trividhā buddhir na bhavati,",
    "K03psp_5u:1774": " ka eṣa pariṇāmayati,",
    "K03psp_5u:1775": " kiṃ vā pariṇāmayati,",
    "K03psp_5u:1776": " kutra vā pariṇāmayati. evaṃ bodhisattvasya mahāsattvasya imān kuśalān dharmān anuttarāyai",
    "K03psp_5u:1777": " samyaksaṃbodhaye pariṇāmayataḥ ṣaṭpāramitābhāvanā paripūriṅ gacchati yāvad bodhisattvasya",
    "K03psp_5u:1778": " mahāsattvasya maitrībhāvanā paripūriṅ gacchati yāvat sarvākārajñatābhāvanā paripūriṅ",
    "K03psp_5u:1779": " gacchati. yaḥ kaścid bodhisattvo mahāsattvaḥ ṣaḍbhiḥ pāramitābhir avirahitaḥ sarvākārajñatayāvirahito bhavati,",
    "K03psp_5u:1780": " tasmād bodhisattvena mahāsattvenānuttarāṃ samyaksaṃbodhim abhisaṃboddhukāmena ṣaṭsu",
    "K03psp_5u:1781": " pāramitāsu śikṣitavyaṃ ṣaṭsu pāramitāsu caritavyam. ṣaṭsu pāramitāsu caran bodhisattvo",
    "K03psp_5u:1782": " mahāsattvaḥ sarvān kuśalān dharmān paripūrya sarvākārajñatām anuprāpsyati, tasmād (PSP_5:63)",
    "K03psp_5u:1783": " bodhisattvena mahāsattvena ṣaṭsu pāramitāsu yogaḥ karaṇīyaḥ.",
    "K03psp_5u:1784": " ity utpādanirodhavikalpaḥ",
    "K03psp_5u:1785": " subhūtir āha:",
    "K03psp_5u:1786": " kathaṃ bhagavan bodhisattvena mahāsattvena ṣaṭsu pāramitāsu yogaḥ karaṇīyaḥ?",
    "K03psp_5u:1787": " bhagavān āha:",
    "K03psp_5u:1788": " iha subhūte bodhisattvena mahāsattvenaivaṃ pratyavekṣitavyaṃ,",
    "K03psp_5u:1789": " rūpaṃ na saṃyuktaṃ na visaṃyuktaṃ,",
    "K03psp_5u:1790": " vedanā saṃjñā saṃskārā,",
    "K03psp_5u:1791": " vijñanaṃ na saṃyuktaṃ na visaṃyuktaṃ,",
    "K03psp_5u:1792": " evaṃ skandhadhātvāyatanapratītyasamutpādāḥ pratītyasamutpādāṅgāni ca na saṃyuktāni na visaṃyuktāni,",
    "K03psp_5u:1793": " evaṃ sarvapāramitāḥ sarvasūnyatāḥ saptatriṃśadbodhipakṣyā dharmāḥ,",
    "K03psp_5u:1794": " āryasatyāpramāṇadhyānārūpyasamāpattayaḥ śūnyatānimittāpraṇihitāni sarvavimokṣasamādhisamāpattidhāraṇīmukhābhijñādaśabalavaiśāradyapratisaṃvidāveṇikābuddhadharmā",
    "K03psp_5u:1795": " na saṃyuktā na visaṃyuktāḥ,",
    "K03psp_5u:1796": " sarvākārajñatā na saṃyuktā na visaṃyuktā evaṃ khalu subhūte bodhisattvena mahāsattvena ṣaṭsu pāramitāsu yogaḥ karaṇīyaḥ.",
    "K03psp_5u:1797": " iti saṃyogavisaṃyogavikalpaḥ",
    "K03psp_5u:1798": " punar aparaṃ subhūte bodhisattvena mahāsattvena na rūpe sthāsyāmīti yogaḥ karaṇīyaḥ,",
    "K03psp_5u:1799": " na vedanāyāṃ na saṃjñāyāṃ na saṃskāreṣu,",
    "K03psp_5u:1800": " na vijñāne sthāsyāmīti yogaḥ karaṇīyaḥ,",
    "K03psp_5u:1801": " evaṃ skandhadhātvāyatanapratītyasamutpādeṣu na sthāsyāmīti yogaḥ karaṇīyaḥ,",
    "K03psp_5u:1802": " na pratītyasamutpādāṅgeṣu na sthāsyāmīti yogaḥ karaṇīyaḥ,",
    "K03psp_5u:1803": " evaṃ na sarvapāramitāsu sthāsyāmīti yogaḥ karaṇīyaḥ,",
    "K03psp_5u:1804": " na sarvaśūnyatāsu na saptatriṃśatsu bodhipakṣyeṣu dharmeṣu nāryasatyāpramāṇadhyānārūpyasamādhisamāpattidhāraṇīmukheṣu",
    "K03psp_5u:1805": " na śūnyatānimittāpraṇihiteṣu nābhijñādaśabalavaiśāradyapratisaṃvitsu nāveṇikeṣu buddhadharmeṣu",
    "K03psp_5u:1806": " sthāsyāmīti yogaḥ karaṇīyaḥ,",
    "K03psp_5u:1807": " na sarvākārajñatāyāṃ sthāsyāmīti yogaḥ karaṇīyaḥ. tat kasya hetoḥ?",
    "K03psp_5u:1808": " na hi rūpaṃ vā kvacit sthitaṃ,",
    "K03psp_5u:1809": " na vedanā na saṃjñā na saṃskārā,",
    "K03psp_5u:1810": " na vijñānaṃ kvacit sthitaṃ,",
    "K03psp_5u:1811": " na skandhadhātvāyatanapratītyasamutpādāḥ pratītyasamutpādāṅgāni vā kvacit sthitāni,",
    "K03psp_5u:1812": " evaṃ na pāramitā na śūnyatā na bodhipakṣyā dharmā nāryasatyāpramāṇadhyānārūpyavimokṣasamādhisamāpattidhāraṇīmukhāni",
    "K03psp_5u:1813": " na vimokṣamukhāni nābhijñādaśabalavaiśāradyapratisaṃvidāveṇikābuddhadharmāḥ kvacit sthitā,",
    "K03psp_5u:1814": " na sarvākārajñatā kvacit sthitā. evam asthānayogena bodhisattvena mahāsattvenānuttarā samyaksaṃbodhir (PSP_5:64)",
    "K03psp_5u:1815": " abhisaṃbodhavyā. iti rūpādisthānavikalpaḥ",
    "K03psp_5u:1816": " tadyathāpi nāma subhūte puruṣa āmraphalāni vā panasaphalaṃ vā bhakṣayitukāmaḥ syāt tenāmraphalaṃ panasaphalaṃ vāvaropayitavyam,",
    "K03psp_5u:1817": " avaropya codakaṃ kālānukālaṃ dātavyaṃ kelāyitavyaṃ,",
    "K03psp_5u:1818": " tasyānupūrveṇa saṃbaddhyamānasya stambasya sāmagrī labhamānasy āmraphalair vā panasaphalair vā sāmagrī bhaviṣyati,",
    "K03psp_5u:1819": " sa tāny āmraphalāni vā parasaphalāni vā bhakṣiṣyati. evam eva subhūte bodhisattvo",
    "K03psp_5u:1820": " mahāsattvo 'nuttarāṃ samyaksaṃbodhim abhisaṃbodhukāmaḥ ṣaṭsu pāramitāsu śikṣitvā",
    "K03psp_5u:1821": " sattvān dānenānugrahīṣyati śīlena kṣāntyā vīryeṇa dhyānena prajñayānugrahīṣyati sattvān",
    "K03psp_5u:1822": " saṃsārāt parimocayiṣyati.",
    "K03psp_5u:1823": " iti gotravipraṇāśavikalpaḥ",
    "K03psp_5u:1824": " tasmāt tarhi subhūte bodhisattvena mahāsattvenāparapraṇeyatāṃ gantukāmena,",
    "K03psp_5u:1825": " buddhakṣetraṃ pariśodhayitukāmena,",
    "K03psp_5u:1826": " bodhimaṇḍe nisīditukāmena,",
    "K03psp_5u:1827": " dharmacakraṃ pravartayitukāmena ṣaṭsu pāramitāsu śikṣitavyam.",
    "K03psp_5u:1828": " subhūtir āha:",
    "K03psp_5u:1829": " prajñāpāramitayā bhagavan prajñāpāramitāyāṃ śikṣitavyam iti vadasi.",
    "K03psp_5u:1830": " bhagavān āha:",
    "K03psp_5u:1831": " prajñāpāramitayā subhūte prajñāpāramitāyāṃ śikṣitavyam iti vadāmi,",
    "K03psp_5u:1832": " sarvadharmavaśitām anuprāptukāmena prajñāpāramitāyāṃ śikṣitavyam iti vadāmi. iti prārthanābhāvavikalpaḥ",
    "K03psp_5u:1833": " tat kasya hetoḥ?",
    "K03psp_5u:1834": " eṣā hi prajñāpāramitā sarvadharmavaśitām anuprāpayati,",
    "K03psp_5u:1835": " eṣā hi prajñāpāramitā sarvadharmāṇāṃ mukhaṃ,",
    "K03psp_5u:1836": " tadyathāpi nāma subhūte mahāsamudraḥ sarvaratnānāṃ sarvasaritāṃ mukhaṃ,",
    "K03psp_5u:1837": " sarvanadījalāni samudre praviṣṭāny ekarasāni bhavanty,",
    "K03psp_5u:1838": " evam eva prajñāpāramitā sarvadharmāṇāṃ mukhaṃ,",
    "K03psp_5u:1839": " sarvadharmā hi prajñāpāramitā bhāvitāḥ prajñāpāramitā bhavanti,",
    "K03psp_5u:1840": " tasmāt tarhi śrāvakayānikair vā pratyekabuddhayānikair vā bodhisattvayānikair vā pudgalair ihaiva prajñāpāramitāyāṃ śikṣitavyaṃ,",
    "K03psp_5u:1841": " tasmād bodhisattvena mahāsattvena dānapāramitāyāṃ śikṣitavyaṃ śīlapāramitāyāṃ śikṣitavyaṃ",
    "K03psp_5u:1842": " kṣāntipāramitāyāṃ śikṣitavyaṃ vīryapāramitāyāṃ śikṣitavyaṃ dhyānapāramitāyāṃ śikṣitavyaṃ",
    "K03psp_5u:1843": " prajñāpāramitāyāṃ śikṣitavyam,",
    "K03psp_5u:1844": " adhyātmaśūnyatāyāṃ śikṣitavyaṃ bahirdhāśūnyatāyāṃ śikṣitavyam adhyātmabahirdhāśūnyatāyāṃ śikṣitavyaṃ yāvad abhāvasvabhāvaśūnyatāyāṃ śikṣitavyaṃ,",
    "K03psp_5u:1845": " smṛtyupasthāneṣu śikṣitavyam,",
    "K03psp_5u:1846": " evaṃ samyakprahāṇarddhipādendriyabalabodhyaṅgamārgeṣu śikṣitavyam āryasatyāpramāṇadhyānārūpyasamāpattidhāraṇīmukheṣu (PSP_5:65)",
    "K03psp_5u:1847": " śikṣitavyaṃ śūnyatānimittāpraṇihiteṣu śikṣitavyaṃ daśabalavaiśāradyapratisaṃvitsu",
    "K03psp_5u:1848": " śikṣitavyam aṣṭādaśasv āveṇikeṣu buddhadharmeṣu śikṣitavyaṃ sarvākārajñatāyāṃ śikṣitavyam.",
    "K03psp_5u:1849": " iti hetvabhāvavikalpaḥ",
    "K03psp_5u:1850": " tadyathāpi nāma subhūte iṣvastrācāryo yathānurūpaṃ dhanur gṛhītvā durādharṣo bhavati pratyarthikānāṃ vā pratyamitrāṇāṃ vā,",
    "K03psp_5u:1851": " evam eva subhūte bodhisattvo mahāsattvaḥ prajñāpāramitāyāñ caran durādharṣo bhavati",
    "K03psp_5u:1852": " mārair vā mārakāyikābhir vā devatābhis tasmāt tarhi subhūte bodhisattvena mahāsattvenānuttarāṃ",
    "K03psp_5u:1853": " samyaksaṃbodhim abhisaṃbodhukāmena prajñāpāramitāyāṃ śikṣitavyaṃ,",
    "K03psp_5u:1854": " taṃ ca prajñāpāramitāyāṃ caran tam atītānāgatapratyutpannā buddhā bhagavantaḥ samanvāharanti.",
    "K03psp_5u:1855": " evam ukte āyuṣmān subhūtir bhagavantam etad avocat:",
    "K03psp_5u:1856": " kathaṃ bhagavan buddhā bhagavanto dānapāramitāyāṃ caran taṃ bodhisattvaṃ mahāsattvaṃ samanvāharanti?",
    "K03psp_5u:1857": " śīlapāramitāyāṃ caran taṃ bodhisattvaṃ mahāsattvaṃ samanvāharanti,",
    "K03psp_5u:1858": " kṣāntipāramitāyāṃ caran taṃ bodhisattvaṃ mahāsattvaṃ samanvāharanti,",
    "K03psp_5u:1859": " vīryapāramitāyāṃ caran taṃ bodhisattvaṃ mahāsattvaṃ samanvāharanti,",
    "K03psp_5u:1860": " dhyānapāramitāyāṃ caran taṃ bodhisattvaṃ mahāsattvaṃ samanvāharanti,",
    "K03psp_5u:1861": " prajñāpāramitāyāṃ caran taṃ bodhisattvaṃ mahāsattvaṃ samanvāharanti,",
    "K03psp_5u:1862": " adhyātmaśūnyatāyāṃ caran taṃ bodhisattvaṃ mahāsattvaṃ samanvāharanti,",
    "K03psp_5u:1863": " yāvad abhāvasvabhāvaśūnyatāyāṃ caran taṃ bodhisattvaṃ mahāsattvaṃ samanvāharanti,",
    "K03psp_5u:1864": " smṛtyupasthānasamyakprahāṇarddhipādendriyabalabodhyaṅgamārgeṣu caran tam āryasatyāpramāṇadhyānārūpyavimokṣasamādhisamāpattidhāraṇīmukheṣu",
    "K03psp_5u:1865": " caran tam abhijñāsu śūnyatānimittāpraṇihiteṣu caran taṃ daśabalavaiśāradyapratisaṃvitsv",
    "K03psp_5u:1866": " āveṇikābuddhadharmeṣu caran taṃ,",
    "K03psp_5u:1867": " kathaṃ sarvākārajñatāyāṃ caran taṃ bodhisattvaṃ mahāsattvaṃ samanvāharanti?",
    "K03psp_5u:1868": " evam utkte bhagavān āyuṣmantaṃ subhūtim etad avocat:",
    "K03psp_5u:1869": " iha subhūte atītānāgatapratyutpannā buddhā bhagavanto bodhisattvaṃ mahāsattvaṃ prajñāpāramitāyāṃ caran taṃ samanvāharanti,",
    "K03psp_5u:1870": " tathā ca samanvāharanti yatra naiva dānaṃ na śīlan na kṣāntir na vīryan na dhyānaṃ na prajñopalabhyate. evam anupalambhena bodhisattvaṃ mahāsattvaṃ",
    "K03psp_5u:1871": " yatra nādhyātmaśūnyatā yāvad abhāvasvabhāvaśūnyatā smṛtyupasthānasamyakprahāṇarddhipādendriyabalabodhyaṅgamārgā nopalabhyante, yatra (PSP_5:66)",
    "K03psp_5u:1872": " nāryasatyāpramāṇadhyānārūpyavimokṣasamādhisamāpattidhāraṇīmukhāny abhijñāśūnyatānimittāpraṇihitadaśabalavaiśāradyapratisaṃvidāveṇikā buddhadharmā",
    "K03psp_5u:1873": " yatra sarvākārajñatā nopalabhyate. evam anupalambhayogena bodhisattvaṃ mahāsattvaṃ samanvāharanti.",
    "K03psp_5u:1874": " punar aparaṃ subhūte buddhā bhagavanto bodhisattvaṃ mahāsattvaṃ na rūpataḥ samanvāharanti,",
    "K03psp_5u:1875": " na vedanāto na saṃjñāto na saṃskārato,",
    "K03psp_5u:1876": " na vijñānataḥ samanvāharanti,",
    "K03psp_5u:1877": " na skandhato na dhātuto nāyatanato na pratītyasamutpādato na pratītyasamutpādāṅgataḥ samanvāharanti,",
    "K03psp_5u:1878": " na dānapāramitāto na śīlapāramitāto na kṣāntipāramitāto na vīryapāramitāto na dhyānapāramitāto na prajñāpāramitātaḥ samanvāharanti,",
    "K03psp_5u:1879": " nādhyātmaśūnyatāto yāvan nābhāvasvabhāvaśūnyatātaḥ samanvāharanti,",
    "K03psp_5u:1880": " na smṛtyupasthānasamyakprahāṇarddhipādendriyabalabodhyaṅgamārgataḥ samanvāharanti,",
    "K03psp_5u:1881": " nāryasatyāpramāṇadhyānārūpyavimokṣasamādhisamāpattidhāraṇīmukhataḥ samanvāharanti,",
    "K03psp_5u:1882": " na śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmataḥ samanvāharanti,",
    "K03psp_5u:1883": " na sarvākārajñatātaḥ samanvāharanti. iti pratyarthikadharmopalambhavikalpaḥ ity ukto navavidho dvitīyo grāhakavikalpaḥ",
    "K03psp_5u:1884": " atha khalu subhūtiḥ sthaviraḥ śakran devānām indram etad avocat:",
    "K03psp_5u:1885": " yat tvaṃ kauśikaivaṃ vadasi gambhīreyaṃ bhagavan prajñāpāramitā,",
    "K03psp_5u:1886": " duṣkarakārakā bodhisattvā mahāsattvā yeṣāṃ gambhīreṣu dharmeṣu na bhavati kāṅkṣāyitatvaṃ vā dhanvāyitatvaṃ vā,",
    "K03psp_5u:1887": " śūnyeṣu kauśika sarvadharmeṣu kasyātra kāṅkṣāyitatvaṃ vā dhanvāyitvaṃ vā bhaviṣyati?",
    "K03psp_5u:1888": " evam ukte śakro devānām indraḥ subhūtisthaviram etad avocat:",
    "K03psp_5u:1889": " yadyad eva subhūtiḥ sthaviro nirdiśati sarvan tac chūnyatām evārabhya nirdiśati na kvacit sajjati,",
    "K03psp_5u:1890": " tadyathāpi nāmeṣur antarīkṣe kṣipto na kvacit sajjati,",
    "K03psp_5u:1891": " evam eva subhūteḥ sthavirasya dharmadeśanā na kvacit sajjati.",
    "K03psp_5u:1892": " atha khalu sakro devānām indro bhagavantam etad avocat:",
    "K03psp_5u:1893": " kaccid ahaṃ bhagavann evaṃ bhāṣamāṇa evam upadiśann uktavādī ca bhagavato dharmavādī ca dharmasya cānudharmaṃ samyag vyākurvan vyākaromi?",
    "K03psp_5u:1894": " bhagavān āha:",
    "K03psp_5u:1895": " samyak khalu tvaṃ kauśika evaṃ bhāṣamāṇa evam upadiśaṃs tathāgatasyoktavādī ca dharmavādī ca dharmasya cānudharmaṃ (PSP_5:67)",
    "K03psp_5u:1896": " vyākurvan vyākaroṣi.",
    "K03psp_5u:1897": " devendra āha:",
    "K03psp_5u:1898": " āścaryaṃ bhagavan yāvad eva subhūteḥ sthavirasya pratibhāti sarvan tac chūnyatāṃ caivārabhya pratibhāti,",
    "K03psp_5u:1899": " ānimittaṃ caivāpraṇihitaṃ caivārabhya pratibhāti,",
    "K03psp_5u:1900": " smṛtyupasthānāny ārabhya pratibhāti,",
    "K03psp_5u:1901": " samyakprahāṇarddhipādendriyabalabodhyaṅgamārgān ārabhya pratibhāti,",
    "K03psp_5u:1902": " adhyātmaśūnyatāṃ yāvad abhāvasvabhāvaśūnyatām ārabhya pratibhāti,",
    "K03psp_5u:1903": " yāvad anuttarāṃ samyaksaṃbodhim ārabhya pratibhāti.",
    "K03psp_5u:1904": " evam ukte bhagavān śakran devānām indram etad avocat:",
    "K03psp_5u:1905": " subhūtiḥ kauśika sthaviraḥ śūnyatāyāṃ viharan dānapāramitāñ caiva nopalabhate,",
    "K03psp_5u:1906": " kaḥ punar vādo ye dānapāramitāyāṃ caranti śīlapāramitāyāṃ caranti kṣāntipāramitāyāṃ caranti vīryapāramitāyāṃ caranti dhyānapāramitāyāṃ caranti prajñāpāramitāñ caiva nopalabhate,",
    "K03psp_5u:1907": " kaḥ punar vādo ye prajñāpāramitāyāṃ caranti. smṛtyupasthānāny eva nopalabhate,",
    "K03psp_5u:1908": " kaḥ punar vādo ye smṛtyupasthānāni bhāvayanti,",
    "K03psp_5u:1909": " samyakprahāṇarddhipādendriyabalabodhyaṅgamārgāṃś caiva nopalabhate,",
    "K03psp_5u:1910": " kaḥ punar vādo ye samyakprahāṇarddhipādendriyabalabodhyaṅgamārgāṃ bhāvayanti,",
    "K03psp_5u:1911": " adhyātmaśūnyatāṃ yāvad abhāvasvabhāvaśūnyatān nopalabhate,",
    "K03psp_5u:1912": " kaḥ punar vādo ye 'dhyātmaśūnyatāṃ yāvad abhāvasvabhāvaśūnyatāṃ bhāvayanti,",
    "K03psp_5u:1913": " āryasatyāny eva nopalabhate,",
    "K03psp_5u:1914": " kaḥ punar vādo ya āryasatyāni bhāvayanti,",
    "K03psp_5u:1915": " apramāṇadhyānārūpyasamāpattīr nopalabhate,",
    "K03psp_5u:1916": " kaḥ punar vādo ye 'pramāṇadhyānārūpyasamāpattīr bhāvayanti,",
    "K03psp_5u:1917": " śūnyatānimittāpraṇihitāny eva nopalabhate,",
    "K03psp_5u:1918": " kaḥ punar vādo ye śūnyatānimittāpraṇihitāni bhāvayanti,",
    "K03psp_5u:1919": " dhyānavimokṣasamādhibsamāpattidhāraṇīmukhāny eva nopalabhate,",
    "K03psp_5u:1920": " kaḥ punar vādo ye dhyānavimokṣasamādhisamāpattidhāraṇīmukhāni bhāvayanti,",
    "K03psp_5u:1921": " tathāgata balāny eva nopalabhate,",
    "K03psp_5u:1922": " kaḥ punar vādo ye balāni bhāvayanti vaiśāradyāny eva nopalabhate,",
    "K03psp_5u:1923": " kaḥ punar vādo ye vaiśāradyāny abhinirharanti,",
    "K03psp_5u:1924": " pratisaṃvida eva nopalabhate,",
    "K03psp_5u:1925": " kaḥ punar vādo ye pratisaṃvido 'bhinirharanti abhijñā eva nopalabhate,",
    "K03psp_5u:1926": " kaḥ punar vādo ye 'bhijñāṃ bhāvayanti,",
    "K03psp_5u:1927": " mahākaruṇām eva nopalabhate,",
    "K03psp_5u:1928": " kaḥ punar vādo ye mahākaruṇāvihāraṃ bhāvayanti,",
    "K03psp_5u:1929": " āveṇikān eva buddhadharmān nopalabhate,",
    "K03psp_5u:1930": " kaḥ punar vādo ye āveṇikāṃ buddhadharmān abhinirharanti,",
    "K03psp_5u:1931": " anuttarām eva samyaksaṃbodhin nopalabhate,",
    "K03psp_5u:1932": " kaḥ punar vādo ye 'nuttarāṃ samyaksaṃbodhim abhisaṃbudhyante, (PSP_5:68)",
    "K03psp_5u:1933": " sarvākārajñatam eva nopalabhate,",
    "K03psp_5u:1934": " kaḥ punar vādo ye sarvākārajñatām anuprāpnuvanti,",
    "K03psp_5u:1935": " tathāgatatvam eva nopalabhate,",
    "K03psp_5u:1936": " kaḥ punar vādo yas tathāgato bhavaty anutpādam eva nopalabhate,",
    "K03psp_5u:1937": " kaḥ punar vādo ye 'nutpādaṃ sākṣāt kurvanti,",
    "K03psp_5u:1938": " lakṣaṇāny eva nopalabhate,",
    "K03psp_5u:1939": " kaḥ punar vādo yeṣāṃ lakṣaṇāni kāye bhavanti,",
    "K03psp_5u:1940": " anuvyañjanāny eva nopalabhate,",
    "K03psp_5u:1941": " kaḥ punar vādo yeṣām anuvyañjanāni kāye bhavanti. tat kasya hetoḥ?",
    "K03psp_5u:1942": " sarvadharmaviviktavihārī kauśika subhūtiḥ,",
    "K03psp_5u:1943": " anupalambhavihārī śūnyatāvihāry ānimittavihāry apraṇihitavihārī kauśika ya eṣa subhūteḥ",
    "K03psp_5u:1944": " sthavirasya vihāraḥ sa bodhisattvasya mahāsattvasya prajñāpāramitāyāṃ carato vihārasya",
    "K03psp_5u:1945": " śatatamīm api kalān nopaiti sahasratamīm api śatasahasratamīm api kotītamīm api koṭīśatatamīm",
    "K03psp_5u:1946": " api koṭīsahasratamīm api koṭīśatasahasratamīm api saṃkhyām api kalām api gaṇanām",
    "K03psp_5u:1947": " apy upamām apy aupamyam apy upaniśām apy upaniṣadam api nopaiti. tat kasya hetoḥ?",
    "K03psp_5u:1948": " tathā hi tathāgatavihāraṃ sthāpayitvā bodhisattvasya mahāsattvasya prajñāpāramitāyāñ",
    "K03psp_5u:1949": " carato yo vihāraḥ sarvaśrāvakapratyekabuddhānāṃ ca ye vihārās teṣāṃ vihārāṇām ayaṃ",
    "K03psp_5u:1950": " bodhisattvasya mahāsattvasya prajñāpāramitāyāñ carato yo vihāraḥ so 'gra ākhyāyate,",
    "K03psp_5u:1951": " śreṣṭha ākhyāyate,",
    "K03psp_5u:1952": " jyeṣṭha ākhyāyate,",
    "K03psp_5u:1953": " vara ākhyāyate,",
    "K03psp_5u:1954": " pravara ākhyāyate,",
    "K03psp_5u:1955": " praṇīta ākhyāyate,",
    "K03psp_5u:1956": " uttama ākhyāyate,",
    "K03psp_5u:1957": " anuttama ākhyāyate,",
    "K03psp_5u:1958": " niruttama ākhyāyate. tasmāt tarhi kauśika bodhisattvena mahāsattvenāgratāṃ gantukāmenānena vihāreṇa vihartavyaṃ yad uta prajñāpāramitāvihāreṇa. tat kasya hetoḥ?",
    "K03psp_5u:1959": " atra hi kauśika prajñāpāramitāyāñ caran bodhisattvo mahāsattvaḥ śrāvakapratyekabuddhabhūmim atikrāmati,",
    "K03psp_5u:1960": " bodhisattvaniyāmam avakrāmati,",
    "K03psp_5u:1961": " buddhadharmān paripūrayati,",
    "K03psp_5u:1962": " sarvākārajñatām anuprāpsyati,",
    "K03psp_5u:1963": " sarvākārajñatām anuprāpya tathāgato 'rhan samyaksaṃbuddhaḥ sarvavāsanānusaṃdhikleśaprahāno bhaviṣyati.",
    "K03psp_5u:1964": " atha khalu tasyāṃ parṣadi devās trayastriṃśā māndāravāṇi puṣpāṇi gṛhītvā bhagavantam",
    "K03psp_5u:1965": " avakiranti smābhyavakiranti smābhiprakiranti sma. ṣaṣṭiñ ca bhikṣūṇāṃ śatam utsthāyāsanebhya",
    "K03psp_5u:1966": " ekāṃśañ cīvaraṃ prāvṛtya dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs",
    "K03psp_5u:1967": " tenāñjaliṃ praṇamayām āsuḥ,",
    "K03psp_5u:1968": " teṣāṃ ca bhikṣūṇām añjalayaḥ praṇāmitā buddhānubhāvena māndāravaiḥ puṣpaiḥ paripūrṇā",
    "K03psp_5u:1969": " abhūvaṃs te ca māndāravaiḥ puṣpais tathāgatam arhantaṃ samyaksaṃbuddham avakiranti",
    "K03psp_5u:1970": " smābhyavakiranti smābhiprakiranti (PSP_5:69)",
    "K03psp_5u:1971": " smāvakiranto 'bhyavakiranto 'bhiprakiranta evaṃ ca vācam udīrayanti sma:",
    "K03psp_5u:1972": " vayaṃ bhagavann etena kuśalamūlenaitenottamena vihāreṇa vihariṣyāmo yatra nāgatiḥ sarvaśrāvakapratyekabuddhānām iti.",
    "K03psp_5u:1973": " atha khalu bhagavāṃs tasyā velāyāṃ teṣāṃ bhikṣūṇām adhyāśayaṃ viditvā smitaṃ praduṣkaroti",
    "K03psp_5u:1974": " sma. dharmatā khalu punar eṣāṃ buddhānāṃ bhagavatāṃ yadā smitaṃ prāduṣkurvanti tadā",
    "K03psp_5u:1975": " khalv anekavarṇā nānāvarṇā arciṣo bhagavato mukhadvārān niścaranti sma,",
    "K03psp_5u:1976": " tadyathā nīlāḥ pītā lohitā avadātā māñjiṣṭhā rajatavarṇās trisāhasramahāsāhasraṃ",
    "K03psp_5u:1977": " lokadhātum avabhāsya punar evāgatya buddhān bhagavatas triḥ pradakṣiṇīkṛtya bhagavato",
    "K03psp_5u:1978": " mūrdhany antarhitāḥ.",
    "K03psp_5u:1979": " atha khalv āyuṣmān ānanda utthāyāsanād ekāṃśaṃ cīvaraṃ prāvṛtya dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantam etad avocat:",
    "K03psp_5u:1980": " ko bhagavan hetuḥ?",
    "K03psp_5u:1981": " kaḥ pratyayaḥ?",
    "K03psp_5u:1982": " smitasya prāduṣkaraṇāya nāhetukan nāpratyayan tathāgatā arhantaḥ samyaksaṃbuddhāḥ smitaṃ prāduṣkurvanti.",
    "K03psp_5u:1983": " evam ukte bhagavān āyuṣmantaṃ ānanadam etad avocat:",
    "K03psp_5u:1984": " imāny ānanda ṣaṣṭir bhikṣuśatāny anāgate 'dhvani tārakopame kalpe 'nuttarāṃ samyaksaṃbodhim abhisaṃbhotsyante,",
    "K03psp_5u:1985": " avakīrṇakusumanāmānas tathāgatā arhantaḥ samyaksaṃbuddhā bhaviṣyanti,",
    "K03psp_5u:1986": " teṣāṃ khalu punar ānandāvakīrṇakusumanāmnāṃ tathāgatānām arhatāṃ samyaksaṃbuddhānāṃ samasamo bhikṣusaṃgho bhaviṣyati,",
    "K03psp_5u:1987": " samasamaṃ buddhakṣetraṃ bhaviṣyati,",
    "K03psp_5u:1988": " samasamam āyuḥpramāṇaṃ bhaviṣyati,",
    "K03psp_5u:1989": " viṃśativarṣasahasraṃ yato yato 'bhiniṣkramiṣyanti abhiniṣkramya pravrajiṣyanti pravrajitvā",
    "K03psp_5u:1990": " yatra yatra vihariṣyanti tatra tatra pañcavarṇikānāṃ kusumānāṃ kusumavarṣāṇi pravarṣiṣyanti.",
    "K03psp_5u:1991": " tasmāt tarhy ānanda uttamena vihāreṇa vihartukāmena bodhisattvena mahāsattvena prajñāpāramitāyāṃ",
    "K03psp_5u:1992": " caritavyaṃ tathāgatavihāreṇa vihartukāmena bodhisattvena mahāsattvena prajñāpāramitāyāṃ caritavyam.",
    "K03psp_5u:1993": " ity anyeṣāṃ mahābodhau saṃdarśanāprathamaṃ kāraṇaro",
    "K03psp_5u:1994": " yo hi kaścit kulaputro vā kuladuhitā vā iha gambhīrāyāṃ prajñāpāramitāyāṃ cariṣyati",
    "K03psp_5u:1995": " niṣṭhā tenānanda kulaputreṇa vā kuladuhitrā vā evaṃ gantavyā manuṣyebhyo vāhaṃ cyutvehopapannas",
    "K03psp_5u:1996": " tuṣitād vā devanikāyā cyutvehopapanna iti,",
    "K03psp_5u:1997": " manuṣyeṣv iyaṃ gambhīrā prajñāpāramitā vistareṇa (PSP_5:70)",
    "K03psp_5u:1998": " śrutā bhaviṣyati,",
    "K03psp_5u:1999": " tuṣiteṣu deveṣv iyaṃ gambhīrā prajñāpāramitā vistareṇa śrutā bhaviṣyati,",
    "K03psp_5u:2000": " tathāgatavyavalokayitās te ānanda bodhisattvā mahāsattvā bhaviṣyanti ya iha gambhīrāyāṃ prajñāpāramitāyāṃ cariṣyanti.",
    "K03psp_5u:2001": " yaḥ kaścid ānandan kulaputro vā kuladuhitā vā imāṃ gambhīrāṃ prajñāpāramitāṃ śroṣyaty udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati,",
    "K03psp_5u:2002": " bodhisattvayānikānāṃ vā pudgalānām imāṃ gambhīrāṃ prajñāpāramitām upadekṣyaty anuśāsiṣyati",
    "K03psp_5u:2003": " niṣṭhā tenānanda kulaputreṇa vā kuladuhitrā vānugantavyā saṃmukhaṃ mayā teṣāṃ tathāgatānām",
    "K03psp_5u:2004": " arhatāṃ samyaksaṃbuddhānām antikād iyaṃ gambhīrā prajñāpāramitā śrutābhūt,",
    "K03psp_5u:2005": " udgrahītā ca dhāritā ca vācitā ca paryavāptā cābhūt,",
    "K03psp_5u:2006": " teṣu ca tathāgateṣv arhatsu samyaksaṃbuddheṣu kuśalamūlam avaropitam abhūt,",
    "K03psp_5u:2007": " na śrāvakāṇām antike kuśalamūlam avaropitaṃ nāpi śrāvakāṇām antikād iyaṃ gambhīrā prajñāpāramitā śrutveti.",
    "K03psp_5u:2008": " yaḥ kaścid ānanda kulaputro vā kuladuhitā vā imāṃ gambhīrāṃ prajñāpāramitām udgrahīṣyati dhārayiṣyati vācayiṣyati paryavāpsyati,",
    "K03psp_5u:2009": " arthataś ca dharmataś ca vinayataś cānugamiṣyati niṣṭhānanda tena kulaputreṇa vā kuladuhitrā vānugantavyā saṃmukhībhūto 'haṃ tathāgatānām arhatāṃ samyaksaṃbuddhānām iti,",
    "K03psp_5u:2010": " yaḥ kaścid ānanda kulaputro vā kuladuhitā vā imāṃ gambhīrāṃ prajñāpāramitāṃ bhāṣyamāṇāṃ śrutvā na pratikrokṣyati na prativahiṣyati prasādaṃ",
    "K03psp_5u:2011": " pūrvajinakṛtādhikāraḥ sa ānanda kulaputro vā kuladuhitā vā veditavyaḥ,",
    "K03psp_5u:2012": " avaropitakuśalamūlaḥ,",
    "K03psp_5u:2013": " kalyāṇamitraparigṛhītaḥ,",
    "K03psp_5u:2014": " kiṃ cāpy ānanda yena kulaputreṇa vā kuladuhitrā vā tathāgatasyārhataḥ samyaksaṃbuddhasyāntike",
    "K03psp_5u:2015": " kuśalamūlam avaropitaṃ sa na tad visaṃvādayiṣyati śrāvakatvāya vā pratyekabuddhatvāya",
    "K03psp_5u:2016": " vā. api tu khalu punar ānanda supratisaṃviditena bodhisattvena mahāsattvena bhavitavyaṃ,",
    "K03psp_5u:2017": " dānapāramitāyāṃ caratā śīlapāramitāyāṃ caratā kṣāntipāramitāyāṃ caratā vīryapāramitāyāṃ caratā dhyānapāramitāyāṃ caratā prajñāpāramitāyāṃ caratā,",
    "K03psp_5u:2018": " sarvaśūnyatāsu saptatriṃśadbodhipakṣyeṣu dharmeṣv āryasatyeṣv apramāṇadhyānārūpyasamāpattiṣu",
    "K03psp_5u:2019": " sarvavimokṣasamādhisamāpattidhāraṇīmukheṣv abhijñāsu daśabalavaiśāradyapratisaṃvitsv",
    "K03psp_5u:2020": " āveṇikabuddhadharmeṣu caratā,",
    "K03psp_5u:2021": " sarvākārajñatāyāṃ caratā. supratisaṃvidito hy (PSP_5:71)",
    "K03psp_5u:2022": " ānanda bodhisattvo mahāsattvo dānapāramitāyāñ caran śīlapāramitāyāṃ caran kṣāntipāramitāyāṃ",
    "K03psp_5u:2023": " caran vīryapāramitāyāṃ caran dhyānapāramitāyāṃ caran prajñāpāramitāyāṃ caran na śrāvakatvāya",
    "K03psp_5u:2024": " vā na pratyekabuddhatvāya vā sthāsyati. tasmāt tarhy ānandānuparīndāmi ta imāṃ gambhīrāṃ prajñāpāramitāṃ,",
    "K03psp_5u:2025": " sacet punas tvaṃ ānanda yo mayā dharmo deśitaḥ sthāpitvā prajñāpāramitāṃ sarvāntāṃ",
    "K03psp_5u:2026": " dharmadeśanām udgṛhya paryavāpya punar eva nāśayeḥ punar evotsṛjer na me tvam ānanda",
    "K03psp_5u:2027": " tāvatā aparāddhaḥ syāḥ,",
    "K03psp_5u:2028": " sacet tvam ānandemāṃ gambhīrāṃ prajñāpāramitām udgṛhya paryavāpya ekapadam api nāśayer utsṛjes tāvatā me tvaṃ ānandāparāddhaḥ syāḥ,",
    "K03psp_5u:2029": " sacet tvaṃ ānandemāṃ gambhīrāṃ prajñāpāramitām udgṛhya paryavāpya dve padam api punar",
    "K03psp_5u:2030": " eva nāśayeḥ punar evotsṛjes tāvatā me tvaṃ ānandāparāddhaḥ syāḥ. tasmāt tarhy ānandānuparīndāmi",
    "K03psp_5u:2031": " te tathemāṃ gambhīrāṃ prajñāpāramitāṃ paṭheyam udgrahītavyā dhārayitavyā vācayitavyā",
    "K03psp_5u:2032": " paryavāptavyā pravartayitavyā yoniśaś ca manasikartavyā bhavet,",
    "K03psp_5u:2033": " tvayā ca suvyaktena suparigṛhītenākṣarapadavyañjanena suniruktā ca suparigṛhītā ca kartavyā.",
    "K03psp_5u:2034": " yaḥ kaścid ānanda kulaputro vā kuladuhitā vā imāṃ gambhīrāṃ prajñāpāramitām udgṛhīṣyati",
    "K03psp_5u:2035": " dhārayiṣyati vācayiṣyati paryavāpsyati pravartayiṣyati yoniśaś ca manasikariṣyati",
    "K03psp_5u:2036": " tena kulaputreṇa vā kuladuhitrā vātītānāgatapratyutpannānāṃ buddhānāṃ bhagavatāṃ",
    "K03psp_5u:2037": " bodhir anuparigṛhītā bhaviṣyati,",
    "K03psp_5u:2038": " yo hy ānanda tarhi māṃ saṃmukhībhūtaḥ kulaputro vā kuladuhitā vā satkuryād gurukuryāt",
    "K03psp_5u:2039": " mānayet pūjayet puṣpadhūpagandhamālyavilepanacūrṇacīvaracchatradhvajapatākābhis teneyaṃ",
    "K03psp_5u:2040": " gambhīrā prajñāpāramitā udgṛhītavyā dhārayitavyā vācayitavyā paryavāptavyā pravartayitavyā",
    "K03psp_5u:2041": " yoniśaś ca manasikartavyā satkartavyā gurukartavyā mānayitavyā pūjayitavyā puṣpadhūpagandhamālyavilepanacūrṇacīvaracchatradhvajapatākābhiḥ",
    "K03psp_5u:2042": " prajñāpāramitāṃ satkurvan tu gurukurvan mānayan pūjayan tena pūjito bhavāmi,",
    "K03psp_5u:2043": " atītānāgatapratyutpannāś ca buddhā bhagavantaḥ pūjitā bhavanti.",
    "K03psp_5u:2044": " yaḥ kaścid ānanda kulaputro vā kuladuhitā vā,",
    "K03psp_5u:2045": " imāṃ gambhīrāṃ prajñāpāramitāṃ bhāṣyamāṇāṃ śrutvā gauravaṃ ca prema ca prasādaṃ (PSP_5:72)",
    "K03psp_5u:2046": " cotpādayiṣyati atītānāgatapratyutpannanāṃ buddhānāṃ bhagavatām antike tena gauravañ",
    "K03psp_5u:2047": " ca prema ca prasādaś cotpādito bhaviṣyati yathā te 'ham ānanda priyaś ca manaāpaś",
    "K03psp_5u:2048": " cāparityaktaś ca tatheyaṃ gambhīrā prajñāpāramitā priyā manaāpāparityaktā bhavatu",
    "K03psp_5u:2049": " yathā ekapadam api ta ito gambhīrāyā prajñāpāramitāyā na nāśayitavyaṃ,",
    "K03psp_5u:2050": " bahv api te 'ham ānanda bhāṣe prajñāpāramitāyā parīndanām ārabhya saṃkṣiptenānanda yādṛśas te 'haṃ śāstā tādṛśī te prajñāpāramitā śāstā,",
    "K03psp_5u:2051": " tasmāt tarhy ānanda prajñāpāramitā yā apramāṇāni parīndanāni,",
    "K03psp_5u:2052": " ahaṃ ca te ānandemāṃ gambhīrāṃ prajñāpāramitām anuparīndāmi,",
    "K03psp_5u:2053": " tasmāt tarhy ānanda sadevamānuṣāsurasya lokasyārocayāmi yasyāparityakto buddho 'parityakto",
    "K03psp_5u:2054": " dharmo 'parityaktaḥ saṃgho 'parityaktā atītānāgatapratyutpannā buddhā bhagavanto",
    "K03psp_5u:2055": " 'parityaktānuttarā samyaksaṃbodhis tasyeyaṃ gambhīrā prajñāpāramitāparityaktā bhavatu,",
    "K03psp_5u:2056": " iyam asmākam anuśāsanī.",
    "K03psp_5u:2057": " yaḥ kaścid ānanda kulaputro vā kuladuhitā vā imāṃ gambhīrāṃ prajñāpāramitām udgṛhīṣyati dhārayiṣyati vācayiṣyati paryavāpsyati pravartayiṣyati yoniśaś ca manasikariṣyati,",
    "K03psp_5u:2058": " pareṣāñ cemāṃ gambhīrāṃ prajñāpāramitām anekaparyāyeṇa vistareṇākhyāsyati deśayiṣyati prajñāpayiṣyati prasthāpayiṣyati vivariṣyati vibhajiṣyaty uttānīkariṣyati saṃprakāśayiṣyati,",
    "K03psp_5u:2059": " sa khalu punar ānanda kulaputro vā kuladuhitā vā kṣipram anuttarāṃ samyaksaṃbodhim abhisaṃbhotsyate,",
    "K03psp_5u:2060": " abhyāsannaś ca bhaviṣyati sarvākārajñatāyāḥ. tat kasya hetoḥ?",
    "K03psp_5u:2061": " prajñāpāramitā nirjātā hy ānanda buddhānāṃ bhagavatām anuttarā samyaksaṃbodhiḥ. ye",
    "K03psp_5u:2062": " 'pi te ānandābhūvann atīte 'dhvani tathāgatā arhantaḥ samyaksaṃbuddhās teṣām apy",
    "K03psp_5u:2063": " ānanda buddhānāṃ bhagavatāṃ prajñāpāramitā nirjātaivānuttarā samyaksaṃbodhiḥ. ye",
    "K03psp_5u:2064": " 'pi te bhaviṣyanty anāgate 'dhvani tathāgatā arhantaḥ samyaksaṃbuddhās teṣām apy",
    "K03psp_5u:2065": " ānanda buddhānāṃ bhagavatāṃ prajñāpāramitā nirjātaivānuttarā samyaksaṃbodhiḥ. ye",
    "K03psp_5u:2066": " 'pi te ānandaitarhi pūrvasyān diśi dakṣiṇasyāṃ paścimāyām uttarasyām adha ūrdhvaṃ",
    "K03psp_5u:2067": " vidikṣu daśadiglokadhātuṣu tathāgatā arhantaḥ samyaksaṃbuddhās tiṣṭhanti dhriyante",
    "K03psp_5u:2068": " yāpayanti dharmañ ca deśayanti,",
    "K03psp_5u:2069": " teṣām apy ānanda buddhānāṃ bhagavatāṃ prajñāpāramitā nirjātaivānuttarā samyaksaṃbodhiḥ. tasmāt tarhy ānanda (PSP_5:73)",
    "K03psp_5u:2070": " bodhisattvena mahāsattvenānuttarāṃ samyaksaṃbodhim abhisaṃbodhukāmena iha prajñāpāramitāyāṃ śikṣitavyam. tat kasya hetoḥ?",
    "K03psp_5u:2071": " eṣā hy ānanda bodhisattvānāṃ mahāsattvānāṃ mātājanayitrī yad uta prajñāpāramitā,",
    "K03psp_5u:2072": " ye kecid ānanda bodhisattvā mahāsattvāḥ prajñāpāramitāyāṃ śikṣiṣyante sarve te niryāsyanty",
    "K03psp_5u:2073": " anuttarāyāṃ samyaksaṃbodhau. tasmāt tarhy ānandemāṃ prajñāpāramitāṃ bhūyasyā mātrayānuparīndāmi. tat kasya hetoḥ?",
    "K03psp_5u:2074": " eṣā hy ānanda tathāgatānām arhatāṃ samyaksaṃbuddhānāṃ dharmakośaḥ,",
    "K03psp_5u:2075": " akṣayo hy eṣa kośo yad uta prajñāpāramitākośaḥ. ye 'pi te ānanda pūrvasyāṃ diśi dakṣiṇasyāṃ",
    "K03psp_5u:2076": " paścimāyām uttarasyām adha ūrdhvaṃ vidikṣu daśadiglokadhātuṣu tathāgatā arhantaḥ",
    "K03psp_5u:2077": " samyaksaṃbuddhās tiṣṭhanti dhriyante yāpayanti dharmañ ca deśayanti te 'py ānanda",
    "K03psp_5u:2078": " buddhā bhagavanta ita eva prajñāpāramitākośād deśayanti. ye 'pi te ānandātīte 'dhvani",
    "K03psp_5u:2079": " tathāgatā arhantaḥ samyaksaṃbuddhā abhūvaṃs te 'py asyām eva prajñāpāramitāyāṃ śikṣitvānuttarāṃ",
    "K03psp_5u:2080": " samyaksaṃbodhim abhisaṃbuddhā dharman deśitavantaḥ. ye 'pi te ānanda bhaviṣyanty",
    "K03psp_5u:2081": " anāgate 'dhvani tathāgatā arhantaḥ samyaksaṃbuddhās te 'py asyām eva prajñāpāramitāyāṃ",
    "K03psp_5u:2082": " śikṣitvānuttarāṃ samyaksaṃbodhim abhisaṃbhotsyante dharmañ ca deśayiṣyanti. ye 'pi",
    "K03psp_5u:2083": " te ānandātītānāgatapratyutpannānāṃ buddhānāṃ bhagavatāṃ śrāvakāḥ sarve te ihaiva",
    "K03psp_5u:2084": " prajñāpāramitāyāṃ śikṣitvā parinirvṛtāś ca parinirvānti ca parinirvāsyanti ca. iti",
    "K03psp_5u:2085": " mahābodhihetoḥ prajñāpāramitāparīndanādvitīyaṃ kāraṇam",
    "K03psp_5u:2086": " sacet tvam ānanda śrāvakayānikānāṃ pudgalānāṃ śrāvakabhūmim ārabhya dharman deśayes",
    "K03psp_5u:2087": " tayā ca dharmadeśanayā ye trisāhasramahāsāhasre lokadhātau sattvās te sarve 'rhattvaṃ",
    "K03psp_5u:2088": " sākṣātkuryur adyāpi tvayā mama śrāvakeṇa śrāvakakṛtyan na kṛtaṃ syāt. sacet me tvam",
    "K03psp_5u:2089": " ānanda bodhisattvasya mahāsattvasya ekam api prajñāpāramitā pratisaṃyuktaṃ padaṃ deśayeḥ prakāśayer,",
    "K03psp_5u:2090": " evam ahaṃ tvayā śrāvakenābhirādhito bhaveyaṃ,",
    "K03psp_5u:2091": " śrāvakeṇa śrāvakakṛtyaṃ kṛtaṃ syāt,",
    "K03psp_5u:2092": " tayā ca pūrvikayā dharmadeśanayā ye trisāhasramahāsāhasre lokadhātau sattvās te sarve",
    "K03psp_5u:2093": " 'pūrvācaramaṃ mānuṣyakam ātmabhāvaṃ pratilabheran mānuṣyakam ātmabhāvaṃ pratilabhyārhattvaṃ",
    "K03psp_5u:2094": " sākṣātkuryus teṣāñ cārhatāṃ yad dānamayaṃ puṇyakriyāvastu śīlamayaṃ puṇyakriyāvastu",
    "K03psp_5u:2095": " bhāvanāmayaṃ puṇyakriyāvastu.",
    "K03psp_5u:2096": " (PSP_5:74) tat kiṃ manyase?",
    "K03psp_5u:2097": " tvam ānandāpi nu tat puṇyakriyāvastu bahu.",
    "K03psp_5u:2098": " ānanda āha: bahu bhagavan bahu sugata.",
    "K03psp_5u:2099": " bhagavān āha:",
    "K03psp_5u:2100": " ataḥ sa ānanda bahutaraṃ puṇyaṃ prasavet,",
    "K03psp_5u:2101": " yaḥ śrāvakayānikaḥ pudgalo bodhisattvasya mahāsattvasya prajñāpāramitāpratisaṃyuktan dharman deśayed antaśa ekadivasam api,",
    "K03psp_5u:2102": " tiṣṭhatv ānanda ekadivasaṃ saced yāvad ardhadivasam api,",
    "K03psp_5u:2103": " tiṣṭhatv ardhadivasaṃ yāvat purobhaktam api,",
    "K03psp_5u:2104": " tiṣṭhatv ānanda purobhaktaṃ saced yāvan nālikāntaraṃ,",
    "K03psp_5u:2105": " saced yāvat kṣaṇaṃ vā yāval lavaṃ vā,",
    "K03psp_5u:2106": " tiṣṭhatv ānanda lavam antaśo nimeṣamātram api,",
    "K03psp_5u:2107": " ayaṃ ānanda tato bahutaraṃ puṇyaṃ prasavet. yaḥ śrāvakayānikaḥ pudgalo bodhisattvasya mahāsattvasya prajñāpāramitāpratisaṃyuktan dharman deśayet,",
    "K03psp_5u:2108": " sa sarvaśrāvakayānikānāṃ sarvapratyekabuddhayānikānāṃ pudgalānāṃ kuśalamūlam abhibhavati.",
    "K03psp_5u:2109": " saced ānanda bodhisattvo mahāsattvo bodhisattvayānikānāṃ pudgalānāṃ prajñāpāramitāpratisaṃyuktaṃ",
    "K03psp_5u:2110": " dharman deśayed antaśa ekadivasam apy ardhadivasam api purobhaktam api nālikāntaraṃ",
    "K03psp_5u:2111": " vā kṣaṇaṃ vā lavaṃ vā nimeṣamātram api,",
    "K03psp_5u:2112": " ayam ānanda bodhisattvo mahāsattvaḥ sarvaśrāvakapratyekabuddhayānikānāṃ kulaputrāṇāṃ kuladuhitṛṇāṃ kuśalamūlam abhibhavati. tat kasya hetoḥ?",
    "K03psp_5u:2113": " tathā hi sa ātmanā cānuttarāṃ samyaksaṃbodhim abhisaṃboddhukāmaḥ parāṃś cānuttarāyai",
    "K03psp_5u:2114": " samyaksaṃbodhaye saṃpraharṣayati samuttejayati samādāpayati niveśayati pratiṣṭhāpayati.",
    "K03psp_5u:2115": " evaṃ ānanda bodhisattvo mahāsattvaḥ ṣaṭsu pāramitāsu carañ caturṣu smṛtyupasthāneṣu",
    "K03psp_5u:2116": " caran samyakprahāṇarddhipādendriyabalabodhyaṅgeṣu carann adhyātmaśūnyatāyāṃ caran",
    "K03psp_5u:2117": " bahirdhāśūnyatāyāṃ caran yāvad abhāvasvabhāvaśūnyatāyāṃ carann apramāṇadhyānārūpyasamāpattiṣu",
    "K03psp_5u:2118": " carann āryasatyeṣu caran sarvavimokṣasamādhisamāpattidhāraṇīmukheṣu caran śūnyatānimittāpraṇihiteṣu",
    "K03psp_5u:2119": " carann abhijñādaśabalavaiśāradyapratisaṃvidāveṇikabuddhadharmeṣu caran sarvākārajñatāyāṃ",
    "K03psp_5u:2120": " caran kuśalamūlair vivardhamāno 'sthānam anavakāśo yad anuttarāyāḥ samyaksaṃbodheḥ",
    "K03psp_5u:2121": " parihāsyate nedaṃ sthānaṃ vidyate. asyāṃ khalu punaḥ prajñāpāramitāyāṃ bhāṣyamāṇāyāṃ",
    "K03psp_5u:2122": " catasraḥ pariṣado devamanuṣyayaksagandharvāsuragaruḍakiṃnaramahoragāś ca saṃnipatitāḥ saṃniṣanṇā abhūvan.",
    "K03psp_5u:2123": " atha khalu bhagavāṃś catasṛṇāṃ parṣadāṃ puratas tathārūpam ṛddhyabhisaṃskāram abhisaṃskṛtavān",
    "K03psp_5u:2124": " yathārūpeṇarddhyabhisaṃskāreṇābhi saṃskṛtenākṣobhyaṃ tathāgatam arhantaṃ samyaksaṃbuddhaṃ paśyanti sma,",
    "K03psp_5u:2125": " bhikṣusaṃghaparivṛtaṃ bodhisattvagaṇapuraskṛtaṃ dharmaṃ deśayantaṃ sāgaropamāyāṃ",
    "K03psp_5u:2126": " parṣady akṣobhyāyāṃ sarvair arhadbhiḥ kṣīṇāsravair niḥkleśair vaśībhūtaiḥ suvimuktacittaiḥ",
    "K03psp_5u:2127": " suvimuktaprajñair ājāneyair mahānāgaiḥ kṛtakṛtyaiḥ kṛtakaraṇīyair apahṛtabhārair",
    "K03psp_5u:2128": " anuprāptasvakārthaiḥ parikṣīṇabhavasaṃyojanaiḥ samyagājñāsuvimuktacittaiḥ sarvacetovaśiparamapāramiprāptair",
    "K03psp_5u:2129": " bodhisattvayānikaiś ca pudgalaiḥ.",
    "K03psp_5u:2130": " atha khalu bhagavān punar eva tam ṛddhyabhisaṃskāraṃ pratisaṃharati sma,",
    "K03psp_5u:2131": " yenarddhyabhisaṃskāreṇa pratisaṃhṛtena tāś catasraḥ pariṣado na bhūyaḥ paśyanti sma.",
    "K03psp_5u:2132": " tam aksobhyaṃ tathāgatam arhantāṃ samyaksaṃbuddhaṃ śrāvakayānikā vā pratyekabuddhayānikā",
    "K03psp_5u:2133": " vā bodhisattvayānikā vā pudgalās tañ ca buddhakṣetram akṣobhyasya tathāgatasyārhataḥ",
    "K03psp_5u:2134": " samyaksaṃbuddhasya na bhūyaḥ paśyanti sma. sa buddhapramukho bhikṣusaṃgho na bhūyaś",
    "K03psp_5u:2135": " cakṣurindriyasyāvabhāsam āgacchati. tat kasya hetoḥ?",
    "K03psp_5u:2136": " pratisaṃhṛto hi bhagavatā tathāgatena sa ṛddhyabhisaṃskāras tena bhūyo na paśyati sma.",
    "K03psp_5u:2137": " atha khalu bhagavān āyuṣmantaṃ ānandam āmantrayate sma:",
    "K03psp_5u:2138": " evaṃ hy ānanda sarvadharmāś cakṣuṣo nābhāsam āgacchanti,",
    "K03psp_5u:2139": " na dharmo dharmasyābhāsam āgacchati,",
    "K03psp_5u:2140": " na dharmo dharmaṃ paśyati,",
    "K03psp_5u:2141": " na dharmo dharmaṃ jānāti. yathā punar eva so 'ksobhyas tathāgato 'rhan samyaksaṃbuddhas",
    "K03psp_5u:2142": " te ca śrāvakās te ca bodhisattvayānikāḥ kulaputrās tac ca buddhakṣetraṃ cakṣuṣo nābhāsam āgacchanti,",
    "K03psp_5u:2143": " evaṃ hy ānanda sarvadharmāś cakṣuṣo nābhāsam āgacchanti,",
    "K03psp_5u:2144": " na dharmo dharmasyābhāsam āgacchati,",
    "K03psp_5u:2145": " na dharmo dharmaṃ paśyati,",
    "K03psp_5u:2146": " na dharmo dharmaṃ jānāti. sarvadharmā hy ānandājānakā apaśyakā akriyāsamarthāḥ. tat kasya hetoḥ?",
    "K03psp_5u:2147": " nirīhakā agrāhyā ānanda sarvadharmā agrāhyā nirīhakatayā,",
    "K03psp_5u:2148": " acintyāḥ sarvadharmā māyāpuruṣopamā,",
    "K03psp_5u:2149": " avedakā hy ānanda sarvadharmā asāratām upādāya. evañ carann ānanda bodhisattvo mahāsattvaś carati prajñāpāramitāyān na kaṃcid dharmam abhiniviśate,",
    "K03psp_5u:2150": " evaṃ śikṣamāṇa ānanda bodhisattvo mahāsattvaś carati prajñāpāramitāyān na kaṃcid dharmam abhiniviśate, evaṃ (PSP_5:76)",
    "K03psp_5u:2151": " śikṣamāṇa ānanda bodhisattvo mahāsattvaḥ śikṣate prajñāpāramitayāṃ sarvapāramitānuprāptukāmena",
    "K03psp_5u:2152": " bodhisattvena mahāsattvena prajñāpāramitāyāṃ śikṣitavyam. eṣā hi śikṣā yāgrākhyāyate",
    "K03psp_5u:2153": " jyeṣṭhākhyāyate śreṣṭhākhyāyate varākhyāyate pravarākhyāyate praṇītākhyāyate uttamākhyāyate",
    "K03psp_5u:2154": " 'nuttamākhyāyate niruttamākhyāyate,",
    "K03psp_5u:2155": " sarvalokahitā sarvalokasukhā anāthānāṃ nāthakarī buddhānujñātā buddhapraśastā,",
    "K03psp_5u:2156": " yatra sthitvā tathāgatā arhantaḥ samyaksaṃbuddhā imaṃ trisāhasramahāsāhasralokadhātuṃ",
    "K03psp_5u:2157": " dakṣiṇena pāṇinotkṣipya punar eva nikṣipeyur na ca teṣām evaṃ bhavati utkṣipto vāyaṃ",
    "K03psp_5u:2158": " trisāhasramahāsāhasralokadhātuḥ nikṣipto veti. tat kasya hetoḥ?",
    "K03psp_5u:2159": " iyaṃ sānanda prajñāpāramitāśikṣā yatra śikṣitvā buddhānāṃ bhagavatām atītānāgatapratyutpanneṣu",
    "K03psp_5u:2160": " dharmeṣu asaṅgajñānadarśanam utpannaṃ yāvatya ānanda śikṣāḥ sarvāsām ānanda śikṣānām",
    "K03psp_5u:2161": " iyaṃ prajñāpāramitāśikṣāgrākhyāyate jyeṣṭhākhyāyate śreṣṭhākhyāyate varākhyāyate",
    "K03psp_5u:2162": " pravarākhyāyate praṇītākhyāyate uttamākhyāyate 'nuttamākhyāyate niruttamākhyāyate,",
    "K03psp_5u:2163": " ākāśasya ānanda pramāṇaṃ vā paryantaṃ vā udgṛhītavyaṃ manyeta yaḥ prajñāpāramitāyāḥ pramāṇaṃ vā paryantaṃ vā grahītavyaṃ manyeta. tat kasya",
    "K03psp_5u:2164": " apramāṇā hy ānanda prajñāpāramitā,",
    "K03psp_5u:2165": " na mayānanda prajñāpāramitāyāḥ pramāṇam ākhyātaṃ,",
    "K03psp_5u:2166": " nāmakāyapadakāyavyañjanakāyā hy ānanda pramāṇabaddhā,",
    "K03psp_5u:2167": " na prajñāpāramitā pramāṇabaddhā. iti mahābodhiprāptaye puṇyabāhulyalakṣaṇaṃ tṛtīyaṃ kāraṇam ity uktāni kāraṇāni",
    "K03psp_5u:2168": " evam ukte āyuṣmān ānando bhagavantam etad avocat:",
    "K03psp_5u:2169": " kena kāraṇena bhagavan prajñāpāramitāpramāṇabaddhā?",
    "K03psp_5u:2170": " bhagavān āha:",
    "K03psp_5u:2171": " akṣayatvād ānanda prajñāpāramitāpramāṇabaddhā viviktād ānanda prajñāpāramitā pramāṇabaddhā,",
    "K03psp_5u:2172": " ye 'pi te ānandābhūvann atīte 'dhvani tathāgatā arhantaḥ samyaksaṃbuddhās te 'pi buddhā bhagavanta ita eva prajñāpāramitātaḥ prabhāvitā na ca prajñāpāramitā kṣīṇā kṣīyate kṣeṣyate,",
    "K03psp_5u:2173": " ye 'pi te ānanda bhaviṣyanty anāgate 'dhvani tathāgatā arhantaḥ samyaksaṃbuddhās",
    "K03psp_5u:2174": " te 'pi buddhā bhagavanta ita eva prajñāpāramitātaḥ prabhāviṣyante na ca prajñāpāramitā",
    "K03psp_5u:2175": " kṣīṇā kṣīyate kṣeṣyate,",
    "K03psp_5u:2176": " ye 'pi te ānanda etarhi daśadiśi loke tathāgatā arhantaḥ (PSP_5:77)",
    "K03psp_5u:2177": " samyaksaṃbuddhās tiṣṭhanti dhriyante yāpayanti dharman deśayanti te 'pi buddhā bhagavanta",
    "K03psp_5u:2178": " ita eva prajñāpāramitātaḥ prabhāvyante na ca prajñāpāramitā kṣīṇā kṣīyate kṣeṣyate. tat kasya hetoḥ?",
    "K03psp_5u:2179": " ākāśaṃ sa ānanda kṣayituṃ manyeta yaḥ prajñāpāramitāyāḥ kṣayaṃ manyeta na ca prajñāpāramitā kṣīṇā kṣīyate kṣeṣyate,",
    "K03psp_5u:2180": " na dhyānapāramitā kṣīyate na vīryapāramitā kṣīyate na kṣāntipāramitā kṣīyate na śīlapāramitā kṣīyate na dānapāramitā kṣīṇā kṣīyate kṣaṣyate,",
    "K03psp_5u:2181": " adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā na kṣīṇā na kṣīyate na kṣeṣyate,",
    "K03psp_5u:2182": " smṛtyupasthānasamyakprahāṇarddhipādendriyabalabodhyaṅgamārgā na kṣīṇā na kṣīyante na kṣeṣyante,",
    "K03psp_5u:2183": " āryasatyāpramāṇadhyānārūpyasamāpattayo na kṣīṇā na kṣīyante na kṣeṣyante,",
    "K03psp_5u:2184": " śūnyatānimittāpraṇihitābhijñā na kṣīṇā na kṣīyante na kṣeṣyante,",
    "K03psp_5u:2185": " sarvavimokṣasamādhisamāpattidhāraṇīmukhāni na kṣīṇā na kṣīyante na kṣeṣyante daśatathāgatabalāni",
    "K03psp_5u:2186": " catvāri vaiśāradyāni catasraḥ pratisaṃvido 'ṣṭādaśāveṇikābuddhadharmā na kṣīṇā na",
    "K03psp_5u:2187": " kṣīyante na kṣeṣyante,",
    "K03psp_5u:2188": " sarvākārajñatā na kṣīṇā na kṣīyate na kṣeṣyate. na hi teṣāṃ dharmāṇām utpādo 'sti yeṣām utpādo nāsti,",
    "K03psp_5u:2189": " kutas teṣāṃ kṣayaḥ prajñāsyate?",
    "K03psp_5u:2190": " ity uktā kṣayānutpādajñānātmikā mahābodhiḥ",
    "K03psp_5u:2191": " atha khalu bhagavāñ jihvendriyaṃ nirṇāmya sarvāvantaṃ mukhamaṇḍalaṃ jihvendriyeṇācchādayitvāyuṣmantaṃ ānandam etad avocat:",
    "K03psp_5u:2192": " tat kiṃ manyase?",
    "K03psp_5u:2193": " ānandāpi nu īdṛśaṃ jihvendriyaṃ vitathavādi anyathāvādi syāt.",
    "K03psp_5u:2194": " ānanda āha: na bhagavan na sugata.",
    "K03psp_5u:2195": " bhagavān āha:",
    "K03psp_5u:2196": " tasmāt tarhy ānanda imāṃ prajñāpāramitāṃ catasṛṇāṃ parṣadāṃ vistareṇākhyāhi deśaya prajñāpaya prasthāpaya vibhaja vibhāvayottānīkuru saṃprakāśaya,",
    "K03psp_5u:2197": " ihaivānanda gambhīrāyāṃ prajñāpāramitāyāṃ sarvadharmā vistareṇopadiṣṭā yatra śrāvakayānikaiś ca pratyekabuddhayānikaiś ca bodhisattvayānikaiś ca pudgalaiḥ śikṣitavyaṃ,",
    "K03psp_5u:2198": " yatra yathānuśikṣamāṇāḥ svakasvakāsu bhūmiṣu sthāsyante, (PSP_5:78)",
    "K03psp_5u:2199": " iyaṃ punar ānanda gambhīrā prajñāpāramitā sarvākṣarapraveśa sarvānakṣarapraveśā,",
    "K03psp_5u:2200": " iyam ānanda gambhīrā prajñāpāramitā sarvadhāraṇīnāṃ mukhaṃ,",
    "K03psp_5u:2201": " yair dhāraṇīmukhair bodhisattvair mahāsattvaiḥ śikṣitavyaṃ,",
    "K03psp_5u:2202": " dhāraṇīṃ dhārayatāṃ bodhisattvānāṃ mahāsattvānāṃ sarvāḥ pratibhānapratisaṃvido bhaviṣyantiyam ānanda gambhīrā prajñāpāramitā,",
    "K03psp_5u:2203": " 'tītānāgatapratyutpannānāṃ buddhānāṃ bhagavatāṃ sarvadharma ukto mayā,",
    "K03psp_5u:2204": " tasmāt tarhy ānandārocayāmi te prativedayāmi te,",
    "K03psp_5u:2205": " ya imāṃ gambhīrāṃ prajñāpāramitām udgrahīṣyati dhārayiṣyati vācayiṣyati paryavāpsyati",
    "K03psp_5u:2206": " yoniśaś ca manasikariṣyati so 'tītānāgatapratyutpannānāṃ buddhānāṃ bhagavatāṃ bodhiṃ dhārayiṣyati,",
    "K03psp_5u:2207": " iyaṃ sānanda prajñāpāramitā dhāraṇy uktā mayā,",
    "K03psp_5u:2208": " tāṃ tvaṃ prajñāpāramitādhāraṇīṃ dhārayan sarvadharmān dhārayasi. ity uktaṃ mahābodhau saṃpratyayakāraṇam",
    "K03psp_5u:2209": " atha khalv āyuṣmataḥ subhūter etad abhavat:",
    "K03psp_5u:2210": " gambhīrā bateyaṃ tathāgatānāṃ bodhiḥ,",
    "K03psp_5u:2211": " yan nūnam ahaṃ tathāgataṃ paripṛccheyam.",
    "K03psp_5u:2212": " atha khalv āyuṣmān subhūtir bhagavantam etad avocat:",
    "K03psp_5u:2213": " akṣayā hi bhagavan prajñāpāramitā.",
    "K03psp_5u:2214": " bhagavān āha:",
    "K03psp_5u:2215": " ākāśākṣayatvāt subhūte akṣayā prajñāpāramitā.",
    "K03psp_5u:2216": " subhūtir āha:",
    "K03psp_5u:2217": " kathaṃ bhagavan prajñāpāramitābhinirhartavyā?",
    "K03psp_5u:2218": " bhagavān āha:",
    "K03psp_5u:2219": " rūpākṣayatvāt subhūte prajñāpāramitābhinirhartavyā,",
    "K03psp_5u:2220": " vedanāsaṃjñāsaṃskāravijñānākṣayatvāt subhūte prajñāpāramitābhinir hartavyā. evaṃ skandhadhātvāyatanākṣayatvāt subhūte prajñāpāramitābhinirhartavyā,",
    "K03psp_5u:2221": " pratītyasamutpādākṣayatvāt subhūte prajñāpāramitābhinirhartavyā,",
    "K03psp_5u:2222": " pratītyasamutpādāṅgākṣayatvāt subhūte prajñāpāramitābhinirhartavyā,",
    "K03psp_5u:2223": " dānapāramitākṣayatvāt subhūte prajñāpāramitābhinirhartavyā,",
    "K03psp_5u:2224": " evaṃ śīlapāramitākṣayatvāt kṣāntipāramitākṣayatvād vīryapāramitākṣayatvād dhyānapāramitākṣayatvāt prajñāpāramitākṣayatvāt subhūte prajñāpāramitābhinirhartavyā,",
    "K03psp_5u:2225": " smṛtyupasthānākṣayatvena samyakprahāṇākṣayatvena ṛddhipādākṣayatvena indriyākṣayatvena",
    "K03psp_5u:2226": " balākṣayatvena bodhyaṅgākṣayatvenāryāṣṭāṅgamārgākṣayatvena subhūte prajñāpāramitābhinirhartavyā,",
    "K03psp_5u:2227": " adhyātmaśūnyatākṣayatvena bahirdhāśūnyatāksyatvenādhyātmabahirdhāśūnyatākṣayatvena yāvad abhāvasvabhāvaśūnyatākṣayatvena subhūte prajñāpāramitābhinirhartavyā,",
    "K03psp_5u:2228": " āryasatyākṣayatvenāpramāṇadhyānārūpyasamāpattyakṣayatvena (PSP_5:79)",
    "K03psp_5u:2229": " subhūte prajñāpāramitābhinirhartavyā śūnyatānimittāpraṇihitākṣayatvena pañcābhijñākṣayatvena subhūte prajñāpāramitābhinirhartavyā,",
    "K03psp_5u:2230": " sarvavimokṣasamādhisamāpattidhāraṇīmukhākṣayatvena subhūte prajñāpāramitābhinirhartavyā,",
    "K03psp_5u:2231": " daśabalākṣayatvena caturvaiśāradyākṣayatvena pratisaṃvidakṣayatvenāṣṭādaśāveṇikābuddha dharmākṣayatvena subhūte prajñāpāramitābhinirhartavyā,",
    "K03psp_5u:2232": " sarvākārajñatākṣayatvena subhūte prajñāpāramitābhinirhartavyā.",
    "K03psp_5u:2233": " punar aparaṃ subhūte rūpākāśākṣayatvena bodhisattvena mahāsattvena prajñāpāramitābhinirhartavyā,",
    "K03psp_5u:2234": " vedanākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2235": " saṃjñākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2236": " saṃskārākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2237": " vijñānākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2238": " skandhākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2239": " dhātvākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2240": " āyatanākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2241": " pratītyasamutpādākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2242": " avidyākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2243": " saṃskārākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2244": " vijñānākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2245": " nāmarūpākāśākṣayatvena subhūte bodhisattvena mahāsavena prajñāpāramitābhinirhartavyā,",
    "K03psp_5u:2246": " ṣaḍāyatanākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2247": " sparśākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2248": " vedanākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2249": " tṛṣṇākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2250": " upādānākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2251": " bhavākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2252": " jātyākāśākṣayatvena subhūte bodhisattvena (PSP_5:80)",
    "K03psp_5u:2253": " mahāsattvena prajñāpāramitābhinirhartavya,",
    "K03psp_5u:2254": " jarāmaraṇaśokaparidevaduḥkhadaurmanasyopāyāsākāśākṣayatvena subhūte bodhisattvena mahāsattvena prajñāpāramitābhinirhartavyā,",
    "K03psp_5u:2255": " iyaṃ subhūte bodhisattvasya mahāsattvasya pratītyasamutpādavyavalokanā ādyantavivarjitā,",
    "K03psp_5u:2256": " āveṇiko 'yaṃ bodhisattvasya mahāsattvasya dharmo bodhimaṇḍaniṣaṇṇasya yad evaṃ pratītyasamutpādaṃ vyavalokayaty,",
    "K03psp_5u:2257": " evaṃ vyavalokayan pratītyasamutpādaṃ sarvajñajñānaṃ pratilapsyate. yaḥ kaścit subhūte",
    "K03psp_5u:2258": " bodhisattvo mahāsattvo 'nenākāśākṣayābhinirhāreṇa prajñāpāramitāyāṃ caran pratītyasamutpādaṃ vyavalokayiṣyati,",
    "K03psp_5u:2259": " na sa śrāvakabhūmau vā pratyekabuddhabhūmau vā patiṣyati,",
    "K03psp_5u:2260": " so 'nuttarāyāṃ samyaksaṃbodhau sthāsyati. yaḥ kaścit subhūte bodhisattvayānikaḥ kulaputro vā kuladuhitā vā vivartiṣyaty anuttarāyāḥ samyaksaṃbodheḥ,",
    "K03psp_5u:2261": " sa sarva imaṃ prajñāpāramitāmanasikāram anāgamya vivartiṣyati,",
    "K03psp_5u:2262": " na saṃjñāsyate kathaṃ prajñāpāramitāyāṃ caratā bodhisattvena mahāsattvenākāśākṣayābhinirhāreṇa pratītyasamutpādo vyavalokayitavyaḥ?",
    "K03psp_5u:2263": " katham abhinirhartavya?",
    "K03psp_5u:2264": " iti. ye kecit subhūte bodhisattvayānikāḥ pudgalā vivartante sarve ta idam upāyakauśalyam",
    "K03psp_5u:2265": " anāgamya vivartante 'nuttarāyāḥ samyaksaṃbodheḥ. ye kecit subhūte bodhisattvā mahāsattvā",
    "K03psp_5u:2266": " na vivartante 'nuttarāyāḥ samyaksaṃbodheḥ sarve ta imāṃ prajñāpāramitām āgamya na",
    "K03psp_5u:2267": " vivartante 'nuttarāyāḥ samyaksaṃbodher upāyakauśalyena. evaṃ prajñāpāramitāyāṃ caratā",
    "K03psp_5u:2268": " bodhisattvena mahāsattven ākāśākṣayābhinirhāreṇa prajñāpāramitā vyavalokayitavyā abhinirhartavyā.",
    "K03psp_5u:2269": " evaṃ khalu subhūte bodhisattvo mahāsattvaḥ pratītyasamutpādaṃ vyavalokayan na kaṃcid dharmaṃ samanupaśyati,",
    "K03psp_5u:2270": " ahetukam utpadyamānan na kaṃcid dharmaṃ samanupaśyati,",
    "K03psp_5u:2271": " nirudhyamānan na kaṃcid dharmam ātmataḥ samanupaśyati na sattvato na jīvato na jantuto",
    "K03psp_5u:2272": " na poṣato na puruṣato na pudgalato na manujato na mānavato na kārakato notthāpakato",
    "K03psp_5u:2273": " na samutthāpakato na vedakato na vedāpakato na jānakato na jānāpakato na paśyakato na paśyāpakato,",
    "K03psp_5u:2274": " na nityato nānityataḥ samanupaśyati na sukhato na duṣkhato nātmakato nānātmakato na śāntato nāśāntataḥ.",
    "K03psp_5u:2275": " evaṃ khalu subhūte bodhisattvena mahāsattvena pratītyasamutpādo (PSP_5:81)",
    "K03psp_5u:2276": " vyavalokayitavyaḥ prajñāpāramitāyāñ caratā,",
    "K03psp_5u:2277": " yasmin samaye subhūte bodhisattvo mahāsattvaḥ prajñāpāramitāyāñ carati tasmin samaye",
    "K03psp_5u:2278": " rūpaṃ na samanupaśyati nityaṃ vā anityaṃ vā sukhaṃ vā duṣkhaṃ vā ātmā vā anātmā vā",
    "K03psp_5u:2279": " śāntaṃ vā aśāntaṃ vā śubhaṃ vā aśubhaṃ vā,",
    "K03psp_5u:2280": " vedanā saṃjñā saṃskārā,",
    "K03psp_5u:2281": " vijñānaṃ na samanupaśyati nityaṃ vā anityaṃ vā sukhaṃ vā duṣkhaṃ vā ātmā vā anātmā",
    "K03psp_5u:2282": " vā śāntaṃ vā aśāntaṃ vā śubhaṃ vā aśubhaṃ vā. evaṃ vyastasamastān skandhadhātvāyatanapratītyasamutpādān",
    "K03psp_5u:2283": " pratītyasamutpādāṅgāni vā na samanupaśyati nityaṃ vā anityaṃ vā sukhaṃ vā duṣkhaṃ",
    "K03psp_5u:2284": " vā ātmā vā anātmā vā śāntaṃ vā aśāntaṃ vā śubhaṃ vā aśubhaṃ vā. evaṃ sarvapāramitān na samanupaśyati,",
    "K03psp_5u:2285": " sarvaśūnyatān na samanupaśyati,",
    "K03psp_5u:2286": " saptatriṃśadbodhipakṣyān dharmān na samanupaśyati,",
    "K03psp_5u:2287": " āryasatyāpramāṇadhyānārūpyasamāpattīḥ śūnyatānimittāpraṇihitān sarvavimokṣasamādhisamāpattidhāraṇīmukhābhijñādaśabalavaiśāradyapratisaṃvidāveṇikabuddhadharmān",
    "K03psp_5u:2288": " na samanupaśyati nityaṃ vā anityaṃ vā sukhaṃ vā duṣkhaṃ vā ātmā vā anātmā vā śāntaṃ",
    "K03psp_5u:2289": " vā aśāntaṃ vā śubhaṃ vā aśubhaṃ vā. sarvākārajñatān na samanupaśyati nityaṃ vā anityaṃ",
    "K03psp_5u:2290": " vā sukhaṃ vā duḥkhaṃ vā ātmā vā anātmā vā śāntaṃ vā aśāntaṃ vā śubhaṃ vā aśubhaṃ",
    "K03psp_5u:2291": " vā. yasmin samaye subhūte bodhisattvo mahāsattvaḥ prajñāpāramitāyāṃ carati tasmin",
    "K03psp_5u:2292": " samaye bodhisattvo mahāsattvaḥ prajñāpāramitāyāṃ caran prajñāpāramitān na samanupaśyati,",
    "K03psp_5u:2293": " tam api dharman na samanupaśyati yena dharmeṇa prajñāpāramitāṃ na samanupaśyati,",
    "K03psp_5u:2294": " dhyānapāramitān na samanupaśyati,",
    "K03psp_5u:2295": " vīryapāramitān na samanupaśyati,",
    "K03psp_5u:2296": " kṣāntipāramitān na samanupaśyati,",
    "K03psp_5u:2297": " śīlapāramitān na samanupaśyati,",
    "K03psp_5u:2298": " dānapāramitān na samanupaśyati,",
    "K03psp_5u:2299": " tam api dharman na samanupaśyati yena dharmeṇa yāvad dānapāramitāṃ samanupaśyet. evaṃ smṛtyupasthānasamyakprahāṇarddhipādendriyabalabodhyaṅgāny āryāstāṅgamārgan na samanupaśyati,",
    "K03psp_5u:2300": " tam api dharman na samanupaśyati yena dharmeṇāryāṣṭāṅgamārgaṃ samanupaśyet. adhyātmaśūnyatāṃ bahirdhāśūnyatāṃ yāvad abhāvasvabhāvaśūnyatāṃ na",
    "K03psp_5u:2301": " tam api dharman na samanupaśyati yena dharmeṇa yāvad abhāvasvabhāvaśūnyatāṃ samanupaśyed āryasatyāpramāṇadhyānārūpyavimokṣasamādhisamāpattīr na samanupaśyati,",
    "K03psp_5u:2302": " tam api dharman na samanupaśyati yena dharmeṇāryasatyāpramāṇadhyānārūpyavimokṣasamādhisamāpattīḥ (PSP_5:82)",
    "K03psp_5u:2303": " samanupaśyet. śūnyatānimittāpraṇihitāṃ na samanupaśyati,",
    "K03psp_5u:2304": " tam api dharman na samanupaśyati,",
    "K03psp_5u:2305": " yena dharmeṇa śūnyatānimittāpraṇihitān samanupaśyet. sarvavimokṣasamādhisamāpattidhāraṇīmukhāni na samanupaśyati,",
    "K03psp_5u:2306": " tam api dharman1 na samanupaśyati yena dharmeṇa sarvavimokṣasamādhisamāpattidhāraṇīmukhāni samanupaśyet. abhijñādaśabalavaiśāradyapratisaṃvido na samanupaśyati,",
    "K03psp_5u:2307": " tam api dharman na samanupaśyati yena dharmeṇābhijñadaśabalavaiśāradyapratisaṃvidaḥ samanupaśyet. aṣṭādaśāveṇikān buddhadharmān na samanupaśyati,",
    "K03psp_5u:2308": " tam api dharmān na samanupaśyati yena dharmeṇāṣṭādaśāveṇikān buddhadharmān samanupaśyet. anuttarāṃ samyaksaṃbodhin na samanupaśyati,",
    "K03psp_5u:2309": " tam api dharman na samanupaśyati yena dharmeṇānuttarāṃ samyaksaṃbodhiṃ samanupaśyet.",
    "K03psp_5u:2310": " evaṃ khalu subhūte bodhisattvena mahāsattvena prajñāpāramitāyāṃ caritavyaṃ sarvadharmān",
    "K03psp_5u:2311": " anupalabhamānena. yasmin samaye subhūte bodhisattvo mahāsattvaḥ sarvadharmān anupalabhamānaḥ",
    "K03psp_5u:2312": " prajñāpāramitāyāṃ carati tasmin samaye māraḥ pāpīyāṃ śokaśalyasamarpito bhavati,",
    "K03psp_5u:2313": " tadyathāpi nāma subhūte puruṣasya mātāpitarau kālagatau bhavataḥ sa tena duṣkhena śokaśalyasamarpito bhavati parameṇa śokaśalyena samanvāgataḥ,",
    "K03psp_5u:2314": " evam eva subhūte māraḥ pāpīyāṃ bodhisattvasya mahāsattvasya prajñāpāramitāyāṃ carataḥ sarvadharmān anupalabhamānasya śokasalyasamarpito bhavati parameṇa śokaśalyena samanvāgataḥ.",
    "K03psp_5u:2315": " evam ukte āyuṣmān subhūtir bhagavantam etad avocat:",
    "K03psp_5u:2316": " eka eva bhagavan māraḥ pāpīyān paramaśokaśalyena samanvāgato bhavati,",
    "K03psp_5u:2317": " utāho ye trisāhasramahāsāhasre lokadhātau mārāḥ pāpīyāṃsas te sarve parameṇa śokaśalyena samanvāgatā bhavanti,",
    "K03psp_5u:2318": " svakasvakeṣv āsaneṣu na ramante?",
    "K03psp_5u:2319": " bhagavān āha:",
    "K03psp_5u:2320": " sarva eva subhūte mārāḥ pāpīyāṃsaḥ parameṇa śokaśalyena samanvāgatā bhavanti,",
    "K03psp_5u:2321": " svakasvakeṣv āsaneṣu na ramante,",
    "K03psp_5u:2322": " yadā subhūte bodhisattvo mahāsattvaḥ prajñāpāramitāvihāreṇāvirahito bhavati,",
    "K03psp_5u:2323": " evaṃ viharataḥ subhūte bodhisattvasya mahāsattvasya sadevamānuṣāsuraloko 'vatāran na labhate yatra gṛhītvā viheṭhayet,",
    "K03psp_5u:2324": " tasmāt tarhi subhūte bodhisattvena mahāsattvenānuttarāṃ samyaksaṃbodhim abhisaṃboddhukāmena",
    "K03psp_5u:2325": " prajñāpāramitāvihāreṇa vihartavyam. ity uktam akṣayākāraṃ kṣayajñānam anutpādākāram anutpādajñānam",
    "K03psp_5u:2326": " prajñāpāramitāvihāreṇa viharato bodhisattvasya mahāsattvasya dānapāramitā bhāvanāparipūriṃ gacchati,",
    "K03psp_5u:2327": " śīlapāramitā bhāvanāparipūriṃ gacchati,",
    "K03psp_5u:2328": " kṣāntipāramitā bhāvanāparipūriṃ gacchati,",
    "K03psp_5u:2329": " vīryapāramitā bhāvanāparipūriṃ gacchati,",
    "K03psp_5u:2330": " dhyānapāramitā bhāvanāparipūriṃ gacchati,",
    "K03psp_5u:2331": " prajñāpāramitā bhāvanāparipūriṃ gacchati. prajñāpāramitāyāṃ carato bodhisattvasya mahāsattvasya sarvāḥ pāramitā bhāvanāparipūriṃ gacchanti",
    "K03psp_5u:2332": " atha khalv āyuṣmān subhūtir bhagavantam etad avocat:",
    "K03psp_5u:2333": " kathaṃ bhagavan bodhisattvasya mahāsattvasya prajñāpāramitāyāṃ carato dānapāramitā bhāvanāparipūriṃ gacchati,",
    "K03psp_5u:2334": " śīlapāramitā bhāvanāparipūriṃ gacchati,",
    "K03psp_5u:2335": " kṣāntipāramitā bhāvanāparipūriṃ gacchati,",
    "K03psp_5u:2336": " vīryapāramitā bhāvanāparipūriṃ gacchati,",
    "K03psp_5u:2337": " dhyānapāramitā bhāvanāparipūriṃ gacchati,",
    "K03psp_5u:2338": " prajñāpāramitā bhāvanāparipūriṃ gacchati?",
    "K03psp_5u:2339": " evam ukte bhagavān āyuṣmantaṃ subhūtim etad avocat:",
    "K03psp_5u:2340": " iha subhūte bodhisattvo mahāsattvaḥ sarvākārajñatāyāṃ pariṇāmayan dānan dadāti,",
    "K03psp_5u:2341": " evaṃ khalu subhūte bodhisattvasya mahāsattvasya dānapāramitā bhāvanāparipūriṃ gacchati. iha subhūte bodhisattvo mahāsattvaḥ sarvākārajñatāyāṃ pariṇāmayan śīlaṃ rakṣati,",
    "K03psp_5u:2342": " evaṃ khalu subhūte bodhisattvasya mahāsattvasya śīlapāramitā bhāvanāparipūriṃ gacchati. iha subhūte bodhisattvo mahāsattvaḥ sarvākārajñatāyāṃ pariṇāmayan kṣāntyā saṃpādayati,",
    "K03psp_5u:2343": " evaṃ khalu subhūte bodhisattvasya mahāsattvasya kṣāntipāramitā bhāvanāparipūriṃ gacchati. iha subhūte bodhisattvo mahāsattvaḥ sarvākārajñatāyāṃ pariṇāmayan vīryam ārabhate,",
    "K03psp_5u:2344": " evaṃ khalu subhūte bodhisattvasya mahāsattvasya vīryapāramitā bhāvanāparipūriṃ gacchati. iha subhūte bodhisatttvo mahāsattvaḥ sarvākārajñatāyāṃ pariṇāmayan dhyānaṃ samāpadyate,",
    "K03psp_5u:2345": " evaṃ khalu subhūte bodhisattvasya mahāsattvasya dhyānapāramitā bhāvanāparipūriṃ gacchati. iha subhūte bodhisattvo mahāsattvaḥ sarvākārajñatāyāṃ pariṇāmayan prajñāṃ bhāvayati,",
    "K03psp_5u:2346": " evaṃ khalu subhūte bodhisattvasya mahāsattvasya prajñāpāramitā bhāvanāparipūriṃ gacchati.",
    "K03psp_5u:2347": " atha khalv āyuṣmān subhūtir bhagavantam etad avocat:",
    "K03psp_5u:2348": " kathaṃ bhagavan bodhisattvo mahāsattvo dānapāramitāyāṃ sthitvā śīlapāramitāṃ parigṛhṇāti?",
    "K03psp_5u:2349": " bhagavān āha:",
    "K03psp_5u:2350": " iha subhūte bodhisattvasya mahāsattvasya dānapāramitāyāṃ sthitvā dānan dadataḥ sarvākārajñatāyāṃ",
    "K03psp_5u:2351": " pariṇāmayataḥ sattveṣu maitraṃ kāyakarma maitraṃ vākkarma maitraṃ manaḥkarma pratyupasthitaṃ bhavati,",
    "K03psp_5u:2352": " evaṃ khalu subhūte bodhisattvo mahāsattvo dānapāramitāyāṃ sthitvā śīlapāramitāṃ parigṛhṇāti.",
    "K03psp_5u:2353": " subhūtir āha:",
    "K03psp_5u:2354": " kathaṃ bhagavan bodhisattvo mahāsattvo dānapāramitāyāṃ sthitvā kṣāntipāramitāṃ parigṛhṇāti?",
    "K03psp_5u:2355": " bhagavān āha:",
    "K03psp_5u:2356": " iha subhūte bodhisattvasya mahāsattvasya dānapāramitāyāṃ sthitvā dānan dadato yad idaṃ pratigrāhakā ākrośanti vā paribhāṣante vā,",
    "K03psp_5u:2357": " asatyābhiś ca paruṣābhir vāgbhiḥ samudācaranti,",
    "K03psp_5u:2358": " na ca teṣām antike cittam āghātayati,",
    "K03psp_5u:2359": " evaṃ khalu subhūte bodhisattvo mahāsattvo dānapāramitāyāṃ sthitvā kṣāntipāramitāṃ parigṛhṇāti.",
    "K03psp_5u:2360": " subhūtir āha:",
    "K03psp_5u:2361": " kathaṃ bhagavan boddhisattvo mahāsattvo dānapāramitāyāṃ sthitvā vīryapāramitāṃ parigṛhṇāti?",
    "K03psp_5u:2362": " bhagavān āha:",
    "K03psp_5u:2363": " iha subhūte bodhisattvasya mahāsattvasya dānapāramitāyāṃ sthitvā danan dadatas te",
    "K03psp_5u:2364": " pratigrāhakā yady ākrośanti vā paribhāṣante vā asatyāṃ vā paruṣāṃ vā vācaṃ samudācaranti",
    "K03psp_5u:2365": " tasyākruṣyamāṇasya vā paribhāṣyamāṇasya vā,",
    "K03psp_5u:2366": " asatyayā vā paruṣayā vā vācā samudācaryamāṇasya dānabuddhir eva bhavati,",
    "K03psp_5u:2367": " parityāgabuddhir eva bhavati,",
    "K03psp_5u:2368": " dātavyañ caiva mayā dānan,",
    "K03psp_5u:2369": " na mayā na dātavyaṃ sa kāyikañ ca caitasikañ ca vīryaṃ sa vyañjanayati,",
    "K03psp_5u:2370": " evaṃ khalu subhūte bodhisattvo mahāsattvo dānapāramitāyāṃ sthitvā vīryapāramitāṃ parigṛhṇāti.",
    "K03psp_5u:2371": " subhūtir āha:",
    "K03psp_5u:2372": " kathaṃ bhagavan bodhisattvo mahāsattvo dānapāramitāyāṃ sthitvā dhyānapāramitāṃ parigṛhṇāti?",
    "K03psp_5u:2373": " bhagavān āha:",
    "K03psp_5u:2374": " iha subhūte bodhisattvasya mahāsattvasya dānapāramitāyāṃ sthitvā dānan dadato dānaṃ parityajataḥ sarvākārajñatāyāṃ pariṇāmayate,",
    "K03psp_5u:2375": " na śrāvakabhūmau vā na pratyekabuddhabhūmau vā cittaṃ pariṇāmayaty,",
    "K03psp_5u:2376": " anyatra sarvākārajñatārambaṇam eva cittaṃ pravartate,",
    "K03psp_5u:2377": " evaṃ khalu subhūte bodhisattvo mahāsattvo dānapāramitāyāṃ sthitvā dhyānapāramitāṃ parigṛhṇāti.",
    "K03psp_5u:2378": " subhūtir āha:",
    "K03psp_5u:2379": " kathaṃ bhagavan bodhisattvo mahāsattvo dānapāramitāyāṃ sthitvā prajñāpāramitāṃ parigṛhṇāti?",
    "K03psp_5u:2380": " bhagavān āha:",
    "K03psp_5u:2381": " iha subhūte bodhisattvasya mahāsattvasya dānapāramitāyāṃ sthitvā dānan dadato dānaṃ parityajataḥ,",
    "K03psp_5u:2382": " tasya māyābuddhir eva dāne pratyupasthitā bhavati,",
    "K03psp_5u:2383": " tena ca dānena na kasyacit sattvasyopakāraṃ vāpakāraṃ vā paśyaty,",
    "K03psp_5u:2384": " evaṃ khalu subhūte bodhisattvo mahāsattvo dānapāramitāyāṃ sthitvā pprajñāpāramitāṃ parigṛhṇāti.",
    "K03psp_5u:2385": " atha khalv āyuṣmān subhūtir bhagavantam etad avocat:",
    "K03psp_5u:2386": " kathaṃ bhagavan bodhisattvo mahāsattvaḥ śīlapāramitāyāṃ sthito dānapāramitāṃ parigṛhṇāti?",
    "K03psp_5u:2387": " bhagavān āha:",
    "K03psp_5u:2388": " iha subhūte bodhisattvo mahāsattvaḥ śīlapāramitāyāṃ sthito yaḥ kāyikaś ca vācikaś",
    "K03psp_5u:2389": " ca caitasikaś ca saṃvaras tena saṃvarena na śrāvakabhūmiṃ vā na pratyekabuddhabhūmiṃ vā parāmṛṣati,",
    "K03psp_5u:2390": " tatra ca śīlapāramitāyāṃ sthito na sattvān jīvitād vyaparopayati,",
    "K03psp_5u:2391": " nādattam ādadāti,",
    "K03psp_5u:2392": " na kāmeṣu mithyā carati,",
    "K03psp_5u:2393": " na mṛṣāvāg bhavati,",
    "K03psp_5u:2394": " na paruṣavāg bhavati na piśunāṃ vācaṃ bhāṣate,",
    "K03psp_5u:2395": " na saṃbhinnapralāpī bhavati,",
    "K03psp_5u:2396": " nābhidhyālur bhavati,",
    "K03psp_5u:2397": " na vyāpannacitto bhavati,",
    "K03psp_5u:2398": " na mithyādṛṣṭir bhavati,",
    "K03psp_5u:2399": " sa tatra śīlapāramitāyāṃ sthito yad dānan dadāty annam annārthikānāṃ pānaṃ pānārthikānāṃ",
    "K03psp_5u:2400": " yānaṃ yānārthikānāṃ vastraṃ vastrārthikānāṃ mālyaṃ mālyārthikānāṃ vilepanaṃ vilepanārthikānāṃ",
    "K03psp_5u:2401": " śayanaṃ śayanārthikānām upāśrayam upāśrayārthikānāṃ pradīpaṃ pradīpārthikānāṃ upakaraṇam",
    "K03psp_5u:2402": " upakaraṇārthikānām anyatarānyatarāṇi mānuṣyakāṇi sarvapariṣkāropakaraṇāni dadāti,",
    "K03psp_5u:2403": " tac ca dānaṃ sarvasattvasādhāraṇaṃ kṛtvā anuttarāyai samyaksaṃbodhaye pariṇāmayati,",
    "K03psp_5u:2404": " tathā ca pariṇāmayati yathā na śrāvakapratyekabuddhabhūmau vā pariṇāmayati,",
    "K03psp_5u:2405": " evaṃ khalu subhūte bodhisattvo mahāsattvaḥ śīlapāramitāyāṃ sthito dānapāramitāṃ parigṛhṇāti.",
    "K03psp_5u:2406": " subhūtir āha:",
    "K03psp_5u:2407": " kathaṃ bhagavan bodhisattvo mahāsattvaḥ śīlapāramitāyāṃ sthitaḥ kṣāntipāramitāṃ parigṛhṇāti?",
    "K03psp_5u:2408": " bhagavān āha:",
    "K03psp_5u:2409": " iha subhūte bodhisattvasya mahāsatttvasya śīlapāramitāyāṃ sthitasya sarvasattvā aṅgapratyaṅgāni",
    "K03psp_5u:2410": " cchitvā cchitvā gaccheyus tatra bodhisattvasya mahāsattvasya ekacittotpādo 'pi na",
    "K03psp_5u:2411": " kṣubhyate na vyāpadyate 'nyatra cāsyaivaṃ bhavati,",
    "K03psp_5u:2412": " sulabdhā me lābhā (PSP_5:86)",
    "K03psp_5u:2413": " yatra hi nāma mama sattvā aṅgapratyaṅgāni cchitvā cchitvā gaccheyur,",
    "K03psp_5u:2414": " evaṃ khalu subhūte bodhisattvo mahāsattvaḥ śīlapāramitāyāṃ sthitaḥ kṣāntipāramitāṃ parigṛhṇāti.",
    "K03psp_5u:2415": " subhūtir āha:",
    "K03psp_5u:2416": " kathaṃ bhagavan bodhisattvo mahāsattvaḥ śīlapāramitāyāṃ sthito vīryapāramitāṃ parigṛhṇāti?",
    "K03psp_5u:2417": " bhagavān āha:",
    "K03psp_5u:2418": " iha subhūte bodhisattvo mahāsattvo na kāyena na cittena vīryaṃ srasayati,",
    "K03psp_5u:2419": " sarvasattvā mayottārayitavyāḥ saṃsārataḥ amṛte dhātau pratiṣṭhāpayitavyāḥ,",
    "K03psp_5u:2420": " evaṃ khalu subhūte bodhisattvo mahāsattvaḥ śīlapāramitāyāṃ sthito vīryapāramitāṃ parigṛhṇāti.",
    "K03psp_5u:2421": " subhūtir āha:",
    "K03psp_5u:2422": " kathaṃ bhagavan bodhisattvo mahāsattvaḥ śīlapāramitāyāṃ sthito dhyānapāramitāṃ parigṛhṇāti?",
    "K03psp_5u:2423": " bhagavān āha:",
    "K03psp_5u:2424": " iha subhūte bodhisattvo mahāsattvaḥ prathamaṃ dhyānaṃ samāpadyate dvitīyaṃ dhyānaṃ samāpadyate tṛtīyaṃ dhyānaṃ samāpadyate caturthaṃ dhyānaṃ",
    "K03psp_5u:2425": " na ca śrāvakabhūmiṃ vā na pratyekabuddhabhūmiṃ vādhyālambate 'nyatra cāsyaivaṃ bhavati,",
    "K03psp_5u:2426": " iha mayā dhyānapāramitāyāṃ sthitvā sarvasattvāḥ saṃsārād uttārayitavyāḥ,",
    "K03psp_5u:2427": " evaṃ khalu subhūte bodhisattvo mahāsattvaḥ śīlapāramitāyāṃ sthito dhyānapāramitāṃ parigṛhṇāti.",
    "K03psp_5u:2428": " subhūtir āha:",
    "K03psp_5u:2429": " kathaṃ bhagavan bodhisattvo mahāsattvaḥ śīlapāramitāyāṃ sthitaḥ prajñāpāramitāṃ parigṛhṇāti?",
    "K03psp_5u:2430": " bhagavān āha:",
    "K03psp_5u:2431": " iha subhūte bodhisattvo mahāsattvaḥ śīlapāramitāyāṃ sthito na kañcid dharmaṃ saṃskṛtaṃ vāsaṃskṛtaṃ vā paśyati,",
    "K03psp_5u:2432": " na nimittan nānimittaṃ paśyati,",
    "K03psp_5u:2433": " na kasyacid dharmasyāsti tvaṃ vā nāsti tvaṃ vā paśyaty anyatra sarvadharmatathatān na vyativartante,",
    "K03psp_5u:2434": " tayā ca prajñāpāramitayopāyakauśalyena na śrāvakabhūmiṃ vā na pratyekabuddhabhūmiṃ vā pataty,",
    "K03psp_5u:2435": " evaṃ khalu subhūte bodhisattvo mahāsattvaḥ śīlapāramitāyāṃ sthitaḥ prajñāpāramitāṃ parigṛhṇāti.",
    "K03psp_5u:2436": " atha khalv āyuṣmān subhūtir bhagavantam etad avocat:",
    "K03psp_5u:2437": " kathaṃ bhagavan bodhisattvo mahāsattvaḥ kṣāntipāramitāyāṃ sthitvā dānapāramitāṃ parigṛhṇāti?",
    "K03psp_5u:2438": " bhagavān āha:",
    "K03psp_5u:2439": " iha subhūte bodhisattvasya mahāsattvasya (PSP_5:87)",
    "K03psp_5u:2440": " prathamacittotpādam upādāya yāvad bodhimaṇḍaniṣaṇṇasya sarvasattvā yady ākrośayeyuḥ",
    "K03psp_5u:2441": " paribhāṣerann aṅgapratyaṅgāni cācchidyus tatra bodhisattvasya mahāsattvasya kṣāntipāramitāyāṃ",
    "K03psp_5u:2442": " sthitasyaivaṃ bhavati,",
    "K03psp_5u:2443": " dātavyaṃ mayaiteṣāṃ sattvānāṃ dānaṃ,",
    "K03psp_5u:2444": " na mayaiteṣāṃ sattvānāṃ dānaṃ na dātavyaṃ,",
    "K03psp_5u:2445": " sa teṣāṃ sattvānām annam annārthikānāṃ dadāti,",
    "K03psp_5u:2446": " pānaṃ pānārthikānāṃ dadāti,",
    "K03psp_5u:2447": " yānaṃ yānārthikānāṃ dadāti,",
    "K03psp_5u:2448": " śayanāsanavastrahiraṇyasuvarṇamaṇimuktāvaiḍūryamarakataśaṃkhaśilāpravālavajrendranīlasarvaratnaglānapratyayabhaiṣajyapariṣkārādīni",
    "K03psp_5u:2449": " dadāti yāvad anyatarānyatarāṇi mānuṣyakāṇi pariṣkāropakaraṇāni dadāti,",
    "K03psp_5u:2450": " tac ca kuśalamūlaṃ sarvasattvasādhāraṇaṃ kṛtvā sarvākārajñatāyāṃ pariṇāmayati,",
    "K03psp_5u:2451": " tathā ca pariṇāmayati yathāsya trividhā buddhir na pravartate,",
    "K03psp_5u:2452": " ko vā pariṇāmayati,",
    "K03psp_5u:2453": " kiṃ vā pariṇāmayati,",
    "K03psp_5u:2454": " kutra vā pariṇāmayati. evaṃ khalu subhūte bodhisattvo mahāsattvaḥ kṣāntipāramitāyāṃ sthitvā dānapāramitāṃ parigṛhṇāti.",
    "K03psp_5u:2455": " subhūtir āha:",
    "K03psp_5u:2456": " kathaṃ bhagavan bodhisattvo nmahāsattvaḥ kṣāntipāramitāyāṃ sthitvā śīlapāramitāṃ parigṛhṇāti?",
    "K03psp_5u:2457": " bhagavān āha:",
    "K03psp_5u:2458": " iha subhūte bodhisattvo mahāsattvaḥ prathamacittotpādam upādāya yāvad bodhimaṇḍaniṣanṇo",
    "K03psp_5u:2459": " 'trāntare na kaścit sattvo jīvitād vyaparopito na daihikī bodhyaṅgatāghātadoṣakriyā vā utpāditā,",
    "K03psp_5u:2460": " nādattam ādadāti,",
    "K03psp_5u:2461": " na kāmamithyācārī bhavati,",
    "K03psp_5u:2462": " na mṛṣāvāg bhavati,",
    "K03psp_5u:2463": " na paruṣavāg bhavati,",
    "K03psp_5u:2464": " na piśunavāg bhavati,",
    "K03psp_5u:2465": " nābaddhapralāpī bhavati,",
    "K03psp_5u:2466": " nābhidhyālur bhavati,",
    "K03psp_5u:2467": " na vyāpannacitto bhavati,",
    "K03psp_5u:2468": " na mithyādṛṣṭir bhavati,",
    "K03psp_5u:2469": " na cāsya srāvakapratyekabuddhabhūmau cittaṃ krāmati,",
    "K03psp_5u:2470": " tāni ca kuśalamūlāni sarvasattvasādhāraṇāni kṛtvānuttarāyai samyaksaṃbodhaye pariṇāmayati,",
    "K03psp_5u:2471": " tathā ca pariṇāmayati yathāsya trividhā buddhir na pravartate,",
    "K03psp_5u:2472": " ka eṣa pariṇāmayati,",
    "K03psp_5u:2473": " kiṃ vā pariṇāmayati,",
    "K03psp_5u:2474": " kutra vā pariṇāmayati. evaṃ khalu subhūte bodhisattvo mahāsattvaḥ kṣāntipāramitāyāṃ sthitvā śīlapāramitāṃ parigṛhṇāti.",
    "K03psp_5u:2475": " subhūtir āha:",
    "K03psp_5u:2476": " kathaṃ bhagavan bodhisattvo mahāsattvaḥ kṣāntipāramitāyāṃ sthitvā vīryapāramitāṃ parigṛhṇāti?",
    "K03psp_5u:2477": " bhagavān āha:",
    "K03psp_5u:2478": " iha subhūte bodhisattvo mahāsattvaḥ kṣāntipāramitāyāṃ (PSP_5:88)",
    "K03psp_5u:2479": " sthitvā vīryaṃ sa vyañjanayati,",
    "K03psp_5u:2480": " nāhaṃ yojanaṃ vā gatvā yojanaśataṃ vā yojanasahasraṃ vā yojanaśatasahasraṃ vā yojanakoṭī niyutaśatasahasraṃ vā,",
    "K03psp_5u:2481": " lokadhātuṃ vā lokadhātuśataṃ vā lokadhātusahasraṃ vā lokadhātuśatasahasraṃ vā lokadhātuniyutaśatasahasraṃ",
    "K03psp_5u:2482": " vā lokadhātukoṭīṃ vā lokadhātukoṭīśataṃ vā lokadhātukoṭīsahasraṃ vā lokadhātukoṭīśatasahasraṃ",
    "K03psp_5u:2483": " vā lokadhātukoṭīniyutaśatasahasraṃ vā gatvā tatrāntaśa ekasattvam api śaraṇagamanaśikṣāpadeṣu",
    "K03psp_5u:2484": " na pratiṣṭhāpayeyaṃ srotaāpattiphale vā sakṛdāgāmiphale vā anāgāmiphale vā arhattvaphale",
    "K03psp_5u:2485": " vā na pratiṣṭhāpayeyaṃ pratyekabodhau vā na pratiṣṭhāpayeyam anuttarāyāṃ vā samyaksaṃbodhau",
    "K03psp_5u:2486": " na pratiṣṭhāpayeyaṃ,",
    "K03psp_5u:2487": " tāni ca kuśalamūlāni sarvasattvaiḥ sārdhaṃ sādhāraṇāni kṛtvānuttarāyai samyaksaṃbodhaye pariṇāmayati tathā ca pariṇāmayati yathāsya trividhā buddhir na pravartate,",
    "K03psp_5u:2488": " ko vā pariṇāmayati,",
    "K03psp_5u:2489": " kiṃ vā pariṇāmayati,",
    "K03psp_5u:2490": " kutra vā pariṇāmayati. evaṃ khalu subhūte bodhisattvo mahāsattvaḥ kṣānatipāramitāyāṃ sthitvā vīryapāramitāṃ parigṛhṇāti.",
    "K03psp_5u:2491": " subhūtir āha:",
    "K03psp_5u:2492": " kathaṃ bhagavan bodhisattvo mahāsattvaḥ kṣāntipāramitāyāṃ sthitvā dhyānapāramitāṃ parigṛhṇāti?",
    "K03psp_5u:2493": " bhagavān āha:",
    "K03psp_5u:2494": " iha subhūte bodhisattvo mahāsattvaḥ kṣāntipāramitāyāṃ sthitvā prathamaṃ dhyānam upasaṃpadya viharati,",
    "K03psp_5u:2495": " dvitīyaṃ dhyānam upasaṃpadya viharati,",
    "K03psp_5u:2496": " tṛtīyaṃ dhyānam upasaṃpadya viharati,",
    "K03psp_5u:2497": " caturthaṃ dhyānam upasaṃpadya viharati,",
    "K03psp_5u:2498": " utpannotpannāṃś cittacetasikān dharmān kuśalamūlopasaṃhitān sarvasattveṣu sādhāraṇān kṛtvā sarvākārajñatāyāṃ pariṇāmayati,",
    "K03psp_5u:2499": " tathā ca pariṇāmayati,",
    "K03psp_5u:2500": " yathā dhyānāni ca dhyānāṅgāni ca tasmin samaye nopalabhate. evaṃ khalu subhūte bodhisattvo mahāsattvaḥ kṣāntipāramitāyāṃ sthitvā dhyānapāramitāṃ",
    "K03psp_5u:2501": " subhūtir āha:",
    "K03psp_5u:2502": " kathaṃ bhagavan bodhisattvo mahāsattvaḥ kṣāntipāramitāyāṃ sthitvā prajñāpāramitāṃ parigṛhṇāti?",
    "K03psp_5u:2503": " bhagavān āha:",
    "K03psp_5u:2504": " iha subhūte bodhisattvo mahāsattvaḥ kṣāntipāramitāyāṃ sthitvā tasmin samaye dharme dharmānupaśyī viharati,",
    "K03psp_5u:2505": " viviktavihāreṇa vā śāntākāreṇa vākṣayākāreṇa vā na ca tāṃ dharmatāṃ sākṣātkaroti,",
    "K03psp_5u:2506": " yāvac ca na bodhimaṇḍe niṣaṇṇo bhavati,",
    "K03psp_5u:2507": " tatra ca niṣadya (PSP_5:89)",
    "K03psp_5u:2508": " sarvākārajñatām anuprāpsyati,",
    "K03psp_5u:2509": " utthāya dharmacakraṃ pravartayiṣyati,",
    "K03psp_5u:2510": " tāni ca kuśalamūlāni sarvasattvasādhāraṇāni kṛtvānuttarāyai samyaksaṃbodhaye pariṇāmayati,",
    "K03psp_5u:2511": " tathā ca pariṇāmayati yathāsya trividhā buddhir na pravartate,",
    "K03psp_5u:2512": " ko vā pariṇāmayati,",
    "K03psp_5u:2513": " kiṃ vā pariṇāmayati,",
    "K03psp_5u:2514": " kutra vā pariṇāmayati. evaṃ khalu subhūte bodhisattvo mahāsattvaḥ kṣāntipāramitāyāṃ sthitvā prajñāpāramitāṃ parigṛhṇāti,",
    "K03psp_5u:2515": " tathā ca parigṛhṇāti yathā nodgṛhṇāti tāvan notsṛjati.",
    "K03psp_5u:2516": " atha khalv āyuṣmān subhūtir bhagavantam etad avocat:",
    "K03psp_5u:2517": " kathaṃ bhagavan bodhisattvo mahāsattvo vīryapāramitāyāṃ sthitvā dānapāramitāṃ parigṛhṇāti?",
    "K03psp_5u:2518": " bhagavān āha:",
    "K03psp_5u:2519": " iha subhūte bodhisattvo mahāsattvo vīryapāramitāyāṃ sthitvā kāyena cittena caran na nikṣipati,",
    "K03psp_5u:2520": " avaśyañ caiva mayānuttarā samyaksaṃbodhir abhisaṃboddhavyā,",
    "K03psp_5u:2521": " na mayā nābhisaṃboddhavyānuttarā samyaksaṃbodhiḥ,",
    "K03psp_5u:2522": " sattvānāṃ ca kṛtena yojanaṃ vā yojanaśataṃ vā yojanasahasraṃ vā yojanaśatasahasraṃ",
    "K03psp_5u:2523": " vā yojanakoṭīniyutaśatasahasraṃ vā lokadhātuṃ vā lokadhātuśataṃ vā lokadhātusahasraṃ",
    "K03psp_5u:2524": " vā lokadhātuśatasahasraṃ vā lokadhātukoṭīniyutaśatasahasraṃ vā gatvā vīryapāramitāyāṃ",
    "K03psp_5u:2525": " sthitvāntaśa ekasattvam apy anuttarāyāṃ samyaksaṃbodhau pratiṣṭhāpayati,",
    "K03psp_5u:2526": " saced bodhisattvayānikaṃ pudgalaṃ labheta taṃ bodhicaryāsu pratiṣṭhāpayati. śrāvakayānikaṃ pudgalaṃ śrāvakatvāya pratiṣṭhāpayati,",
    "K03psp_5u:2527": " pratyekabuddhayānikaṃ pudgalaṃ pratyekabodhau pratiṣṭhāpayaty,",
    "K03psp_5u:2528": " antaśa ekasattvam api daśakuśaleṣu karmapatheṣu samādāpayati,",
    "K03psp_5u:2529": " sa tad dharmadānaṃ dattvā āmiṣadānena sattvān saṃtarpayati. sa tat kuśalamūlaṃ na śrāvakabhūmau vā na pratyekabuddhabhūmau vā pariṇāmayaty,",
    "K03psp_5u:2530": " anyatra sarvasattvaiḥ sārdhaṃ sādhāraṇaṃ kṛtvānuttarāyai samyaksaṃbodhaye pariṇāmayati,",
    "K03psp_5u:2531": " tathā ca pariṇāmayati yathāsya trividhā buddhir na pravartate,",
    "K03psp_5u:2532": " ko vā pariṇāmayati,",
    "K03psp_5u:2533": " kiṃ vā pariṇāmayati,",
    "K03psp_5u:2534": " kutra vā pariṇāmayati. evaṃ khalu subhūte bodhisattvo mahāsattvo vīryapāramitāyāṃ sthitvā dānapāramitāṃ parigṛhṇāti.",
    "K03psp_5u:2535": " subhūtir āha:",
    "K03psp_5u:2536": " kathaṃ bhagavan bodhisattvo mahāsattvo vīryapāramitāyāṃ sthitvā śīlapāramitāṃ parigṛhṇāti?",
    "K03psp_5u:2537": " bhagavān āha:",
    "K03psp_5u:2538": " iha subhūte bodhisattvo mahāsattvaḥ prathamacittotpādam upādāya,",
    "K03psp_5u:2539": " yāvad bodhimaṇḍa etasminn antare,",
    "K03psp_5u:2540": " ātmanā ca prāṇātipātāt prativirato bhavati,",
    "K03psp_5u:2541": " parāṃś ca prāṇātipātaprativiratau samādāpayati,",
    "K03psp_5u:2542": " prāṇātipātavirateś ca varṇaṃ bhāṣate,",
    "K03psp_5u:2543": " ye cānye prāṇātipātāt prativiratā bhavanti,",
    "K03psp_5u:2544": " teṣāṃ ca varṇavādī bhavati samanujñaḥ. ātmanā cādattādānāt prativirato bhavati,",
    "K03psp_5u:2545": " parāṃś cādattādānaprativiratau samādāpayati,",
    "K03psp_5u:2546": " adattādānavirateś ca varṇaṃ bhāṣate,",
    "K03psp_5u:2547": " ye cānye 'dattādānāt prativiratā bhavanti,",
    "K03psp_5u:2548": " teṣāṃ ca varṇavādī bhavati samanujñaḥ. ātmanā ca kāmamithyācārāt prativirato bhavati,",
    "K03psp_5u:2549": " parāṃś ca kāmamithyācāraprativiratau samādāpayati,",
    "K03psp_5u:2550": " kāmamithyācāravirateś ca varṇaṃ bhāṣate,",
    "K03psp_5u:2551": " ye cānye kāmamithyācārāt prativiratā bhavanti,",
    "K03psp_5u:2552": " teṣām api varṇavādī bhavati samanujñaḥ. ātmanā ca mṛṣāvādāt prativirato bhavati,",
    "K03psp_5u:2553": " parāṃś ca mṛṣāvādaviratau samādāpayati,",
    "K03psp_5u:2554": " mṛṣāvādavirateś ca varṇaṃ bhāṣate,",
    "K03psp_5u:2555": " ye cānye mṛṣāvādāt prativiratā bhavanti,",
    "K03psp_5u:2556": " teṣām api varṇavādī bhavati samanujñaḥ. ātmanā ca paruṣavacanāt prativirato bhavati,",
    "K03psp_5u:2557": " parāṃś ca paruṣavacanaviratau samādāpayati,",
    "K03psp_5u:2558": " paruṣavacanavirateś ca varṇaṃ bhāṣate,",
    "K03psp_5u:2559": " ye cānye paruṣavacanāt prativiratā bhavanti,",
    "K03psp_5u:2560": " teṣām api varṇavādī bhavati samanujñaḥ. ātmanā ca piśunavacanāt prativirato bhavati,",
    "K03psp_5u:2561": " parāṃś ca piśunavacanaviratau samādāpayati,",
    "K03psp_5u:2562": " piśunavacanavirateś ca varṇaṃ bhāsate,",
    "K03psp_5u:2563": " ye cānye piśunavacanāt prativiratā bhavanti,",
    "K03psp_5u:2564": " teṣām api varṇavādī bhavati samanujñaḥ. ātmanā cābaddhapralāpāt prativirato bhavati,",
    "K03psp_5u:2565": " parāṃś cābaddhapralāpaviratau samādāpayati,",
    "K03psp_5u:2566": " abaddhapralāpavirateś ca varṇaṃ bhāṣate,",
    "K03psp_5u:2567": " ye 'pi cānye 'baddhapralāpāt prativiratā bhavanti,",
    "K03psp_5u:2568": " teṣām api varṇavādī bhavati samanujñaḥ. ātmanā cābhidhyāyāḥ prativirato bhavati,",
    "K03psp_5u:2569": " parāṃś cābhidhyāviratau samādāpayati,",
    "K03psp_5u:2570": " abhidhyāvirateś ca varṇaṃ bhāṣate,",
    "K03psp_5u:2571": " ye 'pi cānye 'bhidhyāyāḥ prativiratā bhavanti,",
    "K03psp_5u:2572": " teṣām api varṇavādī bhavati samanujñaḥ. ātmanā ca vyāpādāt prativirato bhavati,",
    "K03psp_5u:2573": " parāṃś ca vyāpādaviratau samādāpayati,",
    "K03psp_5u:2574": " vyāpādavirateś ca varṇaṃ bhāṣate,",
    "K03psp_5u:2575": " ye 'pi cānye vyāpādāt prativiratā bhavanti,",
    "K03psp_5u:2576": " teṣām api varṇavādī bhavati samanujñaḥ. ātmanā ca mithyādṛṣṭeḥ prativirato bhavati,",
    "K03psp_5u:2577": " parāṃś ca mithyādṛṣṭiviratau samādāpayati,",
    "K03psp_5u:2578": " mithyādṛṣṭivirateś ca varṇaṃ bhāṣate, (PSP_5:91)",
    "K03psp_5u:2579": " ye 'pi cānye mithyādṛṣṭeḥ prativiratā bhavanti,",
    "K03psp_5u:2580": " teṣām api varṇavādī bhavati samanujñaḥ. sa tayā śīlapāramitayā na kāmadhātuṃ prārthayati,",
    "K03psp_5u:2581": " na rūpadhātuṃ prārthayati,",
    "K03psp_5u:2582": " nārūpyadhātuṃ prārthayati,",
    "K03psp_5u:2583": " na śrāvakabhūmiṃ prārthayati,",
    "K03psp_5u:2584": " na pratyekabuddhabhūmiṃ prārthayati,",
    "K03psp_5u:2585": " anyatra tat kuśalamūlaṃ sarvasattvaiḥ sārdhaṃ sādhāraṇaṃ kṛtvānuttarāyāṃ samyaksaṃbodhau pariṇāmayati,",
    "K03psp_5u:2586": " tathā ca pariṇāmayati yathāsya trividhā buddhir na pravartate,",
    "K03psp_5u:2587": " ko vā pariṇāmayati,",
    "K03psp_5u:2588": " kiṃ vā pariṇāmayati,",
    "K03psp_5u:2589": " kutra vā pariṇāmayati. evaṃ khalu subhūte bodhisattvo mahāsattvo vīryapāramitāyāṃ sthitvā śīlapāramitāṃ parigṛhṇāti.",
    "K03psp_5u:2590": " subhūtir āha:",
    "K03psp_5u:2591": " kathaṃ bhagavan bodhisattvo mahāsattvo vīryapāramitāyāṃ sthitvā kṣāntipāramitāṃ parigṛhṇāti?",
    "K03psp_5u:2592": " bhagavān āha:",
    "K03psp_5u:2593": " iha subhūte bodhisattvasya mahāsattvasya prathamacittotpādam upādāya yāvad bodhimaṇḍaniṣaṇṇasya",
    "K03psp_5u:2594": " manuṣyabhūto vāmanuṣyabhūto vā cittavikṣepaṃ vā kuryād aṅgapratyaṅgāni cchitvā ādāya gacchet,",
    "K03psp_5u:2595": " tatra bodhisattvasya mahāsattvasya vīryapāramitāyāṃ sthitasya naivaṃ bhavati,",
    "K03psp_5u:2596": " ko me cchinatti vā bhinatti vā harati vā,",
    "K03psp_5u:2597": " 'nyatra cāsyaivaṃ bhavati,",
    "K03psp_5u:2598": " sulabdhā me lābhā yeṣām evāham arthāya kāyaṃ pariharāmi,",
    "K03psp_5u:2599": " te caivāgamyāṅgapratyaṅgāni cchitvā gacchanti,",
    "K03psp_5u:2600": " dharmatā cāsya prakṛtyā sumanasikṛtā bhavati,",
    "K03psp_5u:2601": " tāni ca kuśalamūlāni na śrāvakabhūmau vā na pratyekabuddhabhūmau vā pariṇāmayaty,",
    "K03psp_5u:2602": " anyatra sarva sattvaiḥ sārdhaṃ sādhāraṇāni kṛtvānuttarāyāṃ samyaksaṃbodhau pariṇāmayati,",
    "K03psp_5u:2603": " tathā ca pariṇāmayati yathāsya trividhā buddhir na bhavati,",
    "K03psp_5u:2604": " ko vā pariṇāmayati,",
    "K03psp_5u:2605": " kiṃ vā pariṇāmayati,",
    "K03psp_5u:2606": " kutra vā pariṇāmayati. evaṃ khalu subhūte bodhisattvo mahāsattvo vīryapāramitāyāṃ sthitvā kṣāntipāramitāṃ parigṛhṇāti.",
    "K03psp_5u:2607": " subhūtir āha:",
    "K03psp_5u:2608": " kathaṃ bhagavan bodhisattvo mahāsattvo vīryapāramitāyāṃ sthitvā dhyānapāramitāṃ parigṛhṇāti?",
    "K03psp_5u:2609": " bhagavān āha:",
    "K03psp_5u:2610": " iha subhūte bodhisattvo mahāsattvo viviktaṃ kāmair viviktaṃ pāpakair akuśalair dharmaiḥ",
    "K03psp_5u:2611": " savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharati.",
    "K03psp_5u:2612": " vitarkavicārāṇāṃ vyupaśamād adhyātmaṃ saṃprasādāc cetasa ekotībhāvād avitarkam avicāraṃ",
    "K03psp_5u:2613": " samādhijaṃ prītisukhaṃ dvitīyaṃ dhyānam upasaṃpadya viharati. prīteś ca virāgād upekṣako viharati,",
    "K03psp_5u:2614": " smṛtimān saṃprajānaṃ sukhaṃ ca kāye na (PSP_5:92)",
    "K03psp_5u:2615": " pratisaṃvedayati yat tad āryā ācakṣate,",
    "K03psp_5u:2616": " upekṣakaḥ smṛtimān sukhavihārī tṛtīyaṃ dhyānam upasaṃpadya viharati. sa sukhasya",
    "K03psp_5u:2617": " ca prahāṇād duṣkhasya ca prahāṇāt pūrvam eva saumanasyadaurmanasyayor astaṃgamād",
    "K03psp_5u:2618": " aduṣkhāsukham upekṣāsmṛtipariśuddhañ caturthaṃ dhyānam upasaṃpadya viharati. sa sarvasattveṣu",
    "K03psp_5u:2619": " sukhasaṃjñāmanasikārād maitrīm apramāṇām upasaṃpadya viharati,",
    "K03psp_5u:2620": " sa sarvasattveṣu duṣkhasaṃjñāmanasikārāt karuṇām apramāṇām upasaṃpadya viharati,",
    "K03psp_5u:2621": " sa sarvasattveṣu pramuditāsaṃjñāmanasikārād muditām apramāṇām upasaṃpadya viharati,",
    "K03psp_5u:2622": " sa sarvasattveṣu sukhaduḥkhasaṃjñāmanasikārād upekṣām apramāṇām upasaṃpadya viharati.",
    "K03psp_5u:2623": " sa rūpe audārikasaṃjñāyāḥ prahāṇād ākāśasaṃjñāyāś ca manasikārād ākāśānantyāyatanam",
    "K03psp_5u:2624": " upasaṃpadya viharati,",
    "K03psp_5u:2625": " sa vijñāne śāntasaṃjñāyā manasikārād vijñānānantyāyatanam upasaṃpadya viharati,",
    "K03psp_5u:2626": " sa ākiṃcanyāyataneṣu śāntasaṃjñāmanasikārād ākiṃcanyāyatanam upasaṃpadya viharati,",
    "K03psp_5u:2627": " sa naivasaṃjñānāsaṃjñāyāḥ śāntasaṃjñāyā manasikārād naivasaṃjñānāsaṃjñāyatanam upasaṃpadya viharati. sa teṣām apramāṇānāñ cārūpyasamāpattīnāṃ ca vipākan na pratigṛhṇāty,",
    "K03psp_5u:2628": " anyatra yatra sarvasattvānām arthe kartavyaḥ,",
    "K03psp_5u:2629": " tatropapadyate sa tān sattvān ṣaṭsu pāramitāsu paripācayati dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ",
    "K03psp_5u:2630": " buddhakṣetreṇa buddhakṣetraṃ saṃkrāmati,",
    "K03psp_5u:2631": " buddhāṃś ca bhagavataḥ paryupāste paripṛcchati paripraśnīkurute kuśalamūlāvaropanatayā,",
    "K03psp_5u:2632": " tāni ca kuśalamūlāni sarvasattveṣu sādhāraṇāni kṛtvānuttarāyai samyaksaṃbodhaye pariṇāmayati,",
    "K03psp_5u:2633": " tathā ca pariṇāmayati yathāsya trividhā buddhir na bhavati,",
    "K03psp_5u:2634": " ko vā pariṇāmayati,",
    "K03psp_5u:2635": " kiṃ vā pariṇāmayati,",
    "K03psp_5u:2636": " kutra vā pariṇāmayati. evaṃ khalu subhūte bodhisattvo mahāsattvo vīryapāramitāyāṃ sthitvā dhyānapāramitāṃ parigṛhṇāti.",
    "K03psp_5u:2637": " subhūtir āha:",
    "K03psp_5u:2638": " kathaṃ bhagavan bodhisattvo mahāsattvo vīryapāramitāyāṃ sthitvā prajñāpāramitāṃ parigṛhṇāti?",
    "K03psp_5u:2639": " bhagavān āha:",
    "K03psp_5u:2640": " iha subhūte bodhisattvo mahāsattvo vīryapāramitāyāṃ sthitvā na dānapāramitān dravyataḥ",
    "K03psp_5u:2641": " samanupaśyati na bhāvato na nimittato na śīlapāramitāṃ dravyataḥ samanupaśyati na",
    "K03psp_5u:2642": " bhāvato na nimittato,",
    "K03psp_5u:2643": " na kṣāntipāramitāṃ dravyataḥ samanupaśyati na bhāvato na nimittato,",
    "K03psp_5u:2644": " na vīryapāramitāṃ dravyataḥ samanupaśyati na bhāvato na nimittato, na",
    "K03psp_5u:2645": " (PSP_5:93) dhyānapāramitāṃ dravyataḥ samanupaśyati na bhāvato na nimittato,",
    "K03psp_5u:2646": " na prajñāpāramitāṃ dravyataḥ samanupsaśyati na bhāvato na nimittataḥ. evaṃ smṛtyupasthānasamyakprahāṇarddhipādendriyabalabodhyaṅgāni",
    "K03psp_5u:2647": " mārgaṃ na dravyataḥ samanupaśyati na bhāvato na nimittataḥ,",
    "K03psp_5u:2648": " adhyātmaśūnyatāṃ bahirdhāśūnyatām adhyātmabahirdhāśūnyatāṃ yāvad abhāvasvabhāvaśūnyatān na dravyataḥ samanupaśyati na bhāvato na nimittataḥ,",
    "K03psp_5u:2649": " āryasatyāprmāṇadhyānārūpyasamāpattīr na dravyataḥ samanupaśyati na bhāvato na nimittataḥ,",
    "K03psp_5u:2650": " śūnyatānimittāpraṇihitāni pañcābhijñā na dravyataḥ samanupaśyati na bhāvato na nimittataḥ,",
    "K03psp_5u:2651": " sarvavimokṣasamādhisamāpattidhāraṇīmukhāni na dravyataḥ samanupaśyati na bhāvato na nimittataḥ,",
    "K03psp_5u:2652": " daśabalaviśāradyapratisaṃvidāveṇikābuddhadharmān na dravyataḥ samanupaśyati na bhāvato na nimittataḥ,",
    "K03psp_5u:2653": " sarvākārajñatān na dravyataḥ samanupaśyati na bhāvato na nimittataḥ,",
    "K03psp_5u:2654": " sarvadharmān na dravyataḥ samanupaśyati na bhāvato na nimittataḥ. sa evaṃ paśyan na kvacid dharmaniketaṃ karoti,",
    "K03psp_5u:2655": " sa yathā vādī tathā kārī ca bhavati,",
    "K03psp_5u:2656": " sa tāni kuśalamūlāni sarvasattvaiḥ sārdhaṃ sādhāraṇāni kṛtvānuttarāyai samyaksaṃbodhaye pariṇāmayati,",
    "K03psp_5u:2657": " tathā ca pariṇāmayati yathāsya trividhā buddhir na bhavati,",
    "K03psp_5u:2658": " ko vā pariṇāmayati,",
    "K03psp_5u:2659": " kiṃ vā pariṇāmayati,",
    "K03psp_5u:2660": " kutra vā pariṇāmayati. evaṃ khalu subhūte bodhisattvo mahāsattvo vīryapāramitāyāṃ sthitvā prajñāpāramitāṃ parigṛhṇāti.",
    "K03psp_5u:2661": " atha khalv āyuṣmān subhūtir bhagavantam etad avocat:",
    "K03psp_5u:2662": " kathaṃ bhagavan bodhisattvo mahāsattvo dhyānapāramitāyāṃ sthito dānapāramitāṃ parigṛhṇāti?",
    "K03psp_5u:2663": " bhagavān āha:",
    "K03psp_5u:2664": " iha subhūte bodhisattvo mahāsattvo dhyānapāramitāyāṃ sthito viviktaṃ kāmair viviktaṃ",
    "K03psp_5u:2665": " pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ",
    "K03psp_5u:2666": " dhyānam upasaṃpadya viharati. vitarkavicārāṇāṃ vyupaśamād adhyātmaṃ saṃprasādāc caitasa",
    "K03psp_5u:2667": " ekotībhāvād avitarkam avicāraṃ vivekajaṃ prītisukhaṃ dvitīyaṃ dhyānam upasaṃpadya",
    "K03psp_5u:2668": " viharati. prīteś ca virāgād upekṣako viharati,",
    "K03psp_5u:2669": " smṛtimān saṃprajānaṃ sukhaṃ ca kāye na pratisaṃvedayati yat tad āryā ācakṣate upeksakaḥ",
    "K03psp_5u:2670": " smṛtimān sukhavihārī tṛtīyaṃ dhyānam upasaṃpadya viharati. sa sukhasya ca prahāṇāt",
    "K03psp_5u:2671": " duḥkhasya ca prahāṇāt pūrvam eva saumanasyadaurmanasyayor astaṃgamād aduṣkhāsukham",
    "K03psp_5u:2672": " upekṣāsmṛtipariśuddhañ (PSP_5:94)",
    "K03psp_5u:2673": " caturthaṃ dhyānam upasaṃpadya viharati. evam ākāśānantyāyatanasamāpattiṃ vijñānānantyāyatanasamāpattim",
    "K03psp_5u:2674": " ākiṃcanyāyatanasamāpattiṃ naivasaṃjñānāsaṃjñāyatanasamāpattim upasaṃpadya viharati,",
    "K03psp_5u:2675": " tatra dhyānapāramitāyāṃ sthito 'vikṣiptamānasas teṣāṃ sattvānām āmiṣadānaṃ dharmadānaṃ ca dadāti,",
    "K03psp_5u:2676": " parāṃś cāmiṣadāne dharmadāne ca samādāpayati,",
    "K03psp_5u:2677": " āmiṣadānasya dharmadānasya ca varṇaṃ bhāṣate,",
    "K03psp_5u:2678": " ye 'pi cānye āmiṣadānaṃ dharmadānañ ca dadāti,",
    "K03psp_5u:2679": " teṣāṃ ca varṇavādī bhavati samanujñaḥ. tac ca kuśalamūlaṃ na śrāvakabhūmau vā na pratyekabuddhabhūmau vā pariṇāmayaty,",
    "K03psp_5u:2680": " anyatra sarvasattvaiḥ sārdhaṃ sādhāraṇaṃ kṛtvānuttarāyai samyaksaṃbodhaye pariṇāmayati,",
    "K03psp_5u:2681": " tathā ca pariṇāmayati yathāsya trividhā buddhir na bhavati,",
    "K03psp_5u:2682": " ko vā pariṇāmayati,",
    "K03psp_5u:2683": " kiṃ vā pariṇāmayati,",
    "K03psp_5u:2684": " kutra vā pariṇāmayati. evaṃ khalu subhūte bodhisattvo mahāsattvo dhyānapāramitāyāṃ sthito dānapāramitāṃ parigṛhṇāti.",
    "K03psp_5u:2685": " subhūtir āha:",
    "K03psp_5u:2686": " kathaṃ bhagavan bodhisattvo mahāsattvo dhyānapāramitāyāṃ sthitaḥ śīlapāramitāṃ parigṛhṇāti?",
    "K03psp_5u:2687": " bhagavān āha:",
    "K03psp_5u:2688": " iha subhūte bodhisattvasya mahāsattvasya dhyānapāramitāyāṃ sthitasya na rāgasahagataṃ cittam utpadyate,",
    "K03psp_5u:2689": " na doṣasahagataṃ cittam utpadyate,",
    "K03psp_5u:2690": " na mohasahagataṃ cittam utpadyate,",
    "K03psp_5u:2691": " na vicikitsāsahagataṃ cittam utpadyate,",
    "K03psp_5u:2692": " anyatra sarvākārajñatā pratisaṃyuktair manasikārair viaharati tac ca kuśalamūlaṃ",
    "K03psp_5u:2693": " na śrāvakabhūmau vā na pratyekabuddhabhūmau vā pariṇāmayaty anyatra sarvasattvaiḥ",
    "K03psp_5u:2694": " sārdhaṃ sādhāraṇaṃ kṛtvānuttarāyai samyaksaṃbodhaye pariṇāmayati tathā ca pariṇāmayati,",
    "K03psp_5u:2695": " yathāsya trividhā buddhir na bhavati,",
    "K03psp_5u:2696": " ko vā pariṇāmayati,",
    "K03psp_5u:2697": " kiṃ vā pariṇāmayati,",
    "K03psp_5u:2698": " kutra vā pariṇāmayati. evaṃ khalu subhūte bodhisattvo mahāsattvo dhyānapāramitāyāṃ sthitaḥ śīlapāramitāṃ parigṛhṇāti.",
    "K03psp_5u:2699": " subhūtir āha:",
    "K03psp_5u:2700": " kathaṃ bhagavan bodhisattvo mahāsattvo dhyānapāramitāyāṃ sthitaḥ kṣāntipāramitāṃ parigṛhṇāti?",
    "K03psp_5u:2701": " bhagavān āha:",
    "K03psp_5u:2702": " iha subhūte bodhisattvo mahāsattvo dhyānapāramitāyāṃ sthitaḥ phenapiṇḍopamaṃ rūpaṃ pratyavekṣate,",
    "K03psp_5u:2703": " budbdopamāṃ vedanāṃ pratyavekṣate,",
    "K03psp_5u:2704": " marīcyupamāṃ saṃjñāṃ pratyavekṣate,",
    "K03psp_5u:2705": " kadalyupamān saṃskārān pratyavekṣate,",
    "K03psp_5u:2706": " māyopamaṃ vijñānaṃ pratyavekṣate. tasyaivaṃ pratyavekṣamāṇasya pañcaskandheṣv asārakasaṃjñā pratyupasthitā bhavati, tasyaivaṃ (PSP_5:95)",
    "K03psp_5u:2707": " pratyavekṣamāṇasyaivaṃ bhavati,",
    "K03psp_5u:2708": " kasya vā rūpaṃ,",
    "K03psp_5u:2709": " kasya vā vedanā,",
    "K03psp_5u:2710": " kasya vā saṃjñā,",
    "K03psp_5u:2711": " kasya vā saṃskārāḥ,",
    "K03psp_5u:2712": " kasya vā vijñānaṃ,",
    "K03psp_5u:2713": " tasyaivaṃ pratyavekṣamāṇasyaivaṃ bhavati,",
    "K03psp_5u:2714": " ko vātrākruṣyate vā paribhāṣyate vā,",
    "K03psp_5u:2715": " ākruṣyamāṇasya vā paribhāṣyamāṇasya vā na vyāpāda utpadyate. sa tat kuśalamūlaṃ sarvasattvasādhāraṇaṃ kṛtvānuttarāyai samyaksaṃbodhaye pariṇāmayati,",
    "K03psp_5u:2716": " tathā ca pariṇāmayati yathāsya trividhā buddhir na bhavati,",
    "K03psp_5u:2717": " ko vā pariṇāmayati,",
    "K03psp_5u:2718": " kiṃ vā pariṇāmayati,",
    "K03psp_5u:2719": " kutra vā pariṇāmayati. evaṃ khalu subhūte bodhisattvo mahāsattvo dhyānapāramitāyāṃ sthitaḥ kṣāntipāramitāṃ parigṛhṇāti.",
    "K03psp_5u:2720": " subhūtir āha:",
    "K03psp_5u:2721": " kathaṃ bhagavan bodhisattvo mahāsattvo dhyānapāramitāyāṃ sthito vīryapāramitāṃ parigṛhṇāti?",
    "K03psp_5u:2722": " bhagavān āha:",
    "K03psp_5u:2723": " iha subhūte bodhisattvo mahāsattvo viviktaṃ kāmair viviktaṃ pāpakair akuśalamūlair",
    "K03psp_5u:2724": " dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya",
    "K03psp_5u:2725": " viharati. vitarkavicārāṇāṃ vyupaśamād adhyātmaṃ saṃprasādāc cetasa ekotībhāvād avitarkam",
    "K03psp_5u:2726": " avicāraṃ vivekajaṃ prītisukhaṃ dvitīyaṃ dhyānam upasaṃpadya viharati. prīteś ca virāgād upekṣako viharati,",
    "K03psp_5u:2727": " smṛtimān saṃprajānaṃ sukhañ ca kāye na pratisaṃvedayati,",
    "K03psp_5u:2728": " yat tad āryā ācakṣate,",
    "K03psp_5u:2729": " upekṣakaḥ smṛtimān sukhavihārī tṛtīyaṃ dhyānam upasaṃpadya viharati. sukhasya ca",
    "K03psp_5u:2730": " prahāṇād duḥkhasya ca prahāṇāt pūrvam eva saumanasyadaurmanasyayor astaṃgamād aduḥkhāsukham",
    "K03psp_5u:2731": " upekṣāsmṛtipariśuddhaṃ caturthaṃ dhyānam upasaṃpadya viharati,",
    "K03psp_5u:2732": " sa dhyānānāṃ dhyānāṅgānāṃ nimittaṃ na gṛhṇāti,",
    "K03psp_5u:2733": " sa evaṃ samāhitacitto 'nekavidham ṛddhividhiṃ pratyanubhavati,",
    "K03psp_5u:2734": " vistareṇa kartavyaṃ,",
    "K03psp_5u:2735": " yāvad divyena śrotradhātunā ubhau śabdau śṛṇoti divyañ ca mānuṣyakañ ca,",
    "K03psp_5u:2736": " sa parasattvānāṃ parapudgalānāṃ cetasaiva cittaṃ prajānāti,",
    "K03psp_5u:2737": " vistareṇa yāvad anuttaraṃ cittam iti yathābhūtaṃ prajānāty,",
    "K03psp_5u:2738": " anekavidhaṃ pūrvanivāsam anusmarati,",
    "K03psp_5u:2739": " vistareṇa yāvad divyena cakṣuṣā viśuddhenātikrāntamānuṣyakena yāvad yathākarmopagān sattvān paśyati,",
    "K03psp_5u:2740": " sa iha pañcasv abhijñāsu pratiṣṭhāya buddhakṣetreṇa buddhakṣetraṃ gacchati,",
    "K03psp_5u:2741": " buddhān bhagavataḥ paryupāste paripṛcchati paripraśnīkaroti kuśalamūlāny avaropayati,",
    "K03psp_5u:2742": " buddhakṣetrañ ca pariśodhayati, tāni (PSP_5:96)",
    "K03psp_5u:2743": " ca kuśalamulāni na śrāvakabhūmau vā na pratyekabuddhabhūmau vā pariṇāmayaty,",
    "K03psp_5u:2744": " anyatra sarvasattvaiḥ sārdhaṃ sādhāraṇāni kṛtvānuttarāyai samyaksaṃbodhaye pariṇāmayati,",
    "K03psp_5u:2745": " tathā ca pariṇāmayati yathāsya trividhā buddhir na bhavati,",
    "K03psp_5u:2746": " ko vā pariṇāmayati,",
    "K03psp_5u:2747": " kiṃ vā pariṇāmayati,",
    "K03psp_5u:2748": " kutra vā pariṇāmayati. evaṃ khalu subhūte bodhisattvo mahāsattvo dhyānapāramitāyāṃ sthito vīryapāramitāṃ parigṛhṇāti.",
    "K03psp_5u:2749": " subhūtir āha:",
    "K03psp_5u:2750": " kathaṃ bhagavan bodhisattvo mahāsattvo dhyānapāramitāyāṃ sthitaḥ prajñāpāramitāṃ parigṛhṇāti?",
    "K03psp_5u:2751": " bhagavān āha:",
    "K03psp_5u:2752": " iha subhūte bodhisattvo mahāsattvo dhyānapāramitāyāṃ sthito rūpaṃ nopalabhate,",
    "K03psp_5u:2753": " vedanāṃ saṃjñāṃ saṃskārān,",
    "K03psp_5u:2754": " vijñānaṃ nopalabhate,",
    "K03psp_5u:2755": " skandhadhātvāyatanāni nopalabhate,",
    "K03psp_5u:2756": " pratītyasamutpādaṃ pratītyasamutpādāṅgāni nopalabhate,",
    "K03psp_5u:2757": " dānapāramitāṃ nopalabhate,",
    "K03psp_5u:2758": " śīlapāramitāṃ nopalabhate,",
    "K03psp_5u:2759": " kṣāntipāramitāṃ nopalabhate,",
    "K03psp_5u:2760": " vīryapāramitāṃ nopalabhate,",
    "K03psp_5u:2761": " dhyānapāramitāṃ nopalabhate,",
    "K03psp_5u:2762": " prajñāpāramitāṃ nopalabhate,",
    "K03psp_5u:2763": " smṛtyupasthānāni nopalabhate,",
    "K03psp_5u:2764": " evaṃ samyakprahāṇarddhipādendriyabalabodhyaṅgāny āryāṣṭāṅgamārgān nopalabhate,",
    "K03psp_5u:2765": " adhyātmaśūnyatāṃ yāvad abhāvasvabhāvaśūnyatāṃ nopalabhate,",
    "K03psp_5u:2766": " āryasatyāpramāṇadhyānārūpyasamāpattīḥ sarvavimokṣasamādhisamāpattidhāraṇīmukhāni śūnyatānimittāpraṇihitābhijñādaśabalavaiśāradyapratisaṃvidāveṇikābuddhadharmān",
    "K03psp_5u:2767": " saṃskṛtadhātun nopalabhate,",
    "K03psp_5u:2768": " asaṃskṛtadhātun nopalabhate,",
    "K03psp_5u:2769": " anupalabhamāno nābhisaṃskaroty,",
    "K03psp_5u:2770": " anabhisaṃskurvāṇo notpādayaty,",
    "K03psp_5u:2771": " anutpādayamāno na nirodhayati. tat kasya hetoḥ?",
    "K03psp_5u:2772": " tathā hi subhūte utpādād vā tathāgatānām anutpādād vā tathāgatānāṃ sthitaivaiṣā dharmāṇāṃ dharmasthititā dharmaniyāmatā sā naivotpadyate na",
    "K03psp_5u:2773": " so 'vikṣiptacittasarvākārajñatāpratisaṃyuktair manasikārair avirahito bhavati. tac ca kuśalamūlaṃ sarvasattvasādhāraṇaṃ kṛtvānuttarāyai samyaksaṃbodhaye",
    "K03psp_5u:2774": " tathā ca pariṇāmayati yathāsya trividhā buddhir na bhavati,",
    "K03psp_5u:2775": " ko vā pariṇāmayati,",
    "K03psp_5u:2776": " kiṃ vā pariṇāmayati,",
    "K03psp_5u:2777": " kutra vā pariṇāmayati. evaṃ khalu subhūte bodhisattvo mahāsattvo dhyānapāramitāyāṃ sthitaḥ prajñāpāramitāṃ parigṛhṇāti.",
    "K03psp_5u:2778": " atha khalv āyuṣmān subhūtir bhagavantam etad avocat:",
    "K03psp_5u:2779": " kathaṃ bhagavan bodhisattvo mahāsattvaḥ prajñāpāramitāyāṃ sthitvā dānapāramitāṃ paripūrayati?",
    "K03psp_5u:2780": " bhagavān āha:",
    "K03psp_5u:2781": " iha subhūte bodhisattvo mahāsattvaḥ prajñāpāramitāyāṃ caran sarvadharmāḥ śūnyā iti samanupaśyati. kathaṃ ca subhūte bodhisattvo mahāsattvaḥ sarvadharmāḥ śūnyā iti samanupaśyati?",
    "K03psp_5u:2782": " iha subhūte bodhisattvo mahāsattvaḥ prajñāpāramitāyāṃ carann adhyātmaśūnyatādhyātmaśūnyateti nopalabhate,",
    "K03psp_5u:2783": " bahirdhāśūnyatā bahirdhāśūnyateti nopalabhate adhyātmabahirdhāśūnyatādhyātmabahirdhāśūnyateti nopalabhate,",
    "K03psp_5u:2784": " yāvad abhāvaśūnyatā yāvad abhāvasvabhāvaśūnyateti nopalabhate. sa āsu śūnyatāsu sthitvā bodhisattvo mahāsattvo rūpan nopalabhate śūnyam iti vā aśūnyam iti vā,",
    "K03psp_5u:2785": " vedanā saṃjñā saṃskārā,",
    "K03psp_5u:2786": " vijñānaṃ nopalabhate śūnyam iti vā aśūnyam iti vā,",
    "K03psp_5u:2787": " skandhadhātvāyatanāni nopalabhate śūnyānīti vā aśūnyānīti vā,",
    "K03psp_5u:2788": " pratītyasamutpādaṃ pratītyasamutpādāṅgāni vā nopalabhate śūnyānīti vā aśūnyānīti vā,",
    "K03psp_5u:2789": " sarvapāramitā nopalabhate śūnyā iti vā aśūnyā iti vā,",
    "K03psp_5u:2790": " smṛtyupasthānasamyakprahāṇarddhipādendriyabalabodhyaṅgamārgā nopalabhate śūnyā iti vā aśūnyā iti vā,",
    "K03psp_5u:2791": " āryasatyāpramāṇadhyānārūpyasamāpattayo nopalabhate sūnyā iti vā aśūnyā iti vā,",
    "K03psp_5u:2792": " sarvavimokṣasamādhisamāpattidhāraṇīmukhāni nopalabhate śūnyānīti vā aśūnyānīti vā,",
    "K03psp_5u:2793": " śūnyatānimittāpraṇihitāni nopalabhate śūnyānīti vā aśūnyānīti vā,",
    "K03psp_5u:2794": " abhijñādaśabalavaiśāradyapratisaṃvidāveṇikābuddhadharmā nopalabhate śūnyā iti vā aśūnyā iti vā,",
    "K03psp_5u:2795": " anuttarā samyaksaṃbodhir nopalabhate śūnyeti vā aśūnyeti vā,",
    "K03psp_5u:2796": " saṃskṛto vā dhātur asaṃskṛto vā dhātur nopalabhate śūnya iti vā aśūnya iti vā. sa",
    "K03psp_5u:2797": " iha prajñāpāramitāyāṃ caran bodhisattvo mahāsattvo yadyad eva dānan dadāty annaṃ",
    "K03psp_5u:2798": " vā pānaṃ vā śayanaṃ vā āvasathaṃ vā glānapratyayabhaiṣajyapariṣkāraṃ vā vastraṃ vā",
    "K03psp_5u:2799": " suvarṇaṃ vā rūpyaṃ vā maṇimuktāśaṅkhaśilāpravālādīni vā puṣpadhūpagandhamālyavilepanacūrṇacīvaracchatradhvajapaṭākā",
    "K03psp_5u:2800": " vā yāvad anyatarānyatarāṇi mānuṣyakāṇi pariṣkāropakaraṇāni dadāti. sa tad dānaṃ śūnyam",
    "K03psp_5u:2801": " ity aśūnyam iti nopalabhate,",
    "K03psp_5u:2802": " yo vā dadāti yasyaivā dadāti tad api śūnyam iti aśūnyam iti nopalabhate,",
    "K03psp_5u:2803": " tasya mātsaryacittasya codgrahacittasya vāvakāśo na bhavati. tat kasya hetoḥ?",
    "K03psp_5u:2804": " sarva ete dharmāḥ prajñāpāramitāyāṃ carato bodhisattvasya mahāsattvasya (PSP_5:98)",
    "K03psp_5u:2805": " vikalpā eva bhavanti,",
    "K03psp_5u:2806": " prathamacittotpadam upādāya yāvad bodhimaṇḍaniṣaṇṇasya yathā caiva tathāgatasyānuttarāṃ samyaksaṃbodhim abhisaṃbuddhasya na mātsaryacittaṃ vodgrahacittaṃ",
    "K03psp_5u:2807": " tathaiva bodhisattvasya mahāsattvasya prajñāpāramitāyāṃ carato mātsaryacittaṃ vā udgrahacittaṃ vā nopapadyate,",
    "K03psp_5u:2808": " evam eva subhūte bodhisattvānāṃ mahāsattvānāṃ śāstā yad uta prajñāpāramitā,",
    "K03psp_5u:2809": " tāni ca kuśalamūlāni sarvasattvaiḥ sārdhaṃ sādhāraṇaṃ kṛtvānuttarāyai samyaksaṃbodhaye pariṇāmayati,",
    "K03psp_5u:2810": " tathā ca pariṇāmayati yathāsya trividhā buddhir na bhavati,",
    "K03psp_5u:2811": " ko vā pariṇāmayati,",
    "K03psp_5u:2812": " kiṃ vā pariṇāmayati,",
    "K03psp_5u:2813": " kutra vā pariṇāmayati. evaṃ khalu subhūte bodhisattvo mahāsattvaḥ prajñāpāramitāyāṃ sthitvā dānapāramitāṃ parigṛhṇāti.",
    "K03psp_5u:2814": " subhūtir āha:",
    "K03psp_5u:2815": " kathaṃ bhagavan bodhisattvo mahāsattvaḥ prajñāpāramitāyāṃ sthitvā śīlapāramitāṃ parigṛhṇāti?",
    "K03psp_5u:2816": " bhagavān āha:",
    "K03psp_5u:2817": " iha subhūte bodhisattvo mahāsatttvaḥ prajñāpāramitāyāṃ sthitvā na śrāvakapratyekabuddhabhūmicittānām avakāśaṃ dadāti. tat kasya hetoḥ?",
    "K03psp_5u:2818": " tathā hi sa śrāvakapratyekabuddhabhūmin nopalabhate,",
    "K03psp_5u:2819": " tad api cittan nopalabhate,",
    "K03psp_5u:2820": " yac chrāvakabhūmau vā pratyekabuddhabhūmau vā pariṇāmayati,",
    "K03psp_5u:2821": " sa prathamacittotpādam upādāya yāvad bodhimaṇḍaniṣadanāt,",
    "K03psp_5u:2822": " prāṇātipātaprahāṇāya cittam utpādayati,",
    "K03psp_5u:2823": " ātmanā ca prāṇātipātāt prativirato bhavati,",
    "K03psp_5u:2824": " parāṃś ca prāṇātipātaviratau samādāpayati,",
    "K03psp_5u:2825": " prāṇātipātavirateś ca varṇaṃ bhāṣate,",
    "K03psp_5u:2826": " ye 'pi cānye prāṇātipātāt prativiratā bhavanti teṣām api varṇavādī bhavati samanujñaḥ.",
    "K03psp_5u:2827": " evam adattādānāt kāmamithyācārāt mṛṣāvādāt paruṣavacanāt piśunavacanād abaddhapralāpād",
    "K03psp_5u:2828": " abhidhyāyā vyāpādāt,",
    "K03psp_5u:2829": " mithyādṛṣṭeḥ prativirato bhavati,",
    "K03psp_5u:2830": " parāṃś ca mithyādṛṣṭiviratau samādāpayati,",
    "K03psp_5u:2831": " mithyādṛṣṭivirateś ca varṇaṃ bhāsate,",
    "K03psp_5u:2832": " ye 'pi cānye mithyādṛṣṭeḥ prativiratā bhavanti teṣām api varṇavādī bhavati samanujñaḥ. tena ca śīlena na kaścid dharmaṃ parāmṛśati śrāvakatvaṃ vā pratyekabuddhatvaṃ vā,",
    "K03psp_5u:2833": " prāg evānyad vā tāni ca kuśalamūlāni sarvasattveṣu sādhāraṇāni kṛtvānuttarāyāṃ samyaksaṃbodhau pariṇāmayati,",
    "K03psp_5u:2834": " tathā ca pariṇāmayati yathāsya trividhā buddhir na bhavati,",
    "K03psp_5u:2835": " ko vā pariṇāmayati, kiṃ vā (PSP_5:99)",
    "K03psp_5u:2836": " pariṇāmayati,",
    "K03psp_5u:2837": " kutra vā pariṇāmayati. evaṃ khalu subhūte bodhisattvo mahāsattvaḥ prajñāpāramitāyāṃ sthitvā śīlapāramitāṃ parigṛhṇāti.",
    "K03psp_5u:2838": " subhūtir āha:",
    "K03psp_5u:2839": " kathaṃ bhagavan bodhisattvo mahāsattvaḥ prajñāpāramitāyāṃ sthitvā kṣāntipāramitāṃ parigṛhṇāti?",
    "K03psp_5u:2840": " bhagavān āha:",
    "K03psp_5u:2841": " iha subhūte bodhisattvasya mahāsattvasya prajñāpāramitāyāṃ sthitasyānulomikī kṣāntir utpadyate,",
    "K03psp_5u:2842": " tasyaivaṃ bhavati,",
    "K03psp_5u:2843": " iha na kaścid dharma utpadyate vā nirudhyate vā mriyate vā ākruṣyate vā paribhāṣyate",
    "K03psp_5u:2844": " vā cchidyate vā bhidyate vā hanyate vā tasya prathamacittotpādam upādāya yāvad bodhimaṇḍaniṣaṇṇasya",
    "K03psp_5u:2845": " yadi sarvasattvā āgamyākroṣayur vā paribhāṣeran vā loṣṭadaṇḍaśastraprahārān dadyuś",
    "K03psp_5u:2846": " cchidyur bhidyur vā,",
    "K03psp_5u:2847": " tatra cāsyaivaṃ bhavati,",
    "K03psp_5u:2848": " aho dharmāṇāṃ dharmatā,",
    "K03psp_5u:2849": " na iha kaścid dharma ākruṣyate vā paribhāṣyate vā cchidyate vā bhidyate vā hanyate vā,",
    "K03psp_5u:2850": " sa tāni kuśalamūlāni sarvasattvasādhāraṇāni kṛtvānuttarāyai samyaksaṃbodhaye pariṇāmayati,",
    "K03psp_5u:2851": " tathā ca pariṇāmayati yathāsya trividhā buddhir na bhavati,",
    "K03psp_5u:2852": " ko vā pariṇāmayati,",
    "K03psp_5u:2853": " kiṃ vā pariṇāmayati,",
    "K03psp_5u:2854": " kutra vā parinamayati. evaṃ khalu subhūte bodhisattvo mahāsattvaḥ prajñāpāramitāyāṃ sthitvā kṣāntipāramitāṃ parigṛhṇāti.",
    "K03psp_5u:2855": " subhūtir āha:",
    "K03psp_5u:2856": " kathaṃ bhagavan bodhisattvo mahāsattvaḥ prajñāpāramitāyāṃ sthitvā vīryapāramitāṃ parigarhnāti?",
    "K03psp_5u:2857": " bhagavān āha:",
    "K03psp_5u:2858": " iha subhūte bodhisattvo mahāsattvaḥ prajñāpāramitāyāṃ sthitvā caturbhir ṛddhipādair",
    "K03psp_5u:2859": " upāyakauśalyena samanvāgataḥ kāyikañ ca caitasikañ ca vīryaṃ saṃjanayyānyaṃ lokadhātum api gatvā,",
    "K03psp_5u:2860": " lokadhātuśatam api gatvā,",
    "K03psp_5u:2861": " lokadhātusahasram api gatvā lokadhātuśatasahasram api gatvā lokadhātukoṭīniyutaśatasahasram api gatvā sattvānāṃ dharmaṃ deśayati. dānapāramitāyāṃ",
    "K03psp_5u:2862": " śīlapāramitāyāṃ pratiṣṭhāpayati,",
    "K03psp_5u:2863": " kṣāntipāramitāyāṃ pratiṣṭhāpayati,",
    "K03psp_5u:2864": " vīryapāramitāyāṃ pratiṣṭhāpayati,",
    "K03psp_5u:2865": " dhyānapāramitāyāṃ pratiṣṭhāpayati,",
    "K03psp_5u:2866": " prajñāpāramitāyāṃ pratiṣṭhāpayati. saptatriṃśadbodhipakṣyeṣu dharmeṣu pratiṣṭhāpayati,",
    "K03psp_5u:2867": " srotaāpattiphale pratiṣṭhāpayati,",
    "K03psp_5u:2868": " sakṛdāgāmiphale pratiṣṭhāpayati,",
    "K03psp_5u:2869": " anāgāmiphale pratiṣṭhāpayati,",
    "K03psp_5u:2870": " arhattve pratiṣṭhāpayati pratyekabodhau pratiṣṭhāpayati,",
    "K03psp_5u:2871": " yāvad anuttarāyāṃ samyaksaṃbodhau pratiṣṭhāpayati,",
    "K03psp_5u:2872": " tathā ca pratiṣṭhāpayati,",
    "K03psp_5u:2873": " yathā na saṃskṛte dhātau pratiṣṭhāpayati,",
    "K03psp_5u:2874": " nāsaṃskṛte dhātau pratiṣṭhāpayati tac ca kuśalamūlaṃ sarvasattveṣu (PSP_5:100)",
    "K03psp_5u:2875": " sārdhaṃ sādhāraṇaṃ kṛtvānuttarāyāṃ samyaksaṃbodhau pariṇāmayati,",
    "K03psp_5u:2876": " tathā ca pariṇāmayati,",
    "K03psp_5u:2877": " yathāsya trividhā buddhir na bhavati,",
    "K03psp_5u:2878": " ko vā pariṇāmayati,",
    "K03psp_5u:2879": " kiṃ vā pariṇāmayati,",
    "K03psp_5u:2880": " kutra vā pariṇāmayati. evaṃ khalu subhūte bodhisattvo mahāsattvaḥ prajñāpāramitāyāṃ sthitvā vīryapāramitāṃ parigṛhṇāti.",
    "K03psp_5u:2881": " subhūtir āha:",
    "K03psp_5u:2882": " kathaṃ bhagavan bodhisattvo mahāsattvaḥ prajñāpāramitāyāṃ sthitvā dhyānapāramitāṃ parigṛhṇāti?",
    "K03psp_5u:2883": " bhagavān āha:",
    "K03psp_5u:2884": " iha subhūte bodhisattvo mahāsattvaḥ prajñāpāramitāyāṃ sthitvā,",
    "K03psp_5u:2885": " tathāgatasamādhiṃ sthāpayitvā,",
    "K03psp_5u:2886": " yāvantaḥ kecit samādhayaḥ śrāvakasamādhir vā pratyekabuddhasamādhir vā tān sarvān samāpadyate ca vyuttiṣṭhate ca,",
    "K03psp_5u:2887": " samādhau sthitvā aṣṭau vimokṣān anulomaṃ pratilomaṃ samāpadyate ca vyuttiṣṭhate ca. katamān aṣṭau vimokṣān?",
    "K03psp_5u:2888": " iha subhūte bodhisattvo mahāsattvo 'dhyātmaṃ rūpasaṃjñī bahirdhārūpāṇi paśyaty,",
    "K03psp_5u:2889": " ayaṃ prathamo vimokṣaḥ. adhyātmam arūpasaṃjñī bahirdhārūpāṇi paśyaty ayaṃ dvitīyo",
    "K03psp_5u:2890": " vimokṣaḥ. śūnyatvenādhimuktaḥ śūnyatve cādhimukto bhavaty ayaṃ tṛtīyo vimokṣaḥ. sukhasya",
    "K03psp_5u:2891": " ca prahāṇād duṣkhasya ca prahāṇāt pūrvam eva saumanasyadaurmanasyayor astaṃgamād",
    "K03psp_5u:2892": " aduṣkhāsukham upekṣāsmṛtipariśuddhaṃ caturthaṃ dhyānam upasaṃpadya viharati. sa sarvaśo",
    "K03psp_5u:2893": " rūpasaṃjñānāṃ samatikramāt pratighasaṃjñānām astaṃgamād nānātvasaṃjñānām amanasikārād",
    "K03psp_5u:2894": " anantam ākāśam ity ākāśānantyāyatanam upasaṃpadya viharaty,",
    "K03psp_5u:2895": " ayaṃ caturtho vimokṣaḥ. sa sarvaśa ākāśānantyāyatanasamatikramād anantaṃ vijñānam iti vijñānānantyāyatanam upasaṃpadya viharaty,",
    "K03psp_5u:2896": " ayaṃ pañcamo vimokṣaḥ. sa sarvaśo vijñānānantyāyatanasamatikramād ākiṃcanyāyatanam upasaṃpadya viharaty,",
    "K03psp_5u:2897": " ayaṃ ṣaṣṭho vimokṣaḥ. sa sarvaśa ākiṃcanyāyatanasamatikramād naivasaṃjñānāsaṃjñāyatanam upasaṃpadya viharaty,",
    "K03psp_5u:2898": " ayaṃ saptamo vimokṣaḥ. sa sarvaśo naivasaṃjñānāsaṃjñāyatanasamatikramāt saṃjñāvedayitanirodham upasaṃpadya viharaty,",
    "K03psp_5u:2899": " ayam aṣṭamo vimokṣaḥ. itīmān aṣṭau vimokṣān anulomaṃ pratilomaṃ samāpadyate ca vyuttiṣṭhate ca,",
    "K03psp_5u:2900": " tatra samādhau sthitvā navānupūrvavihārasamāpattiīr anulomapratilomaṃ samāpadyate ca vyuttiṣṭhate ca. katamā navānupūrvavihārasamāpattīr?",
    "K03psp_5u:2901": " iha subhūte bodhisattvo mahāsattvo viviktaṃ kāmair viviktaṃ pāpakair akuśalair dharmaiḥ savitarkaṃ (PSP_5:101)",
    "K03psp_5u:2902": " savicāraṃ vivekajaṃ prītisukhaṃ prathamaṃ dhyānam upasaṃpadya viharati,",
    "K03psp_5u:2903": " vitarkavicārāṇāṃ vyupaśamād adhyātmaṃ saṃprasādāc cetasa ekotībhāvād avitarkam avicāraṃ vivekajaṃ prītisukhaṃ dvitīyaṃ dhyānam upasaṃpadya viharati,",
    "K03psp_5u:2904": " prīteś ca virāgād upekṣako viharati smṛtimān saṃprajānan sukhaṃ kāye na pratisaṃvedayate,",
    "K03psp_5u:2905": " yat tad āryā ācakṣate,",
    "K03psp_5u:2906": " upekṣakaḥ smṛtimān sukhavihārī tṛtīyaṃ dhyānam upasaṃpadya viharati. sa sukhasya",
    "K03psp_5u:2907": " ca prahāṇād duṣkhasya ca prahāṇāt pūrvam eva saumanasyadaurmanasyayor astaṃgamād",
    "K03psp_5u:2908": " aduṣkhāsukham upekṣāsmṛtipariśuddhiṃ caturthaṃ dhyānam upasaṃpadya viharati. sa sarvaśo",
    "K03psp_5u:2909": " rūpasaṃjñānāṃ samatikramāt pratighasaṃjñānām astaṃgamād nānātvasaṃjñānām amanasikārād",
    "K03psp_5u:2910": " anantam ākāśam ity ākāśānantyāyatanam upasaṃpadya viharati. sa sarvaśa ākāśānantyāyatanasamatikramād",
    "K03psp_5u:2911": " anantaṃ vijñānam iti vijñānānantyāyatanam upasaṃpadya viharati. sa sarvaśo vijñānānantyāyatanasamatikramād",
    "K03psp_5u:2912": " nāsti kiṃcid ity ākiṃcanyāyatanam upasaṃpadya viharati. sa sarvaśa ākiṃcanyāyatanasamatikramād",
    "K03psp_5u:2913": " naivasaṃjñānāsaṃjñāyatanam upasaṃpadya viharati. sa sarvaśo naivasaṃjñānāsaṃjñāyatanasamatikrayāt",
    "K03psp_5u:2914": " saṃjñāvedayitanirodhasamāpattim upasaṃpadya viharati. evam imā navānupūrvavihārasamāpattīr",
    "K03psp_5u:2915": " anulomapratilomaṃ samāpadyate ca vyuttiṣṭhate ca,",
    "K03psp_5u:2916": " imān aṣṭa vimokṣān imāś ca navānupūrvavihārasamāpattīr vibhaṅgaṃ kṛtvā imaṃ siṃhavijṛmbhitaṃ nāma samādhiṃ samāpadyate,",
    "K03psp_5u:2917": " tatra ca samādhau sthitvā dvādaśāṅgapratītyasamutpādam anulomapratilomaṃ pratyavekṣate. katamāni dvādaśāṅgāni?",
    "K03psp_5u:2918": " iha subhūte bodhisattvo mahāsattvo 'vidyāpratyayāḥ saṃskārā iti pratyavekṣate,",
    "K03psp_5u:2919": " evaṃ saṃskārapratyayaṃ vijñānaṃ vijñānapratyayaṃ nāmarūpamb nāmarūpapratyayaṃ ṣaḍāyatanaṃ ṣaḍāyatanapratyayaḥ sparśaḥ,",
    "K03psp_5u:2920": " sparśapratyayā vedanā,",
    "K03psp_5u:2921": " vedanāpratyayā tṛṣṇā,",
    "K03psp_5u:2922": " tṛṣṇāpratyayam upādānam,",
    "K03psp_5u:2923": " upādānapratyayo bhavo,",
    "K03psp_5u:2924": " bhavapratyayā jātiḥ,",
    "K03psp_5u:2925": " jātipratyayaṃ jarāmaraṇaṃ,",
    "K03psp_5u:2926": " jarāmaraṇapratyayāḥ śokaparidevaduḥkhadaurmanasyopāyāsā iti pratyavekṣate. evam asya",
    "K03psp_5u:2927": " kevalasya mahato duṣkhaskandhasya loke samudayo bhavatīti pratyavekṣate. jarāmaraṇe",
    "K03psp_5u:2928": " tasminn asati śokaparidevaduṣkhadaurmanasyopāyāsā na bhavantīti pratyavekṣate,",
    "K03psp_5u:2929": " evaṃ jātāv asatyāṃ jarāmaraṇan na bhavati,",
    "K03psp_5u:2930": " bhave 'sati jātir na bhavati,",
    "K03psp_5u:2931": " upādāne 'sati bhavo na bhavati,",
    "K03psp_5u:2932": " tṛṣṇāyām asatyām upādānan (PSP_5:102)",
    "K03psp_5u:2933": " na bhavati, vedanāyam asatyāṃ tṛṣṇā na bhavati,",
    "K03psp_5u:2934": " sparśe 'sati vedanā na bhavati,",
    "K03psp_5u:2935": " ṣaḍāyatane 'sati sparśo na bhavati,",
    "K03psp_5u:2936": " nāmarūpe 'sati ṣaḍāyatanan na bhavati,",
    "K03psp_5u:2937": " vijñāne 'sati nāmarūpan na bhavati,",
    "K03psp_5u:2938": " saṃskāreṣv asatsu vijñānan na bhavati,",
    "K03psp_5u:2939": " avidyāyām asatyāṃ saṃskārā na bhavantīti pratyavekṣate. evam asya kevalasya mahatā",
    "K03psp_5u:2940": " duṣkhaskandhasya loke nirodho bhavatīti pratyavekṣate. evam imaṃ dvādaśāṅgaṃ pratītyasamutpādam",
    "K03psp_5u:2941": " anulomapratilomaṃ pratyavekṣate,",
    "K03psp_5u:2942": " tāni ca kuśalamūlāni sarvasattvaiḥ sārdhaṃ sādhāraṇāni kṛtvānuttarāyai samyaksaṃbodhaye pariṇāmayati tathā ca pariṇāmayati yathāsya trividhā buddhir na bhavati,",
    "K03psp_5u:2943": " ko vā pariṇāmayati kiṃ vā pariṇāmayati,",
    "K03psp_5u:2944": " kutra vā pariṇāmayati. evaṃ khalu subhūte bodhisattvo mahāsattvaḥ prajñāpāramitāyāṃ sthitvā dhyānapāramitāṃ parigṛhṇāti. ity ukto darśanamārgaḥ",
    "K03psp_5u:2945": " katamaś ca subhūte bodhisattvasya mahāsattvasya siṃhavijṛmbhitaḥ samādhir?",
    "K03psp_5u:2946": " iha subhūte bodhisattvo mahāsattvo viviktaṃ kāmair viviktaṃ pāpakair akuśalair dharmaiḥ",
    "K03psp_5u:2947": " savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharati.",
    "K03psp_5u:2948": " evaṃ dvitīyaṃ dhyānam upasaṃpadya viharati,",
    "K03psp_5u:2949": " tṛtīyaṃ dhyānam upasaṃpadya viharati caturthaṃ dhyānam upasaṃpadya viharati,",
    "K03psp_5u:2950": " ākāśānantyāyatanasamāpattiṃ vijñānānantyāyatanasamāpattiṃ ākiṃcanyāyatanasamāpattin naivasaṃjñānāsaṃjñāyatanasamāpattim upasaṃpadya viharati,",
    "K03psp_5u:2951": " saṃjñāvedayitanirodhasamāpattim upasaṃpadya viharati,",
    "K03psp_5u:2952": " nirodhasamāpatter vyutthāya naivasaṃjñānāsaṃjñāyatanasamāpattiṃ samāpadyate,",
    "K03psp_5u:2953": " naivasaṃjñānāsaṃjñāyatanasamāpatter vyutthāyākiṃcanyāyatanasamāpattiṃ samāpadyate,",
    "K03psp_5u:2954": " ākiṃcanyāyatanasamāpatter vyutthāya vijñānānantyāyatanasamāpattiṃ samāpadyate,",
    "K03psp_5u:2955": " vijñānānantyāyatanasamāpatter vyutthāyākāśānantyāyatanasamāpattiṃ samāpadyate,",
    "K03psp_5u:2956": " ākāśānantyāyatanasamāpatter vyutthāya caturthaṃ dhyānam upasaṃpadyate,",
    "K03psp_5u:2957": " caturthād dhyānād vyutthāya tṛtīyaṃ dhyānaṃ samāpadyate,",
    "K03psp_5u:2958": " tṛtīyād dhyānād vyutthāya dvitīyaṃ dhyānaṃ samāpadyate,",
    "K03psp_5u:2959": " dvitīyād dhyānād vyutthāya prathamaṃ dhyānaṃ samāpadyate. sa imaṃ siṃhavijṛmbhitaṃ",
    "K03psp_5u:2960": " samādhiṃ vibhaṅgaṃ kṛtvāvaskandakaṃ samādhiṃ samāpadyate. katamaś ca subhūte bodhisattvasya",
    "K03psp_5u:2961": " mahāsattvasyāvaskandakaḥ samādhir?",
    "K03psp_5u:2962": " iha subhūte bodhisattvo mahāsattvo viviktaṃ kāmair viviktaṃ (PSP_5:103)",
    "K03psp_5u:2963": " pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharati,",
    "K03psp_5u:2964": " prathamād dhyānād vyutthito dvitīyaṃ dhyānaṃ upasaṃpadya viharati,",
    "K03psp_5u:2965": " dvitīyād dhyānād vyutthitas tṛtīyaṃ dhyānam upasaṃpadya viharati,",
    "K03psp_5u:2966": " tṛtīyād dhyānād vyutthitaś caturthaṃ dhyānam upasaṃpadya viharati,",
    "K03psp_5u:2967": " caturthyād dhyānād vyutthita ākāśānantyāyatanasamāpattim upasaṃpadya viharati,",
    "K03psp_5u:2968": " ākāśānantyāyatanasamāpatter vyutthito vijñānānantyāyatanasamāpattim upasaṃpadya viharati,",
    "K03psp_5u:2969": " vijñānānantyāyatanasamāpatter vyutthita ākiṃcanyāyatanasamāpattim upasaṃpadya viharati,",
    "K03psp_5u:2970": " ākiṃcanyāyatanasamāpatter vyutthito naivasaṃjñānāsaṃjñāyatanasamāpattim upasaṃpadya viharati,",
    "K03psp_5u:2971": " naivasaṃjñānāsaṃjñāyatanasamāpatter vyutthitaḥ saṃjñāvedayitanirodhasamāpattim upasaṃpadya viharati. nirodhasamāpatter vyutthitaḥ prathamaṃ dhyānaṃ samāpadyate,",
    "K03psp_5u:2972": " prathamād dhyānād vyutthito nirodhasamāpattiṃ samāpadyate,",
    "K03psp_5u:2973": " nirodhasamāpatter vyutthito dvitīyaṃ dhyānaṃ samāpadyate dvitīyād dhyānād vyutthito nirodhasamāpittiṃ samāpadyate,",
    "K03psp_5u:2974": " nirodhasamāpatter vyutthitas tṛtīyaṃ dhyānaṃ samāpadyate,",
    "K03psp_5u:2975": " tṛtīyād dhyānād vyutthito nirodhasamāpattiṃ samāpadyate,",
    "K03psp_5u:2976": " nirodhasamāpatter vyutthitaś caturthaṃ dhyānaṃ samāpadyate,",
    "K03psp_5u:2977": " caturthād dhyānād vyutthito nirodhasamāpattiṃ samāpadyate,",
    "K03psp_5u:2978": " nirodhasamāpatter vyutthita ākāśānantyāyatanasamāpattiṃ samāpadyate,",
    "K03psp_5u:2979": " ākāśānantyāyatanasamāpatter vyutthito nirodhasamāpattiṃ samāpadyate,",
    "K03psp_5u:2980": " nirodhasamāpatter vyutthito vijñānānantyāyatanasamāpattiṃ samāpadyate,",
    "K03psp_5u:2981": " vijñānānantyāyatanasamāpatter vyutthito nirodhasamāpattiṃ samāpadyate,",
    "K03psp_5u:2982": " nirodhasamāpatter vyutthita ākiṃcanyāyatanasamāpattiṃ samāpadyate,",
    "K03psp_5u:2983": " ākiṃcanyāyatanasamāpatter vyutthito nirodhasamāpattiṃ samāpadyate,",
    "K03psp_5u:2984": " nirodhasamāpatter vyutthito naivasaṃjñānāsaṃjñāyatanasamāpattiṃ samāpadyate,",
    "K03psp_5u:2985": " naivasaṃjñāsaṃjñāyatanasamāpatter vyutthito nirodhasamāpattiṃ samāpadyate,",
    "K03psp_5u:2986": " nirodhasamāpatter vyutthito naivasaṃjñānāsaṃjñāyatānasamāpattiṃ samāpadyate naivasaṃjñānāsaṃjñāyatanasamāpatter vyutthito 'samāhite citte tiṣṭhaty,",
    "K03psp_5u:2987": " asamāhitāc cittād nirodhasamāpattiṃ samāpadyate,",
    "K03psp_5u:2988": " nirodhasamāpatter vyutthito 'samāhite citte tiṣṭhaty,",
    "K03psp_5u:2989": " asamāhitāc cittād naivasaṃjñānāsaṃjñāyatanasamāpattiṃ samāpadyate,",
    "K03psp_5u:2990": " naivasaṃjñānāsaṃjñāyatanasamāpatter vyutthito 'samāhite citte tiṣṭhaty,",
    "K03psp_5u:2991": " asamāhitāc cittād (PSP_5:104)",
    "K03psp_5u:2992": " vijñanānantyāyatanasamāpattiṃ samāpadyate,",
    "K03psp_5u:2993": " vijñanānantyāyatanasamāpatter vyutthito 'samāhite citte tiṣṭhaty,",
    "K03psp_5u:2994": " asamāhitāc cittād ākāśānantyāyatanasamāpattiṃ samāpadyate,",
    "K03psp_5u:2995": " ākāśānantyāyatanasamāpatter vyutthito 'samāhite citte tiṣṭhaty,",
    "K03psp_5u:2996": " asamāhitāc cittād ākāśānantyāyatanasamāpattiṃ samāpadyate,",
    "K03psp_5u:2997": " ākāśānantyāyatanasamāpatter vyutthito 'samāhite citte tiṣṭhaty,",
    "K03psp_5u:2998": " asamāhitāc cittāc caturthaṃ dhyānaṃ samāpadyate,",
    "K03psp_5u:2999": " caturthād dhyānād vyutthito 'samāhite citte tiṣṭhaty,",
    "K03psp_5u:3000": " asamāhitāc cittāt tṛtīyaṃ dhyānaṃ samāpadyate,",
    "K03psp_5u:3001": " tṛtīyād dhyānād vyutthito 'samāhite citte tiṣṭhaty,",
    "K03psp_5u:3002": " asamāhitāc cittād dvitīyaṃ dhyānaṃ samāpadyate,",
    "K03psp_5u:3003": " dvitīyād dhyānād vyutthito 'samāhite citte tiṣṭhaty,",
    "K03psp_5u:3004": " asamāhitāc cittāt prathamaṃ dhyānaṃ samāpadyate,",
    "K03psp_5u:3005": " prathamād dhyānād vyutthito 'samāhite citte tiṣṭhati. sa ihāvaskandake samādhau sthitvā sarvadharmasamatām anuprāpnoti,",
    "K03psp_5u:3006": " tāni ca kuśalamūlāni sarvasattvasādhāraṇāni kṛtvānuttarāyai samyaksaṃbodhaye pariṇāmayati,",
    "K03psp_5u:3007": " tathā ca pariṇāmayati yathāsya trividhā buddhir na bhavati,",
    "K03psp_5u:3008": " ko vā pariṇāmayati,",
    "K03psp_5u:3009": " kiṃ vā pariṇāmayati,",
    "K03psp_5u:3010": " kutra vā pariṇāmayati. evaṃ khalu subhūte bodhisattvo mahāsattvo 'vaskandakasamāpattiṃ samāpadyate ca vyuttiṣṭhate ca.",
    "K03psp_5u:3011": " ity ukto bhāvanāmārgaḥ",
    "K03psp_5u:3012": " subhūtir āha:",
    "K03psp_5u:3013": " bahuṣu sthāneṣu śikṣitavyaṃ bodhisattvena mahāsattvena na kvacic chikṣitavyam.",
    "K03psp_5u:3014": " bhagavān āha:",
    "K03psp_5u:3015": " evam etat subhūte evam etat,",
    "K03psp_5u:3016": " bahuṣu sthāneṣu śikṣitavyaṃ bodhisattvena mahāsattvena na kvacic chikṣitavyam. tat kasya hetoḥ?",
    "K03psp_5u:3017": " tathā hi te dharmā nopalabhyante yatra bodhisattvena mahāsattvena śikṣitavyam.",
    "K03psp_5u:3018": " atha khalv āyuṣmān subhūtir bhagavantam etad avocat:",
    "K03psp_5u:3019": " yat punar bhagavaṃs tathāgatena me saṃkṣiptena ca vistareṇa ca dharmā bhāṣitāḥ,",
    "K03psp_5u:3020": " tatra bodhisattvena mahāsattvenānuttarāṃ samyaksaṃbodhim abhisaṃboddhukāmenemāḥ ṣaṭ",
    "K03psp_5u:3021": " pāramitāḥ saṃkṣiptena ca vistareṇa ca paryavāptavyāḥ paryavāpya yāvad vācā parijitāḥ",
    "K03psp_5u:3022": " kartavyā yāvad vācā parijitāḥ kṛtvā manasā pratyavekṣitavyā,",
    "K03psp_5u:3023": " tathā ca cittacetasikā dharmā na pravartante,",
    "K03psp_5u:3024": " asmin punaḥ saṃkṣepavistare śikṣamāṇo bodhisattvo mahāsattvaḥ ṣaṇnāṃ pāramitānāṃ sarvadharmāṇāñ ca saṃkṣepavistaraṃ jñāsyati.",
    "K03psp_5u:3025": " subhūtir āha:",
    "K03psp_5u:3026": " kathaṃ bhagavan bodhisattvo mahāsattvaḥ sarvadharmāṇāṃ (PSP_5:105)",
    "K03psp_5u:3027": " saṃkṣepavistaraṃ jñāsyati?",
    "K03psp_5u:3028": " bhagavān āha:",
    "K03psp_5u:3029": " rūpasya vā vedanāyā vā saṃjñāyā vā saṃskārāṇāṃ vā vijñānasya vā saṃkṣiptavistarañ",
    "K03psp_5u:3030": " ca tathatāṃ jānānaḥ. evaṃ skandhadhātvāyatanapratītyasamutpādasya vā pratītyasamutpādāṅgānāṃ",
    "K03psp_5u:3031": " vā saṃkṣiptavistaraṃ tathatāṃ jānānaḥ,",
    "K03psp_5u:3032": " evaṃ sarvapāramitānāṃ vā saptatriṃśatāṃ bodhipakṣyāṇāṃ dharmāṇāṃ vā āryasatyāpramāṇadhyānārūpyavimokṣasamādhisamāpattidhāraṇīmukhānāṃ",
    "K03psp_5u:3033": " vā śūnyatānimittāpraṇihitābhijñādaśabalavaiśāradyapratisaṃvidāveṇikānāṃ buddhadharmāṇāṃ",
    "K03psp_5u:3034": " vā sarvākārajñatāyā vā saṃkṣiptavistaraṃ tathatāṃ jānānaḥ,",
    "K03psp_5u:3035": " sarvadharmāṇāṃ saṃkṣiptavistaraṃ jñāsyati.",
    "K03psp_5u:3036": " subhūtir āha:",
    "K03psp_5u:3037": " katamā sā bhagavaṃs tathatā?",
    "K03psp_5u:3038": " bhagavān āha:",
    "K03psp_5u:3039": " yasyās tathatāyā notpādaḥ prajñāyate,",
    "K03psp_5u:3040": " na sthitir nānyathātvaṃ prajñāyate iyaṃ sā tathatā yatra bodhisattvena mahāsattvena",
    "K03psp_5u:3041": " śikṣitavyam. evaṃ bhūtakoṭiṃ jānāno bodhisattvo mahāsattvaḥ sarvadharmāṇāṃ saṃkṣiptavistaraṃ jñāsyati.",
    "K03psp_5u:3042": " subhūtir āha:",
    "K03psp_5u:3043": " katamā sā bhagavan bhūtakoṭiḥ?",
    "K03psp_5u:3044": " bhagavān āha:",
    "K03psp_5u:3045": " akoṭir bhūtakoṭir atra koṭyāṃ śikṣamāṇo bodhisattvo mahāsattvaḥ sarvadharmāṇāṃ saṃkṣiptavistaraṃ jñāsyati,",
    "K03psp_5u:3046": " evaṃ dharmadhātuṃ jānāno bodhisattvo mahāsattvaḥ sarvadharmāṇāṃ saṃkṣiptavistaraṃ jñāsyati.",
    "K03psp_5u:3047": " subhūtir āha:",
    "K03psp_5u:3048": " katamo 'sau bhagavan dharmadhātuḥ?",
    "K03psp_5u:3049": " bhagavān āha:",
    "K03psp_5u:3050": " ākāśadhātur dharmadhātur yasya dhātor na cchedaḥ prajñāyate na paricchedaḥ. evaṃ ca dharmadhātuṃ jānāno bodhisattvo mahāsattvaḥ sarvadharmāṇāṃ saṃkṣiptavistaraṃ jñāsyati.",
    "K03psp_5u:3051": " subhūtir āha:",
    "K03psp_5u:3052": " kathaṃ bhagavan sarvadharmāṇāṃ saṃkṣiptavistaraṃ jñātavyam?",
    "K03psp_5u:3053": " bhagavān āha:",
    "K03psp_5u:3054": " yathā sarvadharmā na saṃyuktā na visaṃyuktāḥ.",
    "K03psp_5u:3055": " subhūtir āha:",
    "K03psp_5u:3056": " katame bhagavan sarvadharmā ye na saṃyuktā na visaṃyuktāḥ?",
    "K03psp_5u:3057": " bhagavān āha:",
    "K03psp_5u:3058": " rūpan na saṃyuktaṃ na visaṃyuktaṃ,",
    "K03psp_5u:3059": " vedanā saṃjñā saṃskārāḥ,",
    "K03psp_5u:3060": " vijñānan na saṃyuktan na visaṃyuktam,",
    "K03psp_5u:3061": " evaṃ skandhadhātvāyatanapratītyasamutpādāḥ pratītyasamutpādāṅgāni ca na saṃyuktāni na (PSP_5:106)",
    "K03psp_5u:3062": " visaṃyuktāni,",
    "K03psp_5u:3063": " evaṃ yāvat saṃskṛto dhātur asaṃskṛto dhatur na saṃyukto na visaṃyuktaḥ. tat kasya hetoḥ?",
    "K03psp_5u:3064": " na hy asyāsti svabhāvo yaḥ saṃyujyate vā visaṃyujyate vā yaś cāsvabhāvaḥ so 'bhāvo,",
    "K03psp_5u:3065": " yaś cābhāvaḥ so 'bhāvena sārdhaṃ na saṃyukto na visaṃyukta,",
    "K03psp_5u:3066": " evaṃ bodhisattvena mahāsattvena sarvadharmā jñātavyāḥ.",
    "K03psp_5u:3067": " subhūtir āha:",
    "K03psp_5u:3068": " ayaṃ punar bhagavann abhisaṃkṣepo bodhisattvasya mahāsattvasyātra hi bhagavann abhisaṃkṣepapāramitāyām ādikarmikeṇa bodhisattvena mahāsattvena",
    "K03psp_5u:3069": " yāvad daśasu bhūmiṣu sthitenehaivābhisaṃkṣepe śikṣitavyam,",
    "K03psp_5u:3070": " ihaiva punar abhisaṃkṣepe śikṣimāṇo bodhisattvo mahāsattvaḥ sarvadharmāṇāṃ saṃkṣepavistaraṃ jñāsyati.",
    "K03psp_5u:3071": " bhagavān āha:",
    "K03psp_5u:3072": " tīkṣṇendriyasyāpi bodhisattvasya mahāsattvasyāyaṃ praveśo,",
    "K03psp_5u:3073": " ṛddhīndriyasyāpi bodhisattvasya mahāsattvasyāyaṃ praveśo,",
    "K03psp_5u:3074": " madhyendriyasyāpi bodhisattvasya mahāsattvasyāpy ayaṃ praveśaḥ,",
    "K03psp_5u:3075": " kasyacin na praveśaḥ śikṣitukāmasya bodhisattvasya mahāsattvasyāyaṃ praveśo,",
    "K03psp_5u:3076": " na khalu kuśīdasyāyaṃ praveśo na hīnavīryasya muṣitasmṛter na vikṣiptacittasyāyaṃ",
    "K03psp_5u:3077": " praveśaḥ ārabdhavīryasyākuśīdasyopasthitasmṛter ayaṃ praveśaḥ śikṣitukāmasya cāvinivartanīyabhūmau",
    "K03psp_5u:3078": " sarvākārajñatām anuprāptukāmasya cāyaṃ praveśaḥ. iti saṃkṣepavistarājñānavikalpau",
    "K03psp_5u:3079": " saced yathopadiṣṭāyāṃ prajñāpāramitāyāṃ śikṣiṣyate śikṣitvā dānapāramitāṃ śīlapāramitāṃ kṣāntipāramitāṃ vīryapāramitāṃ dhyānapāramitāṃ prajñāpāramitām",
    "K03psp_5u:3080": " adhyātmaśūnyatāṃ bahirdhāśūnyatām adhyātmabahirdhāśūnyatāṃ yāvad abhāvasvabhāvaśūnyatāṃ smṛtyupasthānasamyakprahāṇarddhipādendriyabalabodhyaṅgamārgān",
    "K03psp_5u:3081": " āryasatyāpramāṇadhyānārūpyavimokṣasamādhisamāpattidhāraṇīmukhāny anuprāpsyati,",
    "K03psp_5u:3082": " śūnyatānimittāpraṇihitābhijñā anuprāpsyati,",
    "K03psp_5u:3083": " daśabalavaiśāradyapratisaṃvidāveṇikabuddhadharmān anuprāpsyati,",
    "K03psp_5u:3084": " sarvākārajñatām anuprāpsyati. tasya khalu punaḥ subhūte bodhisattvasya mahāsattvasya prajñāpāramitāyāṃ carato yāni kānicit mārakarmāṇy utpatsyante,",
    "K03psp_5u:3085": " utpadyamānāny eva tāni prahāsyanti,",
    "K03psp_5u:3086": " tasmād upāyakauśalyaṃ parigṛhītukāmena bodhisattvena mahāsattvena prajñāpāramitāyāṃ",
    "K03psp_5u:3087": " caritavyam. yasmin samaye bodhisattvo mahāsattvaḥ prajñāpāramitāyāṃ carati prajñāpāramitāṃ bhāvayati,",
    "K03psp_5u:3088": " prajñāpāramitāyāṃ yogam āpadyate,",
    "K03psp_5u:3089": " tasmin samaye 'saṃkhyeyeṣu lokadhātuṣu ye buddhā bhagavantas tiṣṭhanti dhriyante yāpayanti dharmañ (PSP_5:107)",
    "K03psp_5u:3090": " ca deśayanti te taṃ bodhisattvaṃ mahāsattvaṃ samanvāharanti prajñāpāramitāyāṃ carantam. tat kasya hetoḥ?",
    "K03psp_5u:3091": " ato nirjātā hi subhūte 'tītānāgatapratyutpannā buddhā bhagavanto yad uta ṣaḍbhyaḥ pāramitābhyaḥ,",
    "K03psp_5u:3092": " tasmāt tarhi subhūte bodhisattvena mahāsattvena prajñāpāramitāyāṃ carataivaṃ pratikāṅkṣitavyam,",
    "K03psp_5u:3093": " aham apy enān dharmān anuprāpsyāmi ye tair atītānāgatapratyutpannair buddhair bhagavadbhir",
    "K03psp_5u:3094": " anuprāptāḥ. evaṃ khalu subhūte bodhisattvena mahāsattvena prajñāpāramitāyāṃ carataivaṃ yogam āpattavyam,",
    "K03psp_5u:3095": " evaṃ prayujyamāno bodhisattvo mahāsattvaḥ kṣipram anuttarāṃ samyaksaṃbodhim abhisaṃbhotsyate.",
    "K03psp_5u:3096": " tasmāt tarhi subhūte bodhisattvena mahāsattvena sarvākārajñatāmanasikārāvirahitena",
    "K03psp_5u:3097": " bhavitavyam. sacet punaḥ subhūte bodhisattvo mahāsattva evaṃ caran prajñāpāramitāyām",
    "K03psp_5u:3098": " antaśo 'cchaṭāsaṃghātamātrakam api prajñāpāramitāṃ bhāvayiṣyati,",
    "K03psp_5u:3099": " sa khhalu punar bodhisattvo mahāsattvo bahutarapuṇyaṃ prasaviṣyati,",
    "K03psp_5u:3100": " na tv eva ye trisāhasramahāsāhasre lokadhātau sattvās tān kaścid eva dānena saṃtarpayec",
    "K03psp_5u:3101": " chīle pratiṣṭhāpayet kṣāntau pratiṣṭhāpayed vīrye pratiṣṭhāpayet samādhau pratiṣṭhāpayet",
    "K03psp_5u:3102": " prajñāyāṃ pratiṣṭhāpayed vimuktau pratiṣṭhāpayed vimuktijñānadarśane pratiṣṭhāpayet,",
    "K03psp_5u:3103": " srotaāpattiphale pratiṣṭhāpayet sakṛdāgāmiphale pratiṣṭhāpayed anāgāmiphale pratiṣṭhāpayed arhattve pratiṣṭhāpayet pratyekabodhau pratiṣṭhāpayet. tat kasya hetoḥ?",
    "K03psp_5u:3104": " ato nirjātā hi subhūte dānaśīlakṣāntivīryasamādhiprajñāvimuktivimuktijñānadarśanāni",
    "K03psp_5u:3105": " srotaāpattiphalaṃ sakṛdāgāmiphalam anāgāmiphalam arhattvaṃ pratyekabodhiḥ. ye 'pi",
    "K03psp_5u:3106": " te buddhā bhagavanto daśadiglokadhātuṣu tiṣṭhanti dhriyante yāpayanti,",
    "K03psp_5u:3107": " te 'pito nirjātā yad uta prajñāpāramitātaḥ. ye 'pi te subhūte ' tītānāgatapratyutpannā buddhā bhagavantas te 'pīta eva prabhāvitā yad uta prajñāpāramitātaḥ.",
    "K03psp_5u:3108": " punar aparaṃ subhūte yo bodhisattvo mahāsattvo muhūrtaṃ vā divasaṃ vā divasaśataṃ",
    "K03psp_5u:3109": " vā saṃvatsaraṃ vā saṃvatsaraśataṃ vā kalpaṃ vā kalpaśataṃ vā yāvad asaṃkhyeyān api",
    "K03psp_5u:3110": " kalpāni māṃ prajñāpāramitāṃ sarvākārajñatāpratisaṃyuktair manasikārair bhāvayiṣyati,",
    "K03psp_5u:3111": " sa bahutaraṃ puṇyaṃ prasaviṣyati. na tv eva ye gaṅgānadīvālukāsameṣu lokadhātuṣu",
    "K03psp_5u:3112": " sattvās tān kaścid eva dānena saṃtarpayec chīle kṣāntau vīrye samādhau prajñāyāṃ",
    "K03psp_5u:3113": " vimuktau vimuktijñānadarśane ca pratiṣṭhāpayet, (PSP_5:108)",
    "K03psp_5u:3114": " srotaāpattiphale pratiṣṭhāpayet,",
    "K03psp_5u:3115": " sakṛdāgāmiphale pratiṣṭhāpayet,",
    "K03psp_5u:3116": " anāgāmiphale pratiṣṭhāpayet,",
    "K03psp_5u:3117": " arhattve pratiṣṭhāpayet,",
    "K03psp_5u:3118": " pratyekabodhau pratiṣṭhāpayet. tat kasya hetoḥ?",
    "K03psp_5u:3119": " ato nirjātā hi te buddhā bhagavanto yair idaṃ dānamayaṃ puṇyakriyāvastuprajñāptaṃ,",
    "K03psp_5u:3120": " śīlamayaṃ bhāvanāmayaṃ puṇyakriyāvastuprajñāptaṃ,",
    "K03psp_5u:3121": " kṣāntivīryasamādhiprajñāvimuktivimuktijñānadarśanaṃ prajñāptaṃ,",
    "K03psp_5u:3122": " srotaāpattiphalaṃ sakṛdāgāmiphalam anāgāmiphalam arhattvaṃ pratyekabuddhatvaṃ prajñāptam.",
    "K03psp_5u:3123": " iti buddhaiḥ sānāthyābhāvavikalpaḥ",
    "K03psp_5u:3124": " yaḥ punar aparaṃ bodhisattvo mahāsattva evaṃ yathopadiṣṭāyāṃ prajñāpāramitāyāṃ sthitaḥ,",
    "K03psp_5u:3125": " sa khalu punar bodhisattvo mahāsattvo 'vinivartanīyaḥ pratikāṅkṣitavyaḥ. tathāgatasamanvāgataḥ sa bodhisattvo mahāsattvaḥ,",
    "K03psp_5u:3126": " upāyakauśalyena samanvāgato bahubuddhakoṭīniyutaśatasahasraparyupāsitaḥ sa bodhisattvo mahāsattvaḥ pratikāṅkṣitavyaḥ. avaropitakuśalamūlaḥ sa bodhisattvo mahāsattvaḥ,",
    "K03psp_5u:3127": " kalyāṇamitraparigṛhītaḥ sa bodhisattvo mahāsattvaḥ,",
    "K03psp_5u:3128": " ṣaṭpāramitāvatīrṇaḥ sa bodhisattvo mahāsattvaḥ pratikāṅkṣitavyaḥ. viṃśatiśūnyatābhāvitaḥ sa bodhisattvo mahāsattvaḥ,",
    "K03psp_5u:3129": " saptatriṃśad bodhipakṣyadharmabhāvitaḥ sa bodhisattvo mahāsattvaḥ,",
    "K03psp_5u:3130": " āryasatyāpramāṇadhyānārūpyavimokṣasamādhisamāpattidhāraṇīmukhabhāvitaḥ sa bodhisattvo",
    "K03psp_5u:3131": " mahāsattvaḥ pratikāṅkṣitavyaḥ. śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmabhāvitaḥ",
    "K03psp_5u:3132": " sa bodhisattvo mahāsattvaḥ,",
    "K03psp_5u:3133": " ṣaḍ abhijñāpratilabdhaḥ sa bodhisattvo mahāsattvaḥ,",
    "K03psp_5u:3134": " kumārabhūtaḥ sa bodhisattvo mahāsattvaḥ pratikāṅkṣitavyaḥ. abhiprāyaparipūrṇaḥ sa bodhisattvo mahāsattvaḥ,",
    "K03psp_5u:3135": " buddhair avirahitaḥ sa bodhisattvo mahāsattvaḥ,",
    "K03psp_5u:3136": " kuśalamūlair avirahitaḥ sa bodhisattvo mahāsattvaḥ pratikāṅkṣitavyaḥ. anākṣiptapratibhānaḥ sa bodhisattvo mahāsattvaḥ,",
    "K03psp_5u:3137": " dhāraṇīpratilabdhaḥ sa bodhisattvo mahāsattvaḥ pratikāṅkṣitavyaḥ. rūpapariniṣpattis tasya pratikāṅkṣitavyā,",
    "K03psp_5u:3138": " vyākaraṇasaṃpanno gotrasaṃpannaḥ saṃcintyabhavaḥ sa bodhisattvo mahāsattvaḥ pratikāṅkṣitavyaḥ.",
    "K03psp_5u:3139": " ākārapraveśakuśalo 'nakṣarapraveśakuśalo vyavahārakuśalaḥ sa bodhisattvo mahāsattvaḥ",
    "K03psp_5u:3140": " pratikāṅkṣitavyaḥ. avyavahārakuśala ekādhivacanakuśalo dvyadhivacanakuśalas tryadhivacanakuśalaḥ",
    "K03psp_5u:3141": " puruṣādhivacanakuśalo rūpakuśalo,",
    "K03psp_5u:3142": " vedanākuśalaḥ saṃjñākuśalaḥ saṃskārakuśalo vijñānakuśalaḥ skandhadhātvāyatanakuśalaḥ pratītyasamutpādakuśalaḥ pratītyasamutpādāṅgakuśalo (PSP_5:109)",
    "K03psp_5u:3143": " yāvan nirvāṇakuśalo dharmadhātulakṣaṇakuśalaḥ saṃskāralakṣaṇakuśalaḥ saṃskṛtalakṣaṇakuśalo",
    "K03psp_5u:3144": " 'saṃskṛtalakṣaṇakuśalo lakṣaṇālakṣaṇakuśalo bhāvakuśalo 'bhāvakuśalaḥ svabhāvakuśalaḥ",
    "K03psp_5u:3145": " parabhāvakuśalaḥ sayogakuśalo viyogakuśalaḥ saṃprayuktakuśalo viprayuktakuśalaḥ,",
    "K03psp_5u:3146": " tathatākuśalo 'vitathatākuśalo 'nanyatathatākuśalo dharmatākuśalo dharmadhātukuśalo",
    "K03psp_5u:3147": " dharmaniyāmatākuśalo dharmasthititākuśalo bhūtakoṭikuśalaḥ pratyayakuśalaḥ saṃpratyayakuśalo",
    "K03psp_5u:3148": " dhyānakuśalo 'pramāṇakuśala ārūpyasamāpattikuśalaḥ ṣaṭpāramitākuśalaś catuḥsmṛtyupasthānakuśalaḥ",
    "K03psp_5u:3149": " samyakprahāṇarddhipādendriyabalabodhyaṅgamārgakuśalo vimokṣasamādhisamāpattidhāraṇīmukhakuśalaḥ",
    "K03psp_5u:3150": " śūnyatānimittāpraṇihitakuśalo 'bhijñādaśabalavaiśāradyapratisaṃvidāveṇikabuddhadharmakuśalaḥ",
    "K03psp_5u:3151": " sarvākārajñatākuśalaḥ saṃskṛtadhātukuśalo 'saṃskṛtadhātukuśalo 'dhātukuśalo rūpamanasikārakuśalo",
    "K03psp_5u:3152": " vedanāsaṃjñāsaṃskāravijñānamanasikārakuśalaḥ skandhadhātvāyatanapratītyasamutpādapratītyasamutpādāṅgamanasikārakuśalaḥ",
    "K03psp_5u:3153": " saptatriṃśadbodhipakṣya dharmāryasatyāpramāṇadhyānārūpyavimokṣasamādhisamāpattidhāraṇīmukhamanasikārakuśalaḥ",
    "K03psp_5u:3154": " śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmamanasikārakuśalaḥ,",
    "K03psp_5u:3155": " sarvākārajñatā manasikārakuśalaḥ. rūpaṃ rūpeṇa śūnyam iti kuśalaḥ,",
    "K03psp_5u:3156": " vedanā saṃjñā saṃskārā,",
    "K03psp_5u:3157": " vijñānaṃ vijñānena śūnyam iti kuśalaḥ,",
    "K03psp_5u:3158": " skandhadhātvāyatanāni skandhadhātvāyatanaiḥ śūnyānīti kuśalaḥ,",
    "K03psp_5u:3159": " pratītyasamutpādaḥ pratītyasamutpādena śūnya iti kuśalaḥ,",
    "K03psp_5u:3160": " pratītyasamutpādāṅgāni pratītyasamutpādāṅgaiḥ śūnyānīti kuśalaḥ,",
    "K03psp_5u:3161": " sarvapāramitāḥ sarvapāramitābhiḥ śūnyā iti kuśalaḥ,",
    "K03psp_5u:3162": " sarvaśūnyatāḥ sarvaśūnyatābhiḥ śūnyā iti kuśalaḥ,",
    "K03psp_5u:3163": " bodhipakṣyā dharmā bodhipakṣyair dharmaiḥ śūnyāḥ iti kuśalaḥ,",
    "K03psp_5u:3164": " āryasatyāny āryasatyaiḥ śūnyānīti kuśalaḥ,",
    "K03psp_5u:3165": " apramāṇadhyānārūpyasamāpattayo 'pramāṇadhyānārūpyasamāpattibhiḥ śūnyā iti kuśalaḥ,",
    "K03psp_5u:3166": " sarvavimokṣasamādhisamāpattidhāraṇīmukhāni sarvavimokṣasamādhisamāpattidhāraṇīmukhaiḥ sūnyānīti kuśalaḥ,",
    "K03psp_5u:3167": " abhijñā abhijñābhiḥ śūnyā iti kuśalo,",
    "K03psp_5u:3168": " daśabalavaiśāradyapratisaṃvido daśabalavaiśāradyapratisaṃvidbhiḥ śūnyā iti kuśalaḥ,",
    "K03psp_5u:3169": " śūnyatānimittāpraṇihitāni śūnyatānimittāpraṇihitaiḥ śūnyānīti kusalaḥ,",
    "K03psp_5u:3170": " aṣṭādaśāveṇikabuddhadharmā aṣṭādaśāveṇikair buddhadharmaiḥ śūnyā iti kuśalaḥ,",
    "K03psp_5u:3171": " anuttarā samyaksaṃbodhir anuttarayā samyaksaṃbodhyā (PSP_5:110)",
    "K03psp_5u:3172": " śūnyeti kuśalaḥ,",
    "K03psp_5u:3173": " pratiprasrabdhamārgakuśalo 'pratiprasrabdhamārgakuśalaḥ utpādanirodhakuśalaḥ sthityanyathātvakuśalo",
    "K03psp_5u:3174": " rāgakuśalo dveṣakuśalo mohakuśalo dṛṣṭikuśalo 'dṛṣṭikuśalo mithyādṛṣṭikuśalo 'mithyādṛṣṭikuśalo",
    "K03psp_5u:3175": " yāvat sarvadṛṣṭikuśalo nāmarūpakuśalo 'nāmarūpakuśala ārambaṇakuśala ādhipatyakuśalo",
    "K03psp_5u:3176": " hetukuśalaḥ pratyayakuśalo lakṣaṇakuśalo 'lakṣaṇakuśalo duḥkhakuśalo 'duḥkhakuśalaḥ",
    "K03psp_5u:3177": " samudayakuśalo 'samudayakuśalo nirodhakuśalo mārgakuśalo narakakuśalo narakamārgakuśalaḥ",
    "K03psp_5u:3178": " tiryagyonikuśalas tiryagyonimārgakuśalo yamalokakuśalo yamalokamārgakuśalo manuṣyakuśalo",
    "K03psp_5u:3179": " manuṣyamārgakuśalo devakuśalo devamārgakuśalaḥ srotaāpattiphalakuśalaḥ srotaāpattiphalamārgakuśalaḥ,",
    "K03psp_5u:3180": " sakṛdāgāmiphalakuśalaḥ sakṛdāgāmiphalamārgakuśalaḥ,",
    "K03psp_5u:3181": " anāgāmiphalakuśalo 'nāgāmiphalamārgakuśalaḥ,",
    "K03psp_5u:3182": " arhattvaphalakuśalo 'rhattvaphalamārgakuśalaḥ,",
    "K03psp_5u:3183": " pratyekabodhikuśalaḥ pratyekabodhimārgakuśalaḥ,",
    "K03psp_5u:3184": " mārgākārajñatākuśalo mārgākārajñatāmārgakuśalaḥ,",
    "K03psp_5u:3185": " sarvākārajñatākuśalaḥ sarvākārajñatāmārgakuśalaḥ,",
    "K03psp_5u:3186": " indriyakuśala indriyamārgakuśalaḥ,",
    "K03psp_5u:3187": " tīkṣṇamārgakuśalo javanaprajñākuśalo nairvedhikaprajñākuśalaḥ pṛthakpṛthakprajñākuśalo",
    "K03psp_5u:3188": " samantaprajñākuśalo 'tītārthakuśalo 'nāgatārthakuśalaḥ pratyutpannārthakuśala upāyakuśalaḥ",
    "K03psp_5u:3189": " sattvāśayakuśalo 'dhyāśayakuśalo 'rthakuśalo vyañjanakuśalas tristhānavyavasthānakuśalaḥ,",
    "K03psp_5u:3190": " itīme 'nuśaṃsāḥ subhūte bodhisattvasya mahāsattvasya prajñāpāramitāyāṃ carataḥ.",
    "K03psp_5u:3191": " iti prayogamārgābhāvavikalpaḥ",
    "K03psp_5u:3192": " prajñāpāramitām abhinirharataḥ. iti darśanamārgābhāvavikalpaḥ",
    "K03psp_5u:3193": " prajñāpāramitāṃ bhāvayantaḥ. iti bhāvanāmārgābhāvavikalpaḥ",
    "K03psp_5u:3194": " subhūtir āha:",
    "K03psp_5u:3195": " kathaṃ bhagavan prajñāpāramitāyāñ caritavyaṃ?",
    "K03psp_5u:3196": " kathaṃ prajñāpāramitābhinirhartavyā?",
    "K03psp_5u:3197": " kathaṃ prajñāpāramitā bhāvayitavyā?",
    "K03psp_5u:3198": " bhagavān āha:",
    "K03psp_5u:3199": " rūpaśāntatayā subhūte rūpavaśikatayā rūpatucchatayā rūpāsāratayā prajñāpāramitāyāṃ caritavyaṃ,",
    "K03psp_5u:3200": " vedanāsaṃjñāsaṃskāravijñānaśāntatayā vijñānavaśikatayā vijñānatucchatayā vijñānāsāratayā",
    "K03psp_5u:3201": " prajñāpāramitāyāṃ caritavyam. evaṃ skandhadhātvāyatanapratītyasamutpādasya pratītyasamutpādāṅgānāṃ",
    "K03psp_5u:3202": " śāntatayā vaśikatayā tucchatayā (PSP_5:111)",
    "K03psp_5u:3203": " asāratayā prajñāpāramitāyāṃ caritavyam. iti prayogamārgājñānavikalpaḥ",
    "K03psp_5u:3204": " yat punaḥ subhūte evaṃ vadasi,",
    "K03psp_5u:3205": " kathaṃ prajñāpāramitābhinirhartavyeti,",
    "K03psp_5u:3206": " ākāśaśūnyatābhinirhāratayā prajñāpāramitābhinirhartavyā. iti darśanamārgājñānavikalpaḥ",
    "K03psp_5u:3207": " yat punaḥ subhūte evaṃ vadasi,",
    "K03psp_5u:3208": " kathaṃ prajñāpāramitā bhāvayitavyeti,",
    "K03psp_5u:3209": " ākāśaśūnyatābhāvanayā prajñāpāramitā bhāvayitavyā.",
    "K03psp_5u:3210": " iti bhāvanāmārgajñānavikalpaḥ",
    "K03psp_5u:3211": " ity ukto navavidhaḥ prathamo grāhyavikalpaḥ",
    "K03psp_5u:3212": " subhūtir āha:",
    "K03psp_5u:3213": " kiyac ciraṃ sa bhagavan bodhisattvo mahāsattvaḥ prajñāpāramitāyāṃ caran prajñāpāramitāyāṃ cīrṇo bhavati?",
    "K03psp_5u:3214": " bhagavān āha:",
    "K03psp_5u:3215": " prathamacittotpādam upādāya,",
    "K03psp_5u:3216": " iti bodhicittānutpādavikalpaḥ",
    "K03psp_5u:3217": " yāvad bodhimaṇḍam eva manasikaroty,",
    "K03psp_5u:3218": " evaṃ prajñāpāramitāyāṃ caritavyam,",
    "K03psp_5u:3219": " evaṃ prajñāpāramitābhinirharttavyā bhāvayitavyā.",
    "K03psp_5u:3220": " iti bodhimaṇḍāmanasikāravikalpaḥ",
    "K03psp_5u:3221": " subhūtir āha:",
    "K03psp_5u:3222": " kiṃ punar bhagavaṃś cittāntarānām avakāśan dadatā prajñāpāramitāyāṃ caritavyam?",
    "K03psp_5u:3223": " bhagavān āha:",
    "K03psp_5u:3224": " anyeṣāṃ subhūte manasikārāṇām avakāśam adadatā prajñāpāramitāyāṃ caritavyaṃ,",
    "K03psp_5u:3225": " prajñāpāramitābhinirhartavyā,",
    "K03psp_5u:3226": " prajñāpāramitā bhāvayitavyā.",
    "K03psp_5u:3227": " iti śrāvakapratyekabuddhayānāmanasikāravikalpaḥ",
    "K03psp_5u:3228": " sarvākārajñatāmanasikārāvipraṇāśa eva subhūte prajñāpāramitācaryā,",
    "K03psp_5u:3229": " tathā ca caritavyā tathā cābhinirhartavyā tathā ca bhāvayitavyā,",
    "K03psp_5u:3230": " yathā cittacaitasikā dharmā na pravartate.",
    "K03psp_5u:3231": " subhūtir āha:",
    "K03psp_5u:3232": " kiṃ punar bhagavan prajñāpāramitāyāṃ caran prajñāpāramitām abhinirharan prajñāpāramitāṃ bhāvayan sarvākārajñatām anuprāpsyati?",
    "K03psp_5u:3233": " bhagavān āha:",
    "K03psp_5u:3234": " na subhūte. iti samyaksaṃbodher amanasikāravikalpaḥ",
    "K03psp_5u:3235": " subhūtir āha:",
    "K03psp_5u:3236": " bhāvayan punaḥ sarvākārajñatām anuprāpsyati?",
    "K03psp_5u:3237": " bhagavān āha:",
    "K03psp_5u:3238": " na subhūte. iti bhāvanāvikalpaḥ",
    "K03psp_5u:3239": " subhūtir āha:",
    "K03psp_5u:3240": " abhāvayan punaḥ sarvākārajñatām anuprāpsyati?",
    "K03psp_5u:3241": " bhagavān āha:",
    "K03psp_5u:3242": " na subhūte. ity abhāvanāvikalpaḥ",
    "K03psp_5u:3243": " subhūtir āha:",
    "K03psp_5u:3244": " naiva bhāvayan nābhāvayan sarvākārajñatām anuprāpsyati?",
    "K03psp_5u:3245": " bhagavān āha:",
    "K03psp_5u:3246": " na subhūte. iti naivabhāvanānābhāvanāvikalpaḥ",
    "K03psp_5u:3247": " subhūtir āha:",
    "K03psp_5u:3248": " tat kathaṃ bhagavan sarvākārajñatām anuprāpsyati?",
    "K03psp_5u:3249": " bhagavān āha:",
    "K03psp_5u:3250": " yathā tathatā.",
    "K03psp_5u:3251": " subhūtir āha:",
    "K03psp_5u:3252": " kathaṃ tathatā?",
    "K03psp_5u:3253": " bhagavān āha:",
    "K03psp_5u:3254": " yathā hi bhūtakoṭiḥ.",
    "K03psp_5u:3255": " subhūtir āha:",
    "K03psp_5u:3256": " kathaṃ bhūtakoṭiḥ?",
    "K03psp_5u:3257": " bhagavān āha:",
    "K03psp_5u:3258": " yathā dharmadhātuḥ. iti yathāvikalpaḥ",
    "K03psp_5u:3259": " ity ukto navavidho dvitīyo grāhyavikalpaḥ",
    "K03psp_5u:3260": " subhūtir āha:",
    "K03psp_5u:3261": " kathaṃ dharmadhātuḥ?",
    "K03psp_5u:3262": " bhagavān āha:",
    "K03psp_5u:3263": " yathātmadhātuḥ sattvadhātur jīvadhātur jantudhātuḥ poṣadhātuḥ puruṣadhātuḥ pudgaladhātuḥ.",
    "K03psp_5u:3264": " subhūtir āha:",
    "K03psp_5u:3265": " kathaṃ bhagavan tathatā bhūtakoṭidharmadhātur ātmadhātuḥ sattvadhātur jīvadhātur jantudhātuḥ poṣadhātuḥ puruṣadhātuḥ pudgaladhātuḥ?",
    "K03psp_5u:3266": " bhagavān āha:",
    "K03psp_5u:3267": " tat kiṃ manyase?",
    "K03psp_5u:3268": " subhūte api nu sa ātmā vā sattvo vā jīvo vā jantur vā poso vā puruṣo vā pudgalo vā upalabhyate.",
    "K03psp_5u:3269": " subhūtir āha:",
    "K03psp_5u:3270": " na bhagavan.",
    "K03psp_5u:3271": " bhagavān āha:",
    "K03psp_5u:3272": " anupalabhamānaḥ subhūte ātmānaṃ vā sattvaṃ vā jīvaṃ vā jantuṃ vā poṣaṃ vā puruṣaṃ vā pudgalaṃ vā,",
    "K03psp_5u:3273": " kathaṃ sattvadhātuṃ vā yāvat pudgaladhātuṃ vā prajñāpayiṣyati. evaṃ prajñāpāramitām apy aprajñapayamānaḥ sarvadharmān apy aprajñapayamānaḥ sarvākārajñatām",
    "K03psp_5u:3274": " subhūtir āha:",
    "K03psp_5u:3275": " kiṃ punar bhagavann aprajñapanīyā prajñāpāramitā?",
    "K03psp_5u:3276": " aprajñapanīyā dhyānapāramitā,",
    "K03psp_5u:3277": " aprajñapanīyā vīryapāramitā,",
    "K03psp_5u:3278": " aprajñapanīyā kṣāntipāramitā,",
    "K03psp_5u:3279": " aprajñapanīyā śīlapāramitā,",
    "K03psp_5u:3280": " aprajñapanīyā dānapāramitā?",
    "K03psp_5u:3281": " bhagavān āha:",
    "K03psp_5u:3282": " aprajñapanīyā subhūte prajñāpāramitā,",
    "K03psp_5u:3283": " yāvat sarvadharmāḥ saṃskṛtā vāsaṃskṛtā vā śrāvakadharmā vā pratyekabuddhadharmā vā yāvad buddhadharmā vā.",
    "K03psp_5u:3284": " subhūtir āha:",
    "K03psp_5u:3285": " yadi bhagavann aprajñapanīyāḥ sarvadharmāḥ, kutaḥ (PSP_5:113)",
    "K03psp_5u:3286": " punar bhagavan nārakāḥ prajñāyante,",
    "K03psp_5u:3287": " tiryagyonigatāḥ prajñāyante,",
    "K03psp_5u:3288": " yamalokā vā prajñāyante,",
    "K03psp_5u:3289": " manuṣyā vā prajñāyante,",
    "K03psp_5u:3290": " devā vā prajñāyante,",
    "K03psp_5u:3291": " srotaāpannā vā sakṛdāgāmino vānāgāmino vārhanto vā pratyekabuddhā vā samyaksaṃbuddhā vā prajñāyante.",
    "K03psp_5u:3292": " bhagavān āha:",
    "K03psp_5u:3293": " kat kiṃ manyase?",
    "K03psp_5u:3294": " subhūte 'pi nu sattvaprajñāptir upalabhyate.",
    "K03psp_5u:3295": " subhūtir āha:",
    "K03psp_5u:3296": " na bhagavan.",
    "K03psp_5u:3297": " bhagavān āha:",
    "K03psp_5u:3298": " anupalabhamānaḥ subhūte sattvaṃ kuto nārakaṃ prajñāpayiṣyati tiryagyonigatān,",
    "K03psp_5u:3299": " yamalokaṃ vā manuṣyaṃ vā devaṃ vā srotaāpannān vā sakṛdāgāmino vā anāgāmino vā arhato vā pratyekabuddhān vā samyaksaṃbuddhān vā kutaḥ prajñāpayiṣyati?",
    "K03psp_5u:3300": " evaṃ khalu subhūte bodhisattvena mahāsattvena prajñāpāramitāyāṃ caratāprajñapanīyeṣu dharmeṣu śikṣitavyam. iti sattvaprajñāptivikalpaḥ",
    "K03psp_5u:3301": " subhūtir āha:",
    "K03psp_5u:3302": " na nu bhagavan bodhisattvena mahāsattvena prajñāpāramitāyāṃ caratā rūpe śikṣitavyaṃ,",
    "K03psp_5u:3303": " vedanāyāṃ saṃjñāyāṃ saṃskāreṣu,",
    "K03psp_5u:3304": " vijñāne śikṣitavyaṃ,",
    "K03psp_5u:3305": " skandhadhātvāyatanapratītyasamutpādeṣu pratītyasamutpādāṅgeṣu ca śikṣitavyaṃ,",
    "K03psp_5u:3306": " sarvākārajñatāyāṃ śikṣitavyaṃ,",
    "K03psp_5u:3307": " sarvapāramitāsu sarvaśūnyatāsu śikṣitavyaṃ,",
    "K03psp_5u:3308": " saptatriṃśadbodhipakṣyeṣu dharmeṣu śikṣitavyam,",
    "K03psp_5u:3309": " āryasatyāpramāṇadhyānārūpyavimokṣasamādhisamāpattidhāraṇīmukheṣu śikṣitavyaṃ,",
    "K03psp_5u:3310": " śūnyatānimittāpraṇihiteṣu śikṣitavyam,",
    "K03psp_5u:3311": " abhijñādaśabalavaiśāradyapratisaṃvidāveṇikābuddhadharmeṣu śikṣitavyaṃ,",
    "K03psp_5u:3312": " sarvākārajñatāyāṃ śikṣitavyam.",
    "K03psp_5u:3313": " iti dharmaprajñāptivikalpaḥ",
    "K03psp_5u:3314": " bhagavān āha:",
    "K03psp_5u:3315": " rūpeṣu subhūte śikṣitavyam anutkṣepāprakṣepatayā,",
    "K03psp_5u:3316": " vedanāyāṃ saṃjñāyāṃ saṃskāreṣu,",
    "K03psp_5u:3317": " vijñāneṣu śikṣitavyam anutkṣepāprakṣepatayā,",
    "K03psp_5u:3318": " skandhadhātvāyatanapratītyasamutpādeṣu pratītyasamutpādāṅgeṣu ca śikṣitavyam anutkṣepāprakṣepatayā,",
    "K03psp_5u:3319": " sarvapāramitāsu sarvaśūnyatāsu śikṣitavyam anutkṣepāprakṣepatayā,",
    "K03psp_5u:3320": " saptatriṃśadbodhipakṣeṣu dharmeṣu śikṣitavyam anutkṣepāprakṣepatayā,",
    "K03psp_5u:3321": " āryasatyāpramāṇadhyānārūpyavimokṣasamādhisamāpattidhāraṇīmukheṣu śikṣitavyam anutkṣepāprakṣepatayā,",
    "K03psp_5u:3322": " śūnyatānimittāpraṇihiteṣu śikṣitavyam anutkṣepāprakṣepatayā,",
    "K03psp_5u:3323": " abhijñādaśabalavaiśāradyapratisaṃvidāveṇikābuddhadharmeṣu (PSP_5:114)",
    "K03psp_5u:3324": " śikṣitavyam anutkṣepāprakṣepatayā sarvākārajñatāyāṃ śikṣitavyam anutkṣepāprakṣepatayā.",
    "K03psp_5u:3325": " subhūtir āha:",
    "K03psp_5u:3326": " kathaṃ bhagavan rūpe anutkṣepāprakṣepatayā śikṣitavyaṃ?",
    "K03psp_5u:3327": " vedanāyāṃ saṃjñāyāṃ saṃskāreṣu,",
    "K03psp_5u:3328": " kathaṃ bhagavan vijñāne 'nutkṣepāprakṣepatayā śikṣitavyaṃ?",
    "K03psp_5u:3329": " yāvat sarvākārajñatāyām anutkṣepāprakṣepatayā śikṣitavyam?",
    "K03psp_5u:3330": " bhagavān āha:",
    "K03psp_5u:3331": " anutpādato 'nirodhataḥ śikṣitavyam.",
    "K03psp_5u:3332": " subhūtir āha:",
    "K03psp_5u:3333": " kathaṃ bhagavan anutpādato 'nirodhataḥ śikṣitavyam?",
    "K03psp_5u:3334": " bhagavān āha:",
    "K03psp_5u:3335": " anabhisaṃskāratayā śikṣitavyam.",
    "K03psp_5u:3336": " subhūtir āha:",
    "K03psp_5u:3337": " kathaṃ bhagavann anabhisaṃskāratayā śikṣitavyam?",
    "K03psp_5u:3338": " bhagavān āha:",
    "K03psp_5u:3339": " svalakṣaṇaśūnyān dharmān samanupaśyann anabhisaṃskāratayā śikṣitavyam.",
    "K03psp_5u:3340": " subhūtir āha:",
    "K03psp_5u:3341": " kathaṃ bhagavan svalakṣaṇaśūnyāḥ sarvadharmā iti śikṣitavyam?",
    "K03psp_5u:3342": " bhagavān āha:",
    "K03psp_5u:3343": " rūpaṃ rūpeṇa śūnyaṃ draṣṭavyaṃ,",
    "K03psp_5u:3344": " vedanā saṃjñā saṃskārā,",
    "K03psp_5u:3345": " vijñānaṃ vijñānena śūnyaṃ draṣṭavyam,",
    "K03psp_5u:3346": " evaṃ cakṣuḥ śrotraṃ ghrāṇaṃ jihvā kāyo,",
    "K03psp_5u:3347": " mano manasā śūnyaṃ draṣṭavyam,",
    "K03psp_5u:3348": " evaṃ rūpaṃ śabdagandharasasparṣṭavyadharmāḥ śabdagandharasasparṣṭavyadharmaiḥ śūnyā draṣṭavyāḥ,",
    "K03psp_5u:3349": " cakṣurvijñānaṃ cakṣurvijñānena śūnyaṃ draṣṭavyam,",
    "K03psp_5u:3350": " evaṃ śrotraghrāṇajihvākāyamanovijñānaṃ manovijñānena śūnyaṃ draṣṭavyaṃ,",
    "K03psp_5u:3351": " cakṣuḥsaṃsparśaḥ cakṣuḥsaṃsparśena śūnyo draṣṭavyaḥ,",
    "K03psp_5u:3352": " evaṃ śrotrasaṃsparśo ghrāṇasaṃsparśo jihvāsaṃsparśaḥ kāyasaṃsparśo manaḥsaṃsparśo manaḥsaṃsparśena śūnyo draṣṭavyaḥ,",
    "K03psp_5u:3353": " cakṣuḥsaṃsparśapratyayā vedanā cakṣuḥsaṃsparśapratyayayā vedanayā śūnyā draṣṭavyā,",
    "K03psp_5u:3354": " evaṃ śrotrasaṃsparśapratyayā vedanā,",
    "K03psp_5u:3355": " ghrāṇasaṃsparśapratyayā vedanā,",
    "K03psp_5u:3356": " jihvāsaṃsparśapratyayā vedanā,",
    "K03psp_5u:3357": " kāyasaṃsparśapratyayā vedanā,",
    "K03psp_5u:3358": " manaḥsaṃsparśapratyayā vedanā manaḥsaṃsparśapratyayayā vedanayā śūnyā draṣṭavyā,",
    "K03psp_5u:3359": " dānapāramitā dānapāramitayā śūnyā draṣṭavyā,",
    "K03psp_5u:3360": " evaṃ śīlapāramitā kṣāntipāramitā vīryapāramitā dhyānapāramitā,",
    "K03psp_5u:3361": " prajñāpāramitā prajñāpāramitayā śūnyā draṣṭavyā,",
    "K03psp_5u:3362": " adhyātmaśūnyatādhyātmaśūnyatayā śūnyā draṣṭavyā,",
    "K03psp_5u:3363": " bahirdhāśūnyatā bahirdhāśūnyatayā śūnyā draṣṭavyā adhyātmabahirdhāśūnyatā adhyātmabahirdhāśūnyatayā śūnyā draṣṭavyā,",
    "K03psp_5u:3364": " yāvad abhāvasvabhāvaśūnyatā abhāvasvabhāvaśūnyatayā śūnyā draṣṭavyā,",
    "K03psp_5u:3365": " āryasatyāny (PSP_5:115)",
    "K03psp_5u:3366": " āryasatyaiḥ śūnyāni draṣṭavyāni,",
    "K03psp_5u:3367": " dhyānāni dhyānaiḥ śūnyāni draṣṭavyāni,",
    "K03psp_5u:3368": " apramāṇāny apramāṇaiḥ śūnyāni draṣṭvyāni,",
    "K03psp_5u:3369": " ārūpyasamāpattaya ārūpyasamāpattibhiḥ śūnyā draṣṭavyāḥ,",
    "K03psp_5u:3370": " vimokṣamukhāni vimokṣamukhaiḥ śūnyāni draṣṭavyāni,",
    "K03psp_5u:3371": " navānupūrvavihārasamāpattayo navānupūrvavihārasamāpattibhiḥ śūnyā draṣṭavyāḥ,",
    "K03psp_5u:3372": " samādhayaḥ samādhibhiḥ śūnyā draṣṭavyāḥ,",
    "K03psp_5u:3373": " dhāraṇīmukhāni dhāraṇīmukhaiḥ śūnyāni draṣṭavyāni,",
    "K03psp_5u:3374": " śūnyatānimittāpraṇihitāni śūnyatānimittāpraṇihitaiḥ śūnyāni draṣṭavyāni,",
    "K03psp_5u:3375": " smṛtyupasthānāni smṛtyupasthānaiḥ śūnyāni draṣṭavyāni,",
    "K03psp_5u:3376": " evaṃ samyakprahāṇarddhipādendriyabalabodhyaṅgāni samyakprahāṇarddhipādendriyabalabodhyaṅgaiḥ śūnyāni draṣṭavyāni,",
    "K03psp_5u:3377": " mārgā mārgaiḥ śūnyā draṣṭavyāḥ,",
    "K03psp_5u:3378": " abhijñā abhijñābhiḥ śūnyā draṣṭavyā,",
    "K03psp_5u:3379": " daśabalāni daśabalaiḥ śūnyāni draṣṭavyāni,",
    "K03psp_5u:3380": " vaiśāradyāni vaiśāradyaiḥ śūnyāni draṣṭavyāni,",
    "K03psp_5u:3381": " pratisaṃvidaḥ pratisaṃvidbhiḥ śūnyā draṣṭavyāḥ,",
    "K03psp_5u:3382": " āveṇikā buddhadharmā āveṇikaiḥ buddhadharmaiḥ śūnyā draṣṭavyāḥ,",
    "K03psp_5u:3383": " anuttarā samyaksaṃbodhir anuttarayā samyaksaṃbodhyā śūnyā draṣṭavyā. evaṃ khalu subhūte bodhisattvena mahāsattvena svalakṣaṇaśūnyeṣu dharmeṣu",
    "K03psp_5u:3384": " subhūtir āha:",
    "K03psp_5u:3385": " yadi bhagavan rūpaṃ rūpeṇa śūnyaṃ,",
    "K03psp_5u:3386": " vedanā saṃjñā saṃskārā,",
    "K03psp_5u:3387": " vijñānaṃ vijñānena śūnyam. evaṃ yāvad anuttarā samyaksaṃbodhir anuttarayā samyaksaṃbodhyā śūnyā. tat kathaṃ bhagavan bodhisattvasya mahāsattvasya prajñāpāramitāyāṃ carir bhavati?",
    "K03psp_5u:3388": " bhagavān āha:",
    "K03psp_5u:3389": " acariḥ subhūte bodhisattvasya mahāsattvasya prajñāpāramitācariḥ.",
    "K03psp_5u:3390": " subhūtir āha:",
    "K03psp_5u:3391": " kena kāraṇena bhagavann acariḥ?",
    "K03psp_5u:3392": " bhagavān āha:",
    "K03psp_5u:3393": " tathā hi subhūte sā prajñāpāramitā nopalabhyate,",
    "K03psp_5u:3394": " bodhisattvo 'pi nopalabhyate,",
    "K03psp_5u:3395": " carir api nopalabhyate,",
    "K03psp_5u:3396": " yo vā carito,",
    "K03psp_5u:3397": " yena vā carito,",
    "K03psp_5u:3398": " yatra vā caritas,",
    "K03psp_5u:3399": " tad api nopalabhyate. evaṃ hi subhūte acarir bodhisattvasya mahāsattvasya prajñāpāramitācarir yatraite sarvaprapañcā nopalabhyante.",
    "K03psp_5u:3400": " subhūtir āha:",
    "K03psp_5u:3401": " yadi bhagavan na cariḥ prajñāpāramitācarir bhavati,",
    "K03psp_5u:3402": " tat kathaṃ bhagavann ādikarmikeṇa bodhisattvena mahāsattvena prajñāpāramitāyāṃ caritavyam?",
    "K03psp_5u:3403": " bhagavān āha:",
    "K03psp_5u:3404": " iha subhūte bodhisattvena mahāsattvena prathamacittotpādam upādāyānupalambheṣu sarvadharmeṣu śikṣitavyaṃ,",
    "K03psp_5u:3405": " tena dānan dadatā (PSP_5:116)",
    "K03psp_5u:3406": " anupalambhayogena dānan dātavyaṃ,",
    "K03psp_5u:3407": " śīlaṃ rakṣatā anupalambhayogena śīlaṃ rakṣitavyaṃ,",
    "K03psp_5u:3408": " kṣāntyā saṃpādayatānupalambhayogena kṣāntiḥ saṃpādayitavyā,",
    "K03psp_5u:3409": " vīryam ārabhamāṇenānupalambhayogena vīryam ārabdhavyaṃ,",
    "K03psp_5u:3410": " samādhiṃ samāpadyamānenānupalambhayogena samādhiḥ samāpattavyaḥ,",
    "K03psp_5u:3411": " prajñāṃ bhāvayatānupalambhayogena prajñā bhāvayitavyā,",
    "K03psp_5u:3412": " adhyātmaśūnyatāṃ bhāvayatānupalambhayogena bahirdhāśūnyatāṃ bhāvayatānupalambhayogenādhyātmabahirdhāśūnyatāṃ bhāvayatānupalambhayogena,",
    "K03psp_5u:3413": " yāvad abhāvasvabhāvaśūnyatāṃ bhāvayatānupalambhayogenābhāvasvabhāvaśūnyatā bhāvayitavyā.",
    "K03psp_5u:3414": " smṛtyupasthānāni bhāvayatānupalambhayogena smṛtyupasthānāni bhāvayi tavyāni. evaṃ",
    "K03psp_5u:3415": " samyakprahāṇarddhipādendriyabalabodhyaṅgāny āryāṣṭāṅgamārgaṃ bhāvayatānupalambhayogenāryāṣṭāṅgamārgo bhāvayitavyaḥ,",
    "K03psp_5u:3416": " āryasatyāni bhāvayatānupalambhayogenāryasatyāni bhāvayitavyāni,",
    "K03psp_5u:3417": " apramāṇadhyānārūpyasamāpattīr bhāvayatānupalambhayogenāpramāṇadhyānārūpya samāpattayo bhāvayitavyāḥ,",
    "K03psp_5u:3418": " śūnyatānimittāpraṇihitāni bhāvayatānupalambhayogena śūnyatānimittāpraṇihitāni bhāvayitavyāni,",
    "K03psp_5u:3419": " vimokṣasamādhisamāpattidhāraṇīmukhāni bhāvayatānupalambhayogena vimokṣasamādhisamāpattidhāraṇīmukhāni bhāvayitavyāni,",
    "K03psp_5u:3420": " abhijñā bhāvayatānupalambhayogenābhijñā bhāvayitavyāḥ,",
    "K03psp_5u:3421": " daśabalavaiśāradyapratisaṃvido bhāvayatānupalambhayogena daśabalavaiśāradyapratisaṃvido bhāvayitavyāḥ,",
    "K03psp_5u:3422": " āveṇikān buddhadharmān bhāvayatānupalambhayogena āveṇikā buddhadharmā bhāvayitavyāḥ,",
    "K03psp_5u:3423": " sarvākārajñatāṃ bhāvayatānupalambhayogena sarvākārajñatā bhāvayitavyā.",
    "K03psp_5u:3424": " subhūtir āha:",
    "K03psp_5u:3425": " kiyatā bhagavann upalambho bhavati?",
    "K03psp_5u:3426": " kiyatā bhagavann anupalambho bhavati?",
    "K03psp_5u:3427": " bhagavān āha:",
    "K03psp_5u:3428": " yāvad dvayan tāvad upalambho,",
    "K03psp_5u:3429": " yāvad advayan tāvad anupalambhaḥ.",
    "K03psp_5u:3430": " subhūtir āha:",
    "K03psp_5u:3431": " kiyatā bhagavan dvayaṃ vā advayaṃ vā bhavati?",
    "K03psp_5u:3432": " bhagavān āha:",
    "K03psp_5u:3433": " yāvac cakṣurūpaṃ yāvat manodharmāś ca,",
    "K03psp_5u:3434": " yāvad bodhiś ca budddhaś ca,",
    "K03psp_5u:3435": " idaṃ subhūte dvayaṃ,",
    "K03psp_5u:3436": " yāvan na cakṣurūpaṃ,",
    "K03psp_5u:3437": " yāvan na manodharmāś ca,",
    "K03psp_5u:3438": " na bodhiś ca na buddhaś ca,",
    "K03psp_5u:3439": " idaṃ subhūte 'dvayam.",
    "K03psp_5u:3440": " iti śūnyatvavikalpaḥ",
    "K03psp_5u:3441": " subhūtir āha:",
    "K03psp_5u:3442": " kiṃ punar bhagavann upalambho 'nupalambhaḥ,",
    "K03psp_5u:3443": " athānupalambha upalambhaḥ?",
    "K03psp_5u:3444": " bhagavan āha:",
    "K03psp_5u:3445": " na subhūte upalambho 'nupalambhaḥ,",
    "K03psp_5u:3446": " nāpy anupalambha upalambhaḥ,",
    "K03psp_5u:3447": " api tu khalu punaḥ subhūte upalambhānupalabdhisamatānupalambhaḥ. evaṃ khalu subhūte",
    "K03psp_5u:3448": " bodhisattvena mahāsattvenānupalambhasamatāyāṃ śikṣitavyam. evaṃ śikṣamāṇo bodhisattvo",
    "K03psp_5u:3449": " mahāsattvaḥ prajñāpāramitāyām anupalambhiko bhavati.",
    "K03psp_5u:3450": " subhūtir āha:",
    "K03psp_5u:3451": " yadi bhagavan bodhisattvo mahāsattvaḥ prajñāpāramitāyāṃ caran naivopalambhe sajjati nānupalambhe,",
    "K03psp_5u:3452": " kathaṃ bodhisattvena mahāsattvena prajñāpāramitāyāṃ caratā bhūmer bhūmiḥ paripūrayitavyā,",
    "K03psp_5u:3453": " bhūmer bhūmiṃ paripūrya sarvākārajñatānuprāptavyā?",
    "K03psp_5u:3454": " bhagavān āha:",
    "K03psp_5u:3455": " na subhūte bodhisattvo mahāsattvaḥ prajñāpāramitāyāṃ carann upalambhe sthitvā bhūmer bhūmiṃ paripūrayati,",
    "K03psp_5u:3456": " na copalarabhe sthitvā śaktyā bodhisattvena mahāsattvena prajñāpāramitāyāṃ caratā bhūmer bhūmiṃ paripūrayitum. tat kasya hetoḥ?",
    "K03psp_5u:3457": " anupalambhā hi prajñāpāramitā,",
    "K03psp_5u:3458": " anupalambhā hi bodhiḥ,",
    "K03psp_5u:3459": " so 'pi nopalabhyate yaḥ prajñāpāramitāyāṃ carati. evaṃ khalu subhūte bodhisattvena mahāsattvena prajñāpāramitāyāñ caritavyam. iti śaktivikalpaḥ",
    "K03psp_5u:3460": " subhūtir āha:",
    "K03psp_5u:3461": " yadi bhagavan prajñāpāramitā nopalabhyate. tat kathaṃ bodhisattvena mahāsattvena prajñāpāramitāyāñ caratā dharmeṣu pravicayaḥ kartavyaḥ?",
    "K03psp_5u:3462": " idaṃ rūpaṃ, iyaṃ vedanā,",
    "K03psp_5u:3463": " iyaṃ saṃjñā,",
    "K03psp_5u:3464": " ime saṃskārā,",
    "K03psp_5u:3465": " idaṃ vijñānam,",
    "K03psp_5u:3466": " imāni skandhadhātvāyatanāni,",
    "K03psp_5u:3467": " ayaṃ pratītyasamutpāda,",
    "K03psp_5u:3468": " imāni pratītyasamutpādāṅgāni,",
    "K03psp_5u:3469": " imā pāramitāḥ,",
    "K03psp_5u:3470": " imāni śūnyatāmukhāni,",
    "K03psp_5u:3471": " ime bodhipakṣyā dharmāḥ,",
    "K03psp_5u:3472": " imā āryasatyāpramāṇadhyānārūpyasamāpattayaḥ,",
    "K03psp_5u:3473": " imāni śūnyatānimittāpraṇihitāni,",
    "K03psp_5u:3474": " imāni vimokṣasamādhisamāpattidhāraṇīmukhāni,",
    "K03psp_5u:3475": " imā abhijñā daśabalavaiśāradyapratisaṃvidaḥ,",
    "K03psp_5u:3476": " ime āveṇikā buddhadharmāḥ,",
    "K03psp_5u:3477": " iyam anuttarā samyaksaṃbodhiḥ.",
    "K03psp_5u:3478": " bhagavān āha:",
    "K03psp_5u:3479": " iha subhūte bodhisattvo mahāsattvaḥ prajñāpāramitāyāṃ caraṃs tathā dharmeṣu pravicayaṃ karoti,",
    "K03psp_5u:3480": " yathā kurvan rūpaṃ nopalabhate,",
    "K03psp_5u:3481": " vedanā saṃjñā saṃskārān,",
    "K03psp_5u:3482": " vijñānaṃ nopalabhate,",
    "K03psp_5u:3483": " skandhadhātvāyatanāni nopalabhate,",
    "K03psp_5u:3484": " pratītyasamutpādaṃ nopalabhate,",
    "K03psp_5u:3485": " pratītyasamutpādāṅgāni nopalabhate,",
    "K03psp_5u:3486": " pāramitā nopalabhate,",
    "K03psp_5u:3487": " śūnyatāmukhāni nopalabhate,",
    "K03psp_5u:3488": " bodhipakṣyān dharmān nopalabhate,",
    "K03psp_5u:3489": " āryasatyāpramāṇadhyānārūpyavimokṣasamādhisamāpattidhāraṇīmukhāni nopalabhate,",
    "K03psp_5u:3490": " śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmān nopalabhate, (PSP_5:118)",
    "K03psp_5u:3491": " 'nuttarāṃ samyaksṃabodhin nopalabhate. iti dharmapravicayavikalpaḥ",
    "K03psp_5u:3492": " subhūtir āha:",
    "K03psp_5u:3493": " yadi bhagavan bodhisattvo mahāsattvaḥ prajñāpāramitāyāñ caran rūpaṃ nopalabhate,",
    "K03psp_5u:3494": " vedanāṃ saṃjñāṃ saṃskārān,",
    "K03psp_5u:3495": " vijñānan nopalabhate,",
    "K03psp_5u:3496": " yāvad anuttarāṃ samyaksaṃbodhin nopalabhate. tat kathaṃ dānapāramitāṃ paripūrya śīlapāramitāṃ",
    "K03psp_5u:3497": " paripūrya kṣāntipāramitāṃ paripūrya vīryapāramitāṃ paripūrya dhyānapāramitāṃ paripūrya",
    "K03psp_5u:3498": " prajñāpāramitāṃ paripūrya bodhisattvaniyāmam avakramiṣyati,",
    "K03psp_5u:3499": " bodhisattvaniyāmam avakramya buddhakṣetraṃ pariśodhayiṣyati,",
    "K03psp_5u:3500": " buddhakṣetraṃ pariśodhya sattvān paripācayiṣyati,",
    "K03psp_5u:3501": " sattvān paripācya sarvākārajñatām anuprāpsyati sarvākārajñatām anuprāpya dharmacakraṃ pravartayiṣyati,",
    "K03psp_5u:3502": " dharmacakraṃ pravartya buddhakṛtyaṃ kariṣyati,",
    "K03psp_5u:3503": " buddhakṛtyaṃ kṛtvā sattvān saṃsārāt parimocayiṣyati?",
    "K03psp_5u:3504": " bhagavān āha:",
    "K03psp_5u:3505": " na subhūte bodhisattvo rūpasya kṛtena prajñāpāramitāyāṃ carati,",
    "K03psp_5u:3506": " na vedanāyā na saṃjñāyā na saṃskārāṇāṃ,",
    "K03psp_5u:3507": " na vijñānasya kṛtena prajñāpāramitāyāṃ carati,",
    "K03psp_5u:3508": " na skandhadhātvāyatanānāṃ na pratītyasamutpādasya na pratītyasamutpādāṅgānāṃ kṛtena prajñāpāramitāyāṃ carati,",
    "K03psp_5u:3509": " na pāramitānāṃ kṛtena,",
    "K03psp_5u:3510": " na śūnyatāmukhānāṃ na bodhipakṣyānāṃ dharmāṇāṃ kṛtena,",
    "K03psp_5u:3511": " nāryasatyāpramāṇadhyānārūpyavimokṣasamādhisamāpattidhāraṇīmukhānāṃ kṛtena,",
    "K03psp_5u:3512": " na śūnyatānimittāparanihitābhijñādaśabalavaiśāradyapratisaṃvidāveṇikabuddhadharmāṇāṃ kṛtena,",
    "K03psp_5u:3513": " nānuttarāyāḥ samyaksaṃbodheḥ kṛtena prajñāpāramitāyāṃ carati.",
    "K03psp_5u:3514": " subhūtir āha:",
    "K03psp_5u:3515": " kasyedānīṃ kṛtena bodhisattvo mahāsattvaḥ prajñāpāramitāyāṃ carati?",
    "K03psp_5u:3516": " bhagavān āha:",
    "K03psp_5u:3517": " na kasyacit kṛtena bodhisattvo mahāsattvaḥ prajñāpāramitāyāṃ carati. tat kasya hetoḥ?",
    "K03psp_5u:3518": " tathā hi subhūte 'kṛtā avikṛtā anabhisaṃskṛtāḥ sarvadharmāḥ,",
    "K03psp_5u:3519": " sāpi prajñāpāramitākṛtā avikṛtānabhisaṃskṛtā,",
    "K03psp_5u:3520": " bodhisattvo 'py akṛto 'vikṛto 'nabhisaṃskṛtaḥ. evaṃ khalu subhūte bodhisattvena mahāsattvena prajñāpāramitāyāṃ caritavyam akṛtāvikṛtānabhisaṃskṛtānabhisaṃskārayogena.",
    "K03psp_5u:3521": " iti vastūddeśavikalpaḥ",
    "K03psp_5u:3522": " subhūtir āha:",
    "K03psp_5u:3523": " yadi bhagavann akṛtā avikṛtā anabhisaṃskṛtāḥ sarvadharmāḥ,",
    "K03psp_5u:3524": " kathaṃ yeṣāṃ bhagavaṃs trayāṇāṃ yānānāṃ vyavasthānaṃ bhavati?",
    "K03psp_5u:3525": " śrāvakayānasya pratyekabuddhayānasya mahāyānasya ca.",
    "K03psp_5u:3526": " bhagavān āha:",
    "K03psp_5u:3527": " na subhūte 'kṛtānām avikṛtānām anabhisaṃskṛtānāṃ dharmāṇāṃ kiṃcid vyavasthānam upalabhyate,",
    "K03psp_5u:3528": " anabhisaṃskṛtānām anabhisaṃcetayitānāṃ dharmāṇāṃ vyavasthānaṃ ca nopalabhyate. tat kasya hetoḥ?",
    "K03psp_5u:3529": " tathā hi bālo 'śrutavān pṛthagjano rūpe 'bhiniviṣṭo,",
    "K03psp_5u:3530": " vedanāyāṃ saṃjñāyāṃ saṃskāreṣu,",
    "K03psp_5u:3531": " vijñāne 'bhiniviṣṭaḥ,",
    "K03psp_5u:3532": " skandhadhātvāyataneṣv abhiniviṣṭaḥ,",
    "K03psp_5u:3533": " pratītyasamutpāde 'bhiniviṣṭaḥ,",
    "K03psp_5u:3534": " pratītyasamutpādāṅgeṣv abhiniviṣṭaḥ,",
    "K03psp_5u:3535": " pāramitāsv abhiniviṣṭaḥ,",
    "K03psp_5u:3536": " śūnyatāmukhesv abhiniviṣṭo,",
    "K03psp_5u:3537": " bodhipakṣyeṣu dharmeṣv abhiniviṣṭaḥ,",
    "K03psp_5u:3538": " āryasatyāpramāṇadhyānārūpyavimokṣasamādhisamāpattidhāraṇīmukheṣv abhiniviṣṭaḥ,",
    "K03psp_5u:3539": " śūnyatānimittāpraṇihitesv abhiniviṣṭo,",
    "K03psp_5u:3540": " 'bhijñādaśabalavaiśāradyapratisaṃvidāveṇikābuddhadharmeṣv abhiniviṣṭaḥ,",
    "K03psp_5u:3541": " sarvākārajñatāyām abhiniviṣṭo,",
    "K03psp_5u:3542": " rūpaṃ manyate rūpam upalabhate,",
    "K03psp_5u:3543": " vedanāṃ saṃjñāṃ saṃskārān,",
    "K03psp_5u:3544": " vijñānaṃ manyate vijñānam upalabhate,",
    "K03psp_5u:3545": " skandhadhātvāyatanāni manyate skandhadhātvāyatanāny upalabhate,",
    "K03psp_5u:3546": " pratītyasamutpādaṃ manyate pratītyasamutpādam upalabhate,",
    "K03psp_5u:3547": " pratītyasamutpādāṅgāni manyate pratītyasamutpādāṅgāny upalabhate,",
    "K03psp_5u:3548": " pāramitā manyate pāramitā upalabhate,",
    "K03psp_5u:3549": " śūnyatāmukhāni manyate śūnyatāmukhāny upalabhate,",
    "K03psp_5u:3550": " bodhipakṣyān dharmān manyate bodhipakṣyān dharmān upalabhate,",
    "K03psp_5u:3551": " āryasatyāni manyate āryasatyāny upalabhate,",
    "K03psp_5u:3552": " apramāṇadhyānārūpyasamāpattīr manyate 'pramāṇadhyānārūpyasamāpattīr upalabhate,",
    "K03psp_5u:3553": " śūnyatānimittāpraṇihitāni manyate śūnyatānimittāpraṇihitāny upalabhate,",
    "K03psp_5u:3554": " aṣṭavimokṣanavānupūrvavihārasamāpattīr manyate 'ṣṭavimokṣanavānupūrvavihārasamāpattīr upalabhate,",
    "K03psp_5u:3555": " samādhidhāraṇīmukhāni manyate samādhidhāraṇīmukhāny upalabhate,",
    "K03psp_5u:3556": " abhijñādaśabalavaiśāradyapratisaṃvidāveṇikābuddhadharmān manyate 'bhijñādaśabalavaiśāradyapratisaṃvidāveṇikābuddhadharmān upalabhate,",
    "K03psp_5u:3557": " bodhiṃ manyate bodhim upalabhate. tasyaivaṃ bhavaty,",
    "K03psp_5u:3558": " ahaṃ bodhim abhisaṃbhotsye,",
    "K03psp_5u:3559": " ahaṃ sattvān parimocayiṣyāmi saṃsārataḥ. tat kasya hetoḥ?",
    "K03psp_5u:3560": " tathā hi subhūte yad buddhena pañcabhiś cakṣurbhir nopalabdhaṃ rūpaṃ,",
    "K03psp_5u:3561": " vedanā saṃjñā saṃskārā,",
    "K03psp_5u:3562": " vijñānaṃ nopalabdhaṃ,",
    "K03psp_5u:3563": " skandhadhātvāyatanāni pratītyasamutpādaḥ pratītyasamutpādāṅgāni ca nopalabdhāni,",
    "K03psp_5u:3564": " pāramitāḥ śūnyatāmukhāni bodhipakṣyā dharmā nopalabdhāḥ,",
    "K03psp_5u:3565": " āryasatyāpramāṇadhyānārūpyavimokṣasamādhisamāpattidhāraṇīmukhāni nopalabdhāni,",
    "K03psp_5u:3566": " śūnyatānimittāpraṇihitābhijñādaśabalavaiśāradyapratisaṃvidāveṇikābuddhadharmā (PSP_5:120)",
    "K03psp_5u:3567": " nopalabdhāḥ,",
    "K03psp_5u:3568": " anuttarā samyaksaṃbodhir api nopalabdhā,",
    "K03psp_5u:3569": " tatsamohapuruṣo buddhvā vākhyāya sattvān icchati saṃsārāt parimocayitum.",
    "K03psp_5u:3570": " evam ukte āyuṣmān subhūtir bhagavantam etad avocat:",
    "K03psp_5u:3571": " yad bhagavān evam āha,",
    "K03psp_5u:3572": " tathāgatenārhatā samyaksaṃbuddhena pañcabhiś cakṣurbhir nopalabdhās te sattvā yān",
    "K03psp_5u:3573": " āsaṃsārāt parimocayed iti. tat katham idānīṃ bhagavatānuttarāṃ samyaksaṃbodhim abhisaṃbudhya",
    "K03psp_5u:3574": " sattvās triṣu rāśiṣu vyākṛtāḥ samyaktvaniyatā vā mithyātvaniyatā vāniyatā vā?",
    "K03psp_5u:3575": " bhagavān āha:",
    "K03psp_5u:3576": " na mayā subhūte 'nuttarāṃ samyaksaṃbodhim abhisaṃbudhya kathaṃcid api sattva upalabdhaḥ,",
    "K03psp_5u:3577": " samyaktvaniyato vā mithyātvaniyato vāniyato vā,",
    "K03psp_5u:3578": " api tu khalu punaḥ subhūte ya ime sattvā adravye dravyasaṃjñinas tāṃs tato abhūtagrahād dhārayāmi lokavyavahāreṇa naḥ punaḥ paramārthena.",
    "K03psp_5u:3579": " subhūtir āha:",
    "K03psp_5u:3580": " na punar bhagavatā paramārthe sthitvā bodhir abhisaṃbuddhā?",
    "K03psp_5u:3581": " bhagavān āha: na subhūte.",
    "K03psp_5u:3582": " subhūtir āha:",
    "K03psp_5u:3583": " yadi bhagavatā naiva paramārthe sthitvānuttarā samyaksaṃbodhir abhisaṃbuddhā,",
    "K03psp_5u:3584": " nāpy ṛddhiparyāye sthitvānuttarā samyaksaṃbodhir abhisaṃbuddhā,",
    "K03psp_5u:3585": " katham idānīṃ bhagavatā tathāgatenārhatā samyaksaṃbuddhena bodhir abhisaṃbuddhā bhavati?",
    "K03psp_5u:3586": " bhagavān āha:",
    "K03psp_5u:3587": " anabhisaṃbuddhā subhūte tathāgatenānuttarā samyaksaṃbodhiḥ,",
    "K03psp_5u:3588": " sā ca na kvacit sthitā saṃskṛte vā dhātāv asaṃskṛte vā dhātau. tadyathāpi nāma subhūte tathāgatanirmito na kvacit sthitaḥ saṃskṛte vā dhātāv asaṃskṛte vā dhātau,",
    "K03psp_5u:3589": " sa ca tathāgatanirmito gacchati cāgacchati ca tiṣṭhati ca niṣīdati ca,",
    "K03psp_5u:3590": " sa dānapāramitāyāṃ carec,",
    "K03psp_5u:3591": " chīlapāramitāyāṃ caret,",
    "K03psp_5u:3592": " kṣāntipāramitāyāṃ cared,",
    "K03psp_5u:3593": " vīryapāramitāyāṃ cared,",
    "K03psp_5u:3594": " dhyānapāramitāyāṃ caret,",
    "K03psp_5u:3595": " prajñāpāramitāyāṃ carec,",
    "K03psp_5u:3596": " catvāri dhyānāny upasaṃpadya viharec,",
    "K03psp_5u:3597": " caturbhir apramāṇaiś catasṛbhir ārūpyasamāpattibhiḥ pañcabhir abhijñābhiś caturbhiḥ",
    "K03psp_5u:3598": " smṛtyupasthānaiś caturbhiḥ samyakprahāṇaiś caturbhir ṛddhipādaiḥ pañcabhir indriyaiḥ",
    "K03psp_5u:3599": " pañcabhir balaiḥ saptabhir bodhyaṅgair āryāṣṭāṅgena mārgeṇa śūnyatāsamādhinā animittasamādhināpraṇihitasamādhinā (PSP_5:121)",
    "K03psp_5u:3600": " adhyātmaśūnyatayā bahirdhāśūnyatayā adhyātmabahirdhāśūnyatayā yāvad abhāvasvabhāvaśūnyatayā,",
    "K03psp_5u:3601": " aṣṭavimokṣair navānupūrvavihārasamāpattibhir daśabhis tathāgatabalaiś caturbhir vaiśāradyaiś",
    "K03psp_5u:3602": " catasṛbhiḥ pratisaṃvidbhiḥ mahāmaitryā mahākaruṇayā samādhidhāraṇīmukhair aṣṭādaśabhir",
    "K03psp_5u:3603": " āveṇikair buddhadharmair dharmacakrapravartanatayā ca viharet,",
    "K03psp_5u:3604": " sa ca nirmito 'parimāṇān sattvān abhinirmāya triṣu rāśiṣu vyākuryāt. tat kiṃ manyase?",
    "K03psp_5u:3605": " subhūte 'pi nu tena kaścit sattvas triṣu rāśiṣu vyākṛtaḥ.",
    "K03psp_5u:3606": " subhūtir āha:",
    "K03psp_5u:3607": " na bhagavan.",
    "K03psp_5u:3608": " bhagavān āha:",
    "K03psp_5u:3609": " evam eva subhūte tathāgatena sarvadharmā nirmitopamā jñātā,",
    "K03psp_5u:3610": " na ca kaścit sattvo vinītaḥ. evaṃ khalu subhūte bodhisattvena mahāsattvena prajñāpāramitā bhāvayitavyā,",
    "K03psp_5u:3611": " tadyathāpi nāma tathāgatanirmitena.",
    "K03psp_5u:3612": " subhūtir āha:",
    "K03psp_5u:3613": " api nu bhagavan sarvadharmā nirmitopamāḥ.",
    "K03psp_5u:3614": " bhagavān āha:",
    "K03psp_5u:3615": " evam etat subhūte evam etat.",
    "K03psp_5u:3616": " subhūtir āha:",
    "K03psp_5u:3617": " yadi bhagavan sarvadharmā nirmitopamās tathāgatasya nirmitasya ca kaḥ prativiśeṣaḥ?",
    "K03psp_5u:3618": " kiṃ vā nānākaraṇaṃ?",
    "K03psp_5u:3619": " ko vābhiprāyaḥ?",
    "K03psp_5u:3620": " evam ukte bhagavān āyuṣmantaṃ subhūtim etad avocat:",
    "K03psp_5u:3621": " tathāgatasya ca subhūte nirmitasya ca na kaścid viśeṣo,",
    "K03psp_5u:3622": " na kiṃcit nānākaraṇam upalabhyate,",
    "K03psp_5u:3623": " nirviśeṣaḥ subhūte tathāgataś ca nirmitaś ca. tat kasya hetoḥ?",
    "K03psp_5u:3624": " tathā hi yat tathāgataḥ karma karoti,",
    "K03psp_5u:3625": " tan nirmitaḥ karma karoti.",
    "K03psp_5u:3626": " subhūtir āha:",
    "K03psp_5u:3627": " kaccit punar bhagavan na sati tathāgate nirmitaḥ karma karoti?",
    "K03psp_5u:3628": " bhagavān āha:",
    "K03psp_5u:3629": " karoti subhūte.",
    "K03psp_5u:3630": " subhūtir āha:",
    "K03psp_5u:3631": " kathaṃ yathā punar bhagavan na sati tathāgate tathāgatanirmitaḥ karma karoti?",
    "K03psp_5u:3632": " bhagavān āha:",
    "K03psp_5u:3633": " tadyathāpi nāma subhūte sacet tathāgato bhavyasattvam anupalabhamāno nirmitan nirmāya parinirvṛtaḥ,",
    "K03psp_5u:3634": " tena ca nirmitenārdhakalpaṃ buddhakṛtyaṃ sa paścād buddhakṛtyaṃ kṛtvā parinirvṛta iti janaḥ saṃjānīte,",
    "K03psp_5u:3635": " na ca nirmitānāṃ kaścid utpādo na nirvāṇam. evaṃ khalu subhūte bodhisattvena mahāsattvena prajñāpāramitāyāṃ caritavyaṃ, (PSP_5:122)",
    "K03psp_5u:3636": " yad uta nirmitopamān sarvadharmān adhimucyate. iti yānatrayavikalpaḥ",
    "K03psp_5u:3637": " subhūtir āha:",
    "K03psp_5u:3638": " yadi bhagavan nirmitasya tathāgatasya ca viśeṣo nāsti dakṣiṇā pariśuddhiḥ kathaṃ bhaviṣyati?",
    "K03psp_5u:3639": " ya ime bhagavaṃs tathāgate dakṣiṇāṃ pratiṣṭhāpayanti,",
    "K03psp_5u:3640": " sā na jātu kṣīyate yāvat te sattvā anupadhiśeṣanirvāṇadhātau parinirvāsyante,",
    "K03psp_5u:3641": " evam eva ye nirmite dakṣiṇāṃ pratiṣṭhāpayanti,",
    "K03psp_5u:3642": " sā na jātu kṣīyate yāvat te sattvā anupadhiśeṣanirvāṇadhātau parinirvāsyanti.",
    "K03psp_5u:3643": " bhagavān āha:",
    "K03psp_5u:3644": " yayā subhūte dharmatayā tathāgataḥ sadevakasya lokasya dakṣiṇīyo bhavati,",
    "K03psp_5u:3645": " tayaiva dharmatayā nirmito 'pi sadevasya lokasya dakṣiṇīyaḥ. tiṣṭhatu tāvat subhūte tathāgatapratiṣṭhāpitā dakṣiṇā,",
    "K03psp_5u:3646": " tiṣṭhatu nirmitapratiṣṭhāpitā dakṣiṇā yaḥ kaścit subhūte kulaputro vā kuladuhitā vā tathāgataṃ maitratayā manasikariṣyati,",
    "K03psp_5u:3647": " sarvo 'sau tasya kuśalamūlasya paryantam adhigamya duṣkhasyāntaṃ kariṣyati. tiṣṭhatu",
    "K03psp_5u:3648": " maitraṃ vā manasikāro yaḥ kaścit subhūte kulaputro vā kuladuhitā vā ākāśe puṣpāṇi",
    "K03psp_5u:3649": " kṣepsyati tathāgataṃ manasikṛtvā sarvo 'sau tasya kuśalamūlasya paryantam adhigamya",
    "K03psp_5u:3650": " duṣkhasyāntaṃ kariṣyati:",
    "K03psp_5u:3651": " tiṣṭhatu subhūte maitraṃ vā manasikāras,",
    "K03psp_5u:3652": " tiṣṭhatv ākāśe puṣpāṇi yaḥ kaścit subhūte kulaputro vā kuladuhitā vā namo buddhānām iti manasikariṣyati,",
    "K03psp_5u:3653": " sarvo 'sāv anupūrveṇa duḥkhasyāntaṃ kariṣyati. evaṃ maharddhikā subhūte tathāgatapratiṣṭhāpitā dakṣiṇā,",
    "K03psp_5u:3654": " evaṃ mahānuśaṃsā,",
    "K03psp_5u:3655": " tad anena te subhūte paryāyeṇaivaṃ veditavyaṃ,",
    "K03psp_5u:3656": " tathāgatasya ca tathāgatanirmitasya ca na kiṃcit nānākaraṇam upalabhyate dharmāṇāṃ dharmatāṃ pramāṇīkṛtyam. iti dakṣiṇāviśuddhivikalpaḥ",
    "K03psp_5u:3657": " evaṃ khalu subhūte bodhisattvena mahāsattvena prajñāpāramitāyāṃ caritavyaṃ,",
    "K03psp_5u:3658": " dharmāṇāṃ dharmatāyām avataritavyaṃ,",
    "K03psp_5u:3659": " sā ca dharmatā na vikopayitavyā,",
    "K03psp_5u:3660": " iyaṃ prajñāpāramitāyā dharmateti na vikopayitavyā,",
    "K03psp_5u:3661": " evaṃ dhyānapāramitāyā vīryapāramitāyāḥ kṣāntipāramitāyāḥ śīlapāramitāyā iyaṃ dānapāramitāyā dharmateti na vikopayitavyā,",
    "K03psp_5u:3662": " evaṃ yāvat sarvadharmeṣv ime sarvadharmā iyaṃ sarvadharmāṇāṃ dharmateti na vikopayitavyā.",
    "K03psp_5u:3663": " subhūtir āha:",
    "K03psp_5u:3664": " yadi bhagavan sarvadharmāṇān dharmatā na vikopayitavyā,",
    "K03psp_5u:3665": " yat punar bhagavaṃs tathāgatena vikopitaṃ rūpam idam,",
    "K03psp_5u:3666": " iyaṃ vedanā (PSP_5:123)",
    "K03psp_5u:3667": " iyaṃ saṃjñā,",
    "K03psp_5u:3668": " ime saṃskārā,",
    "K03psp_5u:3669": " idaṃ vijñānaṃ,",
    "K03psp_5u:3670": " ime skandhā,",
    "K03psp_5u:3671": " ime dhātavaḥ,",
    "K03psp_5u:3672": " imāny āyatanāni,",
    "K03psp_5u:3673": " ayaṃ pratītyasamutpādaḥ,",
    "K03psp_5u:3674": " imāni pratītyasamutpādāṅgāni,",
    "K03psp_5u:3675": " ime bāhyādhyātmikā dharmā nirdiṣṭāḥ,",
    "K03psp_5u:3676": " evaṃ kuśalā dharmā evam akuśalā dharmāḥ sāsravā anāsravā laukikā lokottarās sādhāraṇā asādhāraṇāḥ saṃskṛtā asaṃskṛtā dharmā nirdiṣṭāḥ,",
    "K03psp_5u:3677": " tan mā haiva bhagavatā dharmāṇāṃ dharmatā vikopitā bhavet?",
    "K03psp_5u:3678": " bhagavān āha: na subhūte,",
    "K03psp_5u:3679": " nāmanimittā hi te dharmā nirdiṣṭā dharmāṇāṃ sūcanakṛtā,",
    "K03psp_5u:3680": " kathaṃ paro 'vatariṣyatiti na dharmāṇān dharmatā vikopitā bhavet.",
    "K03psp_5u:3681": " subhūtir āha:",
    "K03psp_5u:3682": " yadi bhagavan nāmanimittā hi te dharmā nirdiṣṭāḥ pareṣām avatāraṇāya,",
    "K03psp_5u:3683": " kathaṃ bhagavarm anāmakā animittāḥ sarvadharmā nāma nimittena vyāhṛtāḥ?",
    "K03psp_5u:3684": " iti caryāvikopanavikalpaḥ",
    "K03psp_5u:3685": " ity ukto navavidhaḥ prathamagrāhakavikalpaḥ",
    "K03psp_5u:3686": " bhagavān āha:",
    "K03psp_5u:3687": " na subhūte vyavahāro nāmanimittam abhiniveśo vā nātra subhūte nāmni vyavaharāmi,",
    "K03psp_5u:3688": " na nimitte 'nimitte 'bhiniveśo vā. na hi subhūte tathāgataśrāvako vā nāmni nimitte vābhiniviśate. na hi subhūte nāma nāmny abhiniviśate,",
    "K03psp_5u:3689": " na nimittan nimitte 'bhiniviśate,",
    "K03psp_5u:3690": " na śūnyatā śūnyatāyām abhiniviśate,",
    "K03psp_5u:3691": " nānimittam ānimitte 'bhiniviśate,",
    "K03psp_5u:3692": " nāpraṇihitam apraṇihite 'bhiniviśate,",
    "K03psp_5u:3693": " na tathatā tathatāyām abhiniviśate,",
    "K03psp_5u:3694": " na bhūtakoṭir bhūtakoṭyām abhiniviśate,",
    "K03psp_5u:3695": " na dharmadhātur dharmadhātāv abhiniviśate,",
    "K03psp_5u:3696": " nāsaṃskṛtam asaṃskṛte 'bhiniviśate,",
    "K03psp_5u:3697": " evam ete sarvadharmā nāmamātraṃ,",
    "K03psp_5u:3698": " na hy ete nāmamātre 'vatiṣṭhante. evaṃ khalu subhūte bodhisattvena mahāsattvena nāmamātre sthitvā prajñāpāramitāyāṃ caritavyaṃ,",
    "K03psp_5u:3699": " tatra ca nābhiniveṣṭavyam.",
    "K03psp_5u:3700": " subhūtir āha:",
    "K03psp_5u:3701": " yadi bhagavan nāmamātram idaṃ sarvasaṃskṛtaṃ,",
    "K03psp_5u:3702": " kasyedānīṃ kṛtena bodhisattvo mahāsattvo bodhaye cittam utpādyānekavidhāṃ saṃsāracārikāṃ pratyanubhavati,",
    "K03psp_5u:3703": " bodhisattvacaryāñ caran dānaṃ dadāti,",
    "K03psp_5u:3704": " śīlaṃ rakṣati,",
    "K03psp_5u:3705": " kṣāntyā saṃpādayati,",
    "K03psp_5u:3706": " vīryam ārabhate,",
    "K03psp_5u:3707": " dhyānaṃ samāpadyate,",
    "K03psp_5u:3708": " prajñāṃ bhāvayati,",
    "K03psp_5u:3709": " śūnyatāyāṃ carati,",
    "K03psp_5u:3710": " apramāṇadhyānārūpyavimokṣasamādhisamāpattiṣu viharati,",
    "K03psp_5u:3711": " smṛtyupasthāneṣu viharati,",
    "K03psp_5u:3712": " samyakprahāṇarddhipādendriyabalabodhyaṅgamārgeṣu viharati,",
    "K03psp_5u:3713": " śūnyatānimittāpraṇihitasamādhiṃ (PSP_5:124)",
    "K03psp_5u:3714": " samāpadyate,",
    "K03psp_5u:3715": " āryasatyāni bhāvayati,",
    "K03psp_5u:3716": " vimokṣasamādhisamāpattiṃ dhāraṇīmukhāni samāpadyate,",
    "K03psp_5u:3717": " abhijñā bhāvayati,",
    "K03psp_5u:3718": " daśabhis tathāgatabalair viharati,",
    "K03psp_5u:3719": " caturvaiśāradyaiś catasṛbhiḥ pratisaṃvidbhiḥ,",
    "K03psp_5u:3720": " aṣṭādaśabhir āveṇikair buddhadharmair viharati,",
    "K03psp_5u:3721": " mahāmaitrīṃ mahākaruṇāṃ paripūrayati?",
    "K03psp_5u:3722": " bhagavān āha:",
    "K03psp_5u:3723": " yaṃ subhūtir evam āha,",
    "K03psp_5u:3724": " yadi nāmamātram idaṃ sarvasaṃskṛtaṃ,",
    "K03psp_5u:3725": " tat kasyedānīṃ kṛtena bodhisattvo mahāsattvo bodhaye cittam utpādyānekavidhāṃ saṃsāracārikāṃ pratyanubhavatīti,",
    "K03psp_5u:3726": " yasmāt subhūte nāmamātram idaṃ sarvasaṃskṛtaṃ,",
    "K03psp_5u:3727": " tac ca nāma nāmnā śūnyaṃ nimittaṃ nimittena śūnyaṃ,",
    "K03psp_5u:3728": " tasmād bodhisattvo mahāsattvo bodhisattvacārikāṃ caran sarvākārajñatām anuprāpsyati,",
    "K03psp_5u:3729": " sarvākārajñatām anuprāpya dharmacakraṃ pravartayati,",
    "K03psp_5u:3730": " dharmacakraṃ pravartya sattvāṃs tribhir yānaiḥ parinirvāpayati,",
    "K03psp_5u:3731": " tasya ca nāmanimittasya notpādo na nirodho na sthitir na sthiter anyathātvaṃ prajñāyate.",
    "K03psp_5u:3732": " iti sāmānyena dvitīyo grāhakavikalpopakṣepaḥ",
    "K03psp_5u:3733": " subhūtir āha:",
    "K03psp_5u:3734": " sarvākārajñatā sarvākārajñateti bhagavan vadasi.",
    "K03psp_5u:3735": " bhagavān āha:",
    "K03psp_5u:3736": " sarvākārajñatā sarvākārajñateti vadāmi.",
    "K03psp_5u:3737": " subhūtir āha:",
    "K03psp_5u:3738": " kathaṃ punar bhagavan sarvākārajñatā tathāgatena nirdiṣṭā,",
    "K03psp_5u:3739": " mārgākārajñatāpi tathāgatena nirdiṣṭā,",
    "K03psp_5u:3740": " sarvajñatāpi tathāgatena nirdiṣṭā?",
    "K03psp_5u:3741": " āsāṃ bhagavaṃs tisṛṇāṃ sarvajñatānāṃ kiṃ nānākaraṇam?",
    "K03psp_5u:3742": " bhagavān āha:",
    "K03psp_5u:3743": " sarvākārajñatā subhūte tathāgatasyārhataḥ samyaksaṃbuddhasya,",
    "K03psp_5u:3744": " mārgajñatā subhūte bodhisattvānāṃ mahāsattvānāṃ,",
    "K03psp_5u:3745": " sarvajñatā subhūte sarvaśrāvakapratyekabuddhānām.",
    "K03psp_5u:3746": " subhūtir āha:",
    "K03psp_5u:3747": " kena kāraṇena bhagavan sarvākārajñatā tathāgatasyārhataḥ samyaksaṃbuddhasya?",
    "K03psp_5u:3748": " bhagavān āha:",
    "K03psp_5u:3749": " yāvantaḥ subhūte ākārā liṅgāni nimittāni yair ākārair yair liṅgair yair nimittais te dharmāḥ sūcyante,",
    "K03psp_5u:3750": " te ākārās tāni liṅgāni tāni nimittāni tathāgatenānubaddhāni tenocyate tathāgatasyārhataḥ samyaksaṃbuddhasya sarvākārajñatā. iti sarvākārajñatāsaṃmohavikalpaḥ",
    "K03psp_5u:3751": " subhūtir āha:",
    "K03psp_5u:3752": " kena kāraṇena bhagavan mārgajñatā bodhisattvānāṃ mahāsattvānām?",
    "K03psp_5u:3753": " bhagavān āha:",
    "K03psp_5u:3754": " sarvamārgāḥ subhūte bodhisattvena mahāsattvena notpādayitavyāḥ,",
    "K03psp_5u:3755": " sarvamārgā jñātavyāḥ,",
    "K03psp_5u:3756": " yaś ca śrāvakāṇāṃ mārgo,",
    "K03psp_5u:3757": " yaś ca pratyekabuddhānāṃ mārgo,",
    "K03psp_5u:3758": " ye ca bodhimārgās te ca mārgāḥ paripūrayitavyāḥ taiś ca mārge mārgakaraṇīyaṃ kartavyan na cānena bhūtakoṭiḥ sākṣātkartavyā.",
    "K03psp_5u:3759": " subhūtir āha:",
    "K03psp_5u:3760": " kiṃ punar bhagavan bodhisattvena mahāsattvena bhūtakoṭir na sākṣātkartavyā?",
    "K03psp_5u:3761": " bhagavān āha:",
    "K03psp_5u:3762": " nāparipūrya praṇidhānaṃ nāparipācya sattvān nāpariśodhya buddhakṣetran tena bodhisattvena mahāsattvena bhūtakoṭiḥ sākṣātkartavyā,",
    "K03psp_5u:3763": " tena kāraṇenocyate bodhisattvānāṃ mahāsattvānāṃ mārgajñatā. iti mārgākārajñatāsaṃmohavikalpaḥ",
    "K03psp_5u:3764": " subhūtir āha:",
    "K03psp_5u:3765": " kena kāraṇena bhagavan sarvajñatā sarvaśrāvakapratyekabuddhānām?",
    "K03psp_5u:3766": " bhagavān āha:",
    "K03psp_5u:3767": " etāvad eva subhūte sarvaṃ yāvad evādhyātmikāś ca bāhyāś ca dharmās te ca sarvaśrāvakapratyekabuddhair jñātā,",
    "K03psp_5u:3768": " na punaḥ sarvamārgeṇa sarvākāreṇa. iti sarvajñatāsaṃmohavikalpaḥ",
    "K03psp_5u:3769": " subhūtir āha:",
    "K03psp_5u:3770": " kiṃ punar bhagavan bodhisattvena mahāsattvena mārge sthitvā bhūtakoṭiḥ sākṣātkartavyā?",
    "K03psp_5u:3771": " bhagavān āha: na subhūte.",
    "K03psp_5u:3772": " subhūtir āha:",
    "K03psp_5u:3773": " amārge sthitvā?",
    "K03psp_5u:3774": " bhagavān āha: na subhūte.",
    "K03psp_5u:3775": " subhūtir āha:",
    "K03psp_5u:3776": " mārge amārge sthitvā?",
    "K03psp_5u:3777": " bhagavān āha: na subhūte.",
    "K03psp_5u:3778": " subhūtir āha:",
    "K03psp_5u:3779": " naivamārge nāmārge sthitvā?",
    "K03psp_5u:3780": " bhagavān āha: na subhūte.",
    "K03psp_5u:3781": " subhūtir āha:",
    "K03psp_5u:3782": " tat katham idānīṃ bhagavan bodhisattvena mahāsattvena bhūtakoṭiḥ sākṣātkartavyā?",
    "K03psp_5u:3783": " bhagavān āha:",
    "K03psp_5u:3784": " tat kiṃ manyase?",
    "K03psp_5u:3785": " subhūte api nu tava mārge sthitasyānupādāyāsravebhyaś cittaṃ vimuktam.",
    "K03psp_5u:3786": " subhūtir āha:",
    "K03psp_5u:3787": " na bhagavan.",
    "K03psp_5u:3788": " bhagavān āha:",
    "K03psp_5u:3789": " tavāmārge sthitasya?",
    "K03psp_5u:3790": " subhūtir āha:",
    "K03psp_5u:3791": " na bhagavan.",
    "K03psp_5u:3792": " bhagavān āha:",
    "K03psp_5u:3793": " tava mārge 'mārge sthitasya?",
    "K03psp_5u:3794": " subhūtir āha:",
    "K03psp_5u:3795": " na bhagavan.",
    "K03psp_5u:3796": " bhagavān āha:",
    "K03psp_5u:3797": " tava naiva mārge nāmārge sthitasya?",
    "K03psp_5u:3798": " subhūtir āha:",
    "K03psp_5u:3799": " na bhagavan,",
    "K03psp_5u:3800": " api tu khalu punar me bhagavaṃś cittaṃ vimuktaṃ yathā na kvacit sthitvā syām.",
    "K03psp_5u:3801": " bhagavān āha:",
    "K03psp_5u:3802": " evam etat subhūte bodhisattvena mahāsattvena na kvacit sthitvā bhūtakoṭiḥ sākṣātkartavyā.",
    "K03psp_5u:3803": " subhūtir āha:",
    "K03psp_5u:3804": " yāḥ punar imā bhagavan sarvākārajñatā ca mārgajñatā ca sarvajñatā ca kaccid bhagavann āsāṃ tisṛṇāṃ sarvajñatānāṃ kleśaprahāṇasya nānātvam asti,",
    "K03psp_5u:3805": " asya sāvaśeṣaprahāṇam,",
    "K03psp_5u:3806": " asyānavaśeṣaprahāṇam?",
    "K03psp_5u:3807": " bhagavān āha:",
    "K03psp_5u:3808": " na subhūte kleśaprahāṇasya nānātvam asti,",
    "K03psp_5u:3809": " asti punas tathāgatasya sarvavāsanānusaṃdhikleśaprahāṇaṃ,",
    "K03psp_5u:3810": " na punaḥ śrāvakasya sarvavāsanānusaṃdhikleśaprahāṇam.",
    "K03psp_5u:3811": " subhūtir āha:",
    "K03psp_5u:3812": " kiṃ punar bhagavan sarvajñatāyām anuprāptāyām aśeṣaprahāṇam asaṃskṛtaṃ bhavati?",
    "K03psp_5u:3813": " bhagavān āha:",
    "K03psp_5u:3814": " evam etat subhūte evam etat.",
    "K03psp_5u:3815": " subhūtir āha:",
    "K03psp_5u:3816": " kiṃ punar bhagavann asaṃskṛtasya nānātvam upalabhyate?",
    "K03psp_5u:3817": " bhagavān āha:",
    "K03psp_5u:3818": " na subhūte 'saṃskṛtasya nānātvam upalabhyate.",
    "K03psp_5u:3819": " subhūtir āha:",
    "K03psp_5u:3820": " yadi nopalabhyate kuta etan nirdiśyate?",
    "K03psp_5u:3821": " asya vāsanānusaṃdhikleśaprahāṇam,",
    "K03psp_5u:3822": " asya na vāsanānusaṃdhikleśaprahāṇam iti.",
    "K03psp_5u:3823": " bhagavān āha:",
    "K03psp_5u:3824": " na subhūte vāsanānusaṃdhikleśaprahāṇaṃ,",
    "K03psp_5u:3825": " api nu teṣāṃ rāgadoṣamohaprahāṇam asti,",
    "K03psp_5u:3826": " kāyavāgvikārās tu pravartante,",
    "K03psp_5u:3827": " te tu bālapṛthagjanānām anarthāya pravartante,",
    "K03psp_5u:3828": " na tu śrāvakāṇāṃ,",
    "K03psp_5u:3829": " te tathāgatasya na santi.",
    "K03psp_5u:3830": " atha khalv āyuṣmān subhūtir bhagavantam etad avocat:",
    "K03psp_5u:3831": " yadi bhagavann abhāvo mārgaḥ,",
    "K03psp_5u:3832": " abhāvo nirvāṇaṃ,",
    "K03psp_5u:3833": " tat kutaḥ punar bhagavan nirdiśyate?",
    "K03psp_5u:3834": " ayaṃ srotaāpanno 'yaṃ sakṛdāgāmy ayam anāgāmy ayam arhann ayaṃ pratyekabuddho 'yan tathāgato 'rhan samyaksaṃbuddhaḥ.",
    "K03psp_5u:3835": " bhagavān āha:",
    "K03psp_5u:3836": " na khalu subhūte asaṃskṛtaṃ bhāvayati api tu lokavyavahāraṃ pramāṇīkṛtyocyate na punaḥ paramārthena śakyā prabhāvanā. tat kasya hetoḥ?",
    "K03psp_5u:3837": " na hi tatrāsti vākpathaprajñāptir,",
    "K03psp_5u:3838": " api tu khalu punar yaiḥ pūrvānto vyavacchinnas teṣāṃ paścimā koṭiprajñāptā.",
    "K03psp_5u:3839": " subhūtir āha:",
    "K03psp_5u:3840": " svalakṣaṇaśūnyānāṃ bhagavan sarvadharmāṇāṃ (PSP_5:127)",
    "K03psp_5u:3841": " kutaḥ punaḥ purvā koṭiḥ prajñāyate.",
    "K03psp_5u:3842": " bhagavān āha:",
    "K03psp_5u:3843": " evam etat subhūte evam etat,",
    "K03psp_5u:3844": " svalakṣaṇaśūnyānāṃ subhūte sarvadharmāṇāṃ pūrvā koṭir na prajñāyate,",
    "K03psp_5u:3845": " kutaḥ punaḥ paścimā koṭiḥ prajñāyate,",
    "K03psp_5u:3846": " nedaṃ sthānaṃ vidyate,",
    "K03psp_5u:3847": " api tu khalu punaḥ subhūte ye te sattvāḥ svalakṣaṇaśūnyān dharmān na jānanti,",
    "K03psp_5u:3848": " teṣām evaṃ nirdiṣṭam iyaṃ pūrvā koṭir iyaṃ paścimā koṭir,",
    "K03psp_5u:3849": " na punaḥ svalakṣaṇaśūnyeṣu dharmeṣu pūrvā koṭir na paścimā koṭir upalabhyate,",
    "K03psp_5u:3850": " evaṃ khalu subhūte bodhisattvena mahāsattvena svalakṣaṇaśūnyeṣu dharmeṣu prajñāpāramitāyāṃ caritavyaṃ,",
    "K03psp_5u:3851": " svalakṣaṇaśūnyeṣu dharmeṣu caran na kvacid abhiniviśate 'dhyātmikeṣu vā bāhyeṣu vā saṃskṛteṣu vāsaṃskṛteṣu vā śrāvakadharmeṣu vā pratyekabuddhadharmeṣu",
    "K03psp_5u:3852": " evam ukte āyuṣmān subhūtir bhagavantam etad avocat:",
    "K03psp_5u:3853": " prajñāpāramitā prajñāpāramiteti bhagavann ucyate,",
    "K03psp_5u:3854": " kenārthena prajñāpāramitety ucyate?",
    "K03psp_5u:3855": " bhagavān āha:",
    "K03psp_5u:3856": " paramapāramitaiṣā subhūte sarvadharmāṇām agamanārthena prajñāpāramitety ucyate. api",
    "K03psp_5u:3857": " tu khalu punaḥ subhūte etayā prajñāpāramitayā sarvaśrāvakapratyekabuddhā bodhisattvāś",
    "K03psp_5u:3858": " ca mahāsattvās tathāgatā arhantaḥ samyaksaṃbuddhāḥ pāraṅgatās tenārthena prajñāpāramitety",
    "K03psp_5u:3859": " ucyate. api tu khalu punaḥ subhūte paramārthena yo 'rthaḥ sarvadharmāṇām abhinnaḥ,",
    "K03psp_5u:3860": " sa iha prajñāpāramitāyāṃ tais tathāgatair arhadbhiḥ samyaksaṃbuddhaiḥ,",
    "K03psp_5u:3861": " sarvadharmeṣu pāro nopalabdhas tenārthenocyate prajñāpāramitā. iti mārgasaṃmohavikalpaḥ",
    "K03psp_5u:3862": " api tu khalu punaḥ subhūte prajñāpāramitāyāṃ tathatāntargatā,",
    "K03psp_5u:3863": " bhūtakoṭir antargatā,",
    "K03psp_5u:3864": " dharmadhātur antargataḥ tenocyate prajñāpāramiteti. api tu khalu punaḥ subhūte neyaṃ",
    "K03psp_5u:3865": " prajñāpāramitā kenacid dharmeṇa saṃyuktā vā visaṃyuktā vā sanidarśanā vānidarśanā",
    "K03psp_5u:3866": " vā sapratighā vāpratighā vā. tat kasya hetoḥ?",
    "K03psp_5u:3867": " tathā hīyaṃ prajñāpāramitārūpānidarśanāpratighaikalakṣaṇā yad utālakṣaṇatvāt.",
    "K03psp_5u:3868": " iti tathatādiṣu saṃyogaviyogasaṃmohavikalpaḥ",
    "K03psp_5u:3869": " api tu khalu punaḥ subhūte iyaṃ prajñāpāramitā sarvadharmāṇāṃ cārikā sarvapratibhānānāṃ",
    "K03psp_5u:3870": " sarvālokānām anācchedyeyaṃ subhūte prajñāpāramitā māreṇa vā mārakāyikābhir devatābhiḥ",
    "K03psp_5u:3871": " śrāvakapratyekabuddha (PSP_5:128)",
    "K03psp_5u:3872": " yānikair vā pudgalair,",
    "K03psp_5u:3873": " yāvan na kenacid anyatīrthikaiḥ pratyamitrair vā iyaṃ prajñāpāramitā śakyā cchettuṃ bodhisattvasya mahāsattvasya. tat kasya hetoḥ?",
    "K03psp_5u:3874": " tathā hi te 'tra prajñāpāramitāyāṃ nopalabhyante sarva evaivaṃ khalu punaḥ subhūte bodhisattvena mahāsattvena prajñāpāramitāyām arthe caritavyam. ity asamatvasaṃmohavikalpaḥ",
    "K03psp_5u:3875": " punar aparaṃ subhūte bodhisattvena mahāsattveneha gambhīrāyāṃ prajñāpāramitāyām arthe caritavyam anityārthe caritavyaṃ,",
    "K03psp_5u:3876": " duḥkhārthe caritavyam,",
    "K03psp_5u:3877": " anātmārthe caritavyaṃ,",
    "K03psp_5u:3878": " śāntārthe caritavyaṃ,",
    "K03psp_5u:3879": " duḥkhajñānārthe caritavyaṃ,",
    "K03psp_5u:3880": " samudayajñānārthe caritavyaṃ,",
    "K03psp_5u:3881": " nirodhajñānārthe caritavyaṃ,",
    "K03psp_5u:3882": " mārgajñatārthe caritavyaṃ,",
    "K03psp_5u:3883": " duḥkhaparijñatārthe samudayaprahāṇārthe nirodhasākṣātkriyārthe mārgajñatārthe anvayajñānārthe caritavyaṃ,",
    "K03psp_5u:3884": " dharmajñatārthe 'saṃvṛttijñānārthe parijayajñānārthe yathārutajñānārthe caritavyam.",
    "K03psp_5u:3885": " evaṃ khalu subhūte bodhisattvena mahāsattvena prajñāpāramitāyām arthe caritavyam.",
    "K03psp_5u:3886": " iti duḥkhādiṣu saṃmohavikalpaḥ",
    "K03psp_5u:3887": " atha khalv āyuṣmān subhūtir bhagavantam etad avocat:",
    "K03psp_5u:3888": " yadi bhagavann iha gambhīrāyāṃ prajñāpāramitāyām arthaś cānarthaś ca nopalabhyate,",
    "K03psp_5u:3889": " tat kathaṃ bodhisattvena mahāsattveneha gambhīrāyāṃ prajñāpāramitāyām arthe caritavyam?",
    "K03psp_5u:3890": " bhagavān āha:",
    "K03psp_5u:3891": " iha subhūte bodhisattvena mahāsattvena gambhīre 'rthe prajñāpāramitārthe carataivaṃ caritavyaṃ,",
    "K03psp_5u:3892": " rāgo me 'rtho 'nartha iti na caritavyaṃ,",
    "K03psp_5u:3893": " dveṣo me 'rtho 'nartha iti na caritavyaṃ,",
    "K03psp_5u:3894": " moho me 'rtho 'nartha iti na caritavyaṃ,",
    "K03psp_5u:3895": " mithyādṛṣṭir me 'rtho 'nartha iti na caritavyaṃ,",
    "K03psp_5u:3896": " dṛṣṭigato me 'rtho 'nartha iti na caritavyam,",
    "K03psp_5u:3897": " idaṃ dṛṣṭigato me 'rtho 'nartha iti na caritavyam. tat kasya hetoḥ?",
    "K03psp_5u:3898": " na hi rāgadveṣamohānāṃ tathatā kasyacid artham anarthaṃ karoti,",
    "K03psp_5u:3899": " na dṛṣṭigatānāṃ tathatā kasyacid artham anarthaṃ karoti. rūpaṃ me 'rtho 'nartha iti na caritavyaṃ,",
    "K03psp_5u:3900": " vedanā saṃjñā saṃskārā,",
    "K03psp_5u:3901": " vijñānaṃ me 'rtho 'nartha iti na caritavyaṃ,",
    "K03psp_5u:3902": " evaṃ skandhadhātvāyatanāni me 'rtho 'nartha iti na caritavyaṃ,",
    "K03psp_5u:3903": " pratītyasamutpādo me 'rtho 'nartha iti na caritavyaṃ,",
    "K03psp_5u:3904": " pratītyasamutpādāṅgāni me 'rtho 'nartha iti na caritavyaṃ,",
    "K03psp_5u:3905": " pāramitā me 'rtho 'nartha iti na caritavyaṃ,",
    "K03psp_5u:3906": " śūnyatāmukhāni me 'rtho 'nartha iti na caritavyaṃ,",
    "K03psp_5u:3907": " bodhipakṣyā me dharmā artho 'nartha iti na caritavyaṃ,",
    "K03psp_5u:3908": " āryasatyāpramāṇadhyānārūpyavimokṣasamādhisamāpattidhāraṇīmukhāni (PSP_5:129)",
    "K03psp_5u:3909": " me 'rtho 'nartha iti na caritavyaṃ,",
    "K03psp_5u:3910": " śūnyatānimittāpraṇihitāni me 'rtho 'nartha iti na caritavyam,",
    "K03psp_5u:3911": " abhijñādaśabalavaiśāradyapratisaṃvido me 'rtho 'nartha iti na caritavyam,",
    "K03psp_5u:3912": " āveṇikābuddhadharmā me 'rtho 'nartha iti na caritavyam,",
    "K03psp_5u:3913": " anuttarā me samyaksaṃbodhir artho 'nartha iti na caritavyam. tat kasya hetoḥ?",
    "K03psp_5u:3914": " tathā hi subhūte tathāgatenānuttarāṃ samyaksaṃbodhim abhisaṃbudhya na kaścid dharma upalabdho yo 'rthaṃ vā kuryād anarthaṃ vā kuryād,",
    "K03psp_5u:3915": " api nu khalu punaḥ subhūte utpādād vā tathāgatānām anutpādād vā tathāgatānāṃ sthitaivaiṣā",
    "K03psp_5u:3916": " dharmāṇāṃ dharmatā dharmadhātur dharmasthititā dharmaniyāmatā sā naiva kasyacid arthaṃ",
    "K03psp_5u:3917": " vā karoty anarthaṃ vā,",
    "K03psp_5u:3918": " evaṃ khalu subhūte bodhisattvena mahāsattvenārthānartho varjayitvā prajñāpāramitāyāṃ caritavyam.",
    "K03psp_5u:3919": " evam ukte āyuṣmān subhūtir bhagavantam etad avocat:",
    "K03psp_5u:3920": " kena kāraṇena bhagavan prajñāpāramitā nānarthakarī nārthakarī?",
    "K03psp_5u:3921": " bhagavān āha:",
    "K03psp_5u:3922": " tathā hi subhūte saṃskṛtadharmāṇām asaṃskṛtadharmāṇām akāraṇaṃ prajñāpāramitā,",
    "K03psp_5u:3923": " tena kāraṇena prajñāpāramitā na kasyacid arthaṃ vā karoty anarthaṃ vā.",
    "K03psp_5u:3924": " subhūtir āha:",
    "K03psp_5u:3925": " punar bhagavann asaṃskṛto 'rthaḥ sarvāryāṇāṃ buddhānāṃ buddhaśrāvakāṇāṃ vā.",
    "K03psp_5u:3926": " bhagavān āha:",
    "K03psp_5u:3927": " asaṃskṛto 'rthaḥ sarvāryāṇāṃ buddhānāṃ buddhaśrāvakāṇāṃ ca,",
    "K03psp_5u:3928": " pratyupasthito na punar apakāreṇa vopakāreṇa vā,",
    "K03psp_5u:3929": " tadyathāpi nāma subhūte ākāśasya tathatā na kasyacid apakāreṇa vopakāreṇa vā pratyupasthitā,",
    "K03psp_5u:3930": " evam eva subhūte bodhisattvasya mahāsattvasya prajñāpāramitā na kasyacid dharmasyāpakāreṇa vopakāreṇa vā pratyupasthitā.",
    "K03psp_5u:3931": " subhūtir āha:",
    "K03psp_5u:3932": " kiṃ punar bhagavan bodhisattvo mahāsattvo 'saṃskṛtāyāṃ prajñāpāramitāyāṃ śikṣitvā sarvākārajñatām anuprāpsyati?",
    "K03psp_5u:3933": " bhagavān āha:",
    "K03psp_5u:3934": " iha punaḥ subhūte bodhisattvo mahāsattvo 'saṃskṛtāyāṃ prajñāpāramitāyāṃ śikṣitvā sarvākārajñatām anuprāpsyati,",
    "K03psp_5u:3935": " na punar dvayayogena. iti kleśaprakṛtisaṃmohavikalpaḥ",
    "K03psp_5u:3936": " subhūtir āha:",
    "K03psp_5u:3937": " kiṃ punar bhagavann advayadharmo 'dvayadharmam anuprāpnoti?",
    "K03psp_5u:3938": " bhagavān āha: na subhūte.",
    "K03psp_5u:3939": " subhūtir āha:",
    "K03psp_5u:3940": " kiṃ punar bhagavan dvayadharmo 'dvayadharmam anuprāpnoti?",
    "K03psp_5u:3941": " bhagavān āha: na subhūte.",
    "K03psp_5u:3942": " subhūtir āha:",
    "K03psp_5u:3943": " katham idānīṃ bhagavann anuprāpyate?",
    "K03psp_5u:3944": " bhagavān āha:",
    "K03psp_5u:3945": " yathā nādvayo na dvayo dharma upalabhyate.",
    "K03psp_5u:3946": " subhūtir āha:",
    "K03psp_5u:3947": " kathaṃ bhagavan nādvayo na dvayo dharma upalabhyate?",
    "K03psp_5u:3948": " bhagavān āha:",
    "K03psp_5u:3949": " anupalambhaṃ prati na rūpam anupalambhena prāpnoti,",
    "K03psp_5u:3950": " na vedanān na saṃjñān na saṃskārān,",
    "K03psp_5u:3951": " na vijñānam anupalambhena prāpnoti. iti dvayābhāvasaṃmohavikalpaḥ",
    "K03psp_5u:3952": " ity ukto navavidho dvitīyo grāhakavikalpaḥ",
    "K03psp_5u:3953": " evam ukte āyuṣmān subhūtir bhagavantam etad avocat:",
    "K03psp_5u:3954": " gambhīrā bhagavan prajñāpāramitā duṣkarakārakā bhagavan bodhisattvā mahāsattvā ye 'nuttarāyāṃ samyaksaṃbodhau prasthitā na ca nāmasattva upalabhyate na sattvaprajñāptis,",
    "K03psp_5u:3955": " teṣāṃ ca sattvānāṃ kṛtaśo 'nuttarāṃ samyaksaṃbodhim abhisaṃboddhum abhisaṃprasthitāḥ. tadyathāpi nāma bhagavan kaścid eva puruṣa ākāśe apratiṣṭhāne stambam icched dhāpayitum,",
    "K03psp_5u:3956": " evam eva bhagavan bodhisattvo mahāsattvaḥ sattvānāṃ kṛtenecchet sarvākārajñatām anuprāptum.",
    "K03psp_5u:3957": " bhagavān āha:",
    "K03psp_5u:3958": " evam etat subhūte evam etat,",
    "K03psp_5u:3959": " duṣkarakārakā bodhisattvā mahāsattvā ye sattvānāṃ kṛtaśaḥ sarvākārajñatārtham abhipratiṣṭhante,",
    "K03psp_5u:3960": " tāñ ca sarvākārajñatām anubudhya sarvasattvān saṃsārāt parimocayiṣyanti. iti sarvākārajñatāyā abhāvālambanajñānam",
    "K03psp_5u:3961": " tadyathāpi nāma subhūte puruṣaḥ stambam icched vāpanāya sa ca puruṣas tasya stambasya na mūlaṃ jānīyād na śākhāṃ na tvacchedaṃ na pattraṃ na palāśaṃ na puṣpaṃ jānīyāt,",
    "K03psp_5u:3962": " sa tasya stambasya kāṇḍaṃ vāpayeta vāpayitvā kālena kālaṃ gopāyatodakaṃ dadyād arthaṃ tasya tat kāṇḍam anupūrveṇa śākhāsaṃpannañ ca bhavet,",
    "K03psp_5u:3963": " pattrasaṃpannañ ca bhavet,",
    "K03psp_5u:3964": " puṣpasaṃpannañ ca bhavet,",
    "K03psp_5u:3965": " phalasaṃpannañ ca bhavet,",
    "K03psp_5u:3966": " sa tasya stambasya pattrāṇy anubhuñjīt,",
    "K03psp_5u:3967": " puṣpāṇi ca phalāni cānubhuñjīta. evam eva subhūte bodhisattvā mahāsattvāḥ sarvasattvānāṃ",
    "K03psp_5u:3968": " kṛtaśo 'nuttarāṃ samyaksaṃbodhim abhisaṃboddhum abhisaṃprasthitā anupūrveṇa ṣaṭsu",
    "K03psp_5u:3969": " pāramitāsu carantaḥ sarvākārajñatām anuprāpsyanti,",
    "K03psp_5u:3970": " tataḥ sarvasattvānāṃ pattrapuṣpaphalopajīvyā bhavanti. tatredaṃ subhūte pattraṃ bodhisattvānāṃ",
    "K03psp_5u:3971": " mahāsattvānāṃ yad āgamya sattvās tribhyo 'pāyebhyaḥ parimucyante. tatredaṃ puṣpaṃ",
    "K03psp_5u:3972": " yad āgamya kṣatriyamahāśālakuleṣu brāhmaṇamahāśālakuleṣu gṛhapatimahāśālakuleṣu (PSP_5:131)",
    "K03psp_5u:3973": " vā cāturmahārājakāyikeṣu deveṣūpapadyante trayastriṃśeṣu yāmeṣu tuṣiteṣu nirmāṇaratisu",
    "K03psp_5u:3974": " paranirmitavaśavartiṣu brahmapārṣadyeṣu yāvan naivasaṃjñānāsaṃjñāyataneṣu upapadyante.",
    "K03psp_5u:3975": " tatredaṃ phalaṃ yad āgamya sattvāḥ srotaāpattiphale pratiṣṭhante,",
    "K03psp_5u:3976": " sakṛdāgāmiphale pratiṣṭhante,",
    "K03psp_5u:3977": " 'nāgāmiphale pratiṣṭhante,",
    "K03psp_5u:3978": " arhattve pratiṣṭhante,",
    "K03psp_5u:3979": " pratyekabodhau pratiṣṭhante,",
    "K03psp_5u:3980": " tad eva ca phalam āgamya sattvāḥ sarvākārajñatam anuprāpnuvanti,",
    "K03psp_5u:3981": " sarvasattvānāṃ phalaśālino bhavanti,",
    "K03psp_5u:3982": " tatra ye dakṣiṇāṃ pratiṣṭhāpayanti te sarve 'nupūrveṇa tribhir yānaiḥ parinirvānti,",
    "K03psp_5u:3983": " yad uta śrāvakayānena vā pratyekabuddhayānena vā mahāyānena vā,",
    "K03psp_5u:3984": " anuttarām api samyaksaṃbodhim abhisaṃbudhyante,",
    "K03psp_5u:3985": " na ca tatra sattvaḥ prajñāyate,",
    "K03psp_5u:3986": " na ca sattvaprajñāptis te ca sattvā ātmagrāhataḥ parimocyante. evaṃ khalu subhūte bodhisattvena mahāsattvena prajñāpāramitāyāṃ caritavyaṃ,",
    "K03psp_5u:3987": " na ceha kaścit sattvo vā sattvaprajñāptir vopalabhyate,",
    "K03psp_5u:3988": " yeṣāṃ sattvānām ahaṃkṛte na sarvākārajñatām anuprāpsyāmīti.",
    "K03psp_5u:3989": " evam ukte āyuṣmān subhūtir bhagavantam etad avocat:",
    "K03psp_5u:3990": " tathāgata eva bodhisattvo mahāsattvo veditavyaḥ. tat kasya hetoḥ?",
    "K03psp_5u:3991": " tathā hi bhagavan bodhisattvaṃ mahāsattvam āgamya sarvanarakā ucchidyante,",
    "K03psp_5u:3992": " sarvatiryagyonayaḥ sarvayamalokā ucchidyante,",
    "K03psp_5u:3993": " sarvākṣaṇāḥ sarvadāridrāṇy ucchidyante,",
    "K03psp_5u:3994": " sarvahīnagataya ucchidyante,",
    "K03psp_5u:3995": " sarvakāmadhātur ucchidyante,",
    "K03psp_5u:3996": " sarvo rūpadhātur ucchidyante,",
    "K03psp_5u:3997": " sarva ārūpyadhātur ucchidyante.",
    "K03psp_5u:3998": " bhagavān āha:",
    "K03psp_5u:3999": " evam etat subhūte evam etat,",
    "K03psp_5u:4000": " tathāgata evam eva subhūte bodhisattvo mahāsattvo veditavyaḥ. sacet punaḥ subhūte bodhisattvo mahāsattvo 'nuttarāyai samyaksaṃbodhaye nābhipratiṣṭhet,",
    "K03psp_5u:4001": " nātītānāgatapratyutpannā buddhā bhagavanto 'nuttarāṃ samyaksaṃbodhim abhisaṃbuddhā nābhisaṃbhotsyante nābhisaṃbudhyante. na pratyekabuddhānāṃ loke prādurbhāvo bhaviṣyati,",
    "K03psp_5u:4002": " nārhatāṃ loke prādurbhāvo bhaviṣyati,",
    "K03psp_5u:4003": " nānāgāmināṃ loke prādurbhāvo bhaviṣyati,",
    "K03psp_5u:4004": " na sakṛdāgāmināṃ loke prādurbhāvo bhaviṣyati,",
    "K03psp_5u:4005": " srotaāpannānāṃ loke prādurbhāvo na bhaviṣyati. na sarvanarakā ucchetsyante,",
    "K03psp_5u:4006": " na sarvatiryagyonayo na sarvayamalokā ucchetsyanti,",
    "K03psp_5u:4007": " na sarvākṣaṇā na sarvadāridrāṇy ucchetsyanti,",
    "K03psp_5u:4008": " na sarvahīnagatayo na kāmadhātur na rūpadhātur nārūpyadhātur ucchetsyati. api tu khalu punar bhagavan yāvat tathāgata eva bodhisattvo mahāsattvo",
    "K03psp_5u:4009": " veditavyaḥ.",
    "K03psp_5u:4010": " bhagavān āha:",
    "K03psp_5u:4011": " evam etat subhūte evam etat,",
    "K03psp_5u:4012": " tathāgata eva bodhisattvo mahāsattvo veditavyaḥ. tat kasya hetoḥ?",
    "K03psp_5u:4013": " yayaiva hi subhūte tathatayā tathāgataḥ prajñapyate,",
    "K03psp_5u:4014": " tayaiva tathatayā sarvāryāḥ prajñapyante,",
    "K03psp_5u:4015": " tayaiva tathatayā rūpaṃ prajñapyate,",
    "K03psp_5u:4016": " tayaiva tathatayā vedanā saṃjñā saṃskārāḥ prajñapyante,",
    "K03psp_5u:4017": " tayaiva tathatayā vijñānaṃ prajñapyate,",
    "K03psp_5u:4018": " tayaiva tathatayā skandhadhātvāyatanapratītyasamutpādāḥ pratītyasamutpādāṅgāni ca prajñapyante,",
    "K03psp_5u:4019": " evaṃ yāvat tayaiva tathatayā saṃskṛto dhātur asaṃskṛtaś ca dhātuḥ prajñapyate,",
    "K03psp_5u:4020": " tayaiva tathatayā sarvasattvatathatā tathāgatatathatā ca prajñapyate,",
    "K03psp_5u:4021": " tathāgatatathatāyāṃ bodhisattvo mahāsattvaḥ śikṣitvā sarvākārajñatām anuprāpsyati,",
    "K03psp_5u:4022": " tasmāt tathāgatas tathāgata ity ucyate,",
    "K03psp_5u:4023": " anena subhūte paryāyeṇa bodhisattvo mahāsattvas tathāgata eva veditavyaḥ tathatāṃ",
    "K03psp_5u:4024": " pramāṇīkṛtya. evaṃ khalu subhūte prajñāpāramitāyāṃ śikṣitvā bodhisattvo mahāsattvaḥ",
    "K03psp_5u:4025": " sarvasattvānām indriyakuśalo bhaviṣyatīndriyaparāparakauśalyam anuprāpsyati,",
    "K03psp_5u:4026": " sarvasattvānāṃ karmasvakatāṃ jñāsyati,",
    "K03psp_5u:4027": " sarvasattvānāṃ karmasvakatāṃ jñātvā praṇidhijñānaṃ paripūrayiṣyati,",
    "K03psp_5u:4028": " praṇidhijñānaṃ paripūrya triṣv andhasu jñānaṃ viśodhayiṣyati,",
    "K03psp_5u:4029": " triṣv andhasu jñānaṃ viśodhya bodhisattvacaryā caran sattvānām arthaṃ kariṣyati,",
    "K03psp_5u:4030": " sattvānām arthaṃ kṛtvā buddhakṣetraṃ pariśodhayiṣyati,",
    "K03psp_5u:4031": " buddhakṣetraṃ pariśodhya sarvākārajñatām anuprāpsyati,",
    "K03psp_5u:4032": " sarvākārajñatām anuprāpya dharmacakraṃ pravartayiṣyati,",
    "K03psp_5u:4033": " dharmacakraṃ pravartya sattvās triṣu yāneṣu pratiṣṭhāpayiṣyati,",
    "K03psp_5u:4034": " sattvāṃs triṣu yāneṣu pratiṣṭhāpyānupadhiśese nirvāṇadhātau parinirvāpayiṣyati. evaṃ",
    "K03psp_5u:4035": " khalu subhūte bodhisattvena mahāsattvena sarvaguṇānuśaṃsā saṃpaśyamānenātmanaś ca",
    "K03psp_5u:4036": " parasya cānuttarāyāṃ samyaksaṃbodhau cittam utpādayitavyam.",
    "K03psp_5u:4037": " atha khalv āyuṣmān subhūtir bhagavantam etad avocat:",
    "K03psp_5u:4038": " namaskaraṇīyā bhagavan bodhisattvā mahāsattvāḥ sadevamānuṣāsureṇa lokena ya iha gambhīrāyāṃ prajñāpāramitāyāṃ yathopadiṣṭāyāṃ caranti.",
    "K03psp_5u:4039": " bhagavān āha:",
    "K03psp_5u:4040": " evam etat subhūte evam etat,",
    "K03psp_5u:4041": " yathā vadasi,",
    "K03psp_5u:4042": " namaskaraṇīyās te subhūte bodhisattvā mahāsattvāḥ sadevamānuṣāsureṇa lokena ya iha gambhīrāyāṃ prajñāpāramitāyāṃ yathopadiṣṭāyāṃ caranti.",
    "K03psp_5u:4043": " iti yathoktabhāvanāmārgajñatālambanavataḥ sarvaguṇasaṃpadaḥ",
    "K03psp_5u:4044": " subhūtir āha:",
    "K03psp_5u:4045": " kiyat sa bhagavan prathamacittotpādiko bodhisattvo mahāsattvaḥ puṇyaṃ prasavati,",
    "K03psp_5u:4046": " yaḥ sarvasattvānāṃ kṛtaśo 'nuttarāṃ (PSP_5:133)",
    "K03psp_5u:4047": " samyaksaṃbodhim abhisaṃboddhukāmaḥ?",
    "K03psp_5u:4048": " evam ukte bhagavān āyuṣmantaṃ subhūtim etad avocat:",
    "K03psp_5u:4049": " yāvantaḥ subhūte sāhasre lokadhātau sattvās tān sarvān kvacid eva śrāvakabhūmau vā pratyekabuddhabhūmau vā pratiṣṭhāpayed,",
    "K03psp_5u:4050": " api nu sa sattvo bahupuṇyaṃ prasavet?",
    "K03psp_5u:4051": " subhūtir āha:",
    "K03psp_5u:4052": " bahu bhagavan bahu sugata,",
    "K03psp_5u:4053": " aprameyaṃ bhagavann aprameyaṃ sugata.",
    "K03psp_5u:4054": " bhagavān āha:",
    "K03psp_5u:4055": " yac ca khalu subhūte sāhasre lokadhātau śrāvakayānikānāṃ sattvānāṃ vā pratyekabuddhayānikānāṃ vā puṇyakriyāvastu,",
    "K03psp_5u:4056": " yac ca sāhasre lokadhātau sattvānāṃ śrāvakapratyekabuddhabhūmipratiṣṭhāpanapuṇyakriyāvastu,",
    "K03psp_5u:4057": " tat prathamacittotpādikasya bodhisattvasya mahāsattvasya puṇyakriyāvastunaḥ śatatamīm api kalān nopaiti,",
    "K03psp_5u:4058": " sahasratamīm api śatasahasratamīm api koṭītamīm api koṭīśatataraīm api koṭīsahasratamīm api kotīśatasahasratamīm api koṭīniyutaśatasahasratamīm api kalān nopaiti. tat kasya hetoḥ?",
    "K03psp_5u:4059": " bodhisattvaprasūtā hi śrāvakapratyekabuddhayānikā,",
    "K03psp_5u:4060": " na punaḥ śrāvakapratyekabuddhaprasūto bodhisattvo mahāsattvaḥ. evaṃ yāvat trisāhasramahāsāhasre lokadhātau śrāvakayānikānāṃ sattvānāṃ vā pratyekabuddhayānikānāṃ vā puṇyakriyāvastu,",
    "K03psp_5u:4061": " yac ca trisāhasramahāsāhasre lokadhātau sattvānāṃ śrāvakapratyekabuddhapratiṣṭhāpanapuṇyakriyāvastu,",
    "K03psp_5u:4062": " tat prathamacittotpādikasya bodhisattvasya mahāsattvasya puṇyakriyāvastunaḥ śatatamīm api kalān nopaiti,",
    "K03psp_5u:4063": " yāvat kotīniyutaśatasahasratamīm api kalān nopaiti. tat kasya hetoḥ?",
    "K03psp_5u:4064": " bodhisattvaprasūtā hi śrāvakapratyekabuddhayānikā,",
    "K03psp_5u:4065": " na punaḥ śrāvakapratyekabuddhaprasūto bodhisattvo mahāsattvaḥ. tiṣṭhantu śrāvakapratyekabuddhabhūmipratiṣṭhāpitāḥ,",
    "K03psp_5u:4066": " sacet subhūte ye trisāhasramāhāsāhasre lokadhātau sattvās te sarve śuklavidarśanābhūmau",
    "K03psp_5u:4067": " pratiṣṭhāpitā bhaveyus teṣāṃ yat puṇyaṃ tat prathamacittotpādikasya bodhisattvasya",
    "K03psp_5u:4068": " mahāsattvasya śatatamīm api kalān nopaiti,",
    "K03psp_5u:4069": " yāvat koṭīniyutaśatasahasratamīm api kalān nopaiti;",
    "K03psp_5u:4070": " tiṣṭhantu śuklavidarśanābhūmau pratiṣṭhāpitāḥ,",
    "K03psp_5u:4071": " sacet subhūte ye trisāhasramahāsāhasre lokadhātau sattvās te sarve gotrabhūmau pratiṣṭhāpitā",
    "K03psp_5u:4072": " bhaveyus teṣāṃ yat puṇyaṃ tat prathamacittotpādikasya bodhisattvasya mahāsattvasya",
    "K03psp_5u:4073": " śatatamīm api kalān nopaiti yāvat koṭīniyutaśatasahasratamīm api kalān nopaiti. tiṣṭhantu",
    "K03psp_5u:4074": " gotrabhūmau (PSP_5:134)",
    "K03psp_5u:4075": " pratiṣṭhāpitāḥ,",
    "K03psp_5u:4076": " sacet subhūte ye trisāhasramahāsahasre lokadhātau sattvās te sarve 'ṣṭamakabhūmau",
    "K03psp_5u:4077": " pratiṣṭhāpitā bhaveyus teṣāṃ yat puṇyaṃ tat prathamacittotpādikasya bodhisattvasya",
    "K03psp_5u:4078": " mahāsattvasya puṇyaskandhasya śatatamīm api kalān nopaiti,",
    "K03psp_5u:4079": " yāvat koṭīniyutasatasahasratamīm api kalān nopaiti. tiṣṭhantu 'ṣṭamakabhūmau pratiṣṭhāpitāḥ,",
    "K03psp_5u:4080": " sacet subhūte ye trisāhasramahāsāhasre lokadhātau sattvās te sarve darśanabhūmau",
    "K03psp_5u:4081": " pratiṣṭhāpitā bhaveyus teṣāṃ yat puṇyaṃ tat prathamacittotpādikasya bodhisattvasya",
    "K03psp_5u:4082": " mahāsattvasya śatatamīm api kalān nopaiti,",
    "K03psp_5u:4083": " yāvat koṭīniyutaśatasahasratamīm api kalān nopaiti. tiṣṭhantu darśanabhūmau pratiṣṭhāpitāḥ,",
    "K03psp_5u:4084": " sacet subhūte ye trisāhasramahāsāhasre lokadhātau sattvās te sarve tanubhūmau pratiṣṭhāpitā",
    "K03psp_5u:4085": " bhaveyus teṣāṃ yat puṇyaṃ tat prathamacittotpādikasya bodhisattvasya mahāsattvasya",
    "K03psp_5u:4086": " śatatamīm api kalān nopaiti,",
    "K03psp_5u:4087": " yāvat koṭīniyutaśatasahasratamīm api kalān nopaiti:",
    "K03psp_5u:4088": " tiṣṭhantu tanubhūmau pratiṣṭhāpitāḥ,",
    "K03psp_5u:4089": " sacet subhūte ye trisāhasramahāsāhasre lokadhātau sattvās te sarve vītarāgabhūmau",
    "K03psp_5u:4090": " pratiṣṭhāpitā bhaveyus teṣāṃ yat puṇyaṃ tat prathamacittotpādikasya bodhisattvasya",
    "K03psp_5u:4091": " mahāsattvasya śatatamīm api kalān nopaiti,",
    "K03psp_5u:4092": " yāvat koṭīniyutaśatasahasratamīm api kalān nopaiti. tiṣṭhantu vītarāgabhūmau pratiṣṭhāpitāḥ",
    "K03psp_5u:4093": " sacet subhūte ye trisāhasramahāsāhasre lokadhātau sattvās te sarve kṛtāvibhūmau pratiṣṭhāpitā",
    "K03psp_5u:4094": " bhaveyus teṣāṃ yat puṇyaṃ tat prathamacittotpādikasya bodhisattvasya mahāsattvasya",
    "K03psp_5u:4095": " śatatamīm api kalān nopaiti,",
    "K03psp_5u:4096": " yāvat koṭīniyutaśatasahasratamīm api kalān nopaiti. tiṣṭhantu kṛtāvibhūmau pratiṣṭhāpitāḥ,",
    "K03psp_5u:4097": " sacet subhūte ye trisāhasramahāsāhasre lokadhātau sattvās te sarve pratyekabuddhabhūmau",
    "K03psp_5u:4098": " pratiṣṭhāpitā bhaveyus teṣāṃ yat puṇyaṃ tat prathamacittotpādikasya bodhisattvasya",
    "K03psp_5u:4099": " mahāsattvasya śatatamīm api kalān nopaiti,",
    "K03psp_5u:4100": " yāvat kotīniyutaśatasahasratamīm api kalān nopaiti. tiṣṭhantu pratyekabuddhabhūmau pratiṣṭhāpitāḥ,",
    "K03psp_5u:4101": " sacet subhūte ye trisāhasramahāsāhasre lokadhātau sattvās te sarve bodhisattvaniyāmāvakrāntau",
    "K03psp_5u:4102": " pratiṣṭhāpitā bhaveyus teṣāṃ yat puṇyaṃ tad bodhisattvapratipannakasya puṇyasya śatatamīm api kalān nopaiti,",
    "K03psp_5u:4103": " yāvat koṭīniyutaśatasahasratamīm api kalān nopaiti. tiṣṭḥantu bodhisattvaniyāmāvakrāntau pratiṣṭhāpitāḥ,",
    "K03psp_5u:4104": " sacet subhūte ye (PSP_5:135)",
    "K03psp_5u:4105": " trisāhasramahāsāhasre lokadhātau sattvās te sarve bodhisattvapratipannakā bhaveyus,",
    "K03psp_5u:4106": " teṣāṃ yat puṇyaṃ tat tathāgatasyārhataḥ samyaksaṃbuddhasya śatatamīm api kalān nopaiti,",
    "K03psp_5u:4107": " yāvat koṭīniyutaśatasahasratamīm api kalān nopaiti. ity ānantaryasamādhiḥ",
    "K03psp_5u:4108": " subhūtir āha:",
    "K03psp_5u:4109": " prathamacittotpādikena bhagavan bodhisattvena mahāsattvena kiṃ manasikartavyam?",
    "K03psp_5u:4110": " bhagavān āha:",
    "K03psp_5u:4111": " prathamacittotpādikena subhūte bodhisattvena mahāsattvena sarvākārajñatā manasikartavyā.",
    "K03psp_5u:4112": " iti sarvākārajñatālakṣaṇabuddhatvam",
    "K03psp_5u:4113": " subhūtir āha:",
    "K03psp_5u:4114": " sarvākārajñatā kiṃ bhagavann abhāvasvabhāvā?",
    "K03psp_5u:4115": " sarvākārajñatāyāś ca bhagavan kim ārambaṇam?",
    "K03psp_5u:4116": " kim ādhipateyaṃ?",
    "K03psp_5u:4117": " kim ākāraṃ?",
    "K03psp_5u:4118": " kiṃ lakṣaṇam?",
    "K03psp_5u:4119": " bhagavān āha:",
    "K03psp_5u:4120": " sarvākārajñatā subhūte abhāvasvabhāvālakṣaṇānimittānābhogānābhāsānutpādā,",
    "K03psp_5u:4121": " yat punaḥ subhūtir evam āha,",
    "K03psp_5u:4122": " sarvākārajñatāyāḥ kim ārambaṇaṃ,",
    "K03psp_5u:4123": " kim ādhipateyaṃ,",
    "K03psp_5u:4124": " kim ākāraṃ,",
    "K03psp_5u:4125": " kiṃ lakṣaṇam iti. sarvākārajñatāyāḥ subhūte abhāva ārambaṇaṃ,",
    "K03psp_5u:4126": " smṛtir adhipatiḥ,",
    "K03psp_5u:4127": " śānta ākāro,",
    "K03psp_5u:4128": " 'lakṣaṇaṃ lakṣaṇaṃ,",
    "K03psp_5u:4129": " sarvākārajñatāyāḥ subhūte idam ārambaṇam ayam adhipatir ayam ākāra idaṃ lakṣaṇam.",
    "K03psp_5u:4130": " iti sarvākārajñatāyām ālambanādhipatyākārā",
    "K03psp_5u:4131": " ity ukta ānantaryasamādhiḥ",
    "K03psp_5u:4132": " kiṃ punar bhagavan sarvākārajñataivābhāvaḥ?",
    "K03psp_5u:4133": " utāho rūpam apy abhāvaḥ,",
    "K03psp_5u:4134": " vedanā saṃjñā saṃskārā,",
    "K03psp_5u:4135": " vijñānam apy abhāvaḥ?",
    "K03psp_5u:4136": " skandhadhātvāyatanapratītyasamutpādāḥ pratītyasamutpādāṅgāni vābhāvaḥ?",
    "K03psp_5u:4137": " evam adhyātmikā vā bāhyā dharmā abhāvaḥ?",
    "K03psp_5u:4138": " catvāri dhyānāni catvāry apramāṇāni catasra ārūpyasamāpattayaś catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāṇi pañca balāni sapta bodhyaṅgāni,",
    "K03psp_5u:4139": " āryāṣṭāṅgo mārgaḥ śūnyatāsamādhiḥ,",
    "K03psp_5u:4140": " animittasamādhiḥ,",
    "K03psp_5u:4141": " apraṇihitasamādhiḥ,",
    "K03psp_5u:4142": " aṣṭavimokṣā navānupūrvavihārasamāpattayaḥ sarvapāramitāḥ sarvaśūnyatāḥ sarvasamādhayaḥ",
    "K03psp_5u:4143": " sarvadhāraṇīmukhāni daśa tathāgatabalāni catvāri vaiśāradyāni catasraḥ pratisaṃvido",
    "K03psp_5u:4144": " 'ṣṭādaśāveṇikā buddhadharmāḥ mahāmaitrī mahākaruṇā mahāmuditā mahopekṣā prathamā",
    "K03psp_5u:4145": " abhijñā dvitīyā abhijñā tṛtīyā abhijñā caturthy abhijñā pañcamy abhijñā ṣaṣṭhy abhijñā",
    "K03psp_5u:4146": " saṃskṛto dhātur asaṃskṛto dhātur abhāvaḥ?",
    "K03psp_5u:4147": " bhagavān āha:",
    "K03psp_5u:4148": " sarvākārajñatāpi subhūte abhāvo,",
    "K03psp_5u:4149": " rūpaṃ vedanā saṃjñā saṃskārā,",
    "K03psp_5u:4150": " vijñānam api subhūte abhāvaḥ,",
    "K03psp_5u:4151": " evaṃ skandhadhātvāyatanapratītyasamutpādā pratītyasamutpādāṅgāni vā abhāvaḥ,",
    "K03psp_5u:4152": " evam adhyātmikā bāhyāś ca dharmāḥ smṛtyupasthānasamyakprahāṇarddhipādendriyabalabodhyaṅgalmārgā",
    "K03psp_5u:4153": " apramāṇadhyānārūpyavimokṣasamādhisamāpattidhāraṇīmukhaśūnyatānimittāpraṇihitāryasatyābhijñāḥ sarvapāramitāḥ,",
    "K03psp_5u:4154": " sarvaśūnyatā daśabalavaiśāradyapratisaṃvida āveṇikabuddhadharmā api subhūte abhāvaḥ,",
    "K03psp_5u:4155": " mahāmaitrī mahākaruṇā mahāmuditā mahopekṣā abhāvaḥ,",
    "K03psp_5u:4156": " saṃskṛto dhātur asaṃskṛto dhātur abhāvaḥ. tat kasya hetoḥ?",
    "K03psp_5u:4157": " tathā hi subhūte tasyāḥ sarvākārajñatāyāḥ svabhāvo nāsti,",
    "K03psp_5u:4158": " yasya khalu punaḥ subhūte svabhāvo nāsti so 'bhāvaḥ.",
    "K03psp_5u:4159": " subhūtir āha:",
    "K03psp_5u:4160": " kena kāraṇena bhagavan sarvākārajñatāyāḥ svabhāvo nāsti?",
    "K03psp_5u:4161": " bhagavān āha:",
    "K03psp_5u:4162": " nāsti subhūte sāṃyogikaḥ svabhāvaḥ,",
    "K03psp_5u:4163": " yasya subhūte sāṃyogikaḥ svabhāvo nāsti so 'bhāvaḥ. anena subhūte paryāyeṇābhāvasvabhāvāḥ sarvadharmāḥ. ity ālambanopapattau vipratipattiḥ",
    "K03psp_5u:4164": " api tu khalu punaḥ subhūte tathatāvitathatānanyatathatābhūtakoṭisvabhāvāḥ sarvadharmāḥ,",
    "K03psp_5u:4165": " dharmatādharmadhātudharmasthititādharmaniyāmatāsvabhāvāḥ sarvadharmāḥ,",
    "K03psp_5u:4166": " anenāpi subhūte paryāyeṇa evaṃ veditavyam abhāvasvabhāvāḥ sarvadharmāḥ.",
    "K03psp_5u:4167": " evam ukte āyuṣmān subhūtir bhagavantam etad avocat:",
    "K03psp_5u:4168": " yadi bhagavann abhāvasvabhāvāḥ sarvadharmāḥ,",
    "K03psp_5u:4169": " katamenopāyakauśalyena samanvāgataḥ prathamacittotpādiko bodhisattvo mahhāsattvo dānapāramitāyāṃ carati,",
    "K03psp_5u:4170": " buddhakṣetraṃ ca pariśodhayati,",
    "K03psp_5u:4171": " sattvāṃś ca paripācayati?",
    "K03psp_5u:4172": " śīlapāramitāyāṃ carati,",
    "K03psp_5u:4173": " kṣāntipāramitāyāṃ carati,",
    "K03psp_5u:4174": " vīryapāramitāyāṃ carati,",
    "K03psp_5u:4175": " dhyānapāramitāyāṃ carati,",
    "K03psp_5u:4176": " prajñāpāramitāyāṃ carati,",
    "K03psp_5u:4177": " prathame dhyāne carati,",
    "K03psp_5u:4178": " dvitīye dhyāne carati,",
    "K03psp_5u:4179": " tṛtīye dhyāne carati,",
    "K03psp_5u:4180": " caturthe dhyāne carati,",
    "K03psp_5u:4181": " maitryāṃ karuṇāyāṃ muditāyām upekṣāyām ākāśānantyāyatanasamāpattau vijñānānantyāyatanasamāpattāv ākiṃcanyāyatanasamāpattau naivasaṃjñānāsaṃjñāyatanasamāpattau",
    "K03psp_5u:4182": " adhyātmaśūnyatāyāṃ bahirdhāśūnyatāyām adhyātmabahirdhāśūunyatāyāṃ yāvad abhāvasvabhāvaśūnyatāyāṃ carati,",
    "K03psp_5u:4183": " smṛtyupasthāna samyakprahāṇarddhipādendriyabalabodhyaṅgamārgeṣu carati,",
    "K03psp_5u:4184": " āryasatyeṣu śūnyatāsamādhāv animittasamādhāv apraṇihitasamādhāv (PSP_5:137)",
    "K03psp_5u:4185": " aṣṭasu vimokṣeṣu navānupūrvavihārasamāpattiṣu dhāraṇīmukheṣu daśasu tathāgatabaleṣu",
    "K03psp_5u:4186": " caturṣu vaiśāradyeṣu catasṛṣu pratisaṃvitsv aṣṭādaśasv āveṇikabuddhadharmeṣu sarvākārajñatāyāṃ carati,",
    "K03psp_5u:4187": " buddhakṣetraṃ ca pariśodhayati,",
    "K03psp_5u:4188": " sattvāṃś ca paripācayati?",
    "K03psp_5u:4189": " bhagavān āha:",
    "K03psp_5u:4190": " etad eva subhūte bodhisattvasya mahāsattvasyopāyakauśalyaṃ veditavyaṃ yad abhāvasvabhāveṣu sarvadharmeṣu parijayaṃ karoti,",
    "K03psp_5u:4191": " buddhakṣetraṃ ca pariśodhayati,",
    "K03psp_5u:4192": " sattvāṃś ca paripācayati,",
    "K03psp_5u:4193": " tac ca buddhakṣetraṃ tāṃś ca sattvān abhāvasvabhāvān jānāti. sa khalu punaḥ subhūte bodhisattvo mahāsattvo dānapāramitāyāṃ caran bodhimārge parijayaṃ karoti,",
    "K03psp_5u:4194": " śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ caran bodhimārge parijayaṃ karoti,",
    "K03psp_5u:4195": " adhyātmaśūnyatāyāṃ caran yāvad abhāvasvabhāvaśūnyatāyāṃ caran bodhimārge parijayaṃ karoty,",
    "K03psp_5u:4196": " āryasatyeṣu caran śūnyatānimittāpraṇihitasamādhau caran maitrīkaraṇāmuditopekṣāsu caran bodhimārge parijayaṃ karoti,",
    "K03psp_5u:4197": " abhijñādaśabalavaiśāradyapratisaṃvidāveṇikābuddhadharmeṣu caran bodhimārge parijayaṃ karoti,",
    "K03psp_5u:4198": " taṃ ca bodhimārgam abhāvasvabhāvaṃ jānāti. sa khalu punaḥ subhūte bodhisattvo mahāsattvaḥ ṣaṭsu pāramitāsu caran bodhimārge parijayaṃ kurvan,",
    "K03psp_5u:4199": " yāvad daśabhis tathāgatabalaiḥ samanvāgato bhavati,",
    "K03psp_5u:4200": " caturbhir vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmair mahāmaitryā mahākaruṇayā sarvākārajñatājñānena ca samanvāgato",
    "K03psp_5u:4201": " ime subhūte bodhaye mārgāḥ,",
    "K03psp_5u:4202": " sa ebhir bodhimārgaiḥ pāramitāḥ paripūrayati,",
    "K03psp_5u:4203": " pāramitāḥ paripūrya sarvan tad ekalakṣaṇasamāyuktayā prajñayā sarvākārajñatām anuprāpsyati,",
    "K03psp_5u:4204": " tasya tatrāvasthāyāṃ sarvavāsanānusaṃdhikleśāḥ prahāsyante,",
    "K03psp_5u:4205": " anutpattikaprahāṇāḥ. ity ālambanasvabhāvādhāraṇavipratipattiḥ",
    "K03psp_5u:4206": " sa buddhacakṣuṣā trisāhasramahāsāhasraṃ lokadhātuṃ vyavalokya bhāvam api nopalabhate",
    "K03psp_5u:4207": " prāg evābhāvam. evaṃ khalu subhūte bodhisattvena mahāsattvena prajñāpāramitāyāṃ caritavyam",
    "K03psp_5u:4208": " abhāvasvabhāvaiḥ sarvadharmair idaṃ subhūte bodhisattvasya mahāsattvasyopāyakauśalyaṃ,",
    "K03psp_5u:4209": " yad bhāva iti nopalabhyate prāg evābhāva iti. sa khalu punaḥ subhūte bodhisattvo mahāsattvo dānapāramitāyāṃ caran dānaṃ dadāti,",
    "K03psp_5u:4210": " sa tad dānam abhāva iti saṃjānīte,",
    "K03psp_5u:4211": " pratigrāhakam apy abhāva iti saṃjānīte,",
    "K03psp_5u:4212": " tam api bodhisattvam (PSP_5:138)",
    "K03psp_5u:4213": " abhāva iti saṃjanīte. evaṃ śīlapāramitāyāṃ caran kṣāntipāramitāyāṃ caran vīryapāramitāyāṃ caran dhyānapāramitāyāṃ caran,",
    "K03psp_5u:4214": " prajñāpāramitāyāṃ caraṃs tām api prajñāpāramitām abhāva iti saṃjānīte,",
    "K03psp_5u:4215": " yeṣāṃ prajñā bhāvyate tān apy abhāva iti saṃjānīte,",
    "K03psp_5u:4216": " yo 'pi bhāvayati tam apy abhāva iti saṃjānīte. evam adhyātmaśūnyatāyāṃ yāvad abhāvasvabhāvaśūnyatāyāṃ,",
    "K03psp_5u:4217": " smṛtyupasthānasamyakprahāṇarddhipādendriyabalabodhyaṅgamārgeṣu carann apramāṇadhyānārūpyavimokṣasamādhisamāpattidhāraṇīmukheṣu caran,",
    "K03psp_5u:4218": " śūnyatānimittāpraṇihiteṣu carann abhijñādaśabalavaiśāradyapratisaṃvidāveṇikabuddhadharmeṣu caran,",
    "K03psp_5u:4219": " sarvākārajñatāyāṃ caraṃs tām apy abhāva iti saṃjānīte,",
    "K03psp_5u:4220": " yo 'py abhisaṃbudhyate tam apy abhāva iti saṃjānīte,",
    "K03psp_5u:4221": " yenāpy abhisaṃbudhyate tam apy abhāva iti saṃjānīte. tat kasya hetoḥ?",
    "K03psp_5u:4222": " yathaiva hīyam abhāvasvabhāvā tathaiva sarvadhrmā abhāvasvabhāvās,",
    "K03psp_5u:4223": " te ca buddhair akṛtāḥ śrāvakair akārakāḥ,",
    "K03psp_5u:4224": " sarvadharmāḥ kārakarahitāḥ.",
    "K03psp_5u:4225": " subhūtir āha:",
    "K03psp_5u:4226": " nanu bhagavan dharmair eva dharmā virahitāḥ?",
    "K03psp_5u:4227": " bhagavān āha:",
    "K03psp_5u:4228": " evam etat subhūte evam etat,",
    "K03psp_5u:4229": " dharmair eva subhūte dharmā virahitāḥ.",
    "K03psp_5u:4230": " subhūtir āha:",
    "K03psp_5u:4231": " yadi bhagavan dharmair eva dharmā virahitāḥ,",
    "K03psp_5u:4232": " kathaṃ bhagavan virahito dharmo virahitaṃ dharmaṃ saṃjānīte bhāvaṃ vā abhāvaṃ vā?",
    "K03psp_5u:4233": " na hi bhāvo dharmo bhāvaṃ dharmaṃ saṃjānīte,",
    "K03psp_5u:4234": " na hy abhāvo dharmo 'bhāvaṃ dharmaṃ saṃjānīte,",
    "K03psp_5u:4235": " na hi bhāvo dharmo 'bhāvaṃ dharmaṃ saṃjānīte,",
    "K03psp_5u:4236": " na hy abhāvo dharmo bhāvaṃ dharmaṃ saṃjānīte. evam asaṃjānāneṣu dharmeṣu kuta evaṃ bhavati?",
    "K03psp_5u:4237": " bodhisattvasya mahāsattvasya bhāva iti vābhāva iti vā lokasaṃvṛtim upādāya bodhisattvo mahāsattvo bhāva iti vābhāva iti vā nirdiśati,",
    "K03psp_5u:4238": " na punaḥ paramārthena.",
    "K03psp_5u:4239": " iti sarvākārajñatājñāne vipratipattiḥ",
    "K03psp_5u:4240": " subhūtir āha:",
    "K03psp_5u:4241": " kiṃ punar bhagavann anyā lokasaṃvṛtir anyaḥ paramārthaḥ?",
    "K03psp_5u:4242": " bhagavān āha:",
    "K03psp_5u:4243": " na subhūte 'nyā lokasaṃvṛtir anyaḥ paramārthaḥ,",
    "K03psp_5u:4244": " yaiva lokasaṃvṛtes tathatā saiva paramārthasya tathatā,",
    "K03psp_5u:4245": " tān te sattvā evaṃtathatān na jānanti na paśyanti,",
    "K03psp_5u:4246": " teṣām arthāya lokasaṃvṛtyā nirdiśyate bhāva iti vābhāva iti vā. api tu khalu punaḥ subhūte ya ete sattvāḥ pañcabhiḥ skandhair bhāvasaṃjñino abhāva iti na jānanti, (PSP_5:139)",
    "K03psp_5u:4247": " abhāvasaṃjñino bhāva iti na jānanti,",
    "K03psp_5u:4248": " teṣām arthāyaivaṃ nirdiśyate dharmāṇāṃ prabhedatām upādāya katham api bhāvam abhāvaṃ",
    "K03psp_5u:4249": " vā jñāsyanti. evaṃ khalu subhūte bodhisattvena mahāsattvena prajñāpāramitāyāṃ caritavyam.",
    "K03psp_5u:4250": " iti satyadvaye vipratipattiḥ",
    "K03psp_5u:4251": " evam ukte āyuṣmān subhūtir bhagavantam etad avocat:",
    "K03psp_5u:4252": " bodhisattvacaryā bodhisattvacaryeti bhagavann ucyate kasyaitad adhivacanam?",
    "K03psp_5u:4253": " bhagavān āha:",
    "K03psp_5u:4254": " bodhisattvacaryeti subhūte bodhaye caryaiṣā bodhicārikā tasmād bodhisattvacaryety ucyate.",
    "K03psp_5u:4255": " subhūtir āha:",
    "K03psp_5u:4256": " kva sā bhagavan bodhisattvasya mahāsavasya bodhisattvacaryā?",
    "K03psp_5u:4257": " bhagavān āha:",
    "K03psp_5u:4258": " rūpaṃ śūnyam iti carati,",
    "K03psp_5u:4259": " vedanā saṃjñā saṃskārā,",
    "K03psp_5u:4260": " vijñānaṃ śūnyam iti carati,",
    "K03psp_5u:4261": " evaṃ skandhadhātvāyatanāni śūnyānīti carati,",
    "K03psp_5u:4262": " pratītyasamutpādaḥ pratītyasamutpādāṅgāni ca śūnyānīti carati,",
    "K03psp_5u:4263": " evam ādhyātmikabāhyair āyatanair dānapāramitāyāṃ carati,",
    "K03psp_5u:4264": " śīlapāramitāyāṃ carati,",
    "K03psp_5u:4265": " kṣāntipāramitāyāṃ carati,",
    "K03psp_5u:4266": " vīryapāramitāyāṃ carati,",
    "K03psp_5u:4267": " dhyānapāramitāyāṃ carati,",
    "K03psp_5u:4268": " prajñāpāramitāyāṃ carati,",
    "K03psp_5u:4269": " adhyātmaśūnyatāyāṃ carati,",
    "K03psp_5u:4270": " bahirdhāsūnyatāyāṃ carati,",
    "K03psp_5u:4271": " adhyātmabahirdhāśūnyatāyāṃ carati,",
    "K03psp_5u:4272": " yāvad abhāvasvabhāvaśūnyatāyāṃ carati,",
    "K03psp_5u:4273": " prathame dhyāne carati,",
    "K03psp_5u:4274": " dvitīye dhyāne carati,",
    "K03psp_5u:4275": " tṛtīye dhyāne carati,",
    "K03psp_5u:4276": " caturthe dhyāne carati,",
    "K03psp_5u:4277": " maitrīkaruṇāmuditopekṣāyāṃ carati,",
    "K03psp_5u:4278": " ākāśānantyāyatanasamāpattau vijñānānantyāyatanasamāpattāv ākiṃcanyāyatanasamāpattau naivasaṃjñānāsaṃjñāyatanasamāpattau carati,",
    "K03psp_5u:4279": " caturṣu smṛtyupasthāneṣu carati,",
    "K03psp_5u:4280": " caturṣu samyakprahāneṣu carati,",
    "K03psp_5u:4281": " caturṣv ṛddhipādeṣu carati,",
    "K03psp_5u:4282": " pañcasv indriyeṣu carati,",
    "K03psp_5u:4283": " pañcasu baleṣu carati,",
    "K03psp_5u:4284": " saptasu bodhyaṅgeṣu carati,",
    "K03psp_5u:4285": " āryāṣṭāṅgamārgeṣu carati,",
    "K03psp_5u:4286": " śūnyatānimittāpraṇihitasamādhau caraty,",
    "K03psp_5u:4287": " aṣṭasu vimokṣeṣu carati,",
    "K03psp_5u:4288": " navānupūrvavihārasamāpattiṣu carati,",
    "K03psp_5u:4289": " caturṣv āryasatyeṣu carati,",
    "K03psp_5u:4290": " daśasu tathāgatabaleṣu carati,",
    "K03psp_5u:4291": " caturṣu vaiśāradyeṣu carati,",
    "K03psp_5u:4292": " catasṛṣu pratisaṃvitsu carati,",
    "K03psp_5u:4293": " aṣṭādaśasv āveṇikābuddhadharmeṣu carati,",
    "K03psp_5u:4294": " pañcasv abhijñāsu carati,",
    "K03psp_5u:4295": " sarvasamādhiṣu carati,",
    "K03psp_5u:4296": " sarvadhāraṇīmukheṣu carati,",
    "K03psp_5u:4297": " buddhakṣetraṃ pariśodhanāya carati,",
    "K03psp_5u:4298": " sattvaparipācanāya carati,",
    "K03psp_5u:4299": " pratibhāneṣu carati,",
    "K03psp_5u:4300": " akṣarābhinirhāraḥ śūnya iti carati,",
    "K03psp_5u:4301": " akṣarapraveśaḥ śūnya iti carati,",
    "K03psp_5u:4302": " anakṣarapraveśaḥ śūnya iti carati,",
    "K03psp_5u:4303": " śūkṣmapraveśeṣu carati,",
    "K03psp_5u:4304": " dhāraṇyāṃ carati,",
    "K03psp_5u:4305": " saṃskṛtadhātau carati,",
    "K03psp_5u:4306": " asaṃskṛtadhātau (PSP_5:140)",
    "K03psp_5u:4307": " carati, evam atra carati yathā bodhim advayī karoti na dvaidhī karoti. evaṃ khalu subhūte bodhisattvo mahāsattvaḥ prajñāpāramitāyāṃ caran bodhaye carati. iti prayoge vipratipattiḥ",
    "K03psp_5u:4308": " evam ukte āyuṣmān subhūtir bhagavantam etad avocat:",
    "K03psp_5u:4309": " buddho buddha iti bhagavann ucyate,",
    "K03psp_5u:4310": " kasyaitad adhivacanaṃ buddha iti?",
    "K03psp_5u:4311": " bhagavān āha:",
    "K03psp_5u:4312": " bhūtārtho buddha ity ucyate. api tu khalu punaḥ subhūte bhūtā asya dharmā abhisaṃbuddhās tasmād buddha ity ucyate,",
    "K03psp_5u:4313": " bhūto 'syārthaḥ pratividdhas tasmād buddha ity ucyate. api tu khalu punaḥ subhūte sarvadharmā yathāvadabhisaṃbuddhās tasmād buddha ity ucyate. iti buddharatne vipratipattiḥ",
    "K03psp_5u:4314": " subhūtir āha:",
    "K03psp_5u:4315": " bodhir iti bhagavan kasyaitad adhivacanam?",
    "K03psp_5u:4316": " bhagavān āha:",
    "K03psp_5u:4317": " bodhir iti subhūte śūnyatāyā etad adhivacanaṃ,",
    "K03psp_5u:4318": " tathatāyā etad adhivacanaṃ,",
    "K03psp_5u:4319": " dharmatāyā etad adhivacanaṃ,",
    "K03psp_5u:4320": " bhūtakoṭer etad adhivacanaṃ,",
    "K03psp_5u:4321": " dharmadhātor etad adhivacanam. api tu khalu punaḥ subhūte nāmadheyamātram etad bodhir",
    "K03psp_5u:4322": " iti. api tu khalu punaḥ subhūte abhedārtho bodhyarthaḥ. api tu khalu punaḥ subhūte",
    "K03psp_5u:4323": " bodhis tathatāvitathatānanyatathatānanyathībhāvas tasmād bodhir ity ucyate. api tu",
    "K03psp_5u:4324": " khalu punaḥ subhūte nāmanimittamātram etad bodhir iti tasmād bodhir ucyate. api tu",
    "K03psp_5u:4325": " khalu punaḥ subhūte buddhānām eva bhagavatām eṣā bodhis tasmād bodhir ity ucyate.",
    "K03psp_5u:4326": " api tu khalu punaḥ subhūte buddhair eṣā bhagavadbhir abhisaṃbuddhās tasmād bodhir",
    "K03psp_5u:4327": " ity ucyate. iti dharmaratne vipratipattiḥ",
    "K03psp_5u:4328": " evam ukte āyuṣmān subhūtir bhagavantam etad avocat:",
    "K03psp_5u:4329": " yo bhagavan bodhisattvo mahāsattva imā yair bodhaye carati,",
    "K03psp_5u:4330": " sa kiṃ ṣaṭsu pāramitāsu carati,",
    "K03psp_5u:4331": " saptatriṃśatsu bodhipakṣyeṣu dharmeṣu carati,",
    "K03psp_5u:4332": " sarvaśūnyatāryasatyāpramāṇadhyānārūpyavimokṣasamādhisamāpattidhāraṇīmukheṣu carati,",
    "K03psp_5u:4333": " śūnyatānimittāpraṇihiteṣu caraty,",
    "K03psp_5u:4334": " abhijñādaśabalavaiśāradyapratisaṃvidāveṇikābuddhadharmeṣu carati,",
    "K03psp_5u:4335": " sarvākārajñatāyāṃ carati,",
    "K03psp_5u:4336": " kasya dharmasyāgame vā caraty apagame vā hānau vā vṛddhau vā utpādāya vā nirodhāya vā saṃkleśāya vyavadānāya vā?",
    "K03psp_5u:4337": " evam ukte bhagavān āyuṣmantaṃ subhūtim etad avocat:",
    "K03psp_5u:4338": " yaḥ subhūte bodhisattvo mahāsattva imā yair bodhaye carati,",
    "K03psp_5u:4339": " sa na ṣaṭsu pāramitāsu carati,",
    "K03psp_5u:4340": " na saptatriṃśatsu bodhipakṣeṣu dharmeṣu carati,",
    "K03psp_5u:4341": " na sarvaśūnyatāryasatyāpramāṇadhyānārūpyavimokṣasamādhisamāpattidhāraṇīmukheṣu (PSP_5:141)",
    "K03psp_5u:4342": " carati, na śūnyatānimittāpraṇihitābhijñādaśabalavaiśāradyapratisaṃvidāveṇikābuddhadharmeṣu carati,",
    "K03psp_5u:4343": " na sarvākārajñatāyāṃ carati,",
    "K03psp_5u:4344": " na kasyacid dharmasyāgame vā caraty apagame vā hānau vā vṛddhau vā utpādāya vā nirodhāya",
    "K03psp_5u:4345": " vā saṃkleśāya vyavadānāya vā. na hi subhūte bodhisattvasya mahāsattvasya bodhiḥ prajñāpāramitāyāṃ",
    "K03psp_5u:4346": " carata ārambaṇayogena pratyupasthitā ācaye vā apacaye vā hānau vā vṛddhau vā utpādāya",
    "K03psp_5u:4347": " vā nirodhāya vā saṃkleśāya vā vyavadānāya vā pratyupasthitā.",
    "K03psp_5u:4348": " subhūtir āha:",
    "K03psp_5u:4349": " yadi bhagavan bodhisattvasya mahyāsattvasya bodhir na kasyacid dharmasyārambaṇayogena pratyupasthitā,",
    "K03psp_5u:4350": " tat katham idānīṃ bodhisattvo mahāsattvaḥ prajñāpāramitāyāṃ caran dānapāramitāṃ parigṛhṇāti,",
    "K03psp_5u:4351": " śīlapāramitāṃ parigṛhṇāti,",
    "K03psp_5u:4352": " kṣāntipāramitāṃ parigṛhṇāti,",
    "K03psp_5u:4353": " vīryapāramitāṃ parigṛhṇāti,",
    "K03psp_5u:4354": " dhyānapāramitāṃ parigṛhṇāti,",
    "K03psp_5u:4355": " prajñāpāramitāṃ parigṛhṇāti,",
    "K03psp_5u:4356": " adhyātmaśūnyatāyāṃ carati,",
    "K03psp_5u:4357": " yāvad abhāvasvabhāvaśūnyatāyāṃ carati,",
    "K03psp_5u:4358": " āryasatyāpramāṇadhyānārūpyavimokṣasamādhisamāpattidhāraṇīmukheṣu carati,",
    "K03psp_5u:4359": " smṛtyupasthānasamyakprahāṇarddhipādendriyabalabodhyaṅgamārgeṣu carati,",
    "K03psp_5u:4360": " śūnyatānimittāpraṇihitavimokṣamukheṣu caraty,",
    "K03psp_5u:4361": " abhijñādaśabalavaiśāradyapratisaṃvidāveṇikābuddhadharmeṣu carati,",
    "K03psp_5u:4362": " mahākaruṇāyāṃ carati,",
    "K03psp_5u:4363": " daśasu bodhisattvabhūmiṣu carati,",
    "K03psp_5u:4364": " śrāvakapratyekabuddhabhūmim atikrāmati?",
    "K03psp_5u:4365": " evam ukte bhagavān āyuṣmantaṃ subhūtim etad avocat:",
    "K03psp_5u:4366": " na hi subhūte bodhisattvasya mahāsattvasya dvayena bodhisattvacarir,",
    "K03psp_5u:4367": " na hi bodhisattvo mahāsattvo dvayena dānapāramitāyāṃ carati,",
    "K03psp_5u:4368": " śīlapāramitāyāṃ carati,",
    "K03psp_5u:4369": " kṣāntipāramitāyāṃ carati,",
    "K03psp_5u:4370": " vīryapāramitāyāṃ carati,",
    "K03psp_5u:4371": " dhyānapāramitāyāṃ carati,",
    "K03psp_5u:4372": " na dvayena prajñāpāramitāyāṃ carati,",
    "K03psp_5u:4373": " na dvayenādhyātmaśūnyatāyāṃ carati,",
    "K03psp_5u:4374": " bahirdhāśūnyatāyāṃ carati,",
    "K03psp_5u:4375": " adhyātmabahirdhāśūnyatāyāṃ carati,",
    "K03psp_5u:4376": " yāvad abhāvasvabhāvaśūnyatāyāṃ carati,",
    "K03psp_5u:4377": " na dvayena smṛtyupasthānasamyakprahāṇarddhipādendriyabalabodhyaṅgamārgeṣu carati,",
    "K03psp_5u:4378": " na dvayenāryasatyāpramāṇadhyānārūpyavimokṣasamādhisamāpattidhāraṇīmukheṣu carati,",
    "K03psp_5u:4379": " na dvayena śūnyatānimittāpraṇihiteṣu carati,",
    "K03psp_5u:4380": " na dvayenābhjñādaśabalavaiśāradyapratisaṃvidāveṇikābuddhadharmeṣu carati,",
    "K03psp_5u:4381": " na dvayena sarvākārajñatāyāṃ carati.",
    "K03psp_5u:4382": " subhūtir āha:",
    "K03psp_5u:4383": " yadi bhagavan dānapāramitāyāṃ na dvayena caraty,",
    "K03psp_5u:4384": " evaṃ śīlakṣāntivīryadhyānapāramitāyāṃ prajñāpāramitāyāṃ na dvayena carati,",
    "K03psp_5u:4385": " sarvaśūnyatā bodhipakṣyadharmāryasatyāpramāṇa dhyānārūpya vimokṣasamādhisamāpattidhāraṇimukheṣu (PSP_5:142)",
    "K03psp_5u:4386": " na dvayena carati,",
    "K03psp_5u:4387": " śūnyatānimittāpraṇihitābbhijñādaśabalavaiśāradyapratisaṃvidāveṇikabuddhadharmeṣu na dvayena carati,",
    "K03psp_5u:4388": " sarvākārajñatāyāṃ na dvayena carati,",
    "K03psp_5u:4389": " tat katham idānīṃ bodhisattvo mahāsattvaḥ kuśalamūlair vivardhate prathamacittotpādam upādāya yāvat paścimakaś cittotpādaḥ kuśalamūlair vivardhate?",
    "K03psp_5u:4390": " evam ukte bhagavān āyuṣmantaṃ subhūtim etad avocat:",
    "K03psp_5u:4391": " ye subhūte dvayena caranti na te vivardhante kuśalamūlair dharmaiḥ. tat kasya hetoḥ?",
    "K03psp_5u:4392": " dvaye niśritya hi subhūte sarvabālapṛthagjanās te na vivardhate kuśalamūlair dharmair,",
    "K03psp_5u:4393": " bodhisattvo mahāsattvaḥ punar advayena carati tena prathamacittotpādam upādāya kuśalamūlair dharmair vivardhate,",
    "K03psp_5u:4394": " yāvat paścimakaś cittotpādaḥ kuśalamūlair dharmair vivardhate. tenānavamardanīyo bhavati sadevamānuṣāsureṇa lokena,",
    "K03psp_5u:4395": " yair akuśalair dharmair avamarditaḥ samānaḥ śrāvakabhūmau vā pratyekabuddhabhūmau",
    "K03psp_5u:4396": " vāpated ity ebhiś cānyaiś cākuśalair dharmaiḥ saṃhriyamāṇo dānapāramitāyāṃ caran",
    "K03psp_5u:4397": " na kuśalair dharmair vivardhate,",
    "K03psp_5u:4398": " evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ,",
    "K03psp_5u:4399": " prajñāpāramitāyāṃ caran na kuśalair dharmair vivardhate,",
    "K03psp_5u:4400": " smṛtyupasthānasamyakprahāṇarddhipādendriyabalabodhyaṅgamārgeṣu caran na kuśalair dharmair vivardhate,",
    "K03psp_5u:4401": " adhyātmaśūnyatāyāṃ yāvad abhāvasvabhāvaśūnyatāyāṃ caran na kuśalair dharmair vivardhate,",
    "K03psp_5u:4402": " āryasatyāpramāṇadhyānārūpyavimokṣasamādhisamāpattidhāraṇīmukheṣu caran na kuśalair dharmair vivardhate,",
    "K03psp_5u:4403": " śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmeṣu caran na kuśalair dharmair vivardhate,",
    "K03psp_5u:4404": " sarvākārajñatāyāṃ caran na kuśalair dharmair vivardhate. evaṃ khalu subhūte bodhisattvena mahāsattvena prajñāpāramitāyāṃ caritavyam.",
    "K03psp_5u:4405": " subhūtir āha:",
    "K03psp_5u:4406": " kiṃ punar bhagavan bodhisattvo mahāsattvaḥ kuśalamūlānāṃ kṛtaśaḥ prajñāpāramitāyāṃ carati?",
    "K03psp_5u:4407": " bhagavān āha:",
    "K03psp_5u:4408": " na subhūte bodhisattvo mahāsattvaḥ kuśalamūlānāṃ kṛtaśaḥ prajñāpāramitāyāṃ carati,",
    "K03psp_5u:4409": " nāpy akuśalamūlānāṃ kṛtaśaḥ prajñāpāramitāyāṃ carati,",
    "K03psp_5u:4410": " nāparyupāsya budddhān bhagavataḥ,",
    "K03psp_5u:4411": " nāparipūrya kuśalamūlāni,",
    "K03psp_5u:4412": " kalyāṇamitrair aparigṛhīto bodhisattvo mahāsattvaḥ sarvākārajñatām anuprāptum.",
    "K03psp_5u:4413": " subhūtir āha:",
    "K03psp_5u:4414": " kathaṃ bhagavan paryupāsya buddhān bhagavataḥ kuśalamulāni (PSP_5:143)",
    "K03psp_5u:4415": " paripūrya kalyāṇamitraparigṛhīto bodhisattvo mahāsattvaḥ sarvākārajñatām anuprāpnoti?",
    "K03psp_5u:4416": " bhagavān āha:",
    "K03psp_5u:4417": " iha subhūte bodhisattvo mahāsattvaḥ prathamacittotpādam upādāya tathāgatān arhataḥ samyaksaṃbuddhān paryupāste,",
    "K03psp_5u:4418": " yaṃ ca te buddhā bhagavanto dharmaṃ bhāṣante sūtraṃ geyaṃ vyākaraṇam itivṛttakaṃ",
    "K03psp_5u:4419": " jātakaṃ saṃgrahavaipulyādbhutadharmāvadānopadeśāṃs tān sarvān udgṛhṇāty udgṛhya kāyena",
    "K03psp_5u:4420": " vācā suparijitān kṛtvā manasā tatprekṣitān karoti,",
    "K03psp_5u:4421": " dṛṣṭyā supratividdhān karoti,",
    "K03psp_5u:4422": " dhāraṇīṃ pratilabhate,",
    "K03psp_5u:4423": " dhāraṇyāṃ pratilabdhāyāṃ pratisaṃvid utpādayati,",
    "K03psp_5u:4424": " pratisaṃvidbhir utpāditābhis tasya jātivyativṛttasyāpi te dharmā na jātu vipraṇasyanti yāvat sarvākārajñatām anuprāpnoti,",
    "K03psp_5u:4425": " tatra tais tathāgatair arhadbhiḥ samyaksaṃbuddhaiḥ kuṣalamūlāny avaropayati,",
    "K03psp_5u:4426": " taiś ca kuśalamūlaiḥ parigṛhīto na jātv apāyair vākṣaṇair votpadyate,",
    "K03psp_5u:4427": " taiś ca kuśalair āśayapariśuddhiṃ parigṛhṇāti,",
    "K03psp_5u:4428": " yayā āśayapariśuddhyā buddhakṣetraṃ pariśodhayati,",
    "K03psp_5u:4429": " sattvāṃś ca paripācayati,",
    "K03psp_5u:4430": " taiś ca kuśalamūlaiḥ parigṛhītaḥ kalyāṇamitraiś ca na jātu virahito bhavati buddhair bhagavadbhir bodhisattvair mahāsattvaiḥ śrāvakaiś ca ye buddhayānasya varṇaṃ bhāṣante,",
    "K03psp_5u:4431": " evaṃ khalu subhūte bodhisattvena mahāsattvena prajñāpāramitāyāṃ caratā buddhā bhagavantaḥ paryupāsitavyāḥ,",
    "K03psp_5u:4432": " kuśalamūlaṃ ca parigṛhītavyaṃ,",
    "K03psp_5u:4433": " kalyāṇamitrāṇi ca sevitavyāni.",
    "K03psp_5u:4434": " atha khalv āyuṣmān subhūtir bhagavantam etad avocat:",
    "K03psp_5u:4435": " yaḥ punar bhagavan bodhisattvo mahāsattvo nāpi buddhān bhagavataḥ paryupāste,",
    "K03psp_5u:4436": " nāpi kuśalamūlāni paripūrayet,",
    "K03psp_5u:4437": " nāpi kalyāṇamitraparigṛhīto bhavet,",
    "K03psp_5u:4438": " mā haiva bodhisattvo mahāsattvaḥ sarvākārajñatām anuprāpnuyāt.",
    "K03psp_5u:4439": " bhagavān āha:",
    "K03psp_5u:4440": " na khalu subhūte buddhān bhagavato 'paryupāsyānavaropitakuśalamūlaḥ kalyāṇamitrair aparigṛhītaḥ sarvākārajñatām anuprāpnuyāt. tat kasya hetoḥ?",
    "K03psp_5u:4441": " buddhān eva tāvad bhagavataḥ paryupāsya kuśalamūlāny avaropya kalyāṇamitrāṇi ca sevitvā",
    "K03psp_5u:4442": " bhajitvā paryupāsyaivaṃ kuśalamūlasamanvāgato bodhisattvo mahāsattvaḥ sarvākārajñatām",
    "K03psp_5u:4443": " anuprāptum asamarthaḥ prāg eva buddhān bhagavato 'paryupāsya kuśalamūlāny anavaropya",
    "K03psp_5u:4444": " kalyāṇamitrair aparigṛhītaḥ sarvākārajñatām anuprāpnuyād iti nedaṃ sthānaṃ vidyate,",
    "K03psp_5u:4445": " tasmāt tarhi subhūte bodhisattvena mahāsattvena (PSP_5:144)",
    "K03psp_5u:4446": " buddhā bhagavantaḥ paryupāsitavyāḥ,",
    "K03psp_5u:4447": " kuśalamulāni cāvaropitavyāni kalyāṇamitrāṇi ca sevitavyāni bhaktavyāni paryupāsitavyāni.",
    "K03psp_5u:4448": " subhūtir āha:",
    "K03psp_5u:4449": " kena kāraṇena bhagavan bodhisattvo mahāsattvo buddhāṃś ca bhagavataḥ paryupāsya kuśalamūlāni cāvaropya kalyāṇamitrāṇi ca sevitvā bhaktvā paryupāsya sarvākārajñatām anuprāpnuyāt?",
    "K03psp_5u:4450": " bhagavān āha:",
    "K03psp_5u:4451": " upāyakauśalyavirahitatvāt,",
    "K03psp_5u:4452": " ye nopāyena śruto bhavati teṣāṃ buddhānāṃ bhagavatām antikāt sadharmas tāni ca kuśalamūlāni",
    "K03psp_5u:4453": " nāvaropitāni tāni ca kalyāṇamitrāṇi sevitāni bhaktitāni paryupāsitāni yāny asyopāyam",
    "K03psp_5u:4454": " upadiśanti tena virahitatvāt.",
    "K03psp_5u:4455": " iti saṃgharatne vipratipattiḥ",
    "K03psp_5u:4456": " subhūtir āha:",
    "K03psp_5u:4457": " katamad bhagavann upāyakauśalyaṃ,",
    "K03psp_5u:4458": " yenopāyakauśalyena samanvāgato bodhisattvo mahāsattvaḥ sarvākārajñatām anuprāpnoti?",
    "K03psp_5u:4459": " evam ukte bhagavān āyuṣmantaṃ subhūtim etad avocat:",
    "K03psp_5u:4460": " iha subhūte bodhisattvo mahāsattvaḥ prathamacittotpādam upādāya dānapāramitāyāṃ caran",
    "K03psp_5u:4461": " sarvākārajñatāpratisaṃyuktair manasikārair dānaṃ dadāti buddhebhyo bhagavadbhyaḥ",
    "K03psp_5u:4462": " pratyekabuddhebhyo vā,",
    "K03psp_5u:4463": " sarvākārajñatāpratisaṃyuktair manasikāraiḥ samanvāgato na cāsya dānasaṃjñā bhavati,",
    "K03psp_5u:4464": " na pratigrāhakasaṃjñā,",
    "K03psp_5u:4465": " na dānapatisaṃjñā. tat kasya hetoḥ?",
    "K03psp_5u:4466": " tathā hi sa svalakṣaṇaśūnyān dharmān jānāti,",
    "K03psp_5u:4467": " asadbhūtān apariniṣpannān anabhinirvṛttāṃś ca sarvadharmān paśyati,",
    "K03psp_5u:4468": " dharmāṇāṃ ca dharmalakṣaṇam avatarati,",
    "K03psp_5u:4469": " akiṃcitsamarthatāṃ sarvadharmāṇāṃ saṃskāralakṣaṇam avatarati,",
    "K03psp_5u:4470": " so 'nenopāyakauśalyena samanvāgataḥ kuśalair dharmair vivardhate,",
    "K03psp_5u:4471": " kuśalair dharmair vivardhamāno dānapāramitāyāṃ carati,",
    "K03psp_5u:4472": " dānapāramitāyāṃ caran sattvāṃś ca paripācayati,",
    "K03psp_5u:4473": " buddhakṣetraṃ ca pariśodhayati,",
    "K03psp_5u:4474": " na ca dānaphalam upajīvati yad dānaphalaṃ saṃsāre paribhuñjītānyatra sattvaparitrāṇatayā sattvaparimocanatayā dānapāramitāyāṃ carati.",
    "K03psp_5u:4475": " punar aparaṃ subhūte bodhisattvo mahāsattvaḥ śīlapāramitāyāṃ caran prathamacittotpādam upādāya sarvākārajñatāpratisaṃyuktair manasikāraiḥ śīlaṃ",
    "K03psp_5u:4476": " tasya naiva rāge cittaṃ patati na doṣe na mohe nānuśaye na paryutthāne patati,",
    "K03psp_5u:4477": " nānyeṣv akuśaleṣu dharmeṣu patati,",
    "K03psp_5u:4478": " ye bodhaye paripanthakās tadyathā mātsaryacittaṃ vā dauḥśīlyacittaṃ vā kṣubdhacittaṃ vā kauśīdyacittaṃ vā hīnacittaṃ vā bhrāntacittaṃ (PSP_5:145)",
    "K03psp_5u:4479": " vā dauṣprajñacittaṃ vā mānātimāno 'dhimāno 'smimānaḥ śrāvakapratyekabuddhacittaṃ vā. tat kasya hetoḥ?",
    "K03psp_5u:4480": " tathā hi sa svalakṣaṇaśūnyān dharmān jānāti,",
    "K03psp_5u:4481": " asadbhūtān apariniṣpannān anabhinirvṛttāṃś ca sarvadharmān paśyati,",
    "K03psp_5u:4482": " dharmāṇāñ ca dharmalakṣaṇam avatarati,",
    "K03psp_5u:4483": " akiṃcitsamarthatāṃ ca sarvadharmāṇāṃ saṃskāralakṣaṇam avatarati,",
    "K03psp_5u:4484": " so 'nenopāyakauśalyena samanvāgataḥ kuśalair dharmair vivardhate,",
    "K03psp_5u:4485": " kuśalair dharmair vivardhamānaḥ śīlapāramitāyāṃ carati,",
    "K03psp_5u:4486": " sa śīlapāramitāyāṃ caran sattvāṃś ca paripācayati,",
    "K03psp_5u:4487": " buddhakṣetraṃ ca pariśodhayati,",
    "K03psp_5u:4488": " na ca śīlaphalam upajīvati yac chīlaphalaṃ saṃsāre paribhuñjītānyatra sattvaparitrāṇatayā sattvaparimocanatayā śīlapāramitāyāṃ carati.",
    "K03psp_5u:4489": " punar aparaṃ subhūte bodhisattvo mahāsattvaḥ kṣāntipāramitāyāṃ caran prathamacittotpādam upādāya sarvākārajñatāpratisaṃyuktair manasikārais tāṃ kṣāntiṃ bhāvayati,",
    "K03psp_5u:4490": " sa svakeṣv api prāṇeṣu vyavaropyamāneṣu na pratidahyate,",
    "K03psp_5u:4491": " na pratikruṣyati na vyāpādopanāham upanahyati,",
    "K03psp_5u:4492": " sa jīvitād vyaparopyamāno 'pi sarvasve vāpahriyamāṇe dāre vākṛṣyamāṇe mṛṣāvāda ucyamānaḥ",
    "K03psp_5u:4493": " piśunaṃ paruṣaṃ saṃbhinnaṃ vocyamāna ākruṣyamāṇo vā tāḍyamāno vā cchidyamāno vā na",
    "K03psp_5u:4494": " kṣubhyati sattvānām eva hitam utpādayati. tat kasya hetoḥ?",
    "K03psp_5u:4495": " tathā hi svalakṣaṇaśūnyān dharmān jānāti,",
    "K03psp_5u:4496": " asadbhūtān apariniṣpannān anabhinirvṛttāṃś ca sarvadharmān paśyati,",
    "K03psp_5u:4497": " sa dharmāṇāṃ ca dharmalakṣaṇam avatarati,",
    "K03psp_5u:4498": " akiñcitsamarthatāṃ ca sarvadharmāṇāṃ saṃskāralakṣaṇam avatarati,",
    "K03psp_5u:4499": " so 'nenopāyakauśalyena samanvāgataḥ kuśalair dharmair vivardhate sa kuśalair dharmair vivardhamānaḥ kṣāntipāramitāyāṃ carati,",
    "K03psp_5u:4500": " sa kṣāntipāramitāyāṃ caran sarvasattvāṃś ca paripācayati,",
    "K03psp_5u:4501": " buddhakṣetraṃ ca pariśodhayati,",
    "K03psp_5u:4502": " na ca kṣāntiphalam upajīvati yat kṣāntiphalaṃ saṃsāre paribhuñjītānyatra sattvaparitrāṇatayā sattvaparimocanatayā kṣāntipāramitāyāṃ carati.",
    "K03psp_5u:4503": " punar aparaṃ subhūte bodhisattvo mahāsattvo vīryapāramitāyāṃ caran prathamacittotpādam upādāya sarvākārajñatāpratisaṃyuktair manasikārair vīryam",
    "K03psp_5u:4504": " dṛḍhasaṃnāho dṛḍhaparākramo na kauśīdyaṃ vā alasacittaṃ votpādayati,",
    "K03psp_5u:4505": " sa bodher arthāya duḥkham api na gaṇapatidakṣo 'nalaso 'pi śaktibhir vāryamāṇo manuṣyaduṣkham",
    "K03psp_5u:4506": " asuraduḥkhaṃ tiryagyoniduḥkhaṃ narakaduṣkham api na gaṇapatir api śaktibhir vāryamāṇaḥ. tat (PSP_5:146)",
    "K03psp_5u:4507": " kasya hetoḥ?",
    "K03psp_5u:4508": " tathā hi sa svalakṣaṇaśūnyān dharmān jānāti,",
    "K03psp_5u:4509": " asadbhūtān apariniṣpannān anabhinirvṛttāṃś ca sarvadharmān paśyati,",
    "K03psp_5u:4510": " dharmāṇāṃ ca dharmalakṣaṇam avatarati,",
    "K03psp_5u:4511": " akiṃcitsamarthatāṃ ca sarvadharmāṇāṃ saṃskāralakṣaṇam avatarati,",
    "K03psp_5u:4512": " so 'nenopāyakauśalyena samanvāgataḥ kuśalair dharmair vivardhate,",
    "K03psp_5u:4513": " sa kuśalair dharmair vivardhamāno vīryapāramitāyāṃ caran sattvāṃś ca paripācayati,",
    "K03psp_5u:4514": " buddhakṣetraṃ ca pariśodhayati,",
    "K03psp_5u:4515": " na ca vīryaphalam upajīvati yad vīryaphalaṃ saṃsāre paribhuñjītānyatra sattvaparitrāṇatayā sattvaparimocanatayā vīryapāramitāyāṃ carati.",
    "K03psp_5u:4516": " punar aparaṃ subhūte bodhisattvo mahāsattvo dhyānapāramitāyāṃ caran prathamacittotpādam upādāya sarvākārajñatāpratisaṃyuktair manasikārair dhyānaṃ",
    "K03psp_5u:4517": " cakṣuṣā rūpāṇi dṛṣṭvā na nimittagrāhī bhavati nānuvyañjanagrāhī bhavati,",
    "K03psp_5u:4518": " yathāvikaraṇam evaṃ cakṣurindriyeṇāsaṃvarasaṃvṛtaṃ viharantam abhidhyā daurmanasyāḥ pāpakā akuśalā dharmāś cittam anuśraveyuḥ,",
    "K03psp_5u:4519": " teṣāṃ saṃvarāya pratipadyate rakṣati cakṣurindriyam evaṃ śrotreṇa śabdān śrutvā,",
    "K03psp_5u:4520": " ghrāṇena gandhān āghrāya,",
    "K03psp_5u:4521": " jihvayā rasān āsvādya,",
    "K03psp_5u:4522": " kāyena spraṣṭavyaṃ spṛṣṭvā,",
    "K03psp_5u:4523": " manasā dharmān vijñāya na nimittagrāhī bhavati,",
    "K03psp_5u:4524": " nānuvyañjanagrāhī bhavati,",
    "K03psp_5u:4525": " yathāvikaraṇam evaṃ manaindriyenāsaṃvarasaṃvṛtaṃ viharantam abhidhyā daurmanasyāḥ pāpakā akuśalā dharmāś cittam anuśraveyuḥ,",
    "K03psp_5u:4526": " teṣāṃ saṃvarāya pratipadyate,",
    "K03psp_5u:4527": " rakṣati manaindriyaṃ,",
    "K03psp_5u:4528": " sa gacchann api tiṣṭhann api niṣaṇṇo 'pi śayāno 'pi bhāṣamāno 'pi tūṣṇībhūto 'pi samāhitāvasthāṃ na jahāti na vijahāti,",
    "K03psp_5u:4529": " sa bhavaty ahastalolo 'pādalolo 'mukharo 'prakīrṇavāg avikṣiptacakṣur avikṣiptendriyo 'nuddhato 'capalo 'rabhaso 'bhrāntakāyo 'bhrāntacittaḥ,",
    "K03psp_5u:4530": " śāntakāyaḥ śāntavāk śāntacitto rahasyarahasi vāvikalpiteryāpatho yaiḥ kecid apy annapānaśayanāsanaglānapratyayabhaiṣajyapariṣkāraiḥ",
    "K03psp_5u:4531": " saṃtuṣṭaḥ surabhaḥ supoṣyaḥ kalyāṇācāragocaraḥ saṃgaṇikāyā api vivekagocaraḥ lābhe",
    "K03psp_5u:4532": " 'lābhe ca sa nirvikāro 'nunnatāvanataḥ sukhe duṣkhe stutau nindāyāṃ yaśasyayaśasi",
    "K03psp_5u:4533": " jīvite ca maraṇe ca samo nirvikāro 'nunnatāvanataḥ,",
    "K03psp_5u:4534": " śatrau ca mitre ca sādhau cāsādhau ca manaāpavartiny amanaāpavartiny āryeṣu śabdesv anāryeṣu (PSP_5:147)",
    "K03psp_5u:4535": " śabdeṣu vivikteṣu vyavakīrṇeṣu ca samo nirvikāro 'nunnatāvanataḥ priyāpriyeṣu rūpeṣv anurodhavirodhāpagaḥ. tat kasya hetoḥ?",
    "K03psp_5u:4536": " tathā hi sa svalakṣaṇaśūnyān dharmān jānāti,",
    "K03psp_5u:4537": " asadbhūtān apariniṣpannān anabhinirvṛttāṃś ca sarvadharmān paśyati,",
    "K03psp_5u:4538": " dharmāṇāṃ ca dharmalakṣaṇam avatarati,",
    "K03psp_5u:4539": " akiṃcitsamarthatāṃ ca sarvadharmāṇāṃ saṃskāralakṣaṇam avatarati,",
    "K03psp_5u:4540": " so 'nenopāyakauśalyena samanvāgataḥ kuśalair dharmair vivardhate,",
    "K03psp_5u:4541": " sa kuśalair dharmair vivardhamāno dhyānapāramitāyāṃ carati,",
    "K03psp_5u:4542": " sa dhyānapāramitāyāṃ caran sattvāṃś ca paripācayati,",
    "K03psp_5u:4543": " buddhakṣetraṃ ca pariśodhayati,",
    "K03psp_5u:4544": " na dhyānaphalam upajīvati yad dhyānaphalaṃ saṃsāre paribhuñjītānyatra sattvaparitrāṇatayā sattvaparimocanatayā dhyānapāramitāyāṃ carati.",
    "K03psp_5u:4545": " punar aparaṃ subhūte bodhisattvo mahāsattvaḥ prajñāpāramitāyāṃ caran prathamacittotpādam",
    "K03psp_5u:4546": " upādāya sarvākārajñatāpratisaṃyuktair manasikārair na duṣprajño bhavati na parapraṇeyo",
    "K03psp_5u:4547": " 'haṃkāramamakāravigataḥ,",
    "K03psp_5u:4548": " ātmasattva jīvajantu poṣapuruṣa pudgalamanujamānavakārakavedakajānakapaśyakavigataś ca bhavati sarvadṛṣṭivigataḥ sarvaśūnyatāvigato nirvikalpo nirvikāraḥ. tat kasya hetoḥ?",
    "K03psp_5u:4549": " tathā hi sa svalakṣaṇaśūnyān dharmān jānāti,",
    "K03psp_5u:4550": " asadbhūtān apariniṣpannān anabhinirvṛttāṃś ca sarvadharmān paśyati,",
    "K03psp_5u:4551": " dharmāṇāṃ ca dharmalakṣaṇam avatarati,",
    "K03psp_5u:4552": " akiṃcitsamarthatāṃ ca sarvadharmāṇāṃ saṃskāralakṣaṇam avatarati,",
    "K03psp_5u:4553": " so 'nenopāyakauśalyena samanvāgataḥ kuśalair dharmair vivardhate,",
    "K03psp_5u:4554": " kuśalair dharmair vivardhamānaḥ prajñāpāramitāyāṃ carati,",
    "K03psp_5u:4555": " sa prajñāpāramitāyāṃ caran sattvāṃś ca paripācayati,",
    "K03psp_5u:4556": " buddhakṣetraṃ ca pariśodhayati,",
    "K03psp_5u:4557": " na ca prajñāphalam upajīvati yat prajñāphalaṃ saṃsāre paribhuñjītānyatra sattvaparitrāṇatayā sattvaparimocanatayā prajñāpāramitāyāṃ carati.",
    "K03psp_5u:4558": " punar aparaṃ subhūte bodhisattvo mahāsattvaḥ prathamaṃ dhyānaṃ samāpadyate,",
    "K03psp_5u:4559": " dvitīyaṃ dhyānaṃ samāpadyate,",
    "K03psp_5u:4560": " tṛtīyaṃ dhyānaṃ samāpadyate,",
    "K03psp_5u:4561": " caturthaṃ dhyānaṃ samāpadyate,",
    "K03psp_5u:4562": " caturapramāṇārūpyasamāpattīḥ samāpadyate,",
    "K03psp_5u:4563": " prathamacittotpādam upādāya sarvākārajñatāpratisaṃyuktair manasikārair na ca teṣāṃ vipākaṃ parigṛhṇāti. tat kasya hetoḥ?",
    "K03psp_5u:4564": " tathā hi sa tenopāyakauśalyena samanvāgato bhavati,",
    "K03psp_5u:4565": " yenopāyakauśalyena samanvāgatas tāni ca dhyānāny apramāṇārūpyasamāpattīḥ samāpadyamānaḥ sa (PSP_5:148)",
    "K03psp_5u:4566": " svalakṣaṇaśūnyān dharmān jānāti,",
    "K03psp_5u:4567": " asadbhutān apariniṣpannan anabhinirvṛttāṃś ca sarvadharmān paśyati,",
    "K03psp_5u:4568": " dharmāṇāñ ca dharmalakṣaṇam avatarati,",
    "K03psp_5u:4569": " akiṃcitsamarthatāñ ca sarvadharmāṇāṃ saṃskāralakṣaṇam avatarati,",
    "K03psp_5u:4570": " so 'nenopāyakauśalyena samanvāgataḥ kuśalair dharmair vivardhate,",
    "K03psp_5u:4571": " sa kuśalair dharmair vivardhamāno dhyānāpramāṇārūpyasamāpattīś ca samāpadyate.",
    "K03psp_5u:4572": " punar aparaṃ subhūte bodhisattvo mahāsattvaḥ prajñāpāramitāyāṃ caran darśanabhāvanāprahātavye 'smin mārge carati,",
    "K03psp_5u:4573": " na srotaāpattiphalam anuprāpnoti,",
    "K03psp_5u:4574": " na sakṛdāgāmiphalaṃ nānāgāmiphalaṃ nārhattvam anuprāpnoti. tat kasya hetoḥ?",
    "K03psp_5u:4575": " tathā hi sa svalakṣaṇaśūnyān sarvadharmān jānāti,",
    "K03psp_5u:4576": " asadbhūtān apariniṣpannān anabhinirvṛttāṃś ca sarvadharmān paśyati,",
    "K03psp_5u:4577": " dharmāṇāṃ ca dharmalakṣaṇam avatarati,",
    "K03psp_5u:4578": " akiṃcitsamarthatāṃ ca sarvadharmāṇāṃ saṃskāralakṣaṇam avatarati,",
    "K03psp_5u:4579": " so 'nenopāyakauśalyena samanvāgataḥ kuśalair dharmair vivardhate,",
    "K03psp_5u:4580": " sa kuśalair dharmair vivardhamānaḥ saptatriṃśadbodhipakṣyeṣu dharmeṣu carati,",
    "K03psp_5u:4581": " bodhipakṣyeṣu dharmeṣu caran śrāvakapratyekabuddhabhūmim atikramatīyaṃ subhūte bodhisattvasya mahāsattvasyānutpattikair dharmaiḥ kṣāntiḥ.",
    "K03psp_5u:4582": " punar aparaṃ subhūte bodhisattvo mahāsattvaḥ prajñāpāramitāyāṃ carann aṣṭavimokṣān samāpadyate,",
    "K03psp_5u:4583": " sa navānupūrvavihārasamāpattīś catvāry āryasatyāni bhāvayati,",
    "K03psp_5u:4584": " śūnyatānimittāpraṇihitāni ca samāpadyate,",
    "K03psp_5u:4585": " na ca srotaāpattiphalam anuprāpnoti,",
    "K03psp_5u:4586": " na sakṛdāgāmiphalaṃ nānāgāmiphalaṃ nārhattvam anuprāpnoti. tat kasya hetoḥ?",
    "K03psp_5u:4587": " tathā hi sa svalakṣaṇaśūnyān dharmān jānāti,",
    "K03psp_5u:4588": " asadbhūtān apariniṣpannān anabhinirvṛttāṃś ca sarvadharmān paśyati,",
    "K03psp_5u:4589": " sa dharmāṇāṃ ca dharmalakṣaṇam avatarati,",
    "K03psp_5u:4590": " akiṃcitsamathatāṃ sarvadharmāṇāṃ saṃskāralakṣaṇam avatarati,",
    "K03psp_5u:4591": " so 'nenopāyakauśalyena samanvāgataḥ kuśalair dharmair vivardhate,",
    "K03psp_5u:4592": " sa kuśalair dharmair vivardhamāno vimokṣasamādhisamāpattyāryasatyaśūnyatānimittāpraṇihiteṣu carati,",
    "K03psp_5u:4593": " sa vimokṣasamādhisamāpattyāryasatyaśūnyatānimittāpraṇihiteṣu caran śrāvakapratyekabuddhabhūmim avakrāmatīyaṃ subhūte bodhisattvasya mahāsattvasyānutpattikadharmavyākaraṇakṣāntiḥ.",
    "K03psp_5u:4594": " punar aparaṃ subhūte bodhisattvo mahāsattvaḥ prajñāpāramitāyāṃ caran daśasu tathāgatabaleṣu parijayaṃ karoti,",
    "K03psp_5u:4595": " caturṣu vaiśāradyeṣu (PSP_5:149)",
    "K03psp_5u:4596": " catasṛṣu pratisaṃvitsv aṣṭādaśasv āveṇikeṣu buddhadharmeṣu mahāmaitryāṃ mahākaruṇāyāṃ ca,",
    "K03psp_5u:4597": " na ca tāvat sarvākārajñatām anuprāpnoti,",
    "K03psp_5u:4598": " yāvad buddhakṣetraṃ na pariśodhitaṃ bhavati,",
    "K03psp_5u:4599": " sarvasattvāś ca na paripācitā bhavanti. tat kasya hetoḥ?",
    "K03psp_5u:4600": " tathā hi sa svalakṣaṇaṃ śūnyān dharmān jānāti,",
    "K03psp_5u:4601": " asadbhūtān apariniṣpannān anabhinirvṛttāṃś ca sarvadharmān paśyati,",
    "K03psp_5u:4602": " dharmāṇāṃ ca dharmalakṣaṇam avatarati,",
    "K03psp_5u:4603": " akiṃcitsamarthatāṃ ca sarvadharmāṇāṃ saṃskāraṃ lakṣaṇam avatarati,",
    "K03psp_5u:4604": " so 'nenopāyakauśalyena samanvāgataḥ kuśalair dharmair vivardhate,",
    "K03psp_5u:4605": " sa kuśalair dharmair vivardhamāno daśabalavaiśāradyapratisaṃvidāveṇikābuddhadharmeṣu mahāmaitryāṃ mahākaruṇāyāṃ caran buddhakṣetraṃ ca pariśodhayati,",
    "K03psp_5u:4606": " sattvāṃś ca paripācayati. evaṃ subhūte bodhisattvena mahāsattvena prajñāpāramitāyāṃ caritavyam.",
    "K03psp_5u:4607": " evam ukte āyuṣmān subhūtir bhagavantam etad avocat:",
    "K03psp_5u:4608": " paramabuddhimanto bhagavan bodhisattvā mahāsattvā bhavanti,",
    "K03psp_5u:4609": " ya evaṃ gambhīreṣu dharmeṣu caranti,",
    "K03psp_5u:4610": " vipākaṃ ca na pratigṛhṇanti.",
    "K03psp_5u:4611": " evam ukte bhagavān āyuṣmantaṃ subhūtim etad avocat:",
    "K03psp_5u:4612": " evam etat subhūte evam etat,",
    "K03psp_5u:4613": " paramabuddhimantaḥ subhūte bodhisattvā mahāsattvā ya evaṃ gambhīreṣu dharmeṣu caranti,",
    "K03psp_5u:4614": " vipākaṃ ca na pratigṛhṇanti. tat kasya hetoḥ?",
    "K03psp_5u:4615": " tathā hi subhūte bodhisattvā mahāsattvāḥ svabhāvato na calanti.",
    "K03psp_5u:4616": " subhūtir āha:",
    "K03psp_5u:4617": " kasmāt svabhāvān na calanti?",
    "K03psp_5u:4618": " bhagavān āha:",
    "K03psp_5u:4619": " abhāvato na calanti,",
    "K03psp_5u:4620": " yat punar āyuṣmān subūtir evam āha katamasmāt svabhāvān na calanti,",
    "K03psp_5u:4621": " rūpasya svabhāvato na calanti,",
    "K03psp_5u:4622": " na vedanāyā na saṃjñāyā na saṃskārāṇāṃ,",
    "K03psp_5u:4623": " vijñānasya svabhāvato na calanti,",
    "K03psp_5u:4624": " skandhadhātvāyatanapratītyasamutpādasvabhāvān na calanti,",
    "K03psp_5u:4625": " pratītya samutpādāṅgasvabhāvān na calanti,",
    "K03psp_5u:4626": " dānapāramitāyāḥ svabhāvān na calanti,",
    "K03psp_5u:4627": " śīlapāramitāyāḥ kṣāntipāramitāyā vīryapāramitāyā dhyānapāramitāyāḥ prajñāpāramitāyāḥ svabhāvān na calanti,",
    "K03psp_5u:4628": " adhyātmaśūnyatāyā bahirdhāśūnyatāyā adhyātmabahirdhāśūnyatāyā yāvad abhāvasvabhāvaśūnyatāyāḥ svabhāvān na calanti,",
    "K03psp_5u:4629": " apramāṇasvabhāvād dhyānārūpyasamāpattisvabhāvāt smṛtyupasthānasvabhāvāt samyakprahāṇarddhipādendriyabalabodhyaṅgasvabhāvād āryāṣṭāṅgamārgasvabhāvān na calanti,",
    "K03psp_5u:4630": " śūnyatānimittāpraṇihitasvabhāvān na calanti,",
    "K03psp_5u:4631": " āryasatyasvabhāvād abhijñāsvabhāvād (PSP_5:150)",
    "K03psp_5u:4632": " vimokṣasamādhisamāpattidharaṇīmukhasvabhāvān na calanti,",
    "K03psp_5u:4633": " daśabalavaiśāradyapratisaṃvidāveṇikābuddhadharmasvabhāvān na calanti mahāmaitrīmahākaruṇāsvabhāvān na calanti. tat kasya hetoḥ?",
    "K03psp_5u:4634": " tathā hi subhūte ya eṣa dharmo niḥsvabhāvaḥ so 'bhāvaḥ.",
    "K03psp_5u:4635": " ity upāyakauśale vipratipattiḥ",
    "K03psp_5u:4636": " evam ukte āyuṣmān subhūtir bhagavantam etad avocat:",
    "K03psp_5u:4637": " tat kiṃ punar bhagavann abhāvenābhāvaḥ śakyo 'bhisaṃboddhum?",
    "K03psp_5u:4638": " bhagavān āha: na subhūte.",
    "K03psp_5u:4639": " subhūtir āha:",
    "K03psp_5u:4640": " tat kiṃ punar bhagavan bhāvena bhāvaḥ śakyo 'bhisaṃboddhum?",
    "K03psp_5u:4641": " bhagavān āha: na subhūte.",
    "K03psp_5u:4642": " subhūtir āha:",
    "K03psp_5u:4643": " tat kiṃ bhagavann abhāvena bhāvaḥ śakyo 'bhisaṃboddhum?",
    "K03psp_5u:4644": " bhagavān āha: na subhūte.",
    "K03psp_5u:4645": " subhūtir āha:",
    "K03psp_5u:4646": " tat kiṃ bhagavan bhāvenābhāvaḥ śakyo 'bhisaṃboddhum?",
    "K03psp_5u:4647": " bhagavān āha: na subhūte.",
    "K03psp_5u:4648": " subhūtir āha:",
    "K03psp_5u:4649": " tan mā haiva bhagavan na prāptir nābhisamayo bhaviṣyati?",
    "K03psp_5u:4650": " yadi nābhāvenābhāvasyābhisamayo,",
    "K03psp_5u:4651": " na bhāvena bhāvasyābhisamayo,",
    "K03psp_5u:4652": " nābhāvena bhāvasyābhisamayo,",
    "K03psp_5u:4653": " na bhāvenābhāvasyābhisamayaḥ.",
    "K03psp_5u:4654": " bhagavān āha:",
    "K03psp_5u:4655": " asyābhisamayo na punar anena catuḥprakārābhinihāreṇa.",
    "K03psp_5u:4656": " subhūtir āha:",
    "K03psp_5u:4657": " katham idānīṃ bhagavann abhisamayaḥ?",
    "K03psp_5u:4658": " bhagavān āha:",
    "K03psp_5u:4659": " naivābhāvo na bhāvaḥ,",
    "K03psp_5u:4660": " sa tādṛśo 'bhisamayo yatraite prapañcā na saṃvidyante,",
    "K03psp_5u:4661": " aprapañco niṣprapañcābhisamayaḥ.",
    "K03psp_5u:4662": " ity abhisamaye vipratipattiḥ",
    "K03psp_5u:4663": " evam ukte āyuṣmān subhūtir bhagavantam etad avocat:",
    "K03psp_5u:4664": " kiṃ punar bhagavan bodhisattvasya mahāsattvasya prapañcaḥ?",
    "K03psp_5u:4665": " bhagavān āha:",
    "K03psp_5u:4666": " rūpan nityam anityam iti vā bodhisattvasya mahāsattvasya prapañcaḥ,",
    "K03psp_5u:4667": " vedanā saṃjñā saṃskārā,",
    "K03psp_5u:4668": " vijñānaṃ nityam anityam iti vā prapañcaḥ,",
    "K03psp_5u:4669": " rūpaṃ sukhaṃ duḥkham iti vā,",
    "K03psp_5u:4670": " vedanā saṃjñā saṃskārā,",
    "K03psp_5u:4671": " vijñānaṃ sukhaṃ duḥkham iti vā prapañcaḥ,",
    "K03psp_5u:4672": " rūpam ātmānātmeti,",
    "K03psp_5u:4673": " vedanā saṃjñā saṃskārā,",
    "K03psp_5u:4674": " vijñānam ātmānātmeti prapañcaḥ,",
    "K03psp_5u:4675": " rūpaṃ śāntam aśāntam iti vā,",
    "K03psp_5u:4676": " vedanā saṃjñā saṃskārā,",
    "K03psp_5u:4677": " vijñānaṃ śāntam aśāntam iti vā prapañcaḥ,",
    "K03psp_5u:4678": " rūpaṃ parijñeyam aparijñeyam iti vā prapañcaḥ,",
    "K03psp_5u:4679": " vedanā saṃjñā (PSP_5:151)",
    "K03psp_5u:4680": " saṃskārā, vijñānaṃ parijñeyam aparijñeyam iti vā prapañcaḥ,",
    "K03psp_5u:4681": " evaṃ skandhadhātvāyatanapratītyasamutpādapratītyasamutpādāṅgāni ca nityānityasukhaduṣkhātmānātmaśāntāśāntaparijñeyāparijñeyam",
    "K03psp_5u:4682": " iti vā prapañcaḥ. duṣkham āryasatyaṃ parijñeyam iti prapañcaḥ,",
    "K03psp_5u:4683": " samudayaḥ prahātavya iti prapañcaḥ,",
    "K03psp_5u:4684": " nirodhaḥ sākṣātkartavya iti prapañcaḥ,",
    "K03psp_5u:4685": " mārge bhāvayitavya iti prapañcaḥ,",
    "K03psp_5u:4686": " catvāri dhyānāni bhāvayitavyānīti prapañcaḥ,",
    "K03psp_5u:4687": " catvāry apramāṇāni bhāvayitavyānīti prapañcaḥ,",
    "K03psp_5u:4688": " catasra ārūpyasamāpattayo bhāvayitavyā iti prapañcaḥ,",
    "K03psp_5u:4689": " catvāri smṛtyupasthānāni bhāvayitavyānīti prapañcaḥ,",
    "K03psp_5u:4690": " catvāri samyakprahāṇāni catvāra ṛddhipādāḥ pañcendriyāṇi pañca balāni sapta bodhyaṅgāni bhāvayitavyānīti prapañcaḥ,",
    "K03psp_5u:4691": " āryāṣṭāṅgamārgo bhāvayitavya iti prapañcaḥ,",
    "K03psp_5u:4692": " śūnyatānimittāpraṇihitavimokṣamukhāni bhāvayitavyānīti prapañcaḥ,",
    "K03psp_5u:4693": " aṣṭavimokṣanavānupūrvavihārasamāpattayo bhāvayitavyā iti prapañcaḥ,",
    "K03psp_5u:4694": " srotaāpattiphalaṃ sakṛdāgāmiphalam anāgāmiphalam arhattvam atikramiṣyāmīti prapañcaḥ,",
    "K03psp_5u:4695": " pratyekāṃ bodhim atikramiṣyāmīti prapañcaḥ,",
    "K03psp_5u:4696": " daśabodhisattvabhūmiḥ paripūrayiṣyāmīti prapañcaḥ,",
    "K03psp_5u:4697": " bodhisattvaniyāmam avakramiṣyāmīti prapañcaḥ,",
    "K03psp_5u:4698": " buddhakṣetraṃ pariśodhayiṣyāmīti prapañcaḥ,",
    "K03psp_5u:4699": " sattvān paripācayiṣyāmīti prapañcaḥ,",
    "K03psp_5u:4700": " dānapāramitāyāñ cariṣyāmīti prapañcaḥ,",
    "K03psp_5u:4701": " śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ,",
    "K03psp_5u:4702": " prajñāpāramitāyāṃ cariṣyāmīti prapañcaḥ,",
    "K03psp_5u:4703": " adhyātmaśūnyatāṃ bahirdhāśūnyatām adhyātmabahirdhāśūnyatāṃ yāvad abhāvasvabhāvaśūnyatāṃ bhāvayiṣyāmīti prapañcaḥ,",
    "K03psp_5u:4704": " catvāri vaiśāradyāni daśatathāgatabalāni catasraḥ pratisaṃvido 'ṣṭādaśāveṇikān buddhadharmān utpādayiṣyāmīti prapañcaḥ,",
    "K03psp_5u:4705": " sarvākārajñatām anuprāpsyāmīti prapañcaḥ,",
    "K03psp_5u:4706": " sarvavāsanānusaṃdhikleśān prahāsyāmīti prapañcaḥ. tasmād bodhisattvo mahāsattvaḥ prajñāpāramitāyāṃ caran rūpaṃ nityam anityam ity aprapañcan na prapañcayati,",
    "K03psp_5u:4707": " sukhaṃ duḥkham iti,",
    "K03psp_5u:4708": " ātmānātmeti,",
    "K03psp_5u:4709": " śāntam aśāntam iti,",
    "K03psp_5u:4710": " parijñeyam aparijñeyam ity aprapañcan na prapañcayati,",
    "K03psp_5u:4711": " vedanā saṃjñā saṃskārā,",
    "K03psp_5u:4712": " vijñānaṃ nityam anityam aprapañcan na prapañcayati,",
    "K03psp_5u:4713": " sukhaṃ duḥkham ity,",
    "K03psp_5u:4714": " ātmānātmeti,",
    "K03psp_5u:4715": " śāntam aśāntam iti,",
    "K03psp_5u:4716": " parijñeyam aparijñeyam ity aprapañcan na prapañcayati. evaṃ skandhadhātvāyatanapratītyasamutpādān pratītyasamutpādāṅgāni ca nityam anityam iti,",
    "K03psp_5u:4717": " sukhaṃ duḥkham (PSP_5:152)",
    "K03psp_5u:4718": " iti, ātmānatmeti,",
    "K03psp_5u:4719": " śāntam aśāntam iti,",
    "K03psp_5u:4720": " parijñeyam aparijñeyam iti vāprapañcan na prapañcayati. evaṃ sarvapāramitāḥ sarvaśūnyatā",
    "K03psp_5u:4721": " bodhipakṣyadharmāryasatyāpramāṇadhyānārūpyavimokṣasamādhisamāpattidhāraṇīmukhaśūnyatānitmittāpraṇihitābhijñādaśabalavaiśāradyapratisaṃvidāveṇikābuddhadharmān",
    "K03psp_5u:4722": " sarvān aprapañcān na prapañcayati,",
    "K03psp_5u:4723": " srotaāpannasakṛdāgāmyanāgāmyarhattvapratyekabuddhabodhim atikramiṣyāmity aprapañcan na prapañcayati. sarvākārajñatām atikramiṣyāmity aprapañcan na prapañcayati. tat kasya hetoḥ?",
    "K03psp_5u:4724": " na hi svabhāvaḥ svabhāvaṃ prapañcayati,",
    "K03psp_5u:4725": " abhāvo vābhāvaṃ prapañcayati,",
    "K03psp_5u:4726": " na hi svabhāvo 'bhāvaṃ vā sthāpayitvā anyat kiñcid upalabhate,",
    "K03psp_5u:4727": " yaṃ vā prapañcayet,",
    "K03psp_5u:4728": " yatra vā prapañcayet,",
    "K03psp_5u:4729": " yena vā prapañcayet. tasmāt tarhi subhūte niṣprapañcaṃ rūpaṃ,",
    "K03psp_5u:4730": " vedanā saṃjñā saṃskārā,",
    "K03psp_5u:4731": " niṣprapañcaṃ vijñānaṃ,",
    "K03psp_5u:4732": " niṣprapañcāḥ skandhadhātvāyatanapratītyasamutpādāḥ,",
    "K03psp_5u:4733": " pratītyasamutpādāṅgāni ca niṣprapañcāni,",
    "K03psp_5u:4734": " sarvapāramitāḥ sarvaśūnyatāḥ sarvabodhipakṣyā dharmāḥ sarvasamādhayaḥ sarvadhāraṇīmukhāny",
    "K03psp_5u:4735": " āryasatyāpramāṇadhyānārūpyasamāpattayo 'ṣṭavimokṣānavānupūrvavihārasamāpattayo niṣprapañcāḥ,",
    "K03psp_5u:4736": " śūnyatā nimittāpraṇihitābhijñādaśabalavaiśāradyapratisaṃvido niṣprapañcāḥ,",
    "K03psp_5u:4737": " aṣṭādaśāveṇikā buddhadharmā niṣprapañcāḥ,",
    "K03psp_5u:4738": " daśabodhisattvabhūmayo niṣprapañcāḥ,",
    "K03psp_5u:4739": " anuttarā samyaksaṃbodhir niṣprapañcā. evaṃ khalu subhūte bodhisattvena mahāsattvena niṣprapañcena prajñāpāramitāyāṃ caritavyam.",
    "K03psp_5u:4740": " subhūtir āha:",
    "K03psp_5u:4741": " kathaṃ bhagavan rūpaṃ niṣprapañcaṃ yāvad vijñānaṃ niḥprapañcaṃ peyālaṃ yāvad bodhir niṣprapañcā?",
    "K03psp_5u:4742": " evam ukte bhagavān āyuṣmantaṃ subhūtim etad avocat:",
    "K03psp_5u:4743": " nāsti subhūte rūpasya svabhāvo,",
    "K03psp_5u:4744": " nāsti vedanāyā nāsti saṃjñāyā nāsti saṃskārāṇāṃ nāsti vijñānasya svabhāvo,",
    "K03psp_5u:4745": " nāsti skandhadhātvāyatanapratītyasamutpādasya pratītyasamutpādāṅgānāṃ svabhāvo nāsti",
    "K03psp_5u:4746": " pāramitānāṃ svabhāvo nāsti śūnyatāmukhānāṃ svabhāvaḥ. evaṃ nāsti",
    "K03psp_5u:4747": " bodhipakṣyadharmāryasatyāpramāṇadhyānārūpyavimokṣasamādhisamāpattidhāraṇīmukhaśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāṇāṃ",
    "K03psp_5u:4748": " svabhāvo nāsti sarvākārajñatāyāḥ svabhāvo,",
    "K03psp_5u:4749": " yasya svabhāvaṃ nāsti so 'prapañco 'nena subhūte kāraṇena niṣprapañcaṃ rūpaṃ,",
    "K03psp_5u:4750": " vedanā saṃjñā saṃskārāḥ,",
    "K03psp_5u:4751": " niṣprapañcaṃ vijñānaṃ,",
    "K03psp_5u:4752": " niṣprapañcāḥ skandhadhātvāyatanapratītyasamutpādāḥ, (PSP_5:153)",
    "K03psp_5u:4753": " pratītyasamutpādāṅgāni ca niṣprapañcāni,",
    "K03psp_5u:4754": " sarvāḥ pāramitāḥ sarvaśūnyatā bodhipakṣyā dharmā niṣprapañcāḥ,",
    "K03psp_5u:4755": " āryasatyāpramāṇadhyānārūpyasamāpattayo vimokṣasamādhisamāpattidhāraṇīmukhāni niṣprapañcāni,",
    "K03psp_5u:4756": " śūnyatānimittāpraṇihitābhijñādaśabalavaiśāradyapratisaṃvidāveṇikābuddhadharmā niṣprapañcāḥ,",
    "K03psp_5u:4757": " daśabodhisattvabhūmayo niṣprapañcāḥ,",
    "K03psp_5u:4758": " sarvākārajñatā niṣprapañcā. evaṃ khalu subhūte bodhi sattvo mahāsattvaḥ prajñāpāramitāyāṃ caran bodhisattvaniyāmam avakrāmati.",
    "K03psp_5u:4759": " evam ukte āyuṣmān subhūtir bhagavantam etad avocat:",
    "K03psp_5u:4760": " yadi bhagavan na kasyacid dharmasya svabhāva upalabhate,",
    "K03psp_5u:4761": " tat katamena mārgeṇa bodhisattvo mahāsattvo bodhisattvaniyāmam avakrāmati?",
    "K03psp_5u:4762": " kiṃ śrāvakamārgeṇa vā pratyekabuddhamārgeṇa vā buddhamārgeṇa vā?",
    "K03psp_5u:4763": " evam ukte bhagavān āyuṣmantaṃ subhūtim etad avocat:",
    "K03psp_5u:4764": " na subhūte śrāvakamārgeṇa vā bodhisattvo mahāsattvo bodhisattvaniyāmam avakrāmati",
    "K03psp_5u:4765": " na pratyekabuddhamārgeṇa vā na buddhamārgeṇa vā. api tu khalu punaḥ subhūte bodhisattvo",
    "K03psp_5u:4766": " mahāsattvaḥ sarvamārgeṣu śikṣitvā bodhisattvaniyāmam avakrāmati,",
    "K03psp_5u:4767": " tadyathāpi nāma subhūte arhan sarvamārgeṣu śikṣitvā samyaktvaniyāmam avakrāmati,",
    "K03psp_5u:4768": " na ca tāvat phalaṃ prāpnoti,",
    "K03psp_5u:4769": " yāvan na phalamārgam utpādayati. evam eva subhūte bodhisattvo mahāsattvaḥ sarvamārgān utpādya bodhisattvaniyāmam avakrāmati,",
    "K03psp_5u:4770": " na ca tāvat sarvākārajñatām anuprāpnoti,",
    "K03psp_5u:4771": " yāvan na vajropamaḥ samādhiḥ pratilabdho bhavati,",
    "K03psp_5u:4772": " tataḥ sa ekalakṣaṇasamāyuktayā prajñayā sarvākārajñatām anuprāpnoti. iti viparyāse vipratipattiḥ",
    "K03psp_5u:4773": " evam ukte āyuṣmān subhūtir bhagavantam etad avocat:",
    "K03psp_5u:4774": " yadi bhagavan bodhisattvo mahāsattvaḥ sarvamārgān paripūrya bodhisattvaniyāmam avakrāmati,",
    "K03psp_5u:4775": " nanu bhagavann anyo 'ṣṭamakasya mārgaḥ,",
    "K03psp_5u:4776": " anyaḥ srotaāpannasyānyaḥ sakṛdāgāmitāyāḥ pratipannakasyānyaḥ sakṛdāgāmino 'nyo 'nāgāmitāyāḥ pratipannakasyānyo 'nāgāmino 'nyo 'rhattvapratipannakasyānyo 'rhato mārgaḥ,",
    "K03psp_5u:4777": " anyaḥ pratyekabuddhasyānyas tathāgatasyārhataḥ samyaksaṃbuddhasya mārgaḥ?",
    "K03psp_5u:4778": " yadi bhagavann anya eva mārgaḥ,",
    "K03psp_5u:4779": " tat kathaṃ bodhisattvo mahāsattvaḥ sarvamārgān paripūrya bodhisattvaniyāmam avakrāmati? (PSP_5:154)",
    "K03psp_5u:4780": " yadi bhagavan bodhisattvena mahāsattvena sarvamārgāḥ paripurayitavyāḥ,",
    "K03psp_5u:4781": " mā khalu bhagavan bodhisattvo mahāsattvo 'ṣṭamakamārgam utpādyāṣṭamako bhaviṣyati,",
    "K03psp_5u:4782": " darśanamārgam utpādya srotaāpanno bhaviṣyati,",
    "K03psp_5u:4783": " bhāvanāmārgam utpādya sakṛdāgāmitāyai pratipannakaḥ sakṛdāgāmī bhaviṣyaty,",
    "K03psp_5u:4784": " anāgāmitāyai pratipannako anāgāmī bhaviṣyati,",
    "K03psp_5u:4785": " arhattvapratipannako 'rhan bhaviṣyati,",
    "K03psp_5u:4786": " pratyekabuddhamārgam utpādya pratyekabuddho bhaviṣyaty,",
    "K03psp_5u:4787": " asthānaṃ bhagavann anavakāśo yad bodhisattvo mahāsattvo 'ṣṭamakamārgam utpādyāṣṭamakaḥ,",
    "K03psp_5u:4788": " syād aṣṭamako bhūtvā bodhisattvaniyāmam avakrāmed iti,",
    "K03psp_5u:4789": " nedaṃ sthānaṃ vidyate,",
    "K03psp_5u:4790": " bodhisattvaniyāmam avakrāmya sarvākārajñatām anuprāpnuyād iti,",
    "K03psp_5u:4791": " nedaṃ sthānaṃ vidyate,",
    "K03psp_5u:4792": " evaṃ srotaāpattiphalaṃ prāpya sakṛdāgāmiphalaṃ prāpyānāgāmiphalaṃ prāpyārhattvaṃ prāpya pratyekāṃ bodhiṃ prāpya bodhisattvaniyāmam avakrāmed",
    "K03psp_5u:4793": " nedaṃ sthānaṃ vidyate,",
    "K03psp_5u:4794": " bodhisattvaniyāmam avakramya sarvākārajñatām anuprāpnuyād iti,",
    "K03psp_5u:4795": " nedaṃ sthānaṃ vidyate. tat kathaṃ bhagavan jānīyāma vayaṃ bodhisattvo mahāsattvaḥ sarvamārgān utpādya bodhisattvaniyāmam avakrāmatiti?",
    "K03psp_5u:4796": " evam ukte bhagavān āyuṣmantaṃ subhūtim etad avocat:",
    "K03psp_5u:4797": " evam etat subhūte evam etat,",
    "K03psp_5u:4798": " asthānaṃ subhūte anavakāśo yad bodhisattvo mahāsattvo 'ṣṭamako bhūtvā srotaāpattiphalaṃ",
    "K03psp_5u:4799": " prāpya sakṛdāgāmiphalaṃ prāpyānāgāmiphalaṃ prāpyārhattvaṃ prāpya pratyekāṃ bodhiṃ",
    "K03psp_5u:4800": " prāpya bodhisattvaniyāmam avakrāmed iti,",
    "K03psp_5u:4801": " nedaṃ sthānaṃ vidyate,",
    "K03psp_5u:4802": " bodhisattvaniyāmam avakramya sarvākārajñatām anuprāpnuyād iti,",
    "K03psp_5u:4803": " nedaṃ sthānaṃ vidyate.",
    "K03psp_5u:4804": " subhūtir āha:",
    "K03psp_5u:4805": " kathaṃ bhagavann etān mārgān prāpya bodhisattvo mahāsattvaḥ sarvākārajñatām anuprāpnoti?",
    "K03psp_5u:4806": " evam ukte bhagavān āyuṣmantaṃ subhūtim etad avocat:",
    "K03psp_5u:4807": " iha subhūte bodhisattvo mahāsattvaḥ prathamacittotpādam upādāya ṣaṭsu pāramitāsu carann aṣṭau bhūmīr jñānena ca darśanena cātikrāmati. katamā",
    "K03psp_5u:4808": " yad uta śuklavidarśanābhūmir gotrabhūmir aṣṭamakabhūmir darśanabhūmis tanūbhūmir vītarāgabhūmiḥ kṛtāvībhūmiḥ pratyekabuddhabhūmir,",
    "K03psp_5u:4809": " ayaṃ bhūminirdeśaḥ. sa imā aṣṭau bhūmīr jñānena darśanena cātikramya mārgajñatayā bodhisattvaniyāmam avakrāmati,",
    "K03psp_5u:4810": " bodhisattvaniyāmam avakramya (PSP_5:155)",
    "K03psp_5u:4811": " sarvākārajñatājñānena sarvavāsanānusaṃdhikleśān prajahāti. tat kasya hetoḥ?",
    "K03psp_5u:4812": " tathā hi subhūte yad aṣṭamakasya jñānañ ca prahāṇañ ca sā bodhisattvasya mahāsattvasya kṣāntir,",
    "K03psp_5u:4813": " yaṃ srotaāpannasya jñānañ ca prahāṇañ ca sā bodhisattvasya mahāsattvasya kṣāntir,",
    "K03psp_5u:4814": " yat sakṛdāgāmino jñānañ ca prahāṇañ ca sā bodhisattvasya mahāsattvasya kṣāntir,",
    "K03psp_5u:4815": " yad anāgāmino jñānañ ca prahāṇañ ca sā bodhisattvasya mahāsattvasya kṣāntir,",
    "K03psp_5u:4816": " yad arhato jñānañ ca prahāṇañ ca sā bodhisattvasya mahāsattvasya kṣāntir,",
    "K03psp_5u:4817": " yat pratyekabuddhasya jñānañ ca prahāṇañ ca sā bodhisattvasya mahāsattvasya kṣāntiḥ.",
    "K03psp_5u:4818": " evaṃ khalu subhūte bodhisattvo mahāsattvaḥ sarvamārgān sarvaśrāvakapratyekabuddhānāṃ",
    "K03psp_5u:4819": " paripūrya mārgajñatayā bodhisattvaniyāmam avakrāmati,",
    "K03psp_5u:4820": " bodhisattvaniyāmam avakramya sarvākārajñatājñānena ca sarvavāsanānusaṃdhikleśān prajahāti.",
    "K03psp_5u:4821": " evaṃ khalu subhūte bodhisattvena mahāsattvena sarvamārgān paripūryānuttarā samyaksaṃbodhir",
    "K03psp_5u:4822": " abhisaṃbodhavyā anuttarāṃ samyaksaṃbodhim abhisaṃbudhya sarvasattvānāṃ phalopabhogena bhavitavyam.",
    "K03psp_5u:4823": " evam ukte āyuṣmān subhūtir bhagavantam etad avocat:",
    "K03psp_5u:4824": " ya ime bhagavan mārgā ākhyātāḥ śrāvakamārgaḥ pratyekabuddhamārgo buddhamārgaḥ,",
    "K03psp_5u:4825": " eṣāṃ katamo 'yaṃ bhagavan mārgajñatāmārgaḥ?",
    "K03psp_5u:4826": " bhagavān āha:",
    "K03psp_5u:4827": " iha subhūte bodhisattvena mahāsattvena sarvamārgākārajñatāviśuddhir utpādayitavyā,",
    "K03psp_5u:4828": " tatreyaṃ subhūte sarvadharmā mārgākārajñatāviśuddhiḥ. yair ākārair yair liṅgair yair nimittaiḥ sarvamārgākārajñatā visuddhir bhavati,",
    "K03psp_5u:4829": " te ākārās tāni liṅgāni tāni nimittāni bodhisattvena mahāsattvenābhisaṃboddhavyāni,",
    "K03psp_5u:4830": " abhisaṃbudhya pareṣām ākhyātavyāni nirdeśayitavyāni prakāśayitavyāni prajñepayitavyāni prasthāpayitavyāni,",
    "K03psp_5u:4831": " vivaritavyāni parebhyo vinayārthāya yathā pare jānīyur iti. tatra bodhisattvena mahāsattvena sarvasattvarutasaṃketaghoṣāḥ samudānayitavyā uccārayitavyāś",
    "K03psp_5u:4832": " yai rutasaṃketaghoṣaiḥ trisāhasre mahāsāhasre lokadhātau vijñāpayati yadidaṃ pratiśrutkopamā",
    "K03psp_5u:4833": " jñānena. tad anena subhūte paryāyeṇa bodhisattvena mahāsattvena sarvamārgākārajñatā paripūrayitavyā,",
    "K03psp_5u:4834": " sarvamārgākārajñatāṃ paripūrya sattvānām āśayo jñātavyaḥ,",
    "K03psp_5u:4835": " nairayikānāṃ sattvānāṃ nairayiko mārgo jñātavyo hetur jñātavyaḥ phalaṃ jñātavyaṃ tataś ca nairayikamārgān nivārayitavyāḥ,",
    "K03psp_5u:4836": " hetuto nivārayitavyāḥ,",
    "K03psp_5u:4837": " phalato nivārayitavyāḥ,",
    "K03psp_5u:4838": " tiryagyonigatānāṃ (PSP_5:156)",
    "K03psp_5u:4839": " sattvānāṃ tiryagmārgo jñātavyo hetur jñātavyo phalaṃ jñātavyaṃ tataś ca tiryagmārgān nivārayitavyāḥ,",
    "K03psp_5u:4840": " hetuto nivārayitavyāḥ,",
    "K03psp_5u:4841": " phalato nivārayitavyāḥ. evaṃ kiṃnarāṇāṃ mahoragānāṃ nāgānāṃ yakṣāṇāṃ rākṣasānāṃ gandharvāṇām",
    "K03psp_5u:4842": " asurāṇāṃ garuḍānāṃ guhyakānāṃ cāraṇānāṃ vidyādharāṇāṃ siddhānāṃ sādhyānāṃ manuṣyāṇāṃ",
    "K03psp_5u:4843": " mārgo jñātavyo hetur jñātavyaḥ phalaṃ jñātavyaṃ,",
    "K03psp_5u:4844": " cāturmahārājakānāṃ devānāṃ trayastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ devānāṃ mārgo jñātavyo hetur jñātavyaḥ phalaṃ",
    "K03psp_5u:4845": " brahmapāriṣadyānāṃ devānāṃ brahmapurohitānāṃ mahābrahmāṇo mārgo jñātavyo hetur jñātavyaḥ phalaṃ jñātavyam,",
    "K03psp_5u:4846": " ābhāsvarāṇāṃ parīttābhānām apramāṇābhānāṃ parīttaśubhānāṃ apramāṇaśubhānāṃ śubhakṛtsnānām",
    "K03psp_5u:4847": " anubhrakānāṃ puṇyaprasavānāṃ bṛhatphalānām asaṃjñisattvānāṃ śuddhāvāsānām aspṛhāṇām",
    "K03psp_5u:4848": " atapānāṃ sudṛśānāṃ sudarśanānāṃ akaniṣṭhānāṃ devānāṃ,",
    "K03psp_5u:4849": " ākāśānantyāyatanānāṃ devānāṃ vijñānānantyāyatanānām ākiṃcanyāyatanānāṃ naivasaṃjñānāsaṃjñāyatanānāṃ",
    "K03psp_5u:4850": " devānāṃ mārgo jñātavyo hetur jñātavyaḥ phalaṃ jñātavyam. catvāri smṛtyupasthānāni bhāvayitavyāni,",
    "K03psp_5u:4851": " catvāri samyakprahāṇāni jñātavyāni,",
    "K03psp_5u:4852": " catvāra ṛddhipādāḥ jñātavyāḥ,",
    "K03psp_5u:4853": " pañcendriyāṇi jñātavyāni,",
    "K03psp_5u:4854": " pañcabalāni jñātavyāni,",
    "K03psp_5u:4855": " saptabodhyaṅgāni jñātavyāni,",
    "K03psp_5u:4856": " āryāṣṭāṅgamārgo jñātavyaḥ,",
    "K03psp_5u:4857": " śūnyatānimittāpraṇihitavimokṣamukhāni jñātavyāni,",
    "K03psp_5u:4858": " āryasatyāpramāṇadhyānārūpyasamāpattayo jñātavyāḥ,",
    "K03psp_5u:4859": " aṣṭavimokṣanavānupūrvavihārasamāpattayo jñātavyāḥ,",
    "K03psp_5u:4860": " sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni jñātavyāni,",
    "K03psp_5u:4861": " pañcābhijñā jñātavyāḥ,",
    "K03psp_5u:4862": " daśabodhisattvabhūmayo jñātavyāḥ,",
    "K03psp_5u:4863": " daśatathāgatabalāni jñātavyāni,",
    "K03psp_5u:4864": " catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā jñātavyāḥ,",
    "K03psp_5u:4865": " mahāmaitrī mahākaruṇā jñātavyā. yaiś ca mārgair ye sattvāḥ srotaāpattiphale pratiṣṭhāpayitavyāḥ tān srotaāpattiphale pratiṣṭhāpayati,",
    "K03psp_5u:4866": " ye sakṛdāgāmiphale pratiṣṭhāpayitavyāḥ tān sakṛdāgāmiphale pratiṣṭhāpayati,",
    "K03psp_5u:4867": " ye anāgāmiphale pratiṣṭhāpayitavyāḥ tān anāgāmiphale pratiṣṭhāpayati,",
    "K03psp_5u:4868": " ye 'rhattve pratiṣṭhāpayitavyās tān arhattve pratiṣṭhāpayati,",
    "K03psp_5u:4869": " ye pratyekāyāṃ bodhau pratiṣṭhāpayitavyā tān pratyekāyāṃ bodhau pratiṣṭhāpayati,",
    "K03psp_5u:4870": " ye 'nuttarāyāṃ samyaksaṃbodhau pratiṣṭhāpayitavyās tān anuttarāyāṃ samyaksaṃbodhau pratiṣṭhāpayati,",
    "K03psp_5u:4871": " iyaṃ subhūte sarvamārgākārajñatā (PSP_5:157)",
    "K03psp_5u:4872": " bodhisattvasya mahāsattvasya yatra bodhisattvo mahāsattvaḥ śikṣitvā sattvānām āśayam avatarati,",
    "K03psp_5u:4873": " sattvānām āśayam avatīrya tathā dharmaṃ deśayati yathāsya sā dharmadeśanāmoghākṣaṇā bhavati. tat kasya hetoḥ?",
    "K03psp_5u:4874": " tathā hy asya puruṣendriye parāparajñānaṃ suvibhaktaṃ suvijñātaṃ ca bhavati,",
    "K03psp_5u:4875": " sattvānāṃ gatiṃ cyutim upapattiṃ ca prajānāti. evaṃ khalu subhūte bodhisattvena mahāsattvena prajñāpāramitāyāṃ caritavyam,",
    "K03psp_5u:4876": " atra hi prajñāpāramitāyāṃ caritavyaṃ sarvadharmā antargatā,",
    "K03psp_5u:4877": " ye kecid bodhipakṣyā dharmā,",
    "K03psp_5u:4878": " yatra bodhisattvair mahāsattvaiś caritavyaṃ śrāvakayānikair vā pratyekabuddhayānikair vā caritavyam.",
    "K03psp_5u:4879": " evam ukte āyuṣmān subhūtir bhagavantam etad avocat:",
    "K03psp_5u:4880": " yadi bhagavan ye bodhipakṣyā dharmā yāvad yā bodhiḥ sarva ete dharmā na saṃyuktā na visaṃyuktāḥ,",
    "K03psp_5u:4881": " arūpiṇo 'nidarśanā apratighā ekalakṣaṇā yad utālakṣaṇāḥ,",
    "K03psp_5u:4882": " tat kathaṃ bhagavan bodhipakṣyā dharmā bodher āhārikā bhavanti?",
    "K03psp_5u:4883": " evaṃ bhagavan na saṃyuktā na visaṃyuktā arūpiṇo 'nidarśanā apratighā ekalakṣaṇā yad utālakṣaṇā dharmā na kasyacid dharmasyāhārikā vāpahārikā",
    "K03psp_5u:4884": " tadyathāpi nāma bhagavann ākāśan na kasyacid dharmasyāhārakaṃ vāpahārakaṃ vā. evam eva bhagavan svalakṣaṇaśūnyā dharmā na kasyacid dharmasyāhārakā vāpahārakā vā.",
    "K03psp_5u:4885": " bhagavān āha:",
    "K03psp_5u:4886": " evam etat subhūte evam etat,",
    "K03psp_5u:4887": " na subhūte svalakṣaṇaśūnyā dharmāḥ kasyacid dharmasyāhārakā vāpahārakā vā,",
    "K03psp_5u:4888": " ye vā subhūte sattvāḥ svalakṣaṇaśūnyān dharmān na jānanti,",
    "K03psp_5u:4889": " teṣām arthāyaivaṃ nirdiśyate,",
    "K03psp_5u:4890": " ime bodhipakṣyā dharmā bodher āhārakā bhavanti.",
    "K03psp_5u:4891": " iti mārge vipratipattiḥ",
    "K03psp_5u:4892": " api tu khalu subhūte yañ ca rūpaṃ yā ca vedanā yā ca saṃjñā ye ca saṃskārā yac ca",
    "K03psp_5u:4893": " vijñānaṃ ye ca skandhā ye ca dhātavo yāni cāyatanāni yaś ca pratītyasamutpādo yāni",
    "K03psp_5u:4894": " ca pratītyasamutpādāṅgāni yā ca dānapāramitā yā ca śīlapāramitā yā ca kṣāntipāramitā",
    "K03psp_5u:4895": " yā ca vīryapāramitā yā ca dhyānapāramitā yā ca prajñāpāramitā yā cādhyātmaśūnyatā",
    "K03psp_5u:4896": " yā ca bahirdhāśūnyatā yā cādhyātmabahirdhāśūnyatā yā ca yāvad abhāvasvabhāva śūnyatā",
    "K03psp_5u:4897": " yac ca prathamaṃ dhyānaṃ yac ca dvitīyaṃ dhyānaṃ yac ca tṛtīyaṃ dhyānaṃ yac ca caturthaṃ dhyānaṃ,",
    "K03psp_5u:4898": " yac cākāśānantyāyatanaṃ yac ca vijñānānantyāyatanaṃ yac cākiṃcanyāyatanaṃ yac ca naivasaṃjñānā saṃjñāyatanaṃ yā ca mahāmaitrī yā ca mahākaruṇā yā ca mahāmuditā yā ca (PSP_5:158)",
    "K03psp_5u:4899": " mahopekṣā ye ca smṛtyupasthānasamyakprahāṇarddhipādendriyabalabodhyaṅgamārgā yā ca",
    "K03psp_5u:4900": " śūnyatā yac cānimittaṃ yac cāpraṇihitaṃ ye cāṣṭavimokṣā yāś ca navānupūrvavihārasamāpattayo",
    "K03psp_5u:4901": " yāni cāryasātyāni yāś cābhijñā ye ca samādhayo yāni ca dhāraṇīmukhāni yāś ca daśabodhisattvabhūmayo",
    "K03psp_5u:4902": " yāni ca daśatathāgatabalāni yāni ca catvāri vaiśāradyāni yāś ca catasraḥ pratisaṃvido",
    "K03psp_5u:4903": " ye cāṣṭādaśāveṇikā buddhadharmā yā ca mahākaruṇā yā ca yāvat sarvākārajñatā,",
    "K03psp_5u:4904": " ārye 'smin dharmavinaye sarva ete dharmā na saṃyuktā na visaṃyuktā arūpiṇo 'nidarśanā",
    "K03psp_5u:4905": " apratighā ekalakṣaṇā yad utālakṣaṇāḥ. te ca khalu punaḥ subhūte tathāgatena sattvānām",
    "K03psp_5u:4906": " avatāraṇārthāya lokavyavahāreṇa vyavakṛtās te dharmā prajñāpayitavyāḥ,",
    "K03psp_5u:4907": " na punaḥ paramārthena. tatra subhūte bodhisattvena mahāsattvena sarvatra śikṣitavyaṃ jñānena ca darśanena ca śikṣitvā kecid dharmāḥ pratibodhavyāḥ kecin na pratibodhavyāḥ",
    "K03psp_5u:4908": " subhūtir āha:",
    "K03psp_5u:4909": " katame dharmā bodhisattvena mahāsattvena jñānena ca darśanena ca śikṣitvā na pratibodhavyāḥ?",
    "K03psp_5u:4910": " katame dharmāḥ pratibodhavyāḥ?",
    "K03psp_5u:4911": " bhagavān āha:",
    "K03psp_5u:4912": " śrāvakabhūmiḥ pratyekabuddhabhūmiś ca śikṣitvā jñānena ca darśanena ca na pratibodhavyā,",
    "K03psp_5u:4913": " sarvākārajñatā jñānena ca darśanena ca pratibodhavyā,",
    "K03psp_5u:4914": " sarvākārajñatājñānena sarvākāraiḥ sarvadharmāś ca pratibodhavyāḥ. evaṃ khalu subhūte bodhisattvena mahāsattvena ārye 'smin dharmavinaye prajñāpāramitāyāṃ",
    "K03psp_5u:4915": " evam ukte āyuṣmān subhūtir bhagavantam etad avocat:",
    "K03psp_5u:4916": " āryo dharmavinayo 'nāryo dharmavinaya iti bhagavann ucyate,",
    "K03psp_5u:4917": " katamo bhagavann āryo dharmavinayaḥ?",
    "K03psp_5u:4918": " katamo bhagavann anāryo dharmavinayaḥ?",
    "K03psp_5u:4919": " kiyatā bhagavann āryo dharmavinayaḥ?",
    "K03psp_5u:4920": " kiyatā bhagavann anāryo dharmavinaya ity ucyate?",
    "K03psp_5u:4921": " evam ukte bhagavān āyuṣmantaṃ subhūtim etad avocat:",
    "K03psp_5u:4922": " iha subhūte śrāvakāḥ pratyekabuddhā bodhisattvāś ca mahāsattvāś ca tathāgatā arhantaḥ samyaksaṃbuddhā rāgena na saṃyuktā na visaṃyuktā,",
    "K03psp_5u:4923": " doṣeṇa na saṃyuktā na visaṃyuktā,",
    "K03psp_5u:4924": " mohena na saṃyuktā na visaṃyuktā,",
    "K03psp_5u:4925": " satkāyadṛṣṭyā na saṃyuktā na visaṃyuktā,",
    "K03psp_5u:4926": " vicikitsayā na saṃyuktā na visaṃyuktāḥ,",
    "K03psp_5u:4927": " śīlavrataparāmarśena na saṃyuktā na visaṃyuktāḥ,",
    "K03psp_5u:4928": " kāmarāgavyāpādair na saṃyuktā na visaṃyuktā,",
    "K03psp_5u:4929": " rūparāgārūpyarāgair na saṃyuktā na visaṃyuktā,",
    "K03psp_5u:4930": " avidyayā na saṃyuktā na visaṃyuktā,",
    "K03psp_5u:4931": " mānena na saṃyuktā na visaṃyuktā, (PSP_5:159)",
    "K03psp_5u:4932": " auddhatyena na saṃyuktā na visaṃyuktāḥ,",
    "K03psp_5u:4933": " prathamena dhyānena na saṃyuktā na visaṃyuktā,",
    "K03psp_5u:4934": " dvitīyena dhyānena tṛtīyena dhyānena,",
    "K03psp_5u:4935": " caturthena dhyānena na saṃyuktā na visaṃyuktā,",
    "K03psp_5u:4936": " maitryā karuṇayā muditayopekṣayā na saṃyuktā na visaṃyuktāḥ,",
    "K03psp_5u:4937": " ākāśānantyāyatanena vijñānānantyāyatanenākiṃcanyāyatanena naivasaṃjñānāsaṃjñāyatanena na saṃyuktā na visaṃyuktāḥ,",
    "K03psp_5u:4938": " smṛtyupasthānasamyakprahāṇarddhipādendriyabalabodhyaṅgamārgeṇa na saṃyuktā na visaṃyuktā,",
    "K03psp_5u:4939": " āryasatyaiḥ śūnyatānimittāpraṇihitair na saṃyuktā na visaṃyuktāḥ,",
    "K03psp_5u:4940": " aṣṭavimokṣair navānupūrvavihārasamāpattibhiḥ pañcabhir abhijñābhir na saṃyuktā na visaṃyuktāḥ,",
    "K03psp_5u:4941": " samādhibhidhāraṇīmukhair na saṃyuktā na visaṃyuktāḥ,",
    "K03psp_5u:4942": " dānapāramitayā na saṃyuktā na visaṃyuktāḥ,",
    "K03psp_5u:4943": " śīlapāramitayā kṣāntipāramitayā vīryapāramitayā dhyānapāramitayā,",
    "K03psp_5u:4944": " prajñāpāramitayā na saṃyuktā na visaṃyuktāḥ,",
    "K03psp_5u:4945": " adhyātmaśūnyatayā na saṃyuktā na visaṃyuktā,",
    "K03psp_5u:4946": " bahirdhāśūnyatayā na saṃyuktā na visaṃyuktā,",
    "K03psp_5u:4947": " adhyātmabahirdhāśūnyatayā na saṃyuktā na visaṃyuktā,",
    "K03psp_5u:4948": " yāvad abhāvasvabhāvaśūnyatayā na saṃyuktā na visaṃyuktāḥ,",
    "K03psp_5u:4949": " daśabhis tathāgatabalair na saṃyuktā na visaṃyuktāḥ,",
    "K03psp_5u:4950": " caturbhir vaiśāradyaiś catasṛbhiḥ pratisaṃvidbhir aṣṭādaśābhir āveṇikair buddhadharmair na saṃyuktā na visaṃyuktāḥ,",
    "K03psp_5u:4951": " saṃskṛtadhātāv asaṃskṛtadhātau na saṃyuktā na visaṃyuktāḥ. tat kasya hetoḥ?",
    "K03psp_5u:4952": " tathā hi sarvadharmā arūpiṇo 'nidarśanā apratighā ekalakṣaṇā yad utālakṣaṇāḥ,",
    "K03psp_5u:4953": " te arūpiṇo 'rūpibhiḥ sārdhaṃ na saṃyuktā vā na visaṃyuktā vā,",
    "K03psp_5u:4954": " anidarśanā nidarśanaiḥ sārdhaṃ na saṃyuktā vā na visaṃyuktā vā,",
    "K03psp_5u:4955": " apratighā apratighaiḥ sārdhaṃ na saṃyuktā vā na visaṃyuktā vā,",
    "K03psp_5u:4956": " alakṣaṇā alakṣaṇaiḥ sārdhaṃ na saṃyuktā vā na visaṃyuktā vā. iti vipakṣapratipakṣayor vipratipattiḥ",
    "K03psp_5u:4957": " imā subhūte 'rūpiṇo 'nidarśanā apratighā ekalakṣaṇā yad utālakṣaṇā pāramitā bodhisattvānāṃ mahāsattvānāṃ yatra bodhisattvair mahāsattvaiḥ śikṣitavyaṃ,",
    "K03psp_5u:4958": " yatra śikṣitvā na kasyacid dharmasya lakṣaṇam upalabhyate.",
    "K03psp_5u:4959": " evam ukte āyuṣmān subhūtir bhagavantam etad avocat:",
    "K03psp_5u:4960": " na punar bhagavan rūpalakṣaṇe śikṣitavyaṃ na vedanālakṣaṇe na saṃjñālakṣaṇe na saṃskāralakṣaṇe na vijñānalakṣaṇe śikṣitavyaṃ,",
    "K03psp_5u:4961": " na cakṣuḥśrotraghrāṇajihvākāyamanolakṣaṇe śikṣitavyaṃ,",
    "K03psp_5u:4962": " na rūpaśabdagandharasaspraṣṭavyadharmalakṣaṇe śikṣitavyaṃ,",
    "K03psp_5u:4963": " na pṛthivīdhātulakṣaṇe śikṣitavyaṃ,",
    "K03psp_5u:4964": " nābdhātulakṣaṇe na tejodhātulakṣaṇe na vāyudhātulakṣaṇe nākāśadhātulakṣaṇe (PSP_5:160)",
    "K03psp_5u:4965": " na vijñānadhātulakṣaṇe śikṣitavyaṃ,",
    "K03psp_5u:4966": " na dānaparamitālakṣaṇe śikṣitavyaṃ,",
    "K03psp_5u:4967": " na śīlapāramitālakṣaṇe na kṣāntipāramitālakṣaṇe na vīryapāramitālakṣaṇe na dhyānapāramitālakṣaṇe na prajñāpāramitālakṣaṇe śikṣitavyaṃ,",
    "K03psp_5u:4968": " nādhyātmaśūnyatālakṣaṇe na bahirdhāśūnyatālakṣaṇe nādhyātmabahirdhāśūnyatālakṣaṇe na yāvad abhāvasvabhāvaśūnyatālakṣaṇe śikṣitavyaṃ,",
    "K03psp_5u:4969": " na prathamadhyānalakṣaṇe śikṣitavyaṃ,",
    "K03psp_5u:4970": " na dvitīyadhyānalakṣaṇe na tṛtīyadhyānalakṣaṇe na caturthadhyānalakṣaṇe śikṣitavyaṃ,",
    "K03psp_5u:4971": " na mahāmaitrīlakṣaṇe na mahākaruṇālakṣaṇe na muditālakṣaṇe nopekṣālakṣaṇe śikṣitavyaṃ,",
    "K03psp_5u:4972": " nākāśānantyāyatanalakṣaṇe na vijñānānantyāyatanalakṣaṇe nākiṃcanyāyatanalakṣaṇe naivasaṃjñānāsaṃjñāyatanalakṣaṇe śikṣitavyaṃ,",
    "K03psp_5u:4973": " na smṛtyupasthānasamyakprahāṇarddhipādendriyabalabodhyaṅgamārgalakṣaṇe śikṣitayaṃ,",
    "K03psp_5u:4974": " na śūnyatānimittāpraṇihitalakṣaṇe śikṣitavyaṃ,",
    "K03psp_5u:4975": " nāryasatyalakṣaṇe śikṣitavyaṃ,",
    "K03psp_5u:4976": " nāṣṭavimokṣalakṣaṇe śikṣitavyaṃ,",
    "K03psp_5u:4977": " na navānupūrvavihārasamāpattilakṣaṇe śikṣitavyaṃ,",
    "K03psp_5u:4978": " nābhijñālakṣaṇe śikṣitavyaṃ,",
    "K03psp_5u:4979": " na samādhilakṣaṇe śikṣitavyaṃ,",
    "K03psp_5u:4980": " na dhāraṇīmukhalakṣaṇe śikṣitavyaṃ,",
    "K03psp_5u:4981": " na daśatathāgatabalalakṣaṇe śikṣitavyaṃ,",
    "K03psp_5u:4982": " na caturvaiśāradyalakṣaṇe śikṣitavyaṃ,",
    "K03psp_5u:4983": " na catuḥpratisaṃvillakṣaṇe śikṣitavyaṃ,",
    "K03psp_5u:4984": " na yāvad aṣṭādaśāveṇikabuddhadharmalakṣaṇe śikṣitavyaṃ,",
    "K03psp_5u:4985": " na duḥkhāryasatyalakṣaṇe śikṣitavyaṃ,",
    "K03psp_5u:4986": " na samudayāryasatyalakṣaṇe śikṣitavyaṃ,",
    "K03psp_5u:4987": " na nirodhāryasatyalakṣaṇe śikṣitavyaṃ,",
    "K03psp_5u:4988": " na mārgāryasatyalakṣaṇe śikṣitavyaṃ,",
    "K03psp_5u:4989": " nārye 'smin dharmavinaye lakṣaṇe śikṣitavyaṃ,",
    "K03psp_5u:4990": " nānulomapratilomapratītyasamutpādalakṣaṇe śikṣitavyaṃ,",
    "K03psp_5u:4991": " na saṃskṛtadhātulakṣaṇe śikṣitavyaṃ,",
    "K03psp_5u:4992": " nāsaṃskṛtadhātulakṣaṇe śikṣitavyam.",
    "K03psp_5u:4993": " subhūtir āha:",
    "K03psp_5u:4994": " yadi bhagavann eteṣāṃ dharmāṇāṃ lakṣaṇe na śikṣitavyaṃ,",
    "K03psp_5u:4995": " kathaṃ bhagavan na śikṣitvā bodhisattvo mahāsattvo dharmāṇāṃ dharmalakṣaṇe śrāvakapratyekabuddhabhūmim atikramiṣyati?",
    "K03psp_5u:4996": " śrāvakapratyekabudddhabhūmim anatikramya kathaṃ bodhisattvaniyāmam avakramiṣyati?",
    "K03psp_5u:4997": " bodhisattvaniyāmam anavakramya kathaṃ sarvākārajñatām anuprāpsyati?",
    "K03psp_5u:4998": " sarvākārajñatām ananuprāpya kathaṃ dharmacakraṃ pravartayiṣyati?",
    "K03psp_5u:4999": " dharmacakram apravartya kathaṃ sattvān saṃsārāt parimocayiṣyati śrāvakayānena vā pratyekabuddhayānena vā buddhayānena vā?",
    "K03psp_5u:5000": " evam ukte bhagavān āyuṣmantaṃ subhūtim etad avocat:",
    "K03psp_5u:5001": " yadi subhūte kasyacid dharmasya lakṣaṇaṃ syāt,",
    "K03psp_5u:5002": " tadā bodhisattvena mahāsattvena lakṣaṇe śikṣitavyaṃ syād,",
    "K03psp_5u:5003": " yasmāt tarhi sarvadharmā alakṣaṇā arūpiṇo 'nidarśanā apratighā ekalakṣaṇā yad utālakṣaṇās tasmāt tad bodhisattvena mahāsattvena nāpi lakṣaṇe śikṣitavyam. tat kasya hetoḥ?",
    "K03psp_5u:5004": " yadi pūrvaṃ lakṣaṇam abhaviṣyat paścād alakṣaṇaṃ na bhaved,",
    "K03psp_5u:5005": " yasmāt tarhi subhūte pūrvam eva te sarvadharmā alakṣaṇās tasmāt tarhy apy alakṣaṇās,",
    "K03psp_5u:5006": " tasmād bodhisattvena mahāsattvena nāpi lakṣaṇe śikṣitavyaṃ,",
    "K03psp_5u:5007": " nāpy alakṣaṇe śikṣitavyam. tat kasya hetoḥ?",
    "K03psp_5u:5008": " utpādād vā tathāgatānām anutpādād vā tathāgatānāṃ sthita evaiṣa lakṣaṇadhātuḥ.",
    "K03psp_5u:5009": " iti lakṣaṇe vipratipattiḥ",
    "K03psp_5u:5010": " evam ukte āyuṣmān subhūtir bhagavantam etad avocat:",
    "K03psp_5u:5011": " yadi bhagavann alakṣaṇāḥ sarvadharmā na vilakṣaṇāḥ,",
    "K03psp_5u:5012": " ekalakṣaṇā yad utālakṣaṇās,",
    "K03psp_5u:5013": " tat kathaṃ bhagavan bodhisattvasya mahāsattvasya prajñāpāramitābhāvanā bhavati?",
    "K03psp_5u:5014": " na hi bhagavann avibhāvya prajñāpāramitāṃ bodhisattvena mahāsattvena śakyā śrāvakabhūmir vā pratyekabuddhabhūmir vā atikramitum,",
    "K03psp_5u:5015": " anatikramya śrāvakabhūmiṃ vā pratyekabuddhabhūmiṃ vā na śakyo bodhisattvena mahāsattvena bodhisattvaniyāmam avakramituṃ,",
    "K03psp_5u:5016": " bodhisattvaniyāmam anavakramya na śakyānutpattikair dharmaiḥ kṣāntir utpādayitum,",
    "K03psp_5u:5017": " anutpattikair dharmaiḥ kṣāntim anutpādya na śakyā bodhisattvābhijñā utpādayituṃ,",
    "K03psp_5u:5018": " bodhisattvābhijñānutpādya na śakyaṃ buddhakṣetraṃ pariśodhayituṃ,",
    "K03psp_5u:5019": " buddhakṣetram apariśodhya na śakyāḥ sattvān paripācāyituṃ,",
    "K03psp_5u:5020": " sattvān aparipācya na śakyā sarvākārajñatām anuprāptuṃ,",
    "K03psp_5u:5021": " sarvākārajñatām ananuprāpya na śakyaṃ dharmacakraṃ pravartayituṃ,",
    "K03psp_5u:5022": " dharmacakram apravartya na śakyāḥ sattvāḥ srotaāpattiphale pratiṣṭhāpayituṃ,",
    "K03psp_5u:5023": " na sakṛdāgāmiphale nānāgāmiphale nārhattve pratiṣṭhāpayituṃ,",
    "K03psp_5u:5024": " na pratyekabodhau pratiṣṭhāpayituṃ,",
    "K03psp_5u:5025": " nānuttarāyāṃ samyaksaṃbodhau pratiṣṭhāpayituṃ,",
    "K03psp_5u:5026": " nāpi śakyāḥ sattvā dānamaye puṇyakriyāvastūni pratiṣṭhāpayituṃ,",
    "K03psp_5u:5027": " na śīlamaye puṇyakriyāvastūni pratiṣṭhāpayituṃ,",
    "K03psp_5u:5028": " na bhāvanāmaye puṇyakriyāvastūni pratiṣṭhāpayitum.",
    "K03psp_5u:5029": " evam ukte bhagavān āyuṣmantaṃ subhūtim etad avocat:",
    "K03psp_5u:5030": " evam etat subhūte evam etat,",
    "K03psp_5u:5031": " alakṣaṇāḥ subhūte sarvadharmā na vilakṣaṇāḥ.",
    "K03psp_5u:5032": " subhūtir āha:",
    "K03psp_5u:5033": " katham alakṣaṇasya dharmasya prajñāpāramitābhavanā bhavati?",
    "K03psp_5u:5034": " bhagavān āha:",
    "K03psp_5u:5035": " na subhūte prajñāpāramitābhāvanā bodhisattvasya mahāsāttvasyaikalakṣaṇā anekalakṣaṇā,",
    "K03psp_5u:5036": " alakṣaṇā bhāvanā bodhisattvasya mahāsattvasya prajñāpāramitābhāvanā bhavati.",
    "K03psp_5u:5037": " subhūtir āha:",
    "K03psp_5u:5038": " kathaṃ bhagavann alakṣaṇā bhāvanā prajñāpāramitābhāvanā bhavati?",
    "K03psp_5u:5039": " bhagavān āha:",
    "K03psp_5u:5040": " sarvadharmabhāvanāvibhāvanā prajñāpāramitābhāvanā bhavati.",
    "K03psp_5u:5041": " subhūtir āha:",
    "K03psp_5u:5042": " kathaṃ bhagavan sarvadharmabhāvanāvibhāvanā prajñāpāramitābhāvanā bhavati?",
    "K03psp_5u:5043": " bhagavān āha:",
    "K03psp_5u:5044": " rūpabhāvanāvibhāvanā prajñāpāramitābhāvanā,",
    "K03psp_5u:5045": " vedanā saṃjñā saṃskārā,",
    "K03psp_5u:5046": " vijñānabhāvanāvibhāvanā prajñāpāramitābhāvanā,",
    "K03psp_5u:5047": " cakṣurbhāvanāvibhāvanā prajñāpāramitābhāvanā,",
    "K03psp_5u:5048": " evaṃ śrotraghrāṇajihvākāyamanobhāvanāvibhāvanā prajñāpāramitābhāvanā,",
    "K03psp_5u:5049": " rūpabhāvanāvibhāvanā prajñāpāramitābhāvanā,",
    "K03psp_5u:5050": " evaṃ śabdagandharasaspraṣṭavyadharmabhāvanāvibhāvanā prajñāpāramitābhāvanā,",
    "K03psp_5u:5051": " cakṣurvijñānabhāvanāvibhāvanā prajñāpāramitābhāvanā,",
    "K03psp_5u:5052": " cakṣuḥsaṃsparśabhāvanāvibhāvanā prajñāpāramitābhāvanā,",
    "K03psp_5u:5053": " cakṣuḥsaṃsparśapratyayavedanābhāvanāvibhāvanā prajñāpāramitābhāvanā,",
    "K03psp_5u:5054": " evaṃ śrotraghrāṇajihvākāyamanovijñānabhāvanāvibhāvanā prajñāpāramitābhāvanā,",
    "K03psp_5u:5055": " manaḥsaṃsparśabhāvanāvibhāvanā prajñāpāramitābhāvanā,",
    "K03psp_5u:5056": " manaḥsaṃsparśapratyayavedanābhāvanāvibhāvanā prajñāpāramitābhāvanā,",
    "K03psp_5u:5057": " pṛthivīdhātubhāvanāvibhāvanā prajñāpāramitābhāvanā,",
    "K03psp_5u:5058": " abdhātubhāvanāvibhāvanā prajñāpāramitābhāvanā tejodhātubhāvanāvibhāvanā prajñāpāramitābhāvanā,",
    "K03psp_5u:5059": " vāyudhātubhāvanāvibhāvanā prajñāpāramitābhāvanā,",
    "K03psp_5u:5060": " ākāśadhātubhāvanāvibhāvanā prajñāpāramitābhāvanā,",
    "K03psp_5u:5061": " vijñānadhātubhāvanāvibhāvanā prajñāpāramitābhāvanā,",
    "K03psp_5u:5062": " pratītyasamutpādabhāvanāvibhāvanā prajñāpāramitābhāvanā,",
    "K03psp_5u:5063": " avidyābhāvanāvibhāvanā prajñāpāramitābhāvanā,",
    "K03psp_5u:5064": " saṃskārabhāvanāvibhāvanā,",
    "K03psp_5u:5065": " vijñānabhāvanāvibhāvanā,",
    "K03psp_5u:5066": " nāmarūpabhāvanāvibhāvanā,",
    "K03psp_5u:5067": " ṣaḍāyatanabhāvanā vibhāvanā,",
    "K03psp_5u:5068": " sparśabhāvanā vibhāvanā,",
    "K03psp_5u:5069": " vedanābhāvanā vibhāvanā,",
    "K03psp_5u:5070": " tṛṣṇābhāvanāvibhāvanā,",
    "K03psp_5u:5071": " upādānabhāvanāvibhāvanā,",
    "K03psp_5u:5072": " bhavabhāvanāvibhāvanā,",
    "K03psp_5u:5073": " jātibhāvanāvibhāvanā,",
    "K03psp_5u:5074": " jarāmaraṇaśokaparidevaduḥkhadaurmanasyopāyāsabhāvanāvibhāvanā prajñāpāramitābhāvanā,",
    "K03psp_5u:5075": " āyūhaniryūhabhāvanāvibhāvanā prajñāpāramitābhāvanā,",
    "K03psp_5u:5076": " prathamadhyānabhavanāvibhāvanā (PSP_5:163)",
    "K03psp_5u:5077": " prajñāpāramitābhāvanā,",
    "K03psp_5u:5078": " dvitīyadhyānabhāvanāvibhāvanā tṛtīyadhyānabhāvanāvibhāvanā caturthadhyānabhāvanāvibhāvanā prajñāpāramitābhāvanā,",
    "K03psp_5u:5079": " maitrībhāvanāvibhāvanā prajñāpāramitābhāvanā,",
    "K03psp_5u:5080": " karuṇābhāvanāvibhāvanā prajñāpāramitābhāvanā,",
    "K03psp_5u:5081": " muditābhāvanāvibhāvanā prajñāpāramitābhāvanā,",
    "K03psp_5u:5082": " upekṣābhāvanāvibhāvanā prajñāpāramitābhāvanā,",
    "K03psp_5u:5083": " ākāśānantyāyatanabhāvanāvibhāvanā prajñāpāramitābhāvanā,",
    "K03psp_5u:5084": " vijñānānantyāyatanabhāvanāvibhāvanā prajñāpāramitābhāvanā,",
    "K03psp_5u:5085": " ākiṃcanyāyatanabhāvanāvibhāvanā prajñāpāramitābhāvanā,",
    "K03psp_5u:5086": " naivasaṃjñānāsaṃjñāyatanabhāvanāvibhāvanā prajñāpāramitābhāvanā,",
    "K03psp_5u:5087": " buddhānusmṛtibhāvanāvibhāvanā prajñāpāramitābhāvanā,",
    "K03psp_5u:5088": " dharmānusmṛtibhāvanāvibhāvanā,",
    "K03psp_5u:5089": " saṃghānusmṛtibhāvanāvibhāvanā,",
    "K03psp_5u:5090": " śīlānusmṛtibhāvanāvibhāvanā,",
    "K03psp_5u:5091": " tyāgānusmṛtibhāvanāvibhāvanā,",
    "K03psp_5u:5092": " devānusmṛtibhāvanāvibhāvanā prajñāpāramitābhāvanā,",
    "K03psp_5u:5093": " upāyānusmṛtibhāvanāvibhāvanā,",
    "K03psp_5u:5094": " anupāyānusmṛtibhāvanāvibhāvanā prajñāpāramitābhāvanā,",
    "K03psp_5u:5095": " anityasaṃjñābhāvanāvibhāvanā duṣkhasaṃjñābhāvanāvibhāvanā,",
    "K03psp_5u:5096": " anātmasaṃjñābhāvanāvibhāvanā,",
    "K03psp_5u:5097": " ātmasaṃjñābhāvanāvibhāvanā,",
    "K03psp_5u:5098": " sattvasaṃjñābhāvanāvibhāvanā,",
    "K03psp_5u:5099": " jīvasaṃjñābhāvanāvibhāvanā,",
    "K03psp_5u:5100": " jantusaṃjñābhāvanāvibhāvanā,",
    "K03psp_5u:5101": " poṣasaṃjñābhāvanāvibhāvanā,",
    "K03psp_5u:5102": " puruṣasaṃjñābhāvanāvibhāvanā,",
    "K03psp_5u:5103": " pudgalasaṃjñābhāvanāvibhāvanā,",
    "K03psp_5u:5104": " manujasaṃjñābhāvanāvibhāvanā,",
    "K03psp_5u:5105": " mānavasaṃjñābhāvanāvibhāvanā,",
    "K03psp_5u:5106": " kārakasaṃjñābhāvanāvibhāvanā,",
    "K03psp_5u:5107": " vedakasaṃjñābhāvanāvibhāvanā,",
    "K03psp_5u:5108": " jānakasaṃjñābhāvanāvibhāvanā,",
    "K03psp_5u:5109": " paśyakasaṃjñābhāvanāvibhāvanā prajñāpāramitābhāvanā,",
    "K03psp_5u:5110": " nityānityasaṃjñābhāvanāvibhāvanā prajñāpāramitābhāvanā,",
    "K03psp_5u:5111": " śubhāśubhasaṃjñābhāvanāvibhāvanā,",
    "K03psp_5u:5112": " duḥkhāduḥkhasaṃjñābhāvanāvibhāvanā śāntāśāntasaṃjñābhāvanāvibhāvanā prajñāpāramitābhāvanā,",
    "K03psp_5u:5113": " smṛtyupasthānasamyakprahāṇarddhipādendriyabalabodhyaṅgāryāṣṭāṅgamārgabhāvanāvibhāvanā prajñāpāramitābhāvanā,",
    "K03psp_5u:5114": " śūnyatānimittāpraṇihitabhāvanāvibhāvanā prajñāpāramitābhāvanā,",
    "K03psp_5u:5115": " aṣṭavimokṣanavānupūrvavihārasamāpattibhāvanāvibhāvanā prajñāpāramitābhāvanā,",
    "K03psp_5u:5116": " savitarkasavicārasamādhyavitarkāvicārasamādhibhāvanāvibhāvanā prajñāpāramitābhāvanā,",
    "K03psp_5u:5117": " duṣkhāryasatyabhāvanāvibhāvanā prajñāpāramitābhāvanā,",
    "K03psp_5u:5118": " samudayāryasatyabhāvanāvibhāvanā,",
    "K03psp_5u:5119": " nirodhāryasatyabhāvanāvibhāvanā,",
    "K03psp_5u:5120": " mārgāryasatyabhāvanāvibhāvanā prajñāpāramitābhāvanā,",
    "K03psp_5u:5121": " duṣkhāryasatyajñānabhāvanāvibhāvanā prajñāpāramitābhāvanā,",
    "K03psp_5u:5122": " samudayāryasatyajñānabhāvanāvibhāvanā,",
    "K03psp_5u:5123": " nirodhāryasatyajñānabhāvanāvibhāvanā,",
    "K03psp_5u:5124": " mārgāryasatyajñānabhāvanāvibhāvanā,",
    "K03psp_5u:5125": " kṣayajñānabhāvanāvibhāvanā,",
    "K03psp_5u:5126": " anutpādajñānabhāvanāvibhāvanā, (PSP_5:164)",
    "K03psp_5u:5127": " dharmajñānabhāvanāvibhāvanā,",
    "K03psp_5u:5128": " anvayajñānabhāvanāvibhavanā,",
    "K03psp_5u:5129": " ātmajñānabhāvanāvibhāvanā,",
    "K03psp_5u:5130": " saṃvṛtijñānabhāvanāvibhāvanā,",
    "K03psp_5u:5131": " parijayajñānabhāvanāvibhāvanā,",
    "K03psp_5u:5132": " yathārutajñānabhāvanāvibhāvanā prajñāpāramitābhāvanā,",
    "K03psp_5u:5133": " dānapāramitābhāvanāvibhāvanā prajñāpāramitābhāvanā,",
    "K03psp_5u:5134": " śīlapāramitābhāvanāvibhāvanā prajñāpāramitābhāvanā,",
    "K03psp_5u:5135": " kṣāntipāramitābhāvanāvibhāvanā prajñāpāramitābhāvanā,",
    "K03psp_5u:5136": " vīryapāramitābhāvanāvibhāvanā prajñāpāramitābhāvanā,",
    "K03psp_5u:5137": " dhyānapāramitābhāvanāvibhāvanā prajñāpāramitābhāvanā,",
    "K03psp_5u:5138": " prajñāpāramitābhāvanāvibhāvanā prajñāpāramitābhāvanā,",
    "K03psp_5u:5139": " adhyātmaśūnyatābhāvanāvibhāvanā prajñāpāramitābhāvanā,",
    "K03psp_5u:5140": " bahirdhāśūnyatābhāvanāvibhāvanā prajñāpāramitābhāvanā,",
    "K03psp_5u:5141": " adhyātmabahirdhāśūnyatābhāvanāvibhāvanā prajñāpāramitābhāvanā,",
    "K03psp_5u:5142": " yāvad abhāvasvabhāvaśūnyatābhāvanāvibhāvanā prajñāpāramitābhāvanā,",
    "K03psp_5u:5143": " abhijñābhāvanāvibhāvanā prajñāpāramitābhāvanā,",
    "K03psp_5u:5144": " daśatathāgatabalabhāvanāvibhāvanā prajñāpāramitābhāvanā,",
    "K03psp_5u:5145": " caturṇāṃ vaiśāradyānāṃ bhāvanāvibhāvanā,",
    "K03psp_5u:5146": " catasṛṇāṃ pratisaṃvidāṃ bhāvanāvibhāvanā,",
    "K03psp_5u:5147": " aṣṭādaśāveṇikabuddhadharmāṇāṃ bhāvanāvibhāvanā prajñāpāramitābhāvanā,",
    "K03psp_5u:5148": " samādhidhāraṇīmukhānāṃ bhāvanāvibhāvanā prajñāpāramitābhāvanā,",
    "K03psp_5u:5149": " mahākaruṇābhāvanāvibhāvanā prajñāpāramitābhāvanā,",
    "K03psp_5u:5150": " srotaāpattiphalabhāvanāvibhāvanā prajñāpāramitābhāvanā,",
    "K03psp_5u:5151": " sakṛdāgāmiphalabhāvanāvibhāvanā prajñāpāramitābhāvanā,",
    "K03psp_5u:5152": " anāgāmiphalabhāvanāvibhāvanā prajñāpāramitābhāvanā,",
    "K03psp_5u:5153": " arhattvaphalabhāvanāvibhāvanā prajñāpāramitābhāvanā,",
    "K03psp_5u:5154": " pratyekabodhibhāvanāvibhāvanā prajñāpāramitābhāvanā,",
    "K03psp_5u:5155": " sarvākārajñatābhāvanāvibhāvanā prajñāpāramitābhāvanā,",
    "K03psp_5u:5156": " sarvavāsanānusaṃdhikleśaprahāṇabhāvanāvibhāvanā prajñāpāramitābhāvanā.",
    "K03psp_5u:5157": " evam ukte āyuṣmān subhūtir bhagavantam etad avocat:",
    "K03psp_5u:5158": " kathaṃ bhagavan rūpabhāvanāvibhāvanā prajñāpāramitābhāvanā?",
    "K03psp_5u:5159": " vedanā saṃjñā saṃskārāḥ,",
    "K03psp_5u:5160": " kathaṃ vijñānabhāvanāvibhāvanā prajñāpāramitābhāvanā?",
    "K03psp_5u:5161": " evaṃ skandhadhātvāyatanapratītyasamutpādāḥ pratītyasamutpādāṅgāni sarvapāramitāḥ",
    "K03psp_5u:5162": " sarvaśūnyatāḥ bodhipakṣyā dharmā āryasatyāpramāṇadhyānārūpyavimokṣasamādhisamāpattidhāraṇīmukhābhijñādaśabalavaiśāradyapratisaṃvidāveṇikabuddhadharmā",
    "K03psp_5u:5163": " mahākaruṇā sarvākārajñatā,",
    "K03psp_5u:5164": " ātmasattvajīvajantupoṣapuruṣapudgalamanujamānavakārakavedakajānakapaśyakaḥ nityānityasukhaduṣkhaśāntāśāntaśubhāśubhaḥ,",
    "K03psp_5u:5165": " srotaāpattiphalaṃ (PSP_5:165)",
    "K03psp_5u:5166": " sakṛdāgāmiphalam anāgāmiphalam arhattvaphalaṃ pratyekabodhir yāvat kathaṃ bhagavan sarvavāsanānusaṃdhikleśaprahāṇabhāvanāvibhāvanā prajñāpāramitābhāvanā?",
    "K03psp_5u:5167": " evam ukte bhagavān āyuṣmantaṃ subhūtim etad avocat:",
    "K03psp_5u:5168": " iha subhūte bodhisattvo mahāsattvaḥ prajñāpāramitāyāṃ caran rūpaṃ bhāva iti na bhāvayati,",
    "K03psp_5u:5169": " vedanā saṃjñā saṃskārā,",
    "K03psp_5u:5170": " vijñānaṃ bhāva iti na bhāvayati. tat kasya hetoḥ?",
    "K03psp_5u:5171": " nāsti subhūte bhāvasaṃjñinaḥ prajñāpāramitābhāvanā,",
    "K03psp_5u:5172": " evaṃ skandhadhātvāyatanapratītyasamutpādāḥ pratītyasamutpādāṅgāni sarvapāramitāḥ",
    "K03psp_5u:5173": " sarvaśūnyatā bodhipakṣyā dharmā āryasatyāpramāṇadhyānārūpyavimokṣasamādhisamāpattidhāraṇīmukhābhijñādaśabalavaiśāradyapratisaṃvidāveṇikābuddhadharmāḥ",
    "K03psp_5u:5174": " sarvākārajñatā bhāva iti na bhāvayati,",
    "K03psp_5u:5175": " rāgadoṣamohā bhāva iti na bhāvayati,",
    "K03psp_5u:5176": " anuśayaparyutthānāni bhāva iti na bhāvayati. tat kasya hetoḥ?",
    "K03psp_5u:5177": " nāsti subhūte bhāvasaṃjñinaḥ prajñāpāramitābhāvanā,",
    "K03psp_5u:5178": " nāsti subhūte bhāvasaṃjñino dānapāramitābhāvanā,",
    "K03psp_5u:5179": " śīlapāramitākṣāntipāramitāvīryapāramitādhyānapāramitāprajñāpāramitābhāvanā. tat kasya hetoḥ?",
    "K03psp_5u:5180": " tathā hi subhūte bhāve eṣo 'ham iti saṃjñā,",
    "K03psp_5u:5181": " dāne śīle kṣāntau vīrye dhyāne,",
    "K03psp_5u:5182": " prajñāyām eṣo 'ham iti saṃjñā,",
    "K03psp_5u:5183": " yo dvābhyām antābhyāṃ saktas tasya nāsti vimokṣo,",
    "K03psp_5u:5184": " nāsti subhūte bhāvasaṃjñinaḥ smṛtyupasthānabhāvanā na samyakprahāṇabhāvanā narddhipādabhāvanā",
    "K03psp_5u:5185": " nendriyabhāvanā na balabhāvanā na bodhyaṅgabhāvanā nāryāṣṭāṅgamārgabhāvanā na duḥkhāryasatyabhāvanā",
    "K03psp_5u:5186": " na samudayāryasatyabhāvanā na nirodhāryasatyabhāvanā na mārgāryasatyabhāvanā na śūnyatābhāvanā",
    "K03psp_5u:5187": " nānimittabhāvanā nāpraṇihitabhāvanā nāpramāṇadhyānārūpyasamāpattibhāvanā nāṣṭavimokṣabhāvanā",
    "K03psp_5u:5188": " na navānupūrvavihārasamāpattibhāvanā na sarvaśūnyatābhāvanā na samādhidhāraṇīmukhabhāvanā",
    "K03psp_5u:5189": " nābhijñābhāvanā na daśabalavaiśāradyapratisaṃvidāveṇikābuddhadharmabhāvanā na mahākaruṇābhāvanā",
    "K03psp_5u:5190": " na sarvākārajñatābhāvanā. tat kasya hetoḥ?",
    "K03psp_5u:5191": " tathā hi sa bhāve saktaḥ.",
    "K03psp_5u:5192": " evam ukte āyuṣmān subhūtir bhagavantam etad avocat:",
    "K03psp_5u:5193": " tat kim iti bhagavan bhāvaḥ?",
    "K03psp_5u:5194": " kim ity abhāvaḥ?",
    "K03psp_5u:5195": " bhagavān āha:",
    "K03psp_5u:5196": " dvayaṃ subhūte bhāvaḥ,",
    "K03psp_5u:5197": " advayam abhāvaḥ.",
    "K03psp_5u:5198": " subhūtir āha:",
    "K03psp_5u:5199": " kim iti bhagavan dvayaṃ?",
    "K03psp_5u:5200": " kim ity advayam?",
    "K03psp_5u:5201": " bhagavān āha:",
    "K03psp_5u:5202": " rūpasaṃjñinaḥ subhūte dvayaṃ,",
    "K03psp_5u:5203": " vedanāsaṃjñāsaṃskāravijñānasaṃjñino dvayaṃ,",
    "K03psp_5u:5204": " cakṣuḥsaṃjñinaḥ,",
    "K03psp_5u:5205": " evaṃ śrotraghrāṇajihvākāyamanaḥsaṃjñinaḥ,",
    "K03psp_5u:5206": " rūpasaṃjñinaḥ,",
    "K03psp_5u:5207": " evaṃ śabdagandharasaspraṣṭavyadharmasaṃjñinaḥ, (PSP_5:166)",
    "K03psp_5u:5208": " cakṣurvijñānasaṃjñinaś cakṣuḥsaṃsparśasaṃjñinaś cakṣuḥsaṃsparśapratyayavedanāsaṃjñinaḥ,",
    "K03psp_5u:5209": " evaṃ śrotraghrāṇajihvākāyamanovijñānasaṃjñino manaḥsaṃsparśasaṃjñino manaḥsaṃsparśapratyayavedanāsaṃjñinaḥ,",
    "K03psp_5u:5210": " pṛthivīdhātusaṃjñinaḥ,",
    "K03psp_5u:5211": " evam abdhātutejodhātuvāyudhātvākāśadhātuvijñānadhātusaṃjñinaḥ pratītyasamutpādasaṃjñinaḥ avidyāsaṃjñinaḥ,",
    "K03psp_5u:5212": " evaṃ saṃskāravijñānanāmarūpaṣaḍāyatanasparśavedanātṛṣṇopādānabhavajātijarāmaraṇaśokaparidevaduḥkhadaurmanasyopāyāsasaṃjñinaḥ,",
    "K03psp_5u:5213": " pāramitāsaṃjñinaḥ,",
    "K03psp_5u:5214": " sarvaśūnyatāsaṃjñinaḥ,",
    "K03psp_5u:5215": " bodhipakṣyadharmāryasatyāpramāṇadhyānārūpyavimokṣasamādhisamāpattidhāraṇīmukhasaṃjñinaḥ,",
    "K03psp_5u:5216": " śūnyatānimittāpraṇihitasaṃjñinaḥ,",
    "K03psp_5u:5217": " abhijñādaśabalavaiśāradyapratisaṃvidāveṇikabuddhadharmasaṃjñinaḥ,",
    "K03psp_5u:5218": " srotaāpannasaṃjñinaḥ,",
    "K03psp_5u:5219": " sakṛdāgāmyanāgāmyarhatsaṃjñinaḥ,",
    "K03psp_5u:5220": " pratyekabuddhasaṃjñino bodhisattvasaṃjñino 'nuttarasamyaksaṃbuddhasaṃjñinaḥ,",
    "K03psp_5u:5221": " saṃskṛtadhātusaṃjñino 'saṃskṛtadhātusaṃjñino,",
    "K03psp_5u:5222": " yāvat subhūte sarvasaṃjñino dvayaṃ,",
    "K03psp_5u:5223": " yāvad asarvasaṃjñino 'dvayaṃ,",
    "K03psp_5u:5224": " yāvad dvayaṃ tāvad bhāvo,",
    "K03psp_5u:5225": " yāvad bhāvaṃ tāvat saṃskārā,",
    "K03psp_5u:5226": " yāvat saṃskārās tāvat sattvā na parimucyante jātyā jarayā vyādhinā maraṇena śokaparidevaduḥkhadaurmanasyopāyāsaiḥ. tad anena subhūte paryāyeṇaivaṃ",
    "K03psp_5u:5227": " nāsti dvayasaṃjñino dānaṃ,",
    "K03psp_5u:5228": " nāsti śīlaṃ nāsti kṣāntir nāsti vīryaṃ nāsti dhyānaṃ nāsti prajñā nāsti mārgo nāsti jñānaṃ nāsty abhisamayo nāsty antaśo 'nulomikī kṣāntiḥ. kutaḥ punā rūpasya parijñā,",
    "K03psp_5u:5229": " vedanāyāḥ saṃjñāyāḥ saṃskārāṇāṃ,",
    "K03psp_5u:5230": " kuto vijñānasya parijñā,",
    "K03psp_5u:5231": " kutaḥ skandhadhātvāyatanapratītyasamutpādāṅgānāṃ parijñā,",
    "K03psp_5u:5232": " kutaḥ pāramitānāṃ parijñā,",
    "K03psp_5u:5233": " kutaḥ śūnyatāmukhānāṃ parijñā,",
    "K03psp_5u:5234": " kutaḥ saptatriṃśadbodhipakṣyāṇāṃ dharmāṇāṃ parijñā,",
    "K03psp_5u:5235": " kutaḥ āryasatyāpramāṇadhyānārūpyavimokṣasamādhisamāpattidhāraṇīmukhānāṃ parijñā,",
    "K03psp_5u:5236": " kutaḥ śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāṇāṃ parijñā,",
    "K03psp_5u:5237": " kutaḥ sarvākārajñatāyāḥ parijñā yasya nāsti mārgabhāvanā,",
    "K03psp_5u:5238": " kutas tasya srotaāpattiphalaṃ,",
    "K03psp_5u:5239": " kutas tasya sakṛdāgāmiphalaṃ,",
    "K03psp_5u:5240": " kutas tasyānāgāmiphalaṃ,",
    "K03psp_5u:5241": " kutas tasyārhatvaphalaṃ,",
    "K03psp_5u:5242": " kutas tasya pratyekabuddhatvaṃ,",
    "K03psp_5u:5243": " kutas tasya sarvavāsanānusaṃdhikleśaprahāṇam.",
    "K03psp_5u:5244": " evam ukte āyuṣmān subhūtir bhagavantam etad avocat:",
    "K03psp_5u:5245": " yadi bhagavan bhāvasaṃjñina ānulomikī kṣāntir nāsti kutaḥ punaḥ prāptiḥ kuto 'bhisamayaḥ?",
    "K03psp_5u:5246": " kiṃ punar bhagavann abhāvasaṃjñina ānulomikī kṣāntiḥ? (PSP_5:167)",
    "K03psp_5u:5247": " śuklavidarśanābhūmir vā gotrabhūmir vā aṣṭamakabhūmir vā darśanabhūmir vā tanūbhūmir vā vītarāgabhūmir vā kṛtāvībhūmir vā pratyekabuddhabhūmir vā bodhisattvabhūmir vā,",
    "K03psp_5u:5248": " yā ca mārgabhāvanām āgamya kleśān prajahīta śrāvakabhūmipratisaṃyuktān vā pratyekabuddhabhūmipratisaṃyuktān vā,",
    "K03psp_5u:5249": " yaiḥ kleśair āvṛto bodhisattvaniyāmam avakrāmet,",
    "K03psp_5u:5250": " bodhisattvaniyāmam avakrāman sarvākārajñatām anuprāpnuyāt,",
    "K03psp_5u:5251": " sarvākārajñatām anuprāpnuvan sarvavāsanānusaṃdhikleśān prajahīta. punar bhagavan nābhāvasaṃjñinaḥ kasyacid dharmasya sthānaṃ vā nirodho vā utpādo vā bhavati,",
    "K03psp_5u:5252": " na cānutpādyainān dharmān sarvākārajñatānuprāptum.",
    "K03psp_5u:5253": " evam ukte bhagavān āyuṣmantaṃ subhūtim etad avocat:",
    "K03psp_5u:5254": " evam etat subhūte evam etan,",
    "K03psp_5u:5255": " nābhāvasaṃjñina ānulomikī kṣāntir,",
    "K03psp_5u:5256": " na śuklavidarśanābhūmir na gotrabhūmir nāṣṭamakabhūmir na darśanabhūmir na tanūbhūmir na vītarāgabhūmir na kṛtāvībhūmir na pratyekabuddhabhūmir na bodhisattvabhūmir,",
    "K03psp_5u:5257": " na sā mārgabhāvanāyāṃ mārgabhāvanām āgamya kleśān prajahīta śrāvakabhūmipratisaṃyuktān vā pratyekabuddhabhūmipratisaṃyuktān vā,",
    "K03psp_5u:5258": " yaiḥ kleśair āvṛto bodhisattvaniyāmam avakrāmet,",
    "K03psp_5u:5259": " bodhisattvaniyāmam avakrāman sarvākārajñatām anuprāpnuyāt,",
    "K03psp_5u:5260": " sarvākārajñatām anuprāpnuvan sarvavāsanānusaṃdhikleśān prajahīta.",
    "K03psp_5u:5261": " subhūtir āha:",
    "K03psp_5u:5262": " kiṃ punar bhagavan bodhisattvasya mahāsattvasya prajñāpāramitāyāṃ carato bhāvasaṃjñā vā bhāvaty abhavasaṃjñā vā,",
    "K03psp_5u:5263": " rūpasaṃjñā vā vedanāsaṃjñā vā saṃjñāsaṃjñā vā saṃskārasaṃjñā vā vijñānasaṃjñā vā,",
    "K03psp_5u:5264": " skandhadhātvāyatanapratītyasamutpādasaṃjñā vā pratītyasamutpādāṅgasaṃjñā vā pāramitāsaṃjñā",
    "K03psp_5u:5265": " vā sarvaśūnyatāsaṃjñā vā bodhipakṣyadharmāryasatyasaṃjñā vā pramāṇadhyānārūpyavimokṣasamādhisamāpattisaṃjñā",
    "K03psp_5u:5266": " vā dhāraṇīmukhasaṃjñā vā śūnyatānimittāpraṇihitābhijñādaśabalavaiśāradyapratisaṃvidāveṇikābuddhadharmasaṃjñā vā,",
    "K03psp_5u:5267": " rāgasaṃjñā vā rāgaprahāṇasaṃjñā vā doṣasaṃjñā vā doṣaprahāṇasaṃjñā vā mohasaṃjñā vā mohaprahāṇasaṃjñā vā,",
    "K03psp_5u:5268": " avidyāsaṃjñā vāvidyāprahāṇasaṃjñā vā saṃskārasaṃjñā vā saṃskāraprahāṇasaṃjñā vā vijñānasaṃjñā",
    "K03psp_5u:5269": " vā vijñānaprahāṇasaṃjñā vā nāmarūpasaṃjñā vā nāmarūpaprahāṇasaṃjñā vā ṣaḍāyatanasaṃjñā",
    "K03psp_5u:5270": " vā ṣaḍāyatanaprahāṇasaṃjñā vā sparśasaṃjñā vā sparśaprahāṇasaṃjñā vā vedanāsaṃjñā",
    "K03psp_5u:5271": " vā vedanāprahāṇasaṃjñā vā (PSP_5:168)",
    "K03psp_5u:5272": " tṛṣṇāsaṃjñā vā tṛṣṇāprahāṇasaṃjñā vopādānasaṃjñā vopādānaprahāṇasaṃjñā vā bhavasaṃjñā",
    "K03psp_5u:5273": " vā bhavaprahāṇasaṃjñā vā jātisaṃjñā vā jātiprahāṇasaṃjñā vā jarāmaraṇasaṃjñā vā jarāmaraṇaprahāṇasaṃjñā vā,",
    "K03psp_5u:5274": " śokaparidevasaṃjñā vā śokaparidevaprahāṇasaṃjñā vā duṣkhasaṃjñā vā duṣkhaprahāṇasaṃjñā vā daurmanasyopāyāsasaṃjñā vā daurmanasyopāyāsaprahāṇasaṃjñā",
    "K03psp_5u:5275": " duḥkhasaṃjñā vā duḥkhaprahāṇasaṃjñā vā samudayasaṃjñā vā samudayaprahāṇasaṃjñā vā nirodhasaṃjñā vā nirodhaprahāṇasaṃjñā vā mārgasaṃjñā vā mārgaprahāṇasaṃjñā",
    "K03psp_5u:5276": " sarvākārajñatāsaṃjñā vā sarvākārajñatāprahāṇasaṃjñā vā sarvavāsanānusaṃdhikleśasaṃjñā vā sarvavāsanānusaṃdhikleśaprahāṇasaṃjñā vā.",
    "K03psp_5u:5277": " bhagavān āha: na subhūte,",
    "K03psp_5u:5278": " naitat subhūte bodhisattvasya mahāsattvasya prajñāpāramitāyāṃ carataḥ kvacid dharme bhāvasaṃjñā vābhāvasaṃjñā vā,",
    "K03psp_5u:5279": " eṣaiva subhūte bodhisattvasya mahāsattvasyānulomikī kṣāntir yatra nāsti bhāvasaṃjñā vābhāvasaṃjñā vā,",
    "K03psp_5u:5280": " eṣaivāsya mārgabhāvanā yatra nāsti bhāvasaṃjñā nābhāvasaṃjñā,",
    "K03psp_5u:5281": " etad evāsya phalaṃ yatra nāsti bhāvasaṃjñā nābhāvasaṃjñā. abhāvaḥ khalu punaḥ subhūte bodhisattvasya mahāsattvasya mārgaḥ,",
    "K03psp_5u:5282": " abhāvaś caivābhisamayas,",
    "K03psp_5u:5283": " tad anenāpi subhūte paryāyeṇaivaṃ veditavyam,",
    "K03psp_5u:5284": " abhāvasvabhāvāḥ sarvadharmāḥ.",
    "K03psp_5u:5285": " evam ukte āyuṣmān subhūtir bhagavantam etad avocat:",
    "K03psp_5u:5286": " yadi bhagavann abhāvasvabhāvāḥ sarvadharmāḥ,",
    "K03psp_5u:5287": " kathaṃ bhagavann abhāvasvabhāvāḥ sarvadharmās tathāgatenābhisaṃbuddhāḥ,",
    "K03psp_5u:5288": " yeṣām abhisaṃbodhāya sarvadharmeṣu ca vaśavartitā visayavartitā cānuprāptā?",
    "K03psp_5u:5289": " evam ukte bhagavān āyuṣmantaṃ subhūtim etad avocat:",
    "K03psp_5u:5290": " ihāhaṃ subhūte pūrvaṃ bodhisattvacaryāṃ caran ṣaṭsu pāramitāsu caran viviktaṃ kāmair",
    "K03psp_5u:5291": " viviktaṃ pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ",
    "K03psp_5u:5292": " dhyānam upasaṃpadya vyahārṣaṃ,",
    "K03psp_5u:5293": " yāvac caturthaṃ dhyānam upasaṃpadya vyahārṣaṃ,",
    "K03psp_5u:5294": " teṣāñ ca dhyānānāṃ dhyānāṅgānāṃ ca nimittam anudgṛhṇaṃs taiś ca dhyānair dhyānāṅgaiś ca na manye,",
    "K03psp_5u:5295": " dhyānāni dhyānāṅgāni ca nāsvādayāmi,",
    "K03psp_5u:5296": " dhyānāni dhyānāṅgāni ca nopalabhe. so 'han tāni catvāri dhyānāny ākāraviśuddhāny upasaṃpadyotsāhaṃ dhyānaṃ vipākaṃ kṛtvā vābhijñājñānasākṣātkriyāyai cittam abhinirṇāmayāmi,",
    "K03psp_5u:5297": " divyaśrotrajñānasākṣātkriyāyai,",
    "K03psp_5u:5298": " cetaḥparyāyajñānasākṣātkriyāyai,",
    "K03psp_5u:5299": " pūrvanivāsānusmṛtijñānasākṣātkriyāyai,",
    "K03psp_5u:5300": " divyacakṣurjñānasākṣātkriyāyai (PSP_5:169)",
    "K03psp_5u:5301": " cittam abhinirṇāmayāmi,",
    "K03psp_5u:5302": " so 'han tāsāṃ sākṣātkriyānāṃ nimittam anudgṛhṇaṃs tābhir abhijñābhir na manye,",
    "K03psp_5u:5303": " tāś ca paṃcābhijñā nāsvādayāmi nopalabhe,",
    "K03psp_5u:5304": " so 'han tāḥ pañcābhijñā ākāśasamāḥ paśyāmi samāpadye,",
    "K03psp_5u:5305": " so 'haṃ punaḥ subhūte ekalakṣaṇasamāyuktayā prajñayānuttarāṃ samyaksaṃbodhim abhisaṃbudhya yāvad idaṃ duṣkhaṃ,",
    "K03psp_5u:5306": " ayaṃ duḥkhasamudayaḥ,",
    "K03psp_5u:5307": " ayaṃ duḥkhanirodhaḥ,",
    "K03psp_5u:5308": " iyaṃ duḥkhanirodhagāminī pratipad iti,",
    "K03psp_5u:5309": " daśabhis tathāgatabalaiḥ samanvāgataś caturbhir vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmaiḥ samanvāgataḥ sattvāṃs triṣu rāśiṣu vyākaromi.",
    "K03psp_5u:5310": " evam ukte āyuṣmān subhūtir bhagavantam etad avocat:",
    "K03psp_5u:5311": " kathaṃ bhagavaṃs tathāgatenārhatā samyaksaṃbuddhenābhāvasvabhāvāni catvāri dhyānāny utpāditāni ṣaḍ abhijñā utpāditāḥ sattvāsattayā ca sattvās triṣu rāśiṣu vyākṛtāḥ?",
    "K03psp_5u:5312": " evam ukte bhagavān āyuṣmantaṃ subhūtim etad avocat:",
    "K03psp_5u:5313": " sacet subhūte kāmānāṃ vā pāpakānām akuśalānāṃ dharmāṇāṃ svabhāvo vā bhāvo vābhāvo vā bhaviṣyan,",
    "K03psp_5u:5314": " nāhaṃ subhūte pūrvaṃ bodhisattvacaryāṃ caran nābhāvasvabhāvān pāpakān akuśalān dharmān viditvā prathamaṃ dhyānam upasaṃpadya vyahārṣaṃ,",
    "K03psp_5u:5315": " yasmāt tarhi subhūte kāmānāṃ svabhāvo vābhāvo vā bhāvo vā nāsti,",
    "K03psp_5u:5316": " pāpakānām akuśalānāṃ dharmāṇāṃ svabhāvo vābhāvo vā bhāvo vā nāsty anyatrābhāvasvabhāvāt,",
    "K03psp_5u:5317": " tasmād ahaṃ pūrvaṃ bodhisattvacaryāṃ caran viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya vyahārṣaṃ,",
    "K03psp_5u:5318": " evaṃ yāvac caturthaṃ dhyānam upasaṃpadya vyahārṣam. sacet subhūte abhijñānāṃ svabhāvo vābhāvo vā bhāvo vā abhaviṣyan,",
    "K03psp_5u:5319": " nāhaṃ subhūte sarvābhijñā abhāvasvabhāvā iti viditvānuttarāṃ samyaksaṃbodhim abhisaṃbhotsye yāvat sattvāṃs tribhyo rāśibhyo na vyupaśamayiṣye,",
    "K03psp_5u:5320": " yasmāt tarhi subhūte sarvābhijñānāṃ svabhāvo vābhāvo vā bhāvo vā nāsty anyatrābhāvasvabhāvāt,",
    "K03psp_5u:5321": " tasmāt tathāgato 'rhan samyaksaṃbuddhaḥ sarvābhijñā abhāvasvabhāvā iti viditvānuttarāṃ samyaksaṃbodhim abhisaṃbuddhaḥ syāṃ,",
    "K03psp_5u:5322": " sattvāś ca triṣu rāśiṣu vyākṛtāḥ.",
    "K03psp_5u:5323": " iti bhāvanāyāṃ vipratipattiḥ",
    "K03psp_5u:5324": " ity uktā vipratipattayaḥ",
    "K03psp_5u:5325": " ity ukto mūrdhābhisamayaḥ",
    "K03psp_5u:5326": " āryapañcaviṃśatisāhasrikāyāṃ bhagavatyāṃ prajñāpāramitāyām abhisamayālaṃkārānusāreṇa saṃśodhitāyāṃ mūrdhābhisamayādhikāraḥ śikṣāpariśuddhiparivartaḥ"
}