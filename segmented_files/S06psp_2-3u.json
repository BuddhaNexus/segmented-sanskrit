{
  "S06psp_2-3u:0": "(PSP_2-3:1)",
  "S06psp_2-3u:1": "Pañcaviṃśatisāhasrikā Prajñāpāramitā II",
  "S06psp_2-3u:2": "atha khalu ye 'smiṃs trisāhasramahāsāhasre lokadhātau mahārājānas te sarve 'nekair devaputrasahasraiḥ sārdhaṃ tatraiva pariṣadi saṃnipatitā abhūvan,",
  "S06psp_2-3u:3_0": "evaṃ śakro devānām indro yāmās tuṣitā nirmāṇaratayaḥ paranirmitavaśavartino brahmapārṣadyā",
  "S06psp_2-3u:3_1": "yāvan mahābrahmāṇo ye ceha trisāhasramahāsāhasre lokadhātau parīttābhā yāvac chuddhāvāsakāyikāś",
  "S06psp_2-3u:3_2": "ca devaputrā anekaiḥ śuddhāvāsakāyikair devaputrakoṭīniyutaśatasahasraiḥ sārdhaṃ",
  "S06psp_2-3u:3_3": "tatraiva pariṣadi saṃnipatitā. yaś ca teṣāṃ cāturmahārājakāyikānāṃ devaputrāṇāṃ karmavipākajaḥ. kāyāvabhāsaḥ,",
  "S06psp_2-3u:4": "yaś ca trayastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ yāvac chuddhāvāsakāyikānāṃ devaputrāṇāṃ karmavipākajaḥ kāyāvabhāsaḥ,",
  "S06psp_2-3u:5_0": "sa tathāgataprakṛtiprabhāyāḥ śatatamīm api kalāṃ nopaiti sahasratamīm api śatasahasratamīm",
  "S06psp_2-3u:5_1": "api koṭīśatasahasratamīm api saṃkhyām api kalām api gaṇanām apy upamām apy upaniṣadam api nopaiti,",
  "S06psp_2-3u:6_0": "na kṣamate tathāgataprabhāyāḥ purataḥ sā devānāṃ prabhā. tathāgataprabhaivāgrākhyate",
  "S06psp_2-3u:6_1": "jyeṣṭhā śreṣṭhā varā pravarā praṇītā anuttarā niruttarā uttarottarā cākhyāyate. tadyathāpi",
  "S06psp_2-3u:6_2": "nāma jambūnadasya suvarṇasya purataḥ kṛṣṇalauhaṃ na bhrājate na tapati na virocate,",
  "S06psp_2-3u:7_0": "evam eva tathāgatasya prakṛtiprabhāyāḥ purataḥ sā devānāṃ karmavipākajaprabhā na",
  "S06psp_2-3u:7_1": "bhrājate na tapati na virocate. tathāgataprabhaiva teṣām agrākhyāyate jyeṣṭhākhyāyate",
  "S06psp_2-3u:7_2": "śreṣṭhā varā pravarā (PSP_2-3:2)",
  "S06psp_2-3u:8": "praṇītā anuttarā niruttarā uttarottarā cākhāyate.",
  "S06psp_2-3u:9": "iti dhyāmīkaraṇabhā deyānām",
  "S06psp_2-3u:10": "atha khalu śakro devānām indra āyuṣmantaṃ subhūtim etad avocat:",
  "S06psp_2-3u:11_0": "ete bhadanta subhūte trisāhasramahāsāhasre lokadhātau ye cāturmahārājakāyikā devās",
  "S06psp_2-3u:11_1": "trayastriṃśā yāmās tuṣitā nirmāṇaratayaḥ paranirmitavaśavartino devā yāvac chuddhāvāsakāyikā",
  "S06psp_2-3u:11_2": "devaputrās te sarve saṃnipatitā āyuṣmataḥ subhūteḥ prajñāpāramitānirdeśaśravaṇāya",
  "S06psp_2-3u:11_3": "prajñāpāramitopadeśaṃ śrotukāmāḥ. kathaṃ ca bhadanta subhūte bodhisattvena mahāsattvena",
  "S06psp_2-3u:11_4": "prajñāpāramitāyāṃ sthātavyam?",
  "S06psp_2-3u:12": "katamā ca bodhisattvasya mahāsattvasya prajñāpāramitā?",
  "S06psp_2-3u:13": "iti yogyatā",
  "S06psp_2-3u:14": "evam ukte, āyuṣmān subhūtiḥ śakraṃ devānām indram etad avocat:",
  "S06psp_2-3u:15": "tena hi kauśika upadekṣyāmi buddhānubhāvena buddhādhiṣṭhānena bodhisattvānāṃ mahāsattvānāṃ prajñāpāramitāṃ yathā bodhisattvena mahāsattvena prajñāpāramitāyāṃ sthātavyaṃ,",
  "S06psp_2-3u:16_0": "yaiś ca devaputrair anuttarāyāṃ samyaksaṃbodhau cittaṃ notpāditaṃ tair anuttarāyāṃ",
  "S06psp_2-3u:16_1": "samyaksaṃbodhau cittam utpādayitavyam. ye punar avakrāntaniyāmās te 'pratibalā anuttarāyāṃ",
  "S06psp_2-3u:16_2": "samyaksaṃbodhau cittam utpādayituṃ. tat kasya hetor?",
  "S06psp_2-3u:17": "baddhasīmāno hi te saṃsārasrotasaḥ.",
  "S06psp_2-3u:18": "iti viṣayapratiniyamaḥ",
  "S06psp_2-3u:19": "api tu khalu punas teṣām apy anumode te ced anuttarāyāṃ samyaksaṃbodhau cittam utpādayeyuḥ. iti vyāptiḥ",
  "S06psp_2-3u:20": "nāhaṃ teṣāṃ kuśalapakṣasyāntarāyaṃ karomi.iti svabhāvaḥ",
  "S06psp_2-3u:21": "viśiṣṭebhyo dharmebhyo viśiṣṭatamā dharmā adhyālambitavyāḥ.",
  "S06psp_2-3u:22": "iti kāritram ity uktāni dhyāmīkaraṇādīni",
  "S06psp_2-3u:23": "tatra kauśika bodhisattvasya mahāsattvasya katamā prajñāpāramitā,",
  "S06psp_2-3u:24_0": "iha bodhisattvo mahāsattvaḥ sarvajñatāpratisaṃyuktaiś cittotpādaiḥ rūpam anityato",
  "S06psp_2-3u:24_1": "manasikaroti duḥkhato 'nātmataḥ śāntato rogato gaṇḍataḥ śalyato 'ghataḥ parataḥ pralopadharmataś",
  "S06psp_2-3u:24_2": "calataḥ prabhaṅgurato bhayata upasargata upadravato manasikaroti tac cānupalambhayogena,",
  "S06psp_2-3u:25": "vedanā saṃjñā saṃskārā vijñānam. evaṃ cakṣuḥ śrotraṃ ghrāṇaṃ jihvā kāyo manaḥ,",
  "S06psp_2-3u:26": "evaṃ pṛthivīdhātur abdhātus tejodhātur vāyudhātur ākāśadhātur vijñānadhātum anityato manasikaroti duḥkhato (PSP_2-3:3)",
  "S06psp_2-3u:27_0": "'nātmataḥ śāntato rogato gaṇḍataḥ śalyato 'ghataḥ parataḥ pralopadharmataś calataḥ",
  "S06psp_2-3u:27_1": "prabhaṅgurato bhayata upasargata upadravato manasikaroti tac cānupalambhayogena sarvajñatāpratisaṃyuktena",
  "S06psp_2-3u:27_2": "cittotpādena. evam avidyāpratyayān saṃskārān anityato manasikaroti duḥkhato 'nātmataḥ",
  "S06psp_2-3u:27_3": "śāntato rogato gaṇḍataḥ śalyato 'ghataḥ parataḥ pralopadharmataś calataḥ prabhaṅgurato",
  "S06psp_2-3u:27_4": "bhayata upasargata upadravataḥ saṃskārapratyayaṃ vijñānaṃ vijñānapratyayaṃ nāmarūpaṃ",
  "S06psp_2-3u:27_5": "nāmarūpapratyayaṃ ṣaḍāyatanaṃ ṣaḍāyatanapratyayaḥ sparśaḥ sparśapratyayā vedanā vedanāpratyayā",
  "S06psp_2-3u:27_6": "tṛṣṇā tṛṣṇāpratyayam upādānam upādānapratyayo bhavo bhavapratyayā jātir jātipratyayā",
  "S06psp_2-3u:27_7": "jarāmaraṇaśokaparidevaduḥkhadaurmanasyopāyāsāḥ saṃbhavanti. evam asya kevalasya mahato",
  "S06psp_2-3u:27_8": "duḥkhaskandhasya samudayo bhavati tac cānityato duḥkhato 'nātmataḥ śāntato rogato",
  "S06psp_2-3u:27_9": "gaṇḍataḥ śalyato 'ghataḥ parataḥ pralopadharmataś calataḥ prabhaṅgurato bhayata upasargata",
  "S06psp_2-3u:27_10": "upadravato manasikaroti tac cānupalambhayogena sarvajñatāpratisaṃyuktena cittotpādena.",
  "S06psp_2-3u:27_11": "avidyānirodhāt saṃskāranirodha iti manasikaroti nirātmataḥ śāntato viviktataḥ śūnyato",
  "S06psp_2-3u:27_12": "'nimittato 'praṇihitato 'nabhisaṃskārataḥ saṃskāranirodhād vijñānanirodho vijñānanirodhād",
  "S06psp_2-3u:27_13": "nāmarūpanirodho nāmarūpanirodhāt ṣaḍāyatananirodhaḥ ṣaḍāyatananirodhāt sparśanirodhaḥ",
  "S06psp_2-3u:27_14": "sparśanirodhād vedanānirodho vedanānirodhāt tṛṣṇānirodhas tṛṣṇānirodhād upādānanirodha",
  "S06psp_2-3u:27_15": "upādānanirodhād bhavanirodho bhavanirodhāj jātinirodho jātinirodhāj jarāmaraṇaśokaparidevaduḥkhadaurmanasyopāyāsā",
  "S06psp_2-3u:27_16": "nirudhyante. evam asya kevalasya mahato duḥkhaskandhasya nirodho bhavati tac ca nirātmataḥ",
  "S06psp_2-3u:27_17": "śāntato viviktataḥ śūnyato 'nimittato 'praṇihitato 'nabhisaṃskārato manasikaroti",
  "S06psp_2-3u:27_18": "tac cānupalambhayogena sarvajñatāpratisaṃyuktair manasikāraiḥ.",
  "S06psp_2-3u:28_0": "punar aparaṃ kauśika bodhisattvo mahāsattvaḥ sarvajñatāpratisaṃyuktena cittena catvāri",
  "S06psp_2-3u:28_1": "smṛtyupasthānāni bhāvayati tac cānupalambhayogena. evaṃ catvāri samyakprahāṇāni catura",
  "S06psp_2-3u:28_2": "ṛddhipādān pañcendriyāṇi pañca balāni sapta bodhyaṅgāni āryāṣṭāṅgamārgaṃ catvāry",
  "S06psp_2-3u:28_3": "apramāṇāni catvāri dhyānāni catasra ārūpyasamāpattīr daśa tathāgatabalāni catvāri",
  "S06psp_2-3u:28_4": "vaiśāradyāni catasraḥ pratisaṃvido 'ṣṭādaśāveṇikān (PSP_2-3:4)",
  "S06psp_2-3u:29": "buddhadharmān bhāvayati sarvajñatāpratisaṃyuktair manasikārais tac cānupalambhayogena.",
  "S06psp_2-3u:30_0": "punar aparaṃ kauśika bodhisattvo mahāsattvaḥ sarvajñatāpratisaṃyuktena cittotpādena",
  "S06psp_2-3u:30_1": "dānapāramitāṃ carati tac cānupalambhayogena. evaṃ sarvajñatāpratisaṃyuktaiś cittotpādaiḥ",
  "S06psp_2-3u:30_2": "śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
  "S06psp_2-3u:30_3": "carati tac cānupalambhayogena.",
  "S06psp_2-3u:31_0": "punar aparaṃ kauśika bodhisattvo mahāsattvaḥ prajñāpāramitāyāṃ carann evaṃdharmeṇa",
  "S06psp_2-3u:31_1": "dharmān yojayati. evaṃdharmeṇa dharmān abhiṣyandayan pariṣyandayan paripūrayan parisphāran",
  "S06psp_2-3u:31_2": "pratyavekṣate nirātmakā hy ete sarvadharmā ātmātmīyavigatāḥ. tat kasya hetos?",
  "S06psp_2-3u:32_0": "tathā hi yad bodhisattvasya mahāsattvasya kuśalamūlacittaṃ tad bodhicittenāsamavahitaṃ",
  "S06psp_2-3u:32_1": "yat pariṇāmanācittaṃ tad bodhicittakuśalamūlacittābhyām asamavahitaṃ yad bodhicittaṃ",
  "S06psp_2-3u:32_2": "tat pariṇāmanācittenāsamavahitaṃ. tat kasya hetor?",
  "S06psp_2-3u:33_0": "yat kauśika bodhicittaṃ tat pariṇāmanācitte na saṃvidyate nopalabhyate. yat pariṇāmanācittaṃ",
  "S06psp_2-3u:33_1": "tad bodhicitte na saṃvidyate nopalabhyate. iyaṃ kauśika bodhisattvasya mahāsattvasya",
  "S06psp_2-3u:33_2": "prajñāpāramitā yad evaṃ sarvadharmāṃś ca pratyavekṣate na ca kaṃcid dharmam abhiniviśate nopalabhate.",
  "S06psp_2-3u:34": "evam ukte śakro devānām indraḥ sthaviraṃ subhūtim etad avocat:",
  "S06psp_2-3u:35": "kathaṃ bhadanta subhūte pariṇāmanācittaṃ bodhicittenāsamavahitaṃ?",
  "S06psp_2-3u:36": "kathaṃ bodheś cittaṃ pariṇāmanācittenāsamavahitaṃ?",
  "S06psp_2-3u:37": "kathaṃ vā pariṇāmanācitte bodhicittaṃ na saṃvidyate nopalabhyate?",
  "S06psp_2-3u:38": "kathaṃ bodhicitte pariṇāmanācittaṃ na saṃvidyate nopalabhyate?",
  "S06psp_2-3u:39": "subhūtir āha :",
  "S06psp_2-3u:40_0": "yat kauśika pariṇāmanācittaṃ tad acittaṃ yad bodhicittaṃ tad acittaṃ na hy acittatācittatāyāṃ",
  "S06psp_2-3u:40_1": "pariṇāmayati. iti hi yad acittaṃ tad acintyaṃ yad acintyaṃ tad acittam acittatācittatāyāṃ",
  "S06psp_2-3u:40_2": "pariṇāmayati. iyaṃ kauśika bodhisattvasya mahāsattvasya prajñāpāramitā.",
  "S06psp_2-3u:41": "iti śrāvakamārgasya catuḥsatyālambanaṣoḍaśākāravyavasthānam.",
  "S06psp_2-3u:42": "atha khalu bhagavān āyuṣmantaṃ subhūtim etad avocat:",
  "S06psp_2-3u:43": "sādhu sādhu (PSP_2-3:5)",
  "S06psp_2-3u:44": "subhūte sādhu khalu punas tvaṃ subhūte yas tvaṃ bodhisattvānāṃ mahāsattvānāṃ prajñāpāramitām upadiśasi,",
  "S06psp_2-3u:45": "utsāhaṃ dadāsi.",
  "S06psp_2-3u:46": "subhūtir āha:",
  "S06psp_2-3u:47": "kṛtajñena mayā bhagavan bhavitavyaṃ nākṛtajñena,",
  "S06psp_2-3u:48_0": "tathā hi bhagavan pūrvaṃ bodhisattvacaryāṃ caran pūrvakāṇāṃ tathāgatānām arhatāṃ",
  "S06psp_2-3u:48_1": "samyaksaṃbuddhānām antike taiḥ śrāvakaiḥ ṣaṭsu pāramitāsv avavadito 'nuśiṣṭaḥ saṃdarśitaḥ",
  "S06psp_2-3u:48_2": "samuttejitaḥ saṃpraharṣitaḥ samādāpito niveśitaḥ pratiṣṭhāpito yato bhagavān bodhisattvabhūtaḥ",
  "S06psp_2-3u:48_3": "ṣaṭsu pāramitāsu śikṣitvānuttarāṃ samyaksaṃbodhim abhisaṃbuddhaḥ. evam eva bhagavann",
  "S06psp_2-3u:48_4": "asmābhir api bodhisattvā mahāsattvāḥ ṣaṭsu pāramitāsv avavaditavyā anuśāsitavyāḥ.",
  "S06psp_2-3u:48_5": "saṃdarśayitavyāḥ samādāpayitavyāḥ samuttejayitavyāḥ saṃpraharṣayitavyā niveśayitavyāḥ",
  "S06psp_2-3u:48_6": "pratiṣṭhāpayitavyā asmābhir api bodhisattvā mahāsattvā avavaditā anuśiṣṭāḥ saṃdarśitāḥ",
  "S06psp_2-3u:48_7": "samuttejjitāḥ saṃpraharṣitāḥ samādāpitā niveśitāḥ pratiṣṭhāpitā anuttarāṃ samyaksaṃbodhim abhisaṃbhotsyante.",
  "S06psp_2-3u:49": "atha khalv āyuṣmān subhūtiḥ śakraṃ devānām indram etad avocat:",
  "S06psp_2-3u:50_0": "tena hi kauśika śṛṇu sādhu ca suṣṭhu ca manasikuru bhāṣiṣye yathā bodhisattvena mahāsattvena",
  "S06psp_2-3u:50_1": "prajñāpāramitāyāṃ sthātavyaṃ yathā pratipattavyaṃ rūpaṃ kauśika rūpeṇa śūnyaṃ vedanā",
  "S06psp_2-3u:50_2": "saṃjñā saṃskārā vijñānaṃ kauśika vijñānena śūnyaṃ bodhisattvo bodhisattvena śūnyaḥ,",
  "S06psp_2-3u:51": "iti hi kauśika yā ca rūpaśūnyatā,",
  "S06psp_2-3u:52": "yā ca vedanāsaṃjñāsaṃskāravijñānaśūnyatā,",
  "S06psp_2-3u:53": "yā ca bodhisattvaśūnyatā,",
  "S06psp_2-3u:54": "advayam etad advaidhīkāram. evaṃ hi kauśika bodhisattvena mahāsattvena prajñāpāramitāyāṃ sthātavyam.",
  "S06psp_2-3u:55": "punar aparaṃ kauśika cakṣuś cakṣuṣā śūnyam. evaṃ śrotraṃ ghrāṇaṃ jihvā kāyo mano manasā śūnyaṃ bodhisattvo bodhisattvena śūnyaḥ,",
  "S06psp_2-3u:56": "iti hi yā ca cakṣuḥśūnyatā,",
  "S06psp_2-3u:57": "yā ca śrotraghrāṇajihvākāyamanaḥśūnyatā,",
  "S06psp_2-3u:58": "yā ca bodhisattvaśūnyatā,",
  "S06psp_2-3u:59": "advayam etad advaidhīkāram. evaṃ hi kauśika bodhisattvena mahāsattvena prajñāpāramitāyāṃ sthātavyam.",
  "S06psp_2-3u:60": "punar aparaṃ kauśika pṛthivīdhātuḥ pṛthivīdhātunā śūnyaḥ. evam abdhātus tejodhātur vāyudhātur ākāśadhātur vijñānadhātur vijñānadhātunā śūnyaḥ bodhisattvo bodhisattvena śūnyaḥ,",
  "S06psp_2-3u:61": "iti hi pṛthivīdhātuśūnyatā cābdhātuśūnyatā ca tejodhātuśūnyatā ca vāyudhātusūnyatā cākāśadhātuśūnyatā ca vijñānadhātuśūnyatā (PSP_2-3:6)",
  "S06psp_2-3u:62": "ca bodhisattvaśūnyatā cādvayam etad advaidhīkāram. evaṃ hi kauśika bodhisattvena mahāsattvena prajñāpāramitāyāṃ sthātavyam.",
  "S06psp_2-3u:63": "punar aparaṃ kauśika,",
  "S06psp_2-3u:64_0": "avidyāvidyayā śūnyā. evaṃ saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇopādānaṃ",
  "S06psp_2-3u:64_1": "bhavo jātir jarāmaraṇaṃ jarāmaraṇena sūnyam. avidyānirodho 'vidyānirodhena śūnyaḥ.",
  "S06psp_2-3u:64_2": "evaṃ saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇopādānaṃ bhavo jātir",
  "S06psp_2-3u:64_3": "jarāmaraṇanirodho jarāmaraṇanirodhena śūnyaḥ bodhisattvo bodhisattvena śūnyaḥ,",
  "S06psp_2-3u:65_0": "iti hy avidyāśūnyatā cāvidyānirodhaśūnyatā yāvaj jarāmaraṇaśūnyatā ca jarāmaraṇanirodhaśūnyatā",
  "S06psp_2-3u:65_1": "ca bodhisattvaśūnyatā cādvayam etad advaidhīkāram. evaṃ hi kauśika bodhisattvena",
  "S06psp_2-3u:65_2": "mahāsattvena prajñāpāramitāyāṃ sthātavyam.",
  "S06psp_2-3u:66": "punar aparaṃ kauśika dānapāramitā dānapāramitayā śūnyā. evaṃ śīlapāramitā kṣāntipāramitā vīryapāramitā dhyānapāramitā,",
  "S06psp_2-3u:67": "prajñāpāramitā prajñāpāramitayā śūnyā,",
  "S06psp_2-3u:68": "bodhisattvo bodhisattvena śūnyaḥ,",
  "S06psp_2-3u:69": "iti hi dānapāramitāśūnyatā ca śīlakṣāntivīryadhyānaprajñāpāramitāśūnyatā ca bodhisattvaśūnyatā cādvayam etad advaidhīkāram.",
  "S06psp_2-3u:70_0": "punar aparaṃ kauśika adhyātmaśūnyatādhyātmaśūnyatayā śūnyā. evaṃ bahirdhāśūnyatādhyātmabahirdhāśūnyatā",
  "S06psp_2-3u:70_1": "yāvad abhāvasvabhāvaśūnyatābhāvasvabhāvaśūnyatayā śūnyā bodhisattvo bodhisattvena śūnyaḥ,",
  "S06psp_2-3u:71": "iti hy adhyātmaśūnyatā ca bahirdhāśūnyatā cādhyātmabahirdhāśūnyatā ca yāvad abhāvasvabhāvaśūnyatā ca bodhisattvaśūnyatā cādvayam etad advaidhīkāram.",
  "S06psp_2-3u:72_0": "punar aparaṃ kauśika smṛtyupasthānāni smṛtyupasthānaiḥ śūnyāni. evaṃ samyakprahāṇarddhipādendriyabalabodhyaṅgamārgābhijñāryasatyāpramāṇadhyānārūpyasamāpattidaśabalavaiśāradyapratisaṃvido",
  "S06psp_2-3u:72_1": "'ṣṭādaśāveṇikā buddhadharmā aṣṭādaśabhir āveṇikair buddhadharmaiḥ śūnyā bodhisattvo",
  "S06psp_2-3u:72_2": "bodhisattvena śūnyaḥ,",
  "S06psp_2-3u:73": "iti hi smṛtyupasthānaśūnyatā ca yāvad āveṇikabuddhadharmaśūnyatā ca bodhisattvaśūnyatā cādvayam etad advaidhīkāram.",
  "S06psp_2-3u:74": "punar aparaṃ kauśika samādhiḥ samādhinā śūnyaḥ. dhāraṇīmukhāni (PSP_2-3:7)",
  "S06psp_2-3u:75": "dhāraṇīmukhaiḥ śūnyāni bodhisattvo bodhisattvena śūnyaḥ,",
  "S06psp_2-3u:76": "iti hi samādhiśūnyatā ca dhāraṇīmukhaśūnyatā ca bodhisattvaśūnyatā cādvayam etad advaidhīkāram.",
  "S06psp_2-3u:77_0": "punar aparaṃ kauśika śrāvakayānaṃ śrāvakayānena śūnyaṃ pratyekabuddhayānaṃ pratyekabuddhayānena",
  "S06psp_2-3u:77_1": "śūnyaṃ mahāyānaṃ mahāyānena śūnyaṃ śrāvakaḥ śrāvakatvena śūnyaḥ pratyekabuddhaḥ pratyekabuddhatvena",
  "S06psp_2-3u:77_2": "śūnyaḥ bodhisattvo bodhisattvena śūnyaḥ buddho buddhatvena śūnyaḥ,",
  "S06psp_2-3u:78_0": "iti hi śrāvakayānaśūnyatā ca yāvan mahāyānaśūnyatā ca śrāvakaśūnyatā ca yāvad buddhaśūnyatā",
  "S06psp_2-3u:78_1": "cādvayam etad advaidhīkāram. evaṃ hi kauśika bodhisattvena mahāsattvena prajñāpāramitāyāṃ",
  "S06psp_2-3u:78_2": "sthātavyam. ity uṣmagatam",
  "S06psp_2-3u:79": "atha khalu sakro devānām indraḥ subhūtiṃ sthaviram etad avocat:",
  "S06psp_2-3u:80": "kathaṃ bhadanta subhūte bodhisattvena mahāsattvena prajñāpāramitāyāṃ sthātavyaṃ?",
  "S06psp_2-3u:81": "subhūtir āha:",
  "S06psp_2-3u:82_0": "iha kauśika bodhisattvena mahāsattvena rūpe na sthātavyaṃ na vedanāyāṃ na saṃjñāyāṃ",
  "S06psp_2-3u:82_1": "na saṃskāreṣu vijñāne na sthātavyam upalambhayogena. cakṣuṣi na sthātavyaṃ rūpe na",
  "S06psp_2-3u:82_2": "sthātavyaṃ cakṣurvijñāne na sthātavyaṃ cakṣuḥsaṃsparśe na sthātavyaṃ cakṣuḥsaṃsparśajāyāṃ",
  "S06psp_2-3u:82_3": "vedanāyāṃ na sthātavyam,",
  "S06psp_2-3u:83_0": "evaṃ śrotraghrāṇajihvākāyamanasi na sthātavyaṃ dharmeṣu na sthātavyaṃ manovijñāne",
  "S06psp_2-3u:83_1": "na sthātavyaṃ manaḥsaṃsparśe na sthātavyaṃ manaḥsaṃsparśajāyāṃ vedanāyāṃ na sthātavyam",
  "S06psp_2-3u:83_2": "upalambhayogena. pṛthivīdhātau na sthātavyaṃ abdhātau na sthātavyaṃ tejodhātau na",
  "S06psp_2-3u:83_3": "sthātavyaṃ vāyudhātau na sthātavyam ākāśadhātau na sthātavyaṃ vijñānadhātau na sthātavyam",
  "S06psp_2-3u:83_4": "upalambhayogena. smṛtyupasthāneṣu na sthātavyam. evaṃ samyakprahāṇarddhipādendriyabalabodhyaṅgamārgābhijñāryasatyāpramāṇadhyānārūpyasamāpattidaśabalavaiśāradyapratisaṃvidāveṇikabuddhadharmeṣu",
  "S06psp_2-3u:83_5": "na sthātavyam upalambhayogena. srotaāpattiphale na sthātavyam evaṃ sakṛdāgāmiphale",
  "S06psp_2-3u:83_6": "'nāgāmiphale 'rhattvaphale pratyekabuddhatvaphale yāvad buddhatve na sthātavyam upalambhayogena. iti mūrdhagatam",
  "S06psp_2-3u:84": "rūpaṃ nityam iti na sthātavyam,",
  "S06psp_2-3u:85": "evam anityam iti sukham iti duḥkham ity ātmety anātmeti śāntam ity aśāntam iti viviktam ity aviviktam iti na sthātavyaṃ,",
  "S06psp_2-3u:86": "rūpaṃ śūnyam ity aśūnyam iti nimittam ity animittam iti praṇihitam ity apraṇihitam iti na sthātavyam upalambhayogena. vedanā saṃjñā saṃskārā vijñānaṃ (PSP_2-3:8)",
  "S06psp_2-3u:87_0": "nityam iti na sthātavyam evam anityam iti sukham iti duḥkham ity ātmety anātmeti",
  "S06psp_2-3u:87_1": "śāntam ity aśāntam iti viviktam ity aviviktam iti na sthātavyam. vijñānaṃ śūnyam",
  "S06psp_2-3u:87_2": "ity aśūnyam iti nimittam ity animittam iti praṇihitam ity apraṇihitam iti na sthātavyam",
  "S06psp_2-3u:87_3": "upalambhayogena. evaṃ vyastasamasteṣu skandhadhātvāyatanapratītyasamupādāṅgeṣu pāramitāsu",
  "S06psp_2-3u:87_4": "bodhipakṣyeṣu dharmeṣv apramāṇadhyānārūpyasamāpattiṣu satyābhijñāsu samādhiṣu sarvadhāraṇīmukheṣu",
  "S06psp_2-3u:87_5": "daśabalavaiśāradyapratisaṃvitsv aṣṭādaśāveṇikeṣu buddhadharmeṣu yāvat sarvākārajñatāyāṃ",
  "S06psp_2-3u:87_6": "sarveṣu teṣu nityam iti na sthātavyam evam anityam iti sukham iti duḥkham ity ātmeti",
  "S06psp_2-3u:87_7": "anātmeti śāntam ity aśāntam iti viviktam ity aviviktam iti na sthātavyaṃ,",
  "S06psp_2-3u:88": "śūnyam iti aśūnyam iti nimittam ity animittam iti praṇihitam ity apraṇihitam iti na sthātavyam upalambhayogena.",
  "S06psp_2-3u:89_0": "punar aparaṃ kauśika srotaāpattiphalam asaṃskṛtaprabhāvitam iti na sthātavyam evaṃ",
  "S06psp_2-3u:89_1": "sakṛdāgāmiphalam anāgāmiphalam arhattvaṃ pratyekabuddhatvam asaṃskṛtaprabhāvitam iti na sthātavyaṃ,",
  "S06psp_2-3u:90": "buddhatvam asaṃskṛtaprabhāvitam iti na sthātavyaṃ. srotaāpanno dakṣiṇīya iti na sthātavyam,",
  "S06psp_2-3u:91": "evaṃ sakṛdāgāmī,",
  "S06psp_2-3u:92": "anāgāmī,",
  "S06psp_2-3u:93": "arhan pratyekabuddhas tathāgato dakṣiṇīya iti na sthātavyam upalambhayogena. iti kṣāntigatam",
  "S06psp_2-3u:94_0": "punar aparaṃ kauśika bodhisattvena mahāsattvena prathamāyāṃ bhūmau na sthātavyam.",
  "S06psp_2-3u:94_1": "evaṃ dvitīyāyāṃ bhūmau tṛtīyāyāṃ bhūmau caturthyāṃ bhūmau pañcamyāṃ bhūmau ṣaṣṭhyāṃ",
  "S06psp_2-3u:94_2": "bhūmau saptamyāṃ bhūmāv aṣṭamyāṃ bhūmau navamyāṃ bhūmau daśamyāṃ bhūmau na sthātavyam",
  "S06psp_2-3u:94_3": "upalambhayogena. prathamacittotpāde sthitvā dānapāramitāṃ paripūrayiṣyāmīti na sthātavyam.",
  "S06psp_2-3u:94_4": "evaṃ śīlapāramitāṃ kṣāntipāramitāṃ vīryapāramitāṃ dhyānapāramitāṃ prajñāpāramitāṃ",
  "S06psp_2-3u:94_5": "paripūrayiṣyāmīti na sthātavyam upalambhayogena. evaṃ smṛtyupasthānasamyakprahāṇarddhipādendriyabalabodhyaṅgamārgān",
  "S06psp_2-3u:94_6": "paripūrayiṣyāmīti na sthātavyam upalambhayogena. bodhisattvaniyāmam avakrāmayiṣyāmīti",
  "S06psp_2-3u:94_7": "bodhisattvena mahāsattvena na sthātavyam upalambhayogena. bodhisattvaniyāmam avakramyāvinivartanīyabhūmau sthāsyāmīti,",
  "S06psp_2-3u:95_0": "evam api bodhisattvena mahāsattvena na sthātavyam upalambhayogena. pañcābhijñāḥ paripūrayiṣyāmīti",
  "S06psp_2-3u:95_1": "bodhisattvena mahāsattvena na sthātavyam upalambhayogena. pañcasu bodhisattvābhijñāsu",
  "S06psp_2-3u:95_2": "sthitvāsaṃkhyeyāny aprameyāny aparimāṇāni buddhakṣetrāṇy upasaṃkramiṣyāmīti, (PSP_2-3:9)",
  "S06psp_2-3u:96_0": "buddhāṃś ca bhagavato darśanāya vandanāya pūjanāya paryupāsanāya dharmaśravaṇāya",
  "S06psp_2-3u:96_1": "ca śrutvā ca tathatvāya pratipatsye pareṣāṃ ca dharmaṃ deśayiṣyāmīti bodhisattvena",
  "S06psp_2-3u:96_2": "mahāsattvena na sthātavyam upalambhayogena. yādṛśāni ca teṣāṃ buddhānāṃ bhagavatāṃ",
  "S06psp_2-3u:96_3": "buddhakṣetrāṇi tādṛśāni niṣpādayiṣyāmīti bodhisattvena mahāsattvena na sthātavyam",
  "S06psp_2-3u:96_4": "upalambhayogena. sattvān anuttarāyāṃ samyaksaṃbodhau paripācayiṣyāmīti bodhisattvena",
  "S06psp_2-3u:96_5": "mahāsattvena na sthātavyam upalambhayogena. aprameyeṣv asaṃkhyeyeṣu lokadhātuṣv gatvā",
  "S06psp_2-3u:96_6": "tathāgatān arhataḥ samyaksaṃbuddhān satkariṣyāmīti gurukariṣyāmīti mānayiṣyāmīti",
  "S06psp_2-3u:96_7": "puṣpadhūpagandhamālyavilepanacūrṇacīvaracchatradhvajapatākāduṣyakoṭīniyutaśatasahasrais",
  "S06psp_2-3u:96_8": "tāṃs tathāgatān pūjayiṣyāmīti,",
  "S06psp_2-3u:97_0": "evam api na sthātavyam aprameyān asaṃkhyeyān sattvān anuttarāyāṃ samyaksaṃbodhau",
  "S06psp_2-3u:97_1": "pratiṣṭhāpayiṣyāmīti bodhisattvena mahāsattvena na sthātavyaṃ. pañca cakṣūṃṣi utpādayiṣyāmīti",
  "S06psp_2-3u:97_2": "na sthātavyaṃ māṃsacakṣur divyacakṣuḥ prajñācakṣur dharmacakṣur buddhacakṣur utpādayiṣyāmīti",
  "S06psp_2-3u:97_3": "na sthātavyaṃ sarvasamādhīn niṣpādayiṣyāmīti na sthātavyaṃ. yena yena punaḥ samādhinākāṅkṣiṣyāmi",
  "S06psp_2-3u:97_4": "vikrīḍituṃ tena tena samādhinā vikrīḍiṣyāmīti na sthātavyaṃ sarvadhāraṇīmukhāni niṣpādayiṣyāmīti",
  "S06psp_2-3u:97_5": "na sthātavyam. apramāṇadhyānārūpyasamāpattir niṣpādayiṣyāmīti na sthātavyam. daśatathāgatabalāni",
  "S06psp_2-3u:97_6": "niṣpādayiṣyāmīti na sthātavyaṃ. catvāri vaiśāradyāni niṣpādayiṣyāmīti na sthātavyaṃ.",
  "S06psp_2-3u:97_7": "catasraḥ pratisaṃvido niṣpādayiṣyāmīti na sthātavyam. aṣṭādaśāveṇikān buddhadharmān",
  "S06psp_2-3u:97_8": "pariniṣpādayiṣyāmīti bodhisattvena mahāsattvena na sthātavyam upalambhayogena. mahāmaitrīṃ",
  "S06psp_2-3u:97_9": "mahākaruṇāṃ niṣpādayiṣyāmīti na sthātavyam. dvātriṃśac ca mahāpuruṣalakṣaṇāni kāye",
  "S06psp_2-3u:97_10": "niṣpādayiṣyāmīti na sthātavyam. aśītyanuvyañjanāni niṣpādayiṣyāmīti bodhisattvena",
  "S06psp_2-3u:97_11": "mahāsattvena na sthātavyam upalambhayogena. śraddhānusārī dharmānusāry aṣṭamakaḥ",
  "S06psp_2-3u:97_12": "srotaāpannaḥ saptakṛtvo bhavaparama iti na sthātavyam. kulaṃkula iti ekavīcika iti",
  "S06psp_2-3u:97_13": "na sthātavyam. samaśīrṣaḥ pudgala iti na sthātavyam. āyuḥkṣaye kleśakṣaye ca na sthātavyam.",
  "S06psp_2-3u:97_14": "srotaāpanno 'vinipātadharma iti na sthātavyaṃ. sakṛdāgāmī sakṛd imaṃ lokam āgamya",
  "S06psp_2-3u:97_15": "duḥkhasyāntaṃ kariṣyāntaṃ kariṣyāmīti na sthātavyam. anāgāmy anāgāmiphalaṃ sākṣātkriyāyai",
  "S06psp_2-3u:97_16": "pratipanna iti na sthātavyam. anāgāmī tatraiva parinirvāyīti na sthātavyam. arhann",
  "S06psp_2-3u:97_17": "arhatphalaṃ sākṣātkriyāyai pratipanna iti na sthātavyam. arhann (PSP_2-3:10)",
  "S06psp_2-3u:98_0": "ihaivānupadhiśeṣe nirvāṇadhātau parinirvāyīti na sthātavyam. pratyekabuddha iti na",
  "S06psp_2-3u:98_1": "sthātavyam. bodhisattvo 'tikramya śrāvakābhūmiṃ ca pratyekabuddhabhūmiṃ ca bodhisattvabhūmau",
  "S06psp_2-3u:98_2": "ca sthāsyāmīti na sthātavyam. mārgajñatājñāne na sthātavyam upalambhayogena. sarvākāreṇa",
  "S06psp_2-3u:98_3": "sarvadharmān abhisaṃbuddhya sarvavāsanānusaṃdhikleśakṣayāt tathāgato 'rhan samyaksaṃbuddho",
  "S06psp_2-3u:98_4": "'nuttarāṃ samyaksaṃbodhim abhisaṃbuddhya dharmacakraṃ pravartayiṣyāmīti na sthātavyam.",
  "S06psp_2-3u:98_5": "buddhakṛtyaṃ kṛtvāsaṃkhyeyān aprameyān sattvān parinirvāpayiṣyāmīti,",
  "S06psp_2-3u:99_0": "evam api na sthātavyam. caturṣv ṛddhipādeṣv indriyeṣu sthitvā tathārūpaṃ samādhiṃ",
  "S06psp_2-3u:99_1": "samāpatsye yathārūpeṇa samādhinā gaṅgānadīvālukopamān kalpān sthāsyāmīti na sthātavyam",
  "S06psp_2-3u:99_2": "upalambhayogena. aparimitaṃ ma āyuḥpramāṇaṃ bhaviṣyatīti na sthātavyam upalambhayogena.",
  "S06psp_2-3u:99_3": "dvātriṃśanmahāpuruṣalakṣaṇeṣv ekaikalakṣaṇaṃ śatapuṇyapariniṣpannaṃ bhaviṣyatīti",
  "S06psp_2-3u:99_4": "na sthātavyaṃ. yāvantaḥ pūrveṇa gaṅgānadīvālukopamā lokadhātava evaṃ dakṣiṇapaścimottareṇa",
  "S06psp_2-3u:99_5": "gaṅgānadivālukopamā lokadhātavas tāvat mamaikaikaṃ buddhakṣetraṃ bhaviṣyatīti na",
  "S06psp_2-3u:99_6": "sthātavyam. vajramayo me trisāhasramahāsāhasro lokadhātur bhaviṣyatīti na sthātavyam.",
  "S06psp_2-3u:99_7": "bodhivṛkṣān me tādṛggandho niścared,",
  "S06psp_2-3u:100": "yas taṃ gandhaṃ ghrāyeta tasya sarvakāyasya na rāgo bādheta,",
  "S06psp_2-3u:101": "na dveṣo bādheta,",
  "S06psp_2-3u:102": "na moho bādheta,",
  "S06psp_2-3u:103": "na kasyacic chrāvakacittaṃ vā pratyekabuddhacittaṃ vā syāt,",
  "S06psp_2-3u:104": "sarve ca te sattvā niyatā bhaviṣyanty anuttarāyāṃ samyaksaṃbodhau,",
  "S06psp_2-3u:105": "ye ca te sattvās taṃ gandhaṃ ghrāsyanti teṣāṃ na kaścid vyādhir bhaved iti evam api na sthātavyaṃ. tatra ca buddhakṣetre na rūpaśabdo,",
  "S06psp_2-3u:106": "na vedanāyā,",
  "S06psp_2-3u:107": "na saṃjñāyā,",
  "S06psp_2-3u:108": "na saṃskārāṇāṃ,",
  "S06psp_2-3u:109": "na vijñānaśabdo bhaviṣyatīti na sthātavyam. na dānapāramitāyāḥ śabdo bhaviṣyatīti,",
  "S06psp_2-3u:110": "evaṃ na śīlapāramitāyā na kṣāntipāramitāyā na vīryapāramitāyā na dhyānapāramitāyā na prajñāpāramitāyāḥ śabdo bhaviṣyatīti na sthātavyam. na smṛtyupasthānaśabdo bhaviṣyatīti,",
  "S06psp_2-3u:111": "na samyakprahāṇarddhipādendriyabalabodhyaṅgamārgāpramāṇadhyānārūpyasamāpattyabhijñāryasatyadaśabalavaiśāradyapratisaṃvidaṣṭādaśāveṇikabuddhadharmaśabdo bhaviṣyatīti,",
  "S06psp_2-3u:112": "evaṃ na yāvat srotaāpannasakṛdāgāmyanāgāmyarhatpratyekabuddhabodhisattvabuddhaśabdo bhaviṣyatīti na sthātavyaṃ,",
  "S06psp_2-3u:113": "vistareṇa kartavyam. tat kasya hetos?",
  "S06psp_2-3u:114": "tathāgatenārhatā samyaksaṃbuddhenānuttarāṃ samyaksaṃbodhim abhisaṃbudhya (PSP_2-3:11)",
  "S06psp_2-3u:115": "sarvadharmā nopalabdhāḥ. evaṃ hi kauśika bodhisattvena mahāsattvena prajñāpāramitāyām upalambhayogena na sthātavyam.",
  "S06psp_2-3u:116": "atha khalv āyuṣmataḥ śāriputrasyaitad abhavat:",
  "S06psp_2-3u:117": "kathaṃ punar bodhisattvena mahāsattvena prajñāpāramitāyāṃ sthātavyam? iti.",
  "S06psp_2-3u:118": "atha khalv āyuṣmān subhūtir āyuṣmataḥ śāriputrasya cetasaiva cetaḥparivitarkam ājñāya āyuṣmantaṃ śāriputram etad avocat:",
  "S06psp_2-3u:119": "tat kiṃ manyase?",
  "S06psp_2-3u:120": "tvam āyuṣmañ śāriputra kva tathāgataḥ sthita iti",
  "S06psp_2-3u:121": "śāriputra āha:",
  "S06psp_2-3u:122_0": "na kvacid āyuṣman subhūte tathāgataḥ sthitaḥ. apratiṣṭhitamānasaḥ sa khalu punas",
  "S06psp_2-3u:122_1": "tathāgato 'rhan samyaksaṃbuddhaḥ sa na rūpe sthito na vedanāyāṃ na saṃjñāyāṃ na saṃskāreṣu",
  "S06psp_2-3u:122_2": "na vijñāne sthito na saṃskṛte dhātau sthito nāsaṃskṛte dhātau sthitaḥ. evaṃ na vyastasamasteṣu",
  "S06psp_2-3u:122_3": "skandhadhātvāyatanapratītyasamutpādāṅgeṣu na pāramitāsu na bodhipakṣyeṣu dharmeṣu",
  "S06psp_2-3u:122_4": "nāpramāṇadhyānārūpyasamāpattiṣu nābhijñāsu na satyeṣu sthito na sarvaśūnyatāsu na",
  "S06psp_2-3u:122_5": "sarvasamādhiṣu na sarvadhāraṇīmukheṣu sthitaḥ,",
  "S06psp_2-3u:123": "na balavaiśāradyapratisaṃvidāveṇikeṣu buddhadharmeṣu sthito na sarvajñatāyāṃ sthitaḥ.",
  "S06psp_2-3u:124": "atha khalv āyuṣmān subhūtir āyuṣmantaṃ śāriputram etad avocat:",
  "S06psp_2-3u:125": "evaṃ hy āyuṣmañ śāriputra bodhisattvena mahāsattvena prajñāpāramitāyāṃ sthātavyaṃ. yathā tathāgato 'rhan samyaksaṃbuddho na rūpe sthito nāsthitaḥ,",
  "S06psp_2-3u:126_0": "na vedanāyāṃ na saṃjñāyāṃ na saṃskāreṣu na vijñāne sthito nāsthitaḥ. evaṃ hy āyuṣmañ",
  "S06psp_2-3u:126_1": "śariputra bodhisattvena mahāsattvena prajñāpāramitāyāṃ sthātavyaṃ. sthāsyāmīty asthānayogena.",
  "S06psp_2-3u:126_2": "ity agradharmagatam ity uktaḥ śrāvakamārgaḥ",
  "S06psp_2-3u:127": "atha khalu tatra pariṣadi keṣāṃcid devaputrāṇām etad abhavat:",
  "S06psp_2-3u:128_0": "yāni tāni yakṣāṇāṃ yakṣarutāni yakṣapadāni yakṣamantritāni yakṣapravyāhṛtāni prajñāyante",
  "S06psp_2-3u:128_1": "tāni jalpyamānāni. idaṃ punar na vijñāyate yad āryasthaviraḥ subhūtiḥ prajñāpāramitāṃ",
  "S06psp_2-3u:128_2": "bhāṣate pravyāharati deśayaty upadiśati.",
  "S06psp_2-3u:129": "atha khalv āyuṣmān subhūtis teṣāṃ devaputrāṇāṃ cetasaiva cetaḥiparivitarkam ājñāya tān devaputrān āmantrayāmāsa:",
  "S06psp_2-3u:130": "na vijñāyate devaputrā yan mantryate? (PSP_2-3:12)",
  "S06psp_2-3u:131": "devaputrā āhuh:",
  "S06psp_2-3u:132": "na vijñāyate āryasubhūte.",
  "S06psp_2-3u:133": "subhūtir āha:",
  "S06psp_2-3u:134": "tathā hi devaputrā ekākṣaram apy atra na pravyāhriyate,",
  "S06psp_2-3u:135": "tan na śrūyate,",
  "S06psp_2-3u:136": "tan na vijñāyate,",
  "S06psp_2-3u:137": "tat kasya hetoḥ?",
  "S06psp_2-3u:138_0": "anakṣarā hi prajñāpāramitā tasmān nāsti jñātā na śrotā na deśayitā anakṣarā tathāgatānām",
  "S06psp_2-3u:138_1": "arhatāṃ samyaksaṃbuddhānāṃ bodhiḥ. tadyathāpi nāma devaputrās tathāgato 'rhan samyaksaṃbuddho",
  "S06psp_2-3u:138_2": "buddhanirmitaṃ nirmimīyāc catasraś ca pariṣado bhikṣubhikṣuṇyupāsakopāsikāḥ so 'bhinirmāya",
  "S06psp_2-3u:138_3": "tāsāṃ catasṛṇāṃ pariṣadāṃ dharmaṃ deśayet,",
  "S06psp_2-3u:139": "tat kiṃ manyadhve?",
  "S06psp_2-3u:140": "devaputrā api nu tatra kiṃcid deśitaṃ vā śrutaṃ vājñātaṃ vā.",
  "S06psp_2-3u:141": "devaputrā āhuh:",
  "S06psp_2-3u:142": "no bhadanta.",
  "S06psp_2-3u:143": "subhūtir āha:",
  "S06psp_2-3u:144_0": "evam eva devaputrāḥ. sarvadharmā nirmitopamās tatra na kenacid deśitaṃ na kenacic",
  "S06psp_2-3u:144_1": "chrutaṃ na kenacid ājñātam. tadyathāpi nāma devaputrāḥ puruṣaḥ suptaḥ. svapnāntaragatas",
  "S06psp_2-3u:144_2": "tathāgatam arhantaṃ samyaksaṃbuddhaṃ paśyed dharmaṃ deśayantaṃ. tat kiṃ manyadhve?",
  "S06psp_2-3u:145": "devaputrā api nu tatra kiṃcid deśitaṃ vā śrutaṃ vājñātaṃ vā.",
  "S06psp_2-3u:146": "devaputrā āhuḥ.:",
  "S06psp_2-3u:147": "na bhadanta subhūte.",
  "S06psp_2-3u:148": "subhūtir āha :",
  "S06psp_2-3u:149_0": "evaṃ devaputrāḥ svapnopamāḥ. sarve dharmās tatra na kenacic chrutaṃ na kenacid deśitaṃ",
  "S06psp_2-3u:149_1": "na kenacid ājñātam. tadyathāpi nāma devaputrā dvau puruṣau parvatakandare sthitvā",
  "S06psp_2-3u:149_2": "buddhasya varṇaṃ bhāṣeyātāṃ dharmasya varṇaṃ bhāṣeyātāṃ saṃghasya varṇaṃ bhāṣeyātām.",
  "S06psp_2-3u:149_3": "tato dvayor api tayoḥ pratiśrutkāsvaro niścaret. tat kiṃ manyadhve?",
  "S06psp_2-3u:150": "devaputrā api nu tayā pratiśrutkayā dvitīyaḥ. pratiśrutkāśabdo vijñāpito bhavet.",
  "S06psp_2-3u:151": "devaputrā āhuḥ:",
  "S06psp_2-3u:152": "no bhadanta subhūte.",
  "S06psp_2-3u:153": "subhūtir āha:",
  "S06psp_2-3u:154_0": "evam eva devaputraḥ. sarvadharmāḥ pratiśrutkopamās tatra na kiṃcid deśyate na śrūyate",
  "S06psp_2-3u:154_1": "na vijñāyate. tadyathāpi nāma devaputrā dakṣo māyākāro vā māyākārāntevāsī vā caturmahāpathe",
  "S06psp_2-3u:154_2": "tathāgatam arhantaṃ samyaksaṃbuddhaṃ nirmimīyāc catasraś ca pariṣadaḥ so 'bhinirmāya",
  "S06psp_2-3u:154_3": "nirmitānāṃ catasṛṇāṃ pariṣadāṃ dharmaṃ deśayet. tat kiṃ manyadhve?",
  "S06psp_2-3u:155": "devaputrā api nu tatra kenacid deśitaṃ vā śrutaṃ vā vijñātaṃ vā bhavet.",
  "S06psp_2-3u:156": "devaputrā āhuḥ:",
  "S06psp_2-3u:157": "no bhadanta subhūte.",
  "S06psp_2-3u:158": "subhūtir āha:",
  "S06psp_2-3u:159": "evam eva devaputrā māyopamāḥ sarvadharmā na tatra kaścid (PSP_2-3:13)",
  "S06psp_2-3u:160": "deśayitā na śrotā na vijñātā. iti paropadeśavaiyarthyam",
  "S06psp_2-3u:161": "atha khalu teṣāṃ devaputrāṇām etad abhavat:",
  "S06psp_2-3u:162": "uttānīkariṣyati batāyam āryasubhūtiḥ prajñāpāramitām iti,",
  "S06psp_2-3u:163": "atha punar gambhirād gambhīrataraṃ deśayati,",
  "S06psp_2-3u:164": "sūkṣmāt sūkṣmataraṃ deśayati. iti jñānagambhīratā",
  "S06psp_2-3u:165": "atha khalv āyuṣmān subhūtis tān devaputrān etad avocat:",
  "S06psp_2-3u:166": "na hi devaputrā rūpaṃ gambhīraṃ vā sūkṣmaṃ vā,",
  "S06psp_2-3u:167": "na vedanā na saṃjñā na saṃskārā na vijñānaṃ gambhīraṃ vā sūkṣmaṃ vā. tat kasya hetor?",
  "S06psp_2-3u:168_0": "na rūpasya svabhāvo gambhiro na sūkṣmaḥ na vedanāyā na saṃjñāyā na saṃskārāṇāṃ na",
  "S06psp_2-3u:168_1": "vijñānasya svabhāvo gambhīro na sūkṣmaḥ. na cakṣuṣaḥ svabhāvo gambhīro na sūkṣmaḥ",
  "S06psp_2-3u:168_2": "na śrotasya na ghrāṇasya na jihvāyā na kāyasya na manasaḥ svabhāvo gambhīro na sūkṣmaḥ.",
  "S06psp_2-3u:168_3": "na pṛthivīdhātoḥ. svabhāvo gambhīro na sūkṣmaḥ,",
  "S06psp_2-3u:169": "nābdhātor na tejodhātor na vāyudhātor nākāśadhātor na vijñānadhātoḥ. svabhāvo gambhīro na sūkṣmaḥ. na dānapāramitāyāḥ svabhāvo gambhīro na sūkṣmaḥ,",
  "S06psp_2-3u:170": "na śīlapāramitāyā na kṣāntipāramitāyā na vīryapāramitāyā na dhyānapāramitāyā na prajñāpāramitāyāḥ svabhāvo gambhīro na sūkṣmaḥ nādhyātmaśūnyatāyāḥ svabhāvo gambhīro na sūkṣmaḥ,",
  "S06psp_2-3u:171_0": "na bahirdhāśūnyatāyā nādhyātmabahirdhāśūnyatāyā yāvan nābhāvasvabhāvaśūnyatāyāḥ svabhāvo",
  "S06psp_2-3u:171_1": "gambhīro na sūkṣmaḥ. na smṛtyupasthānānāṃ svabhāvo gambhīro na sūkṣmaḥ. evaṃ samyakprahāṇānām",
  "S06psp_2-3u:171_2": "ṛddhipādānām indriyāṇāṃ balānāṃ bodhyaṅgānām āryāṣṭāṅgasya mārgasya satyānām abhijñānāṃ",
  "S06psp_2-3u:171_3": "caturṇām apramāṇānāṃ caturṇāṃ dhyānānāṃ catasṛṇām ārūpyasamāpattīnāṃ daśānāṃ tathāgatabalānāṃ",
  "S06psp_2-3u:171_4": "caturṇāṃ vaiśāradyānāṃ catasṛnāṃ pratisaṃvidām aṣṭādāśānām āveṇikānāṃ buddhadharmāṇāṃ",
  "S06psp_2-3u:171_5": "svabhāvo gambhīro na sūkṣmaḥ na sarvasamādhidhāraṇīmukhānāṃ svabhāvo gambhiro na sūkṣmaḥ,",
  "S06psp_2-3u:172": "yāvan na sarvākārajñatāyāḥ svabhāvo gambhīro na sūkṣmaḥ.",
  "S06psp_2-3u:173": "atha khalu teṣāṃ devaputrāṇām etad abhavat:",
  "S06psp_2-3u:174": "na khalu punar asyāṃ dharmadeśanāyāṃ rūpaṃ prajñaptaṃ na vedanā na saṃjñā na saṃskārā na vijñānaṃ prajñaptaṃ,",
  "S06psp_2-3u:175": "yāvan na dhātavo nāyatanāni na pratityasamutpādaḥ prajñapto na pāramitā prajñaptā na bodhipakṣā dharmāḥ prajñaptāḥ,",
  "S06psp_2-3u:176": "nāpramāṇadhyānārūpyasamāpattavaḥ,",
  "S06psp_2-3u:177": "na sarvaśūnyatā na sarvasamādhayaḥ na sarvadhāraṇīmukhāni (PSP_2-3:14)",
  "S06psp_2-3u:178_0": "na daśatathāgatabalāni na vaiśāradyāni na pratisaṃvido nāveṇikabuddhadharmāḥ prajñaptāḥ.",
  "S06psp_2-3u:178_1": "nāpīha dharmadeśanāyāṃ srotaāpattiphalaṃ prajñaptaṃ na sakṛdāgāmiphalaṃ nānāgāmiphalaṃ",
  "S06psp_2-3u:178_2": "nārhattvaṃ na pratyekabuddhatvaṃ na bodhisattvatvaṃ prajñaptaṃ na bodhiḥ prajñaptā",
  "S06psp_2-3u:178_3": "nākṣarāṇi prajñaptāni.",
  "S06psp_2-3u:179": "atha khalv āyuṣmān subhūtis tān devaputrān āmantrayāmāsa:",
  "S06psp_2-3u:180": "evam etad devaputrā evam etad,",
  "S06psp_2-3u:181": "anabhilapyā tathāgatānāṃ bodhir apravyāhārā,",
  "S06psp_2-3u:182": "sā na kenacid deśitā na kenacic chrutā na kenacid vijñātā. tena hi devaputrā ye srotaāpattiphale sthātukāmāḥ,",
  "S06psp_2-3u:183": "ye srotaāpattiphalaṃ sākṣātkartukāmā nemāṃ kṣāntim anāgamya,",
  "S06psp_2-3u:184": "ye sakṛdāgāmiphalam anāgāmiphalam arhattvaṃ,",
  "S06psp_2-3u:185": "ye pratyekabuddhatve sthātukāmāḥ,",
  "S06psp_2-3u:186_0": "ye pratyekabuddhatvaṃ prāptukāmā nemāṃ kṣāntim anāgamya. evaṃ hi devaputrā bodhisattvena",
  "S06psp_2-3u:186_1": "mahāsattvena prathamacittotpādam upādāya prajñāpāramitāyāṃ sthātavyam apravyāhārāśravaṇatām upādāya.",
  "S06psp_2-3u:187": "iti pratyekabuddhānāṃ grāhyavikalpaprahāṇam",
  "S06psp_2-3u:188": "atha khalu teṣāṃ devaputrāṇām etad abhavat:",
  "S06psp_2-3u:189": "kiyadrūpāḥ sthavirasya subhūter dharmaśravaṇikā eṣṭavyāḥ.",
  "S06psp_2-3u:190": "atha khalv āyuṣmān subhūtis teṣāṃ devaputrāṇāṃ cetasaiva cetaḥparivitarkam ājñāya tān devaputrān etad avocat:",
  "S06psp_2-3u:191": "māyopamā mama devaputrā dharmaśravaṇikā eṣṭavyā nirmitopamā mama dharmaśravaṇikā eṣṭavyāḥ. te naiva kiṃcic chroṣyanti na paryavāpsyanti na sākṣātkariṣyanti.",
  "S06psp_2-3u:192": "atha khalu te devaputrā āyuṣmantaṃ subhūtisthaviram evam āhuḥ:",
  "S06psp_2-3u:193": "kiṃ punar bhadanta subhūte māyopamās te sattvā māyopamās te dharmaśravaṇikā nirmitopamās te sattvā nirmitopamās te dharmaśravaṇikāḥ?",
  "S06psp_2-3u:194": "subhūtir āha:",
  "S06psp_2-3u:195": "evam etad devaputrā evam etat,",
  "S06psp_2-3u:196": "māyopamās te sattvā māyopamās te dharmaśravaṇikā,",
  "S06psp_2-3u:197": "nirmitopamās te sattvā nirmitopamās te dharmaśravaṇikāḥ. rūpam api devaputrāḥ svapnopamaṃ māyopamaṃ,",
  "S06psp_2-3u:198_0": "vedanā saṃjñā saṃskārā vijñānam api devaputrāḥ svapnopamaṃ māyopamaṃ. cakṣur api",
  "S06psp_2-3u:198_1": "devaputrāḥ svapnopamaṃ māyopamaṃ. evaṃ śrotraṃ ghrāṇaṃ jihvā kāyo mano 'pi devaputrāḥ",
  "S06psp_2-3u:198_2": "svapnopamaṃ māyopamaṃ. rūpam api devaputrāḥ svapnopamaṃ (PSP_2-3:15)",
  "S06psp_2-3u:199_0": "māyopamaṃ. evaṃ śabdagandharasasparśadharmā api devaputrāḥ. svapnopamā māyopamāś.",
  "S06psp_2-3u:199_1": "cakṣurvijñānaṃ cakṣuḥsaṃsparśaś cakṣuḥsaṃsparśajā vedanā svapnopamā māyopamāḥ. evaṃ",
  "S06psp_2-3u:199_2": "śrotraṃ ghrāṇaṃ jihvā kāyo manovijñānaṃ manaḥsaṃsparśo manaḥsaṃsparśajā vedanā svapnopamā",
  "S06psp_2-3u:199_3": "māyopamā. dānapāramitāpi svapnopamā māyopamā. evaṃ śīlapāramitā kṣāntipāramītā vīryapārmitā",
  "S06psp_2-3u:199_4": "dhyānapāramitā prajñāpāramitāpi svapnopamā māyopamā. evam adhyātmaśūmyatā bahirdhāśūnyatādhyātmabahirdhāśūnyatā",
  "S06psp_2-3u:199_5": "yāvad abhāvasvabhāvaśūnyatāpi svapnopamā māyopamā. smṛtyupasthānāny api svapnopamāni.",
  "S06psp_2-3u:199_6": "evaṃ samyakprahāṇarddhipādendriyabalabodhyaṅgāryāṣṭāṅgamārgāpramāṇadhyānārūpyasamāpattayaḥ,",
  "S06psp_2-3u:200_0": "abhijñā satyāni daśa balāni catvāri vaiśāradyāni catasraḥ pratisaṃvido 'ṣṭādaśāveṇikā",
  "S06psp_2-3u:200_1": "api buddhadharmāḥ svapnopamā māyopamāḥ. srotaāpattiphalam api svapnopamaṃ māyopamaṃ.",
  "S06psp_2-3u:200_2": "srotaāpanno 'pi svapnopamo māyopamaḥ. evaṃ sakṛdāgāmiphalam api sakṛdāgāmy apy anāgāmiphalam",
  "S06psp_2-3u:200_3": "apy anāgāmy apy arhatphalam apy arhann api svapnopamo māyopamaḥ pratyekabodhir api",
  "S06psp_2-3u:200_4": "svapnopamā māyopamā,",
  "S06psp_2-3u:201": "pratyekabuddho 'pi svapnopamo māyopamaḥ. bodhisattvatvam api svapnopamaṃ māyopamaṃ,",
  "S06psp_2-3u:202": "bodhisattvo 'pi svapnopamo māyopamo. anuttarā samyaksaṃbodhir api svapnopamā māyopamā,",
  "S06psp_2-3u:203": "buddho 'pi svapnopamo māyopamaḥ.",
  "S06psp_2-3u:204": "atha khalu te devaputrā āyuṣmantaṃ subhūtim etad avocat:",
  "S06psp_2-3u:205": "buddhatvam api sthavira subhūte svapnopamaṃ māyopamam iti vadasi. tat kiṃ manyase?",
  "S06psp_2-3u:206": "nirvāṇam api svapnopamaṃ māyopamaṃ.",
  "S06psp_2-3u:207": "subhūtir āha:",
  "S06psp_2-3u:208": "nirvāṇam apy ahaṃ devaputrāḥ svapnopamaṃ māyopamam iti vadāmi,",
  "S06psp_2-3u:209": "saced ahaṃ devaputrā nirvāṇād api kaṃcid dharmaviśiṣṭataraṃ jāniyāṃ,",
  "S06psp_2-3u:210": "tam apy ahaṃ svapnopamaṃ māyopamaṃ vadeyaṃ. tat kasya hetos?",
  "S06psp_2-3u:211": "tathā hi devaputrāḥ svapnaś ca māyā ca nirvāṇaṃ cādvayam etad advaidhīkāram.",
  "S06psp_2-3u:212": "iti pratyekabuddhānāṃ grāhakavikalpāprahāṇam",
  "S06psp_2-3u:213_0": "atha khalv āyuṣmāñ śāriputra āyuṣmāṃś ca mahāmaudgalyāyana āyuṣmāṃś ca mahākauṣṭhila",
  "S06psp_2-3u:213_1": "āyuṣmāṃś ca mahākātyāyana āyuṣmāṃś ca pūrṇo maitrāyaṇiputra āyuṣmāṃś ca mahākāśyapo",
  "S06psp_2-3u:213_2": "'nekāni ca devakoṭīniyutaśatasahasrāṇy āyuṣmantaṃ subhūtiṃ sthaviram evam āhuḥ:",
  "S06psp_2-3u:214": "ke 'syā bhadanta subhūte evaṃ gambhīrāyāḥ prajñāpāramitāyā evam atarkāyā evam atarkāvacarāyā evaṃ sūkṣmāyā (PSP_2-3:16)",
  "S06psp_2-3u:215": "evaṃ nipuṇāyā evaṃ durdṛśāyā evaṃ duranubodhāyā evaṃ śāntāyā evaṃ praṇītāyā evam alamāryāyā evaṃ paṇḍitavijñavedanīyāyā deśyamānāyāḥ pratyeṣakā bhaviṣyanti?",
  "S06psp_2-3u:216": "atha khalv āyuṣmān subhūtis tān mahāśrāvakāṃs tāṃś ca devaputrān etad avocat:",
  "S06psp_2-3u:217_0": "avinivartanīyā āyuṣmanto bodhisattvā mahāsattvā asyāḥ prajñāpāramitāyā evaṃ gambhīrāyā",
  "S06psp_2-3u:217_1": "evam atarkāyā evam atarkāvacarāyā evaṃ sūkṣmāyā evaṃ nipuṇāyā evaṃ durdṛśāyā evaṃ",
  "S06psp_2-3u:217_2": "duranubodhāyā evaṃ śāntāyā evaṃ praṇītāyā evam alamāryāyā evaṃ paṇḍitavijñavedanīyāyā",
  "S06psp_2-3u:217_3": "deśyamānāyāḥ pratyeṣakā bhaviṣyanti. dṛṣṭasatyā vā pudgalā arhanto vā kṣīṇāsravāḥ paripūrṇasaṃkalpāḥ,",
  "S06psp_2-3u:218_0": "pūrvajinakṛtādhikārā bahubuddhakoṭiṣv avaropitakuśalamūlā vā kalyāṇamitraparigṛhitā",
  "S06psp_2-3u:218_1": "vā. te kulaputrāḥ kuladuhitaraś cāsyāḥ prajñāpāramitāyā evaṃ gambhīrāyā evam atarkāyā",
  "S06psp_2-3u:218_2": "evam atarkāvacarāyā evaṃ sūkṣmāyā evaṃ nipuṇāyā evaṃ durdṛśāyā evaṃ duranubodhāyā",
  "S06psp_2-3u:218_3": "evaṃ śāntāyā evaṃ praṇītāyā evam alamāryāyā evaṃ paṇḍitavijñavedanīyāyā deśyamānāyāḥ",
  "S06psp_2-3u:218_4": "pratyeṣakā bhaviṣyanti.",
  "S06psp_2-3u:219": "tena khalu punar na rūpaṃ śūnyam iti vikalpayiṣyanti,",
  "S06psp_2-3u:220": "na śūnyatāṃ rūpam iti vikalpayiṣyanti,",
  "S06psp_2-3u:221": "na vedanāṃ na saṃjñāṃ na saṃskārān na vijñānaṃ śūnyam iti vikalpayiṣyanti,",
  "S06psp_2-3u:222": "na śūnyatāṃ vijñānam iti vikalpayiṣyanti. na rūpam ānimittam iti vikalpayiṣyanti,",
  "S06psp_2-3u:223": "nānimittaṃ rūpam iti vikalpayiṣyanti. na vedanāṃ na saṃjñāṃ na saṃskārān na vijñānam ānimittam iti vikalpayiṣyanti,",
  "S06psp_2-3u:224": "nānimittaṃ vijñānam iti vikalpayiṣyanti. na rūpam apraṇihitam iti vikalpayiṣyanti,",
  "S06psp_2-3u:225": "nāpraṇihitaṃ rūpam iti vikalpayiṣyanti,",
  "S06psp_2-3u:226": "na vedanāṃ na saṃjñāṃ na saṃskārān na vijñānam apraṇihitam iti vikalpayiṣyanti,",
  "S06psp_2-3u:227": "nāpraṇihitaṃ vijñānam iti vikalpayiṣyanti. evaṃ nānutpāda iti,",
  "S06psp_2-3u:228": "nānirodha iti,",
  "S06psp_2-3u:229": "na śāntam iti,",
  "S06psp_2-3u:230": "na viviktam iti vikalpayiṣyanti. evaṃ vyastasamastāni skandhadhātvāyatanapratītyasamutpādāṅgāni sarvapāramitām,",
  "S06psp_2-3u:231_0": "evam adhyātmaśūnyatāṃ bahirdhāśūnyatām adhyātmabahirdhāśūnyatāṃ yāvad abhāvasvabhāvaśūnyatām",
  "S06psp_2-3u:231_1": "evaṃ smṛtyupasthānāni samyakprahāṇāny ṛddhipādānīndriyāṇi balāni bodhyaṅgāny āryāṣṭāṅgamārgam",
  "S06psp_2-3u:231_2": "apramāṇadhyānārūpyasamāpattīḥ abhijñāsatyāni daśatathāgatabalāni catvāri vaiśāradyāni (PSP_2-3:17)",
  "S06psp_2-3u:232": "catasraḥ pratisaṃvido 'ṣṭādaśāveṇikān buddhadharmān sarvasamādhīn sarvadhāraṇīmukhāni,",
  "S06psp_2-3u:233": "evaṃ na srotaāpattiphalaṃ na sakṛdāgāmiphalaṃ nānāgāmiphalaṃ nārhattvaṃ na pratyekabuddhatvaṃ na sarvākārajñatāṃ śūnyeti vikalpayiṣyanti,",
  "S06psp_2-3u:234": "na śūnyatāṃ sarvākārajñateti vikalpayiṣyanti. na sarvākārajñatām ānimitteti vikalpayiṣyanti,",
  "S06psp_2-3u:235": "nānimittaṃ sarvākārajñateti vikalpayiṣyanti. na sarvākārajñatām apraṇihiteti vikalpayiṣyanti,",
  "S06psp_2-3u:236": "nāpraṇihitaṃ sarvākārajñateti vikalpayiṣyanti. na sarvākārajñatām anutpāda iti vikalpayiṣyanti,",
  "S06psp_2-3u:237": "nānutpādaṃ sarvākārajñateti vikalpayiṣyanti. na sarvākārajñatām anirodha iti vikalpayiṣyanti,",
  "S06psp_2-3u:238": "nānirodhaṃ sarvākārajñateti vikalpayiṣyanti. na sarvākārajñatāṃ śāntam iti vikalpayiṣyanti,",
  "S06psp_2-3u:239": "na śāntaṃ sarvākārajñateti vikalpayiṣyanti. na sarvākārajñatāṃ viviktam iti vikalpayiṣyanti,",
  "S06psp_2-3u:240": "na viviktaṃ sarvākārajñateti vikalpayiṣyanti. na saṃskṛtadhātuṃ śūnyam iti vikalpayiṣyanti,",
  "S06psp_2-3u:241": "na śūnyatāṃ saṃskṛtadhātur iti vikalpayiṣyanti. na saṃskṛtadhātum ānimittam iti vikalpayiṣyanti,",
  "S06psp_2-3u:242": "nānimittaṃ saṃskṛtadhātur iti vikalpayiṣyanti. na saṃskṛtadhātuu apraṇihitam iti vikalpayiṣyanti,",
  "S06psp_2-3u:243": "nāpraṇihitaṃ saṃskṛtadhātur iti vikalpayiṣyanti. na saṃskṛtadhātum anutpāda iti vikalpayiṣyanti,",
  "S06psp_2-3u:244": "nānutpādaṃ saṃskṛtadhātur iti vikalpayiṣyanti. na saṃskṛtadhātum anirodha iti vikalpayiṣyanti,",
  "S06psp_2-3u:245": "nānirodhaṃ saṃskṛtadhātur iti vikalpayiṣyanti. na saṃskṛtadhātuṃ śāntam iti vikalpayiṣyanti,",
  "S06psp_2-3u:246": "na śāntaṃ saṃskṛtadhātur iti vikalpayiṣyanti. na saṃskṛtadhātuṃ viviktam iti vikalpayiṣyanti,",
  "S06psp_2-3u:247": "na viviktaṃ saṃskṛtadhātur iti vikalpayiṣyanti. nāsaṃskṛtadhātuṃ śūnyam iti vikalpayiṣyanti,",
  "S06psp_2-3u:248": "na śūnyatām asaṃskṛtadhātur iti vikalpayiṣyanti. nāsaṃskṛtadhātum ānimittam iti vikalpayiṣyanti,",
  "S06psp_2-3u:249": "nānimittam asaṃskṛtadhātur iti vikalpayiṣyanti. nāsaṃskṛtadhātum apraṇihitam iti vikalpayiṣyanti,",
  "S06psp_2-3u:250": "nāpraṇihitam asaṃskṛtadhātur iti vikalpayiṣyanti. nāsaṃskṛtadhātum anutpāda iti vikalpayiṣyanti,",
  "S06psp_2-3u:251": "nānutpādam asaṃskṛtadhātur iti vikalpayiṣyanti. nāsaṃskṛtadhātum anirodha iti vikalpayiṣyanti,",
  "S06psp_2-3u:252": "nānirodham asaṃskṛtadhātur iti vikalpayiṣyanti. nāsaṃskṛtadhātuṃ śāntam iti vikalpayiṣyanti, na śāntam (PSP_2-3:18)",
  "S06psp_2-3u:253": "asaṃskṛtadhātur iti vikalpayiṣyanti. nāsaṃskṛtadhātuṃ viviktam iti vikalpayiṣyanti,",
  "S06psp_2-3u:254": "na viviktam asaṃskṛtadhātur iti vikalpayiṣyanti.",
  "S06psp_2-3u:255": "atha khalv āyuṣmān subhūtis tān devaputrān etad avocat:",
  "S06psp_2-3u:256": "nāsyā devaputrāḥ prajñāpāramitāyā evaṃ gambhīrāyā yāvad alamāryāyāḥ paṇḍitavijñavedanīyāyāḥ kaścit pratyeṣako bhaviṣyati tat kasya hetos?",
  "S06psp_2-3u:257": "tathā hy atra na kaścid dharmo deśyate na sūcyate na paridīpyate,",
  "S06psp_2-3u:258": "yathaivātra na kaścid dharmo deśyate na sūcyate na paridīpyate tathaivātra na kaścit pratyeṣako bhaviṣyati.",
  "S06psp_2-3u:259": "atha khalv āyuṣmāñ śāriputra āyuṣmantaṃ subhūtiṃ sthaviram etad avocat:",
  "S06psp_2-3u:260": "nanv āyuṣman subhūte iha prajñāpāramitāyāṃ trīṇi yānāni vistareṇopadiśyante yad uta śrāvakayānaṃ pratyekabuddhayānaṃ samyaksaṃbuddhayānaṃ,",
  "S06psp_2-3u:261_0": "bodhisattvānāṃ ca mahāsattvānāṃ saṃparigraha upadiśyate prathamacittotpādam upādāya",
  "S06psp_2-3u:261_1": "yāvad daśamaś cittotpāda iti bodhisattvamārgaś copadiśyate yad uta dānapāramitā śīlapāramitā",
  "S06psp_2-3u:261_2": "kṣāntipāramitā vīryapāramitā dhyānapāramitā prajñāpāramitā smṛtyupasthānāni samyakprahāṇāny",
  "S06psp_2-3u:261_3": "ṛddhipādā indriyāṇi balāṇi bodhyaṅgāny āryāṣṭāṅgamārgaś catvāry apramāṇāṃ catvāri",
  "S06psp_2-3u:261_4": "dhyānāni catasra ārūpyasamāpattayo 'bhijñāḥ satyāni daśatathāgatabalāni catvāri vaiśāradyāni",
  "S06psp_2-3u:261_5": "catasraḥ pratisaṃvido 'ṣṭādaśāveṇikā buddhadharmāḥ sarvaśūnyatāḥ sarvasamādhayaḥ",
  "S06psp_2-3u:261_6": "sarvadhāraṇīmukhāni,",
  "S06psp_2-3u:262_0": "bodhisattvānāṃ ca mahāsattvānāṃ saṃparigraha upadiṣyate evaṃ bodhisattvo mahāsattvaḥ",
  "S06psp_2-3u:262_1": "prajñāpāramitāyāṃ caran nopapāduko bhaviṣyati. evam abhijñābhir aparihāṇadharmā buddhakṣetrād",
  "S06psp_2-3u:262_2": "buddhakṣetraṃ saṃkramiṣyanti yaiś ca kuśalamūlair ākāṅkṣiṣyanti buddhān bhagavataḥ",
  "S06psp_2-3u:262_3": "satkartuṃ gurukartuṃ mānayituṃ pūjayituṃ tāny asya kuśalamūlāni samṛddhiṃ yāsyanti.",
  "S06psp_2-3u:262_4": "yaṃ ca teṣāṃ buddhānāṃ bhagavatām antike dharmaṃ śroṣyanti sarvo 'sya dharmo na jātv",
  "S06psp_2-3u:262_5": "antarā vicchetsyati yāvan nānuttarā samyaksaṃbodhir abhisaṃbuddheti sadā samāhitaś",
  "S06psp_2-3u:262_6": "ca bhaviṣyati avikṣiptacittaḥ. samāhitayogena,",
  "S06psp_2-3u:263": "asaṅgapratibhānaś ca bhaviṣyati,",
  "S06psp_2-3u:264": "anācchedyapratibhānaḥ samāhitapratibhāno yuktapratibhānaḥ śliṣṭapratibhāno 'rthavatpratibhānaḥ sarvalokābhyudgataviśiṣṭapratibhānaś ca bhaviṣyati.",
  "S06psp_2-3u:265": "(PSP_2-3:19)",
  "S06psp_2-3u:266": "subhūtir āha:",
  "S06psp_2-3u:267": "evam etad āyuṣmañ śāriputra evam etat. tathaiva tadyathā vadasi vistareṇeha prajñāpāramitāyāṃ trīṇi yānāny upadiṣṭāni yad uta śrāvakayānaṃ pratyekabuddhayānaṃ mahāyānaṃ,",
  "S06psp_2-3u:268": "bodhisattvānāṃ ca mahāsattvānāṃ saṃparigrahā upadiṣṭā yāvad bodhisattvā mahāsattvāḥ sarvalokābhyudgataviśiṣṭapratibhānā bhaviṣyanti. tac cānupalambhayogena kasyānupalambhayogena?",
  "S06psp_2-3u:269": "ātmasattvajīvapoṣapuruṣapudgalamanujamānavakārakavedakajānakapaśyakasyānupalambhayogena. rūpasyānupalambhayogena,",
  "S06psp_2-3u:270": "vedanāyāḥ saṃjñāyāḥ saṃskārāṇāṃ vijñānasyānupalambhayogena. cakṣuṣo 'nupalambhayogena,",
  "S06psp_2-3u:271": "evaṃ śrotrasya ghrāṇasya jihvāyāḥ kāyasya manaso 'nupalambhayogena. cakṣurviñānasya cakṣuḥsaṃsparśasya cakṣuḥsaṃsparśajāyā vedanāyā anupalambhayogena,",
  "S06psp_2-3u:272_0": "evaṃ śrotraghrāṇajihvākāyamanovijñānasya manaḥsaṃsparśasya manaḥsaṃsparśajāyā vedanāyā",
  "S06psp_2-3u:272_1": "anupalambhayogena. evaṃ rūpaśabdagandharasasparśadharmāṇām anupalambhayogena. pṛthivīdhātor anupalambhayogena,",
  "S06psp_2-3u:273": "evam abdhātos tejodhātor vāyudhātor ākāśadhātor vijñānadhātor anupalambhayogena. dānapāramitāyā anupalambhayogena,",
  "S06psp_2-3u:274_0": "evaṃ śīlapāramitāyāḥ. kṣāntipāramitāyā vīryapāramitāyā dhyānapāramitāyāḥ prajñāpāramitāyā",
  "S06psp_2-3u:274_1": "anupalambhayogena. adhyātmaśūnyatāyā anupalambhayogena yāvad abhāvasvabhāvaśūnyatāyā",
  "S06psp_2-3u:274_2": "anupalambhayogena. smṛtyupasthānānām anupalambhayogena,",
  "S06psp_2-3u:275_0": "evaṃ samyakprahāṇānām ṛddhipādānām indriyāṇāṃ balānāṃ bodhyaṅgānām āryāṣṭāṅgikasya",
  "S06psp_2-3u:275_1": "mārgasyānupalambhayogena. apramāṇadhyānārūpyasamāpattīnām abhijñānām āryasatyānām",
  "S06psp_2-3u:275_2": "anupalambhayogena. daśānāṃ tathāgatabalānāṃ vaiśāradyānāṃ pratisaṃvidām āveṇikabuddhadharmāṇām",
  "S06psp_2-3u:275_3": "anupalambhayogena. sarvasamādhīnāṃ sarvadhāraṇīmukhānāṃ sarvajñatāyā anupalambhayogena.",
  "S06psp_2-3u:276": "atha khalv āyuṣmāñ chāriputra āyuṣmantaṃ subhūtim etad avocat:",
  "S06psp_2-3u:277": "kena kāraṇenāyuṣman subhūte iha prajñāpāramitāyāṃ triṇi yānāni vistareṇopadiśyante anupalambhayogena?",
  "S06psp_2-3u:278": "kena kāraṇena bodhisattvasya mahāsattvasya saṃparigraha upadiśyate yāvat sarvalokābhyudgataviśiṣṭapratibhāno bodhisattvo mahāsattvo bhaviṣyati anupalambhayogena?",
  "S06psp_2-3u:279": "subhūtir āha:",
  "S06psp_2-3u:280": "adhyātmaśūnyatām upādāyāyuṣmañ śāriputra triṇi yānāni vistareṇopodiśyante anupalambhayogena. bahirdhāśūnyatām upādāyādhyātmabahirdhāśūnyatām (PSP_2-3:20)",
  "S06psp_2-3u:281": "upādāya yāvad abhāvasvabhāvaśūnyatām upādāya trīṇi yānāni vistareṇopadiśyante anupalambhayogena,",
  "S06psp_2-3u:282_0": "yāvad abhāvasvabhāvaśūnyatām upādāya bodhisattvasya mahāsattvasya saṃparigraha upadiśyate",
  "S06psp_2-3u:282_1": "yāvat sarvalokābhyudgataviśiṣṭapratibhāno bodhisattvasya mahāsattvasya bhaviṣyati anupalambhayogena.",
  "S06psp_2-3u:283": "atha khalu śakrasya devānām indrasyaitad abhavat:",
  "S06psp_2-3u:284": "asyā dharmadṛṣṭeḥ subhūtinā sthavireṇa bhāṣyamāṇāyā yāvantas trisāhasramahāsāhasre lokadhātau cāturmahārājakāyikā devā yāvad akaniṣṭhā devās teṣāṃ caitad abhavat:",
  "S06psp_2-3u:285_0": "asyā dharmadṛṣṭeḥ subhūtinā sthavireṇa bhāṣyamāṇāyā yan nu vayaṃ puṣpāṇy abhinirmāya",
  "S06psp_2-3u:285_1": "taiḥ puṣpair buddhaṃ bhagavantaṃ bodhisattvaṃ bhikṣusaṃghaṃ ca subhūtiṃ ca sthaviram",
  "S06psp_2-3u:285_2": "imāṃ prajñāpāramitām abhyavakirema.",
  "S06psp_2-3u:286": "atha khalu śakro devānām indras te trisāhasramahāsāhasre lokadhātau cāturmahārājakāyikān devān upādāya yāvad akaniṣṭhā devā divyāni māndāravāṇi puṣpāṇy abhinirmāya,",
  "S06psp_2-3u:287": "taiḥ puṣpair buddhaṃ bhagavantaṃ bodhisattvaṃ bhikṣusaṃghaṃ ca subhūtiṃ ca sthaviram imāṃ ca prajñāpāramitām abhyavakiranti sma,",
  "S06psp_2-3u:288": "abhiprakiranti sma,",
  "S06psp_2-3u:289": "samanantarāvakīrṇāni ca tāni puṣpāṇi śakreṇa devānām indreṇa,",
  "S06psp_2-3u:290": "taiś ca yāvad akaniṣṭhair devaiḥ.",
  "S06psp_2-3u:291": "atha khalu sarvasmiṃs trisāhasramahāsāhasre lokadhātau puṣpasaṃstaraḥ saṃstṛto 'bhūt. upariṣṭāc cāntarīkṣe puṣpakūṭāgāraṃ saṃsthitam abhūt ramaṇīyaṃ manoramam.",
  "S06psp_2-3u:292": "atha khalu subhūteḥ sthavirasyaitad abhavat:",
  "S06psp_2-3u:293": "na punar imāni puṣpāṇi mayā sarvadevabhavaṇeṣu dṛṣṭapūrvāṇi pracaranti yānīmāni puṣpāṇi devaputrair abhyavakīrṇāni nirmitānīmāni puṣpāṇi na vṛkṣagulmalatānirjātāni,",
  "S06psp_2-3u:294": "yānīmāni devaputrair abhyavakīrṇāni manomayāny etāni puṣpāṇi naitāni puṣpāṇi vṛkṣagulmalatānirjātānīmāni devaputrair abhyavakīrṇāni.",
  "S06psp_2-3u:295": "atha khalu śakro devānām indraḥ sthaviraṃ subhūtiṃ etad avocat:",
  "S06psp_2-3u:296": "anirjātānīmāni bhadanta subhūte puṣpāṇi naitāni puṣpāṇi manonirjātāni nāpi (PSP_2-3:21)",
  "S06psp_2-3u:297": "vṛkṣagulmalatānirjātāni.",
  "S06psp_2-3u:298": "subhūtir āha:",
  "S06psp_2-3u:299": "yat kauśikaivaṃ vadasi,",
  "S06psp_2-3u:300": "anirjātānīmāni puṣpāṇi naitāni manonirjātāni nāpi vṛkṣagulmalatānirjātānīti. yāni kauśikānirjātāni na tāni puṣpāṇi śakro devānām indra āha:",
  "S06psp_2-3u:301": "kiṃ punar bhadanta subhūte imāny eva puṣpāny anirjātāni,",
  "S06psp_2-3u:302": "atha rūpam apy anirjātaṃ vedanāsaṃjñāsaṃskārāḥ vijñānam apy anirjātaṃ?",
  "S06psp_2-3u:303": "subhūtiḥ sthavira āha:",
  "S06psp_2-3u:304": "na kauśika imāny eva puṣpāṇy anirjātāni,",
  "S06psp_2-3u:305_0": "rūpam api kauśikānirjātaṃ yac cānirjātaṃ na tad rūpam. vedanāsaṃjñāsaṃskārāḥ vijñānaṃ",
  "S06psp_2-3u:305_1": "kauśikānirjātaṃ yac cānirjātaṃ na tad vijñānaṃ. cakṣuḥ kauśikānirjātaṃ yac cānirjātaṃ na tac cakṣuḥ,",
  "S06psp_2-3u:306": "evaṃ śrotraṃ ghrāṇaṃ jihvā kāyo manaḥ kauśikānirjātaṃ yac cānirjātaṃ na tan manaḥ. pṛthivīdhātuḥ kauśikānirjāto yaś cānirjāto na sa pṛthivīdhātur,",
  "S06psp_2-3u:307": "evam abdhātus tejodhātur ākāśadhātur vijñānadhatuḥ kauśikānirjāto yaś cānirjāto na sa vijñānadhātuḥ. dānapāramitā kauśika anirjātā yā cānirjātā na sā dānapāramitā,",
  "S06psp_2-3u:308_0": "evaṃ śīlapāramitā kṣāntipāramitā vīryapāramitā dhyānapāramitā prajñāpāramitā kauśika",
  "S06psp_2-3u:308_1": "anirjātā yā cānirjātā na sā prajñāpāramitā. adhyātmaśūnyatā kauśika anirjātā yā cānirjātā",
  "S06psp_2-3u:308_2": "na sā adhyātmaśūnyatā yāvad abhāvasvabhāvaśūnyatā kauśika anirjātā yā cānirjātā na",
  "S06psp_2-3u:308_3": "sā abhāvasvabhāvaśūnyatā,",
  "S06psp_2-3u:309": "smṛtyupasthānāni kauśika anirjātāni yāni cānirjātāni na tāni smṛtyupasthānāni,",
  "S06psp_2-3u:310": "evaṃ samyakprahāṇāny ṛddhipādāḥ indriyāṇi balāni bodhyaṅgāny āryāṣṭaṅgo mārgaḥ kauśika,",
  "S06psp_2-3u:311_0": "anirjāto yaś cānirjāto na sa mārgaḥ. evam abhijñāḥ satyāny apramāṇadhyānārūpyasamāpattayo",
  "S06psp_2-3u:311_1": "daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikābuddhadharmāḥ",
  "S06psp_2-3u:311_2": "kauśika anirjātā ye cānirjātā na te buddhadharmāḥ. srotaāpattiphalaṃ kauśika anirjātaṃ",
  "S06psp_2-3u:311_3": "yac cānirjātaṃ na tat srotaāpattiphalaṃ,",
  "S06psp_2-3u:312_0": "evaṃ sakṛdāgāmiphalam anāgāmiphalam arhattvaṃ pratyekabuddhatvaṃ sarvajñatvaṃ kauśikānirjātaṃ",
  "S06psp_2-3u:312_1": "yac cānirjātaṃ na tat sarvajñatvaṃ. srotaāpannaḥ kauśika anirjāto yaś cānirjāto na sa srotaāpannaḥ,",
  "S06psp_2-3u:313": "evaṃ sakṛdāgāmī,",
  "S06psp_2-3u:314": "anāgāmī,",
  "S06psp_2-3u:315": "arhan pratyekabuddhas tathāgato 'rhan samyaksaṃbuddhaḥ kauśikānirjāto yaś cānirjāto na sa samyaksaṃbuddhaḥ. ity adhigamādhāragotram",
  "S06psp_2-3u:316": "(PSP_2-3:22)",
  "S06psp_2-3u:317": "atha khalu śakro devānām indro bhagavantam etad avocat:",
  "S06psp_2-3u:318": "gambhīraprajño batāyam āryasubhūtiḥ. sthaviro yatprajñaptiṃ ca na virodhayati dharmatāṃ copadiśati.",
  "S06psp_2-3u:319": "atha khalu bhagavān śakraṃ devānām indram etad avocat:",
  "S06psp_2-3u:320": "evam etat kauśikaivam etat,",
  "S06psp_2-3u:321": "gambhīraprajño batāyam āryasubhūtiḥ sthaviro yatprajñaptiṃ ca na virodhayati dharmatāṃ copadiśati.",
  "S06psp_2-3u:322": "atha khalu śakro devānām indro bhagavantam etad avocat:",
  "S06psp_2-3u:323": "kathaṃ bhagavan subhūtiḥ sthaviraḥ prajñaptiṃ ca na virodhayati dharmatāṃ copadiśati?",
  "S06psp_2-3u:324": "bhagavān āha:",
  "S06psp_2-3u:325": "rūpaṃ kauśika prajñaptimātraṃ yac ca prajñaptimātraṃ sā dharmatā,",
  "S06psp_2-3u:326": "tāṃ ca subhūtiḥ sthaviro na virodhayaty upadiśasti ca. vedanāsaṃjñāsaṃskārā vijñānaṃ kauśika prajñaptimātraṃ yac ca prajñaptimātraṃ sā dharmatā,",
  "S06psp_2-3u:327": "tāṃ ca subhūtiḥ sthaviro na virodhaty upadiśati ca. tat kasya hetor?",
  "S06psp_2-3u:328": "yā dharmatā sā na virudhyate yā na virudhyate tāṃ ca subhūtiḥ sthavira upadiśati na virodhayati,",
  "S06psp_2-3u:329": "evaṃ vyastasamasteṣu skandhadhātvāyatanapratītyasamutpādāṅgeṣu,",
  "S06psp_2-3u:330": "evaṃ dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ,",
  "S06psp_2-3u:331_0": "evam adhyātmaśūnyatāyāṃ yāvad abhāvasvabhāvaśūnyatāyāṃ. evaṃ smṛtyupasthāneṣu samyakprahāṇeṣv",
  "S06psp_2-3u:331_1": "ṛddhipādendriyeṣu baleṣu bodhyaṅgeṣv āryāṣṭāṅge mārge 'pramāṇadhyānārūpyasamāpattiṣv",
  "S06psp_2-3u:331_2": "abhijñāsu satyeṣu daśatathāgatabaleṣu vaiśāradyeṣu pratisaṃvitsv aṣṭādaśāveṇikeṣu buddhadharmeṣu,",
  "S06psp_2-3u:332": "evaṃ srotaāpattiphale sakṛdāgāmiphale 'nāgāmiphale 'rhattve pratyekabuddhatve sarvajñatve srotaāpanna iti kauśika prajñaptimātraṃ yat prajñaptimātraṃ sā dharmatā,",
  "S06psp_2-3u:333": "tāṃ ca subhūtiḥ sthaviro na virodhayaty upadiśati ca. evaṃ sakṛdāgāmī,",
  "S06psp_2-3u:334": "anāgāmī,",
  "S06psp_2-3u:335": "arhan pratyekabuddhas tathāgato 'rhan samyaksaṃbuddha iti kauśika prajñaptimātraṃ yac ca prajñaptimātraṃ sā dharmatā,",
  "S06psp_2-3u:336": "tāṃ ca subhūtiḥ sthaviro na virodhayaty upadiśati ca. tat kasya hetor?",
  "S06psp_2-3u:337": "yā kauśika dharmatā sā na virudhyate,",
  "S06psp_2-3u:338": "yā na virudhyate tāṃ subhūtiḥ sthavira upadiśati na ca virodhayati,",
  "S06psp_2-3u:339": "evaṃ hi kauśika subhūtiḥ sthaviraḥ prajñaptiṃ ca na virodhayati dharmatāṃ copadiśati.",
  "S06psp_2-3u:340": "(PSP_2-3:23)",
  "S06psp_2-3u:341": "subhūtir āha:",
  "S06psp_2-3u:342_0": "evam etat kauśikaivam etat. yathā bhagavatā prajñaptimātrāḥ sarvadharmā upadiṣṭā",
  "S06psp_2-3u:342_1": "evaṃ hi kauśika bodhisattvena mahāsattvena prajñaptimātrān sarvadharmān viditvā prajñāpāramitāyāṃ",
  "S06psp_2-3u:342_2": "śikṣitavyam evaṃ śikṣamāṇaḥ punaḥ kauśika bodhisattvo mahāsattvo na rūpe śikṣate",
  "S06psp_2-3u:342_3": "na vedanāyāṃ na saṃjñāyāṃ na saṃskāreṣu na vijñāne śikṣate. tat kasya hetos?",
  "S06psp_2-3u:343_0": "thathā hi rūpaṃ na samanupaśyati yatra śikṣate. vedanāṃ saṃjñāṃ saṃskārān vijñānaṃ",
  "S06psp_2-3u:343_1": "na samanupaśyati yatra śikṣate. evaṃ śikṣamāṇaḥ kauśika bodhisattvo mahāsattvo na",
  "S06psp_2-3u:343_2": "dānapāramitāyāṃ śikṣate. tat kasya hetos?",
  "S06psp_2-3u:344_0": "tathā hi sa dānapāramitāṃ na samanupaśyati yatra śikṣate. evaṃ na śīlapāramitāyāṃ",
  "S06psp_2-3u:344_1": "na kṣāntipāramitāyāṃ na vīryapāramitāyāṃ na dhyānapāramitāyāṃ na prajñāpāramitāyāṃ",
  "S06psp_2-3u:344_2": "śikṣate. tat kasya hetos?",
  "S06psp_2-3u:345": "tathā hi sa prajñāpāramitāṃ na samanupaśyati yatra śikṣate. adhyātmaśūnyatāyām api na śikṣate yāvad abhāvasvabhāvaśūnyatāyām api na śikṣate. tat kasya hetos?",
  "S06psp_2-3u:346_0": "tathā hi so 'dhyātmaśūnyatāṃ na samanupaśyati yāvad abhāvasvabhāvaśūnyatām api na",
  "S06psp_2-3u:346_1": "samanupaśyati yatra śikṣate. smṛtyupasthāneṣv api na śikṣate. evaṃ samyakprahāneṣv",
  "S06psp_2-3u:346_2": "ṛddhipādeṣv indriyeṣu baleṣu bodhyaṅgeṣv āryāṣṭāṅgeṣu mārgeṣv apramāṇadhyānārūpyasamāpattiṣv",
  "S06psp_2-3u:346_3": "abhijñāsu satyeṣu baleṣu vaiśāradyeṣu pratisaṃvitsv aṣṭādaśāveṇikeṣu buddhadharmeṣv",
  "S06psp_2-3u:346_4": "api na śikṣate. na srotaāpattiphale na sakṛdāgāmiphale nānāgāmiphale nārhattve na",
  "S06psp_2-3u:346_5": "pratyekabuddhatve śikṣate sarvajñatve 'pi na śikṣate. tat kasya hetos?",
  "S06psp_2-3u:347": "tathā hi sa sarvajñatvaṃ na samanupaśyati yatra śikṣate.",
  "S06psp_2-3u:348": "atha khalu śakro devānām indraḥ subhūtiṃ sthaviram etad avocat:",
  "S06psp_2-3u:349_0": "kena kāraṇena bhadanta subhūte bodhisattvo mahāsattvo na rūpaṃ samanupaśyati na vedanāṃ",
  "S06psp_2-3u:349_1": "na saṃjñāṃ na saṃskārān na vijñānaṃ samanupaśyati. evaṃ vyastasamastān skandhadhātvāyatanapratītyasamutpādapāramitābodhipakṣyān",
  "S06psp_2-3u:349_2": "dharmān na samanupaśyati. apramāṇadhyānārūpyasamāpattīr na samanupaśyati. satyāny",
  "S06psp_2-3u:349_3": "abhijñādaśabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān",
  "S06psp_2-3u:349_4": "na samanupaśyati yatra śikṣate yāvat sarvajñatvaṃ api na samanupaśyati yatra śikṣate?",
  "S06psp_2-3u:350": "subhūtir āha:",
  "S06psp_2-3u:351": "tathā hi kauśika rūpaṃ rūpeṇa śūnyaṃ,",
  "S06psp_2-3u:352": "vedanāsaṃjñāsaṃskārā vijñānaṃ vijñānena śūnyaṃ. evaṃ vyastasamastāni skandhadhātvāyatanāni (PSP_2-3:24)",
  "S06psp_2-3u:353_0": "pratītyasamutpādāḥ pāramitāḥ sarvaśūnyatāḥ sarvasamādhayaḥ sarvadhāraṇīmukhāni saptatriṃśadbodhipakṣyā",
  "S06psp_2-3u:353_1": "dharmā apramāṇadhyānārūpyasamāpattayaḥ satyāny abhijñā daśabalāni vaiśāradyāni pratisaṃvido",
  "S06psp_2-3u:353_2": "'ṣṭādaśāveṇikā buddhadharmā yāvat sarvākārajñatā sarvākārajñatayā śūnyā. tat kasya hetoḥ?",
  "S06psp_2-3u:354_0": "na hi kauśika rūpaśūnyatā rūpaśūnyatāṃ samanupaśyati yāvan na sarvajñatāśūnyatā sarvajñatāśūnyatāṃ",
  "S06psp_2-3u:354_1": "samanupaśyati. yaḥ kauśika iha śūnyatāyāṃ śikṣate sa rūpaśūnyatāyāṃ śikṣate advaidhīkāreṇa.",
  "S06psp_2-3u:354_2": "vedanāsaṃjñāsaṃskāreṣu vijñānaśūnyatāyāṃ śikṣate advaidhīkāreṇa. evaṃ vyastasamasteṣu",
  "S06psp_2-3u:354_3": "skandhadhātvāyataneṣu pratītyasamutpādapāramitāsu saptatriṃśadbodhipakṣeṣu dharmeṣv",
  "S06psp_2-3u:354_4": "apramāṇadhyānārūpyasamāpattiṣu satyeṣv abhijñāsu sarvaśūnyatāsu sarvasamādhiṣu sarvadhāraṇīmukheṣu",
  "S06psp_2-3u:354_5": "daśatathāgatabaleṣu vaiśāradyeṣu pratisaṃvitsv āveṇikeṣu buddhadharmeṣu yāvat sarvajñatāśūnyatāyāṃ",
  "S06psp_2-3u:354_6": "śikṣate advaidhīkāreṇa. yaḥ kauśika rūpaśūnyatāyāṃ śikṣate advaidhīkāreṇa yāvat sarvajñatāśūnyatāyāṃ",
  "S06psp_2-3u:354_7": "śikṣate advaidhīkāreṇa sa dānapāramitāyām api śikṣate advaidhīkāreṇa. evaṃ śīlapāramitāyāṃ",
  "S06psp_2-3u:354_8": "kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyām api śikṣate",
  "S06psp_2-3u:354_9": "advaidhīkāreṇa. adhyātmaśūnyatāyām api śikṣate advaidhīkāreṇa yāvad abhāvasvabhāvaśūnyatāyām",
  "S06psp_2-3u:354_10": "api śikṣate advaidhīkāreṇa. smṛtyupasthāneṣu samyakprahāṇeṣv ṛddhipādeṣv indriyeṣu",
  "S06psp_2-3u:354_11": "baleṣu bodhyaṅgeṣv āryāṣṭāṅge mārge śikṣate advaidhīkāreṇa. apramāṇadhyānārūpyasamāpattiṣv",
  "S06psp_2-3u:354_12": "abhijñāsu satyeṣu daśasu tathāgatabaleṣu vaiśāradyeṣu pratisaṃvitsv āveṇikeṣu buddhadharmeṣu",
  "S06psp_2-3u:354_13": "śikṣate advaidhīkāreṇa. sarvasamādhiṣu sarvadhāraṇīmukheṣu śikṣate advaidhīkāreṇa.",
  "S06psp_2-3u:354_14": "asaṃkhyeyeṣv aparimāṇeṣu buddhadharmeṣu śikṣate advaidhīkāreṇa. srotaāpattiphale",
  "S06psp_2-3u:354_15": "sakṛdāgāmiphale 'nāgāmiphale 'rhatve pratyekabuddhatve śikṣate advaidhīkāreṇa. samyaksaṃbuddhatve",
  "S06psp_2-3u:354_16": "sarvākārajñatāyāṃ śikṣate advaidhīkāreṇa.",
  "S06psp_2-3u:355": "iti pratyekabuddhamārge nirvedhabhāgiya uṣmagatam",
  "S06psp_2-3u:356_0": "na rūpasya hānaye śikṣate na vṛddhaye śikṣate. na vedanāsaṃjñāsaṃskāravijñānasya",
  "S06psp_2-3u:356_1": "hānaye śikṣate na vṛddhaye śikṣate. evaṃ vyastasamastānāṃ skandhadhātvāyatanānāṃ",
  "S06psp_2-3u:356_2": "na hānaye na vṛddhaye śikṣate. pratītyasamutpādasya na (PSP_2-3:25)",
  "S06psp_2-3u:357_0": "hānaye na vṛddhaye śikṣate. dānapāramitāyā na hānaye na vṛddhaye śikṣate. evaṃ śīlapāramitāyāḥ",
  "S06psp_2-3u:357_1": "kṣāntipāramitāyā vīryapāramitāyā dhyānapāramitāyāḥ prajñāpāramitāyā na hānaye na",
  "S06psp_2-3u:357_2": "vṛddhaye śikṣate. smṛtyupasthānānāṃ na hānaye na vṛddhaye śikṣate. evaṃ samyakprahāṇānām",
  "S06psp_2-3u:357_3": "ṛddhipādānām indriyāṇāṃ balānāṃ bodhyaṅgānāṃ mārgasya na hānaye na vṛddhaye śikṣate.",
  "S06psp_2-3u:357_4": "apramāṇānāṃ dhyānārūpyasamāpattīnāṃ na hānaye na vṛddhaye śikṣate. adhyātmaśūyatāyā",
  "S06psp_2-3u:357_5": "bahirdhāśūnyatāyā adhyātmabahirdhāśūnyatāyā yāvad abhāvasvabhāvaśūnyatāyā na hānaye",
  "S06psp_2-3u:357_6": "na vṛddhaye śikṣate. satyānām abhijñānāṃ daśabalavaiśāradyapratisaṃvidāveṇikānāṃ",
  "S06psp_2-3u:357_7": "buddhadharmāṇāṃ yāvat sarvajñatāyā na hānaye na vṛddhaye śikṣate. yo rūpasya na hānaye",
  "S06psp_2-3u:357_8": "na vṛddhaye śikṣate yāvat sarvajñatāyā na hānaye na vṛddhaye śikṣate sa na rūpasya",
  "S06psp_2-3u:357_9": "parigrahāya śikṣate nāntardhānāya śikṣate. na vedanāyā na saṃjñāyā na saṃskārāṇāṃ",
  "S06psp_2-3u:357_10": "na vijñānasya parigrahāya śikṣate nāntardhānāya śikṣate. evaṃ vyastasamastānāṃ skandhadhātvāyatanānāṃ",
  "S06psp_2-3u:357_11": "pratītyasamutpādānāṃ na parigrahāya śikṣate nāntardhānāya śikṣate. evaṃ pāramitānāṃ",
  "S06psp_2-3u:357_12": "saptatriṃśatāṃ bodhipakṣyāṇāṃ dharmāṇam apramāṇadhyānārūpyasamāpattīnāṃ satyānām",
  "S06psp_2-3u:357_13": "abhijñānāṃ sarvasamādhīnāṃ sarvadhāraṇīmukhānāṃ na parigrahāya śikṣate nāntardhānāya",
  "S06psp_2-3u:357_14": "śikṣate. daśānāṃ tathāgatabalānāṃ vaiśāradyānāṃ pratisaṃvidām aṣṭādaśānām āveṇikānāṃ",
  "S06psp_2-3u:357_15": "buddhadharmāṇāṃ yāvat sarvajñatāyā na parigrahāya nāntardhānāya śikṣate.",
  "S06psp_2-3u:358": "iti tatraiva mūrdhagatam",
  "S06psp_2-3u:359": "śāriputra āha:",
  "S06psp_2-3u:360": "kiṃ kāraṇam āyuṣman subhūte bodhisattvo mahāsattvo na rūpasya parigrahāya nāntardhānāya śikṣate,",
  "S06psp_2-3u:361": "vedanāyāḥ saṃjñāyāḥ saṃskārāṇāṃ vijñānasya na parigrahāya nāntardhānāya śikṣate yāvat sarvajñatāyā na parigrahāya nāntardhānāya śikṣate?",
  "S06psp_2-3u:362": "subhūtir āha:",
  "S06psp_2-3u:363": "tathā hy āyuṣmañ śāriputra rūpasya parigraho nāsti. tat kasya hetor?",
  "S06psp_2-3u:364": "na rūpaṃ rūpaṃ parigṛhṇāti. na vedanā na saṃjñā na saṃskārās tathā hy āyuṣmañ śāriputra vijñānasya parigraho nāsti. tat kasya hetos? tathā hi na (PSP_2-3:26)",
  "S06psp_2-3u:365_0": "vijñānaṃ vijñānaṃ parigṛhṇāti. evaṃ vyastasamastānāṃ skandhadhātvāyatanapratītyasamutpādānāṃ",
  "S06psp_2-3u:365_1": "pāramitānāṃ bodhipakṣyāṇāṃ dharmāṇāṃ satyānām abhijñānāṃ sarvaśūnyatānāṃ sarvasamādhīnāṃ",
  "S06psp_2-3u:365_2": "sarvadhāraṇīmukhānāṃ daśabalavaiśāradyānāṃ pratisaṃvidāveṇikānāṃ buddhadharmāṇāṃ",
  "S06psp_2-3u:365_3": "parigraho nāsti. tat kasya hetos?",
  "S06psp_2-3u:366": "tathā hy āveṇikabuddhadharmā nāveṇikabuddhadharmān parigṛhṇanti. tathā hy āyuṣmañ śāriputra sarvajñatāyāḥ parigraho nāsti. tat kasya hetos?",
  "S06psp_2-3u:367_0": "tathā hi sarvajñatā na sarvajñatāṃ parigṛhṇāti. adhyātmaśūnyatāṃ yāvad abhāvasvabhāvaśūnyatām",
  "S06psp_2-3u:367_1": "upādāya. etaṃ hy āyuṣmañ śāriputra bodhisattvo mahāsattvaḥ sarvadharmāparigrahāya",
  "S06psp_2-3u:367_2": "sarvajñatāyāṃ śikṣate sarvajñatāyāṃ niryāsyati.",
  "S06psp_2-3u:368": "śāriputra āha:",
  "S06psp_2-3u:369": "evaṃ śikṣamāṇa āyuṣman subhūte bodhisattvo mahāsattvaḥ prajñāpāramitāyāṃ śikṣate sarvajñatāyāṃ niryāsyati.",
  "S06psp_2-3u:370": "subhūtir āha:",
  "S06psp_2-3u:371": "evaṃ śikṣamāṇaḥ śāriputra bodhisattvo mahāsattvaḥ prajñāpāramitāyāṃ śikṣate sarvajñatāyāṃ niryāsyati sarvadharmāṇām aparigrahayogena. iti tatraiva kṣāntigatam",
  "S06psp_2-3u:372": "śāriputra āha:",
  "S06psp_2-3u:373": "evaṃ śikṣamāṇa āyuṣman subhūte bodhisattvo mahāsattvaḥ sarvadharmāṇām aparigrahāya nāntardhānāya śikṣitvā kathaṃ sarvajñatāyāṃ niryāsyati?",
  "S06psp_2-3u:374": "subhūtir āha:",
  "S06psp_2-3u:375_0": "tathā hy āyuṣmañ śariputra bodhisattvo mahāsattvaḥ prajñāpāramitāyāṃ caran na rūpasyotpādaṃ",
  "S06psp_2-3u:375_1": "paśyati na nirodhaṃ nodgrahaṃ notsargaṃ na saṃkleśaṃ na vyavadānaṃ nācayaṃ nāpacayaṃ",
  "S06psp_2-3u:375_2": "na hāniṃ na vṛddhiṃ. tat kasya hetos?",
  "S06psp_2-3u:376": "tathā hy āyuṣmañ śariputra rūpaṃ rūpasvabhāvena na vidyate,",
  "S06psp_2-3u:377_0": "vedanāyāḥ saṃjñāyāḥ saṃskārāṇāṃ vijñānasyāyuṣmañ śāriputra bodhisattvo mahāsattvo",
  "S06psp_2-3u:377_1": "notpādaṃ paśyati na nirodhaṃ nodgrahaṃ notsargaṃ na saṃkleśaṃ na vyavadānaṃ nācayaṃ",
  "S06psp_2-3u:377_2": "nāpacayaṃ na hāniṃ na vṛddhim. tat kasya hetos?",
  "S06psp_2-3u:378_0": "athā hy āyuṣmañ śariputra vijñānaṃ vijñānasvabhāvena na vidyate. evaṃ vyastasamastānāṃ",
  "S06psp_2-3u:378_1": "skandhadhātvāyatanānāṃ pratītyasamutpādasya pāramitānāṃ saptatriṃśatāṃ bodhipakṣyāṇāṃ",
  "S06psp_2-3u:378_2": "dharmāṇām apramāṇadhyānārūpyasamāpattīnām abhijñānāṃ sarvasamādhīnāṃ sarvadhāraṇīmukhānāṃ",
  "S06psp_2-3u:378_3": "balānāṃ vaiśāradyānāṃ (PSP_2-3:27)",
  "S06psp_2-3u:379_0": "pratisaṃvidām āveṇikānāṃ buddhadharmāṇāṃ yāvat sarvajñatāyā notpādaṃ paśyati na nirodhaṃ",
  "S06psp_2-3u:379_1": "nodgrahaṃ notsargaṃ na saṃkleśaṃ na vyavadānaṃ nācayaṃ nāpacayaṃ na hāniṃ na vṛddhiṃ. tat kasya hetos?",
  "S06psp_2-3u:380": "tathā hy āyuṣmañ śāriputra sarvajñatā sarvajñatāsvabhāvena na saṃvidyate,",
  "S06psp_2-3u:381_0": "evaṃ hy āyuṣmañ śariputra bodhisattvo mahāsattvaḥ sarvadharmāṇām anutpādāyānirodhāyānudgrahāyānutsargāyāsaṃkleśāyāvyavadānāya",
  "S06psp_2-3u:381_1": "nācayāya nāpacayāya na hānaye na vṛddhaye śikṣate prajñāpāramitāyāṃ śikṣate sarvajñatāyāṃ",
  "S06psp_2-3u:381_2": "niryāsyati aśikṣāniryāṇayogena.",
  "S06psp_2-3u:382": "iti tatraivāgradharmagatam ity uktaḥ pratyekabuddhamārgaḥ",
  "S06psp_2-3u:383": "atha khalu śakro devānām indra āyuṣmantaṃ śāriputram etad avocat:",
  "S06psp_2-3u:384": "prajñāpāramitā bhadanta śāriputra kuto gaveṣitavyā?",
  "S06psp_2-3u:385": "śāriputra āha:",
  "S06psp_2-3u:386": "prajñāpāramitā kauśika subhūteḥ parivartād gaveṣitavyā.",
  "S06psp_2-3u:387": "atha khalu śakro devānām indraḥ subhūtiṃ sthaviram etad avocat:",
  "S06psp_2-3u:388": "tavaiva āryasubhūte,",
  "S06psp_2-3u:389": "anubhāvas tavaitad adhiṣṭhānaṃ yad āryaśāriputra,",
  "S06psp_2-3u:390": "evaṃ vadati;",
  "S06psp_2-3u:391": "prajñāpāramitā kauśikāyuṣmataḥ subhūteḥ parivartād gaveṣitavyeti.",
  "S06psp_2-3u:392": "subhūtir āha:",
  "S06psp_2-3u:393": "na mamaiṣa kauśikānubhāvaḥ na mamaitad adhiṣṭhānam.",
  "S06psp_2-3u:394": "śakra āha: kasyaiṣo 'nubhāvaḥ kasyaitad adhiṣṭhānam.",
  "S06psp_2-3u:395": "subhūtir āha:",
  "S06psp_2-3u:396": "tathāgatasyaiṣa kauśikānubhāvas tathāgatasyaitad adhiṣṭhānaṃ na cānyatra niradhiṣṭhānadharmatāyās tathāgata upalabhyate,",
  "S06psp_2-3u:397": "na cānyatra tathatāyās tathāgata upalabhyate,",
  "S06psp_2-3u:398": "niradhiṣṭhānā devāndra sarvadharmāḥ.",
  "S06psp_2-3u:399": "devendra āha:",
  "S06psp_2-3u:400": "katham āryasubhūte niradhiṣṭhāneṣu sarvadharmeṣu evaṃ vadasi?",
  "S06psp_2-3u:401": "tathāgatasyaiṣo 'nubhāvas tathāgatasyaitad adhiṣṭhānam iti.",
  "S06psp_2-3u:402": "subhūtir āha:",
  "S06psp_2-3u:403": "evam etat kauśikaivam etat,",
  "S06psp_2-3u:404": "nānyatra niradhiṣṭhānadharmatāyās tathāgata upalabhyate,",
  "S06psp_2-3u:405": "nānyatra tathatāyās tathāgata upalabhyate,",
  "S06psp_2-3u:406": "na ca niradhiṣṭhānadharmatāyāṃ tathāgata upalabhyate,",
  "S06psp_2-3u:407": "na ca tathāgate niradhiṣṭhānadharmatā upalabhyate,",
  "S06psp_2-3u:408": "na ca tathatayāṃ tathāgata upalabhyate,",
  "S06psp_2-3u:409": "na ca tāthāgate tathatopalabhyate,",
  "S06psp_2-3u:410": "na rūpatathatāyāṃ tahāgata upalabhyate,",
  "S06psp_2-3u:411": "na ca tathāgate rūpatathatopalabhyate,",
  "S06psp_2-3u:412": "na rūpadharmatāyāṃ tathāgata upalabhyate,",
  "S06psp_2-3u:413": "na ca tathāgate rūpadharmatā na vedanātathatāyāṃ na saṃjñātathatayāṃ na saṃskāratathatāyāṃ na vijñānatathatāyāṃ tathāgata upalabhyate, na ca (PSP_2-3:28)",
  "S06psp_2-3u:414": "tathāgate vijñānatathatopalabhyate,",
  "S06psp_2-3u:415": "na vijñānadharmatāyāṃ tathāgata upalabhyate,",
  "S06psp_2-3u:416": "na ca tathāgate vijñānadharmatā,",
  "S06psp_2-3u:417_0": "evaṃ vyastasamasteṣu skandhadhātvāyatanapratītyasamutpādeṣu pāramitābhijñāsatyeṣu",
  "S06psp_2-3u:417_1": "saptatriṃśadbodhipakṣadharmāpramāṇadhyānārūpyasamāpattiṣu sarvaśūnyatāyāṃ sarvasamādhiṣu",
  "S06psp_2-3u:417_2": "sarvadhāraṇīmukheṣu daśabalavaiśāradyapratisaṃvidāveṇikabuddhadharmeṣu yāvan na sarvajñatātathatāyāṃ",
  "S06psp_2-3u:417_3": "tathāgata upalabhyate,",
  "S06psp_2-3u:418": "na ca tathāgate sarvajñatātathatā upalabhyate,",
  "S06psp_2-3u:419": "na sarvajñatādharmatāyāṃ tathāgata upalabhyate,",
  "S06psp_2-3u:420": "na ca tathāgate sarvajñatādharmatā. tat kasya hetor?",
  "S06psp_2-3u:421_0": "yaḥ kauśika tathāgato na rūpatathatāyāṃ saṃyukto na visaṃyukto vedanāsaṃjñāsaṃskāravijñānatathatāyāṃ",
  "S06psp_2-3u:421_1": "saṃyukto na visaṃyuktaḥ. yaḥ kauśika tathāgato na rūpadharmatāyāṃ saṃyukto na visaṃyukto",
  "S06psp_2-3u:421_2": "vedanāsaṃjñāsaṃskāravijñānadharmatāyāṃ saṃyukto na visaṃyuktaḥ,",
  "S06psp_2-3u:422_0": "na cānyatra rūpatathatāyāḥ saṃyukto na visaṃyuktaḥ. na cānyatra rūpadharmatāyāḥ saṃyukto",
  "S06psp_2-3u:422_1": "na visaṃyuktaḥ. vedanāsaṃjñāsaṃskārā na cānyatra vijñānatathatāyāḥ saṃyukto na visaṃyukto",
  "S06psp_2-3u:422_2": "na cānyatra vijñānadharmatāyāḥ saṃyukto na visaṃyuktaḥ. vistareṇa yāvad yas tathāgato",
  "S06psp_2-3u:422_3": "na sa sarvajñatātathatāyāṃ saṃyukto na visaṃyuktaḥ,",
  "S06psp_2-3u:423": "na sarvajñatādharmatāyāṃ saṃyukto na visaṃyuktaḥ,",
  "S06psp_2-3u:424_0": "na cānyatra sarvajñatāyāḥ saṃyukto na visaṃyuktaḥ na cānyatra sarvajñatādharmatāyāḥ",
  "S06psp_2-3u:424_1": "saṃyukto na visaṃyuktaḥ yo hi kauśika sarvadharmeṣu na saṃyukto na visaṃyuktaḥ tasyaiṣo",
  "S06psp_2-3u:424_2": "'nubhāvas tasyaitad adhiṣṭhānam anadhiṣṭhānayogena. yat punaḥ kauśika evaṃ vadasi:",
  "S06psp_2-3u:425": "kuto bodhisattvena mahāsattvena prajñāpāramitā gaveṣitavyeti?",
  "S06psp_2-3u:426": "na rūpato gaveṣitavyā nānyatra rūpato gaveṣitavyā,",
  "S06psp_2-3u:427": "na vedanāyā na saṃjñāyā na saṃskārebhyo na vijñānato gaveṣitavyā nānyatra vijñānād gaveṣitavyā. tat kasya hetos?",
  "S06psp_2-3u:428_0": "tathā hi kauśika yā ca prajñāpāramitā yac ca rūpaṃ yā ca vedanā yā ca saṃjñā ye ca",
  "S06psp_2-3u:428_1": "saṃskārā yac ca vijñānaṃ yā ca gaveṣaṇā sarva ete dharmā na saṃyuktā na visaṃyuktā",
  "S06psp_2-3u:428_2": "arūpiṇo 'nidarśanā apratighā ekalakṣaṇā yad utālakṣaṇāḥ.",
  "S06psp_2-3u:429_0": "punar aparaṃ kauśika bodhisattvena mahāsattvena prajñāpāramitā na dhātuto geveṣitavyā",
  "S06psp_2-3u:429_1": "nāyatanebhyo na pratītyasamutpādebhyo na pāramitābhyo na bodhipakṣyebhyo dharmebhyo",
  "S06psp_2-3u:429_2": "nāpramāṇadhyānārūpyasamāpattibhyo na (PSP_2-3:29)",
  "S06psp_2-3u:430_0": "satyebhyo nābhijñābhyo na samādhibhyo na dhāraṇīmukhebhyo na balebhyo na vaiśāradyebhyo",
  "S06psp_2-3u:430_1": "na pratisaṃvidbhyo nāṣṭādaśabhya āveṇikebhyo buddhadharmebhyo yāvan na sarvākārajñatāyā",
  "S06psp_2-3u:430_2": "gaveṣitavyā nānyatra sarvākārajñatāyā gaveṣitavyā. tat kasya hetos?",
  "S06psp_2-3u:431_0": "tathā hi kauśika yā ca prajñāpāramitā yā ca sarvākārajñatā yā ca gaveṣaṇā sarva ete",
  "S06psp_2-3u:431_1": "dharmā na saṃyuktā na visaṃyuktā arūpiṇo 'nidarśanā apratighā ekalakṣaṇā yad utālakṣaṇāḥ. tat kasya hetos?",
  "S06psp_2-3u:432_0": "tathā hi kauśika na rūpaṃ prajñāpāramitā nānyatra rūpāt prajñāpāramitā na vedanā",
  "S06psp_2-3u:432_1": "na saṃjñā na saṃskārā na vijñānaṃ prajñāpāramitā nāpy anyatra vijñānāt prajñāpāramitā",
  "S06psp_2-3u:432_2": "evaṃ vyastasamastāḥ skandhadhātvāyatanapratītyasamutpādapāramitāsatyābhijñāsaptatriṃśadbodhipakṣyā",
  "S06psp_2-3u:432_3": "dharmā apramāṇadhyānārūpyasamāpattayaḥ sarvaśūnyatāḥ sarvasamādhayaḥ sarvadhāraṇīmukhāni",
  "S06psp_2-3u:432_4": "daśabalavaiśāradyapratisaṃvida āveṇikabuddhadharmā yāvan na sarvākārajñatā prajñāpāramitā",
  "S06psp_2-3u:432_5": "nānyatra sarvākārajñatāyāḥ prajñāpāramitā. evaṃ na rūpatathatā prajñāpāramitā nāpy",
  "S06psp_2-3u:432_6": "anyatra rūpatathatāyāḥ prajñāpāramitā na vedanātathatā na saṃjñātathatā na saṃskāratathatā",
  "S06psp_2-3u:432_7": "na vijñānatathatā prajñāpāramitā na cānyatra vijñānatathatāyāḥ prajñāpāramitā. na",
  "S06psp_2-3u:432_8": "rūpadharmatā prajñāpāramitā nānyatra rūpadharmatāyāḥ prajñāpāramitā na vedanādharmatā",
  "S06psp_2-3u:432_9": "na saṃjñādharmatā na saṃskāradharmatā na vijñānadharmatā prajñāpāramitā nānyatra",
  "S06psp_2-3u:432_10": "vijñānadharmatāyāḥ prajñāpāramitā,",
  "S06psp_2-3u:433": "yāvan na sarvajñatātathatā prajñāpāramitā nānyatra sarvajñatātathatāyāḥ prajñāpāramitā,",
  "S06psp_2-3u:434": "na sarvajñatādharmatā prajñāpāramitā nānyatra sarvajñatādharmatāyāḥ prajñāpāramitā. tat kasya hetos?",
  "S06psp_2-3u:435": "tathā hi kauśika sarva ete dharmā na saṃvidyante nopalabhyante. evam eva sarvadharmeṣv asaṃvidyamāneṣv anupalabhyamāneṣu na rūpaṃ prajñāpāramitā nānyatra rūpāt prajñāpāramitā,",
  "S06psp_2-3u:436": "na rūpatathatā prajñāpāramitā nānyatra rūpatathatāyāḥ prajñāpāramitā. na rūpadharmatā prajñāpāramitā nānyatra rūpadharmatāyāḥ prajñāpāramitā. na vedanā na saṃjñā na saṃskārā,",
  "S06psp_2-3u:437_0": "na vijñānaṃ prajñāpāramitā nānyatra vijñānāt prajñāpāramitā. na vijñānatathatā prajñāpāramitā",
  "S06psp_2-3u:437_1": "nānyatra vijñānatathatāyāḥ prajñāpāramitā. na vijñānadharmatā prajñāpāramitā (PSP_2-3:30)",
  "S06psp_2-3u:438_0": "nānyatra vijñānadharmatāyāḥ prajñāpāramitā. evaṃ vyastasamasteṣu skandhadhātvāyatanapratītyasamutpādeṣu",
  "S06psp_2-3u:438_1": "pāramitāsatyābhijñāsaptatriṃśadbodhipakṣyā dharmā apramāṇadhyānārūpyasamāpattayaḥ",
  "S06psp_2-3u:438_2": "sarvaśūnyatāḥ sarvasamādhayaḥ. sarvadhāraṇīmukhāni daśabalavaiśāradyapratisaṃvido",
  "S06psp_2-3u:438_3": "'ṣṭādaśāveṇikā buddhadharmā na sarvākārajñatā prajñāpāramitā nānyatra sarvākārajñatāyāḥ",
  "S06psp_2-3u:438_4": "prajñāpāramitā. na sarvākārajñatātathatā prajñāpāramitā nānyatra sarvākārajñatātathatāyāḥ",
  "S06psp_2-3u:438_5": "prajñāpāramitā. na sarvākārajñatādharmatā prajñāpāramitā nānyatra sarvākārajñatādharmatāyāḥ prajñāparamitā.",
  "S06psp_2-3u:439": "iti sānuśaṃsaṃ darśanamārgam adhikṛtya duḥkhe dharmajñānakṣāntiḥ",
  "S06psp_2-3u:440": "atha khalu śakro devānām indra āyuṣmantaṃ subhūtiṃ sthaviram etad avocat:",
  "S06psp_2-3u:441": "mahāpāramiteyaṃ bhadanta subhūte bodhisattvānāṃ mahāsattvānāṃ yad uta prajñāpāramitā,",
  "S06psp_2-3u:442": "apramāṇapāramiteyaṃ yad uta prajñāpāramitā,",
  "S06psp_2-3u:443": "aparimāṇapāramiteyaṃ yad uta prajñāpāramitā,",
  "S06psp_2-3u:444": "anantapāramiteyaṃ bhadanta subhūte yad uta prajñāpāramitā,",
  "S06psp_2-3u:445": "yasyāṃ śikṣamāṇaiḥ srotaāpannaiḥ srotaāpattiphalaṃ prāptam,",
  "S06psp_2-3u:446_0": "evaṃ sakṛdāgāmibhir anāgāmibhir arhadbhiḥ pratyekabuddhaiḥ pratyekabodhiḥ prāptā.",
  "S06psp_2-3u:446_1": "bodhisattvair mahāsattvaiḥ sarvākārajñatā 'nuprāptā 'nuttarā samyaksaṃbodhir abhisaṃbuddhā",
  "S06psp_2-3u:446_2": "'bhisaṃbuddhyate 'bhisaṃbhotsyate ca.",
  "S06psp_2-3u:447": "subhūtir āha:",
  "S06psp_2-3u:448": "evam etat kauśikaivam etat,",
  "S06psp_2-3u:449": "mahāpāramiteyam apramāṇapāramiteyam aparimāṇapāramiteyaṃ anantapāramiteyaṃ bodhisattvānāṃ mahāsattvānāṃ yad uta prajñāpāramitā,",
  "S06psp_2-3u:450": "yatra śikṣamāṇaiḥ. srotaāpannaiḥ srotaāpattiphalaṃ prāptam,",
  "S06psp_2-3u:451_0": "evaṃ sakṛdāgāmibhir anāgāmibhir arhadbhiḥ pratyekabuddhaiḥ pratyekabodhiḥ prāptā.",
  "S06psp_2-3u:451_1": "bodhisattvair mahāsattvaiḥ sarvākārajñatā 'nuprāptā 'nuttarā samyaksaṃbodhir abhisaṃbuddhā",
  "S06psp_2-3u:451_2": "'bhisaṃbuddhyate 'bhisaṃbhotsyate ca. tat kasya hetoḥ?",
  "S06psp_2-3u:452": "rūpamahattayā kauśika mahāpāramiteyaṃ bodhisattvānāṃ mahāsattvānāṃ tat kasya hetos?",
  "S06psp_2-3u:453": "tathā hi kauśika rūpasya na pūrvanta upalabhyate nāparānta upalabhyate na madhyam upalabhyate,",
  "S06psp_2-3u:454": "vedanāsaṃjñāsaṃskārā vijñānamahattayā kauśika mahāpāramiteyaṃ bodhisattvānāṃ mahāsattvānāṃ tat kasya hetos?",
  "S06psp_2-3u:455": "tathā hi kauśika vijñānasya na (PSP_2-3:31)",
  "S06psp_2-3u:456_0": "pūrvānta upalabhyate nāparānta upalabhyate na madhyam upalabhyate. evaṃ vyastasamastānāṃ",
  "S06psp_2-3u:456_1": "pratītyasamutpādāṅgānāṃ pāramitānāṃ satyānām abhijñānāṃ saptatriṃśatāṃ bodhipakṣyāṇāṃ",
  "S06psp_2-3u:456_2": "dharmāṇām apramāṇadhyānārūpyasamāpattīnāṃ sarvaśūnyatānāṃ sarvasamādhīnāṃ sarvadhāraṇīmukhānāṃ",
  "S06psp_2-3u:456_3": "daśānāṃ tathāgatabalānāṃ caturṇāṃ vaiśāradyānāṃ catasṛṇāṃ pratisaṃvidām aṣṭādaśānām",
  "S06psp_2-3u:456_4": "āveṇikānāṃ buddhadharmāṇāṃ yāvat sarvākārajñatāmahattayā kauśika mahāpāramiteyaṃ",
  "S06psp_2-3u:456_5": "bodhisattvānāṃ mahāsattvānāṃ. tat kasya hetos?",
  "S06psp_2-3u:457_0": "tathā hi kauśika sarvākārajñatāyā na pūrvānta upalabhyate nāparānta upalabhyate na",
  "S06psp_2-3u:457_1": "madhyam upalabhyate. anena kauśika paryāyeṇa mahāpāramiteyaṃ bodhisattvānāṃ mahāsattvānām.",
  "S06psp_2-3u:457_2": "iti duḥkhe dharmajñānam",
  "S06psp_2-3u:458": "rūpāpramāṇatayā kauśikāpramāṇapāramiteyaṃ bodhisattvānāṃ mahāsattvānāṃ. tat kasya hetos?",
  "S06psp_2-3u:459": "tathā hi kauśika rūpasya pramāṇaṃ nopalabhyate,",
  "S06psp_2-3u:460": "tadyathāpi nāma kauśikākāśasya pramāṇaṃ nopalabhyate,",
  "S06psp_2-3u:461": "evam eva kauśika rūpasya pramāṇaṃ nopalabhyate. ākāśāpramāṇatayā ca rūpāpramāṇatā,",
  "S06psp_2-3u:462": "rūpāpramāṇatayā ca prajñāpāramitāpramāṇatā bodhisattvānāṃ mahāsattvānāṃ vedanāsaṃjñāsaṃskārā vijñānāpramāṇatayā kauśika,",
  "S06psp_2-3u:463": "apramāṇapāramiteyaṃ bodhisattvānāṃ mahāsattvānām. tat kasya hetos?",
  "S06psp_2-3u:464": "tathā hi kauśika vijñānasya pramāṇaṃ nopalabhyate,",
  "S06psp_2-3u:465": "tadyathāpi nāma kauśika,",
  "S06psp_2-3u:466": "ākāśasya pramāṇaṃ nopalabhyate,",
  "S06psp_2-3u:467": "evam eva kauśika vijñānasya pramāṇaṃ nopalabhyate. ākāśāpramāṇatayā ca vjñānāpramāṇatā,",
  "S06psp_2-3u:468_0": "vijñānāpramāṇatayā ca prajñāpāramitāpramāṇatā bodhisattvānāṃ mahāsattvānām. evaṃ",
  "S06psp_2-3u:468_1": "vyastasamastāḥ skandhadhātvāyatanapratītyasamutpādāṅgapāramitābodhipakṣyadharmāḥ",
  "S06psp_2-3u:468_2": "satyābhijñāpramāṇadhyānārūpyasamāpattayaḥ sarvaśūnyatāḥ sarvasamādhayaḥ sarvadhāraṇīmukhadaśabalavaiśāradyapratisaṃvidāveṇikabuddhadharmā",
  "S06psp_2-3u:468_3": "yāvat sarvākārajñātatāpraṃāṇatayā kauśika,",
  "S06psp_2-3u:469": "apramāṇapāramiteyaṃ bodhisattvānāṃ mahāsattvānāṃ. tat kasya hetos?",
  "S06psp_2-3u:470": "tathā hi kauśika sarvākārajñatāyāḥ pramāṇaṃ nopalabhyate,",
  "S06psp_2-3u:471": "tadyathāpi nāma kauśika,",
  "S06psp_2-3u:472": "ākāśasya pramāṇaṃ nopalabhyate,",
  "S06psp_2-3u:473": "evam eva kauśika sarvākarajñatāyāḥ pramāṇaṃ nopalabhyate. ākāśāpramāṇatayā ca sarvākārajñatāpramāṇatā,",
  "S06psp_2-3u:474": "sarvākārajñatāpramāṇatayā ca prajñāpāramitāpramāṇatā. anena kauśika paryāyeṇāpramāṇapāramiteyaṃ bodhisattvānāṃ mahāsattvānām.",
  "S06psp_2-3u:475": "(PSP_2-3:32)",
  "S06psp_2-3u:476": "iti duḥkhe 'nvayajñānakṣāntiḥ",
  "S06psp_2-3u:477": "rūpāparimāṇatayā kauśika,",
  "S06psp_2-3u:478": "aparimāṇapāramiteyaṃ bodhisattvānāṃ mahāsattvānāṃ. tat kasya hetos?",
  "S06psp_2-3u:479": "tathā hi kauśika rūpasya parimāṇaṃ nopalabhyate,",
  "S06psp_2-3u:480": "tadyathāpi nāma kauśikākāśasya parimāṇaṃ nopalabhyate,",
  "S06psp_2-3u:481": "evam eva kauśika rūpasya parimāṇaṃ nopalabhyate. ākāśāparimāṇatayā ca rūpāparimāṇatā,",
  "S06psp_2-3u:482": "rūpāparimāṇatayā ca prajñāramitāparimāṇatā bodhisattvānāṃ mahāsattvānām evaṃ yāvat sarvākārajñatā vaktavyā. iti duḥkhe 'nvayajñānam",
  "S06psp_2-3u:483": "rūpānantatayā kauśikānantapāramiteyaṃ bodhisattvānāṃ mahāsattvānāṃ. tat kasya hetos?",
  "S06psp_2-3u:484": "tathā hi rūpasya nānto na madhyam upalabhyate. vedanāsaṃjñāsaṃskārāṇāṃ vijñānānantatayā kauśikānantapāramiteyaṃ bodhisattvānāṃ mahāsattvānām. tat kasya hetos?",
  "S06psp_2-3u:485_0": "tathā hi kauśika vijñānasya nānto na madhyam upalabhyate. evaṃ vyastasamasteṣu skandhadhātvāyatanapratītyasamutpādeṣu",
  "S06psp_2-3u:485_1": "pāramitābhijñāsatyeṣu smṛtyupasthānasamyakprahāṇarddhipādendriyabalabodhyaṅgamārgāpramāṇadhyānārūpyasamāpattiṣu",
  "S06psp_2-3u:485_2": "sarvaśūnyatāsu sarvasamādhiṣu sarvadhāraṇīmukheṣu daśabalavaiśāradyeṣu pratisaṃvidāveṇikabuddhadharmeṣu",
  "S06psp_2-3u:485_3": "sarvākārajñatānantatayā kauśika,",
  "S06psp_2-3u:486": "anantapāramiteyaṃ bodhisattvānāṃ mahāsattvānaṃ. tat kasya hetos?",
  "S06psp_2-3u:487_0": "tathā hi kauśika sarvākārajñatāyā nānto na madhyam upalabhyate. anena kauśika paryāyeṇa",
  "S06psp_2-3u:487_1": "anantapāramiteyaṃ bodhisattvānāṃ mahāsattvānāṃ rūpānantatām upādāya yāvat sarvākārajñatānantatām",
  "S06psp_2-3u:487_2": "upādāya. iti hetupratiṣedhaḥ",
  "S06psp_2-3u:488": "punar aparaṃ kauśikārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā.",
  "S06psp_2-3u:489": "devendra āha:",
  "S06psp_2-3u:490": "kathaṃ bhadanta subhūte ārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā?",
  "S06psp_2-3u:491": "subhūtir āha:",
  "S06psp_2-3u:492": "sarvākārajñatārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā. iti samudayapratiṣedhaḥ",
  "S06psp_2-3u:493": "punar aparaṃ kauśikārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā.",
  "S06psp_2-3u:494": "devendra āha:",
  "S06psp_2-3u:495": "kathaṃ bhadanta subhūte ārambaṇānantatayānantapāramiteyaṃ (PSP_2-3:33)",
  "S06psp_2-3u:496": "bodhisattvānāṃ mahāsattvānāṃ yad uta prajñāpāramitā?",
  "S06psp_2-3u:497": "subhūtir āha:",
  "S06psp_2-3u:498": "dharmadhātvārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā. iti prabhavapratiṣedhaḥ",
  "S06psp_2-3u:499": "punar aparaṃ kauśika tathatārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā.",
  "S06psp_2-3u:500": "devendra āha:",
  "S06psp_2-3u:501": "kathaṃ bhadanta subhūte tathatārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā?",
  "S06psp_2-3u:502": "subhūtir āha:",
  "S06psp_2-3u:503": "tathā hi kauśika tathatānantatayārambaṇānantatā,",
  "S06psp_2-3u:504": "evaṃ tathatārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā. iti pratyayapratiṣedhaḥ",
  "S06psp_2-3u:505": "punar aparaṃ kauśika sattvānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā.",
  "S06psp_2-3u:506": "devendra āha:",
  "S06psp_2-3u:507": "kathaṃ bhadanta subhūte sattvānantatayānantapāramitāyaṃ bodhisattvānāṃ mahāsattvānāṃ yad uta prajñāpāramitā?",
  "S06psp_2-3u:508": "subhūtir āha:",
  "S06psp_2-3u:509": "tat kiṃ manyase?",
  "S06psp_2-3u:510": "kauśika katamasyaitad dharmasyādhivacanaṃ yad uta sattvaḥ sattva iti.",
  "S06psp_2-3u:511": "devendra āha:",
  "S06psp_2-3u:512": "nedaṃ bhadanta subhūte dharmādhivacanam āgantukam etan nāmadheyaṃ prakṣiptaṃ,",
  "S06psp_2-3u:513": "avastukam etan nāmadheyaṃ prakṣiptam,",
  "S06psp_2-3u:514": "anārambaṇam etan nāmadheyaṃ prakṣiptaṃ yad uta sattvaḥ sattva iti.",
  "S06psp_2-3u:515": "subhūtir āha:",
  "S06psp_2-3u:516": "tat kiṃ manyase kauśika kācid iha prajñāpāramitāyāṃ sattvaparidīpanā kṛtā?",
  "S06psp_2-3u:517": "devendra āha:",
  "S06psp_2-3u:518": "na bhadanta subhūte.",
  "S06psp_2-3u:519": "subhūtir āha:",
  "S06psp_2-3u:520_0": "yatra kauśika na sattvaparidīpanā kṛtā na kācit tatra sattvānantatā. sacet kauśika",
  "S06psp_2-3u:520_1": "tathāgato 'rhan samyaksaṃbuddho gaṅgānadīvālukopamān kalpān tiṣṭhan sattvaḥ sattva",
  "S06psp_2-3u:520_2": "iti vācaṃ bhāṣeta. tat kiṃ manyase kauśika,",
  "S06psp_2-3u:521": "api nu tatra kaścit sattva utpanno vā niruddho vā?",
  "S06psp_2-3u:522": "devendra āha:",
  "S06psp_2-3u:523": "no bhadanta subhūte,",
  "S06psp_2-3u:524": "tat kasya hetoḥ?",
  "S06psp_2-3u:525": "ādiśuddhatvāt sattvasya.",
  "S06psp_2-3u:526": "subhūtir āha:",
  "S06psp_2-3u:527": "anena kauśika paryāyeṇa sattvānantatayā prajñāpāramitānantatā veditavyā. iti tatraiva sattvadhātūddeśikatāṃ paridīpayatīti samudaye dharmajñānakṣāntiḥ",
  "S06psp_2-3u:528": "(PSP_2-3:34)",
  "S06psp_2-3u:529": "atha khalu sendrakā devāḥ sabrahmakāḥ saprajāpatikāḥ sanārīnararṣigaṇās trir udānam udānayāmāsuḥ,",
  "S06psp_2-3u:530": "aho dharmaḥ,",
  "S06psp_2-3u:531": "aho dharmaḥ,",
  "S06psp_2-3u:532_0": "aho dharmasya dharmatā yeyaṃ subhūtinā sthavireṇa deśyate yad uta tathāgatānubhāvena",
  "S06psp_2-3u:532_1": "tathāgatādhiṣṭhānena sūcyate prabhāvyate prakāśyate tathāgatān eva tān bhagavan bodhisattvān",
  "S06psp_2-3u:532_2": "mahāsattvān dhārayiṣyāmo ye 'nayā prajñāpāramitayāvirahitā bhaviṣyanti,",
  "S06psp_2-3u:533": "na ca nāma kaścid dharma upalabhyate rūpaṃ vā vedanā vā saṃjñā vā saṃskārā vā vijñānaṃ vā yāvat sarvākārajñatā vā,",
  "S06psp_2-3u:534": "kutaḥ punas trayāṇāṃ yānānāṃ vyavasthānaṃ prajñāyate śrāvakayānasya vā pratyekabuddhayānasya vā mahāyānasya vā.",
  "S06psp_2-3u:535": "atha khalu bhagavāṃs tān devaputrān āmantrayāmāsa:",
  "S06psp_2-3u:536": "evam etad devaputrā evam etat,",
  "S06psp_2-3u:537_0": "yathā vācaṃ bhāṣadhve na ca nāma kaścid dharma upalabhyate rūpaṃ vā vedanā vā saṃjñā",
  "S06psp_2-3u:537_1": "vā saṃskārā vā vijñānaṃ vā yāvat sarvākārajñatā vā trayāṇāṃ ca yānānāṃ vyavasthānaṃ",
  "S06psp_2-3u:537_2": "prajñāyate śrāvakayānasya vā pratyekabuddhayānasya vā mahāyānasya vā. tathāgataḥ",
  "S06psp_2-3u:537_3": "sa devaputrā bodhisattvo mahāsattvo dhārayitavyo yo 'nayā prajñāpāramitayāvirahito",
  "S06psp_2-3u:537_4": "bhaviṣyati anupalambhayogena. tat kasya hetos?",
  "S06psp_2-3u:538": "tathā hy atra prajñāpāramitāyāṃ trīṇi yānāni vistareṇopadiṣṭāni śrāvakayānaṃ vā pratyekabuddhayānaṃ vā mahāyānaṃ vā. na cānyatra dānapāramitāyās tathāgata upalabhyate,",
  "S06psp_2-3u:539_0": "evaṃ śīlapāramitāyāḥ kṣāntipāramitāyā vīryapāramitāyā dhyānapāramitāyā na cānyatra",
  "S06psp_2-3u:539_1": "prajñāpāramitāyās tathāgata upalabhyate. na cānyatrādhyātmaśūnyatāyā na cānyatra",
  "S06psp_2-3u:539_2": "bahirdhāśūnyatāyā na cānyatrādhyātmabahirdhāśūnyatāyāḥ,",
  "S06psp_2-3u:540_0": "yāvan na cānyatrābhāvasvābhāvaśūnyatāyās tathāgata upalabhyate. na cānyatra smṛtyupasthānebhyas",
  "S06psp_2-3u:540_1": "tathāgata upalabhyate. evaṃ na cānyatra samyakprahāṇarddhipādendriyabalabodhyaṅgamārgābhijñāsatyāpramāṇadhyānārūpyasamāpattisamādhidhāraṇīmukhebhyas",
  "S06psp_2-3u:540_2": "tathāgata upalabhyate. na cānyatra daśabalavaiśāradyapratisaṃvidāveṇikabuddhadharmebhyas",
  "S06psp_2-3u:540_3": "tathāgata upalabhyate. na cānyatra sarvākārajñatāyās tathāgata upalabhyate. bodhisattvā",
  "S06psp_2-3u:540_4": "mahāsattvāś ca devaputrāḥ sarveṣv eva dharmeṣu śikṣante dānapāramitāyām ādiṃ kṛtvā",
  "S06psp_2-3u:540_5": "yāvat sarvākārajñatāyāṃ śikṣante. tasmāt tarhi (PSP_2-3:35)",
  "S06psp_2-3u:541_0": "devaputrāḥ sa bodhisattvo mahāsattvas tathāgata eveti vaktavyo yo 'nayā prajñāpāramitayāvirahitaś",
  "S06psp_2-3u:541_1": "carati. yadāhaṃ devaputrā dīpaṃkarasya tathāgatasyārhataḥ samyaksaṃbuddhasyāntike",
  "S06psp_2-3u:541_2": "dīpavatyāṃ rājadhānyām antarāyaṇamadhyagato dānapāramitayāvirahito bhaveyam. evaṃ",
  "S06psp_2-3u:541_3": "śīlapāramitayā kṣāntipāramitayā vīryapāramitayā dhyānapāramitayā prajñāpāramitayāvirahito",
  "S06psp_2-3u:541_4": "bhaveyam. evam adhyātmaśūnyatayāvirahito bhaveyam. evaṃ bahirdhāśānyatayādhyātmabahirdhāśūnyatayā",
  "S06psp_2-3u:541_5": "yāvad abhāvasvabhāvaśūnyatayāvirahito bhaveyam. evaṃ smṛtyupasthānair avirahito bhaveyam.",
  "S06psp_2-3u:541_6": "evaṃ samyakprahāṇarddhipādendriyabalabodhyaṅgamārgair avirahito bhaveyaṃ. evaṃ caturbhir",
  "S06psp_2-3u:541_7": "dhyānaiś caturbir apramāṇaiś catasṛbhiḥ pratisaṃvidbhir aṣṭādaśabhiś cāveṇikair buddhadharmaiḥ.",
  "S06psp_2-3u:541_8": "mahāmaitryā mahākaruṇayā cānyaiś cāpramāṇair buddhadharmair avirahito bhaveyaṃ tac",
  "S06psp_2-3u:541_9": "cānupalambhayogena. tadāhaṃ devaputrās tena tathāgatenārhatā samyaksaṃbuddhena vyākṛto;",
  "S06psp_2-3u:542_0": "bhaviṣyasi tvam anāgate 'dhvany asminn eva sahālokadhātav asaṃkhyaiḥ kalpaiḥ śākyamunir",
  "S06psp_2-3u:542_1": "nāma tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ",
  "S06psp_2-3u:542_2": "puruṣadamyasārathiḥ śāstā devānāṃ ca manuṣyānāṃ ca buddho bhagavān.",
  "S06psp_2-3u:543": "iti samudaye dharmajñānam",
  "S06psp_2-3u:544": "atha khalu te devaputrā bhagavantam etad avocat:",
  "S06psp_2-3u:545_0": "āścaryaṃ bhagavan yāvad iyaṃ prajñāpāramitā bodhisattvānāṃ mahāsattvānāṃ sarvākārajñatāyā",
  "S06psp_2-3u:545_1": "anuparigrāhikā rūpasyāparigrahānutsargayogena. vedanāyāḥ saṃjñāyāḥ saṃskārāṇāṃ vijñānasyāparigrahānutsargayogena.",
  "S06psp_2-3u:545_2": "evaṃ vyastasamastānāṃ skandhadhātvāyatanānāṃ pratītyasamutpādāṅgānāṃ pāramitānāṃ",
  "S06psp_2-3u:545_3": "smṛtyupasthānasamyakprahāṇarddhipādendriyabalabodhyaṅgamārgāṇāṃ dhyānārūpyasamāpattināṃ",
  "S06psp_2-3u:545_4": "sarvaśūnyatānāṃ sarvasamādhīnāṃ sarvadhāraṇīmukhānāṃ daśabalavaiśāradyapratisaṃvidaṣṭādaśāveṇikabuddhadharmāṇāṃ",
  "S06psp_2-3u:545_5": "yāvat sarvākārajñatayā aparigrahānutsargayogeneti āryapañcaviṃśatisāhasrikāyāṃ prajñāpāramitāyām",
  "S06psp_2-3u:545_6": "abhisamayālaṃkārānusāreṇa pariśodhitāyāṃ śakraparivarto nāma dyitīyaḥ.",
  "S06psp_2-3u:546_0": "atha khalu bhagavāṃś catasraḥ pariṣado bhikṣubhibhṣuṇyupāsakopāsikā bodhisattvān",
  "S06psp_2-3u:546_1": "mahāsattvāṃś caturo mahārājāṃś cāturmahārājakāyikāṃś ca devaputrān yāvad akaniṣṭhāṃś",
  "S06psp_2-3u:546_2": "ca devaputrān saṃnipatitān saṃniṣaṇṇāṃś (PSP_2-3:36)",
  "S06psp_2-3u:547": "ca sarvān sākṣiṇaḥ sthāpayitvā śakraṃ devānām indram etad avocat:",
  "S06psp_2-3u:548_0": "ye kecit kauśika bodhisattvā mahāsattvā bhikṣubhikṣuṇyupāsakopāsikā vā kulaputrā",
  "S06psp_2-3u:548_1": "vā kuladuhitaro vā devaputrā devakanyā vā imāṃ prajñāpāramitām udgrahīṣyanti dhārayiṣyanti",
  "S06psp_2-3u:548_2": "vācayiṣyanti paryavāpsyanti bhāvayiṣyanti parebhyaś ca vistareṇa saṃprakāśayiṣyanti",
  "S06psp_2-3u:548_3": "yoniśo manasikariṣyanti,",
  "S06psp_2-3u:549": "ye ca sarvākārajñatācittenāvirahitā bhaviṣyanti teṣāṃ mārā vā mārakāyikā vā avatāraṃ na lapsyante. tat kasya hetos?",
  "S06psp_2-3u:550": "tathā hi taiḥ kulaputraiḥ kuladuhitṛbhiś ca rūpaśūnyataiva svadhiṣṭhitā bhaviṣyati. evaṃ vedanā saṃjñāsaṃskārāvijñānaśūnyataiva svadhiṣṭhitā bhaviṣyati. tat kasya hetor?",
  "S06psp_2-3u:551": "na hi śūnyatā śūnyatāyām avatāraṃ labhate,",
  "S06psp_2-3u:552": "nānimittam ānimitte 'vatāraṃ labhate,",
  "S06psp_2-3u:553_0": "nāpraṇihitam apraṇihite 'vatāraṃ labhate. evaṃ vyastasamastā skandhadhātvāyatanapratītyasamutpādaśūnyataiva",
  "S06psp_2-3u:553_1": "svadhiṣṭhitā bhaviṣyati. evaṃ pāramitāsatyābhijñāpramāṇadhyānārūpyasamāpattiśūnyataiva",
  "S06psp_2-3u:553_2": "svadhiṣṭhitā bhaviṣyati. evaṃ sarvaśūnyatā sarvasamādhisarvadhāraṇīmukhasmṛtyupasthānasamyakprahāṇarddhipādendriyabalabodhyaṅgamārgaśūnyataiva",
  "S06psp_2-3u:553_3": "svadhiṣṭhitā bhaviṣyati. evaṃ daśabalavaiśāradyapratisaṃvidāveṇikabuddhadharmaśūnyataiva",
  "S06psp_2-3u:553_4": "svadhiṣṭhitā bhaviṣyati. yāvat sarvākārajñatāśūnyataiva taiḥ kulaputraiḥ kuladuhitṛbhiś",
  "S06psp_2-3u:553_5": "ca svadhiṣṭhitā bhaviṣyati. tat kasya hetos?",
  "S06psp_2-3u:554": "tathā hi na śūnyatā śūnyatāyām avatāraṃ labhate,",
  "S06psp_2-3u:555": "nānimittam ānimitte 'vatāraṃ labhate,",
  "S06psp_2-3u:556": "nāpraṇihitam apraṇihite 'vatāraṃ labhate. tat kasya hetos?",
  "S06psp_2-3u:557": "tathā hi teṣāṃ svabhāvo na saṃvidyate,",
  "S06psp_2-3u:558": "yenāvatāraṃ labheran,",
  "S06psp_2-3u:559": "yatra vāvatāraṃ labheran,",
  "S06psp_2-3u:560": "yasya vāvatāraṃ labheran.",
  "S06psp_2-3u:561": "iti samudaye 'nvayajñānakṣāntiḥ",
  "S06psp_2-3u:562_0": "na khalu punaḥ kauśika teṣāṃ kulaputrāṇāṃ kuladuhitṛṇāṃ vā manuṣyo vāmanuṣyo vāvatāraṃ",
  "S06psp_2-3u:562_1": "lapsyate. tathā hi taiḥ kulaputraiḥ kuladuhitṛbhiś ca sarvasattvānām antike maitrīkaruṇāmuditopekṣā",
  "S06psp_2-3u:562_2": "bhāvitā sā cānupalambhayogena. (PSP_2-3:37)",
  "S06psp_2-3u:563": "na ca te kauśika kulaputrā vā kuladuhitaro vā viṣamāparihāreṇa kālaṃ kariṣyanti tat kasya hetos?",
  "S06psp_2-3u:564_0": "tathā hi taiḥ kulaputraiḥ kuladuhitṛbhiś ca dānapāramitāyāṃ caradbhiḥ sarvasattvāḥ",
  "S06psp_2-3u:564_1": "samyakparicaryayā upasthitāḥ. yair vā kauśika cāturmahārājakāyikair devaputrair iha",
  "S06psp_2-3u:564_2": "trisāhasramahāsāhasre lokadhātau trayastriṃśair vā yāmair vā tuṣitair vā nirmāṇaratibhir",
  "S06psp_2-3u:564_3": "vā paranirmitavaśavartibhir vā brahmakāyikair vā brahmapurohitair vā brahmapārṣadyair",
  "S06psp_2-3u:564_4": "vā yāvad akaniṣṭhair vā devaputrair anuttarāyāṃ samyaksaṃbodhau cittam utpāditaṃ",
  "S06psp_2-3u:564_5": "na cāyaṃ prajñāpāramitā śrutā nodgrahītā na dhāritā na vācitā na paryavāptā,",
  "S06psp_2-3u:565": "tair devaputrair iyaṃ prajñāpāramitā śrotavyodgrahītavyā dhārayitavyā vācayitavyā paryavāptavyā yoniśaś ca manasikartavyā sarvajñatācittenāvirahitaiḥ.",
  "S06psp_2-3u:566": "iti samudaye 'nvayasjñānam",
  "S06psp_2-3u:567_0": "punar aparaṃ kauśika ye kulaputrā vā kuladuhitaro vā imāṃ prajñāpāramitām udgṛhīṣyanti",
  "S06psp_2-3u:567_1": "dhārayiṣyanti vācayiṣyanti paryavāpsyanti yoniśaś ca manasikariṣyanti avirahitāḥ",
  "S06psp_2-3u:567_2": "sarvākārajñatācittena bhaviṣyanti,",
  "S06psp_2-3u:568": "na khalu punaḥ kauśika teṣāṃ kulaputrāṇāṃ kuladuhitṛṇāṃ vā śūnyāgāragatānāṃ vā abhyavakāśagatānāṃ vā utpathagatānāṃ vā bhayaṃ vā stambhitatvaṃ vā bhaviṣyati. tat kasya hetos?",
  "S06psp_2-3u:569": "tathā hi taiḥ kulaputraiḥ kuladuhitṛbhiś cādhyātmaśūnyatā subhāvitā anupalambhayogena,",
  "S06psp_2-3u:570": "bahirdhāśūnyatā subhāvitā anupalambhayogena,",
  "S06psp_2-3u:571": "adhyātmabahirdhāśūnyatā subhāvitā anupalambhayogena yāvad abhāvasvabhāvasunyatā subhāvitā anūpalambhayogena.",
  "S06psp_2-3u:572_0": "atha khalu tāvad eva trisāhasramahāsāhasre lokadhātau ye cāturmahārājakāyikā devaputrās",
  "S06psp_2-3u:572_1": "trāyastriṃśā yāmās tuṣitā nirmāṇaratayaḥ paramrmitavaśavartino yāvac chuddhāvāsakāyikā",
  "S06psp_2-3u:572_2": "devaputrās te bhagavantam etad avocat:",
  "S06psp_2-3u:573_0": "vayaṃ bhagavaṃs teṣāṃ kulaputrāṇāṃ kuladuhitṝṇāṃ ca satatasamitaṃ rakṣāvaraṇaguptiṃ",
  "S06psp_2-3u:573_1": "saṃvidhāsyāmaḥ ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti",
  "S06psp_2-3u:573_2": "likhiṣyanti yoniśaś ca manasikariṣyanti avirahitāś ca bhaviṣyanti sarvajñatācittena. (PSP_2-3:38)",
  "S06psp_2-3u:574": "tat kasya hetos?",
  "S06psp_2-3u:575": "tathā hi bhagavan bodhisattvaṃ mahāsattvam āgamya nirayā ucchidyante,",
  "S06psp_2-3u:576_0": "tiryagyoniyamalokā asurāḥ kāyā manuṣyadāridryā upadravā upasargāḥ. sarve 'py ucchidyante.",
  "S06psp_2-3u:576_1": "bodhisattvaṃ mahāsattvam āgamya daśānāṃ kuśalānāṃ karmapathanāṃ loke prādurbhāvo",
  "S06psp_2-3u:576_2": "bhavati. caturṇāṃ dhyānānāṃ caturṇām apramāṇānāṃ catasṛṇām ārūpyasamāpattīnāṃ dānapāramitāyāḥ",
  "S06psp_2-3u:576_3": "śīlapāramitāyāḥ kṣāntipāramitāyā vīryapāramitāyā dhyānapāramitāyāḥ prajñāpāramitāyā",
  "S06psp_2-3u:576_4": "loke prādurbhāvo bhaviṣyati adhyātmaśūnyatāyā bahirdhāśūnyatāyā adhyātmabahirdhāśūnyatāyā",
  "S06psp_2-3u:576_5": "yāvad abhāvasvabhāvaśūnyatāyā loke prādurbhāvo bhaviṣyati. caturṇāṃ smṛtyupasthānānāṃ",
  "S06psp_2-3u:576_6": "caturṇāṃ samyakprahāṇānāṃ caturṇām ṛddhipādānāṃ pañcānām indriyāṇāṃ pañcānāṃ balānāṃ",
  "S06psp_2-3u:576_7": "saptānāṃ bodhyaṅgānām āryāṣṭāṅgikasya mārgasya caturṇām āryasatyānāṃ caturṇām apramāṇānāṃ",
  "S06psp_2-3u:576_8": "ṣaṇṇām abhijñānāṃ daśānāṃ tathāgatabalānāṃ caturṇāṃ vaiśāradyānāṃ catasṛnāṃ pratisaṃvidām",
  "S06psp_2-3u:576_9": "aṣṭādaśānām āveṇikānāṃ buddhadharmāṇāṃ loke prādurbhāvo bhaviṣyati. anekeṣāṃ samādhīnām",
  "S06psp_2-3u:576_10": "anekeṣāṃ dhāraṇīmukhānāṃ sarvajñatāyā bodhisattvamārgasya loke prādurbhāvo bhaviṣyati.",
  "S06psp_2-3u:577": "punar aparaṃ bodhisattvaṃ mahāsattvam āgamya kṣatriyamahāśālakulāni loke prajñāyante,",
  "S06psp_2-3u:578": "brāhmaṇamahāśālakulāni loke prajñāyante,",
  "S06psp_2-3u:579": "gṛhapatimahāśālakulāni prajñāyante,",
  "S06psp_2-3u:580": "cakravartimahāśālakulāni prajñāyante,",
  "S06psp_2-3u:581_0": "cāturmahārājakāyikā devaputrāḥ prajñāyante. evaṃ trāyastriṃśā yāmās tuṣitā nirmāṇaratayaḥ",
  "S06psp_2-3u:581_1": "paranirmitavaśavartino brahmakāyikā brahmapurohitā brahmapārṣadyā mahābrahmāṇo yāvad",
  "S06psp_2-3u:581_2": "akaniṣṭhāś ca devaputrā loke prajñāyante.",
  "S06psp_2-3u:582": "punar aparaṃ bodhisattvaṃ mahāsattvam āgamya srotaāpattiphalaṃ prajñāyate,",
  "S06psp_2-3u:583": "srotaāpannaḥ. prajñāyate. evaṃ sakṛdāgāmiphalaṃ sakṛdāgāmī anāgāmiphalam anāgāmī arhattvam arhal loke prajñāyate,",
  "S06psp_2-3u:584": "pratyekabodhiḥ pratyekabuddhā loke prajñāyante.",
  "S06psp_2-3u:585": "punar aparaṃ bodhisattvaṃ mahāsattvam āgamya sattvaparipākaḥ prajñāyate,",
  "S06psp_2-3u:586": "buddhakṣetrapariśuddhiḥ prajñāyate,",
  "S06psp_2-3u:587": "tathāgato 'rhan (PSP_2-3:39)",
  "S06psp_2-3u:588": "samyaksaṃbuddho loke prajñāyate,",
  "S06psp_2-3u:589": "dharmacakrapravartanaṃ prajñāyate,",
  "S06psp_2-3u:590": "buddharatnaṃ prajñāyate,",
  "S06psp_2-3u:591": "dharmaratnaṃ prajñāyate,",
  "S06psp_2-3u:592_0": "saṃgharatnaṃ prajñāyate. anena bhagavan paryāyeṇa boodhisattvasya mahāsattvasya sadevamānuṣāsuragandharvayakṣagaruḍakiṃnaramahoragamanuṣyāmanuṣyeṇa",
  "S06psp_2-3u:592_1": "lokena rakṣāvaraṇaguptiḥ saṃvidhātavyā.",
  "S06psp_2-3u:593": "evam ukte bhagavāñ śakraṃ devānām indram etad avocat:",
  "S06psp_2-3u:594": "evam etat kauśikaivam etat,",
  "S06psp_2-3u:595": "bodhisattvaṃ mahāsattvam āgamya nirayatiryagyoniyamaloke gataya ucchidyante,",
  "S06psp_2-3u:596_0": "devadāridryaṃ manuṣyadāridryam upadravā upasargāḥ sarve 'py ucchidyante. bodhisattvaṃ",
  "S06psp_2-3u:596_1": "mahāsattvam āgamya daśānāṃ kuśalānāṃ karmapathānāṃ loke prādurbhāvo bhavati. daśānāṃ",
  "S06psp_2-3u:596_2": "pāramitānāṃ daśānāṃ bodhisattvabhūmīnām apramāṇadhyānārūpyasamāpattīnāṃ saptatriṃśadbodhipakṣyāṇāṃ",
  "S06psp_2-3u:596_3": "dharmāṇāṃ satyānām abhijñānāṃ sarvaśūnyatānāṃ sarvasamādhīnāṃ sarvadhāraṇīmukhānāṃ",
  "S06psp_2-3u:596_4": "loke prādurbhāvo bhavati. daśabalavaiśāradyapratisaṃvidāveṇikānāṃ buddhadharmāṇāṃ",
  "S06psp_2-3u:596_5": "sarvākārajñatāyā bodhisattvaṃ mahāsattvam āgamya loke prādurbhāvo bhavati. kṣatriyamahāśālakulāni",
  "S06psp_2-3u:596_6": "brāhmaṇamahāśālakulāni gṛhapatimahāśālakulāni bodhisattvaṃ mahāsāttvam āgamya loke prajñāyante,",
  "S06psp_2-3u:597": "cakravartirājyakulāni loke prajñāyante,",
  "S06psp_2-3u:598": "cāturmahārājakāyikā devaputrā yāvad akaniṣṭhā devaputrāḥ prajñāyante,",
  "S06psp_2-3u:599": "srotaāpattiphalaṃ srotaāpannaḥ,",
  "S06psp_2-3u:600": "evaṃ sakṛdāgāmiphalaṃ sakṛdāgāmī anāgāmiphalam anāgāmī arhattvam arhaś ca loke prajñāyate,",
  "S06psp_2-3u:601": "pratyekabodhiḥ pratyekabuddhā loke prajñāyante,",
  "S06psp_2-3u:602": "bodhisattvaṃ mahāsattvam āgamya sattvaparipākaḥ prajñāyate,",
  "S06psp_2-3u:603": "buddhakṣetrapariśuddhiḥ prajñāyate,",
  "S06psp_2-3u:604": "tathāgato 'rhan samyaksaṃbuddho loke prajñāyate,",
  "S06psp_2-3u:605": "dharmacakrapravartanaṃ loke prajñāyate,",
  "S06psp_2-3u:606_0": "buddharatnasya dharmaratnasya saṃgharatnasya bodhisattvaṃ mahāsattvam āgamya loke",
  "S06psp_2-3u:606_1": "prādurbhāvo bhavati tasmāt tarhi kauśika bodhisattvo mahāsattvaḥ sadevamānuṣāsureṇa",
  "S06psp_2-3u:606_2": "lokena satkartavyo gurukartavyo mānayitavyaḥ pūjayitavyaḥ satatasamitaṃ cātra nu",
  "S06psp_2-3u:606_3": "rakṣāvaraṇaguptiḥ saṃvidhātavyā,",
  "S06psp_2-3u:607": "imāṃ prajñāpāramitāṃ sa kauśika satkartavyāṃ gurukartavyāṃ mānayitavyāṃ pūjayitavyāṃ manyeta yo bodhisattvaṃ mahāsattvaṃ satkartavyaṃ gurukartavyaṃ manyeta,",
  "S06psp_2-3u:608": "tasmād bodhisattvo mahāsattvaḥ sadevakena (PSP_2-3:40)",
  "S06psp_2-3u:609": "lokena satkartavyaḥ satatasamitaṃ cātra nu rakṣāvaraṇaguptiḥ saṃvidhātavyā. yaś ca kauśika imaṃ trisāhasramahāsāhasraṃ lokadhātuṃ śrāvakapratyekabuddhapratipūrṇaṃ,",
  "S06psp_2-3u:610": "tadyathāpi nāma ikṣuvanaṃ vā naḍavanaṃ vā veṇuvanaṃ vā śaravanaṃ vā sālivanaṃ vā tilavanaṃ vā kaścid eva kulaputro vā kuladuhitā vā satkuryād gurukuryād mānayet pūjayed,",
  "S06psp_2-3u:611_0": "yaś ca prathamacittotpādikaṃ bodhisattvaṃ mahāsattvam avirahitaṃ ṣaḍbhiḥ pāramitābhiḥ",
  "S06psp_2-3u:611_1": "satkuryād gurukuryād mānayet pujayed ayam eva tato bahutaraṃ puṇyaṃ prasavati tat",
  "S06psp_2-3u:611_2": "kasya hetor bahutaraṃ puṇyaṃ prasavati?",
  "S06psp_2-3u:612": "tathā hi na kauśika śrāvakapratyekabuddhān āgamya bodhisattvās tathāgatāś cārhantaḥ samyaksaṃbuddhā loke prajñāyante,",
  "S06psp_2-3u:613": "bodhisattvaṃ mahāsattvaṃ punar āgamya śrāvakapratyekabuddhās tathāgatāś cārhantaḥ samyaksaṃbuddhā loke prajñāyante,",
  "S06psp_2-3u:614_0": "tasmāt tarhi kauśika sadevamānuṣāsureṇa lokena bodhisattvo mahāsattvaḥ satkartavyo",
  "S06psp_2-3u:614_1": "gurukartavyo mānayitavyaḥ pūjayitavyaḥ satatasamitaṃ cātra nu rakṣāvaraṇaguptiḥ saṃvidhātavyā.",
  "S06psp_2-3u:614_2": "iti nirodhe dharmajñānakṣāntiḥ",
  "S06psp_2-3u:615": "atha khalu śakro devānām indro bhagavantam etad avocat:",
  "S06psp_2-3u:616": "āścaryaṃ bhagavan yāvad amī bodhisattvā mahāsattvāḥ prajñāpāramitām udgṛhṇantaḥ paryavāpnuvanto dhārayanto vācayanto yoniśaś ca manasikurvantaḥ,",
  "S06psp_2-3u:617": "imān dṛṣṭadhārmikān guṇān parigṛhṇanti,",
  "S06psp_2-3u:618": "sattvāṃś ca paripācayanti buddhakṣetraṃ ca pariśodhayanti,",
  "S06psp_2-3u:619": "buddhakṣetrāc ca buddhakṣetraṃ saṃkrāmanti buddhān bhagavataḥ paryupāsanāya,",
  "S06psp_2-3u:620_0": "yaiś ca kuśalamūlair ākāṅkṣeyus tān buddhān bhagavataḥ pūjayituṃ taiḥ pūjayeyus.",
  "S06psp_2-3u:620_1": "tac caiṣāṃ tathaiva ṛdhyate. yaṃ ca teṣāṃ buddhānāṃ bhagavatām antike sthitvā dharmaṃ",
  "S06psp_2-3u:620_2": "śṛṇvanti sa caiṣāṃ dharmas tāvad eva na pramuṣyate yāvad anuttarāṃ samyaksaṃbodhim",
  "S06psp_2-3u:620_3": "abhisaṃbuddhāḥ. iti kulasaṃpadaṃ ca parigṛhṇanti jananīsaṃpadaṃ ca parivārasaṃpadaṃ",
  "S06psp_2-3u:620_4": "ca lakṣaṇasaṃpadaṃ ca prabhāsaṃpadaṃ ca cakṣuḥsaṃpadaṃ ca svarasaṃpadaṃ ca samādhisaṃpadaṃ",
  "S06psp_2-3u:620_5": "ca dhāraṇīsaṃpadaṃ ca parigṛhṇanti. upāyakauśalyena (PSP_2-3:41)",
  "S06psp_2-3u:621": "ātmānaṃ buddhavigrahaṃ nirmāya lokadhātor lokadhātuṃ saṃkrāmanti,",
  "S06psp_2-3u:622_0": "yatra buddhānāṃ bhagavatām utpādo nāsti te tatra gatvā dānapāramitāyā varṇaṃ bhāṣante.",
  "S06psp_2-3u:622_1": "evaṃ śīlapāramitāyāḥ kṣāntipāramitāyā vīryapāramitāyā dhyānapāramitāyāḥ prajñāpāramitāyā",
  "S06psp_2-3u:622_2": "varṇaṃ bhāṣante. adhyātmaśūnyatāyā varṇaṃ bhāṣante. evaṃ bahirdhāśūnyatāyā adhyātmabahirdhāśūnyatāyā",
  "S06psp_2-3u:622_3": "yāvad abhāvasvabhāvaśūnyatāyā varṇaṃ bhāṣante. dhyānānāṃ varṇaṃ bhāṣante. apramāṇānām",
  "S06psp_2-3u:622_4": "ārūpyasamāpattīnāṃ varṇaṃ bhāṣante. smṛtyupasthānānāṃ varṇaṃ bhāṣante. evaṃ samyakprahāṇānām",
  "S06psp_2-3u:622_5": "ṛddhipādānām indriyāṇāṃ balānāṃ bodhyaṅgānām āryāṣṭāṅgikasya mārgasya varṇaṃ bhāṣante.",
  "S06psp_2-3u:622_6": "caturṇām āryasatyānām abhijñānāṃ daśānāṃ tathāgatabalānāṃ vaiśāradyānāṃ pratisaṃvidāṃ",
  "S06psp_2-3u:622_7": "yāvad aṣṭādaśānām āveṇikānāṃ buddhadharmāṇāṃ varṇaṃ bhāṣante. upāyakuśalena ca dharmaṃ",
  "S06psp_2-3u:622_8": "deśayanti yānatrayeṇa ca sattvān vinayanti,",
  "S06psp_2-3u:623": "śrāvakayānena pratyekabuddhayānena buddhayānena. iti nirodhe dharmajñānam",
  "S06psp_2-3u:624": "atha khalu śakro devānām indro bhagavantam etad avocat:",
  "S06psp_2-3u:625_0": "āścaryaṃ bhagavan yāvad anayā gambhīrayā prajñāpāramitāyā parigṛhītayā sarvāḥ pāramitāḥ",
  "S06psp_2-3u:625_1": "parigṛhīta bhavanti. yad uta dānapāramitā śīlapāramitā kṣāntipāramitā vīryapāramitā",
  "S06psp_2-3u:625_2": "dhyānapāramitā prajñāpāramitā sarve bodhipakṣyā dharmāḥ sarvasamādhayaḥ sarvadhāraṇīmukhāni",
  "S06psp_2-3u:625_3": "sarvaśūnyatā apramāṇadhyānārūpyasamāpattayaḥ satyābhijñā daśabalāni vaiśāradyāni",
  "S06psp_2-3u:625_4": "pratisaṃvido 'ṣṭādaśāveṇikā buddhadharmāḥ yāvad vyastasamastāḥ skandhadhātava āyatanāni",
  "S06psp_2-3u:625_5": "pratītyasamutpādāṅgāni ca parigṛhītāni bhavanti. srotaāpattiphalaṃ parigṛhītaṃ bhavati.",
  "S06psp_2-3u:625_6": "evaṃ sakṛdāgāmiphalam anāgāmiphalam arhattvaṃ pratyekabodhiḥ sarvākārajñatā parigṛhitā bhavati.",
  "S06psp_2-3u:626": "evam ukte bhagavān śakraṃ devānām indram etad avocat:",
  "S06psp_2-3u:627_0": "prajñāpāramitayā parigṛhītayā sarvāḥ pāramitāḥ parigṛhitā bhavanti. evaṃ sarve bodhipakṣyā",
  "S06psp_2-3u:627_1": "dharmāḥ sarvasamādhayaḥ sarvadhāraṇīmukhāni sarvaśūnyatā apramāṇadhyānārūpyasamāpattayaḥ",
  "S06psp_2-3u:627_2": "satyābhijñāḥ sarve kuśalāḥ karmapathā daśabalāni catvāri vaiśāradyāni catasraḥ pratisaṃvido",
  "S06psp_2-3u:627_3": "'ṣṭādaśāveṇikā buddhadharmā yāvad vyastasamastāni skandhadhātvāyatanani pratityasamutpādāṅgāni",
  "S06psp_2-3u:627_4": "yāvat sarvākārajñatā parigṛhītā bhavati.",
  "S06psp_2-3u:628": "(PSP_2-3:42)",
  "S06psp_2-3u:629_0": "punar aparaṃ kauśika prajñāpāramitayā udgṛhītayā dhāritayā vācitayā paryavāptayā",
  "S06psp_2-3u:629_1": "likhitayā yoniśo manasikṛtayā yān guṇān sa kulaputro vā kuladuhitā vā pratilabhate",
  "S06psp_2-3u:629_2": "dṛṣṭa eva dharme tān śṛṇu sādhu ca suṣṭhu ca manasikuru bhāṣiṣye 'haṃ te. evaṃ bhagavann",
  "S06psp_2-3u:629_3": "iti śakro devānām indro bhagavataḥt pratyaśroṣīt bhagavān etad avocat:",
  "S06psp_2-3u:630_0": "yaḥ kaścit kauśikānyatīrthikaḥ kulaputro vā kuladuhitā vā māro vā mārakāyikā vā devatā",
  "S06psp_2-3u:630_1": "abhimāniko vā pudgalo bodhisattvaṃ mahāsattvam itaḥ prajñāpāramitāto vivecayitukāmo bhaviṣyati,",
  "S06psp_2-3u:631": "vivaditukāmo bhaviṣyati,",
  "S06psp_2-3u:632": "vigrahītukāmo bhaviṣyati,",
  "S06psp_2-3u:633": "virodhayitukāmo bhaviṣyati,",
  "S06psp_2-3u:634": "teṣāṃ vivecayitukāmānāṃ vivaditukāmānāṃ vigrahītukāmānāṃ virodhayitukāmānām utpannotpannā vigrahā vivādā virodhāḥ kṣipraṃ punar evāntardhāsyanti,",
  "S06psp_2-3u:635": "teṣāṃ vivecayitukāmānāṃ vigrahītukāmānāṃ vivaditukāmānāṃ virodhayitukāmānāṃ na te 'bhiprāyāḥ paripūriṃ gamiṣyanti. tat kasya hetos?",
  "S06psp_2-3u:636": "tathā hi kauśika bodhisattvena mahāsattvena dīrgharātraṃ dānapāramitāyāṃ caratā,",
  "S06psp_2-3u:637_0": "evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
  "S06psp_2-3u:637_1": "caratā. yeṣāṃ kṛtaśaḥ sattvā dīrgharātraṃ vigrahān vivādān virodhān āpadyante te",
  "S06psp_2-3u:637_2": "'dhyātmikabāhyā dharmāḥ sarve sarvadā parityaktā. yeṣāṃ kṛtaśaḥ sattvā dīrgharātraṃ",
  "S06psp_2-3u:637_3": "sattvadauḥśīlyam āpadyante tān bodhisattvo mahāsattva ādhyātmikabāhyān dharmān parityajya",
  "S06psp_2-3u:637_4": "tān sattvān śīle pratiṣṭhāpayati. yeṣāṃ kṛtaśaḥ sattvā dīrgharātraṃ krodhavyāpādavihiṃsām",
  "S06psp_2-3u:637_5": "āpadyante tān bodhisattvo mahāsattva ādhyātmikabāhyān dharmān parityajya tān sattvān",
  "S06psp_2-3u:637_6": "kṣāntau pratiṣṭhāpayati. yeṣāṃ kṛtaśaḥ sattvā dīrgharātraṃ kausīdyam āpadyante tān",
  "S06psp_2-3u:637_7": "bodhisattvo mahāsattva ādhyātmikabāhyān dharmān parityajya tān sattvān vīryapāramitāyāṃ",
  "S06psp_2-3u:637_8": "pratiṣṭhāpayati. yeṣāṃ kṛtaśaḥ sattvā dīrgharātraṃ vikṣiptacittam āpadyante tān bodhisattvo",
  "S06psp_2-3u:637_9": "mahāsattva ādhyātmikabāhyān dharmān parityajya tān sattvān dhyāne pratiṣṭhāpayati.",
  "S06psp_2-3u:637_10": "yeṣāṃ kṛtaśaḥ sattvā dīrgharātraṃ dauṣprajñām āpadyante tān bodhisattvo mahāsattva",
  "S06psp_2-3u:637_11": "ādhyātmikabāhyān dharmān parityajya tān sattvān mahāprajñāpāramitāyāṃ pratiṣṭhāpayati.",
  "S06psp_2-3u:637_12": "yeṣāṃ kṛtaśaḥ kauśika sattvā dīrgharātraṃ saṃsāre saṃsaranti yad utānunayapratighaparyavasthāne",
  "S06psp_2-3u:637_13": "tadbodhisattvo mahāsattva (PSP_2-3:43)",
  "S06psp_2-3u:638": "upāyakauśalyena teṣāṃ sattvānāṃ vinīya tān sattvāṃś caturṣu dhyāneṣu pratiṣṭhāpayati. caturṣv apramāṇeṣu catasṛṣv ārūpyasamāpattiṣu pratiṣṭhāpayati,",
  "S06psp_2-3u:639_0": "caturṣu smṛtyupasthāneṣu pratiṣṭhāpayati. evaṃ samyakprahāneṣv ṛddhipādeṣv indriyeṣu",
  "S06psp_2-3u:639_1": "baleṣu vaiśāradyeṣv āryāṣṭāṅgeṣu mārgeṣu śūnyatāyāṃ vānimitte 'praṇihite samādhidhāraṇīmukheṣu",
  "S06psp_2-3u:639_2": "ca pratiṣṭhāpayati. caturṣv āryasatyeṣv abhijñāsu daśabalavaiśāradyeṣu pratisaṃvitsv",
  "S06psp_2-3u:639_3": "aṣṭādaśasv āveṇikeṣu buddhadharmeṣu pratiṣṭhāpayati. srotaāpattiphale sakṛdāgāmiphale",
  "S06psp_2-3u:639_4": "'nāgāmiphale 'rhattve pratiṣṭhāpayati. pratyekabodhau pratiṣṭhāpayati. anuttarāyāṃ",
  "S06psp_2-3u:639_5": "samyaksaṃbodhau pratiṣṭhāpayati. ime te kauśika bodhisattvasya mahāsattvasya bodhisattvacārikāṃ",
  "S06psp_2-3u:639_6": "carato dṛṣṭā dhārmikā guṇānuśaṃsā bhaviṣyanti. saṃparāye cānuttarāṃ samyaksaṃbodhim",
  "S06psp_2-3u:639_7": "abhisaṃbudhyate. dharmacakraṃ pravartya sattvān yathāpraṇidhāne pratiṣṭhāpya nirupadhiśeṣe",
  "S06psp_2-3u:639_8": "nirvāṇadhātau parinirvāpayiṣyanti. ime kauśika bodhisattvasya mahāsattvasya sāmparāyikā",
  "S06psp_2-3u:639_9": "guṇānuśaṃsā bhaviṣyanti. iti nirodhe 'nvayajñānakṣāntiḥ",
  "S06psp_2-3u:640": "punar aparaṃ kauśika yasmin pṛthivīpradeśe kulaputrā vā kuladuhitaro vā imāṃ prajñāpāpāramitām udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
  "S06psp_2-3u:641_0": "na tatra pṛthivīpradeśe mārā vā mārakāyikā vā devatā anyatīrthikā vā parivrājakā",
  "S06psp_2-3u:641_1": "vā ābhimānikā vā pudgalāḥ śakṣyanti cittavikṣepaṃ kartuṃ asyāṃ prajñāpāramitāyāṃ",
  "S06psp_2-3u:641_2": "vigrahāya vivādāya virodhāya. uttare ca teṣāṃ guṇānuśaṃsā bhaviṣyanti yad utāsyāḥ",
  "S06psp_2-3u:641_3": "prajñāpāramitāyāḥ śravaṇenānupūrveṇa tribhir yānair niryāya duḥkhasyāntaṃ kariṣyanti.",
  "S06psp_2-3u:641_4": "tadyathāpi nāma kauśika maghi nām' auṣadhī tatra āśīviṣeṇa jantunā bubhukṣitenāhārārthinā",
  "S06psp_2-3u:641_5": "āhāragaveṣiṇā kaścid eva prāṇakajāto dṛṣṭo bhavet,",
  "S06psp_2-3u:642": "sa taṃ prāṇakajātaṃ punaḥ khāditukāmaḥ prāṇakajātam anudhāvet.",
  "S06psp_2-3u:643": "atha khalu sa prāṇajātaḥ yena sā maghi nām' auṣadhi tenopasaṃkrāmed atha sa āśīviṣas tasyā auṣadhyā gandhena pratyudāvartate. tat (PSP_2-3:44)",
  "S06psp_2-3u:644": "kasya hetoḥ?",
  "S06psp_2-3u:645_0": "tathā hi tasyā auṣadhyā bhaiṣajyaguṇaḥ yat tasyāśīviṣasya tad viṣam abhibhavati.",
  "S06psp_2-3u:645_1": "evaṃ balavatī hi sā kauśika auṣadhī evam eva kauśika yaḥ kaścit kulaputro vā kuladuhitā",
  "S06psp_2-3u:645_2": "vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś",
  "S06psp_2-3u:645_3": "ca manasikariṣyati. tatra kauśika ye utpannotpannā vigrahā vivādā virodhā bhaviṣyanti",
  "S06psp_2-3u:645_4": "te prajñāpāramitāyās tejasā prajñāpāramitāyā balena kṣipram evāntardhāsyanty upaśamiṣyanti",
  "S06psp_2-3u:645_5": "yato yata evotpatsyante tatra tatraivāntardhāsyanti na vivardhiṣyanty upaśamiṣyanti.",
  "S06psp_2-3u:646": "iti nirodhe 'nvayajñānam",
  "S06psp_2-3u:647": "tat kasya hetos?",
  "S06psp_2-3u:648": "tathā hi kauśika prajñāpāramitā sarvadharmāṇam upaśamayitrī na vivardhikā,",
  "S06psp_2-3u:649": "katameṣāṃ dharmāṇām?",
  "S06psp_2-3u:650_0": "yad uta rāgasya doṣasya mohasyāvidyāyāḥ saṃskārāṇāṃ vijñānasya nāmarūpaṣaḍāyatanasparśavedanātṛṣṇopādānabhavajātijarāmaraṇaśokaparidevaduḥkhadaurmanasyopāyānām",
  "S06psp_2-3u:650_1": "upaśamayitrī na vivardhikā sarvaduḥkhaskandhasya nivaraṇāvaraṇānuśayaparyavasthānānām",
  "S06psp_2-3u:650_2": "ātmadṛṣṭeḥ sattvadṛṣṭer jīvadṛṣṭeḥ poṣadṛṣṭeḥ puruṣadṛṣṭeḥ pudgaladṛṣṭer manujadṛṣṭer",
  "S06psp_2-3u:650_3": "mānavadṛṣṭeḥ kārakadṛṣṭer vedakadṛṣṭer jānakadṛṣṭeḥ paśyakadṛṣṭer ucchedadṛṣṭeḥ śāśvatadṛṣṭer",
  "S06psp_2-3u:650_4": "astidṛṣṭer nāstidṛṣṭer yāvat sarvadṛṣṭikṛtānāṃ mātsaryadauḥśīlyavyāpādasya kauśīdyasya",
  "S06psp_2-3u:650_5": "vikṣepasya dauṣprajñasya nityasaṃjñāsukhasaṃjñātmasaṃjñāśucisaṃjñāśubhasaṃjñātṛṣṇāvicaritānāṃ",
  "S06psp_2-3u:650_6": "rūpagrāhasya vedanāsaṃjñāsaṃskāravijñānagrāhasya dānapāramitāgrāhasya śīlapāramitāgrāhasya",
  "S06psp_2-3u:650_7": "kṣāntipāramitāgrāhasya vīryapāramitāgrāhasya dhyānapāramitāgrāhasya prajñāpāramitāgrāhasyādhyātmaśūnyatāgrāhasya",
  "S06psp_2-3u:650_8": "bahirdhāśūnyatāgrāhasyādhyātmabahirdhaśūnyatāgrāhasya yāvad abhāvasvabhāvaśūnyatāgrāhasya",
  "S06psp_2-3u:650_9": "smṛtyupastānagrāhasya samyakprahāṇarddhipādāndriyabalabodhyaṅgagrāhasyāpramāṇadhyānarūpyasamāpattigrāhasya",
  "S06psp_2-3u:650_10": "satyābhijñāgrāhasya sarvasamādhidhāraṇīmukhagrāhasya daśabalavaiśāradyapratisaṃvidāveṇikabuddhadharmagrāhasya",
  "S06psp_2-3u:650_11": "sarvākārajñatāgrāhasya nirvāṇagrāhasyopaśamayitrī na vivardhikā. iti mārge dharmajñānakṣāntiḥ",
  "S06psp_2-3u:651": "atha khalu ya iha trisāhasramahāsāhasre lokadhātau mahārājāno (PSP_2-3:45)",
  "S06psp_2-3u:652_0": "lokapālāḥ śakrā devendrā ye ca brahmāṇo brahmā ca sahāpatir yāvad akaniṣṭhā devaputrās",
  "S06psp_2-3u:652_1": "te satatasamitaṃ tasya bodhisattvasya mahāsattvasya rakṣāvaraṇaguptiṃ saṃvidhāsyanti",
  "S06psp_2-3u:652_2": "yatra kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati",
  "S06psp_2-3u:652_3": "paryavāpsyati likhiṣyati likhāpayiṣyati yoniśaś ca manasikariṣyati. ye 'pi te daśasu",
  "S06psp_2-3u:652_4": "dikṣu buddhā bhagavantas tiṣṭhanti dhriyante yāpayanti te 'pi tasya kulaputrasya",
  "S06psp_2-3u:652_5": "vā kuladuhitur vā rakṣāvaraṇaguptiṃ saṃvidhāsyanti ya imāṃ prajñāpāramitām udgrahīṣyati",
  "S06psp_2-3u:652_6": "dhārayiṣyati vācayiṣyati paryavāpsyati likhiṣyati likhāpayiṣyati yoniśaś ca manasikariṣyati",
  "S06psp_2-3u:652_7": "yathā kuśalair dharmair na parihāsyate,",
  "S06psp_2-3u:653_0": "kuśalair dharmair vivardhiṣyate. yad uta dānapāramitāśīlapāramitākṣāntipāramitāvīryapāramitādhyānapāramitāprajñāpāramitābhir",
  "S06psp_2-3u:653_1": "vivardhiṣyate na parihāsyati anupalambhayogena. adhyātmaśūnyatayā vivardhiṣyate na",
  "S06psp_2-3u:653_2": "parihāsyati. evaṃ bahirdhāśūnyatayādhyātmabahirdhāśūmyatayā yāvad abhāvasvabhāvaśūnyatayā",
  "S06psp_2-3u:653_3": "vivardhiṣyate na parihāsyati anupalambhayogena. smṛtyupasthānasamyakprahāṇarddhipādendriyabalabodhyaṅgamārgair",
  "S06psp_2-3u:653_4": "vivardhiṣyate na parihāsyati. apramāṇadhyānārūpyasamāpattibhir vivardhiṣyate na parihāsyati.",
  "S06psp_2-3u:653_5": "satyābhijñābhir daśabalair vaiśāradyaiḥ pratisaṃvidbhir āveṇikair buddhadharmair",
  "S06psp_2-3u:653_6": "vivardhiṣyate na parihāsyati anupalambhayogena. sarvasamādhibhiḥ sarvadhāraṇīmukhair",
  "S06psp_2-3u:653_7": "vivardhiṣyate na parihāsyati,",
  "S06psp_2-3u:654": "yāvat sarvākārajñatayā vivardhiṣyate na parihāsyati anupalambhayogena. iti mārge dharmajñānam",
  "S06psp_2-3u:655": "sa ādeyavacanaś ca mitavacanaś ca bhaviṣyati,",
  "S06psp_2-3u:656": "na krodhādhibhūto bhaviṣyati,",
  "S06psp_2-3u:657": "na mānābhibhūtaś bhaviṣyati,",
  "S06psp_2-3u:658": "na matsarī bhaviṣyati,",
  "S06psp_2-3u:659": "nerṣyālur bhaviṣyati.",
  "S06psp_2-3u:660": "ātmanā ca prāṇātipātāt prativirato bhaviṣyati,",
  "S06psp_2-3u:661": "parāṃś ca prāṇātipatavairamaṇe pratiṣṭhāpayiṣyati,",
  "S06psp_2-3u:662": "prāṇātipātavirateś ca varṇaṃ bhāṣiṣyate,",
  "S06psp_2-3u:663": "ye 'pi cānye prāṇātipātāt prativiratā bhaviṣyanti teṣām api varṇavādī bhaviṣyati samanujñaḥ.",
  "S06psp_2-3u:664": "ātmanā cādattādānāt prativirato bhaviṣyati,",
  "S06psp_2-3u:665": "parāṃś cādattādānavairamaṇe pratiṣṭhāpayiṣyati,",
  "S06psp_2-3u:666": "adattādānavirateś ca varṇaṃ bhāṣiṣyate, ye 'pi (PSP_2-3:46)",
  "S06psp_2-3u:667": "cānye 'dattādānāt prativiratā bhaviṣyanti teṣām api varṇavādī bhaviṣyati samanujñaḥ.",
  "S06psp_2-3u:668": "ātmanā ca kāmamithyācārāt prativirato bhaviṣyati,",
  "S06psp_2-3u:669": "parāṃś ca kāma mithyācāravairamaṇe pratiṣṭhāpayiṣyati,",
  "S06psp_2-3u:670": "kāmamithyācāravirateś ca varṇaṃ bhāṣiṣyate,",
  "S06psp_2-3u:671": "ye 'pi cānye kāmamithyācārāt prativiratā bhaviṣyanti teṣām api varṇavādī bhaviṣyati samanujñaḥ.",
  "S06psp_2-3u:672": "ātmanā ca mṛṣāvādāt prativirato bhaviṣyati,",
  "S06psp_2-3u:673": "parāṃś ca mṛṣāvādavairamaṇe pratiṣṭhāpayiṣyati,",
  "S06psp_2-3u:674": "mṛṣāvādavirateś ca varṇaṃ bhāṣiṣyate,",
  "S06psp_2-3u:675": "ye 'pi cānye mṛṣāvādāt prativiratā bhaviṣyanti teṣām api varṇavādī bhaviṣyati samanujñaḥ.",
  "S06psp_2-3u:676": "ātmanā ca piśunavacanāt prativirato bhaviṣyati,",
  "S06psp_2-3u:677": "parāṃś ca piśunavacanavairamaṇe pratiṣṭhāpayiṣyati,",
  "S06psp_2-3u:678": "piśunavacanavirateś ca varṇaṃ bhāṣiṣyate,",
  "S06psp_2-3u:679": "ye 'pi cānye piśunavacanāt prativiratā bhaviṣyanti teṣām api varṇavādī bhaviṣyati samanujñaḥ.",
  "S06psp_2-3u:680": "ātmanā ca paruṣavacanāt prativirato bhaviṣyati,",
  "S06psp_2-3u:681": "parāṃś ca paruṣavacanavairamaṇe pratiṣṭhāpayiṣyati,",
  "S06psp_2-3u:682": "paruṣavacanavirateś ca varṇaṃ bhāṣiṣyate,",
  "S06psp_2-3u:683": "ye 'pi cānye paruṣavacanāt prativiratā bhaviṣyanti teṣām api varṇavādī bhaviṣyati samanujñaḥ.",
  "S06psp_2-3u:684": "ātmanā ca saṃbhinnapralāpāt prativirato bhaviṣyati,",
  "S06psp_2-3u:685": "parāṃś ca saṃbhinnapralāpavairamaṇe pratiṣṭhāpayiṣyati,",
  "S06psp_2-3u:686": "saṃbhinnapralāpavirateś ca varṇaṃ bhāṣiṣyate,",
  "S06psp_2-3u:687": "ye 'pi cānye saṃbhinnapralāpāt prativiratā bhaviṣyanti teṣām api varṇavādī bhaviṣyati samanujñaḥ.",
  "S06psp_2-3u:688": "ātmanā cābhidhyāyāḥ prativirato bhaviṣyati,",
  "S06psp_2-3u:689": "parāṃś cābhidhyāvairamaṇe pratiṣṭhāpayiṣyati,",
  "S06psp_2-3u:690": "abhidhyāvirateś ca varṇaṃ bhāṣiṣyate,",
  "S06psp_2-3u:691": "ye 'pi cānye 'bhidhyāyāḥ prativiratā bhaviṣyanti teṣām api varṇavādī bhaviṣyati samanujñaḥ.",
  "S06psp_2-3u:692": "ātmanā ca vyāpādāt prativirato bhaviṣyati,",
  "S06psp_2-3u:693": "parāṃś ca vyāpādavairamaṇe pratiṣṭhāpayiṣyati,",
  "S06psp_2-3u:694": "vyāpādavirateś ca varṇaṃ bhāṣiṣyate,",
  "S06psp_2-3u:695": "ye 'pi cānye vyāpādāt prativiratā bhaviṣyanti teṣām api varṇavādī bhaviṣyati samanujñaḥ.",
  "S06psp_2-3u:696": "ātmanā ca mithyādṛṣṭeḥ prativirato bhaviṣyati,",
  "S06psp_2-3u:697": "parāṃś ca mithyādṛṣṭivairamaṇe pratiṣṭhāpayiṣyati,",
  "S06psp_2-3u:698": "mithyādṛṣṭivirateś ca varṇaṃ bhāṣiṣyate,",
  "S06psp_2-3u:699": "ye 'pi cānye mithyādṛṣṭeḥ prativiratā bhaviṣyanti teṣām api varṇavādī (PSP_2-3:47)",
  "S06psp_2-3u:700": "bhaviṣyati samanujñaḥ.",
  "S06psp_2-3u:701": "ātmanā ca dānapāramitāyāṃ pratiṣṭhito bhaviṣyati,",
  "S06psp_2-3u:702": "pārāṃś ca dānapāramitāyāṃ pratiṣṭhāpayiṣyati,",
  "S06psp_2-3u:703": "dānapāramitāyāś ca varṇaṃ bhāṣiṣyate. ye 'pi cānye dānapāramitāyāṃ caranti teṣām api varṇavādī bhaviṣyati samanujñaḥ.",
  "S06psp_2-3u:704": "ātmanā ca śīlaparamitāyāṃ pratiṣṭhito bhaviṣyati,",
  "S06psp_2-3u:705": "parāṃś ca śīlapāramitāyāṃ pratiṣṭhāpayiṣyati,",
  "S06psp_2-3u:706": "śīlapāramitāyāś ca varṇaṃ bhāṣiṣyate,",
  "S06psp_2-3u:707": "ye 'pi cānye śīlapāramitāyāṃ caranti teṣām api varṇavādī bhaviṣyati samanujñaḥ.",
  "S06psp_2-3u:708": "ātmanā ca kṣāntipāramitāyāṃ pratiṣṭhito bhaviṣyati,",
  "S06psp_2-3u:709": "parāṃś ca kṣāntipāramitāyāṃ pratiṣṭhāpayiṣyati,",
  "S06psp_2-3u:710": "kṣāntipāramitāyāś ca varṇaṃ bhāṣīṣyate,",
  "S06psp_2-3u:711": "ye 'pi cānye kṣāntipāramitāyāṃ caranti teṣām api varṇavādī bhaviṣyati samanujñaḥ.",
  "S06psp_2-3u:712": "ātmanā ca vīryapāramitāyāṃ pratiṣṭhito bhaviṣyati,",
  "S06psp_2-3u:713": "parāṃś ca vīryapāramitāyāṃ pratiṣṭhāpayiṣyati,",
  "S06psp_2-3u:714": "vīryapāramitāyāś ca varṇaṃ bhāṣiṣyate,",
  "S06psp_2-3u:715": "ye 'pi cānye vīryapāramitāyāṃ caranti teṣām api varṇavādī bhaviṣyati samanujñaḥ.",
  "S06psp_2-3u:716": "ātmanā ca dhyānapāramitāyāṃ pratiṣṭhito bhaviṣyati,",
  "S06psp_2-3u:717": "parāṃś ca dhyānapāramitāyāṃ pratiṣṭhāpayiṣyati,",
  "S06psp_2-3u:718": "dhyānapāramitāyāś ca varṇaṃ bhāṣiṣyate,",
  "S06psp_2-3u:719": "ye 'pi cānye dhyānapāramitāyāṃ caranti teṣām api varṇavādī bhaviṣyati samanujñaḥ.",
  "S06psp_2-3u:720": "ātmanā ca prajñāpāramitāyāṃ pratiṣṭhito bhaviṣyati,",
  "S06psp_2-3u:721": "parāṃś ca prajñāpāramitāyāṃ pratiṣṭhāpayiṣyati,",
  "S06psp_2-3u:722": "prajñāpāramitāyāś ca varṇaṃ bhāṣiṣyate,",
  "S06psp_2-3u:723": "ye 'pi cānye prajñāpārmitāyāṃ caranti teṣām api varṇavādī bhaviṣyati samanujñaḥ.",
  "S06psp_2-3u:724": "ātmanā cādhyātmaśūnyatāyāṃ pratiṣṭhito bhaviṣyati,",
  "S06psp_2-3u:725": "parāṃś cādhyātmaśūnyatāyāṃ pratiṣṭhāpayiṣyati,",
  "S06psp_2-3u:726": "adhyātmaśūnyātāyāś ca varṇaṃ bhāṣiṣyate. ye 'pi cānye 'dhyātmaśūnyatāṃ bhāvayanti teṣām api varṇavādi bhaviṣyati samanujñaḥ.",
  "S06psp_2-3u:727": "ātmanā ca bahirdhāśūnyatāyāṃ pratiṣṭhito bhaviṣyati, parāṃś ca (PSP_2-3:48)",
  "S06psp_2-3u:728": "bahirdhāśūnyatāyāṃ pratiṣṭhāpayiṣyati,",
  "S06psp_2-3u:729": "bahirdhāśūnyatāyāś ca varṇaṃ bhāṣiṣyate,",
  "S06psp_2-3u:730": "ye 'pi cānye bahirdhāśūnyatāṃ bhāvayanti teṣām api varṇavādī bhaviṣyati samanujñaḥ.",
  "S06psp_2-3u:731": "ātmanā cādhyātmabahirdhāśūnyatāyāṃ pratiṣṭhito bhaviṣyati,",
  "S06psp_2-3u:732": "parāṃś cādhyātmabahirdhāśūnyatāyāṃ pratiṣṭhāpayiṣyati,",
  "S06psp_2-3u:733": "adhyātmabahirdhāśūnyatāyāś ca varṇaṃ bhāṣiṣyate,",
  "S06psp_2-3u:734": "ye 'pi cānye 'dhyātmabahirdhāśūnyatāṃ bhāvayanti teṣām api varṇavādī bhaviṣyati samanujñaḥ.",
  "S06psp_2-3u:735": "ātmanā ca yāvad abhāvasvabhāvaśūnyatāyāṃ pratiṣṭhito bhaviṣyati,",
  "S06psp_2-3u:736": "parāṃś cābhāvasvabhāvaśūnyatāyāṃ pratiṣṭhāpayiṣyati,",
  "S06psp_2-3u:737": "abhāvasvabhāvaśūnyatāyāś ca varṇaṃ bhāṣiṣyate,",
  "S06psp_2-3u:738": "ye 'pi cānye 'bhāvasvabhāvaśūnyatāṃ bhāvayanti teṣām api varṇavādī bhaviṣyati samanujñaḥ.",
  "S06psp_2-3u:739": "ātmanā ca sarvasamādhīn samāpatsyate,",
  "S06psp_2-3u:740": "parāṃś ca sarvasamādhisamāpattau pratiṣṭhāpayiṣyati,",
  "S06psp_2-3u:741": "sarvasamādhisamāpattīnāṃ varṇaṃ bhāṣiṣyate,",
  "S06psp_2-3u:742": "ye 'pi cānye sarvasamādhisamāpattīḥ samāpadyante teṣām api varṇavādī bhaviṣyati samanujñaḥ.",
  "S06psp_2-3u:743": "ātmanā ca dhāraṇīpratilabdho bhaviṣyati,",
  "S06psp_2-3u:744": "parāṃś ca dhāraṇīpratilambhāya samādāpayiṣyati,",
  "S06psp_2-3u:745": "dhāraṇīpratilambhasya varṇaṃ bhāṣiṣyate,",
  "S06psp_2-3u:746": "ye 'pi cānye dhāraṇīpratilabdhā bhavanti teṣām api varṇavādī bhaviṣyati samanujñaḥ.",
  "S06psp_2-3u:747": "ātmanā ca prathamaṃ dhyānaṃ samāpatsyate,",
  "S06psp_2-3u:748": "parāṃś ca prathamadhyānasamāpattau pratiṣṭhāpayiṣyati,",
  "S06psp_2-3u:749": "prathamadhyānapratiṣṭhānasya ca varṇaṃ bhāṣiṣyate,",
  "S06psp_2-3u:750": "ye 'pi cānye prathamaṃ dhyānaṃ samāpadya viharanti teṣām api varṇavādī bhaviṣyati samanujñaḥ.",
  "S06psp_2-3u:751": "ātmanā ca dvitīyaṃ dhyānaṃ samāpatsyate yāvat tṛtīyaṃ dhyānaṃ samāpatsyate. ātmanā ca caturthaṃ dhyānaṃ samāpatsyate,",
  "S06psp_2-3u:752": "parāṃś ca caturthadhyāne pratiṣṭhāpayiṣyati,",
  "S06psp_2-3u:753": "caturthadhyānapratiṣṭhānasya varṇaṃ bhāṣiṣyate,",
  "S06psp_2-3u:754": "ye 'pi cānye caturthaṃ dhyānaṃ samāpadya viharanti teṣām api varṇavādī bhaviṣyati samanujñaḥ.",
  "S06psp_2-3u:755": "ātmanā ca maitrīṃ samāpatsyate,",
  "S06psp_2-3u:756": "parāṃś ca maitryāṃ samādāpayiṣyati,",
  "S06psp_2-3u:757": "maitrīsamādheś ca varṇaṃ bhāṣiṣyate,",
  "S06psp_2-3u:758": "ye 'pi cānye maitrīṃ (PSP_2-3:49)",
  "S06psp_2-3u:759": "samāpadyante teṣām api varṇavādī bhaviṣyati samanujñaḥ.",
  "S06psp_2-3u:760": "ātmanā ca karuṇāmuditopekṣāḥ samāpatsyate,",
  "S06psp_2-3u:761": "parāṃś ca karuṇāmuditopekṣāsu samādāpayiṣyati,",
  "S06psp_2-3u:762": "karuṇāmuditopekṣāṇāṃ ca varṇaṃ bhāṣiṣyate,",
  "S06psp_2-3u:763": "ye 'pi cānye karuṇāmuditopekṣāḥ samāpadyante teṣām api varṇavādī bhaviṣyati samanujñaḥ.",
  "S06psp_2-3u:764": "ātmanā cākāśānantyāyatanaṃ samāpatsyate,",
  "S06psp_2-3u:765": "parāṃś cākāśānantyāyatanasamāpattau samādāpayiṣyati,",
  "S06psp_2-3u:766": "ākāśānantyāyatanasamāpatteś ca varṇaṃ bhāṣiṣyate,",
  "S06psp_2-3u:767": "ye 'pi cānye ākāśānantyāyatanasamāpattiṃ samāpadyante teṣām api varṇavādī bhaviṣyati samanujñaḥ.",
  "S06psp_2-3u:768": "ātmanā ca vijñānānantyāyatanaṃ samāpatsyate. ātmanā cākiṃcanyāyatanaṃ samāpatsyate. ātmanā ca naivasaṃjñānāsaṃjñāyatanaṃ upasaṃpadya vihariṣyati,",
  "S06psp_2-3u:769": "parāṃś ca naivasaṃjñānāsaṃjñāyatanasamāpattau samādāpayiṣyati,",
  "S06psp_2-3u:770": "naivasaṃjñānāsaṃjñāyatanasamāpatteś ca varṇaṃ bhāṣiṣyate,",
  "S06psp_2-3u:771": "ye 'pi cānye naivasaṃjñānāsaṃjñāyatanam upasaṃpadya viharanti teṣām api varṇavādī bhaviṣyati samanujñaḥ.",
  "S06psp_2-3u:772": "ātmanā ca catvāri smṛtyupasthānāni bhāvayiṣyati,",
  "S06psp_2-3u:773": "parāṃś ca smṛtyupasthānabhāvanāyāṃ samādāpayiṣyati,",
  "S06psp_2-3u:774": "smṛtyupasthānabhāvanāyāś ca varṇaṃ bhāṣiṣyate,",
  "S06psp_2-3u:775": "ye 'pi cānye smṛtyupasthānāni bhāvayiṣyanti teṣām api varṇavādī bhaviṣyati samanujñaḥ.",
  "S06psp_2-3u:776": "evam ātmanā ca catvāri samyakprahāṇāni bhāvayiṣyati,",
  "S06psp_2-3u:777": "catura ṛddhipādān pañcendriyāṇi pañcabalāni saptabodhyaṅgāni,",
  "S06psp_2-3u:778": "āttnanā cāryāṣṭāṅgaṃ mārgaṃ bhāvayiṣyati,",
  "S06psp_2-3u:779": "parāṃś ca mārgabhāvanāyāṃ samādāpayiṣyati,",
  "S06psp_2-3u:780": "mārgabhāvanāyāś ca varṇaṃ bhāṣiṣyate,",
  "S06psp_2-3u:781": "ye 'pi cānye mārgaṃ bhāvayanti teṣām api varṇavādī bhaviṣyati samanujñaḥ.",
  "S06psp_2-3u:782": "ātmanā ca catvāry āryasatyāni bhāvayiṣyati,",
  "S06psp_2-3u:783": "parāṃś ca caturṣv āryasatyeṣu pratiṣṭhāpayiṣyati,",
  "S06psp_2-3u:784": "caturṇāṃ āryasatyānāṃ ca varṇaṃ bhāṣiṣyate,",
  "S06psp_2-3u:785": "ye 'pi cānye catvāry āryasatyāni bhāvayanti teṣām api varṇavādī bhaviṣyati samanujñaḥ.",
  "S06psp_2-3u:786": "ātmanā ca śūnyatānimittāpraṇihitān samādhīn bhāvayiṣyati,",
  "S06psp_2-3u:787": "parāṃś ca śūnyatānimittāpraṇihitasamādhibhāvanāyāṃ pratiṣṭhāpayiṣyati,",
  "S06psp_2-3u:788": "śūnyatānimittāpraṇihitasamādhibhāvanāyāś ca varṇaṃ bhāṣiṣyate,",
  "S06psp_2-3u:789": "ye 'pi cānye śūnyatānimittāpraṇihitān samādhīn bhāvayanti teṣām api varṇavādi bhaviṣyati samanujñaḥ.",
  "S06psp_2-3u:790": "(PSP_2-3:50)",
  "S06psp_2-3u:791": "ātmanā cāṣṭavimokṣān samāpatsyate,",
  "S06psp_2-3u:792": "parāṃś cāṣṭavimokṣasamāpattau samādāpayiṣyati,",
  "S06psp_2-3u:793": "aṣṭānāṃ ca vimokṣāṇāṃ varṇaṃ bhāsiṣyate,",
  "S06psp_2-3u:794": "ye 'pi cānye 'ṣṭavimokṣān samāpadyante teṣāṃ api varṇavādī bhaviṣyati samanujñaḥ.",
  "S06psp_2-3u:795": "ātmanā ca navānupūrvavihārasamāpattīḥ samāpatsyate,",
  "S06psp_2-3u:796": "parāṃś ca navānupūrvavihārasamāpattau samādāpayiṣyati,",
  "S06psp_2-3u:797": "navānupūrvavihārasamāpattīnāṃ ca varṇaṃ bhāṣiṣyate,",
  "S06psp_2-3u:798": "ye 'pi cānye navānupūrvavihārasamāpattīḥ samāpadyante teṣām api varṇavādī bhaviṣyati samanujñaḥ.",
  "S06psp_2-3u:799": "ātmanā ca daśatathāgatabalāni catvāri vaiśāradyāni catasraḥ pratisaṃvidaḥ samāpatsyate,",
  "S06psp_2-3u:800_0": "parāṃś ca daśatathāgatabaleṣu caturṣu vaiśāradyeṣu catasṛṣu pratisaṃvitsu samādāpayiṣyati",
  "S06psp_2-3u:800_1": "daśānāṃ tathāgatabalānāṃ caturṇāṃ vaiśāradyānāṃ catasṛṇāṃ pratisaṃvidāṃ ca varṇaṃ bhāṣiṣyate,",
  "S06psp_2-3u:801": "ye 'pi cānye daśatathāgatabalāni catvāri vaiśāradyāni catasraḥ pratisaṃvidaḥ samāpadyante teṣām api varṇavādī bhaviṣyati samanujñaḥ.",
  "S06psp_2-3u:802": "ātmanā cāṣṭādaśāveṇikān buddhadharmān samāpatsyate,",
  "S06psp_2-3u:803": "parāṃś cāṣṭādaśasv āveṇikeṣu buddhadharmeṣu samādāpayiṣyati,",
  "S06psp_2-3u:804": "aṣṭādaśānām āveṇikānāṃ buddhadharmāṇāṃ ca varṇaṃ bhāṣiṣyate,",
  "S06psp_2-3u:805": "ye 'pi cānye 'ṣṭādaśāveṇikān buddhadharmān samāpatsyante teṣām api varṇavādī bhaviṣyati samanujñaḥ.",
  "S06psp_2-3u:806": "ātmanā cāsaṃmoṣadharmā bhaviṣyati,",
  "S06psp_2-3u:807": "parāṃś cāsaṃmoṣadharmatāyāṃ samādāpayiṣyati,",
  "S06psp_2-3u:808": "asaṃmoṣadharmatāyāś ca varṇaṃ bhāṣiṣyate,",
  "S06psp_2-3u:809": "ye 'pi cānye 'saṃmoṣadharmatāyāṃ pratiṣṭāpitā bhavanti teṣām api varṇavādī bhaviṣyati samanujñaḥ.",
  "S06psp_2-3u:810": "ātmanā ca sarvākārajñatāyāṃ pratiṣṭhito bhaviṣyati,",
  "S06psp_2-3u:811": "parāṃś ca sarvākārajñatāyāṃ samādāpayiṣyati sarvākārajñatāyāś ca varṇaṃ bhāṣiṣyate,",
  "S06psp_2-3u:812": "ye 'pi cānye sarvākārajñatāyāṃ pratiṣṭhitā bhavanti teṣām api varṇavādī bhaviṣyati samanujñaḥ. iti mārge 'nvayajñānakṣāntiḥ",
  "S06psp_2-3u:813_0": "punar aparaṃ kauśika bodhisattvo mahāsattvaḥ ṣaṭsu pāramitāsu caran yad dānaṃ dadāti",
  "S06psp_2-3u:813_1": "tat sarvasattvasādhāraṇaṃ kṛtvā anuttarāyāṃ samyaksaṃbodhau pariṇāmayaty anupalambhayogena.",
  "S06psp_2-3u:813_2": "yac chīlaṃ rakṣati tat sarvasattvasādhāraṇaṃ kṛtvā anuttarāyāṃ samyaksaṃbodhau pariṇāmayaty (PSP_2-3:51)",
  "S06psp_2-3u:814_0": "anupalambhayogena. yāṃ kṣāntiṃ bhāvayati tāṃ sarvasattvasādhāraṇaṃ kṛtvā anuttarāyāṃ",
  "S06psp_2-3u:814_1": "samyaksaṃbodhau pariṇāmayaty anupalambhayogena. yad vīryam ārabhate tat sarvasattvasādhāraṇaṃ",
  "S06psp_2-3u:814_2": "kṛtvā anuttarāyāṃ samyaksaṃbodhau pariṇāmayaty anupalambhayogena. yad dhyānaṃ samāpadyate",
  "S06psp_2-3u:814_3": "tat sarvasattvasādhāraṇaṃ kṛtvā anuttarāyāṃ samyaksaṃbodhau pariṇāmayaty anupalambhayogena.",
  "S06psp_2-3u:814_4": "yāṃ prajñāṃ bhāvayati tāṃ sarvasattvasādhāraṇaṃ kṛtvā anuttarāyāṃ samyaksaṃbodhau",
  "S06psp_2-3u:814_5": "pariṇāmayaty anupalambhayogena. evaṃ carataḥ kauśika kulaputrasya vā kuladuhitur",
  "S06psp_2-3u:814_6": "vā ṣaṭsu pāramitāsu smṛtir evam utpadyate:",
  "S06psp_2-3u:815": "yady ahaṃ dānaṃ na dāsyāmi,",
  "S06psp_2-3u:816": "durgateṣu me kuleṣūpapattir bhaviṣyati,",
  "S06psp_2-3u:817": "na ca me sattvaparipāko bhaviṣyati,",
  "S06psp_2-3u:818": "na ca me buddhakṣetraṃ pariśodhanaṃ bhaviṣyati,",
  "S06psp_2-3u:819": "na ca sarvajñatāṃ pratilapsye. tasyaivaṃ bhavati:",
  "S06psp_2-3u:820": "yady ahaṃ śīlaṃ na rakṣiṣyāmi,",
  "S06psp_2-3u:821": "tisṛṇaṃ durgatīnāṃ me 'pāvṛtāni dvārāṇi bhaviṣyanti,",
  "S06psp_2-3u:822": "na devamanuṣyopapattir me bhaviṣyati,",
  "S06psp_2-3u:823": "na sattvaparipāko na buddhakṣetrapariśodhanaṃ,",
  "S06psp_2-3u:824": "kuta eva sarvajñatāpratilābhas. tasyaivaṃ bhavati:",
  "S06psp_2-3u:825": "yady ahaṃ kṣāntiṃ na bhāvayiṣyāmi,",
  "S06psp_2-3u:826": "indriyāṇi me paribhetsyante,",
  "S06psp_2-3u:827": "mukhamaṇḍalaṃ me dhyāmībhaviṣyati,",
  "S06psp_2-3u:828": "na ca rūpasaṃpadaṃ pratilapsye,",
  "S06psp_2-3u:829": "yayā rūpasaṃpadā bodhisattvacārikāṃ me carataḥ. sattvāḥ saha darśanena niyatā bhaviṣyanty anuttarāyāṃ samyaksaṃbodhau,",
  "S06psp_2-3u:830": "na ca rūpasaṃpadā sattvān paripācayiṣyāmi,",
  "S06psp_2-3u:831": "na buddhakṣetraṃ pariśodhayiṣyāmi,",
  "S06psp_2-3u:832": "kutaḥ punaḥ sarvajñatāṃ pratilapsye. tasyaivaṃ bhavati:",
  "S06psp_2-3u:833": "saced ahaṃ kusīdo bhaviṣyāmi,",
  "S06psp_2-3u:834": "naiva bodhisattvamārgaṃ bhāvayiṣyāmi,",
  "S06psp_2-3u:835": "na vīryam ārapsye kathaṃ buddhadharmān paripūrayiṣyāmi,",
  "S06psp_2-3u:836": "kuta eva sarvajñatāṃ pratilapsye,",
  "S06psp_2-3u:837": "tasyaivaṃ bhavati:",
  "S06psp_2-3u:838": "saced ahaṃ vikṣiptacitto bhaviṣyāmi,",
  "S06psp_2-3u:839": "na śikṣiṣyāmi sarvasamādhipariniṣpādanāya,",
  "S06psp_2-3u:840": "na sattvān paripācayiṣyāmi,",
  "S06psp_2-3u:841": "na buddhakṣetraṃ pariśodhayiṣyāmi,",
  "S06psp_2-3u:842": "kutaḥ punaḥ sarvajñatāṃ pratilapsye. tasyaivaṃ bhavati:",
  "S06psp_2-3u:843": "saced ahaṃ duṣprajño bhaviṣyāmi,",
  "S06psp_2-3u:844_0": "prajñopāyakauśalyena śrāvakabhūmiṃ pratyekabuddhabhūmiṃ cātikramya sattvān paripācya",
  "S06psp_2-3u:844_1": "buddhakṣetraṃ pariśodhya sarvajñatām abhisaṃboddhuṃ nāhaṃ śikṣiṣyāmi sa evaṃ pratisaṃśikṣate,",
  "S06psp_2-3u:844_2": "ayuktam (PSP_2-3:52)",
  "S06psp_2-3u:845": "etat mama bhaved,",
  "S06psp_2-3u:846": "yo 'haṃ mātsaryavaśena dānapāramitāṃ na paripūrayeyam,",
  "S06psp_2-3u:847_0": "evaṃ dauḥśīlyavaśena śīlapāramitāṃ vyāpādavaśena kṣāntipāramitāṃ kauśīdyavaśena vīryapāramitāṃ",
  "S06psp_2-3u:847_1": "vikṣepavaśena dhyānapāramitāṃ dauṣprajñāvaśena prajñāpāramitāṃ na paripūrayeyaṃ.",
  "S06psp_2-3u:847_2": "aparipūrayan dānapāramitām evaṃ śīlaṃ kṣāntiṃ vīryaṃ dhyānaṃ prajñāpāramitāṃ cāparipūrayan",
  "S06psp_2-3u:847_3": "na niryāsyāmi sarvākārajñatāyām. evaṃ hi kauśika sa kulaputro vā kuladuhitā vā dṛṣṭadharmikān",
  "S06psp_2-3u:847_4": "sāṃparāyikāṃś ca guṇānuśaṃsān pratilabhate ya imāṃ prajñāpāramitām udgrahīṣyati vācayiṣyati",
  "S06psp_2-3u:847_5": "paryavāpsyati pravartayiṣyati likhiṣyati likhāpayiṣyati yoniśaś ca manasikariṣyati,",
  "S06psp_2-3u:848": "avirahitaś ca bhaviṣyati sarvajñatācittena.",
  "S06psp_2-3u:849": "iti mārge 'nvayajñānam ity ukto bodhisattvadarśanamārgaḥ",
  "S06psp_2-3u:850": "evam ukte śakro devānām indro bhagavantam etad avocat:",
  "S06psp_2-3u:851": "āścaryaṃ bhagavan yāvad iyaṃ prajñāpāramitā bodhisattvānāṃ mahāsattvānāṃ paridamanāya pariṇamanāya ca pratyupasthitā.",
  "S06psp_2-3u:852": "bhagavān āha:",
  "S06psp_2-3u:853": "kathaṃ punaḥ kauśika prajñāpāramitā bodhisattvānāṃ mahāsattvānāṃ paridamanāya pariṇamanāya ca pratyupasthitā?",
  "S06psp_2-3u:854": "evam ukte śakro devānām indro bhagavantam etad avocat:",
  "S06psp_2-3u:855": "iha bhagavan bodhisattvo mahāsattvo laukikyāṃ dānapāramitāyāṃ caran buddhebhyo bhagavadbhyaḥ pratyekabuddhebhyaḥ śrāvakebhyo dānāṃ dadāti. tasyaivaṃ bhavati:",
  "S06psp_2-3u:856_0": "ahaṃ dānaṃ dadāmi buddhabodhisattvaśrāvakapratyekabuddhebhyaḥ kṛpaṇavanīkārthikayācanakebhyaḥ.",
  "S06psp_2-3u:856_1": "sa etena dānenānupāyakauśalyenonnatiṃ gacchati. tasya bodhisattvasya mahāsattvasya",
  "S06psp_2-3u:856_2": "laukikaṃ śīlaṃ rakṣata evaṃ bhavaty:",
  "S06psp_2-3u:857": "ahaṃ śīlapāramitāyāṃ carāmi,",
  "S06psp_2-3u:858": "ahaṃ śīlapāramitāṃ paripūrayāmi,",
  "S06psp_2-3u:859": "sa tenonnatiṃ gacchati. tasya bodhisattvasya mahāsattvasya laukikīṃ kṣāntiṃ bhāvayata evaṃ bhavaty:",
  "S06psp_2-3u:860": "ahaṃ kṣāntipāramitāyāṃ carāmi,",
  "S06psp_2-3u:861": "ahaṃ kṣāntipāramitāṃ paripūrayāmi,",
  "S06psp_2-3u:862": "sa tenonnatiṃ gacchati. tasya bodhisattvasya mahāsattvasya laukikaṃ vīryam ārambhamāṇasyaivaṃ bhavati:",
  "S06psp_2-3u:863": "ahaṃ vīryapāramitāyāṃ carāmi,",
  "S06psp_2-3u:864": "ahaṃ vīryapāramitāṃ paripūrayāmi,",
  "S06psp_2-3u:865": "sa tenonnatiṃ gacchati. tasya bodhisattvasya mahāsattvasya laukikaṃ dhyānaṃ samāpadyamānasyaivaṃ bhavaty:",
  "S06psp_2-3u:866": "ahaṃ dhyānapāramitāyāṃ carāmi,",
  "S06psp_2-3u:867": "ahaṃ dhyānapāramitāṃ paripūrayāmi,",
  "S06psp_2-3u:868": "sa tenonnatiṃ gacchati. tasya bodhisattvasya mahāsattvasya (PSP_2-3:53)",
  "S06psp_2-3u:869": "laukikyāṃ prajñāpāramitāyāṃ carato 'nupāyakauśalyenaivaṃ bhavaty:",
  "S06psp_2-3u:870": "ahaṃ prajñāpāramitāyāṃ carāmi,",
  "S06psp_2-3u:871": "prajñāpāramitāṃ paripūrayāmi,",
  "S06psp_2-3u:872": "sa tenonnatiṃ gacchati. tasya bodhisattvasya mahāsattvasya laukikyāṃ smṛtyupasthānabhāvanāyāṃ sthitasyaivaṃ bhavaty:",
  "S06psp_2-3u:873": "ahaṃ smṛtyupasthānāni,",
  "S06psp_2-3u:874": "bhāvayāmi,",
  "S06psp_2-3u:875": "ahaṃ samyakprahāṇāni,",
  "S06psp_2-3u:876": "aham ṛddhipādān,",
  "S06psp_2-3u:877": "aham indriyāṇi,",
  "S06psp_2-3u:878": "ahaṃ balāni,",
  "S06psp_2-3u:879": "ahaṃ bodhyaṅgāni,",
  "S06psp_2-3u:880": "aham āryāṣṭāṅgaṃ mārgaṃ bhāvayāmi,",
  "S06psp_2-3u:881": "ahaṃ śūnyatānimittāpraṇihitasamādhiṃ bhāvayāmi,",
  "S06psp_2-3u:882": "ahaṃ sarvasamādhīn,",
  "S06psp_2-3u:883": "ahaṃ sarvadhāraṇīmukhāni,",
  "S06psp_2-3u:884": "aham apramāṇadhyānārūpyasamāpattīr bhāvayāmi,",
  "S06psp_2-3u:885": "ahaṃ catvāry āryasatyāni bhāvayāmi,",
  "S06psp_2-3u:886": "aham abhijñā,",
  "S06psp_2-3u:887": "ahaṃ daśabalāni,",
  "S06psp_2-3u:888": "ahaṃ vaiśāradyāni,",
  "S06psp_2-3u:889": "ahaṃ pratisaṃvidaḥ,",
  "S06psp_2-3u:890": "aham aṣṭādaśāveṇikān buddhadharmān bhāvayāmi,",
  "S06psp_2-3u:891": "ahaṃ sattvān paripācayiṣyāmi,",
  "S06psp_2-3u:892": "ahaṃ buddhakṣetraṃ pariśodhayiṣyāmi,",
  "S06psp_2-3u:893": "ahaṃ sarvākārajñatāṃ pariprāpsyāmi,",
  "S06psp_2-3u:894_0": "sa tenāhaṃkāramamakārābhiniveśenonnatiṃ gacchati. evaṃ hi bhagavan bodhisattvo mahāsattvo",
  "S06psp_2-3u:894_1": "laukikeṣu dharmeṣu carann unnatiṃ gacchati. ahaṃkāramamakārābhiniveśena. tasya khalu",
  "S06psp_2-3u:894_2": "punaḥ prajñāpāramitā paridamanāya pariṇāmanāya ca pratyupasthitā bhavati.",
  "S06psp_2-3u:895": "iha punar bhagavan bodhisattvo mahāsattvo lokottareṣu dharmeṣu caran dānaṃ dadad dāyakaṃ nopalabhate,",
  "S06psp_2-3u:896": "pratigrāhakaṃ nopalabhate,",
  "S06psp_2-3u:897_0": "deyaṃ ca nopalabhate. evaṃ hi bodhisattvo mahāsattvaḥ prajñāpāramitāyāṃ caran paridamanāya",
  "S06psp_2-3u:897_1": "pratyupasthito bhavati pariṇāmanāya. evaṃ śīlaṃ rakṣan kṣāntiṃ saṃpādayamāno vīryam",
  "S06psp_2-3u:897_2": "ārambhamāṇo dhyānaṃ dhyāyan prajñāpāramitāṃ bhāvayan prajñāṃ nopalabhate. evaṃ smṛtyupasthānasamyakprahāṇarddhipādendriyabalabodhyaṅgamārgān",
  "S06psp_2-3u:897_3": "bhāvayan nopalabhate. apramāṇadhyānārūpyasamāpattīḥ,",
  "S06psp_2-3u:898": "āryasatyāny abhijñāṃ bhāvayan nopalabhate. balāni vaiśāradyāṃ pratisaṃvidaḥ,",
  "S06psp_2-3u:899_0": "aṣṭādaśāveṇikān buddhadharmān bhāvayan nopalabhate. sarvaśūnyatāḥ sarvasamādhin sarvadhāraṇīmukhāni",
  "S06psp_2-3u:899_1": "bhāvayan nopalabhate. evaṃ mahāmaitrīṃ mahākaruṇāṃ ca bhāvayan nopalabhate yāvat",
  "S06psp_2-3u:899_2": "sarvākārajñatāṃ bhāvayan nopalabhate. evaṃ bhagavan bodhisattvo mahāsattvaḥ prajñāpāramitāyāṃ",
  "S06psp_2-3u:899_3": "caran paridamanāya pariṇāmanāya ca pratyupasthito bhavati. iti sarvato damananamanakāritram",
  "S06psp_2-3u:900": "(PSP_2-3:54)",
  "S06psp_2-3u:901": "atha khalu bhagavān śakraṃ devānām indram etad avocat:",
  "S06psp_2-3u:902_0": "yo hi kaścit kauśika kulaputro vā kuladuhitā vā imāṃ gambhīrāṃ prajñāpāramitām udgṛhṇan",
  "S06psp_2-3u:902_1": "vā dhārayan vā vācayan vā paryavāpnuvan vā pravartayan vā svādhyāyan vā yoniśo manasikurvan",
  "S06psp_2-3u:902_2": "vā saṃgrāmaśīrṣam ārūḍhaḥ saṃgrāme vartamāne saṃgrāme 'vatīrṇo vā śayito vātikrānto",
  "S06psp_2-3u:902_3": "vā niṣaṇṇo vā sthito vā syāt,",
  "S06psp_2-3u:903_0": "asthānaṃ kauśikānavakāśo yat tasya kulaputrasya vā kuladuhitur vā imāṃ prajñāpāramitām",
  "S06psp_2-3u:903_1": "udgṛhṇato dhārayato vācayataḥ paryavāpnuvataḥ pravartayataḥ svādhyāyato yoniśo manasikurvato",
  "S06psp_2-3u:903_2": "vā kaścid eva kāṇḍaṃ vā śastraṃ vā loṣṭaṃ vā kṣipet kṣiptāni vā tasya tāni śarīre",
  "S06psp_2-3u:903_3": "praharaṇāni pateyuḥ,",
  "S06psp_2-3u:904": "paropakramena vāsya jīvitāntarāyo bhaven naitat sthānaṃ vidyate. tat kasya hetoḥ?",
  "S06psp_2-3u:905_0": "tathā hi tena kulaputreṇa vā kuladuhitrā vā dīrgharātram iha prajñāpāramitāyāṃ caratā",
  "S06psp_2-3u:905_1": "ātmano rāgakāṇḍāni rāgaśastrāṇi nirjitāni bhavanti. pareṣām api rāgakāṇḍāni rāgaśastrāṇi",
  "S06psp_2-3u:905_2": "nirjitāni. ātmano doṣakāṇḍāni doṣaśastrāni mohakāṇḍāni mohaśastrāṇi nirjitāni. pareṣām",
  "S06psp_2-3u:905_3": "api doṣakāṇḍāni doṣaśastrāṇi mohakāṇḍāni mohaśastrāṇi nirjitām. ātmano dṛṣṭikṛtakāṇḍāni",
  "S06psp_2-3u:905_4": "dṛṣṭikṛtaśastrāṇi nirjitāni pareṣām api dṛṣṭikṛtakāṇḍāni dṛṣṭikṛtaśastrāṇi nirjitāni.",
  "S06psp_2-3u:905_5": "ātmanaḥ paryutthānakāṇḍāni paryutthānaśastrāṇi nirjitāni. pareṣām api paryutthānakāṇḍāni",
  "S06psp_2-3u:905_6": "paryutthānaśastrāṇi nirjitāni. ātmano 'nuśayakāṇḍāny anuśayaśastrāṇi nirjitāni. pareṣām",
  "S06psp_2-3u:905_7": "apy anuśayakāṇḍāny anuśayaśastrāṇi nirjitāni. anena kauśika paryāyeṇa tasya kulaputrasya",
  "S06psp_2-3u:905_8": "vā kuladuhitur vā kāṇḍaṃ vā śastraṃ vā śarīre kṣiptaṃ na patati. iti kleśanirjayakāritram",
  "S06psp_2-3u:906": "punar aparaṃ kauśika sacet kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati pravartayiṣyati yoniśaś ca manasikariṣyati,",
  "S06psp_2-3u:907": "avirahitaś ca sarvajñatācittena bhaviṣyati tasya kaścid evābhaiṣajyam avakiret,",
  "S06psp_2-3u:908": "kākhordaṃ vā kuryād agnikhadāṃ vopanāmayec chastreṇa vā hanyād viṣaṃ vā dadyād udake vainac chorayet sarvāṇy etāni tasya na krāmanti. tat kasya hetor?",
  "S06psp_2-3u:909": "mahāvidyaiṣā kauśika yad uta prajñāpāramitā,",
  "S06psp_2-3u:910": "anuttaraiṣā (PSP_2-3:55)",
  "S06psp_2-3u:911": "kauśika vidyā yad uta prajñāpāramitā. atra hi kauśika śikṣamāṇaḥ kulaputro vā kuladuhitā vā nātmavyābādhāya cetayate,",
  "S06psp_2-3u:912": "na paravyābādhāya cetayate,",
  "S06psp_2-3u:913": "nobhayavyābādhāya cetayate.",
  "S06psp_2-3u:914": "ity upakramādhisahyatākāritram",
  "S06psp_2-3u:915": "tat kasya hetos?",
  "S06psp_2-3u:916_0": "tathā hi naivātmānam upalabhate. na parān nobhayam upalabhate. na rūpam upalabhate.",
  "S06psp_2-3u:916_1": "na vedanāṃ na saṃjñāṃ na saṃskārān na vijñānam upalabhate. na yāvad vyastasamastān",
  "S06psp_2-3u:916_2": "skandhadhātv āyatana pratītyasamutpādapāramitābodhipakṣyadharmāpramāṇadhyānārūpyasamāpattisarvaśūnyatāsarvasamādhisarvadhāraṇīmukhadaśabalavaiśāradyapratisaṃvidaṣṭādaśāveṇikān",
  "S06psp_2-3u:916_3": "buddhadharmān yāvat sarvākārajñatām api nopalabhate. anupalabhamāno nātmavyābādhāya cetayate,",
  "S06psp_2-3u:917": "na paravyābādhāya cetayate,",
  "S06psp_2-3u:918": "nobhayavyābādhāya cetayate. anuttarāṃ samyaksaṃbodhiṃ pratilabhate sarvasattvāṃś cāvalokayati. tat kasya hetor?",
  "S06psp_2-3u:919_0": "atra hi vidyāyāṃ śikṣamāṇair atītais tathāgatair arhadbhiḥ samyaksaṃbuddhair anuttarā",
  "S06psp_2-3u:919_1": "samyaksaṃbodhir abhisaṃbuddhā. ye 'pi te bhaviṣyanti tathāgatā arhantaḥ samyaksaṃbuddhās",
  "S06psp_2-3u:919_2": "te 'py atra prajñāpāramitāyāṃ śikṣamāṇā anuttarāṃ samyaksaṃbodhim abhisaṃbhotsyante.",
  "S06psp_2-3u:919_3": "ye 'pi te daśadiglokadhātuṣv etarhi pratyutpannās tathāgatā arhantaḥ samyaksaṃbuddhās",
  "S06psp_2-3u:919_4": "te 'py atra prajñāpāramitāyāṃ śikṣamāṇā anuttarāṃ samyaksaṃbodhim abhisaṃbudhyante.",
  "S06psp_2-3u:919_5": "iti samyaksaṃbodhikāritram",
  "S06psp_2-3u:920": "punar aparaṃ kauśika yatremāṃ prajñāpāramitāṃ likhitvā udgrahīṣyanti dhārayiṣyanti vācayiṣyanti paryavāpsyanti pravartayiṣyanti yoniśaś ca manasikariṣyanti,",
  "S06psp_2-3u:921": "na tatra maṇuṣyo vā amanuṣyo vā avatāraprekṣī avatāragaveṣī avatāraṃ lapsyate. tat kasya hetos?",
  "S06psp_2-3u:922_0": "tathā hy atra prajñāpāramitāyāṃ pūjārthāya trisāhasramahāsāhasre lokadhātau cāturmahārājakāyikā",
  "S06psp_2-3u:922_1": "devaputrās trayastriṃśā yāmās tuṣitā nirmāṇaratayaḥ paranirmitavaśavartino brahmakāyikā",
  "S06psp_2-3u:922_2": "brahmapurohitā brahmapārṣadyā yāvad akaniṣṭhā devaputrā,",
  "S06psp_2-3u:923_0": "ye 'py anyeṣv aprameyeṣv asaṃkhyeyeṣu lokadhātuṣu cāturmahārājakāyikā devaputrā yāvad",
  "S06psp_2-3u:923_1": "akaniṣṭhā devāputrās te 'pi teṣāṃ kulaputrāṇāṃ kuladuhitṛṇāṃ vā rakṣāvaraṇaguptiṃ",
  "S06psp_2-3u:923_2": "saṃvidhāsyanti. (PSP_2-3:56)",
  "S06psp_2-3u:924_0": "ya imāṃ prajñāpāramitāṃ likhitvā dhārayiṣyanti vācayiṣyanti te ca devaputrā agatyemāṃ",
  "S06psp_2-3u:924_1": "prajñāpāramitāṃ satkariṣyanti gurukariṣyanti mānayiṣyanti pūjayiṣyanti pūjayitvā",
  "S06psp_2-3u:924_2": "pratigamiṣyanti. ya imāṃ prajñāpāramitāṃ likhitvā dhārayiṣyati vācayiṣyati tasyeme",
  "S06psp_2-3u:924_3": "dṛṣṭadhārmikā guṇānuśaṃsā bhaviṣyanti. tadyathāpi nāma kauśika ye kecid bodhimaṇḍagatā",
  "S06psp_2-3u:924_4": "vā bodhimaṇḍaparisāmantagatā vā bodhimaṇḍābhyantaragatā vā tiryagyonigatān apy upādāya",
  "S06psp_2-3u:924_5": "na te śakyante manuṣyeṇa vā amanuṣyeṇa vā viheṭhayituṃ vā vihiṃsayituṃ vā. tat kasya hetor?",
  "S06psp_2-3u:925_0": "atra hi niṣadya taiḥ paurvakais tathāgatair arhadbhiḥ samyaksaṃbuddhair anuttarā",
  "S06psp_2-3u:925_1": "samyaksaṃbodhir abhisaṃbuddhā. anāgatair api pratyutpannair api tathāgatair arhadbhiḥ",
  "S06psp_2-3u:925_2": "samyaksaṃbuddhair anuttarā samyaksaṃbodhir abhisaṃbhotsyate abhisaṃbudhyate ca. abhisaṃbudhya",
  "S06psp_2-3u:925_3": "ca sarvasattvān sukhe 'bhaye 'nudvege 'vaire 'nuttrāse 'vyābādhe 'sapatne pratiṣṭhāpayanti.",
  "S06psp_2-3u:925_4": "sukhe 'bhaye 'nudvege 'nuttrāse 'vaire 'vyābādhe 'sapatne pratiṣṭhāpyāprameyān asaṃkhyeyān",
  "S06psp_2-3u:925_5": "sattvān divyamānuṣyakāyaṃ saṃpattau pratiṣṭhāpayanti. srotaāpattiphale sakṛdāgāmiphale",
  "S06psp_2-3u:925_6": "'nāgāmiphale 'rhattve pratyekabuddhatve 'nuttarāyāṃ samyaksaṃbodhau pariṇāmayanti. tat kasya hetor?",
  "S06psp_2-3u:926_0": "anayaiva kauśika prajñāpāramitayā sapṛthivīpradeśaś caityabhūtaḥ kṛtaḥ sarvasattvānāṃ",
  "S06psp_2-3u:926_1": "vandanīyaḥ satkaraṇīyo gurukaraṇīyo mānanīyaḥ pūjanīyo 'rcanīyo 'pacāyanīyaḥ puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:927": "ity ādhāradeśapūjyatākāritram ity uktaṃ kāritram",
  "S06psp_2-3u:928": "evam ukte śakro devānām indro bhagavantam etad avocat:",
  "S06psp_2-3u:929_0": "yo hi kaścid bhagavan kulaputro vā kuladuhitā vā imāṃ prajñāpāramitāṃ likhitvā pustakagatām",
  "S06psp_2-3u:929_1": "api kṛtvā dhārayet tāñ ca puṣpadhūpagandhamālyavilepanacūrṇacīvaracchatradhvajapatākābhiḥ",
  "S06psp_2-3u:929_2": "samantāc ca dīpamālābhir bahuvidhābhiś ca pūjābhiḥ satkariṣyati gurukariṣyati mānayiṣyati pūjayiṣyati,",
  "S06psp_2-3u:930_0": "yaś ca tathāgatasyārhataḥ samyaksaṃbuddhasya parinirvṛtasya śarīrāṇi stūpeṣu pratiṣṭhāpayiṣyati",
  "S06psp_2-3u:930_1": "pratiṣṭhāpya pratigṛhṇīyād dhārayed vācayet tāni ca satkuryād gurukuryād (PSP_2-3:57)",
  "S06psp_2-3u:931": "mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ,",
  "S06psp_2-3u:932": "kataras tato bahupuṇyaṃ prasavati?",
  "S06psp_2-3u:933": "evam ukte bhagavān śakraṃ devānām indram etad avocat:",
  "S06psp_2-3u:934": "tena hi kauśika tvām evātra pratiprakṣyāmi,",
  "S06psp_2-3u:935": "yathā te kṣamate tathā vyākuryāḥ. tat kiṃ manyase?",
  "S06psp_2-3u:936": "kauśika yeyaṃ tathāgatasyārhataḥ samyaksaṃbuddhasya sarvajñatā yo cāyaṃ tathāgatasyātmabhāvo 'bhinirvṛttaḥ,",
  "S06psp_2-3u:937": "sa katarasyāṃ pratipadi śikṣamāṇena tathāgatenārhatā samyaksaṃbuddhenānuttarā samyaksaṃbodhir abhisaṃbuddhā ayaṃ cātmabhāvo 'bhinirvṛttaḥ?",
  "S06psp_2-3u:938": "evam ukte śakro devānām indro bhagavantam etad avocat:",
  "S06psp_2-3u:939": "ihaiva bhagavan śikṣamāṇena tathāgatenārhatā samyaksaṃbuddhena prajñāpāramitāyām anuttarā samyaksaṃbodhir abhisaṃbuddhā ayaṃ cātmabhāvo 'bhinirvṛttaḥ.",
  "S06psp_2-3u:940": "bhagavān āha:",
  "S06psp_2-3u:941": "evam etat kauśikaivam etat,",
  "S06psp_2-3u:942": "prajñāpāramitāyāṃ śikṣamāṇena tathāgatenārhatā samyaksaṃbuddhenānuttarā samyaksaṃbodhir abhisaṃbuddhā ayaṃ cātmabhāvo 'bhinirvṛttaḥ.",
  "S06psp_2-3u:943_0": "tasmāt tarhi kauśika nānenātmabhāvaśarīrapratilambhena tathāgatas tathāgata iti saṃkhyāṃ",
  "S06psp_2-3u:943_1": "gacchati. sarvajñatāyāṃ tu pratilabdhāyāṃ tathāgatas tathāgata iti saṃkhyāṃ gacchati.",
  "S06psp_2-3u:943_2": "yeyaṃ kauśika sarvajñatā sā prajñāpāramitā nirjātā. evam ayam ātmabhāvaśarīrapratilābhas",
  "S06psp_2-3u:943_3": "tathāgatasya prajñāpāramitānirjātatvāt,",
  "S06psp_2-3u:944_0": "sarvajñajñānasyāśrayabhūto bhavati. evaṃ cāśrayaṃ niśritya sarvajñajñānapratilābhaprabhāvanābuddhaprabhāvanādharmaprabhāvanāsaṃghaprabhāvanā",
  "S06psp_2-3u:944_1": "bhavati. evam asya sarvajñajñānahetuko 'yam ātmabhāvapratilābhaḥ. āśrayabhūtatvāt",
  "S06psp_2-3u:944_2": "sarvasattvānāṃ caityabhūto vandanīyaḥ satkaraṇīyo gurukaraṇīyo mānanīyaḥ pūjanīyo",
  "S06psp_2-3u:944_3": "'rcanīyo 'pacāyanīyaḥ saṃvṛttaḥ. evaṃ ca mama parinirvṛtasyāpi sata eṣāṃ śarīrāṇāṃ pūjā bhaviṣyati.",
  "S06psp_2-3u:945": "tasmāt tarhi kauśika yaḥ kulaputro vā kuladuhitā vā imāṃ prajñāpāramitāṃ likhitvā pustakagatāṃ kṛtvā satkāreṇa vācayiṣyati dhārayiṣyati,",
  "S06psp_2-3u:946": "puṣpadhūpagandhamālyavilepanacūrṇacīvaracchatradhvajapatākābhiḥ samantāc ca dīpamālābhir bahuvidhābhiś ca pūjābhiḥ satkuryād gurukuryād mānayet pūjayed arcayed apacāyet,",
  "S06psp_2-3u:947": "ayam eva tato bahutaraṃ puṇyaṃ prasavati.",
  "S06psp_2-3u:948": "tat kasya hetoḥ?",
  "S06psp_2-3u:949": "sarvajñajñānasya hi kauśika tena kulaputreṇa vā (PSP_2-3:58)",
  "S06psp_2-3u:950_0": "kuladuhitrā vā pūjā kṛtā bhavet. yaḥ kaścit kauśika kulaputro vā kuladuhitā vā tathāgatasya",
  "S06psp_2-3u:950_1": "parinirvṛtasya saptaratnamaye stūpe śarīraṃ pratiṣṭhāpayet saptaratnamaye vā samudge vā kṛtvā parivahet,",
  "S06psp_2-3u:951": "tac ca satkuryād yāvad apacāyet puṣpadhūpagandhamālyavilepanacūrṇacīvaracchatradhvajapatākābhir,",
  "S06psp_2-3u:952": "yaś ca iha prajñāpāramitāyāṃ likhyāmānāyāṃ vā pustakagatāyāṃ vā satkāraṃ kuryād gurukāraṃ kuryād mānanāṃ pūjanām arcanām apacāyanāṃ kuryāt,",
  "S06psp_2-3u:953": "ayaṃ tato bahutaraṃ puṇyaṃ prasavet.",
  "S06psp_2-3u:954": "tat kasya hetoḥ?",
  "S06psp_2-3u:955": "sarvajñajñānasya tena pūjā kṛtā bhaviṣyati ato nirjātā hi pañcapāramitā,",
  "S06psp_2-3u:956": "ato nirjātā adhyātmaśūnyatā yāvad abhāvasvabhāvaśūnyatā,",
  "S06psp_2-3u:957": "ato nirjātāni smṛtyupasthānasamyakprahāṇarddhipādendriyabalabodhyaṅgamārgābhijñāryasatyāni,",
  "S06psp_2-3u:958": "ato nirjātā apramāṇadhyānārūpyasamāpattayaḥ ato nirjātāni daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā,",
  "S06psp_2-3u:959": "ato nirjātāḥ sarvasamādhayaḥ sarvadhāraṇīmukhāni,",
  "S06psp_2-3u:960": "ato nirjātaḥ sarvasattvaparipākaḥ,",
  "S06psp_2-3u:961": "ato nirjātā buddhakṣetrapariśuddhiḥ,",
  "S06psp_2-3u:962": "ato nirjātā bodhisattvānāṃ mahāsattvānāṃ kulasaṃpad bhogasaṃpad parivārasaṃpad,",
  "S06psp_2-3u:963": "ato nirjātā mahāmaitrī mahākaruṇā,",
  "S06psp_2-3u:964": "ato nirjātā kṣatriyamahāśālakulatā brāhmaṇamahāśālakulatā gṛhapatimahāśālakulatā,",
  "S06psp_2-3u:965": "ato nirjātā cāturmahārājakāyikā devaputrās trāyastriṃśā yāmās tuṣitā nirmāṇaratayaḥ paranirmitavaśavartmo brahmapārṣadyā brahmapurohitā mahābrahmāṇo yāvad akaniṣṭhā devaputrā,",
  "S06psp_2-3u:966": "ato nirjātāḥ srotaāpannāḥ sakṛdāgāmino 'nāgāmino 'rhantaḥ pratyekabuddhā,",
  "S06psp_2-3u:967": "ato nirjātā bodhisattvā mahāsattvā,",
  "S06psp_2-3u:968": "ato nirjātās tathāgatā arhantaḥ samyaksaṃbuddhā,",
  "S06psp_2-3u:969": "ato nirjātācintyā atulyā anuttarā niruttarā asamā asamasamā sarvākārajñatā.",
  "S06psp_2-3u:970": "iti svārthādhimuktimṛdumṛddhī",
  "S06psp_2-3u:971": "atha khalu śakro devānām indro bhagavantam etad avocat:",
  "S06psp_2-3u:972_0": "ya ime bhagavan jāmbūdvīpakā manuṣyā imāṃ prajñāpāramitāṃ na satkurvanti na gurukurvanti",
  "S06psp_2-3u:972_1": "na mānayanti na pūjayanti nārcayanti nāpacāyante puṣpadhūpagandhamālyavilepanacūrṇacīvaracchatradhvajapatākābhiḥ",
  "S06psp_2-3u:972_2": "kiṃ nu bhagavañ jñāsyanti evaṃ maharddhikā prajñāpāramitāyāḥ pūjā kṛtā bhaviṣyatīti,",
  "S06psp_2-3u:973": "evaṃ mahānuśaṃsā prajñāpāramitāyāḥ pūjā kṛtā bhaviṣyatīti,",
  "S06psp_2-3u:974": "uta na jñāsyanti?",
  "S06psp_2-3u:975": "(PSP_2-3:59)",
  "S06psp_2-3u:976": "evam ukte bhagavān śakraṃ devānām indram etad avocat:",
  "S06psp_2-3u:977": "tat kiṃ manyase kauśika kiyantas te jāmbūdvīpakā manuṣyā ye buddhe 'vetyaprasādena samanvāgatā,",
  "S06psp_2-3u:978": "ye dharme 'vetyaprasādena samanvāgatā,",
  "S06psp_2-3u:979": "ye saṃghe 'vetyaprasādena samanvāgatā,",
  "S06psp_2-3u:980": "ye buddhe niṣkāṅkṣā ye dharme niṣkāṅkṣā ye saṃghe niṣkāṅkṣā,",
  "S06psp_2-3u:981": "ye buddhe niṣṭhāṃgatā ye dharme niṣṭhāṃgatā ye saṃghe niṣṭhāṃgatāḥ?",
  "S06psp_2-3u:982": "atha khalu śakro devānām indro bhagavantam etad avocat:",
  "S06psp_2-3u:983": "alpakās te bhagavan jāmbūdvīpakā manuṣyā ye buddhe 'vetyaprasādena samanvāgatā ye dharme 'vetyaprasādena samanvāgatā ye saṃghe 'vetyaprasādena samanvāgatā,",
  "S06psp_2-3u:984": "ye buddhe niṣkāṅkṣā ye dharme niṣkāṅkṣā ye saṃghe niṣkāṅkṣā,",
  "S06psp_2-3u:985": "ye buddhe niṣṭhāṃgatā ye dharme niṣṭhāṃgatā ye saṃghe niṣṭhāṃgatāḥ.",
  "S06psp_2-3u:986": "bhagavān āha:",
  "S06psp_2-3u:987": "tat kiṃ manyase kauśika kiyantas te jāmbūdvīpakā manuṣyā ye saptatriṃśatāṃ bodhipakṣyāṇāṃ dharmāṇāṃ lābhinaḥ,",
  "S06psp_2-3u:988": "kiyantas te jāmbūdvīpakā manuṣyā ye trayāṇāṃ vimokṣamukhānāṃ lābhinaḥ,",
  "S06psp_2-3u:989": "kiyantas te jāmbādvīpakā manuṣyā ye 'ṣṭānāṃ vimokṣāṇāṃ lābhinaḥ,",
  "S06psp_2-3u:990": "kiyantas te jāmbūdvīpakā manuṣyā ye navānupūrvavihārasamāpattīnāṃ lābhinaḥ,",
  "S06psp_2-3u:991": "kiyantas te jāmbūdvīpakā manuṣyā ye catasṛṇāṃ pratisaṃvidāṃ lābhinaḥ,",
  "S06psp_2-3u:992": "kiyantas te jāmbūdvīpakā manuṣyā ye ṣaṇṇām abhijñānāṃ lābhinaḥ,",
  "S06psp_2-3u:993": "kiyantas te jāmbūdvīpakā manuṣyā ye trayāṇāṃ saṃyojanānāṃ prahāṇāt srotaāpannā,",
  "S06psp_2-3u:994": "kiyantas te jāmbūdvīpakā manuṣyā ye rāgadoṣamohatanutvāt sakṛdāgāminaḥ,",
  "S06psp_2-3u:995": "kiyantas te jāmbūdvīpakā manuṣyā ye pañcānām avarabhāgīyānāṃ saṃyojanānāṃ prahāṇād anāgāminaḥ,",
  "S06psp_2-3u:996": "kiyantas te jāmbūdvīpakā manuṣyā ye pañcānām ūrdhvabhāgīyānāṃ saṃyojanānāṃ prahāṇād arhantaḥ,",
  "S06psp_2-3u:997": "kiyantas te jāmbudvīpakā manuṣyā ye pratyekabodhaye saṃprasthitāḥ,",
  "S06psp_2-3u:998": "kiyantas te jāmbūdvīpakā manuṣyā ye anuttarāyāṃ samyaksaṃbodhau saṃprasthitāḥ?",
  "S06psp_2-3u:999": "śakra āha: alpatarakās te bhagavan jāmbūdvīpakā manuṣyā ye saptatriṃśatāṃ bodhipakṣyāṃ dharmāṇāṃ lābhinaḥ,",
  "S06psp_2-3u:1000": "tato 'lpatarakā ye trayāṇāṃ vimokṣamukhānāṃ lābhinas,",
  "S06psp_2-3u:1001": "tato 'lpatarakā ye 'ṣṭānāṃ vimokṣāṇāṃ lābhinas,",
  "S06psp_2-3u:1002": "tato 'lpatarakā ye navānupūrvavihārasamāpattīnāṃ lābhinas,",
  "S06psp_2-3u:1003": "tato 'lpatarakā ye catasṛṇāṃ pratisaṃvidāṃ lābhinas,",
  "S06psp_2-3u:1004": "tato 'lpatarakā ye ṣaṇṇām abhijñānāṃ lābhinaḥ. tato 'lpatarakās jāmbūdvīpakā manuṣyā ye trayāṇāṃ saṃyojanānāṃ prahāṇāt srotaāpannāḥ,",
  "S06psp_2-3u:1005": "tato 'lpatarakās te ye rāgadoṣamohatanutvāt (PSP_2-3:60)",
  "S06psp_2-3u:1006": "sakṛdāgāminaḥ,",
  "S06psp_2-3u:1007": "tato 'lpatarakās te ye pañcānām avarabhāgīyānāṃ saṃyojanānāṃ prahāṇād anāgāminaḥ,",
  "S06psp_2-3u:1008": "tato 'lpatarakās te ye pañcānām ūrdhvabhāgīyānāṃ saṃyojanānāṃ prahāṇād arhantaḥ,",
  "S06psp_2-3u:1009": "tato 'lpatarakās te jāmbūdvīpakā manuṣyā ye pratyekabodhaye saṃprasthitāḥ,",
  "S06psp_2-3u:1010": "tato 'lpatarakās te jāmbūdvīpakā manuṣyā ye 'nuttarāyāṃ samyaksaṃbodhau saṃprasthitāḥ.",
  "S06psp_2-3u:1011": "bhagavān āha:",
  "S06psp_2-3u:1012": "evam etat kauśikaivam etat,",
  "S06psp_2-3u:1013": "alpakās te jāmbūdvīpakā manuṣyā ye buddhe dharme saṃghe 'vetyaprasādena samanvāgatāḥ,",
  "S06psp_2-3u:1014": "ye buddhe dharme saṃghe niṣkāṅkṣāḥ,",
  "S06psp_2-3u:1015": "ye buddhe dharme saṃghe niṣṭhāṃgatāḥ. tebhyo 'py alpebhyo 'lpatarakās te ye daśakuśalakarmapathasevinas,",
  "S06psp_2-3u:1016_0": "tebhyo 'lpebhyo 'lpatarakās te ye dānaśīlakṣāntivīryadhyānaprajñābhāvanā yuktāḥ.",
  "S06psp_2-3u:1016_1": "tebhyo 'py alpebhyo 'lpatarakās te ye saptatriṃśadbodhipakṣān dharmān bhāvayanti.",
  "S06psp_2-3u:1016_2": "tebhyo 'py alpebhyo 'lpatarakā ye trīṇi vimokṣamukhāni bhāvayanti. tebhyo 'lpebhyo",
  "S06psp_2-3u:1016_3": "'lpatarakā ye 'ṣṭa vimokṣāṃ bhāvayanti,",
  "S06psp_2-3u:1017": "tebhyo 'lpebhyo 'lpatarakā ye navānupūrvavihārasamāpattīr bhāvayanti,",
  "S06psp_2-3u:1018": "tebhyo 'py alpebhyo 'lpatarakā ye catasraḥ pratisaṃvido bhāvayanti,",
  "S06psp_2-3u:1019": "tebhyo 'lpebhyo 'lpatarakā ye ṣaḍ abhijñā bhāvayanti. tato 'lpatarakā ye srotaāpannāḥ,",
  "S06psp_2-3u:1020": "tato 'lpatarakā ye sakṛdāgāminaḥ,",
  "S06psp_2-3u:1021": "tato 'lpatarakā ye 'rhantaḥ,",
  "S06psp_2-3u:1022": "tato 'lpatarakā ye pratyekabuddhāḥ,",
  "S06psp_2-3u:1023": "tato 'lpatarakā ye 'nuttarāyai samyaksaṃbodhaye saṃprasthitāḥ. tato 'lpebhyo 'lpatarakā ye bodhāya caranti.",
  "S06psp_2-3u:1024": "tat kasya hetos?",
  "S06psp_2-3u:1025_0": "tathā hi taiḥ saṃsāre saṃsaradbhir na buddho dṛṣṭaḥ na dharmaḥ śrutaḥ na saṃghaḥ",
  "S06psp_2-3u:1025_1": "paryupāsitaḥ. na dānaṃ dattaṃ na śīlaṃ rakṣitaṃ na kṣāntir bhāvitā na vīryam ārabdhaṃ",
  "S06psp_2-3u:1025_2": "na dhyānaṃ sevitaṃ na prajñā bhāvitā,",
  "S06psp_2-3u:1026_0": "na dānapāramitā śrutā evaṃ na śīlapāramitā na kṣāntipāramitā na vīryapāramitā na",
  "S06psp_2-3u:1026_1": "dhyānapāramitā na prajñāpāramitā śrutā nopāyakauśalaṃ śrutaṃ nādhyātmaśūnyatā na",
  "S06psp_2-3u:1026_2": "bahirdhāśūnyatā nādhyātmabahirdhāśūnyatā na yāvad abhāvasvabhāvaśūnyatā śrutā na",
  "S06psp_2-3u:1026_3": "saptatriṃśadbodhipakṣā dharmāḥ śrutā na samādhayo na sarvadhāraṇīmukhāni nāpramāṇadhyānārūpyasamāpattayāḥ",
  "S06psp_2-3u:1026_4": "śrutā nāryasatyāni nābhijñā na balāni na vaiśāradyāni na pratisaṃvido nāṣṭādaśāveṇikā",
  "S06psp_2-3u:1026_5": "buddhadharmāḥ śrutā na sarvajñatā śrutā na bhāvitā na bahulī kṛtāḥ.",
  "S06psp_2-3u:1027": "anena kauśika hetunālpakās te sattvā ye buddhe 'vetyaprasādena samanvāgatā ye dharme 'vetyaprasādena samanvāgatā ye saṃghe 'vetyaprasādena (PSP_2-3:61)",
  "S06psp_2-3u:1028": "samanvāgatāḥ,",
  "S06psp_2-3u:1029": "alpakās te sattvā ye buddhe dharme saṃghe niṣkāṅkṣā,",
  "S06psp_2-3u:1030": "alpakās te sattvā ye buddhe dharme saṃghe niṣṭhāṃgatā,",
  "S06psp_2-3u:1031": "alpakās te jāmbūdvīpakā manuṣyā ye daśakuśalakarmapathasevinaḥ,",
  "S06psp_2-3u:1032": "alpakās te ye dānaśīlakṣāntivīryadhyānaprajñābhāvanā yuktāḥ,",
  "S06psp_2-3u:1033_0": "alpakās te ye saptatriṃśadbodhipakṣyāṃ dharmāṃ bhāvayanti. alpakās te ye trīṇi vimokṣamukhāni",
  "S06psp_2-3u:1033_1": "bhāvayanti. alpakās te ye 'ṣṭa vimokṣāṃ bhāvayanti alpakās te ye navānupūrvavihārasamāpattīr",
  "S06psp_2-3u:1033_2": "bhāvayanti. alpakās te ye catasraḥ pratisaṃvido bhāvayanti. alpakās te ṣaḍ abhijñā",
  "S06psp_2-3u:1033_3": "bhāvayanti. alpakās te jāmbūdvīpakā manuṣyā ye trayāṇāṃ saṃyojanānāṃ prahāṇāt srotaāpannāḥ,",
  "S06psp_2-3u:1034": "rāgadoṣamohatanutvāt sakṛdāgāminaḥ,",
  "S06psp_2-3u:1035": "pañcānām avarabhāgīyānāṃ saṃyojanānāṃ prahāṇād ānāgāminaḥ,",
  "S06psp_2-3u:1036_0": "pañcānam ūrdhvabhāgīyānāṃ saṃyojanānāṃ prahāṇād arhantaḥ. alpakās te jāmbudvīpakā",
  "S06psp_2-3u:1036_1": "manuṣyā ye pratyekabuddhayānaṃ saṃprasthitāḥ. tebhyo 'lpebhyo 'lpatarakā ye 'nuttarāyāṃ",
  "S06psp_2-3u:1036_2": "samyaksaṃbodhau saṃprasthitāḥ tebhyo 'lpebhyo 'lpatarakā ye bodhāya caranti. tato",
  "S06psp_2-3u:1036_3": "'lpatarakā ye bodhicittam upabṛṃhayanti. tato 'lpatarakā ye prajñāpāramitāyāṃ yogam",
  "S06psp_2-3u:1036_4": "āpadyante. tato 'lpatarakā ye prajñāpāramitāyāṃ caranti. tato 'lpatarakā ye 'vinivartanīyāyāṃ",
  "S06psp_2-3u:1036_5": "bhūmau sthitvā anuttarāṃ samyaksaṃbodhim abhisaṃbudhyante.",
  "S06psp_2-3u:1037_0": "ihāhaṃ kauśika paśyāmi anāvaraṇena buddhacakṣuṣā pūrvasyāṃ diśi aprameyām asaṃkhyeyāṃ",
  "S06psp_2-3u:1037_1": "sattvām anuttarāyāṃ samyaksaṃbodhau cittam utpādya prajñāpāramitāyāṃ carata upāyakauśalavirahitāṃs",
  "S06psp_2-3u:1037_2": "tata eko vā dvau vā bodhisattvo mahāsattvo 'vinivartanīyatve 'vatiṣṭheyātāṃ,",
  "S06psp_2-3u:1038": "bhūyastvena te śrāvakabhūmau vā pratyekabuddhabhūmau vā saṃtiṣṭhante.",
  "S06psp_2-3u:1039": "tat kasya hetor?",
  "S06psp_2-3u:1040_0": "durabhisaṃbhavā hi kauśika anuttarā samyaksaṃbodhiḥ kuśīdair hīnavīryair hīnādhimuktikair",
  "S06psp_2-3u:1040_1": "hīnasattvair duṣprajñaiḥ. evaṃ dakṣiṇasyāṃ diśi paścimāyām uttarasyām ūrdhvam adho",
  "S06psp_2-3u:1040_2": "vidikṣu paśyāmy ahaṃ kauśika anāvaraṇena buddhacakṣuṣā aprameyān asaṃkhyeyān sattvān",
  "S06psp_2-3u:1040_3": "anuttarāyāṃ samyaksaṃbodhau cittam utpādya bodhāya carata upāyakauśalavirahitās tata",
  "S06psp_2-3u:1040_4": "eko vā dvau vā bodhisattvo mahāsattvo 'vinivartanīyatve 'vatiṣṭheyātāṃ,",
  "S06psp_2-3u:1041": "bhūyastvena te śrāvakabhūmau vā pratyekabuddhabhūmau vā saṃtiṣṭhante.",
  "S06psp_2-3u:1042": "tat kasya hetor?",
  "S06psp_2-3u:1043": "durabhisaṃbhavā hi kauśikānuttarā samyaksaṃbodhiḥ (PSP_2-3:62)",
  "S06psp_2-3u:1044": "kuśīdair hīnavīryair hīnādhimuktikair hīnasattvair duṣprajñaiḥ.",
  "S06psp_2-3u:1045": "iti svārthādhimuktimṛdumadhyā",
  "S06psp_2-3u:1046_0": "tasmāt tarhi kauśika kulaputreṇa vā kuladuhitrā vā kṣipraṃ ca sukhaṃ cānuttarāṃ samyaksaṃbodhim",
  "S06psp_2-3u:1046_1": "abhisaṃboddhukāmena iyam eva prajñāpāramitā abhīkṣṇaṃ śrotavyā udgrahītavyā dhārayitavyā",
  "S06psp_2-3u:1046_2": "vācayitavyā paryavāptavyā pravartayitavyā paripraśnīkartavyā yoniśo manasikartavyā",
  "S06psp_2-3u:1046_3": "satkartavyā gurukartavyā mānayitavyā pūjayitavyā puṣpadhūpagandhamālyavilepanacūrṇacīvaracchatradhvajapatākābhiś",
  "S06psp_2-3u:1046_4": "ca ye 'pi cānye kuśalā dharmā iha prajñāparamitāyām antargatās te 'py udgrahītavyā",
  "S06psp_2-3u:1046_5": "dhārayitavyā vācayitavyāḥ paryavāptavyāḥ pravartayitavyā yoniśo manasikartavyāḥ tadyathāpi",
  "S06psp_2-3u:1046_6": "nāma dānapāramitā śīlapāramitā kṣāntipāramitā vīryapāramitā dhyānapāramitā prajñāpāramitā",
  "S06psp_2-3u:1046_7": "adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā",
  "S06psp_2-3u:1046_8": "sarvasamādhayaḥ sarvadhāraṇīmukhāni catvāri smṛtyupasthānāni catvāri samyakprahāṇāni",
  "S06psp_2-3u:1046_9": "catvāra ṛddhipādāḥ pañcendriyāṇi pañcabalāni saptabodhyaṅgāni āryāṣṭāṅgo mārgaś catvāry",
  "S06psp_2-3u:1046_10": "apramāṇāni catvāri dhyānāni catasra ārūpyasamāpattayaḥ ṣaḍ abhijñā daśa tathāgatabalāni",
  "S06psp_2-3u:1046_11": "catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā mahāmaitrī mahākaruṇā,",
  "S06psp_2-3u:1047": "anye cāparimāṇā buddhadharmā ye prajñāpāramitāyām antargatās te 'py udgrahītavyā yāvad yoniśo manasikartavyāḥ.",
  "S06psp_2-3u:1048": "tat kasya hetos?",
  "S06psp_2-3u:1049_0": "tathā hi kauśika te kulaputrā vā kuladuhitaro vā evaṃ prajñāsyanti atra hi tathāgataḥ",
  "S06psp_2-3u:1049_1": "pūrvabodhisattvacārikāṃ caran śikṣito yaduta prajñāpāramitāyāṃ dhyānapāramitāyāṃ",
  "S06psp_2-3u:1049_2": "vīryapāramitāyāṃ kṣāntipāramitāyāṃ śīlapāramitāyāṃ dānapāramitāyām adhyātmaśūnyatāyāṃ",
  "S06psp_2-3u:1049_3": "bahirdhāśūnyatāyām adhyātmabahirdhāśūnyatāyāṃ yāvad abhāvasvabhāvaśūnyatāyāṃ sarvasamādhiṣu",
  "S06psp_2-3u:1049_4": "sarvadhāraṇīmukheṣu saptatriṃśadbodhipakṣyeṣu dharmeṣu caturṣv apramāṇeṣu catasṛṣv",
  "S06psp_2-3u:1049_5": "ārūpyasamāpattiṣu ṣaṭsu abhijñāsu daśatathāgatabaleṣu caturṣu vaiśāradyeṣu catasṛṣu",
  "S06psp_2-3u:1049_6": "pratisaṃvitsv aṣṭādaśasv āveṇikeṣu buddhadharmeṣu mahāmaitryāṃ mahākaruṇāyām anyeṣu",
  "S06psp_2-3u:1049_7": "cāparimāṇeṣu buddhadharmeṣv asmābhir apy asyāṃ prajñāpāramitāyām anuśikṣamāṇaiḥ śikṣitavyam eṣāsmākaṃ śāstā,",
  "S06psp_2-3u:1050": "tiṣṭhato vā tathāgatasya parinirvṛtasya vā iyam eva prajñāpāramitā pratisartavyā bodhisattvair mahāsattvaiḥ.",
  "S06psp_2-3u:1051": "(PSP_2-3:63)",
  "S06psp_2-3u:1052": "iti svārthādhimuktir mṛdvadhimātrā",
  "S06psp_2-3u:1053": "atha khalu śakro devānām indro bhagavantam etad avocat:",
  "S06psp_2-3u:1054": "kiyat sa bhagavan kulaputro vā kuladuhitā vā bahutaraṃ puṇyaṃ prasavati,",
  "S06psp_2-3u:1055": "ya imāṃ prajñāpāramitāṃ satkariṣyati gurukariṣyati mānayiṣyati pūjayiṣyati?",
  "S06psp_2-3u:1056": "bhagavān āha:",
  "S06psp_2-3u:1057_0": "yaḥ kauśika kulaputro vā kuladuhitā vā tathāgatasya parinirvṛtasya pūjāyai saptaratnamayaṃ",
  "S06psp_2-3u:1057_1": "stūpaṃ yojanocchritaṃ kārayet kārayitvā yāvajjīvaṃ puṣpadhūpagandhamālyavilepanacūrṇacīvaracchatradhvajapatākābhiḥ,",
  "S06psp_2-3u:1058": "samantāc ca satkuryād gurukuryād mānāyet pūjayet.",
  "S06psp_2-3u:1059": "tat kiṃ manyase kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavati?",
  "S06psp_2-3u:1060": "śakra āha: bahu bhagavan bahu sugata.",
  "S06psp_2-3u:1061": "bhagavān āha:",
  "S06psp_2-3u:1062": "ataḥ sa kauśika kulaputro vā kuladuhitā vā bahutaraṃ puṇyaṃ prasaviṣyati,",
  "S06psp_2-3u:1063_0": "ya imāṃ prajñāpāramitām udgrahīṣyati dhārayiṣyati vācayiṣyati paryavāpsyati pravartayiṣyati",
  "S06psp_2-3u:1063_1": "parebhyaś ca vistareṇa saṃprakāśayiṣyati deśayiṣyati yoniśo manasikariṣyati avirahitaḥ",
  "S06psp_2-3u:1063_2": "sarvajñatācittena likhitāṃ ca satkariṣyati gurukariṣyati mānayiṣyati pūjayiṣyati",
  "S06psp_2-3u:1063_3": "puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1064": "iti svārthādhimuktir madhyamṛddhī",
  "S06psp_2-3u:1065_0": "tiṣṭhatu kauśika stūpo ratnamayaḥ sacet kauśika kulaputro vā kuladuhitā vā tathāgatasya",
  "S06psp_2-3u:1065_1": "parinirvṛtasya pūjākarmaṇe imaṃ jambūdvīpaṃ saptaratnamayaiḥ stūpaiḥ paripūrṇaṃ kuryād yojanocchritaiḥ,",
  "S06psp_2-3u:1066": "tāṃś ca satkuryād gurukuryād mānayet pūjayed arcayed apacāyed divyapuṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1067": "tat kiṃ manyase kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavati?",
  "S06psp_2-3u:1068": "śakra āha: bahu bhagavan bahu sugata.",
  "S06psp_2-3u:1069": "bhagavān āha:",
  "S06psp_2-3u:1070": "ataḥ sa kauśika kulaputro vā kuladuhitā vā bahutaraṃ puṇyaṃ prasaviṣyati,",
  "S06psp_2-3u:1071": "ya imāṃ prajñāpāramitām udgṛhīṣyati dhārayiṣyati vācayiṣyati paryavāpsyati pravartayiṣyati yoniśo manasikariṣyati,",
  "S06psp_2-3u:1072": "avirahitaś sarvajñatācittena likhitāṃ ca satkariṣyati gurukariṣyati mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhir (PSP_2-3:64)",
  "S06psp_2-3u:1073": "bahuvidhābhiś ca pūjābhiḥ pūjayiṣyati. iti svārthādhimuktimadhyamadhyā",
  "S06psp_2-3u:1074_0": "tiṣṭhatu kauśika jambūdvīpas tathāgatastūpaparipūrṇaḥ sacet kauśika ya imāṃ cāturmahādvīpakaṃ",
  "S06psp_2-3u:1074_1": "lokadhātuṃ tathāgatasya parinirvṛtasya pūjārthaṃ saptaratnamayaiḥ stūpair yojanocchritaiḥ",
  "S06psp_2-3u:1074_2": "paripūrṇaṃ kuryāt tāṃś ca satkuryād gurukuryād mānayet pūjayed arcayed apacāyed divyapuṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1075": "tat kiṃ manyase kauśika api nu sa kulaputro vā kuladuhitā vā tatonidānaṃ bahutaraṃ puṇyaṃ prasavet?",
  "S06psp_2-3u:1076": "śakra āha: bahu bhagavan bahu sugata.",
  "S06psp_2-3u:1077": "bhagavān āha:",
  "S06psp_2-3u:1078": "ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1079_0": "ya imāṃ prajñāpāramitām udgṛhṇīyād dhārayed vācayet paryavāpnuyād antaśaḥ pustakagatām",
  "S06psp_2-3u:1079_1": "api kṛtvā puṣpadhūpagandhamālyavilepanacūrṇacīvaracchatradhvajapatākābhiś ca pūjayet",
  "S06psp_2-3u:1079_2": "arcayed apacāyet ayam eva tatonidānaṃ bahutaraṃ puṇyaṃ prasavet.",
  "S06psp_2-3u:1080": "iti svārthādhimuktir madhyādhimātrā",
  "S06psp_2-3u:1081_0": "tiṣṭhatu kauśika cāturmahādvīpako lokadhātus tathāgatastūpaparipūrṇaḥ sacet kauśika",
  "S06psp_2-3u:1081_1": "yaḥ sāhasraṃ lokadhātuṃ tathāgatasya parinirvṛtasya pūjārthaṃ saptaratnamayaiḥ stūpair",
  "S06psp_2-3u:1081_2": "yojanocchritaiḥ pūrayet pūrayitvā satkuryād gurukuryād mānayet pūjayed arcayed apacāyet,",
  "S06psp_2-3u:1082": "divyapuṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1083": "tat kiṃ manyase kauśika api nu sa kulaputro vā kuladuhitā vā tatonidānaṃ bahutaraṃ puṇyaṃ prasavet?",
  "S06psp_2-3u:1084": "śakra āha: bahu bhagavan bahu sugata.",
  "S06psp_2-3u:1085": "bhagavān āha:",
  "S06psp_2-3u:1086": "ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1087_0": "ya imāṃ prajñāpāramitām antaśaḥ pustakagatām api kṛtvā udgṛhṇīyād dhārayed vācayet",
  "S06psp_2-3u:1087_1": "paryavāpnuyād yoniśaś ca manasikuryāt satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiś",
  "S06psp_2-3u:1087_2": "ca pūjayed arcayed apacāyet,",
  "S06psp_2-3u:1088": "ayam eva tato bahutaraṃ puṇyaṃ prasavet.",
  "S06psp_2-3u:1089": "iti svārthādhimuktir adhimātramṛddhī",
  "S06psp_2-3u:1090": "tiṣṭhatu kauśika sāhasro lokadhātur nānāratnamayastūpaparipūrṇaḥ sacet kauśika dvisāhasraṃ lokadhātuṃ kaścid eva puruṣas tathāgatasya parinirvṛtasya (PSP_2-3:65)",
  "S06psp_2-3u:1091_0": "pūjārthaṃ nānāratnamayaiḥ stūpaiḥ paripūrṇaṃ kārayet kārayitvā ca satkuryād gurukuryād",
  "S06psp_2-3u:1091_1": "mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ pūjayed arcayed apacāyet.",
  "S06psp_2-3u:1092": "tat kiṃ manyase kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet?",
  "S06psp_2-3u:1093": "śakra āha: bahu bhagavan bahu sugata.",
  "S06psp_2-3u:1094": "bhagavān āha:",
  "S06psp_2-3u:1095": "ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1096": "ya imāṃ prajñāpāramitām antaśaḥ pustakagatām api kṛtvā satkuryād gurukuryād mānayet pūjayed arcayed apacāyet puṣpadhūpagandhamālyavilepanacūrṇacīvaracchatradhvajapatākābhiḥ,",
  "S06psp_2-3u:1097": "ayam eva tato bahutaraṃ puṇyaṃ prasavet. iti svārthādhimuktir adhimātramadhyā",
  "S06psp_2-3u:1098_0": "tiṣṭhatu kauśika dvisāhasro lokadhātur nānāratnamayastūpaparipūrṇo yaḥ. kaścit kauśika",
  "S06psp_2-3u:1098_1": "kulaputro vā kuladuhitā vā tathāgatasya parinirvṛtasya pūjārtham imāṃ trisāhasramahāsāhasraṃ",
  "S06psp_2-3u:1098_2": "lokadhātuṃ saptaratnamayais tathāgatastūpair yojanocchritaiḥ pūrayet pūrayitvā satkuryād",
  "S06psp_2-3u:1098_3": "gurukuryād mānayet pūjayed arcayed apacāyet divyapuṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1099": "tat kiṃ manyase kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet?",
  "S06psp_2-3u:1100": "śakra āha: bahu bhagavan bahu sugata.",
  "S06psp_2-3u:1101": "bhagavān āha:",
  "S06psp_2-3u:1102": "ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1103_0": "ya imāṃ prajñāpāramitām antaśaḥ pustakagatām api kṛtvā udgṛhṇīyād dhārayed vācayet",
  "S06psp_2-3u:1103_1": "paryavāpnuyāt satkuryād gurukuryād mānayet pūjayed arcayed apacāyet puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1103_2": "iti svārthādhimuktir adhimātrādhimātrā",
  "S06psp_2-3u:1104_0": "tiṣṭhatu kauśika trisāhasramahāsāhasro lokadhātur nānāratnamayastupaparipūrṇaḥ pūjito",
  "S06psp_2-3u:1104_1": "ye kecit kauśika trisāhasre lokadhātau sattvāḥ sattvasaṃgraheṇa saṃgṛhītāḥ teṣām",
  "S06psp_2-3u:1104_2": "ekaikaḥ sattvas tathāgatasya parinirvṛtasya pūjārthaṃ saptaratnamayān stūpān kārayed",
  "S06psp_2-3u:1104_3": "yojanocchritāṃs tāṃś ca satkuryād gurukuryād mānayet pūjayed arcayed apacāyet divyapuṣpadhūpagandhamālyavilepanacūrṇacīvaracchatradhvajapatākāvaijayantībhiḥ.",
  "S06psp_2-3u:1105": "(PSP_2-3:66)",
  "S06psp_2-3u:1106": "tat kiṃ manyase kauśikāpi nu te sattvās tatonidānaṃ bahutaraṃ puṇyaṃ prasaveyuḥ?",
  "S06psp_2-3u:1107": "śakra āha: bahu bhagavan bahu sugata.",
  "S06psp_2-3u:1108": "bhagavān āha:",
  "S06psp_2-3u:1109": "ataḥ sa kauśika kulaputro vā kuladuhitā vā tatonidānaṃ bahutaraṃ puṇyaṃ prasavet,",
  "S06psp_2-3u:1110_0": "ya imāṃ prajñāpāramitāṃ pustakagatām api kṛtvā udgṛhṇīyād dhārayed vācayet paryavāpnuyād",
  "S06psp_2-3u:1110_1": "yoniśaś ca manasikuryād avirahitaḥ sarvajñatācittena puṣpadhūpagandhamālyavilepanacūrṇacīvaracchatradhvajapatākābhiś",
  "S06psp_2-3u:1110_2": "ca pūjayed arcayed apacāyet,",
  "S06psp_2-3u:1111": "ayam eva tato bahutaraṃ puṇyaṃ prasavet.",
  "S06psp_2-3u:1112": "evam ukte sakro devānām indro bhagavantam etad avocat:",
  "S06psp_2-3u:1113": "evam etad bhagavann evam etat sugata,",
  "S06psp_2-3u:1114": "prajñāpāramitayā bhagavan satkṛtayā gurukṛtayā mānitayā pūjitayā atītānāgatapratyutpannā buddhā bhagavantaḥ satkṛtā gurukṛtā mānitā pūjitāś ca,",
  "S06psp_2-3u:1115_0": "ye 'pi te bhagavan pūrvasyāṃ diśi gaṅgānadīvālukopameṣu trisāhasramahāsāhasreṣu lokadhātuṣu",
  "S06psp_2-3u:1115_1": "sattvās tebhya ekaikaḥ sattvas tathāgatasya parinirvṛtasya pūjārthaṃ saptaratnamayān",
  "S06psp_2-3u:1115_2": "stūpān pratiṣṭhāpayed yojanocchritāṃs tāṃś ca kalpaṃ vā kalpāvaśeṣaṃ vā satkuryād",
  "S06psp_2-3u:1115_3": "gurukuryād mānayet pūjayed arcayed apacāyet puṣpadhūpagandhamālyavilepanacūrṇacīvaracchatradhvajapatākāvaijayantībhiḥ,",
  "S06psp_2-3u:1116": "api nu te bhagavan kulaputrā vā kuladuhitaro vā tatonidānaṃ bahutaraṃ puṇyaṃ prasaveyuḥ.",
  "S06psp_2-3u:1117_0": "evaṃ dakṣiṇasyāṃ paścimāyām uttarasyām ūrdhvam adho vidikṣu ekaikasyāṃ diśi gaṅgānadīvālukopameṣu",
  "S06psp_2-3u:1117_1": "lokadhātuṣu sattvās tebhya ekaikaḥ sattvas tathāgatasya parinirvṛtasya pūjārthaṃ",
  "S06psp_2-3u:1117_2": "saptaratnamayān stūpān pratiṣṭhāpayed yojanocchritāṃs tāṃś ca kalpaṃ vā kalpāvaśesaṃ",
  "S06psp_2-3u:1117_3": "vā satkuryād gurukuryād mānayet pūjayed arcayed apacāyet divyapuṣpadhūpagandhamālyavilepanacūrṇacīvaracchatradhvajapatākāvaijayantībhiḥ,",
  "S06psp_2-3u:1118": "api nu te bhagavan kulaputrā vā kuladuhitaro vā tatonidānaṃ bahutaraṃ puṇyaṃ prasaveyuḥ.",
  "S06psp_2-3u:1119": "bhagavān āha:",
  "S06psp_2-3u:1120": "evam etat kauśikaivam etat.",
  "S06psp_2-3u:1121": "śakra āha: ataḥ sa bhagavan kulaputro vā kuladuhitā vā tatonidānaṃ bahutaraṃ puṇyaṃ prasavati,",
  "S06psp_2-3u:1122": "ya imāṃ prajñāpāramitāṃ pustakalikhitāṃ kṛtvā udgṛhṇīyād dhārayed vācayet paryavāpnuyād yoniśaś ca manasikuryāt tāṃś ca (PSP_2-3:67)",
  "S06psp_2-3u:1123": "satkuryād gurukuryād mānayet pūjayed arcayed apacāyet divyapuṣpadhūpagandhamālyavilepanacūrṇacīvaracchatradhvajapatākāvaijayantībhiś ca pūjayed arcayed apacāyet,",
  "S06psp_2-3u:1124": "ayam eva bhagavan kulaputro vā kuladuhitā vā tasmāt pūrvakāt kulaputrād vā kuladuhitṛto vā bahutaraṃ puṇyaṃ prasavet,",
  "S06psp_2-3u:1125_0": "tathā hi bhagavann asyāṃ prajñāpāramitāyāṃ sarve kuśalā dharmā antargatāḥ. tadyathā",
  "S06psp_2-3u:1125_1": "daśakuśalāḥ karmapathāś catvāri dhyānāṃ catvāry apramāṇāni catasra ārūpyasamāpattayaḥ",
  "S06psp_2-3u:1125_2": "saptatriṃśadbodhipakṣyā dharmās trīṇi vimokṣamukhāni catvāry āryasatyāni ṣaḍ abhijñā",
  "S06psp_2-3u:1125_3": "aṣṭa vimokṣā navānupūrvavihārasamāpattayaḥ dānapāramitā śīlapāramitā kṣāntipāramitā",
  "S06psp_2-3u:1125_4": "vīryapāramitā dhyānapāramitā prajñāpāramitā adhyātmaśūnyatā bahirdhāśūnyatā adhyātmabahirdhāśūnyatā",
  "S06psp_2-3u:1125_5": "yāvad abhāvasvabhāvaśūnyatā sarvasamādhayaḥ sarvadhāraṇīmukhāni daśa tathāgatabalāni",
  "S06psp_2-3u:1125_6": "catvāri vaiśāradyāni catasraḥ. pratisaṃvido 'ṣṭādaśāveṇikā buddhadharmā mahāmaitrī",
  "S06psp_2-3u:1125_7": "mahākaruṇā mārgākārajñatā sarvajñatā sarvākārajñatā,",
  "S06psp_2-3u:1126": "idaṃ tad buddhānāṃ bhagavatā śāsanaṃ yatra śikṣitvā atītānāgatapratyutpannā bodhisattvāḥ pratyekabuddhāḥ śrāvakāś ca nirjātā niryānti niryāsyanti ca.",
  "S06psp_2-3u:1127": "atha khalu bhagavān śakraṃ devānām indram etad avocat:",
  "S06psp_2-3u:1128": "evam etat kauśikaivam etat,",
  "S06psp_2-3u:1129_0": "bahu te kulaputrāḥ kuladuhitaro vā tatonidānaṃ bahutaraṃ puṇyaṃ prasaviṣyanti. aprameyam",
  "S06psp_2-3u:1129_1": "asaṃkhyeyam acintyam atulyam aparimāṇaṃ ya imāṃ prajñāpāramitāṃ likhitvā pustakagatāṃ",
  "S06psp_2-3u:1129_2": "kṛtvā udgṛhīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti",
  "S06psp_2-3u:1129_3": "uttare ca satkariṣyanti gurukariṣyanti mānayiṣyanti pūjayiṣyanti arcayiṣyanti apacāyiṣyanti",
  "S06psp_2-3u:1129_4": "puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1130": "tat kasya hetoḥ?",
  "S06psp_2-3u:1131_0": "prajñāpāramitā nirjātā hi kauśika tathāgatānām arhatāṃ samyaksaṃbuddhānāṃ pañca pāramitā",
  "S06psp_2-3u:1131_1": "sarvaśūnyatāḥ sarvasamādhayaḥ sarvadhāraṇīmukhāni saptatriṃśad bodhipakṣyā dharmā",
  "S06psp_2-3u:1131_2": "apramāṇadhyānārūpyasamāpattaya āryasatyāni daśabalavaiśāradyapratisaṃvido 'ṣṭādaśāveṇikabuddhadharmāḥ",
  "S06psp_2-3u:1131_3": "pañca cakṣūṃṣi ṣaḍ abhijñā aṣṭa vimokṣā navānupūrvavihāra samāpattayaḥ sattvaparipāko buddhakṣetrasaṃpat,",
  "S06psp_2-3u:1132": "prajñāpāramitānirjātā hi kauśika mārgākārajñatā sarvajñatā sarvākārajñatā,",
  "S06psp_2-3u:1133": "prajñāpāramitānirjātaṃ hi (PSP_2-3:68)",
  "S06psp_2-3u:1134": "kauśika śrāvakayānaṃ pratyekabuddhayānaṃ,",
  "S06psp_2-3u:1135": "prajñāpāramitānirjātā hi kauśika anuttarā samyaksaṃbodhiḥ.",
  "S06psp_2-3u:1136_0": "tasmāt tarhi kauśika yo hi kaścit kulaputro vā kuladuhitā vā imāṃ prajñāpāramitāṃ",
  "S06psp_2-3u:1136_1": "likhitvā pustakagatāṃ kṛtvā udgṛhīṣyati dhārayiṣyati vācayiṣyati paryavāpsyati yoniśaś",
  "S06psp_2-3u:1136_2": "ca manasikariṣyati tāṃ ca satkariṣyati gurukariṣyati mānayiṣyati pūjayiṣyati arcayiṣyati",
  "S06psp_2-3u:1136_3": "apacāyiṣyati puṣpadhūpagandhamālyavilepanacūrṇacīvaracchatradhvajapatākāvaijayantībhiḥ,",
  "S06psp_2-3u:1137": "asya puṇyābhisaṃskārasyāsau paurvakaḥ puṇyābhisaṃskāraḥ śatatamīm api kalāṃ nopaiti,",
  "S06psp_2-3u:1138": "sahasratamīm api śatasahasratamīm api yāvat koṭiniyutaśatasahasratamīm api kalāṃ nopaiti,",
  "S06psp_2-3u:1139": "saṃkhyām api kalām api gaṇanām apy upamām apy upaniṣadam apy upaniśām api na kṣamate.",
  "S06psp_2-3u:1140": "tat kasya hetor?",
  "S06psp_2-3u:1141": "yāvad iyaṃ hi kauśika prajñāpāramitā jāmbūdvīpe sthāsyati tāvad na buddharatnasyāntardhānaṃ bhaviṣyati na dharmaratnasya na saṃgharatnasyāntardhānaṃ bhaviṣyati,",
  "S06psp_2-3u:1142": "tāvad daśa kuśalāḥ karmapathā loke bhaviṣyanti catvāri dhyānāni catvāry apramāṇāni catasra ārūpyasamāpattayaḥ,",
  "S06psp_2-3u:1143_0": "dānapāramitāyāḥ śīlapāramitāyāḥ kṣāntipāramitāyā vīryapāramitāyā dhyānapāramitāyāḥ",
  "S06psp_2-3u:1143_1": "prajñāpāramitāyāḥ smṛtyupasthānasamyakprahāṇarddhipādendriyabalabodhyaṅgamārgānām",
  "S06psp_2-3u:1143_2": "āryasatyānāṃ ṣaṇṇām abhijñānām aṣṭānāṃ vimokṣāṇāṃ navānupūrvavihārasamāpattīnāṃ catasṛṇāṃ",
  "S06psp_2-3u:1143_3": "pratisaṃvidāṃ daśānāṃ tathāgatabalānāṃ caturṇāṃ vaiśāradyānām aṣṭādaśānām āveṇikānāṃ",
  "S06psp_2-3u:1143_4": "buddhadharmāṇāṃ mārgākārajñatāyāḥ sarvajñatāyāḥ sarvākārajñatāyāḥ kṣatryamahāśālakulānāṃ",
  "S06psp_2-3u:1143_5": "brāhmaṇamahāśālakulānāṃ gṛhapatimahāśālakulānāṃ cāturmahārājakāyikānāṃ devānāṃ trāyastriṃśānāṃ",
  "S06psp_2-3u:1143_6": "yāmānāṃ tuṣitānāṃ nirmāṇaratīnāṃ paranirmitavaśavartināṃ devānāṃ loke prādurbhāvo",
  "S06psp_2-3u:1143_7": "bhavati yāvad akaniṣṭhānāṃ devānāṃ loke prādurbhāvo bhavati,",
  "S06psp_2-3u:1144_0": "srotaāpattiphalasya sakṛdāgāmiphalasyānāgāmiphalasyārhattvasya pratyekabuddhānāṃ",
  "S06psp_2-3u:1144_1": "bodhisattvānāṃ mahāsattvānāṃ samudāgamo bhavati. anuttarasya buddhajñānasya dharmacakrapravartanasya",
  "S06psp_2-3u:1144_2": "sattvaparipākasya buddhakṣetrapariśuddhiś ca prajñāyate.",
  "S06psp_2-3u:1145": "iti svaparārthādhimuktimṛdumṛddhī",
  "S06psp_2-3u:1146": "atha khalu ye 'smiṃs trisāhasramahāsāhasre lokadhātau cāturmahārājakāyikā (PSP_2-3:69)",
  "S06psp_2-3u:1147": "devā yāvad akaniṣṭhā devaputrās tān śakro devānām indra āmantrayāmāsa:",
  "S06psp_2-3u:1148": "udgrahītavyā mārṣāḥ prajñāpāramitā dhārayitavyā vācayitavyā paryavāptavyā mārṣāḥ prajñāpāramitā yoniśo manasikartavyā prajñāpāramitā.",
  "S06psp_2-3u:1149": "tat kasya hetoḥ?",
  "S06psp_2-3u:1150": "prajñāpāramitāyā mārṣā udgrahītayā dhāritayā vācitayā paryavāptayā sarve 'kuśalā dharmāḥ parihīyante kuśalā dharmā vivardhante divyāḥ kāyā vivardhante asurāḥ kāyāḥ parihīyante,",
  "S06psp_2-3u:1151": "prajñāpāramitāyā mārṣā udgṛhītayā dhārtitayā vācitayā paryavāptayā na buddhanetrī samucchidyate na dharmanetrī na saṃghanetrī samucchidyate,",
  "S06psp_2-3u:1152": "triratnavaṃśānupacchedāya mārṣāḥ sarvāsāṃ pāramitānāṃ loke prādurbhāvo bhavati,",
  "S06psp_2-3u:1153_0": "saptatriṃśatāṃ bodhipakṣyāṇāṃ dharmāṇām āryasatyānām apramāṇadhyānārūpyasamāpattīnām",
  "S06psp_2-3u:1153_1": "aṣṭānāṃ vimokṣamukhānāṃ navānupūrvavihārasamāpattīnāṃ ṣaṇṇām abhijñānāṃ daśānāṃ tathāgatabalānāṃ",
  "S06psp_2-3u:1153_2": "caturṇāṃ vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ",
  "S06psp_2-3u:1153_3": "loke prādurbhāvo bhavati,",
  "S06psp_2-3u:1154": "sarvaśūnyatānāṃ sarvasamādhīnāṃ sarvadhāraṇīmukhānāṃ mārgākārajñatāyāḥ sarvajñatāyāḥ sarvākārajñatāyā loke prādurbhāvo bhavati,",
  "S06psp_2-3u:1155": "bodhisattvacaryāyā loke prādurbhāvo bhavati,",
  "S06psp_2-3u:1156": "srotaāpannasakṛdāgāmyanāgāmyarhatāṃ pratyekabuddhānāṃ bodhisattvānāṃ loke prādurbhāvāḥ prajñāyante.",
  "S06psp_2-3u:1157": "atha khalu bhagavān śakraṃ devānām indram etad avocat:",
  "S06psp_2-3u:1158": "udgrahāṇa tvaṃ kauśika prajñāpāramitāṃ dhāraya vācaya paryavāpnuhi tvaṃ kauśika prajñāpāramitām.",
  "S06psp_2-3u:1159": "tat kasya hetor?",
  "S06psp_2-3u:1160_0": "yadā kauśika asurāṇām evaṃ samudācārā bhaviṣyanti devais trāyastriṃśaiḥ sārdhaṃ saṃgrāmayiṣyāma",
  "S06psp_2-3u:1160_1": "iti tadā tvaṃ kauśika imāṃ prajñāpāramitāṃ samanvāhareḥ svādhyāyeḥ evaṃ teṣām asurāṇāṃ",
  "S06psp_2-3u:1160_2": "te samudācārā antardhāsyanti,",
  "S06psp_2-3u:1161": "na ca punas tān vigrahacittotpādān utpādayiṣyanti,",
  "S06psp_2-3u:1162": "yeṣāṃ ca devaputrāṇāṃ devakanyānāṃ vā cyutikālo bhavet teṣām api purataḥ svādhyāyaṃ kuryās,",
  "S06psp_2-3u:1163": "te yady ātmano 'pāyopapattiṃ drakṣyanti teṣām enāṃ prajñāpārāmitāṃ śṛṇvatāṃ te 'pāyopapatticittotpādā antardhāsyanti,",
  "S06psp_2-3u:1164": "tatraiva devabhavane te utpatsyante evaṃ maharddhikā hy asyāḥ prajñāpāramitāyāḥ śravā yasya kasyacit kauśika kulaputrasya vā kuladuhitur vā devaputrasya vā devakanyāyā (PSP_2-3:70)",
  "S06psp_2-3u:1165": "vā iyaṃ prajñāpāramitā śrotrāvabhāsam āgamiṣyati. sarve te tena kuśalamūlenānupūrveṇānuttarāṃ samyaksaṃbodhim abhisaṃbhotsyante.",
  "S06psp_2-3u:1166": "evam ukte śakro devānām indro bhagavantam etad avocat:",
  "S06psp_2-3u:1167": "evam etad bhagavann evam etat sugata tathā hi bhagavan ye 'tīte 'dhvani tathāgatā arhantaḥ samyaksaṃbuddhā abhūvan,",
  "S06psp_2-3u:1168_0": "yeṣāṃ śrāvakā nirupadhiśeṣe nirvāṇadhātau pratiṣṭhitās te 'pīmām eva prajñāpāramitām",
  "S06psp_2-3u:1168_1": "āgamyānuttarāṃ samyaksaṃbodhim abhisaṃbuddhāḥ. ye 'pi te bhagavan bhaviṣyanti anāgate",
  "S06psp_2-3u:1168_2": "'dhvani buddhā bhagavantaḥ saśrāvakasaṃghās te 'pīmām eva prajñāpāramitām āgamyānuttarāṃ",
  "S06psp_2-3u:1168_3": "samyaksaṃbodhim abhisaṃbhotsyante. ye 'pi caitarhi daśadiśi loke pratyutpanne 'dhvani",
  "S06psp_2-3u:1168_4": "tathāgatā arhantaḥ samyaksaṃbuddhā bhagavantaḥ sa śrāvakasaṃghās tiṣṭhanti dhriyante",
  "S06psp_2-3u:1168_5": "yāpayanti sarve te ihaiva prajñāpāramitāyāṃ śikṣitvānuttarāṃ samyaksaṃbodhim abhisaṃbudhyante.",
  "S06psp_2-3u:1169": "tat kasya hetos?",
  "S06psp_2-3u:1170": "tathā hi prajñāpāramitāyāṃ sarve buddhadharmā antargatāḥ sarve bodhisattvadharmāḥ sarve pratyekabuddhadharmāḥ sarve śrāvakadharmā antargatāḥ",
  "S06psp_2-3u:1171": "evam ukte bhagavān śakraṃ devānām indram etad avocat:",
  "S06psp_2-3u:1172": "evam etat kauśikaivam etat,",
  "S06psp_2-3u:1173": "mahāvidyeyaṃ kauśika yad uta prajñāpāramitā,",
  "S06psp_2-3u:1174": "anuttareyaṃ kauśika vidyā yad uta prajñāpāramitā,",
  "S06psp_2-3u:1175": "asamasameyaṃ kauśika vidyā yad uta prajñāpāramitā.",
  "S06psp_2-3u:1176": "tat kasya hetos?",
  "S06psp_2-3u:1177_0": "tathā hi kauśika ye 'tītānāgatapratyutpannā daśadiśi loke tathāgatā arhantaḥ samyaksaṃbuddhāḥ",
  "S06psp_2-3u:1177_1": "sarve te imām eva prajñāpāramitām āgamyānuttarāṃ samyaksaṃbodhim abhisaṃbuddhā abhisaṃbudhyante",
  "S06psp_2-3u:1177_2": "abhisaṃbhotsyante ca. imām eva prajñāpāramitām āgamya daśakuśalāḥ karmapathāḥ prajñāyante,",
  "S06psp_2-3u:1178_0": "catvāri dhyānāni catvāry apramāṇāni catasra ārūpyasamāpattayaḥ sarvapāramitāḥ saptatriṃśadbodhipakṣyā",
  "S06psp_2-3u:1178_1": "dharmā āryasatyāny apramāṇadhyānārūpyasamāpattayaḥ sarvaśūnyatāḥ sarvasamādhayaḥ",
  "S06psp_2-3u:1178_2": "sarvadhāraṇīmukhāni daśa tathāgatabalāni catvāri vaiśāradyāni catasraḥ pratisaṃvido",
  "S06psp_2-3u:1178_3": "'ṣṭādaśāveṇikā buddhadhamāḥ prajñāyante. trīṇi vimokṣamukhāni aṣṭa vimokṣā navānupūrvavihārasamāpattayaḥ",
  "S06psp_2-3u:1178_4": "ṣaḍ abhijñā dharmadhātur bhūtakoṭitathatā avitathatā ananyatathatā dharmatā dharmasthititā",
  "S06psp_2-3u:1178_5": "dharmaniyāmatā loke prajñāyate. pañca cakṣūṃṣi srotaāpattiphalaṃ sakṛdāgāmiphalam",
  "S06psp_2-3u:1178_6": "anāgāmiphalam (PSP_2-3:71)",
  "S06psp_2-3u:1179_0": "arhattvaṃ pratyekabuddhatvaṃ sarvajñatā loke prajñāyate. bodhisattvaṃ punaḥ kauśikāgamya",
  "S06psp_2-3u:1179_1": "daśa kuśalāḥ karmapathā loke prabhāvyante. saptatriṃśad bodhipakṣyā dharmā āryasatyāny",
  "S06psp_2-3u:1179_2": "apramāṇadhyānārūpyasamāpattayo 'ṣṭa vimokṣā navānupūrvavihārasamāpattayas trīṇi vimokṣamukhāni",
  "S06psp_2-3u:1179_3": "ṣaḍ abhijñāḥ sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni daśa",
  "S06psp_2-3u:1179_4": "tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā",
  "S06psp_2-3u:1179_5": "mārgākārajñatā sarvajñatā sarvākārajñatā loke prajñāyate. dharmadhātur bhūtakoṭitathatā",
  "S06psp_2-3u:1179_6": "avitathatā ananyatathatā dharmatā dharmasthititā dharmaniyāmatā loke prajñāyate.",
  "S06psp_2-3u:1179_7": "pañca cakṣūṃṣi srotaāpattiphalaṃ srotaāpannaḥ sakṛdāgāmiphalaṃ sakṛdāgāmī anāgāmiphalam",
  "S06psp_2-3u:1179_8": "anāgāmī arhattvam arhan pratyekabodhiḥ pratyekabuddhaḥ,",
  "S06psp_2-3u:1180_0": "anuttarā samyaksaṃbodhiḥ. tathāgato 'rhan samyaksaṃbuddho loke prabhāvyate. tadyathāpi",
  "S06psp_2-3u:1180_1": "nāma kauśika candramaṇḍalam āgamya sarvauṣadhītārāgaṇāḥ prabhāvyante. evam eva kauśika",
  "S06psp_2-3u:1180_2": "bodhisattvacandramaṇḍalam āgamya daśakuśalāḥ karmapathāḥ. sarvakuśalacaryā samyakcaryā",
  "S06psp_2-3u:1180_3": "sarvapāramitāḥ saptatriṃśadbodhipakṣyā dharmā apramāṇadhyānārūpyasamāpattayaḥ,",
  "S06psp_2-3u:1181_0": "āryasatyāni aṣṭavimokṣā navānupūrvavihārasamāpattayaḥ ṣaḍabhijñāḥ sarvasamādhayaḥ",
  "S06psp_2-3u:1181_1": "sarvaśūnyatāḥ sarvadhāraṇīmukhāni śūnyatānimittāpraṇihitasamādhyoṣadhayaḥ prabhāvyante.",
  "S06psp_2-3u:1181_2": "daśabalavaiśāradyapratisaṃvidaṣṭādaśāveṇikā buddhadharmauṣadhayaḥ prabhāvyante. sarvaśaikṣāśaikṣasarvaśrāvakapratyekabuddhatārānakṣatrāṇi",
  "S06psp_2-3u:1181_3": "prajñāyante. sarvajñatā prabhāvyate. tathāgatā arhantaḥ samyaksaṃbuddhāḥ prabhāvyante.",
  "S06psp_2-3u:1181_4": "yadāpi buddhā bhagavanto loke nābhisaṃbudhyante notpādas tathāgatānāṃ bhavati,",
  "S06psp_2-3u:1182": "tadāpi te bodhisattvā mahāsattvāḥ. sattvānāṃ laukikāṃś ca lokottarāṃś ca dharmān deśayanti.",
  "S06psp_2-3u:1183": "tat kasya hetoḥ?",
  "S06psp_2-3u:1184": "bodhisattvanirjātāni hi devayānamanuṣyayānaśrāvakayānapratyekabuddhayānāni,",
  "S06psp_2-3u:1185": "tac ca bodhisattvasya mahāsattvasyopāyakauśalyaṃ prajñāpāramitānirjātaṃ,",
  "S06psp_2-3u:1186_0": "yenopāyakauśalyena ṣaḍ pāramitāḥ paripūrayati sarvaśūnyatāṃ bhāvayati sarvasamādhīṃś",
  "S06psp_2-3u:1186_1": "ca samāpadyate sarvadhāraṇīmukhāni ca pratilabhate apramāṇadhyānārūpyasamāpattīś",
  "S06psp_2-3u:1186_2": "ca samāpadyate saptatriṃśadbodhipakṣyān dharmān bhāvayati āryasatyāni bhāvayati aṣṭa",
  "S06psp_2-3u:1186_3": "vimokṣān bhāvayati navānupūrvavihārasamāpattīś ca samāpadyate abhijñā bhāvayati triṇi",
  "S06psp_2-3u:1186_4": "vimokṣamukhāni (PSP_2-3:72)",
  "S06psp_2-3u:1187_0": "bhāvayati daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān",
  "S06psp_2-3u:1187_1": "buddhadharmān pratilabhate dvātriṃśanmahāpuruṣalakṣaṇāni aśītyanuvyañjanāni pratilabhate.",
  "S06psp_2-3u:1187_2": "na ca śrāvakabhūmiṃ vā pratyekabuddhabhūmiṃ vā sākṣāt karoti. sattvāṃś ca paripācayati",
  "S06psp_2-3u:1187_3": "buddhakṣetraṃ ca pariśodhayati bodhisattvasaṃpadaṃ ca parigṛhṇāti sarvajñatāṃ cānuprāpnoti.",
  "S06psp_2-3u:1188_0": "punar aparaṃ kauśika yaḥ kulaputro vā kuladuhitā vā imāṃ prajñāpāramitām udgrahīṣyati",
  "S06psp_2-3u:1188_1": "dhārayiṣyati vācayiṣyati paryavāpsyati yoniśaś ca manasikariṣyati sa ebhiḥ dṛṣṭadhārmikair",
  "S06psp_2-3u:1188_2": "guṇaiḥ samanvāgato bhaviṣyati.",
  "S06psp_2-3u:1189": "evam ukte śakro devānām indro bhagavantam etad avocat:",
  "S06psp_2-3u:1190_0": "katamair bhagavan dṛṣṭadhārmikair guṇaiḥ kulaputrā vā kuladuhitaro vā samanvāgatā",
  "S06psp_2-3u:1190_1": "bhaviṣyanti ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti",
  "S06psp_2-3u:1190_2": "yoniśaś ca manasikariṣyanti.",
  "S06psp_2-3u:1191": "bhagavān āha:",
  "S06psp_2-3u:1192_0": "tena hi kauśika kulaputrā vā kuladuhitaro vā na viṣeṇa kālaṃ kariṣyanti nāgninā na",
  "S06psp_2-3u:1192_1": "śastreṇa nodakena kālaṃ kariṣyanti yāvan na kenacid vyādhinā kālaṃ kariṣyanti sthāpayitvā",
  "S06psp_2-3u:1192_2": "pūrvakarmavipākaṃ na ca rājakulād upadravā bhaviṣyanti. sacet kulaputro vā kuladuhitā",
  "S06psp_2-3u:1192_3": "vā imāṃ prajñāpāramitāṃ svādhyāyan rājakulaṃ praviśaty asyāvatāraprekṣiṇo 'vatāragaveṣiṇo",
  "S06psp_2-3u:1192_4": "'vatāraṃ na lapsyante.",
  "S06psp_2-3u:1193": "tat kasya hetos?",
  "S06psp_2-3u:1194": "tathā hy asyā eva prajñāpāramitāyās tejasā. sacet kauśika kulaputro vā kuladuhitā vā imāṃ prajñāpāramitāṃ svādhyāyaṃs tatra rājakulam upasaṃkramiṣyati,",
  "S06psp_2-3u:1195": "te cāsya tatra rājāno vā rājaputrā vā rājamahāmātrā vā pūrvam ālapitavyaṃ maṃsyante abhibhāṣitavyaṃ maṃsyante.",
  "S06psp_2-3u:1196": "tat kasya hetoḥ?",
  "S06psp_2-3u:1197_0": "tathā hi teṣāṃ kulaputrāṇāṃ kuladuhitṛṇāṃ ca sarvasattvānām antike maitracittaṃ pratyupasthitaṃ",
  "S06psp_2-3u:1197_1": "karuṇācittaṃ muditācittam upekṣācittaṃ pratyupasthitaṃ bhavati. ebhiḥ sa kauśika",
  "S06psp_2-3u:1197_2": "dṛṣṭadhārmikair guṇaiḥ kulaputro vā kuladuhitā vā samanvāgato bhaviṣyati. ya imāṃ",
  "S06psp_2-3u:1197_3": "prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati.",
  "S06psp_2-3u:1198": "punar aparaṃ kauśika kulaputro vā kuladuhitā vā ebhiḥ sāṃparāyikair (PSP_2-3:73)",
  "S06psp_2-3u:1199_0": "guṇaiḥ samanvāgato bhaviṣyati. ya imāṃ prajñāpāramitām udgrahīṣyati dhārayiṣyati",
  "S06psp_2-3u:1199_1": "vācayiṣyati paryavāpsyati yoniśaś ca manasikariṣyati. yad uta na jātu daśabhiḥ kuśalaiḥ",
  "S06psp_2-3u:1199_2": "karmapathe 'virahito bhaviṣyati,",
  "S06psp_2-3u:1200_0": "na caturbhir dhyānair na caturbhir apramāṇair na catasṛbhir ārūpyasamāpattibhir na",
  "S06psp_2-3u:1200_1": "pāramitābhir na saptatriṃśadbodhipakṣyair dharmair na satyair nāṣṭavimokṣair na navānupūrvavihārasamāpattibhir",
  "S06psp_2-3u:1200_2": "na tribhir vimokṣamukhair nābhijñābhir na sarvaśūnyatābhir na sarvasamādhibhir na",
  "S06psp_2-3u:1200_3": "sarvadhāraṇīmukhair na daśabhir balair na vaiśāradyair na pratisaṃvidbhir nāṣṭādaśabhir",
  "S06psp_2-3u:1200_4": "āveṇikair buddhadharmair virahito bhaviṣyati. na lakṣaṇānuvyañjanair virahito bhaviṣyati.",
  "S06psp_2-3u:1200_5": "sa na jātu nirayatiryagyoniyamalokeṣūpapatsyate. na jātv indriyavikalo bhaviṣyati",
  "S06psp_2-3u:1200_6": "na jātv aṅgahīno bhaviṣyati na jātu daridrakuleṣūpapatsyate na veṇukārakuleṣūpapatsyate",
  "S06psp_2-3u:1200_7": "na puṣkasakuleṣūpapatsyate na mauṣṭikakuleṣūpapatsyate na caṇḍālaurabhrikaśākunikakuleṣūpapatsyate",
  "S06psp_2-3u:1200_8": "na śūdrakuleṣūpapatsyate kṣatriyamahāśālakuleṣu vā brāhmaṇamahāśālakuleṣu vā gṛhapatimahāśālakuleṣu",
  "S06psp_2-3u:1200_9": "vā udārodāreṣūpapatsyate. sa tataḥ prabhṛti satatasamitaṃ dvātriṃśanmahāpuruṣalakṣaṇānuvyañjanasamalaṃkṛtakāyo",
  "S06psp_2-3u:1200_10": "bhaviṣyati yatra vā lokadhātau buddhā bhagavanto bhaviṣyanti tatra buddhānāṃ bhagavatāṃ",
  "S06psp_2-3u:1200_11": "purataḥ padma aupapāduka upapatsyate. na jātv abhijñā virahito bhaviṣyati. sa ākāṅkṣaṃ",
  "S06psp_2-3u:1200_12": "buddhakṣetreṇa buddhakṣetraṃ saṃkramiṣyati,",
  "S06psp_2-3u:1201": "tān buddhān bhagavataḥ paryupāsituṃ dharmaṃ ca śrotuṃ buddhakṣetreṇa buddhakṣetraṃ saṃkrāman sattvāṃś ca paripācayati,",
  "S06psp_2-3u:1202": "buddhakṣetraṃ ca pariśodhayiṣyati.",
  "S06psp_2-3u:1203_0": "tasmāt tarhi kauśika kulaputreṇa vā kuladuhitrā vā prajñāpāramitā udgṛhītavyā dhārayitavyā",
  "S06psp_2-3u:1203_1": "vācayitavyā paryavāptavyā yoniśaś ca manasikartavyā sarvajñatācittena cāvirahitena",
  "S06psp_2-3u:1203_2": "bhavitavyaṃ. sa etair dṛṣṭadhārmikair guṇaiḥ sāṃparāyikair guṇair avirahito bhaviṣyati",
  "S06psp_2-3u:1203_3": "yāvan nānuttarā samyaksaṃbodhir abhisaṃbudhyate iti.",
  "S06psp_2-3u:1204": "atha khalv anyatīrthikānāṃ parivrājakānāṃ śatam upārambhābhiprāyāṇāṃ yena bhagavāṃs tenopasaṃkrāmati sma.",
  "S06psp_2-3u:1205": "atha khalu śakrasya devānām indrasyaitad abhavat:",
  "S06psp_2-3u:1206": "idam anyatīrthikānāṃ parivrājakānāṃ śatam upārambhābhiprāyāṇāṃ yena bhagavāṃs tenopasaṃkrāmati,",
  "S06psp_2-3u:1207": "yan nūnam ahaṃ yāvanmātraṃ mayā bhagavato 'ntikāt prajñāpāramitāyā udgrahītaṃ tāvanmātraṃ svādhyāyeyaṃ yad etad anyatīrthikānāṃ (PSP_2-3:74)",
  "S06psp_2-3u:1208": "parivrājakānāṃ śataṃ na bhagavantam upasaṃkrāmeyur nāntarāyaṃ prajñāpāramitāyāṃ kuryuḥ.",
  "S06psp_2-3u:1209": "atha khalu śakro devānām indro yāvad anena bhagavato 'ntikāt prajñāpāramitāyā udgrahītaṃ tāvat svādhyāyati sma.",
  "S06psp_2-3u:1210": "atha khalu te 'nyatīrthikāḥ parivrājakā dūrata eva bhagavantaṃ pradakṣiṇīkṛtya yenaiva mārgeṇāgatās tenaiva pratigatāḥ.",
  "S06psp_2-3u:1211": "atha khalv āyuṣmataḥ śāriputrasyaitad abhavat:",
  "S06psp_2-3u:1212": "kim atra kāraṇaṃ yenaite 'nyatīrthikāḥ parivrājakā upārambhābhiprāyā bhagavantaṃ dūrata eva pradakṣiṇīkṛtya yenaiva mārgeṇāgatās tenaiva pratigatāḥ?",
  "S06psp_2-3u:1213": "atha khalu bhagavān āyuṣmataḥ śāriputrasya cetasaiva cetaḥparivitarkam ājñāyāyuṣmantaṃ śāriputram āmantrayate sma:",
  "S06psp_2-3u:1214_0": "śakreṇa śāriputra devānām indreṇa iyaṃ prajñāpāramitā samanvāhṛtā yenaite 'nyatīrthikāḥ",
  "S06psp_2-3u:1214_1": "parivrājakā dūrata eva bhagavantaṃ pradakṣiṇīkṛtya yenaiva mārgeṇāgatās tenaiva pratigatāḥ",
  "S06psp_2-3u:1214_2": "na hi śāriputra teṣām anyatīrthikānāṃ parivrājakānām ekasyāpi śuklaṃ dharmaṃ samanupaśyāmi,",
  "S06psp_2-3u:1215": "sarva ete 'nyatīrthikāḥ parivrājakāḥ pratihatacittā upārambhābhiprāyā upasaṃkramitavyaṃ maṃsyante,",
  "S06psp_2-3u:1216": "nāhaṃ taṃ śāriputra samanupaśyāmi sadevake loke samārake sabrahmake saśramaṇabrāhmaṇikāyāṃ prajāyām imāṃ prajñāpāramitām upārambhābhiprāyaḥ pratihatacitta upasaṃkrāmen,",
  "S06psp_2-3u:1217": "naitat sthānaṃ vidyate.",
  "S06psp_2-3u:1218": "tat kasya hetos?",
  "S06psp_2-3u:1219_0": "tathā hi śāriputra ya iha trisāhasramahāsāhasre lokadhātau cāturmahārājikās trāyastriṃśā",
  "S06psp_2-3u:1219_1": "yāmās tuṣitā nirmāṇaratayaḥ paranirmitavaśavartino brahmakāyikā brahmapurohitā brahmapārṣadyā",
  "S06psp_2-3u:1219_2": "yāvad akaniṣṭhā devaputrā ye 'pi śrāvakā ye 'pi pratyekabuddhā ye 'pi bodhisattvā",
  "S06psp_2-3u:1219_3": "mahāsattvās tair apīyaṃ prajñāpāramitā parigṛhītā. tat kasya hetoḥ?",
  "S06psp_2-3u:1220": "tathā hi te prajñāpāramitānirjātāḥ.",
  "S06psp_2-3u:1221_0": "punar aparaṃ śāriputra ye 'pi te pūrvasyāṃ diśi gaṅgānadīvālukopameṣu lokadhātuṣu",
  "S06psp_2-3u:1221_1": "yāvad daśasu dikṣu gaṅgānadīvālukopameṣu lokadhātuṣv ekaikasyāṃ diśi buddhā bhagavantaḥ",
  "S06psp_2-3u:1221_2": "saśrāvakasaṃghāḥ sabodhisattvadevānāgayakṣagandharvāsuragaruḍakiṃnaramahoragās tair",
  "S06psp_2-3u:1221_3": "api sarvair iyaṃ prajñāpāramitā parigṛhītā. tat kasya hetos?",
  "S06psp_2-3u:1222": "tathā hi te prajñāpāramitānirjātāḥ sarve.",
  "S06psp_2-3u:1223": "atha khalu mārasya pāpīyasa etad abhavad:",
  "S06psp_2-3u:1224_0": "imās tathāgatasyārhataḥ samyaksaṃbuddhasya catasraḥ pariṣadaḥ saṃmukhaṃ sthitāḥ.",
  "S06psp_2-3u:1224_1": "amī ca kāmāvacarā rūpāvacarāś ca devaputrāḥ saṃmukhaṃ sthitā niḥsaṃśayam atra bodhisattvā (PSP_2-3:75)",
  "S06psp_2-3u:1225": "mahāsattvā vyākariṣyante 'nuttarāyāṃ samyaksaṃbodhau,",
  "S06psp_2-3u:1226": "yan nūnam ahaṃ yena bhagavāṃs tenopasaṃkrāmeyaṃ vicakṣuḥkaraṇāyeti.",
  "S06psp_2-3u:1227": "atha khalu māraḥ pāpīyāṃś caturaṅgabalakāyaṃ nirmāya yena bhagavāṃs tenopasaṃkramitukāmo bhavet.",
  "S06psp_2-3u:1228": "atha khalu śakrasya devānām indrasyaitad abhavat:",
  "S06psp_2-3u:1229_0": "māro batāyaṃ pāpīyāṃś caturaṅgabalakāyaṃ nirmāya yena bhagavāṃs tenopasaṃkramitukāmaḥ.",
  "S06psp_2-3u:1229_1": "yo 'yaṃ mārasya pāpīyasaś caturaṅgasya balakāyasyaivaṃrūpo vyūhaḥ. na rājño bimbisārasya",
  "S06psp_2-3u:1229_2": "caturaṅgasya balakāyasyaivaṃrūpo vyūhaḥ,",
  "S06psp_2-3u:1230": "na prasenajitaś caturaṅgasya balakāyasyaivaṃrūpo vyūhaḥ,",
  "S06psp_2-3u:1231": "na śākyānāṃ caturaṅgasya balakāyasyaivaṃrūpo vyūhaḥ,",
  "S06psp_2-3u:1232": "na licchavīnāṃ caturaṅgasya balakāyasyaivaṃrūpo vyūhaḥ,",
  "S06psp_2-3u:1233": "na mallānāṃ caturaṅgasya balakāyasyaivaṃrūpo vyuhaḥ,",
  "S06psp_2-3u:1234": "yo 'yaṃ caturaṅgasya balakāyasyaivaṃrūpo māreṇa pāpīyasā nirmitaḥ,",
  "S06psp_2-3u:1235": "dīrgharātraṃ khalu punar māraḥ pāpīyān bhagavato 'vatāraprekṣī avatāragaveṣī sattvānāṃ ca viheṭhanābhiprāyaḥ,",
  "S06psp_2-3u:1236": "yan nūnam aham imāṃ prajñāpāramitāṃ samanvāhareyaṃ smṛtyā svādhyāyaṃ kuryām.",
  "S06psp_2-3u:1237": "atha khalu śakro devānām indraḥ prajñāparamitāṃ samanvājahāra smṛtyā svādhyāyam akarot,",
  "S06psp_2-3u:1238": "yathā yathā śakro devānām indraḥ smṛtyā imāṃ prajñāpāramitāṃ svādhyāyati sma tathā tathā māraḥ pāpīyāṃs tenaiva mārgeṇa tenaiva dvāreṇa punar eva pratyudāvṛtto 'bhūt.",
  "S06psp_2-3u:1239": "atha khalu ye 'syāṃ pariṣadi cāturmahārājakāyikā devā yāvad akaniṣṭhā devās te divyāni puṣpāṇy abhinirmāyāntarīkṣagatā eva yena bhagavāṃs tenākṣipanti sma tenābhyavakiranti sma.",
  "S06psp_2-3u:1240": "evaṃ ca vācam abhāṣanta:",
  "S06psp_2-3u:1241_0": "ciraṃ bateyaṃ prajñāpāramitā jāmbūdvīpakānāṃ manuṣyāṇāṃ pracaratu yāvad iyaṃ prajñāpāramitā",
  "S06psp_2-3u:1241_1": "jāmbūdvīpakānāṃ manuṣyānāṃ pracariṣyati tāvan na tathāgatasyārhataḥ samyaksaṃbuddhasyāntardhānaṃ bhaviṣyati,",
  "S06psp_2-3u:1242": "saddharmaś cirasthitiko bhaviṣyati,",
  "S06psp_2-3u:1243": "saṃghasya loke prādurbhāvo bhaviṣyati. evaṃ trisāhasramahāsāhasre lokadhātau,",
  "S06psp_2-3u:1244": "evaṃ daśasu dikṣu sarvabuddhakṣetreṣu bodhisattvānāṃ caryāviśeṣaḥ prajñāsyate,",
  "S06psp_2-3u:1245": "yatra ca digbhāge imāṃ prajñāpāramitāṃ te kulaputrā vā kuladuhitaro vā likhitāṃ dhārayiṣyanti vācayiṣyanti pustakalikhitām api kṛtvā sthāpayiṣyanti,",
  "S06psp_2-3u:1246": "ālokajātā ca eṣā dig (PSP_2-3:76)",
  "S06psp_2-3u:1247": "bhaviṣyati,",
  "S06psp_2-3u:1248": "sanāthā vigatatamondhakārā ca eṣā dig bhaviṣyati,",
  "S06psp_2-3u:1249": "yatreyaṃ prajñāpāramitā pracariṣyati.",
  "S06psp_2-3u:1250": "evam ukte bhagavān śakraṃ devānām indram etad avocat:",
  "S06psp_2-3u:1251": "evam etat kauśikaivam etat,",
  "S06psp_2-3u:1252": "yatra yatra diśi lokadhātuprasare iyaṃ prajñāpāramitā pracariṣyati,",
  "S06psp_2-3u:1253": "pustakalikhitā ālokajātā ca eṣā dig bhaviṣyati,",
  "S06psp_2-3u:1254": "sanāthā vigatatamondhakārā ca eṣā dig bhaviṣyati.",
  "S06psp_2-3u:1255": "atha khalu te devaputrā divyāni kusumāny abhinirmāya yena bhagavāṃs tenābhyavakiranti sma.",
  "S06psp_2-3u:1256": "evaṃ ca vācam abhāṣanta:",
  "S06psp_2-3u:1257_0": "yaḥ kaścit kulaputro vā kuladuhitā vā imāṃ prajñāpāramitām udgṛhīṣyati dhārayiṣyati",
  "S06psp_2-3u:1257_1": "vācayiṣyati paryavāpsyati yoniśaś ca manasikariṣyati na tasya mārā vā mārakāyikā",
  "S06psp_2-3u:1257_2": "vā devaputrā avatāraṃ lapsyante. vayam api bhagavaṃ tasya kulaputrasya vā kuladuhitur",
  "S06psp_2-3u:1257_3": "vā satatasamitaṃ rakṣāvaraṇaguptiṃ saṃvidhāsyāmaḥ,",
  "S06psp_2-3u:1258": "śāstāram iti bhagavaṃs taṃ vayaṃ kulaputraṃ vā kuladuhitaraṃ vā maṃsyāmahe ya imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati.",
  "S06psp_2-3u:1259": "atha khalu śakro devānām indro bhagavantam etad avocat:",
  "S06psp_2-3u:1260": "na te bhagavan kulaputrā vā kuladuhitaro vāvarakeṇa kuśalamūlena samanvāgatā bhaviṣyanti,",
  "S06psp_2-3u:1261_0": "ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti yoniśaś",
  "S06psp_2-3u:1261_1": "ca manasikariṣyanti. pūrvajinakṛtādhikārās te bhagavan kulaputrā vā kuladuhitaro",
  "S06psp_2-3u:1261_2": "vā bhaviṣyanti ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti",
  "S06psp_2-3u:1261_3": "yoniśaś ca manasikariṣyanti. bahubuddhaparyupāsitāḥ kalyāṇamitraparigṛhītās te kulaputrāḥ",
  "S06psp_2-3u:1261_4": "kuladuhitaraś ca bhaviṣyanti.",
  "S06psp_2-3u:1262": "tat kasya hetoḥ?",
  "S06psp_2-3u:1263": "ato nirjātā hi sarvajñatā yad uta prajñāpāramitā nirjātā sarvajñatā nirjātā ca prajñāpāramitā.",
  "S06psp_2-3u:1264": "tat kasya hetos?",
  "S06psp_2-3u:1265": "tathā hi nānyā prajñāpāramitā nānyā sarvajñatā iti hi sarvajñatā ca prajñāpāramitā cādvayam etad advaidhīkāram.",
  "S06psp_2-3u:1266": "evam ukte bhagavān sakraṃ devānām indram etad avocat: evam etat (PSP_2-3:77)",
  "S06psp_2-3u:1267": "kauśikaivam etat,",
  "S06psp_2-3u:1268": "yathā vadasi sarvajñatā ca prajñāpāramitā cādvayam etad advaidhīkāram. iti svaparārthādhimuktir mṛdumadhyā",
  "S06psp_2-3u:1269": "atha khalv āyuṣmān ānando bhagavantam etad avocat:",
  "S06psp_2-3u:1270_0": "tathā hi bhagavān na dānapāramitāyā nāmadheyaṃ parikīrtayati na śīlapāramitāyā na",
  "S06psp_2-3u:1270_1": "kṣāntipāramitāyā na vīryapāramitāyā na dhyānapāramitāyā yathā prajñāpāramitāyā nāmadheyaṃ parikīrtayati,",
  "S06psp_2-3u:1271": "na saptatriṃśadbodhipakṣāṇāṃ dharmāṇāṃ nāmadheyaṃ parikīrtayati,",
  "S06psp_2-3u:1272": "nāryasatyānāṃ nāpramāṇadhyānārūpyasamāpattīnāṃ nāmadheyaṃ parikīrtayati,",
  "S06psp_2-3u:1273": "nāṣṭānāṃ vimokṣamukhānāṃ na navānupūrvavihārasamāpattīnāṃ nāmadheyaṃ parikīrtayati,",
  "S06psp_2-3u:1274": "na ṣaṇṇām abhijñānāṃ na sarvāṇāṃ śūnyatānāṃ na samādhīnāṃ na sarvadhāraṇīmukhānāṃ nāmadheyaṃ parikīrtayati,",
  "S06psp_2-3u:1275": "na daśānāṃ tathāgatabalānāṃ na vaiśāradyānāṃ na pratisaṃvidāṃ nāṣṭādaśānām āveṇikānāṃ buddhadharmāṇāṃ nāmadheyaṃ parikīrtayati yathā prajñāpāramitāyā nāmadheyaṃ parikīrtayati.",
  "S06psp_2-3u:1276": "evam ukte bhagavān āyuṣmantam ānandam etad avocat:",
  "S06psp_2-3u:1277": "prajñāpāramitā ānanda pūrvaṃgamā nāyikā yad uta ṣaṇṇāṃ pāramitānāṃ saptatriṃśatāṃ bodhipakṣyāṇāṃ dharmāṇām āryasatyānām apramāṇadhyānārūpyasamāpattīnāṃ pūrvaṃgamā nāyikā,",
  "S06psp_2-3u:1278": "aṣṭānāṃ vimokṣāṇāṃ navānām anupūrvavihārasamāpattīnāṃ śūnyatānimittāpraṇihitānāṃ vimokṣamukhānāṃ ṣaṇṇām abhijñānāṃ pūrvaṃgamā nāyikā,",
  "S06psp_2-3u:1279": "sarvaśūnyatānāṃ sarvasamādhīnāṃ sarvadhāraṇīmukhānāṃ pūrvaṃgamā nāyikā,",
  "S06psp_2-3u:1280": "daśānāṃ tathāgatabalānāṃ vaiśāradyānāṃ pratisaṃvidām aṣṭādaśānām āveṇikānāṃ buddhadharmāṇāṃ pūrvaṃgamā nāyikā,",
  "S06psp_2-3u:1281": "sarvabuddhadharmāṇāṃ pūrvaṃgamā nāyikā prajñāpāramitā.",
  "S06psp_2-3u:1282": "tat kiṃ manyase?",
  "S06psp_2-3u:1283": "ānanda apariṇāmitaṃ dānaṃ sarvajñatāyāṃ pāramitānāmadheyaṃ labhate.",
  "S06psp_2-3u:1284": "tat kiṃ manyase?",
  "S06psp_2-3u:1285": "apariṇāmitaṃ śīlaṃ apariṇāmitā kṣāntir apariṇāmitaṃ vīryam apariṇāmitaṃ dhyānam apariṇāmitā prajñā sarvajñatāyāṃ pāramitānāmadheyaṃ labhate.",
  "S06psp_2-3u:1286": "ānanda āha: no hīdaṃ bhagavan no hīdaṃ sugata,",
  "S06psp_2-3u:1287": "kathaṃ punar bhagavan dānaṃ sarvajñatāpariṇāmitaṃ pāramitānāmadheyaṃ labhate?",
  "S06psp_2-3u:1288": "(PSP_2-3:78)",
  "S06psp_2-3u:1289": "kathaṃ punar bhagavan śīlaṃ kṣāntir vīryaṃ dhyānaṃ prajñā sarvajñatāyāṃ pariṇāmitā pāramitānāmadheyaṃ labhate?",
  "S06psp_2-3u:1290": "bhagavān āha:",
  "S06psp_2-3u:1291_0": "advayayogenānanda dānaṃ pariṇāmitaṃ śīlaṃ kṣāntir vīryaṃ dhyānaṃ prajñā sarvajñatāyāṃ",
  "S06psp_2-3u:1291_1": "pariṇāmitā pāramitānāmadheyaṃ labhate. anutpādayogenānupalambhayogena pariṇāmitaṃ",
  "S06psp_2-3u:1291_2": "dānaṃ yāvat prajñā sarvajñatāyāṃ pāramitānāmadheyaṃ labhate.",
  "S06psp_2-3u:1292": "ānanda āha: kathaṃ bhagavann advayayogena dānaṃ pariṇāmitaṃ sarvajñatāyāṃ pāramitānāmadheyaṃ labhate?",
  "S06psp_2-3u:1293": "evaṃ śīlaṃ kṣāntir vīryaṃ dhyānaṃ kathaṃ bhagavan prajñādvayayogena pariṇāmitā sarvajñatāyāṃ pāramitānāmadheyaṃ labhate?",
  "S06psp_2-3u:1294": "bhagavān āha:",
  "S06psp_2-3u:1295": "rūpasyānanda advayayogena vedanāyāḥ saṃjñāyāḥ saṃskārāṇāṃ vijñānasyādvayayogena yāvad bodheḥ.",
  "S06psp_2-3u:1296": "ānanda āha: kathaṃ bhagavan rūpasyādvayayogena,",
  "S06psp_2-3u:1297": "kathaṃ vedanāyāḥ saṃjñāyāḥ saṃskārāṇāṃ advayayogena,",
  "S06psp_2-3u:1298": "kathaṃ vijñānasyādvayayogena,",
  "S06psp_2-3u:1299": "kathaṃ yāvad bodher advayayogena?",
  "S06psp_2-3u:1300": "bhagavān āha:",
  "S06psp_2-3u:1301": "tathā hi ānanda rūpaṃ rūpeṇa śūnyaṃ vedanā vedanayā śūnyā saṃjñā saṃjñayā śūnyā saṃskārāḥ saṃskāraiḥ śūnyā vijñānaṃ vijñānena śūnyam.",
  "S06psp_2-3u:1302": "tat kasya hetoḥ?",
  "S06psp_2-3u:1303": "tathā hi rūpaṃ ca vedanā ca saṃjñā ca saṃskārā ca vijñānaṃ ca pāramitāś cādvayam etad advaidhīkāraṃ yāvad bodhiś ca pāramitāś cādvayam etad advaidhīkāraṃ,",
  "S06psp_2-3u:1304_0": "tasmāt tarhy ānanda prajñāpāramitā nu pūrvaṃgamā nāyikā sarvapāramitānāṃ sarvaśūnyatānāṃ",
  "S06psp_2-3u:1304_1": "sarvasamādhīnāṃ sarvadhāraṇīmukhānāṃ saptatriṃśadbodhipakṣyāṇāṃ dharmāṇām apramāṇadhyānārūpyasamāpattīnām",
  "S06psp_2-3u:1304_2": "āryasatyānām aṣṭānāṃ vimokṣāṇāṃ navānām anupūrvavihārasamāpattīnāṃ trayāṇāṃ vimokṣamukhānāṃ",
  "S06psp_2-3u:1304_3": "ṣaṇṇām abhijñānāṃ daśānāṃ tathāgatabalānāṃ vaiśāradyānāṃ pratisaṃvidām aṣṭādaśānām",
  "S06psp_2-3u:1304_4": "āveṇikānāṃ buddhadharmāṇāṃ yāvad bodheḥ sarvajñatāyāḥ prajñāpāramitā pūrvaṃgamā nāyikā.",
  "S06psp_2-3u:1304_5": "tadyathāpi nāmānanda mahāpṛthivīṃ niśrāya sāmagrīvaśena bījāni virohanti. evam evānanda",
  "S06psp_2-3u:1304_6": "prajñāpāramitāṃ niśrāya prajñāpāramitām āgamya sarvāḥ. pāramitāḥ saptatriṃśadbodhipakṣyā dharmāḥ,",
  "S06psp_2-3u:1305": "apramāṇadhyānārūpyasamāpattaya āryasatyāni ṣaḍabhijñāḥ sarvadhāraṇīmukhāni virohanti. daśabalavaiśāradyapratisaṃvidāveṇikā buddhadharmā virohanti yāvat sarvajñatā (PSP_2-3:79)",
  "S06psp_2-3u:1306_0": "virohati. sarvajñatāṃ pariniśrāya sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni",
  "S06psp_2-3u:1306_1": "saptatriṃśadbodhipakṣyā dharmā apramāṇadhyānārūpyasamāpattayo daśabalavaiśāradyapratisaṃvido",
  "S06psp_2-3u:1306_2": "yāvad āveṇikā buddhadharmā virohanti. tasmād ānanda prajñāpāramitaivāsāṃ pāramitānāṃ",
  "S06psp_2-3u:1306_3": "pariṇāyikā yāvād aṣṭādaśānām āveṇikānāṃ buddhadharmāṇāṃ yāvat sarvākārajñatāyāḥ.",
  "S06psp_2-3u:1306_4": "iti svaparārthādhimuktir mṛdvadhimātrā",
  "S06psp_2-3u:1307_0": "śakra āha: na khalu punar bhagavaṃs tathāgatenārhatā samyaksaṃbuddhena prajñāpāramitāyāḥ",
  "S06psp_2-3u:1307_1": "sarvagūṇāḥ parikīrtitāḥ yān guṇān sa kulaputro vā kuladuhitā vā parigṛhṇāti imāṃ",
  "S06psp_2-3u:1307_2": "prajñāpāramitām udgṛhṇan dhārayan vācayan paryavāpnuvan yoniśaś ca manasikurvan prajñāpāramitayā",
  "S06psp_2-3u:1307_3": "bhagavann udgrahītayā dhāritayā vācitayā paryavāptayā yoniśaś ca manasikṛtayā daśānāṃ",
  "S06psp_2-3u:1307_4": "kuśalānāṃ karmapathānāṃ loke prādurbhāvo bhavati. caturṇāṃ dhyānānāṃ caturṇām apramāṇānāṃ",
  "S06psp_2-3u:1307_5": "catasṛṇām ārūpyasamāpattīnāṃ saptatriṃśatāṃ bodhipakṣyāṇāṃ dharmāṇām āryasatyānām",
  "S06psp_2-3u:1307_6": "aṣṭānāṃ vimokṣāṇāṃ navānupūrvavihārasamāpattīnāṃ ṣaṇṇām abhijñānāṃ trayānaṃ vimokṣamukhānāṃ",
  "S06psp_2-3u:1307_7": "sarvapāramitānāṃ sarvaśūnyatānāṃ sarvasamādhīnāṃ sarvadhāraṇīmukhānāṃ daśānāṃ tathāgatabalānāṃ",
  "S06psp_2-3u:1307_8": "caturṇāṃ vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ",
  "S06psp_2-3u:1307_9": "loke prādurbhāvo bhavati. prajñāpāramitayā bhagavann udgrahītayā dhāritayā vācitayā",
  "S06psp_2-3u:1307_10": "paryavāptayā yoniśaś ca manasikṛtayā gṛhapatimahāśālakulāni prajñāyante,",
  "S06psp_2-3u:1308": "kṣatriyamahāśālakulāni prajñāyante,",
  "S06psp_2-3u:1309": "brāhmaṇamahāśālakulāni prajñāyante,",
  "S06psp_2-3u:1310": "cāturmahārājakāyikā devā yāvad akaniṣṭhā devāḥ prajñāyante,",
  "S06psp_2-3u:1311": "prajñāpāramitayā bhagavann udgrahītayā yāvad yoniśo manasikṛtayā srotaāpannāḥ prajñāyante,",
  "S06psp_2-3u:1312": "sakṛdāgāmino 'nāgāmino 'rhantaḥ prajñāyante pratyekabuddhāḥ prajñāyante,",
  "S06psp_2-3u:1313": "bodhisattvāḥ prajñāyante,",
  "S06psp_2-3u:1314": "prajñāpāramitayā bhagavann udgrahītayā dhāritayā vācitayā paryavāptayā yoniśaś ca manasikṛtayā tathāgatā arhantaḥ samyaksaṃbuddhā loke prajñāyante.",
  "S06psp_2-3u:1315": "(PSP_2-3:80)",
  "S06psp_2-3u:1316": "evam ukte bhagavān śakraṃ devānām indram etad avocat:",
  "S06psp_2-3u:1317": "na punaḥ kauśika yaiḥ kulaputraiḥ kuladuhitṛbhir vā iyaṃ prajñāpāramitā dhāritā vācitā paryavāptā yoniśaś ca manasikṛtā teṣām etāvata evaṃ guṇān vadāmi.",
  "S06psp_2-3u:1318": "tat kasya hetor?",
  "S06psp_2-3u:1319_0": "apramāṇena hi kauśika te kulaputrā vā kuladuhitaro vā śīlaskandhena samanvāgatā bhaviṣyanti",
  "S06psp_2-3u:1319_1": "ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti yoniśaś",
  "S06psp_2-3u:1319_2": "ca manasikariṣyanti sarvajñatācittena cāvirahitā bhaviṣyanti. apramāṇena samādhiskandhena",
  "S06psp_2-3u:1319_3": "prajñāskandhena vimuktiskandhena vimuktijñānadarśanaskandhena samanvāgatā bhaviṣyanti",
  "S06psp_2-3u:1319_4": "ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti yoniśaś",
  "S06psp_2-3u:1319_5": "ca manasikariṣyanti sarvajñatācittena cāvirahitā bhaviṣyanti. tathāgatapratimās te",
  "S06psp_2-3u:1319_6": "kauśika kulaputrāḥ kuladuhitaro vā veditavyā ya imāṃ prajñāpāramitām udgrahīyanti",
  "S06psp_2-3u:1319_7": "dhārayiyanti vācayiṣyanti paryavāpsyanti yoniśaś ca manasikariṣyanti sarvajñatācittena",
  "S06psp_2-3u:1319_8": "cāvirahitā bhaviṣyanti. yaś ca kauśika sarvaśrāvakapratyekabuddhānāṃ śīlaskandhaḥ",
  "S06psp_2-3u:1319_9": "samādhiskandhaḥ prajñāskandho vimuktiskandho vimuktijñānadarśanaskandhaḥ,",
  "S06psp_2-3u:1320_0": "yaś ca prajñāpāramitāvihāriṇāṃ kulaputrāṇāṃ kuladuhitṛṇāṃ ca śīlaskandhaḥ samādhiskandhaḥ",
  "S06psp_2-3u:1320_1": "prajñāskandho vimuktiskandho vimuktijñānadarśanaskandhaḥ asya kauśika śīlaskandhasya",
  "S06psp_2-3u:1320_2": "samādhiskandhasya prajñāskandhasya vimuktiskandhasya vimuktijñānadarśanaskandhasya",
  "S06psp_2-3u:1320_3": "sarvaśrāvakapratyekabuddhānāṃ śīlasamādhiprajñāvimuktivimuktijñānadarśanaskandhaḥ",
  "S06psp_2-3u:1320_4": "śatatamīm api kalāṃ nopaiti,",
  "S06psp_2-3u:1321": "sahasratamīm api śatasahasratamīm api kalāṃ nopaiti,",
  "S06psp_2-3u:1322": "saṃkhyām api gaṇanām apy upamām apy upaniśām apy upaniṣadam api nopaiti.",
  "S06psp_2-3u:1323": "tat kasya hetos?",
  "S06psp_2-3u:1324": "tathā hi teṣāṃ kulaputrāṇāṃ kuladuhitṛṇāṃ ca śrāvakapratyekabuddhabhūmeś cittaṃ vimuktaṃ,",
  "S06psp_2-3u:1325_0": "na ca kaścid dharmo nāvigato na jñātaḥ. ye kauśika kulaputrā vā kuladuhitaro vā imāṃ",
  "S06psp_2-3u:1325_1": "prajñāpāramitāṃ satkariṣyanti gurukariṣyanti mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhis",
  "S06psp_2-3u:1325_2": "teṣām api kulaputrāṇāṃ (PSP_2-3:81)",
  "S06psp_2-3u:1326": "kuladuhitṛṇāṃ ca ime dṛṣṭadhārmikāḥ sāṃparāyikāś ca guṇānuśaṃsāḥ pratikāṅkṣitavyāḥ.",
  "S06psp_2-3u:1327": "iti svaparārthādhimuktimadhyamṛddhī",
  "S06psp_2-3u:1328": "evam ukte śakro devānām indro bhagavantam etad avocat:",
  "S06psp_2-3u:1329_0": "ahaṃ bhagavaṃs tasya kulaputrasya vā kuladuhitur vā satatasamitaṃ rakṣāvaraṇaguptiṃ",
  "S06psp_2-3u:1329_1": "saṃvidhāsyāmi ya imāṃ prajñāpāramitām udgrahīṣyati dhārayiṣyati vācayiṣyati paryavāpsyati",
  "S06psp_2-3u:1329_2": "yoniśaś ca manasikariṣyati,",
  "S06psp_2-3u:1330_0": "avirahitaś ca bhaviṣyati sarvajñatācittena imāṃ ca prajñāpāramitāṃ satkariṣyati gurukariṣyati",
  "S06psp_2-3u:1330_1": "mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1331": "evam ukte bhagavān śakraṃ devānām indram etad avocat:",
  "S06psp_2-3u:1332_0": "teṣāṃ punaḥ kauśika kulaputrāṇāṃ kuladuhitṛṇāṃ vā imāṃ prajñāpāramitāṃ svādhyāyatāṃ",
  "S06psp_2-3u:1332_1": "bahūni devaputraśatasahasrāṇi dharmaśravaṇāyopasaṃkramiṣyanti. teṣāṃ khalu punaḥ",
  "S06psp_2-3u:1332_2": "kulaputrāṇāṃ kuladuhitṛṇāṃ vā prajñāpāramitāpratisaṃyuktaṃ pratibhānaṃ te devaputrā",
  "S06psp_2-3u:1332_3": "upasaṃhartavyaṃ maṃsyante. yadāpi te dharma bhāṇakā na mantrayitukāmā bhaviṣyanti",
  "S06psp_2-3u:1332_4": "tadāpi tenaiva devaputrā dharmagauraveṇa pratibhānam upasaṃhartavyaṃ maṃsyante. imam",
  "S06psp_2-3u:1332_5": "api kauśika kulaputrā vā kuladuhitaro vā dṛṣṭadhārmikaguṇaṃ pratilapsyante ya imāṃ",
  "S06psp_2-3u:1332_6": "prajñāpāramitām udgrahīṣyanti vācayiṣyanti paryavāpsyanti yoniśaś ca manasikariṣyanti",
  "S06psp_2-3u:1332_7": "tāṃ ca likhitvā satkariṣyanti gurukariṣyanti mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1333_0": "punar aparaṃ kauśika teṣāṃ kulaputrāṇāṃ kuladuhitṛṇāṃ vā imāṃ prajñāpāramitāṃ bhāṣyamāṇānāṃ",
  "S06psp_2-3u:1333_1": "catasṛṇāṃ parṣadāṃ purato nāvalīnacittatā bhaviṣyati ko vā mamānuyokṣyate upālapsyate ceti.",
  "S06psp_2-3u:1334": "tat kasya hetos?",
  "S06psp_2-3u:1335": "tathā hi teṣāṃ kulaputrāṇāṃ kuladuhitṛṇāṃ vā iyam eva prajñāpāramitā rakṣāvaraṇaguptiṃ kariṣyati,",
  "S06psp_2-3u:1336_0": "tathā hy atra prajñāpāramitāyāṃ sarvadharmā abhinnā laukikāś ca lokottarāś ca sādhāraṇāś",
  "S06psp_2-3u:1336_1": "ca kuśalāś ca saṃskṛtāś cāsaṃskṛtāś ca śrāvakadharmāś ca pratyekabuddhadharmāś ca",
  "S06psp_2-3u:1336_2": "bodhisattvadharmāś ca buddhadharmāś ca.",
  "S06psp_2-3u:1337": "tat kasya hetos?",
  "S06psp_2-3u:1338": "tathā hi te kulaputrā vā kuladuhitaro vā adhyātmaśūnyatāyāṃ (PSP_2-3:82)",
  "S06psp_2-3u:1339": "sthitvā yāvad abhāvasvabhāvaśūnyatāyāṃ sthitās te upālambhaṃ prajñāpāramitāyāṃ na samanupaśyanti,",
  "S06psp_2-3u:1340": "yo 'py upālabhyeta tam api na samanupaśyanti.",
  "S06psp_2-3u:1341": "evaṃ hi teṣāṃ kulaputrāṇāṃ kuladuhitṛṇāṃ vā prajñāpāramitāparigṛhītānām upālambho na bhaviṣyati.",
  "S06psp_2-3u:1342_0": "punar aparaṃ kauśika tasya kulaputrasya vā kuladuhitur vā imāṃ prajñāpāramitām udgṛhṇato",
  "S06psp_2-3u:1342_1": "dhārayato vācayataḥ paryavāpnuvato yoniśaś ca manasikurvataś cittaṃ nāvalīyate na",
  "S06psp_2-3u:1342_2": "saṃlīyate nottrasyati na saṃtrasyati na saṃtrāsam āpadyate.",
  "S06psp_2-3u:1343": "tat kasya hetos?",
  "S06psp_2-3u:1344_0": "tathā hi sa kulaputro vā kuladuhitā vā vastu na samanupaśyati ya ālīyeta vā saṃlīyeta",
  "S06psp_2-3u:1344_1": "vā uttrasyed vā saṃtrasyed vā saṃtrāsam āpadyate vā. imān api sa kauśika kulaputro",
  "S06psp_2-3u:1344_2": "vā kuladuhitā vā dṛṣṭadhārmikān guṇān pratigrahīṣyati ya imāṃ prajñāpāramitām udgrahīṣyati",
  "S06psp_2-3u:1344_3": "dhārayiṣyati vācayiṣyati paryavāpsyati yoniśaś ca manasikariṣyati satkariṣyati mānayiṣyati",
  "S06psp_2-3u:1344_4": "pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ iti svaparārthādhimuktimadhyamadhyā",
  "S06psp_2-3u:1345_0": "punar aparaṃ kauśika yo hi kaścit kulaputro vā kuladuhitā vā imāṃ prajñāpāramitām",
  "S06psp_2-3u:1345_1": "udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati tāṃ",
  "S06psp_2-3u:1345_2": "ca likhitvā satkariṣyati gurukariṣyati mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ",
  "S06psp_2-3u:1345_3": "sa priyo bhaviṣyati mātāpitṛṇāṃ mitrāmātyajñātisālohitānāṃ śramaṇabrāhmaṇānāṃ,",
  "S06psp_2-3u:1346_0": "ye 'pi te daśadiśi loke sarvalokadhātuṣu buddhā bhagavanto bodhisattvāś ca pratyekabuddhāś",
  "S06psp_2-3u:1346_1": "cārhantaś ca sarve śaikṣāḥ sarve cāśaikṣās teṣām api sa bodhisattvaḥ priyo bhaviṣyati",
  "S06psp_2-3u:1346_2": "sa devakasyāpi lokasya sa mārakasya sa śramaṇabrāhmaṇikāyāḥ prajāyāḥ sa devamānuṣāsurāyāḥ",
  "S06psp_2-3u:1346_3": "prajāyāḥ priyo bhaviṣyati manaāpaḥ. iti svaparārthārdhimuktimadhyādhimātrā",
  "S06psp_2-3u:1347": "anācchedena ca pratibhānena samanvāgato bhaviṣyati. anācchedyayā dānapāramitayā samanvāgato bhaviṣyati. evam anācchedyayā śīlapāramitayā (PSP_2-3:83)",
  "S06psp_2-3u:1348_0": "anācchedyayā kṣāntipāramitayā anācchedyayā vīryapāramitayā anācchedyayā dhyānapāramitayā",
  "S06psp_2-3u:1348_1": "anācchedyayā prajñāpāramitayā samanvāgato bhaviṣyati. anācchedyayā adhyātmaśūnyatayā",
  "S06psp_2-3u:1348_2": "anācchedyayā yāvad abhāvasvabhāvaśūnyatayā samanvāgato bhaviṣyati. anācchedyaiḥ smṛtyupasthānaiḥ",
  "S06psp_2-3u:1348_3": "samanvāgato bhaviṣyati. anācchedyaiḥ samyakprahāṇarddhipādendriyabalabodhyaṅgamārgaiḥ",
  "S06psp_2-3u:1348_4": "samanvāgato bhaviṣyati. anācchedyair āryasatyair anācchedyābhir apramāṇadhyānārūpyasamāpattibhiḥ,",
  "S06psp_2-3u:1349_0": "anācchedyair aṣṭavimokṣamukhair anācchedyair navānupūrvavihārasamāpattyabhijñāryasatyasarvasamādhisarvadhāraṇīmukhair",
  "S06psp_2-3u:1349_1": "anācchedyair daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir",
  "S06psp_2-3u:1349_2": "aṣṭādaśabhiś cāveṇikair buddhadharmair anācchedyena sattvaparipākena anācchedyayā",
  "S06psp_2-3u:1349_3": "buddhakṣetrapariśuddhyā anācchedyayā sarvākārajñatayā samanvāgato bhaviṣyati. pratibalaś ca bhaviṣyati,",
  "S06psp_2-3u:1350_0": "utpannotpannānāṃ tīrthyavādānāṃ sahadharmeṇaiva nigrahaṃ kariṣyati. imam api kauśika",
  "S06psp_2-3u:1350_1": "kulaputro vā kuladuhitā vā dṛṣṭadhārmikaṃ sāṃparāyikaṃ ca guṇaṃ parigṛhṇīyād ya imāṃ",
  "S06psp_2-3u:1350_2": "prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati.",
  "S06psp_2-3u:1350_3": "avirahitaś ca bhaviṣyati sa sarvākārajñātācittena tāṃ ca likhitvā satkariṣyati gurukariṣyati",
  "S06psp_2-3u:1350_4": "mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1351": "iti svaparārthādhimuktir adhimātrāmṛddhī",
  "S06psp_2-3u:1352_0": "punar aparaṃ kauśika yaḥ kulaputro vā kuladuhitā vā imāṃ prajñāpāramitāṃ pustakalikhitām",
  "S06psp_2-3u:1352_1": "api kṛtvā dhārāyiṣyati vācayiṣyati paryavāpsyati tatra kauśika ye trisāhasramahāsāhasre",
  "S06psp_2-3u:1352_2": "lokadhātau cāturmahārājakāyikā devaputrā anuttarāyāṃ samyaksaṃbodhau saṃprasthitās",
  "S06psp_2-3u:1352_3": "te tatrāgatyaināṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti",
  "S06psp_2-3u:1352_4": "manasikariṣyanti vandiṣyanti namaskṛtvā vanditvā ca punar eva prakramiṣyanti. evaṃ",
  "S06psp_2-3u:1352_5": "trāyastriṃśā yāmās tuṣitā nirmāṇaratayaḥ paranirmitavaśavartino brahmapāriṣadyā brahmapurohitā",
  "S06psp_2-3u:1352_6": "mahābrahmāṇaḥ parīttābhā apramāṇābhā ābhāsvarāḥ parīttaśubhā apramāṇaśubhāḥ śubhakṛtsnā",
  "S06psp_2-3u:1352_7": "anabhrakāḥ puṇyaprasavā brhatphalāḥ śuddhāvāsā avṛhā atapāḥ sudṛśāḥ sudarśanā akaniṣṭhāḥ",
  "S06psp_2-3u:1352_8": "tatra ye kauśika mahābrahmāṇo 'nuttarāyāṃ samyaksaṃbodhau kṛtapraṇidhānās te 'pi",
  "S06psp_2-3u:1352_9": "tatrāgatyemāṃ prajñāpāramitām udgrahya paryavāpya dhārayitvā vācayitvā namaskṛtya",
  "S06psp_2-3u:1352_10": "punar eva (PSP_2-3:84)",
  "S06psp_2-3u:1353_0": "prakramiṣyanti. ye 'pi śuddhāvāsakāyikā avṛhā atapāḥ sudṛśāḥ sudarśanā akaniṣṭhā",
  "S06psp_2-3u:1353_1": "devaputrās te 'pi tatrāgatyemāṃ prajñāpāramitām udgrahya paryavāpya dhārayitvā vācayitvā",
  "S06psp_2-3u:1353_2": "namaskṛtya punar eva prakramiṣyanti. tena hi kauśika kulaputreṇa vā kuladuhitrā vā",
  "S06psp_2-3u:1353_3": "evaṃ cittam utpādayitavyaṃ:",
  "S06psp_2-3u:1354_0": "ye te daśadiglokadhātuṣu devaputrāś cāturmahārājakāyikā yāvad bṛhatphalā ye 'nuttarāyāṃ",
  "S06psp_2-3u:1354_1": "samyaksaṃbodhau saṃprashitā ye 'pi śuddhāvāsakāyikā devaputrā ye 'pi cānye devanāgayakṣagandharvāsuragaruḍakiṃnaramahoragās",
  "S06psp_2-3u:1354_2": "te 'pīhāgatyemāṃ prajñāpāramitām udgrahya paryavāpya dhārayitvā vācayitvā pūjayitvā punar gacchantu,",
  "S06psp_2-3u:1355_0": "teṣām etad dharmadānaṃ dattaṃ bhavantu. ye 'pi daśadiglokadhātuṣu cāturmahārājakāyikā",
  "S06psp_2-3u:1355_1": "devaputrā yāvad bṛhatphalā devaputrā ye 'nuttarāyāṃ samyaksaṃbodhau saṃprasthitā",
  "S06psp_2-3u:1355_2": "ye 'pi śuddhāvāsakāyikā devaputrās te 'pi tatrāgatyemāṃ prajñāpāramitām udgrahīṣyanti",
  "S06psp_2-3u:1355_3": "dhārayiṣyanti vācayiṣyanti paryavāpsyanti vanditvā namaskṛtya pūjayitvā punar eva",
  "S06psp_2-3u:1355_4": "prakramitavyaṃ maṃsyante. tasya khalu punaḥ kulaputrasya vā kuladuhitur vā ya iha",
  "S06psp_2-3u:1355_5": "trisāhasramahāsāhasre lokadhātau cāturmahārājakāyikā devā yāvad akaniṣṭhā devā ye",
  "S06psp_2-3u:1355_6": "'pi te daśadiglokadhātuṣu cāturmahārājakāyikā devā yāvad akaniṣṭhā devās te 'pi tasya",
  "S06psp_2-3u:1355_7": "kulaputrasya vā kuladuhitur vā rakṣāvaraṇaguptiṃ saṃvidhāsyanti. nāpy asya kaścid",
  "S06psp_2-3u:1355_8": "avatāraprekṣī avatāragaveṣī avatāraṃ lapsyate sthāpayitvā pūrvakarmavipākaṃ,",
  "S06psp_2-3u:1356": "imān api kauśika kulaputro vā kuladuhitā vā dṛṣṭadhārmikān guṇān parigṛhṇāti.",
  "S06psp_2-3u:1357": "tat kasya hetos?",
  "S06psp_2-3u:1358_0": "tathā hi ye devaputrā anuttarāyāṃ samyaksaṃbodhau saṃprasthitās te 'pi tatrāgantavyaṃ",
  "S06psp_2-3u:1358_1": "maṃsyante. tathā hi kauśika devaputrā anuttarāyāṃ samyaksaṃbodhau sarvasattvānāṃ",
  "S06psp_2-3u:1358_2": "traṇāya hitasukhāya saṃprasthitāḥ. iti svaparārthādhimuktir adhimātramadhyā",
  "S06psp_2-3u:1359": "atha khalu śakro devānām indro bhagavantam etad avocat:",
  "S06psp_2-3u:1360": "kathaṃ bhagavan kulaputro vā kuladuhitā vā jñāsyati,",
  "S06psp_2-3u:1361": "iha cāturmahārājakāyikā devaputrā āgacchanti yāvad akaniṣṭhā devaputrā āgacchantīti?",
  "S06psp_2-3u:1362": "evaṃ samantād daśabhyo digbhya imāṃ prajñāpāramitām udgrahītuṃ vā dhārayituṃ vā vācayituṃ vā paryavāptuṃ vā satkartuṃ vā gurukartuṃ vā mānayituṃ vā pūjayituṃ vā.",
  "S06psp_2-3u:1363": "evam ukte bhagavān śakraṃ devānām indram etad avocat:",
  "S06psp_2-3u:1364": "sacet kauśika (PSP_2-3:85)",
  "S06psp_2-3u:1365_0": "kulaputro vā kuladuhitā vā udāram avabhāsaṃ jñāsyati niṣṭhā tena gantavyā mahaujaskā",
  "S06psp_2-3u:1365_1": "mahaujaskā devā āgātā imāṃ prajñāpāramitāṃ vācayitum udgrahītuṃ paryavāptuṃ dhārayituṃ",
  "S06psp_2-3u:1365_2": "satkartuṃ gurukartuṃ mānayituṃ pūjayituṃ vandituṃ namaskartum.",
  "S06psp_2-3u:1366_0": "punar aparaṃ kauśika sacet kulaputro vā kuladuhitā vā amānuṣaṃ divyaṃ gandham anāghrātapūrvam",
  "S06psp_2-3u:1366_1": "āghrāsyati niṣṭhā tena gantavyā mahaujaskā mahaujaskā iha devaputrā āgatā iti prajñāpāramitāṃ",
  "S06psp_2-3u:1366_2": "vācayituṃ śrotum udgrahītuṃ paryavāptuṃ dhārayituṃ satkartuṃ gurukartuṃ mānayituṃ pūjayitum.",
  "S06psp_2-3u:1367": "punar aparaṃ kauśika kulaputro vā kuladuhitā vā caukṣasamudācāro bhaviṣyati,",
  "S06psp_2-3u:1368_0": "tasya tayā caukṣasamudācāratayā devatā āgatyemāṃ prajñāpāramitām udgṛhya dhārayitvā",
  "S06psp_2-3u:1368_1": "vācayitvā satkṛtya gurukṛtya mānayitvā pūjayitvā āttamanaskā bhaviṣyanti. yāś ca",
  "S06psp_2-3u:1368_2": "tatra pṛthivīpradeśe 'lpaujaskā alpaujaskā devatā bhaviṣyanti tās tato 'pakramitavyaṃ",
  "S06psp_2-3u:1368_3": "maṃsyante. teṣāṃ mahaujaskānāṃ mahaujaskānāṃ devānāṃ tejaś ca śriyaś cāsahamānāḥ.",
  "S06psp_2-3u:1368_4": "yathāyathā mahaujaskā mahaujaskā devatā upasaṃkramiṣyanti tathātathā te kulaputrāḥ",
  "S06psp_2-3u:1368_5": "kuladuhitaro vā udārādhimuktikā bhaviṣyanti. tasmiṃś ca pṛthivīpradeśe 'caukṣasamudācāratā na pracārayitavyā,",
  "S06psp_2-3u:1369_0": "puṣpadhūpagandhamālyavilepanacūrṇacivaracchatradhvajapatākābhiś ca sa pṛthivīpradeśo",
  "S06psp_2-3u:1369_1": "'laṃkartavyaḥ gandhalipto muktapuṣpāvakīrṇaḥ kārayitavyaḥ. avasaktapaṭadāmakalāpaś",
  "S06psp_2-3u:1369_2": "cailavitānavitataḥ. anekaprakāraṃ ca sa pṛthivīpradeśo 'laṃkartavyaḥ.",
  "S06psp_2-3u:1370_0": "punar aparaṃ kauśika tasya kulaputrasya vā kuladuhitur vā kāyo na klānto bhaviṣyati.",
  "S06psp_2-3u:1370_1": "kāyasukhaṃ bhaviṣyati. kāyalaghutāṃ ca bahujanahitāya bahujanasukhāya pratipanno",
  "S06psp_2-3u:1370_2": "bhaviṣyati. sa ca kauśika kulaputro vā kuladuhitā vā kāyalaghutāṃ kāyakarmaṇyatāṃ",
  "S06psp_2-3u:1370_3": "kāyasukhatāṃ cittalaghutāṃ cittakarmaṇyatāṃ cittasukhatāṃ ca jñāsyati. sukhena sa",
  "S06psp_2-3u:1370_4": "rātrau śayyāṃ kalpayiṣyati. imāṃ eva prajñāpāramitām āśayena kalpayan na pāpakān svapnān drakṣyati,",
  "S06psp_2-3u:1371_0": "drakṣyaṃś ca punaḥ svapnena tathāgatān evārhataḥ samyaksaṃbuddhān drakṣyati dvātriṃśanmahāpuruṣalakṣaṇacitritagātrān",
  "S06psp_2-3u:1371_1": "suvarṇavarṇena samucchrayeṇa bhikṣusaṃghaparivṛtān bodhisattvagaṇaparivṛtān dharmaṃ",
  "S06psp_2-3u:1371_2": "deśayamānāṃs (PSP_2-3:86)",
  "S06psp_2-3u:1372_0": "tebhyaḥ ṣaṭpāramitāpratisaṃyuktām eva kathāṃ śroṣyati. saptatriṃśadbodhipakṣyadharmapratisaṃyuktāṃ",
  "S06psp_2-3u:1372_1": "yāvad aṣṭādaśāveṇikabuddhadharmapratisaṃyuktām eva kathāṃ śroṣyati. tāsāṃ ca pāramitānām",
  "S06psp_2-3u:1372_2": "arthaṃ śroṣyati yāvad aṣṭādaśānām āveṇikānām arthaṃ śroṣyati. bodhivṛkṣaṃ drakṣyati.",
  "S06psp_2-3u:1372_3": "bodhisattvaṃ mahāsattvaṃ bodhimaṇḍam upasaṃkramamāṇaṃ drakṣyati. anuttarāṃ samyaksaṃbodhim",
  "S06psp_2-3u:1372_4": "abhisaṃbudhyamānaṃ drakṣyati. abhisaṃbudhyādvayaṃ dharmacakrapravartayamānaṃ drakṣyati.",
  "S06psp_2-3u:1372_5": "bahūni bodhisattvakoṭīniyutaśatasahasrāṇi drakṣyati dharmasaṃgītiratāni evaṃ sarvajñatā",
  "S06psp_2-3u:1372_6": "parigrahītavyā evaṃ sattvāḥ paripācayitavyā evaṃ buddhakṣetraṃ pariśodhayitavyam",
  "S06psp_2-3u:1372_7": "iti. bahunāṃ buddhakoṭīniyutaśataśahasrāṇāṃ pūrvasyāṃ diśi śabdaṃ śroṣyati.",
  "S06psp_2-3u:1373_0": "evaṃ dakṣiṇasyāṃ paścimāyām uttarasyām ūrdhvam adho vidikṣu bahūnāṃ buddhakoṭīniyutaśatasahasrāṇāṃ",
  "S06psp_2-3u:1373_1": "śabdaṃ śroṣyati. amuṣmin lokadhātau amuko nāma tathāgato 'rhan samyaksaṃbuddhaḥ iyadbhir",
  "S06psp_2-3u:1373_2": "bodhisattvakoṭīśatasahasrair iyadbhiḥ śrāvakakoṭīniyutaśatasahasraiḥ parivṛtaḥ puraskṛto",
  "S06psp_2-3u:1373_3": "dharmaṃ deśayati. pūrvasyāṃ diśi bahūni buddhakoṭīniyutaśatasahasrāṇi drakṣyati parinirvāyamāṇāni",
  "S06psp_2-3u:1373_4": "yāvad daśasu dikṣu bahūni buddhakoṭīniyutaśatasahasrāṇi drakṣyati parinirvāyamāṇāni.",
  "S06psp_2-3u:1373_5": "teṣāṃ ca tathāgatānāṃ stūpān dhātudharān nānāratnamayān bahūni stūpakoṭīniyutaśatasahasrāṇi",
  "S06psp_2-3u:1373_6": "drakṣyati. tāṃś ca stūpān satkariṣyati gurukariṣyati mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1374_0": "sa khalu punaḥ kauśika kulaputro vā kuladuhitā vā imān evaṃrūpān bhadrakāṃś ca svapnān",
  "S06psp_2-3u:1374_1": "drakṣyati. sa sukham eva svapsyati sukhaṃ ca pratibhotsyate ojaḥprakṣiptaṃ ca kāyaṃ",
  "S06psp_2-3u:1374_2": "saṃjñāsyati. laghuṃ ca kāyaṃ saṃjñāsyati na guruṃ. na cāsya balavatī gṛddhir āhāre",
  "S06psp_2-3u:1374_3": "bhaviṣyati. na cīvarapiṇḍapātaśayanāśanaglānapratyayabhaiṣajyapariṣkāragṛddhir bhaviṣyati.",
  "S06psp_2-3u:1374_4": "tadyathāpi nāma kauśika yogācārasya bhikṣoḥ samādher vyutthitasya manasikārasaṃtarpitena",
  "S06psp_2-3u:1374_5": "cittena na balavaty āhāre gṛddhir bhavati.",
  "S06psp_2-3u:1375": "evam eva kauśika tasya kulaputrasya vā kuladuhitur vā na balavaty āhāre gṛddhir bhaviṣyati.",
  "S06psp_2-3u:1376": "tat kasya hetos?",
  "S06psp_2-3u:1377": "tathā hi tasyāmanuṣyā ojaḥ kāya upasaṃharanti. ye cāpi (PSP_2-3:87)",
  "S06psp_2-3u:1378_0": "daśasu dikṣu buddhā bhagavantas te 'pi sadevanāgayakṣagandharvāsuragaruḍakiṃnaramahoragāḥ",
  "S06psp_2-3u:1378_1": "ojaḥ kāye prakṣipanti. imaṃ sa kauśika kulaputro vā kuladuhitā vā dṛṣṭadhārmikaṃ",
  "S06psp_2-3u:1378_2": "guṇaṃ parigṛhṇīte ya imāṃ prajñāpāramitām udgṛhṇīte paryavāpnoti dhārayati vācayati",
  "S06psp_2-3u:1378_3": "yoniśaś ca manasikaroti avirahitaś ca sarvajñatācittena. iti svaparārthādhimuktir adhimātrādhimātrā",
  "S06psp_2-3u:1379_0": "kiṃ cāpi sa kulaputro vā kuladuhitā vā imāṃ prajñāpāramitāṃ nodgṛhṇīyān na dhārayen",
  "S06psp_2-3u:1379_1": "na vācayen na paryavāpnuyān na yoniśaś ca manasikuryān na parebhyaś ca saṃprakāśayed",
  "S06psp_2-3u:1379_2": "api tu khalu punaḥ pustakalikhitāṃ kṛtvā satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1380_0": "yaś ca kauśika kulaputro vā kuladuhitā vā imāṃ prajñāpāramitām udgṛhṇīyād dhārayed",
  "S06psp_2-3u:1380_1": "vācayet paryavāpnuyād yoniśaś ca manasikuryāt parebhyaś ca saṃprakāśayet tāṃ ca likhitāṃ",
  "S06psp_2-3u:1380_2": "satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ",
  "S06psp_2-3u:1380_3": "ayaṃ sa kauśika kulaputro vā kuladuhitā vā tato nidānaṃ bahutaraṃ puṇyaṃ prasavet.",
  "S06psp_2-3u:1381_0": "na tv eva yaḥ samantād daśasu dikṣu sarvalokadhātuṣu tathāgatān arhataḥ samyaksaṃbuddhān",
  "S06psp_2-3u:1381_1": "satkuryād gurukuryād mānayet pūjayet saśrāvakasaṃghāṃś cīvarapiṇḍapātaśayanāśanaglānapratyayabhaiṣajyapariṣkāraiḥ",
  "S06psp_2-3u:1381_2": "parinirvṛtānāṃ ca teṣāṃ tathāgatānām arhatāṃ samyaksaṃbuddhānāṃ saśrāvakasaṃghānāṃ",
  "S06psp_2-3u:1381_3": "saptaratnamayān stūpān kārayet,",
  "S06psp_2-3u:1382": "tāṃś ca satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1383": "iti parārthādhimuktir mṛdumṛddhi stūpasatkāraparivarto nāma tṛtīyaḥ",
  "S06psp_2-3u:1384": "atha khalu bhagavān śakraṃ devānām indram etad avocat:",
  "S06psp_2-3u:1385": "yady ayaṃ kauśika jambudvīpaḥ paripūrṇaś cūḍikābaddhas tathāgataśarīrāṇāṃ bhavet,",
  "S06psp_2-3u:1386": "tāni te kaścid eva kulaputro vā kuladuhitā vā upanāmayed,",
  "S06psp_2-3u:1387": "yaś cemāṃ te prajñāpāramitām upanāmayet,",
  "S06psp_2-3u:1388": "tatas tvaṃ tayor dvayor bhāgayoḥ sthāpitayoḥ kaṃ parigṛhṇīyāḥ?",
  "S06psp_2-3u:1389": "śakra āha: saced me bhagavann ayaṃ jambudvīpaḥ paripūrṇaś cūḍikābaddhas tathāgataśarīrāṇām upanāmyeta,",
  "S06psp_2-3u:1390": "iyaṃ ca prajñāpāramitā pustakalikhitāṃ kṛtvā upanāmyeta parikalpam upādāya imām evāhaṃ tayor dvayor (PSP_2-3:88)",
  "S06psp_2-3u:1391": "bhāgayoḥ sthāpitayoḥ prajñāpāramitāṃ parigṛhṇīyāṃ. tat kasya hetor?",
  "S06psp_2-3u:1392": "na mama bhagavaṃs teṣu tathāgataśarīreṣv agauravaṃ,",
  "S06psp_2-3u:1393_0": "nāhaṃ bhagavaṃs tathāgataśarirāṇi na satkartukāmo na gurukartukāmo na mānayitukāmo",
  "S06psp_2-3u:1393_1": "na pūjayitukāmo. api tu khalu punar me bhagavann evaṃ syāt prajñāpāramitānirjātāni",
  "S06psp_2-3u:1393_2": "tathāgataśarirāṇi yena tāni satkriyante gurukriyante mānyante pūjyante,",
  "S06psp_2-3u:1394": "prajñāpāramitāparibhāvitāni tathāgataśarīrāṇi yena tāni pūjāṃ labhante.",
  "S06psp_2-3u:1395": "atha khalv āyuṣmān śāriputraḥ śakraṃ devānām indram etad avocat:",
  "S06psp_2-3u:1396_0": "prajñāpāramitā kauśika agrāhyā anidarśanā apratighā ekalakṣaṇā yad utālakṣaṇā. tat",
  "S06psp_2-3u:1396_1": "kathaṃ tvam agrāhyāṃ prajñāpāramitām anidarśanām apratighām ekalakṣaṇāṃ yad utālakṣaṇām",
  "S06psp_2-3u:1396_2": "udgrahītavyāṃ manyase?",
  "S06psp_2-3u:1397": "tat kasya hetor?",
  "S06psp_2-3u:1398": "na hi prajñāpāramitā grahāya anugrahāya vā sthitā,",
  "S06psp_2-3u:1399": "na hānāya na vṛddhaye notkṣepāya na vikṣepāya na saṃkleśāya na vyavadānāya,",
  "S06psp_2-3u:1400": "na buddhadharmāṇāṃ dāyikā,",
  "S06psp_2-3u:1401": "na pṛthagjanadharmāṇāṃ cchorikā,",
  "S06psp_2-3u:1402": "na bodhisattvadharmāṇāṃ na pratyekabuddhadharmāṇāṃ na śrāvakadharmāṇāṃ na śaikṣadharmāṇāṃ nāśaikṣadharmāṇāṃ dāyikā,",
  "S06psp_2-3u:1403": "na saṃskṛtadhāto dāyikā,",
  "S06psp_2-3u:1404": "nāsaṃskṛtadhāto dāyikā,",
  "S06psp_2-3u:1405": "nādhyātmaśūnyatāyā yāvan nābhāvasvabhāvaśūnyatāyā dātrī,",
  "S06psp_2-3u:1406_0": "na pāramitānāṃ na smṛtyupasthānasamyakprahāṇarddhipādendriyabalabodhyaṅgamārgāṇāṃ",
  "S06psp_2-3u:1406_1": "nāpramāṇadhyānārūpyasamāpattīnāṃ na balavaiśāradyapratisaṃvidāṃ nāṣṭādaśānām āveṇikānāṃ",
  "S06psp_2-3u:1406_2": "buddhadharmāṇāṃ dātrī,",
  "S06psp_2-3u:1407": "na sarvajñatāyā dātrī.",
  "S06psp_2-3u:1408": "śakra āha: evam etad bhadanta śāriputra yathā vadasi na prajñāpāramitā buddhadharmāṇāṃ dātrī yāvan na sarvajñatāyā dātrī. tat kasya hetor?",
  "S06psp_2-3u:1409": "na hi prajñāpāramitā dvayaṃ pratyupasthitā,",
  "S06psp_2-3u:1410": "advayā hi prajñāpāramitā,",
  "S06psp_2-3u:1411": "evaṃ dhyānapāramitā vīryapāramitā kṣāntipāramitā śīlapāramitā,",
  "S06psp_2-3u:1412": "dānapāramitā na dvayaṃ pratyupasthitā,",
  "S06psp_2-3u:1413": "advayā hi dānapāramitā.",
  "S06psp_2-3u:1414": "atha khalu bhagavān śakrasya devānām indrasya sādhukāram adāt:",
  "S06psp_2-3u:1415": "sādhu sādhu kauśika evam etad yathā nirdiśasi na prajñāpāramitā dvayaṃ pratyupasthitā,",
  "S06psp_2-3u:1416": "advayā hi prajñāpāramitā,",
  "S06psp_2-3u:1417": "evaṃ dhyānapāramitā vīryapāramitā,",
  "S06psp_2-3u:1418": "kṣāntipāramitā śīlapāramitā,",
  "S06psp_2-3u:1419": "dānapāramitā na dvayaṃ pratyupasthitā,",
  "S06psp_2-3u:1420": "advayā hi dānapāramitā.",
  "S06psp_2-3u:1421": "dharmadhātoḥ sa kauśika dvayam icched yaḥ prajñāpāramitāyā dvayam icchet. tat kasya hetos?",
  "S06psp_2-3u:1422": "tathā hi kauśika dharmadhātuś ca prajñāpāramitā (PSP_2-3:89)",
  "S06psp_2-3u:1423": "cādvayam etad advaidhīkāram,",
  "S06psp_2-3u:1424": "evaṃ dhyānapāramitā ca vīryapāramitā ca kṣāntipāramitā ca śīlapāramitā ca,",
  "S06psp_2-3u:1425": "dharmadhātuś ca dānapāramitā cādvayam etad advaidhīkāram.",
  "S06psp_2-3u:1426": "tathatāyāḥ sa kauśika dvayam icched yaḥ prajñāpāramitāyā dvayam icchet,",
  "S06psp_2-3u:1427": "tat kasya hetos?",
  "S06psp_2-3u:1428": "tathā hi kauśika tathatā ca prajñāpāramitā cādvayam etad advaidhīkāram,",
  "S06psp_2-3u:1429": "evaṃ dhyānapāramitā ca vīryapāramitā ca kṣāntipāramitā ca śīlapāramitā ca,",
  "S06psp_2-3u:1430": "tathatā ca dānapāramitā cādvayam etad advaidhīkāram.",
  "S06psp_2-3u:1431": "bhūtakoṭer acintyadhātoḥ sa kauśika dvayam icched yaḥ prajñāpāramitāyā dvayam icchet,",
  "S06psp_2-3u:1432": "tat kasya hetos?",
  "S06psp_2-3u:1433": "tathā hi kauśika bhūtakoṭiś cācintyadhātuś ca prajñāpāramitā cādvayam etad advaidhīkāram,",
  "S06psp_2-3u:1434": "evaṃ dhyānapāramitā ca vīryapāramitā ca kṣāntipāramitā ca śīlapāramitā ca,",
  "S06psp_2-3u:1435": "bhūtakoṭiś cācintyadhātuś ca dānapāramitā cādvayam etad advaidhīkāram.",
  "S06psp_2-3u:1436_0": "śakra āha: namaskaromi bhagavan prajñāpāramitāṃ sadevamānuṣāsureṇa lokena namaskṛtāṃ",
  "S06psp_2-3u:1436_1": "yatra śikṣitvā bodhisattvo mahāsattvo 'nuttarāṃ samyaksaṃbodhim abhisaṃbudhyate.",
  "S06psp_2-3u:1436_2": "yadāhaṃ bhagavan sudharmāyāṃ devasabhāyāṃ tasmin devendrāsane niṣaṇṇo bhavāmi svake",
  "S06psp_2-3u:1436_3": "āsane tatra ye devaputrā mamopasthānāyāgacchanti te māṃ tatra sthaṃ namasyanti. yadāhaṃ",
  "S06psp_2-3u:1436_4": "tatra na bhavāmi svake siṃhāsane tadā te devaputrās tat mamāsanaṃ namaskṛtya punar eva prakrāmanti,",
  "S06psp_2-3u:1437": "iha śakro devānām indro dharmāsane niṣaṇṇas trāyastriṃśānāṃ devānāṃ dharmaṃ deśayāmāseti.",
  "S06psp_2-3u:1438": "evam eva bhagavan yatreyaṃ prajñāpāramitā likhitvā sthāsyate svādhyāsyate vā parebhyo vā saṃprakāśayiṣyate,",
  "S06psp_2-3u:1439": "tatra ye te daśabhyo digbhyo devaputrā devanāgayakṣagandharvāsuragaruḍakinnaramahoragās te tāṃ prajñāpāramitāṃ namaskṛtya punar eva prakramiṣyanti,",
  "S06psp_2-3u:1440": "ato nirjātās tathāgatā arhantaḥ samyaksaṃbuddhāḥ,",
  "S06psp_2-3u:1441": "ato nirjātaṃ ca sarvasattvānāṃ sukhopadhānaṃ,",
  "S06psp_2-3u:1442": "yad api tathāgataśarīrāṇi tad api prajñāpāramitāparibhāvitatvāt pūjāṃ pratilabhante. prajñāpāramitā bhagavan bodhisattvacaryāṃ carataḥ sarvajñānasyāśrayabhūtā,",
  "S06psp_2-3u:1443": "kāraṇabhūtā āhārikā prajñāpāramiteti.",
  "S06psp_2-3u:1444_0": "tasmād ahaṃ bhagavaṃs tābhyāṃ dvābhyāṃ pratyaṃśābhyāṃ prajñāpāramitām eva parigṛhṇīyām.",
  "S06psp_2-3u:1444_1": "imāṃ prajñāpāramitām udgṛhya svādhyāyaṃ kuryān dharmāntargatena mānasena yasmin samaye",
  "S06psp_2-3u:1444_2": "prajñāpāramitāṃ manasikaromi (PSP_2-3:90)",
  "S06psp_2-3u:1445": "tasmin samaye bhagavan nimittam eva na samanupaśyāmi bhayasya vā stambhitatvasya vā. tat kasya hetor?",
  "S06psp_2-3u:1446": "animittā hi bhagavan prajñāpāramitā aliṅgā anabhilapyā,",
  "S06psp_2-3u:1447": "apravyāhārā hi bhagavan prajñāpāramitā,",
  "S06psp_2-3u:1448": "evaṃ dhyānapāramitā vīryapāramitā kṣāntipāramitā śīlapāramitā,",
  "S06psp_2-3u:1449": "animittā hi bhagavan dānapāramitā aliṅgā anabhilapyā apravyāhārā hi bhagavan dānapāramitā yāvat sarvajñatā,",
  "S06psp_2-3u:1450_0": "saced bhagavan prajñāpāramitā sanimittā saliṅgā sābhilapyā sapravyāhārābhaviṣyan",
  "S06psp_2-3u:1450_1": "nānimittā nāliṅgā nānabhilapyā nāpravyāhārā naiva tathāgato 'rhan samyaksaṃbuddhaḥ",
  "S06psp_2-3u:1450_2": "sarvadharmān animittān aliṅgān anabhilapyān apravyāhārān iti viditvā anuttarāṃ samyaksaṃbodhim",
  "S06psp_2-3u:1450_3": "abhisaṃbudhya sattvānām animittam aliṅgam anabhilapyam apravyāhāraṃ dharmam adeśayiṣyat,",
  "S06psp_2-3u:1451_0": "yasmād bhagavann iyaṃ prajñāpāramitā animittā aliṅgā anabhilapyā apravyāhārā tasmāt",
  "S06psp_2-3u:1451_1": "tathāgataḥ sarvadharmān animittān aliṅgān anabhilapyān apravyāhārān viditvā anuttarāṃ",
  "S06psp_2-3u:1451_2": "samyaksaṃbodhim abhisaṃbudhya sattvānām animittam aliṅgam anabhilapyam apravyāhāraṃ dharmaṃ deśayet.",
  "S06psp_2-3u:1452": "iti parārthādhimuktir mṛdumadhyā",
  "S06psp_2-3u:1453_0": "tasmād bhagavann iyaṃ prajñāpāramitā sadevamānuṣāsureṇa lokena satkartavyā gurukartavyā",
  "S06psp_2-3u:1453_1": "mānayitavyā pūjayitavyā puṣpadhūpagandhamālyavilepanacūrṇacivaracchatradhvajapatākābhiḥ.",
  "S06psp_2-3u:1453_2": "na cāsya narakatiryagyoniyamalokagatiḥ pratikāṅkṣitavyā,",
  "S06psp_2-3u:1454_0": "na śrāvakabhūmir na pratyekabuddhabhūmiḥ pratikāṅkṣitavyā yāvad anuttarāṃ samyaksaṃbodhim",
  "S06psp_2-3u:1454_1": "abhisaṃbuddho bhaviṣyati. avirahitaś ca bhaviṣyati tathāgatadarśanena sattvaparipākena",
  "S06psp_2-3u:1454_2": "yad uta buddhakṣetram upasaṃkrāmati,",
  "S06psp_2-3u:1455": "tāṃś ca tathāgatān satkartuṃ gurukartuṃ mānayituṃ pūjayituṃ puṣpadhūpagandhamālyavilepanacūrṇacīvaracchatradhvajapatākābhiḥ. iti parārthādhimuktimṛdvadhimātrā",
  "S06psp_2-3u:1456": "punar aparaṃ bhagavan yady ayaṃ trisāhasramahāsāhasro lokadhātus tathāgataśarīrāṇāṃ paripūrṇaś cūḍikābaddho 'pi me upanāmyeta,",
  "S06psp_2-3u:1457": "imāṃ ca prajñāpāramitāṃ pustakalikhitaṃ kṛtvā upanāmyeta,",
  "S06psp_2-3u:1458": "aham anayor dvayor bhāgayoḥ sthāpitayor imām eva prajñāpāramitāṃ parigṛhṇīyāṃ. tat kasya hetor?",
  "S06psp_2-3u:1459_0": "ato nirjātāni hi tathāgataśarīrāṇi. tena satkriyante gurukriyante mānayante pūjyante",
  "S06psp_2-3u:1459_1": "yena te kulaputrāḥ kuladuhitaraś ca tāni satkṛtya gurukṛtya mānayitvā pūjayitvā na",
  "S06psp_2-3u:1459_2": "durgativinipāteṣūpapadyante,",
  "S06psp_2-3u:1460": "devamanuṣyasaṃpattīr anubhūya yathāpraṇidhānena nirvāsyanti śrāvakayānena vā pratyekabuddhayānena vā mahāyānena (PSP_2-3:91)",
  "S06psp_2-3u:1461": "vā. api tu khalu punar bhagavan yac ca tathāgatadarśanaṃ yac ca prajñāpāramitādarśanaṃ tulyam etat,",
  "S06psp_2-3u:1462": "tathā hi bhagavan yā prajñāpāramitā yaś ca tathāgato 'dvayam etad advaidhīkāram. iti parārthādhimuktir madhyamṛddhī",
  "S06psp_2-3u:1463": "punar aparaṃ bhagavan yaś ca tathāgato 'rhan samyaksaṃbuddhas tribhiḥ prātihāryair dharmaṃ deśayati,",
  "S06psp_2-3u:1464": "yad uta dvādaśāṅgaṃ sūtraṃ geyaṃ vyākaraṇaṃ yāvad avadānopadeśā,",
  "S06psp_2-3u:1465": "yaś ca sa kulaputro vā kuladuhitā vā imāṃ prajñāpāramitām udgṛhya paryavāpya parebhyaś ca vistareṇa deśayeta tulyam etat. tat kasya hetor?",
  "S06psp_2-3u:1466": "ato nirjātāni hi bhagavaṃs trīṇi prātihāryāṇi,",
  "S06psp_2-3u:1467": "tato nirjātaṃ sūtraṃ geyaṃ vyākaraṇaṃ yāvad avadānopadeśāḥ.",
  "S06psp_2-3u:1468": "punar aparaṃ bhagavan ye pūrvasyāṃ diśi gaṅgānadīvālukopamā buddhā bhagavanto dharmaṃ deśayanti yad uta sūtraṃ geyaṃ vyākaraṇaṃ yāvad avadānopadeśāḥ tribhiḥ prātihāryair,",
  "S06psp_2-3u:1469_0": "evaṃ dakṣiṇasyāṃ diśi paścimāyām uttarasyām ūrdhvam adho yāvad vidikṣu gaṅgānadīvālkopameṣu",
  "S06psp_2-3u:1469_1": "lokadhātuṣu buddhā bhagavanto dharmaṃ deśayanti tribhiḥ prātihāryair yad uta sūtraṃ",
  "S06psp_2-3u:1469_2": "geyaṃ vyākaraṇaṃ yāvad avadānopadeśāḥ,",
  "S06psp_2-3u:1470": "yaś ca kulaputro vā kuladuhitā vā imāṃ prajñāpāramitām udgṛhṇīyāt yāvat parebhyaś ca vistareṇa saṃprakāśayet tulyam etat. tat kasya hetor?",
  "S06psp_2-3u:1471": "ato nirjātāni hi bhagavaṃs trīṇi prātihāryāṇi. tato nirjātaṃ sūtraṃ geyaṃ vyākaraṇaṃ yāvad avadānopādeśāḥ.",
  "S06psp_2-3u:1472_0": "punar aparaṃ bhagavan yaś caikaikasyāṃ diśi yāvanto daśasu dikṣu sarvalokadhātuṣu",
  "S06psp_2-3u:1472_1": "gaṅgānadīvālukopamās tathāgatā arhantaḥ samyaksaṃbuddhās tān satkuryād gurukuryāt",
  "S06psp_2-3u:1472_2": "mānayet pūjayet puṣpadhūpagandhamālyavilepanacūrṇacīvaracchatradhvajapatākābhir,",
  "S06psp_2-3u:1473": "yaś cemāṃ prajñāpāramitāṃ pustakalikhitāṃ kṛtvā satkuryād gurukuryāt mānayet pūjayet puṣpadhūpagandhamālyavilepanacūrṇacīvaracchatradhvajapatākābhis tulyam etat. tat kasya hetor?",
  "S06psp_2-3u:1474": "ato nirjātā hi tathāgatā arhantaḥ samyaksaṃbuddhāḥ.",
  "S06psp_2-3u:1475": "iti parārthādhimukti madhyamadhyā",
  "S06psp_2-3u:1476": "punar aparaṃ bhagavan yaḥ kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati (PSP_2-3:92)",
  "S06psp_2-3u:1477": "parebhyaś ca vistareṇa saṃprakāśayiṣyati,",
  "S06psp_2-3u:1478": "tasya na nirayatiryagyoniyamalokagatiḥ. pratikāṅkṣitavyā na śrāvakabhūmir na pratyekabuddhabhūmiḥ pratikāṅkṣitavyā,",
  "S06psp_2-3u:1479": "tathā hi sa bhagavan bodhisattvo mahāsattvaḥ sthito 'vinivartanīyāyāṃ bhūmau. tat kasya hetos?",
  "S06psp_2-3u:1480_0": "tathā hi sa kulaputro vā kuladuhitā vā imāṃ prajñāpāramitāṃ likhitvā udgṛhṇāti dhārayati",
  "S06psp_2-3u:1480_1": "vācayati paryavāpnoti yoniśaś ca manasikaroti tāṃ ca likhitāṃ satkaroti gurukaroti",
  "S06psp_2-3u:1480_2": "mānayati pūjayati puṣpadhūpagandhamālyavilepanacūrṇacīvaracchatradhvajapatākābhis,",
  "S06psp_2-3u:1481": "tasya na kutaścid bhayaṃ pratikāṅkṣitavyaṃ. tadyathāpi nāma bhagavan dhanikabhayabhītaḥ puruṣo rājānam upatiṣṭhet,",
  "S06psp_2-3u:1482": "sa rājānaṃ sevamāno yebhya evāsya bhayaṃ bhavati tair eva sevyate na ca tebhyo bibheti. tat kasya hetor?",
  "S06psp_2-3u:1483_0": "evam etat bhagavan balavati niśraye bhayaṃ na bhavati. evam eva bhagavan prajñāpāramitāparibhāvitāni",
  "S06psp_2-3u:1483_1": "tathāgataśarīrāṇi pūjāṃ labhante. tatra bhagavan yathā sa rājā evaṃ prajñāpāramitā draṣṭavyā,",
  "S06psp_2-3u:1484_0": "yathā sa rājaniḥśritaḥ puruṣaḥ pūjāṃ labhate. evam eva tathāgataśarīrāṇi prajñāpāramitāparibhāvitāni",
  "S06psp_2-3u:1484_1": "pūjāṃ labhante. yad api bhagavaṃs tat sarvajñajñānaṃ tad api prajñāpāramitāparibhāvitaṃ veditavyaṃ,",
  "S06psp_2-3u:1485": "tasmāt tayor dvayor bhāgayoḥ sthāpitayoḥ pratyaṃśam imām evāhaṃ prajñārapāmitāṃ parigṛhṇīyāṃ. tat kasya hetor?",
  "S06psp_2-3u:1486": "ato nirjātāni hi tathāgataśarīrāṇi,",
  "S06psp_2-3u:1487": "ato nirjātāni dvātriṃśad mahāpuruṣalakṣaṇāny,",
  "S06psp_2-3u:1488": "ato nirjātāni daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ,",
  "S06psp_2-3u:1489": "ato nirjātā mahāmaitrī mahākaruṇā,",
  "S06psp_2-3u:1490": "ato nirjātāḥ pañca pāramitāḥ pāramitānāmadheyaṃ labhante,",
  "S06psp_2-3u:1491": "ato nirjātā tathāgatasya sarvajñatā.",
  "S06psp_2-3u:1492_0": "yatra bhagavaṃs trisāhasramahāsāhasre lokadhātau sattvā imāṃ prajñāpāramitām udgrahīṣyanti",
  "S06psp_2-3u:1492_1": "dhārayiṣyanti vācayiṣyanti paryavāpsyanti yoniśaś ca manasikariṣyanti tatra teṣāṃ",
  "S06psp_2-3u:1492_2": "sattvānāṃ manuṣyā vā amanuṣyā vā avatāraprekṣiṇo 'vatāragaveṣiṇo 'vatāraṃ na lapsyante,",
  "S06psp_2-3u:1493_0": "sarve ca te sattvā anupūrveṇa parinirvāṇadharmāṇo bhaviṣyanti. evaṃ maharddhikā bhagavann",
  "S06psp_2-3u:1493_1": "iyaṃ prajñāpāramitā. yatra hi nāma bhagavann iyaṃ prajñāpāramitā trisāhasramahāsāhasre",
  "S06psp_2-3u:1493_2": "lokadhātau ye sattvās teṣāṃ buddhakṛtyena pratyupasthitā,",
  "S06psp_2-3u:1494": "buddhotpādo (PSP_2-3:93)",
  "S06psp_2-3u:1495_0": "bhagavaṃs tatra lokadhātau pratikāṅkṣitavyo yatra lokadhātau iyaṃ prajñāpāramitā",
  "S06psp_2-3u:1495_1": "pracariṣyati. tadyathāpi nāma bhagavann anarghaṃ yat maṇiratnaiḥ bhavet tat khalu",
  "S06psp_2-3u:1495_2": "punar mahāmaṇiratnam ebhir eva guṇaiḥ samanvāgataṃ bhavet. yatrayatra tan mahāmaṇiratnaṃ",
  "S06psp_2-3u:1495_3": "sthāpyeta tatratatrāmanuṣyā avatāraṃ na labhante. yatrayatra cāmanuṣyagṛhītaḥ strī",
  "S06psp_2-3u:1495_4": "vā puruṣo vā bhavet tatratatra tan mahāmaṇiratnaṃ praveṣyeta praveśitamātra eva tasmin",
  "S06psp_2-3u:1495_5": "mahāmaṇiratne so 'manuṣyaḥ prakrāmet tasya mahāmaṇiratnasya tejo 'sahamānaḥ. pittena",
  "S06psp_2-3u:1495_6": "vā dahyamāne śarīre tan mahāmaṇiratnaṃ sthāpyeta tad api pittaṃ nigṛhṇīyān na vivardhetopaśāmyeta.",
  "S06psp_2-3u:1495_7": "vātābhibhūte vā śarīre tan mahāmaṇiratnaṃ sthāpyeta tam api vātaṃ nigṛhṇīyāt. śleṣmaṇā",
  "S06psp_2-3u:1495_8": "upastabdhe śarīre tan mahāmaṇiratnaṃ sthāpyeta taṃ sarvaṃ śleṣmāṇaṃ praśamayet. saṃnipātābhibhūte",
  "S06psp_2-3u:1495_9": "vā śarīre tan mahāmaṇiratnaṃ kulaputrasya vā kuladuhitur vā purataḥ sthāpyeta tasyāpi",
  "S06psp_2-3u:1495_10": "sa vyādhir upaśāmyeta. tac ca mahāmaṇiratnaṃ rātrāvabhāsaṃ kuryāt. uṣṇakāle ca vartamāne",
  "S06psp_2-3u:1495_11": "yatra pṛthivīpradeśe tan mahāmaṇiratnaṃ sthāpyeta sa pṛthivīpradeśaḥ śiśiraḥ parivarteta.",
  "S06psp_2-3u:1495_12": "śiśirakāle 'pi vartamāne yatra pṛthivīpradeśe tan mahāmaṇiratnaṃ sthāpyeta sa pṛthivīpradeśo",
  "S06psp_2-3u:1495_13": "gharmaḥ parivarteta. yatra ca tan mahāmaṇiratnaṃ sthāpyeta sa ca pṛthivīpradeśo nātyuṣṇo",
  "S06psp_2-3u:1495_14": "nātiśītaḥ syāt ṛtusukho.",
  "S06psp_2-3u:1496": "yatra pṛthivīpradeśe tan mahāmaṇiratṇaṃ tiṣṭhati tatra pṛthivīpradeśe nāśīviṣā upavicaranti vṛścikādīni vā sarīsṛpāṇi vā,",
  "S06psp_2-3u:1497_0": "yaḥ kaścit kulaputro vā kuladuhitā āśīviṣeṇa daṣṭo bhavet tasyāpi tan mahāmaṇiratnam",
  "S06psp_2-3u:1497_1": "upadarśyeta tasya saha darśanenaiva tad viṣaṃ vigacchet. ebhir evam ādibhir guṇair",
  "S06psp_2-3u:1497_2": "yuktaṃ tat mahāmaṇiratnaṃ bhaved,",
  "S06psp_2-3u:1498": "ye 'pi bhagavan striyo vā puruṣā vā nānāvyādhiparigatā bhavanti teṣām api kāye tan mahāmaṇiratnaṃ sthāpyeta,",
  "S06psp_2-3u:1499": "teṣām api sarve te vyādhaya upaśamaṃ gaccheyuḥ. yatrāpi bhagavann udake tan mahāmaṇiratnaṃ sthāpyeta tad api sarvam (PSP_2-3:94)",
  "S06psp_2-3u:1500_0": "udakaṃ svavarṇasadṛśaṃ kuryāt. saced bhagavaṃs tan mahāmaṇiratnaṃ nīlena vāsasā pariveṣṭya",
  "S06psp_2-3u:1500_1": "udake prakṣipet tad udakaṃ nīlaṃ kuryāt. sacet pītakena sacel lohitakena vastreṇa",
  "S06psp_2-3u:1500_2": "saced māñjiṣṭhavarṇena sacet sphaṭikavarṇena vastreṇa tan mahāmaṇiratnaṃ baddhvā",
  "S06psp_2-3u:1500_3": "udake prakṣipyeta tad varṇam udakaṃ bhavet. nānāraṅgaraktair api vastrais tan mahāmaṇiratnaṃ",
  "S06psp_2-3u:1500_4": "baddhvā udake prakṣipyeta tad udakaṃ nānāvarṇaṃ kuryāt. yatra ca bhagavann udake",
  "S06psp_2-3u:1500_5": "kaluṣe tan mahāmaṇiratnaṃ sthāpyeta tat sarvam udakaṃ prasādayed ebhir evam ādibhir",
  "S06psp_2-3u:1500_6": "guṇaiḥ samupetaṃ tan mahāmaṇiratnaṃ bhavet.",
  "S06psp_2-3u:1501": "atha khalv āyuṣmān ānandaḥ śakraṃ devānām indram etad avocat:",
  "S06psp_2-3u:1502": "tat kiṃ manyase?",
  "S06psp_2-3u:1503": "kauśika divyaṃ tan mahāmaṇiratnam utāho jāmbūdvīpakānāṃ manuṣyāṇām etad mahāmaṇiratnaṃ vidyate.",
  "S06psp_2-3u:1504": "śakra āha: divyaṃ tad bhadanta mahāmaṇiratnaṃ,",
  "S06psp_2-3u:1505": "yāni jāmbūdvīpakānāṃ manuṣyāṇāṃ maṇiratnāni tāni parīttāni gurūṇi ca,",
  "S06psp_2-3u:1506": "yāni punar divyāni tāni mahānti laghūni ca,",
  "S06psp_2-3u:1507_0": "tair ākārais tathā suparipūrṇāni jāmbūdvīpakānāṃ manuṣyāṇāṃ maṇiratnāni yathā na",
  "S06psp_2-3u:1507_1": "suparipūrṇāni punar jāmbūdvīpakāni maṇiratnāni divyānāṃ maṇiratnānāṃ saṃkhyām api",
  "S06psp_2-3u:1507_2": "nopayānti kalām api gaṇanām apy upamām apy upaniśām api nopayānti. tat khalu mahāmaṇiratnaṃ",
  "S06psp_2-3u:1507_3": "yasmin karaṇḍake tiṣṭhati yadā tan mahāmaṇiratnaṃ tasmāt karaṇḍakād utkṣiptaṃ bhavati",
  "S06psp_2-3u:1507_4": "spṛhaṇīyaḥ sa karaṇḍako bhavati,",
  "S06psp_2-3u:1508": "atra tan mahāmaṇiratnaṃ sthitam abhūd iti.",
  "S06psp_2-3u:1509_0": "evam etad bhadantānanda yatreyaṃ prajñāpāramitā pṛthivīpradeśe pracariṣyati na tatra",
  "S06psp_2-3u:1509_1": "kulaputrāṇāṃ kuladuhitṛṇāṃ vā kāyikā vā caitasikā vā duḥkhopadravā manuṣyakṛtā vā",
  "S06psp_2-3u:1509_2": "amanuṣyakṛtā vā bhaviṣyanti. mahāmaṇiratnam iti prajñāpāramitāyā etad adhivacanaṃ",
  "S06psp_2-3u:1509_3": "sarvajñajñānasya ca. kiyantaḥ śakyāḥ prajñāpāramitāyā guṇāḥ?",
  "S06psp_2-3u:1510_0": "parikīrtayitum aprameyā hi prajñāpāramitāyā guṇāḥ. evaṃ dhyānapāramitāyā vīryapāramitāyā",
  "S06psp_2-3u:1510_1": "kṣāntipāramitāyā śīlapāramitāyā dānapāramitāyā adhyātmaśūnyatāyā yāvad abhāvasvabhāvaśūnyatāyāḥ",
  "S06psp_2-3u:1510_2": "smṛtyupasthānāṃ samyakprahāṇānām ṛddhipādānām indriyāṇāṃ balānāṃ bodhyaṅgānām āryāṣṭāṅgasya (PSP_2-3:95)",
  "S06psp_2-3u:1511_0": "mārgasyāpramāṇadhyānārūpyasamāpattīnāṃ caturṇām āryasatyānām aṣṭānāṃ vimokṣāṇāṃ navānupūrvavihārasamāpattīnāṃ",
  "S06psp_2-3u:1511_1": "ṣaṇṇām abhijñānāṃ sarvasamādhīnāṃ sarvadhāraṇīmukhānāṃ daśānāṃ tathāgatabalānāṃ caturṇāṃ",
  "S06psp_2-3u:1511_2": "vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ sarvajñajñānasyāpi",
  "S06psp_2-3u:1511_3": "dharmadhātor api dharmaniyāmatāyās tathatāyā bhūtakoṭer acintyadhātoḥ sarvajñajñānasyaite",
  "S06psp_2-3u:1511_4": "guṇā yena parinirvṛtasyāpi tathāgatasya śarīrāṇi pūjāṃ labhante. sarvajñajñānasya",
  "S06psp_2-3u:1511_5": "sarvavāsanānusaṃdhikleśaprahāṇasya sadopekṣāvihāritāyā asaṃpramuṣitadharmatāyā eṣāṃ",
  "S06psp_2-3u:1511_6": "tathāgataśarirāṇi bhājanabhūtāny abhūvaṃs tenaitāni tathāgataśarīrāṇi pūjāṃ labhante.",
  "S06psp_2-3u:1512": "iti parārthādhimuktimadhyādhimātrā",
  "S06psp_2-3u:1513": "atha khalu śakro devānām indro bhagavantam etad avocat:",
  "S06psp_2-3u:1514": "ratnapāramitāyā bhagavann imāni tathāgataśarīrāṇi bhājanam abhūt. asaṃkleśāvyavadānapāramitāyā anutpādānirodhapāramitāyā anāgatipāramitāyā imāni tathāgataśarīrāṇi bhājanaṃ,",
  "S06psp_2-3u:1515": "dharmatāpāramitāyās tathāgataśarīrāṇi bhājanaṃ,",
  "S06psp_2-3u:1516": "dharmatāparibhāvitāni tathāgataśarīrāṇi pūjāṃ labhante.",
  "S06psp_2-3u:1517": "punar aparaṃ bhagavaṃs tiṣṭhatu trisāhasramahāsāhasro lokadhātus tathāgataśarīrāṇāṃ paripūrṇaś cūḍikābaddhaḥ,",
  "S06psp_2-3u:1518": "saced bhagavan gaṅgānadīvālukopamā lokadhātavas tathāgataśarīrāṇāṃ paripūrṇāś cūḍikābaddhā bhaveyur,",
  "S06psp_2-3u:1519": "iyaṃ ca prajñāpāramitā pustakalikhitāṃ kṛtvā upanāmyeta,",
  "S06psp_2-3u:1520": "tayor ahaṃ bhagavan dvayor bhāgayoḥ sthāpitayor imām eva prajñāpāramitām udgṛhṇīyāṃ. tat kasya hetor?",
  "S06psp_2-3u:1521": "ato nirjātāni hi tathāgataśarīrāṇi prajñāpāramitāparibhāvitāni pūjāṃ labhante.",
  "S06psp_2-3u:1522_0": "yaḥ punar bhagavan kulaputro vā kuladuhitā vā tathāgataśarīrāṇi satkuryād gurukuryāt",
  "S06psp_2-3u:1522_1": "mānayet pūjayet sa tasya kuśalamūlasya parittīkṛtāni divyāni mānuṣyakāṇi ca sukhāni",
  "S06psp_2-3u:1522_2": "pratyanubhūya kṣatriyamahāśālakuleṣu vā brāhmaṇamahāśālakuleṣu vā gṛhapatimahāśālakuleṣu",
  "S06psp_2-3u:1522_3": "vā cāturmahārājakāyikeṣu vā trāyastriṃśeṣu yāmeṣu tuṣiteṣu nirmāṇaratiṣu paranirmitavaśavartiṣu",
  "S06psp_2-3u:1522_4": "deveṣu sukhaṃ pratyanubhūya tena kuśalamūlena duḥkhasyāntaṃ kariṣyati.",
  "S06psp_2-3u:1523": "tasya khalu punaḥ kulaputrasya vā kuladuhitur vā imāṃ prajñāpāramitām udgṛhṇato dhārayato vācayataḥ paryavāpnuvato yoniśaś ca manasikurvato dhyānapāramitā (PSP_2-3:96)",
  "S06psp_2-3u:1524_0": "paripūryate dhyānapāramitā paripūrṇā vīryapāramitā paripūryate vīryapāramitā paripūrṇā",
  "S06psp_2-3u:1524_1": "kṣāntipāramitā paripūryate kṣāntipāramitā paripurṇā śīlaparamitā paripūryate śīlapāramitā",
  "S06psp_2-3u:1524_2": "paripūrṇā dānapāramitā paripūryate dānapāramitā paripūrṇā. evaṃ saptatriṃśadbodhipakṣyā",
  "S06psp_2-3u:1524_3": "dharmā yāvad aṣṭādaśāveṇikā buddhadharmāḥ paripūryante,",
  "S06psp_2-3u:1525": "so 'tikramya śrāvakapratyekabuddhabhūmiṃ bodhisattvaniyāmam avakramya bodhisattvābhijñāḥ pratilabhya buddhakṣetreṇa buddhakṣetraṃ saṃkramiṣyati,",
  "S06psp_2-3u:1526": "samacintyātmabhāvān pratigṛhīṣyati,",
  "S06psp_2-3u:1527_0": "yair ātmabhāvaiḥ sattvān paripācayiṣyati. yadi vā cakravartyātmabhāvaṃ paigṛhya kṣatriya",
  "S06psp_2-3u:1527_1": "mahāśālakulātmabhāvaṃ parigṛhya brāhmaṇa mahāśālakulātmabhāvaṃ parigṛhya gṛhapatimahāśālakulātmabhāvaṃ",
  "S06psp_2-3u:1527_2": "parigṛhya sattvān paripācayiṣyati. tasmād bhagavan na me tathāgataśarīreṣv agauravam",
  "S06psp_2-3u:1527_3": "eva me bhagavan nāpi na grahītukāmaḥ. api tu khalu punaḥ prajñāpāramitayā satkṛtayā",
  "S06psp_2-3u:1527_4": "gurukṛtayā mānitayā pūjitayā tathāgataśarīrāṇy api satkṛtāni bhavanti gurukṛtāni",
  "S06psp_2-3u:1527_5": "mānitāni pūjitāni bhavanti.",
  "S06psp_2-3u:1528_0": "punar aparaṃ bhagavan ye daśasu dikṣu tathāgatā arhantaḥ samyaksaṃbuddhā asaṃkhyeyeṣv",
  "S06psp_2-3u:1528_1": "aprameyeṣu lokadhātuṣu tiṣṭhanti dhriyante yāpayanti dharmaṃ ca deśayanti. tāṃś ca",
  "S06psp_2-3u:1528_2": "dharmakāyena ca rūpakāyena ca draṣṭukāmena iyam eva prajñāpāramitā śrotavyodgrahītavyā",
  "S06psp_2-3u:1528_3": "dhārayitavyā vācayitavyā paryavāptavyā parebhyaś ca vistareṇa saṃprakāśayitavyā yoniśaś",
  "S06psp_2-3u:1528_4": "ca manasikartavyā. sacet kulaputro vā kuladuhitā vā tān daśasu dikṣu tathāgatān arhataḥ",
  "S06psp_2-3u:1528_5": "samyaksaṃbuddhān icched draṣṭuṃ,",
  "S06psp_2-3u:1529": "tena kulaputreṇa vā kuladuhitrā vā prajñāpāramitāyāṃ caratā buddhānusmṛtir bhāvayitavyā.",
  "S06psp_2-3u:1530": "dharmatayā dve ime bhagavatāṃ dharmate. katame dve?",
  "S06psp_2-3u:1531": "yad uta saṃskṛtadharmatā cāsaṃskṛtadharmatā ca.",
  "S06psp_2-3u:1532": "tatra bhagavan katamā saṃskṛtadharmatā?",
  "S06psp_2-3u:1533_0": "yad utādhyātmaśūnyatājñānaṃ bahirdhāśūnyatājñānam adhyātmabahirdhāśūnyatājñānaṃ yāvad",
  "S06psp_2-3u:1533_1": "abhāvasvabhāvaśūnyatājñānaṃ saptatriṃśadbodhipakṣyeṣu dharmeṣu yad āryasatyeṣu yad",
  "S06psp_2-3u:1533_2": "apramāṇadhyānārūpyasamāpattiṣu yad daśasu tathāgatabaleṣu jñānaṃ,",
  "S06psp_2-3u:1534": "yac caturṣu vaiśāradyeṣu catasṛṣu pratisaṃvitsv aṣṭādaśāveṇikeṣu buddhadharmeṣu (PSP_2-3:97)",
  "S06psp_2-3u:1535": "jñānaṃ, yat kuśalamūleṣu sāsravānāsraveṣu sāvadyānavadyeṣu laukikalokottareṣu saṃkleśavyavadānadharmeṣu jñānam iyam ucyate saṃskṛtadharmatā.",
  "S06psp_2-3u:1536": "tatra katamā asaṃskṛtadharmā ucyate?",
  "S06psp_2-3u:1537": "yasya dharmasya notpādo na nirodho na sthitir nāsthiḥ,",
  "S06psp_2-3u:1538": "nānyathātvaṃ na saṃkleśo na vyavadānaṃ na hānir na vṛddhiḥ,",
  "S06psp_2-3u:1539": "yāvat sarvadharmāṇām abhāvasvabhāvatā. katamā sarvadharmāṇām abhāvasvabhāvatā?",
  "S06psp_2-3u:1540_0": "yā adhyātmaśūnyatā bahirdhāśūnyatā adhyātmabahirdhāśūnyatā śūnyatāśūnyatā mahāśūnyatā",
  "S06psp_2-3u:1540_1": "paramārthaśūnyatā saṃskṛtaśūnyatā asaṃskṛtaśūnyatā atyantaśūnyatā anavarāgraśūnyatā",
  "S06psp_2-3u:1540_2": "anavakāraśūnyatā prakṛtiśūnyatā sarvadharmaśūnyatā svalakṣaṇaśūnyatā anupalambhaśūnyatā",
  "S06psp_2-3u:1540_3": "abhāvaśūnyatā svabhāvaśūnyatā abhāvasvabhāvaśūnyatā parabhāvaśūnyatā. yat sarvadharmāṇāṃ",
  "S06psp_2-3u:1540_4": "prakṛtiśūnyatātvam anupalambho yāvad yā sarvadharmāṇāṃ nirabhilapyatā apravyāhāratā",
  "S06psp_2-3u:1540_5": "iyam ucyate asaṃskṛtadharmatā.",
  "S06psp_2-3u:1541": "iti parārthādhimuktir adhimātramṛddhī",
  "S06psp_2-3u:1542": "atha khalu bhagavān sakraṃ devānām indram etad avocat:",
  "S06psp_2-3u:1543_0": "evam etat kauśikaivam etat. ye 'pi te 'bhūvann atīte 'dhvani tathāgatā arhantaḥ samyaksaṃbuddhās",
  "S06psp_2-3u:1543_1": "te 'pīmām eva prajñāpāramitām āgamyānuttarāṃ samyaksaṃbodhim abhisaṃbuddhāḥ. ye 'pi",
  "S06psp_2-3u:1543_2": "te bhaviṣyanty anāgate 'dhvani tathāgatā arhantaḥ samyaksaṃbuddhās te 'pīmām eva",
  "S06psp_2-3u:1543_3": "prajñāpāramitām āgamyānuttarāṃ samyaksaṃbodhim abhisaṃbhotsyante. ye 'py etarhi daśadiglokadhātuṣu",
  "S06psp_2-3u:1543_4": "tathāgatā arhantaḥ samyaksaṃbuddhās tiṣṭhanti dhriyante yāpayanti dharmaṃ ca deśayanti",
  "S06psp_2-3u:1543_5": "te 'pīmām eva prajñāpāramitām āgamyānuttarāṃ samyaksaṃbodhim abhisaṃbuddhāḥ. ye 'pi",
  "S06psp_2-3u:1543_6": "te 'bhūvann atītānāgatāḥ śrāvakā ye ca pratyekabuddhās te 'pīmām eva prajñāpāramitām",
  "S06psp_2-3u:1543_7": "āgamyānuttarāṃ samyaksaṃbodhim abhisaṃbuddhā abhisaṃbhotsyante,",
  "S06psp_2-3u:1544": "ye 'pi srotaāpattiphalaṃ prāpsyante prāpnuvanti ca,",
  "S06psp_2-3u:1545": "ye 'pi sakṛdāgāmiphalam anāgāmiphalam arhattvaṃ prāpsyante prāpnuvanti ca. ye 'pi te daśadiśi loke 'saṃkhyeyeṣu lokadhātuṣu śrāvakā,",
  "S06psp_2-3u:1546": "ye ca pratyekabuddhās tiṣṭhanti dhriyante yāpayanti te 'pīmām eva prajñāpāramitām āgamya śrāvakabodhipratyekabodhiprāptās. tat kasya hetos? tathā hy (PSP_2-3:98)",
  "S06psp_2-3u:1547": "atra prajñāpāramitāyāṃ trīṇi yānāni vistareṇopadiṣṭāni,",
  "S06psp_2-3u:1548_0": "tāni punar animittayogenānutpādānirodhayogenāsaṃkleśāvyavadānayogenānabhisaṃskārayogenānāyūhāniryūhayogenānutkṣepāprakṣepayogenānudgrahānutsargayogena.",
  "S06psp_2-3u:1548_1": "tat punar lokavyavahāreṇa na punaḥ paramārthena. tat kasya hetor?",
  "S06psp_2-3u:1549_0": "na hi prajñāpāramitāyām apāraṃ vā pāraṃ vā sthalaṃ vā nimnaṃ vā samaṃ vā viṣamaṃ",
  "S06psp_2-3u:1549_1": "vā nimittaṃ vā animittaṃ vā laukikaṃ vā lokottaraṃ vā saṃskṛtaṃ vā asaṃskṛtaṃ vā",
  "S06psp_2-3u:1549_2": "kuśalaṃ vā akuśalaṃ vā atītaṃ vā anāgataṃ vā pratyutpannaṃ vā prajñāyate. na ca kauśika",
  "S06psp_2-3u:1549_3": "prajñāpāramitā kasyacid dharmasya pradāyikā na pratyekabuddhadharmāṇāṃ nārhatvadharmāṇāṃ pradāyikā.",
  "S06psp_2-3u:1550": "iti parārthādhimuktir adhimātramadhyā",
  "S06psp_2-3u:1551_0": "śakra āha: mahāpāramiteyaṃ bhagavan yad uta prajñāpāramitā. atra hi bhagavan bodhisattvā",
  "S06psp_2-3u:1551_1": "mahāsattvāḥ prajñāpāramitāyāṃ carantaḥ sarvasattvacittacaritāni prajānanti na ca",
  "S06psp_2-3u:1551_2": "sattvam upalabhante,",
  "S06psp_2-3u:1552": "na jīvaṃ na poṣaṃ na puruṣaṃ na manujaṃ na mānavaṃ na kārakaṃ na vedakaṃ na jānakaṃ na paśyakam upalabhante. na rūpam upalabhante,",
  "S06psp_2-3u:1553": "na vedanāṃ na saṃjñāṃ na saṃskārān na vijñānam upalabhante. na pṛthivīdhātum upalabhante,",
  "S06psp_2-3u:1554": "nābdhātuṃ na tejodhātuṃ na vāyudhātuṃ nākāśadhātuṃ na vijñānadhātum upalabhante. na cakṣur upalabhante,",
  "S06psp_2-3u:1555": "na rūpam upalabhante,",
  "S06psp_2-3u:1556": "na cakṣurvijñānam upalabhante,",
  "S06psp_2-3u:1557": "na cakṣuḥsaṃsparśam upalabhante,",
  "S06psp_2-3u:1558_0": "yad api tac cakṣūrūpasaṃsparśapratyayād utpadyate vedayitaṃ sukhaṃ vā duḥkhaṃ vā",
  "S06psp_2-3u:1558_1": "aduḥkhāsukhaṃ vā tad api nopalabhante. evaṃ śrotraṃ ghrāṇaṃ jihvāṃ kāyaṃ mano nopalabhante.",
  "S06psp_2-3u:1558_2": "śabdagandharasaspraṣṭavyadharmān nopalabhante. śrotravijñānaṃ yāvan manovijñānaṃ,",
  "S06psp_2-3u:1559_0": "śrotrasaṃsparśaṃ yāvan manaḥsaṃsparśaṃ nopalabhante yāvad yad api tan manodharmasaṃsparśapratyayād",
  "S06psp_2-3u:1559_1": "utpadyate vedayitaṃ sukhaṃ vā duḥkhaṃ vā aduḥkhāsukhaṃ vā tad api nopalabhante. smṛtyupasthānāninopalabhante.",
  "S06psp_2-3u:1559_2": "samyakprahāṇarddhipādendriyabalabodhyaṅgamārgān nopalabhante. apramāṇadhyānārūpyasamāpattīr",
  "S06psp_2-3u:1559_3": "nopalabhante. nāryasatyāni nāṣṭavimokṣān na navānupūrvavihārasamāpattīr na ṣaḍabhijñā",
  "S06psp_2-3u:1559_4": "upalabhante. (PSP_2-3:99)",
  "S06psp_2-3u:1560": "na daśatathāgatabalāni na vaiśāradyāni na pratisaṃvido nāṣṭādaśāveṇikān buddhadharmān upalabhante. nādhyātmaśūnyatām upalabhante,",
  "S06psp_2-3u:1561_0": "na bahirdhāśūnyatāṃ nādhyātmabahirdhāśūnyatāṃ yāvan nābhāvasvabhāvaśūnyatām upalabhante.",
  "S06psp_2-3u:1561_1": "na samādhīn na dhāraṇīmukhāny upalabhante. na śūnyatānimittāpraṇihitāny upalabhante.",
  "S06psp_2-3u:1561_2": "na bodhiṃ na buddhaṃ na buddhadharmān upalabhante. na hi prajñāpāramitā upalambhayogena",
  "S06psp_2-3u:1561_3": "pratyupasthitā. tat kasya hetos?",
  "S06psp_2-3u:1562": "tathā hi svabhāvo na saṃvidyate nopalabhyate,",
  "S06psp_2-3u:1563": "yenopalabhyeta yad upalabhyeta yatra copalabhyeta.",
  "S06psp_2-3u:1564": "bhagavān āha:",
  "S06psp_2-3u:1565": "evam etat kauśikaivam etat,",
  "S06psp_2-3u:1566": "tathā hi kauśika bodhisattvo mahāsattvo 'nupalambhayogena prajñāpāramitāyāṃ caran bodhim api nopalabhate prāg eva bodhisattvadharmān.",
  "S06psp_2-3u:1567": "śakra āha: kiṃ punar bhagavan bodhisattvo mahāsattvaḥ prajñāpāramitāyām eva carati nānyāsu pāramitāsu?",
  "S06psp_2-3u:1568": "bhagavān āha:",
  "S06psp_2-3u:1569_0": "sarvāsu kauśika pāramitāsu bodhisattvo mahāsattvaś carati na kevalaṃ prajñāpāramitāyāṃ.",
  "S06psp_2-3u:1569_1": "tac cānupalambhayogena sa dānapāramitāṃ nopalabhate dāyakam api nopalabhate pratigrāhakam api nopalabhate,",
  "S06psp_2-3u:1570": "śīlapāramitāṃ nopalabhate śīlavantam api nopalabhate dauḥśīlyam api nopalabhate,",
  "S06psp_2-3u:1571": "kṣāntipāramitāṃ nopalabhate kṣamiṇam api nopalabhate kṣamyam api nopalabhate vīryapāramitāṃ nopalabhate kartavyam api nopalabhate kāyacittam api nopalabhate,",
  "S06psp_2-3u:1572": "dhyānapāramitāṃ nopalabhate cittam api nopalabhate samādhim api nopalabhate,",
  "S06psp_2-3u:1573_0": "prajñāpāramitāṃ nopalabhate prajñāvantam api nopalabhate prajñayam api nopalabhate.",
  "S06psp_2-3u:1573_1": "api tu khalu punaḥ kauśika prajñāpāramitā pūrvaṃgamā nāyikā bodhisattvasya mahāsattvasya",
  "S06psp_2-3u:1573_2": "dānaṃ dadataḥ. prajñāpāramitā pūrvaṃgamā bodhisattvasya mahāsattvasya śīlaṃ rakṣataḥ",
  "S06psp_2-3u:1573_3": "kṣāntiṃ bhāvayato vīryam ārambhamāṇasya dhyānaṃ samāpadyamānasya dharmān vibhāvayato",
  "S06psp_2-3u:1573_4": "bodhisattvasya mahāsattvasya prajñāpāramitā pūrvaṃgamā nāyikā sarvadharmāṇām anupalambhayogena.",
  "S06psp_2-3u:1573_5": "evaṃ vyastasamastānāṃ skandhadhātvāyatanapratītyasamutpādāṅgānām anupalambhayogena.",
  "S06psp_2-3u:1573_6": "saptatriṃśatāṃ (PSP_2-3:100)",
  "S06psp_2-3u:1574_0": "bodhipakṣyāṇāṃ dharmāṇām anupalanibhayogena. āryasatyānām apramāṇadhyānārūpyasamāpattīnām",
  "S06psp_2-3u:1574_1": "anupalambhayogena. aṣṭānāṃ vimokṣāṇāṃ navānupūrvavihārasamāpattīnāṃ śūnyatānimittāpraṇihitānāṃ",
  "S06psp_2-3u:1574_2": "ṣaṇṇām abhijñānām anupalambhayogena. daśānāṃ tathāgatabalānāṃ caturṇāṃ vaiśāradyānāṃ",
  "S06psp_2-3u:1574_3": "catasṛṇāṃ pratisaṃvidām aṣṭādaśānām āveṇikānāṃ buddhadharmāṇām anupalambhayogena.",
  "S06psp_2-3u:1574_4": "sarvaśūnyatānāṃ sarvasamādhīnāṃ sarvadhāraṇīmukhānām anupalambhayogena. sarvajñatāyā",
  "S06psp_2-3u:1574_5": "anupalambhayogena yāvat sarvadharmāṇām anupalambhayogena. tadyathāpi nāma kauśika",
  "S06psp_2-3u:1574_6": "jāmbūdvīpakānāṃ vṛkṣāṇāṃ nānāpatrapalāśānāṃ nānāpuṣpaphalānāṃ nānārohasaṃsthānapariṇāhānāṃ",
  "S06psp_2-3u:1574_7": "na ca teṣāṃ vṛkṣāṇāṃ cchāyāyā viśeṣo vā nānākaraṇaṃ copalabhyate,",
  "S06psp_2-3u:1575_0": "api tu cchāyā cchāyeti saṃkhyāṃ gacchati. evam eva kauśika pañcānāṃ pāramitānāṃ prajñāpāramitāparigṛhītānāṃ",
  "S06psp_2-3u:1575_1": "sarvajñātāpariṇāmitānāṃ na viśeṣo na nānākaraṇam upalabhyate 'nupalambhayogena.",
  "S06psp_2-3u:1576": "iti parārthādhimuktir adhimātrādhimātrety ukto adhimuktimanaskāraḥ guṇaparikīrtanaparivarto nāma caturthaḥ",
  "S06psp_2-3u:1577": "śakra āha: mahāguṇasamanvāgatā bhagavann iyaṃ prajñāpāramitā,",
  "S06psp_2-3u:1578_0": "sarvaguṇaparipūraṇī aprameyaguṇasamanvāgatā acintyaguṇasamanvāgatā atulyaguṇasamanvāgatā",
  "S06psp_2-3u:1578_1": "aparimāṇaguṇasamanvāgatā aparyantaguṇasamanvāgateyaṃ bhagavan prajñāpāramitā. yaḥ",
  "S06psp_2-3u:1578_2": "kaścid bhagavan kulaputro vā kuladuhitā vā imāṃ prajñāpāramitāṃ pustakalikhitām api",
  "S06psp_2-3u:1578_3": "kṛtvā dhārayiṣyati vācayiṣyati paryavāpsyati,",
  "S06psp_2-3u:1579": "tāṃ ca satkariṣyati gurukariṣyati mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhir yathopadiṣṭāṃ ca prajñāpāramitāṃ yoniśo manasikuryād,",
  "S06psp_2-3u:1580": "yaś ca kulaputro vā kuladuhitā vā imāṃ prajñāpāramitāṃ pustakalikhitāṃ kṛtvā parasmai dadyāt,",
  "S06psp_2-3u:1581": "kataras tayor bahutaraṃ puṇyaṃ prasavet?",
  "S06psp_2-3u:1582": "bhagavān āha:",
  "S06psp_2-3u:1583": "tena hi kauśika tvām evātra pratiprakṣyāmi yathā te kṣamate tathā vyākuryāḥ. tat kiṃ manyase?",
  "S06psp_2-3u:1584": "kauśika, yaḥ kaścit kulaputro vā kuladuhitā vā tathāgataśarīrāṇi satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ,",
  "S06psp_2-3u:1585": "yaś ca kulaputro vā kuladuhitā vā sarṣapaphalamātrakaṃ tathāgataśarīraṃ parasmai dadyāt saṃvibhāgaṃ kuryāt,",
  "S06psp_2-3u:1586": "so 'pi kulaputro vā kuladuhitā vā tat sarṣapaphalamātrakaṃ (PSP_2-3:101)",
  "S06psp_2-3u:1587": "tathāgataśarīraṃ satkuryād gurukuryād mānayet pājayet puṣpadhūpagandhamālyavilepanacūrṇacīvaracchatradhvajapatākābhiḥ,",
  "S06psp_2-3u:1588": "kataras tayor bahutaraṃ puṇyaṃ prasavet?",
  "S06psp_2-3u:1589": "śakra āha: yathāhaṃ bhagavan bhagavato bhāṣitasyārtham ājāneyāyaṃ kulaputro vā kuladuhitā vā tathāgataśarīrāṇi svayaṃ satkuryād gurukuryād mānayet pūjayed arcayed apacāyeta,",
  "S06psp_2-3u:1590_0": "so 'pi sarṣapaphalamātrakaṃ tathāgataśarīraṃ parasmai dādyād ayam eva tato bahutaraṃ",
  "S06psp_2-3u:1590_1": "puṇyaṃ prasavet. evam arthavaśaṃ saṃpaśyamānena tathāgatena vajropamaṃ samādhiṃ samāpadya",
  "S06psp_2-3u:1590_2": "ātmabhāvaṃ vajropamaṃ bhittvā tathāgataśarīrāṇy adhiṣṭhitāni mahākaruṇāṃ saṃjanaya",
  "S06psp_2-3u:1590_3": "sattvakāye tathāgatadhātuvainayikānāṃ sattvānām. tat kasya hetor?",
  "S06psp_2-3u:1591_0": "ye kecid bhagavan tathāgatasya parinirvṛttasyāntaśaḥ sarṣapaphalamātrakam api dhātuṃ",
  "S06psp_2-3u:1591_1": "pūjayiṣyanti sarveṣāṃ teṣāṃ na śakyaṃ tasya kuśalamūlasya paryanto 'dhigantuṃ yāvat parinirvāṇam iti.",
  "S06psp_2-3u:1592": "bhagavān āha:",
  "S06psp_2-3u:1593_0": "evam etat kauśikaivam etat. yaḥ kaścit kulaputro vā kuladuhitā vā imāṃ prajñāpāramitāṃ",
  "S06psp_2-3u:1593_1": "satkariṣyati gurukariṣyati mānayiṣyati pūjayiṣyaty arcayiṣyaty apacāyiṣyate puṣpadhūpagandhamālyavilepanacūrṇacīvaracchatradhvajapatākābhiḥ,",
  "S06psp_2-3u:1594": "parasmai ca likhitvā dadyād evaṃ kulaputro vā kuladuhitā vā bahutaraṃ puṇyaṃ prasavati. iti prathamā stutimātra",
  "S06psp_2-3u:1595_0": "punar aparaṃ kauśika yaḥ kulaputro vā kuladuhitā vā imāṃ prajñāpāramitāṃ yathopadiṣṭāṃ",
  "S06psp_2-3u:1595_1": "parebhyo gatvā ācakṣīta deśayet prakāśayed vibhajed uttānīkuryād ayaṃ sa kulaputro",
  "S06psp_2-3u:1595_2": "vā kuladuhitā vā tataḥ pūrvakāt kulaputrād vā kuladuhitur vā bahutaraṃ puṇyaṃ prasavati.",
  "S06psp_2-3u:1595_3": "śāsteti vā pratikāṃkṣitavyaḥ,",
  "S06psp_2-3u:1596": "anyatarānyataro vā gurusthānīyaḥ sabrahmacārī. tat kasya hetor?",
  "S06psp_2-3u:1597": "eṣa evātra śāstā draṣṭavyo yeyaṃ prajñāpāramitā na hy anyaḥ śāstā anyā prajñāpāramitā,",
  "S06psp_2-3u:1598": "prajñāpāramitaiva śāstā,",
  "S06psp_2-3u:1599": "śāstaiva prajñāpāramitā. tat kasya hetor?",
  "S06psp_2-3u:1600": "atra hi prajñāpāramitāyāṃ śikṣitvā kulaputrāḥ kuladuhitaro vā atītānāgatapratyutpannās tathāgatā arhantaḥ samyaksaṃbuddhā loke prādurbhūtāḥ,",
  "S06psp_2-3u:1601": "ye 'pi te 'bhijñāḥ sabrahmacāriṇo 'nyatarānyatare 'vinivartanīyatve sthitās,",
  "S06psp_2-3u:1602": "te 'pi bodhisattvā mahāsattvā ihaiva prajñāpāramitāyāṃ śikṣamāṇā anuttarāṃ samyaksaṃbodhim (PSP_2-3:102)",
  "S06psp_2-3u:1603": "abhisaṃbuddhāḥ. atraiva kauśika prajñāpāramitāyāṃ śrāvakāḥ śikṣitāḥ,",
  "S06psp_2-3u:1604": "arhanto 'rhattvaṃ prāptāḥ,",
  "S06psp_2-3u:1605": "pratyekabuddhāḥ pratyekabodhiṃ prāptā,",
  "S06psp_2-3u:1606_0": "bodhisattvā bodhisattvaniyāmam avakrāmanti avakrāntāś ca avakramiṣyanti ca. tasmāt",
  "S06psp_2-3u:1606_1": "tarhi kauśika kulaputreṇa vā kuladuhitrā vā tathāgatān arhataḥ samyaksaṃbuddhān saṃmukhaṃ",
  "S06psp_2-3u:1606_2": "satkartukāmena gurukartukāmena mānayitukāmena pūjayitukāmena puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_2-3u:1606_3": "iyam eva prajñāpāramitā pustakalikhitā satkartavyā gurukartavyā mānayitavyā pūjayitavyā",
  "S06psp_2-3u:1606_4": "puṣpadhūpagandhamālyavilepanacūrṇacīvaracchatra dhvajapatākābhiḥ. imam api cārthavaśaṃ",
  "S06psp_2-3u:1606_5": "saṃpaśyamānasya mamānuttarāṃ samyaksaṃbodhim abhisaṃbudhasyaitad abhūt;",
  "S06psp_2-3u:1607_0": "kan nv ahaṃ dharmam upaniśritya vihareyaṃ satkuryāṃ gurukuryāṃ mānayeyaṃ pūjayeyam",
  "S06psp_2-3u:1607_1": "iti. so 'haṃ kauśika yadā nādrākṣaṃ sadevake loke sabrahmake samārake saśramaṇabrāhmaṇikāyāṃ",
  "S06psp_2-3u:1607_2": "prajāyāṃ sadevamānuṣāsurāyāṃ sadṛśam. tasya me sadṛśaṃ samanupaśyamānasya etad abhūt;",
  "S06psp_2-3u:1608": "yan nūnam ahaṃ ya eva mayā dharmābhisaṃbuddhas tam eva dharmaṃ satkuryāṃ gurukuryāṃ mānayeyaṃ pūjayeyam iti,",
  "S06psp_2-3u:1609_0": "dharmam eva copaniśrāya vihareyam iti. ayam eva kauśika saddharmo yeyaṃ prajñāpāramitā.",
  "S06psp_2-3u:1609_1": "aham eva kauśika imāṃ prajñāpāramitāṃ satkaromi gurukaromi mānayāmi pūjayāmi satkṛtya",
  "S06psp_2-3u:1609_2": "gurukṛtya mānayitvā pūjayitvā upaniśrāya ca viharāmi. kiṃ vā punaḥ kauśika kulaputreṇa",
  "S06psp_2-3u:1609_3": "vā kuladuhitrā vā anuttarāṃ samyaksaṃbodhim abhisaṃboddhukāmena iyam eva prajñāpāramitā",
  "S06psp_2-3u:1609_4": "na satkartavyā na gurukartavyā na mānayitavyā na pūjayitavyā puṣpadhūpagandhamālyavilepanacūrṇacīvaracchatradhvajapatākābhiḥ. tat kasya hetos?",
  "S06psp_2-3u:1610_0": "tathā hi śrāvakapratyekabuddhayānikaiḥ kulaputrair vā kuladuhitṛbhir vā iyam eva",
  "S06psp_2-3u:1610_1": "prajñāpāramitā satkartavyā gurukartavyā mānayitavyā pūjayitavyā puṣpadhūpagandhamālyavilepanacūrṇacīvracchatradhvajapatākābhiḥ. tat kasya hetoḥ?",
  "S06psp_2-3u:1611": "prajñāpāramitānirjātā hi bodhisattvā,",
  "S06psp_2-3u:1612": "bodhisattvanirjātāś ca tathāgatā arhantaḥ samyaksaṃbuddhās,",
  "S06psp_2-3u:1613_0": "tathāgatanir jātāś ca sarvaśrāvakapratyekabuddhās. tasmāt tarhi kauśika mahāyānikaiḥ",
  "S06psp_2-3u:1613_1": "kulaputrair vā kuladuhitṛbhir vā śrāvakayānikaiś ca iyam eva prajñāpāramitā satkartavyā",
  "S06psp_2-3u:1613_2": "gurukartavyā mānayitavyā (PSP_2-3:103)",
  "S06psp_2-3u:1614": "pūjayitavyā puṣpadhūpagandhamālyavilepanacūrṇacīvaracchatradhvajapatākābhiḥ,",
  "S06psp_2-3u:1615": "yatra śikṣitvā kulaputrāḥ kuladuhitaraś ca anuttarāṃ samyaksaṃbodhim abhisaṃbuddhā abhisaṃbudhyante abhisaṃbhotsyante. iti dvitīyā stutimātrā",
  "S06psp_2-3u:1616": "ekaṃ kauśika sattvaṃ srotaāpattiphale pratiṣṭhāpya aprameyaṃ puṇyaṃ prasavati,",
  "S06psp_2-3u:1617": "na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. tat kasya hetor?",
  "S06psp_2-3u:1618": "daśasu kauśika kuśaleṣu karmapatheṣu sattvāḥ pratiṣṭhāpitā aparimuktā eva nirayatiryagyoniyamalokāsuragatibhyaḥ,",
  "S06psp_2-3u:1619": "srotaāpattiphale pratiṣṭhāpitaḥ punaḥ sarvadurgatibhyo mukto bhavati. iti tṛtīyā stutimātrā",
  "S06psp_2-3u:1620": "sakṛdāgāmiphale evaṃ sattvaṃ pratiṣṭhāpya bahutaraṃ puṇyaṃ prasavati,",
  "S06psp_2-3u:1621": "na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. iti caturthī stutimātrā",
  "S06psp_2-3u:1622": "evam anāgāmiphale ekaṃ sattvaṃ pratiṣṭhāpya bahutaraṃ puṇyaṃ prasavati,",
  "S06psp_2-3u:1623": "na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. iti pañcamī stutimātrā",
  "S06psp_2-3u:1624": "evam ekaṃ sattvam arhattve pratiṣṭhāpya bahutaraṃ puṇyaṃ prasavati,",
  "S06psp_2-3u:1625": "na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. iti ṣaṣṭhī stutimātrā",
  "S06psp_2-3u:1626": "evam ekaṃ sattvaṃ pratyekabodhau pratiṣṭhāpya bahutaraṃ puṇyaṃ prasavati,",
  "S06psp_2-3u:1627": "na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. iti saptamī stutimātrā",
  "S06psp_2-3u:1628": "yaḥ kaścit kauśika kulaputro vās kuladuhitā vā jāmbudvīpakān sattvān srotaāpattiphale pratiṣṭhāpayet,",
  "S06psp_2-3u:1629": "yo vānyaḥ kulaputro vā kuladuhitā vā ekaṃ sattvam anuttarāyāṃ samyaksaṃbodhau pratiṣṭhāpayed ayan tato bahutaraṃ puṇyaṃ prasavati. tat kasya hetos?",
  "S06psp_2-3u:1630": "tathā hi buddhanetryāḥ so 'nupacchedāya pratyupasthito bhavati. iti aṣṭamī stutimātrā",
  "S06psp_2-3u:1631": "evaṃ yaḥ sarvajāmbudvīpakān sattvān sakṛdāgāmiphale pratiṣṭhāpayed,",
  "S06psp_2-3u:1632": "yo vānya ekaṃ sattvam anuttarāyāṃ sanyaksaṃbodhau pratiṣṭhāpayed ayan tato bahutaraṃ puṇyaṃ prasavati. iti navamī stutimātrety uktā stutiḥ",
  "S06psp_2-3u:1633": "evaṃ yaḥ sarvajāmbudvīpakān sattvān anāgāmiphale pratiṣṭhāpayed,",
  "S06psp_2-3u:1634": "yo vānya ekaṃ sattvam anuttarāyāṃ samyaksaṃbodhau pratiṣṭhāpayed ayan tato bahutaraṃ puṇyaṃ prasavati. iti prathamā stobhamātrā",
  "S06psp_2-3u:1635": "(PSP_2-3:104)",
  "S06psp_2-3u:1636": "evaṃ yaḥ sarvajāmbudvīpakān sattvān arhattve pratiṣṭhāpayed,",
  "S06psp_2-3u:1637": "yo vānya ekaṃ sattvam anuttarāyāṃ samyaksaṃbodhau pratiṣṭhāpayed ayan tato bahutaraṃ puṇyaṃ prasavati. iti dvitiyā stobhamātrā",
  "S06psp_2-3u:1638": "evaṃ yaḥ sarvajāmbudvīpakān sattvān pratyekabodhau pratiṣṭhāpayed,",
  "S06psp_2-3u:1639": "yo vānyaḥ kulaputro vā kuladuhitā vā ekaṃ sattvam anuttarāyāṃ samyaksaṃbodhau pratiṣṭhāpayed ayam eva tato bahutaraṃ puṇyaṃ prasavati. tat kasya hetos?",
  "S06psp_2-3u:1640": "tathā hi buddhanetryāḥ. so 'nupacchedāya pratyupasthito bhavati,",
  "S06psp_2-3u:1641": "ya ekaṃ sattvam apy anuttarāyāṃ samyaksaṃbodhau pratiṣṭhāpayet. tat kasya hetor?",
  "S06psp_2-3u:1642_0": "bodhisattvanirjātā hi kauśika yāvantas tathāgatā arhantaḥ samyaksaṃbuddhāḥ. tad anena",
  "S06psp_2-3u:1642_1": "kauśika paryāyeṇaivaṃ veditavyaṃ bodhisattvo 'pi pūjayitavyaḥ sadevamānuṣāsureṇa",
  "S06psp_2-3u:1642_2": "lokena. iti tṛtīyā stobhamātrā",
  "S06psp_2-3u:1643": "punar aparaṃ kauśika yaḥ. kaścit kulaputro vā kuladuhitā vā jāmbudvīpakān sattvān daśakuśaleṣu karmapatheṣu pratiṣṭhāpayet. tat kiṃ manyase?",
  "S06psp_2-3u:1644": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1645": "śakra āha: bahu bhagavan bahu sugata.",
  "S06psp_2-3u:1646": "bhagavān āha:",
  "S06psp_2-3u:1647": "ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1648": "ya imāṃ prajñāpāramitāṃ pustakalikhitāṃ kṛtvā parasmai dadyād antaśo likhanāyāpi vācanāyāpi. tat kasya hetor?",
  "S06psp_2-3u:1649": "atra hi prajñāpāramitāyām anāsravā dharmā vistareṇopadiṣṭā,",
  "S06psp_2-3u:1650_0": "yatra kulaputrāḥ kuladuhitaraś ca śikṣitvā samyaktvaniyāmam avakrāntāś cāvakramiṣyanti",
  "S06psp_2-3u:1650_1": "cāvakrāmanti ca. yāvad arhattvaṃ prāptāḥ prāpsyante prāpnuvanti ca. pratyekāṃ bodhiṃ",
  "S06psp_2-3u:1650_2": "prāptāḥ prāpsyante prāpnuvanti ca. bodhisattvā bodhisattvaniyāmam avakrāntā avakramiṣyanti ca avakrāmanti,",
  "S06psp_2-3u:1651": "anuttarāṃ samyaksaṃbodhim abhisaṃbuddhā abhisaṃbhotsyante abhisaṃbudhyante ca. katame ca te kauśika anāsravā dharmās?",
  "S06psp_2-3u:1652_0": "tadyathā pāramitāḥ saptatriṃśadbodhipakṣyā dharmāś catvāry āryasatyāni catvāry apramāṇāni",
  "S06psp_2-3u:1652_1": "catasra ārūpyasamāpattayo 'ṣṭa vimokṣā navānupūrvaṃ vihārasamāpattayaḥ śūnyatānimittāpraṇihitābhijñā",
  "S06psp_2-3u:1652_2": "adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā",
  "S06psp_2-3u:1652_3": "sarvasamādhayaḥ sarvadhāraṇīmukhāni daśa tathāgatabalāni catvāri vaiśāradyāni catasraḥ",
  "S06psp_2-3u:1652_4": "pratisaṃvido 'ṣṭādaśāveṇikā buddhadharmā yāvad aparimāṇā buddhadharmā vistareṇopadiṣṭās",
  "S06psp_2-3u:1652_5": "tathāgatair arhadbhiḥ samyaksaṃbuddhaiḥ prajñāpāramitāyāṃ tad anenāpi te kauśika (PSP_2-3:105)",
  "S06psp_2-3u:1653_0": "paryāyeṇaivaṃ veditavyam. yaś ca kulaputro vā kuladuhitā vā imāṃ prajñāpāramitāṃ",
  "S06psp_2-3u:1653_1": "pustakalikhitām api kṛtvā parebhyo dadyāl likhanāyāpi vācanāyāpi ayan tato bahutaraṃ",
  "S06psp_2-3u:1653_2": "puṇyaṃ prasavet. tat kasya hetos?",
  "S06psp_2-3u:1654": "tathā hi atra kauśika prajñāpāramitāyāṃ vistareṇa sarvadharmā upadiṣṭā,",
  "S06psp_2-3u:1655": "yair dharmaiḥ kṣatriyamahāśālakulāni brāhmaṇamahāśālakulāni gṛhapatimahāśālakulāni prajñayante,",
  "S06psp_2-3u:1656": "cāturmahārājakāyikā devāḥ prajñāyante,",
  "S06psp_2-3u:1657": "trāyastiṃśā yāmā tuṣitā nirmāṇaratayaḥ paranirmitavaśavartmo brahmapārṣadyā brahmapurohitā mahābrahmāṇo yāvan naivasaṃjñānāsaṃjñāyatanopagā devā prajñāyante,",
  "S06psp_2-3u:1658": "sarvapāramitāḥ prajñāyante,",
  "S06psp_2-3u:1659": "saptatriṃśadbodhipakṣyā dharmāḥ prajñāyante,",
  "S06psp_2-3u:1660": "āryasatyāny aṣṭavimokṣā navānupūrvavihārasamāpattayaḥ prajñāyante,",
  "S06psp_2-3u:1661": "śūnyatānimitāpraṇihitāni ṣaḍ abhijñāḥ prajñāyante,",
  "S06psp_2-3u:1662": "sarvaśūnyatāḥ sarvasamādhayaḥ sarvadhāraṇīmukhāni prajñāyante,",
  "S06psp_2-3u:1663": "daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ prajñāyante,",
  "S06psp_2-3u:1664": "mahāmaitrī mahākaruṇā prajñāyante,",
  "S06psp_2-3u:1665": "sarvajñatāḥ prajñāyante,",
  "S06psp_2-3u:1666": "srotaāpannāḥ prajñāyante,",
  "S06psp_2-3u:1667": "sakṛdāgāmino 'nāgāmino 'rhantaḥ pratyekabuddhāḥ prajñāyante,",
  "S06psp_2-3u:1668_0": "tathāgatā arhantaḥ samyaksaṃbuddhāḥ prajñāyante. tiṣṭhantu kauśika jāmbudvīpakāḥ",
  "S06psp_2-3u:1668_1": "sattvā yāvat pratyekāyāṃ bodhau pratiṣṭhāpitā yāvantaḥ kauśika cāturmahādvīpake lokadhātau",
  "S06psp_2-3u:1668_2": "sattvās tān kaścid eva kulaputro vā kuladuhitā vā daśasu kuśaleṣu karmapatheṣu yāvat",
  "S06psp_2-3u:1668_3": "pratyekabodhau pratiṣṭhāpayet. tat kiṃ manyase?",
  "S06psp_2-3u:1669": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1670": "śakra āha: bahu bhagavan bahu sugata.",
  "S06psp_2-3u:1671": "bhagavān āha:",
  "S06psp_2-3u:1672": "ataḥ sa kauśika kulaputro vā kuladuhitā vā tatonidānaṃ bahutaraṃ puṇyaṃ prasavet,",
  "S06psp_2-3u:1673": "ya imāṃ prajñāpāramitāṃ pustakalikhitāṃ kṛtvā parasmai dadyād antaśo likhanāyāpi vācanāyāpi. tat kasya hetos?",
  "S06psp_2-3u:1674_0": "tathā hi kauśika prajñāpāramitānirjātāḥ sarvaśrāvakapratyekabuddhabodhisattvadharmā",
  "S06psp_2-3u:1674_1": "buddhadharmāś ca. tiṣṭhantu kauśika cāturmahādvīpdvīpake lokadhātau sattvā daśasu",
  "S06psp_2-3u:1674_2": "kuśaleṣu karmapatheṣu yāvat pratyekabuddhatve pratiṣṭhāpitā,",
  "S06psp_2-3u:1675": "yaḥ kauśika kulaputro vā kuladuhitā vā ye sāhasre lokadhātau sattvās tan sarvān daśasu kuśaleṣu karmapatheṣu pratiṣṭhāpayet,",
  "S06psp_2-3u:1676": "srotaāpattiphale sakṛdāgāmiphale 'nāgāmiphale 'rhattve pratyekabuddhatve pratiṣṭhāpayed,",
  "S06psp_2-3u:1677": "yaś ca kulaputro vā (PSP_2-3:106)",
  "S06psp_2-3u:1678": "kuladuhitā vā imāṃ prajñāpāramitām antaśaḥ pustakalikhitām api kṛtvā parasmai dadyād antaśo likhanāyāpi vācanāyāpi ayan tato bahutaraṃ puṇyaṃ prasavet.",
  "S06psp_2-3u:1679": "śakra āha: bahu bhagavan bahu sugata.",
  "S06psp_2-3u:1680": "bhagavān āha:",
  "S06psp_2-3u:1681": "tiṣṭhantu kauśika sāhasre lokadhātau sattvā yāvat pratyekāyāṃ bodhau pratiṣṭhāpitā,",
  "S06psp_2-3u:1682": "yaḥ kaścit kauśika kulaputro vā kuladuhitā vā ye dvisāhasre lokadhātau sattvās tān sarvān daśasu kuśaleṣu karmapatheṣu yāvat pratyekabuddhatve pratiṣṭhāpayet. tat kiṃ manyase?",
  "S06psp_2-3u:1683": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1684": "śakra āha: bahu bhagavan bahu sugata.",
  "S06psp_2-3u:1685": "bhagavān āha:",
  "S06psp_2-3u:1686": "ataḥ sa kauśika kulaputro vā kuladuhitā vā bahutaraṃ puṇyaṃ prasavati,",
  "S06psp_2-3u:1687_0": "ya imāṃ prajñāpāramitāṃ pustakalikhitāṃ kṛtvā parasmai dadyād antaśo likhanāyāpi",
  "S06psp_2-3u:1687_1": "vācanāyāpi ayan tato bahutaraṃ puṇyaṃ prasavet. tiṣṭhantu kauśika dvisāhasre lokadhātau",
  "S06psp_2-3u:1687_2": "sattvā yāvat pratyekabodhau pratiṣṭhāpitā,",
  "S06psp_2-3u:1688_0": "ye kecit kauśika trisāhasramahāsāhasre lokadhātau sattvās tān kaścid eva kulaputro",
  "S06psp_2-3u:1688_1": "vā kuladuhitā vā daśasu kuśaleṣu karmapatheṣu pṛtiṣṭhāpayet yāvat pratyekabuddhatve pratiṣṭhāpayed,",
  "S06psp_2-3u:1689_0": "yaś ca kulaputro vā kuladuhitā vā imāṃ prajñāpāramitāṃ pustakalikhitām api kṛtvā",
  "S06psp_2-3u:1689_1": "parebhyo dadyād antaśo likhanāyāpi vācanāyāpi ayan tataḥ kauśika kulaputro vā kuladuhitā",
  "S06psp_2-3u:1689_2": "vā bahutaraṃ puṇyaṃ prasavati. tiṣṭhantu kauśika trisāhasramahāsāhasre lokadhātau",
  "S06psp_2-3u:1689_3": "sattvā yāvat pratyekabuddhatve pratiṣṭhāpitāḥ yāvantaḥ kāuśika daśasu dikṣu gaṅgānadīvālukopameṣu",
  "S06psp_2-3u:1689_4": "lokadhātuṣu sattvās tān kaścid eva kulaputro vā kuladuhitā vā daśasu kuśaleṣu karmapatheṣu",
  "S06psp_2-3u:1689_5": "pratiṣṭāpayed yāvat pratyekabuddhatve pratiṣṭhāpayet,",
  "S06psp_2-3u:1690_0": "yaś ca kulaputro vā kuladuhitā vā imāṃ prajñāpāramitāṃ pustakalikhitām api kṛtvā",
  "S06psp_2-3u:1690_1": "parasmai dadyād antaśo likhanāyāpi vācanāyāpi ayan tataḥ kauśika kulaputro vā kuladuhitā",
  "S06psp_2-3u:1690_2": "vā bahutaraṃ puṇyaṃ prasavati. tat kasya hetor?",
  "S06psp_2-3u:1691": "atra hi prajñāpāramitāyām anāsravā dharmā vistareṇopadiṣṭās,",
  "S06psp_2-3u:1692": "tatra kulaputrāḥ kuladuhitaraś ca śikṣitvā samyaktvaniyāmam avakrāntā avakramiṣyanti avakrāmanti ca,",
  "S06psp_2-3u:1693_0": "yāvad arhattvaṃ prāptāḥ prāpsyante prāpnuvanti ca. pratyekāṃ bodhiṃ prāptāḥ prāpsyante",
  "S06psp_2-3u:1693_1": "prāpnuvanti ca. bodhisattvāś ca mahāsattvāś ca bodhisattvaniyāmam avakrāntā avakramiṣyanti",
  "S06psp_2-3u:1693_2": "avakrāmanti ca. anuttarāṃ samyaksaṃbodhim abhisaṃbuddhā abhisaṃbudhyante abhisaṃbhotsyante",
  "S06psp_2-3u:1693_3": "ca. katama eva kauśika (PSP_2-3:107)",
  "S06psp_2-3u:1694": "anāsravā dharmās?",
  "S06psp_2-3u:1695_0": "tadyathā pāramitāḥ saptatriṃśadbodhipakṣyā dharmāś catvāri satyāni adhyātmaśūnyatā",
  "S06psp_2-3u:1695_1": "bahirdhāśūnyatā adhyātmabahirdhāśūnyatā śūnyatāśūnyatā yāvad abhāvasvabhāvaśūnyatā",
  "S06psp_2-3u:1695_2": "apramāṇadhyānārūpyasamāpattayo daśa tathāgatabalāni yāvad aparimāṇā buddhadharmā",
  "S06psp_2-3u:1695_3": "vistareṇopadiṣṭās tathāgatair arhadbhiḥ samyaksaṃbuddhaiḥ prajñāpāramitāyāṃ tad anenāpi",
  "S06psp_2-3u:1695_4": "te kauśika paryāyeṇaivaṃ veditavyaṃ,",
  "S06psp_2-3u:1696": "yaś ca kulaputro vā kuladuhitā vā imāṃ prajñāpāramitāṃ pustakalikhitām api kṛtvā parebhyo dadyād antaśo likhanāyāpi vācanāyāpi ayan tato bahutaraṃ puṇyaṃ prasavati,",
  "S06psp_2-3u:1697": "tat kasya hetos?",
  "S06psp_2-3u:1698": "tathā hy atra kauśika prajñāpāramitāyāṃ vistareṇa sarvadharmā upadiṣṭā,",
  "S06psp_2-3u:1699": "yair dharmaiḥ kṣatriyamahāśālakulāni brāhmaṇamahāśālakulāni gṛhapatimahāśālakulāni prajñāyante,",
  "S06psp_2-3u:1700": "cāturmahārājakāyikā devāḥ prajñāyante yāvan naivasaṃjñānāsaṃjñāyatanopagā devāḥ prajñāyante,",
  "S06psp_2-3u:1701": "pāramitāḥ prajñāyante yāvat saptatriṃśadbodhipakṣyā dharmāḥ prajñāyante,",
  "S06psp_2-3u:1702": "sarvajñatāḥ prajñāyante,",
  "S06psp_2-3u:1703": "srotaāpannāḥ prajñāyante,",
  "S06psp_2-3u:1704": "sakṛdāgāmino 'nāgāmino 'rhantaḥ pratyekabuddhāḥ prajñāyante,",
  "S06psp_2-3u:1705": "tathāgatā arhantaḥ samyaksaṃbuddhāḥ prajñāyante.",
  "S06psp_2-3u:1706_0": "punar aparaṃ kauśika ye jāmbudvīpakāḥ sattvās tān kaścid eva kulaputro vā kuladuhitā",
  "S06psp_2-3u:1706_1": "vā caturṣu dhyāneṣu pratiṣṭhāpayet. caturṣv apramāṇeṣu catasṛṣv ārūpyasamāpattiṣu",
  "S06psp_2-3u:1706_2": "pañcasv abhijñāsu pratiṣṭhāpayet. tat kiṃ manyase?",
  "S06psp_2-3u:1707": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1708": "śakra āha: bahu bhagavan bahu sugata.",
  "S06psp_2-3u:1709": "bhagavān āha:",
  "S06psp_2-3u:1710": "ataḥ sa kauśika kulaputro vā kuladuhitā vā tatonidānaṃ bahutaraṃ puṇyaṃ prasavati,",
  "S06psp_2-3u:1711": "ya imāṃ prajñāpāramitāṃ likhitvā pustakagatāṃ kṛtvā parebhyo dadyād antaśo likhanāyāpi vācanāyāpi. tat kasya hetor?",
  "S06psp_2-3u:1712": "atra hi prajñāpāramitāyām anāsravā dharmā vistareṇopadiṣṭāḥ.",
  "S06psp_2-3u:1713": "punar aparaṃ kauśika yaḥ kaścit kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati,",
  "S06psp_2-3u:1714": "idan tena kulaputreṇa vā kuladuhitrā vā bahutaraṃ puṇyaṃ prasūtaṃ bhaviṣyati,",
  "S06psp_2-3u:1715_0": "na tv eva jāmbudvīpakān sattvāṃś cāturdvīpakān sāhasre dvisāhasre trisāhasre lokadhātau",
  "S06psp_2-3u:1715_1": "sarvasattvān daśasu kuśaleṣu karmapatheṣu dhyānāpramāṇeṣv ārūpyābhijñāsu pratiṣṭhāpya.",
  "S06psp_2-3u:1715_2": "tatrāyaṃ yoniśo manasikāro na dvayacarito bodhau prajñāpāramitām udgrahīṣyati dhārayiṣyati",
  "S06psp_2-3u:1715_3": "vācayiṣyati paryavāpsyati yoniśaś ca manasikariṣyati,",
  "S06psp_2-3u:1716": "na dvayacarito bodhau dhyānapāramitāṃ (PSP_2-3:108)",
  "S06psp_2-3u:1717": "vīryapāramitāṃ kṣāntipāramitāṃ śīlapāramitāṃ,",
  "S06psp_2-3u:1718_0": "na dvayacarito bodhau dānapāramitām udgrahīṣyati dhārayiṣyati vācayiṣyati paryavāpsyati",
  "S06psp_2-3u:1718_1": "yoniśaś ca manasikariṣyati. na dvayacarito bodhau adhyātmaśūnyatāṃ bahirdhāśūnyatām",
  "S06psp_2-3u:1718_2": "adhyātmabahirdhāśūnyatāṃ yāvad abhāvasvabhāvaśūnyatāṃ yoniśo manasikariṣyati. na",
  "S06psp_2-3u:1718_3": "dvayacarito bodhau smṛtyupasthānasamyakprahāṇarddhipādendriyabalabodhyaṅgamārgān",
  "S06psp_2-3u:1718_4": "yoniśo manasikariṣyati. na dvayacarito bodhau aṣṭādaśāveṇikān buddhadharmān sarvākārajñatāṃ",
  "S06psp_2-3u:1718_5": "yoniśo manasikariṣyati. iti caturthī stobhamātrā",
  "S06psp_2-3u:1719_0": "punar aparaṃ kauśika yaḥ kaścit kulaputro vā kuladuhitā vā anekaparyāyeṇa prajñāpāramitāṃ",
  "S06psp_2-3u:1719_1": "parebhyo deśayiṣyati vistareṇa saṃprakāśayiṣyati bhāvayiṣyati vicariṣyati uttānīkariṣyati",
  "S06psp_2-3u:1719_2": "artham upadekṣyati. tatrāyaṃ prajñāpāramitārtho 'dvaye na prajñāpāramitāṃ drakṣyati na dvaye,",
  "S06psp_2-3u:1720": "na nimittato nānimittataḥ nāyūhato na niryūhataḥ,",
  "S06psp_2-3u:1721": "notkṣepato na prakṣepataḥ,",
  "S06psp_2-3u:1722": "na saṃkleśato na vyavadānataḥ,",
  "S06psp_2-3u:1723": "notpādato na nirodhataḥ,",
  "S06psp_2-3u:1724": "na grāhato notsargataḥ,",
  "S06psp_2-3u:1725": "na sthānato nāsthānataḥ,",
  "S06psp_2-3u:1726": "na bhūtato nābhūtataḥ,",
  "S06psp_2-3u:1727": "na yogato nāyogataḥ,",
  "S06psp_2-3u:1728": "na śeṣato nāśeṣataḥ,",
  "S06psp_2-3u:1729": "na pratyaṃśato nāpratyaṃśataḥ na dharmato nādharmataḥ,",
  "S06psp_2-3u:1730": "na tathatāto nātathatātaḥ,",
  "S06psp_2-3u:1731": "na bhūtakoṭito nābhūtakoṭitaḥ. ayam eva kulaputro vā kuladuhitā vā tatonidānaṃ bahutaraṃ puṇyaṃ prasaviṣyati,",
  "S06psp_2-3u:1732_0": "ya imāṃ prajñāpāramitāṃ parebhyo vistareṇa saṃprakāśayiṣyati svādhyāsyati deśayiṣyati",
  "S06psp_2-3u:1732_1": "bhāvayiṣyati uttānīkariṣyati arthaṃ copadekṣyati. na tv eva yaḥ kevalam ātmane codgrahīṣyati",
  "S06psp_2-3u:1732_2": "dhārayiṣyati vācayiṣyati paryavāpsyati yoniśaś ca manasikariṣyati. iti pañcamī stobhamātrā",
  "S06psp_2-3u:1733": "punar aparaṃ kauśika yaḥ kulaputro vā kuladuhitā vā svayaṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati,",
  "S06psp_2-3u:1734": "tāṃ ca parebhyo vistareṇa saṃprakāśayiṣyati prajñāpayiṣyati prasthāpayiṣyati vibhāvayiṣyati uttānīkariṣyati arthaṃ copadekṣyati,",
  "S06psp_2-3u:1735": "ayam eva tato bahutaraṃ puṇyaṃ prasaviṣyati.",
  "S06psp_2-3u:1736": "śakra āha: evam etad bhagavann evam etat sugata.",
  "S06psp_2-3u:1737": "bhagavān āha:",
  "S06psp_2-3u:1738": "evaṃ khalu kauśika kulaputreṇa vā kuladuhitrā vā prajñāpāramitā upadeṣṭavyā sārthā savyañjanā,",
  "S06psp_2-3u:1739": "evam upadiśan kauśika kulaputro vā (PSP_2-3:109)",
  "S06psp_2-3u:1740": "kuladuhitā vā aprameyāsaṃkhyeyāparimāṇena puṇyaskandhena samanvāgato bhaviṣyati. iti ṣaṣṭhī stobhamātrā",
  "S06psp_2-3u:1741_0": "sacet kauśika kulaputro vā kuladuhitā vā daśasu dīkṣv ekaikasyāṃ diśy aprameyān asaṃkhyeyān",
  "S06psp_2-3u:1741_1": "aparimāṇāṃs tathāgatān arhataḥ samyaksaṃbuddhān yāvajjīvaṃ sukhopadhānena satkuryād",
  "S06psp_2-3u:1741_2": "gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ,",
  "S06psp_2-3u:1742_0": "yaḍ ca khalu punaḥ kauśika kulaputro vā kuladuhitā vā imāṃ prajñāpāramitām anekaparyāyeṇa",
  "S06psp_2-3u:1742_1": "parebhyo vistareṇa deśayed artham asyā vijñāpayet saṃprakāśayed vibhāvayed vicared",
  "S06psp_2-3u:1742_2": "uttānīkuryād ayam eva tataḥ kulaputro vā kuladuhitā vā bahutaraṃ puṇyaṃ prasavati. tat kasya hetor?",
  "S06psp_2-3u:1743_0": "atra hi prajñāpāpāramitāyāṃ śikṣitvā tair atītānāgatapratyutpannais tathāgatair arhadbhiḥ",
  "S06psp_2-3u:1743_1": "samyaksaṃbuddhair anuttarā samyaksaṃbodhir abhisaṃbuddhā abhisaṃbuddhyate abhisaṃbhotsyate",
  "S06psp_2-3u:1743_2": "ca. iti saptamī stobhamātrā",
  "S06psp_2-3u:1744_0": "punar aparaṃ kauśika kulaputro vā kuladuhitā vā asaṃkhyeyān aparimāṇān kalpān dānaśīlakṣāntivīryadhyānaprajñāpāramitāṃ",
  "S06psp_2-3u:1744_1": "parebhyo vistareṇa saṃprakāśayet kathayed yāvat sūcayet tac cānupalambhayogena,",
  "S06psp_2-3u:1745": "ayan tato bahutaraṃ puṇyaṃ prasavet. tatra kauśika katama upalambhaḥ?",
  "S06psp_2-3u:1746": "yad bodhisattvasyopalambhayogena dānan dadataḥ,",
  "S06psp_2-3u:1747": "evaṃ bhavati;",
  "S06psp_2-3u:1748": "ahaṃ dānan dadāmi,",
  "S06psp_2-3u:1749": "idaṃ dānan dadāmi,",
  "S06psp_2-3u:1750": "parasmai dānan dadato dānam eva sthāsyati,",
  "S06psp_2-3u:1751": "na dānapāramitā. idaṃ śilam,",
  "S06psp_2-3u:1752": "ahaṃ śīlavān,",
  "S06psp_2-3u:1753": "amūn sattvān rakṣāmi neyaṃ śīlapāramitā. ahaṃ kṣāntim ārabhe,",
  "S06psp_2-3u:1754": "imāṃ kṣāntiṃ parasmai kṣamāmi,",
  "S06psp_2-3u:1755": "asyāṃ kṣāntau sthāsyāmi,",
  "S06psp_2-3u:1756": "neyaṃ kṣāntipāramitā. ahaṃ vīryam ārabhe,",
  "S06psp_2-3u:1757": "idaṃ vīryam eṣām arthāya,",
  "S06psp_2-3u:1758": "asmin virye sthāsyāmi,",
  "S06psp_2-3u:1759": "neyaṃ vīryapāramitā. ahaṃ dhyānaṃ samāpatsye,",
  "S06psp_2-3u:1760": "idaṃ dhyānam eṣām arthāya samāpatsye,",
  "S06psp_2-3u:1761": "atra dhyāne sthāsyāmi,",
  "S06psp_2-3u:1762": "neyaṃ dhyānapāramitā. ahaṃ prajñāṃ bhāvayāmi,",
  "S06psp_2-3u:1763": "iyaṃ prajñā eṣām arthāya,",
  "S06psp_2-3u:1764": "asyāṃ prajñāyāṃ sthāsyāmi,",
  "S06psp_2-3u:1765": "nāyaṃ prajñāpāramitā. evaṃ hi kauśika upalambhe caritasya kulaputrasya vā kuladuhitur vā na dānapāramitā paripūryate,",
  "S06psp_2-3u:1766": "na śīlapāramitā na kṣāntipāramitā na vīryapāramitā na dhyānapāramitā,",
  "S06psp_2-3u:1767": "na prajñāpāramitā paripūryate.",
  "S06psp_2-3u:1768": "śakra āha: kathaṃ carato bhagavan bodhisattvasya mahāsattvasya dānapāramitā paripūryate?",
  "S06psp_2-3u:1769": "kathaṃ śīlapāramitā paripūryate?",
  "S06psp_2-3u:1770": "kathaṃ kṣāntipāramitā (PSP_2-3:110)",
  "S06psp_2-3u:1771": "paripūryate?",
  "S06psp_2-3u:1772": "kathaṃ vīryapāramitā paripūryate?",
  "S06psp_2-3u:1773": "kathaṃ dhyānapāramitā paripūryate?",
  "S06psp_2-3u:1774": "kathaṃ prajñāpāramitā paripūryate?",
  "S06psp_2-3u:1775": "bhagavān āha:",
  "S06psp_2-3u:1776": "iha kauśika bodhisattvo mahāsattvo dānan dadan na dāyakam upalabhate na pratigrāhakam upalabhate na deyam upalabhate,",
  "S06psp_2-3u:1777": "iyam ucyate dānapāramitā. na śilam upalabhate na śīlavantaṃ na sattvam upalabhate,",
  "S06psp_2-3u:1778": "iyam ucyate śīlapāramitā. na kṣāntim upalabhate na kṣamyaṃ na kṣamiṇam upalabhate,",
  "S06psp_2-3u:1779": "iyam ucyate kṣāntipāramitā. na vīryam upalabhate na kāyaṃ na cittam upalabhate,",
  "S06psp_2-3u:1780": "iyam ucyate vīryapāramitā. na dhyānam upalabhate na dhyāyinaṃ na dhyātavyam upalabhate,",
  "S06psp_2-3u:1781": "iyam ucyate dhyānapāramitā. na prajñām upalabhate na prajñāvantaṃ na prajñeyam upalabhate yeṣām arthāya bhāvayati,",
  "S06psp_2-3u:1782": "iyam ucyate prajñāpāramitā. evaṃ carataḥ kauśika bodhisattvasya mahāsattvasya dānapāramitā paripūryate,",
  "S06psp_2-3u:1783_0": "śīlapāramitā paripūryate kṣāntipāramitā paripūryate vīryapāramitā paripūryate dhyānapāramitā",
  "S06psp_2-3u:1783_1": "paripūryate prajñāpāramitā paripūryate. evaṃ hi kauśika kulaputrasya vā kuladuhitur",
  "S06psp_2-3u:1783_2": "vā anupalambheneyaṃ prajñāpāramitā sārthā savyañjanopadeṣṭavyā. evaṃ dhyānapāramitā",
  "S06psp_2-3u:1783_3": "vīryapāramitā kṣāntipāramitā śīlapāramitā dānapāramitā anupalambheneyaṃ sārthā savyañjanopadeṣṭavyā. tat kasya hetor?",
  "S06psp_2-3u:1784_0": "bhaviṣyanti kauśikānāgate 'dhvani kulaputrāḥ kuladuhitaraś ca te prajñāpāramitāprativarṇikām",
  "S06psp_2-3u:1784_1": "upadekṣyanti. tatra kulaputrasya vā kuladuhitur vā anuttarāyāṃ samyaksaṃbodhau saṃprasthitasya",
  "S06psp_2-3u:1784_2": "prajñāpāramitāprativarṇikāśravaṇena vināśayiṣyanti teṣām apīyaṃ prajñāpāramitā sārthā",
  "S06psp_2-3u:1784_3": "savyañjanopadeṣṭavyā.",
  "S06psp_2-3u:1785": "śakra āha: katamā sā bhagavan prajñāpāramitāprativarṇikā?",
  "S06psp_2-3u:1786": "bhagavān āha:",
  "S06psp_2-3u:1787_0": "iha kauśika kulaputrā vā kuladuhitaro vā imāṃ prajñāpāramitām upadekṣyāma iti prajñāpāramitāprativarṇikām",
  "S06psp_2-3u:1787_1": "upadekṣyanti. tatreyaṃ prajñāpāramitāprativarṇikā rūpam anityam ity upadekṣyanti.",
  "S06psp_2-3u:1787_2": "vedanāsaṃjñāsaṃskārā vijñānam anityam ity upadekṣyanti. evaṃ copadekṣyanti ya evaṃ",
  "S06psp_2-3u:1787_3": "ca carati sa carati prajñāpāramitāyām iti. yeṣām upadekṣyanti kulaputrāṇāṃ vā kuladuhitṛṇāṃ",
  "S06psp_2-3u:1787_4": "vā te rūpam anityam iti gaveṣiṣyanti. evaṃ vedanāsaṃjñāsaṃskārā vijñānam anityam",
  "S06psp_2-3u:1787_5": "iti gaveṣiṣyanti. te prajñāpāramitāprativarṇikām upadekṣyanti. te prajñāpāramitāprativarṇikāyāṃ",
  "S06psp_2-3u:1787_6": "cariṣyanti. te cakṣur anityam ity upadekṣyanti. evaṃ śrotraṃ ghrāṇaṃ jihvā kāyo mano",
  "S06psp_2-3u:1787_7": "'nityam ity upadekṣyanti. rūpam anityam ity upadekṣyanti. evaṃ śabdā gandhā rasāḥ",
  "S06psp_2-3u:1787_8": "spraṣṭavyā dharmā anityā ity upadekṣyanti. pṛthivīdhātum anitya ity upadekṣyanti.",
  "S06psp_2-3u:1787_9": "abdhātuṃ tejodhātuṃ vāyudhātum (PSP_2-3:111)",
  "S06psp_2-3u:1788_0": "ākāśadhātuṃ vijñānadhātum anitya ity upadekṣyanti. cakṣurdhātum anitya ity upadekṣyanti.",
  "S06psp_2-3u:1788_1": "śrotradhātuṃ ghrāṇadhātuṃ jihvādhātuṃ kāyadhātuṃ manodhātum anitya ity upadekṣyanti.",
  "S06psp_2-3u:1788_2": "rūpadhātum anitya ity upadekṣyanti. śabdadhātum anitya ity upadekṣyanti. gandhadhātuṃ",
  "S06psp_2-3u:1788_3": "rasadhātuṃ spraṣṭavyadhātuṃ dharmadhātum anitya ity upadekṣyanti. cakṣurvijñānadhātum",
  "S06psp_2-3u:1788_4": "anītya ity upadekṣyanti. śrotravijñānadhātuṃ ghrāṇavijñānadhātuṃ jihvāvijñānadhātuṃ",
  "S06psp_2-3u:1788_5": "kāyavijñānadhātuṃ manovijñānadhātum anitya ity upadekṣyanti. cakṣuḥsaṃsparśadhātuni",
  "S06psp_2-3u:1788_6": "anitya ity upadekṣyanti. śrotrasaṃsparśadhātuṃ ghrāṇasaṃsparśadhātuṃ jihvāsaṃsparśadhātuṃ",
  "S06psp_2-3u:1788_7": "kāyasaṃsparśadhātuṃ manaḥsaṃsparśadhātum anitya ity upadekṣyanti. cakṣuḥsaṃsparśapratyayā",
  "S06psp_2-3u:1788_8": "vedanā anityā ity upadekṣyanti. evaṃ śrotraghrāṇajihvākāyamanaḥsaṃsparśapratyayā",
  "S06psp_2-3u:1788_9": "vedanā anityā ity upadekṣyanti. rūpaṃ duḥkham anityam anātmety aśubham ity upadekṣyanti.",
  "S06psp_2-3u:1788_10": "vedanāsaṃjñāsaṃskārā vijñānaṃ duḥkham anityam anātmety aśubham ity upadekṣyanti.",
  "S06psp_2-3u:1788_11": "pṛthivīdhātuṃ duḥkha ity anātmety aśubha ity upadekṣyanti. abdhātuṃ tejodhātuṃ vāyudhātum",
  "S06psp_2-3u:1788_12": "ākāśadhātuṃ vijñānadhātuṃ duḥkha ity anātmety aśubha ity upadekṣyanti. rūpaśabdagandharasasparśadharmā",
  "S06psp_2-3u:1788_13": "duḥkhā iti anātmāna ity aśubhā ity upadekṣyanti. cakṣur duḥkham ity anātmety aśubham",
  "S06psp_2-3u:1788_14": "ity upadekṣyanti. śrotraṃ ghrāṇaṃ jihvā kāyo mano duḥkham ity anātmety aśubham ity",
  "S06psp_2-3u:1788_15": "upadekṣyanti. rūpadhātuṃ śabdadhātuṃ gandhadhātuṃ rasadhātuṃ spraṣṭavyadhātuṃ dharmadhātuṃ",
  "S06psp_2-3u:1788_16": "duḥkha ity anātmety aśubha ity upadekṣyanti. cakṣurdhātuṃ duḥkha ity anātmety aśubha",
  "S06psp_2-3u:1788_17": "ity upadekṣyanti. śrotradhātuṃ ghrāṇadhātuṃ jihvādhātuṃ kāyadhātuṃ manodhātuṃ duḥkha",
  "S06psp_2-3u:1788_18": "ity anātmety aśubha ity upadekṣyanti. cakṣurvijñānadhātuṃ duḥkha ity anātmety aśubha ity upadekṣyanti,",
  "S06psp_2-3u:1789_0": "śrotravijñānadhātuṃ ghrāṇavijñānadhātuṃ jihvāvijñānadhātuṃ kāyavijñānadhātuṃ manovijñānadhātuṃ",
  "S06psp_2-3u:1789_1": "duḥkha ity anātmety aśubha ity upadekṣyanti. cakṣuḥsaṃsparśadhātuṃ cakṣuḥsaṃsparśapratyayā",
  "S06psp_2-3u:1789_2": "vedanā duḥkhety anātmikety aśubhety upadekṣyanti. evaṃ śrotraghrāṇajihvākāyamanaḥsaṃsparśadhātuṃ",
  "S06psp_2-3u:1789_3": "śrotraghrāṇajihvākāyamanaḥsaṃsparśapratyayā vedanā duḥkhety anātmety (PSP_2-3:112)",
  "S06psp_2-3u:1790_0": "aśubhety upadekṣyanti. evaṃ te prajñāpāramitāprativarṇikām upadekṣyanti. evaṃ dhyānapāramitāprativarṇikāṃ",
  "S06psp_2-3u:1790_1": "vīryapāramitāprativarṇikāṃ kṣāntipāramitāprativarṇikāṃ śīlapāramitāprativarṇikāṃ",
  "S06psp_2-3u:1790_2": "dānapāramitāprativarṇikām upadekṣyanti. evaṃ rūpaṃ vedanāsaṃjñāsaṃskārā vijñānam",
  "S06psp_2-3u:1790_3": "anityaṃ duḥkham anātmāśubham ity upadekṣyanti. yāvac cakṣū rūpaṃ cakṣurvijñānadhātum",
  "S06psp_2-3u:1790_4": "anityo duḥkho 'nātmāśubha ity upadekṣyanti. evaṃ yāvac chrotraghrāṇajihvākāyamanovijñānadhātum",
  "S06psp_2-3u:1790_5": "anityo duḥkho 'nātmāśubha ity upadekṣyanti. evaṃ prajñāpāramitā anityā duḥkhānātmāśubhety",
  "S06psp_2-3u:1790_6": "upadekṣyanti. evaṃ dhyānapāramitā vīryapāramitā kṣāntipāramitā śīlapāramitā dānapāramitā",
  "S06psp_2-3u:1790_7": "anityā duḥkhānātmāśubhety upadekṣyanti. evam apramāṇadhyānārūpyasamāpattīr anityā",
  "S06psp_2-3u:1790_8": "duḥkhānātmānośubhā ity upadekṣyanti,",
  "S06psp_2-3u:1791_0": "prajñāpārmitāyāṃ carantaḥ. evam upadekṣyanti smṛtyupasthānāny anityāni duḥkhāny anātmāny",
  "S06psp_2-3u:1791_1": "aśubhānīty upadekṣyanti. evaṃ samyakprahāṇarddhipādendriyabalabodhyaṅgamārgān anityā",
  "S06psp_2-3u:1791_2": "duḥkhā anātmāno 'śubhā ity upadekṣyanti prajñāpāramitāyāṃ caranto yāvat sarvākārajñatām",
  "S06psp_2-3u:1791_3": "anityā duḥkhānātmāśubhety upadekṣyanti. evaṃ ca vakṣyanti ya evaṃ carati sa prajñāpāramitāyāṃ caratīti,",
  "S06psp_2-3u:1792": "iyaṃ kauśika prajñāpāramitāprativarṇikā.",
  "S06psp_2-3u:1793": "punar aparaṃ kauśika te kulaputrā vā kuladuhitaro vā prajñāpāramitām upadiśanta evam upadekṣyanti,",
  "S06psp_2-3u:1794_0": "ehi tvaṃ kulaputra prajñāpāramitāṃ bhāvaya sa tvaṃ prajñāpāramitāṃ bhāvayamānaḥ prathamāyāṃ",
  "S06psp_2-3u:1794_1": "bhūmau sthāsyasi yāvad daśamyāṃ bhūmau sthāsyasi. evaṃ dhyānapāramitāṃ vīryapāramitāṃ",
  "S06psp_2-3u:1794_2": "kṣāntipāramitāṃ śīlapāramitāṃ dānapāramitāṃ bhāvayamānaḥ prathamāyāṃ bhūmau sthāsyasi",
  "S06psp_2-3u:1794_3": "yāvad daśamyāṃ bhūmau sthāsyasi. tac ca nimittayogenopalambhayogena sarvākārasaṃjñayā",
  "S06psp_2-3u:1794_4": "prajñāpāramitāṃ bhāvayiṣyati,",
  "S06psp_2-3u:1795": "iyaṃ sā kauśika prajñāpāramitāprativarṇikā.",
  "S06psp_2-3u:1796": "punar aparaṃ kauśika te kulaputrā vā kuladuhitaro vā evam upadekṣyanti,",
  "S06psp_2-3u:1797": "ehi tvaṃ kulaputra prajñāpāramitāṃ bhāvaya sa tvaṃ prajñāpāramitāṃ bhāvayamānaḥ śrāvakabhūmiṃ samatikramiṣyasi,",
  "S06psp_2-3u:1798": "pratyekabuddhabhūmiṃ samatikramiṣyasi,",
  "S06psp_2-3u:1799": "iyaṃ sā kauśika prajñāpāramitāprativarṇikā.",
  "S06psp_2-3u:1800": "(PSP_2-3:113)",
  "S06psp_2-3u:1801": "punar aparaṃ kauśika te kulaputrā vā kuladuhitaro vā teṣāṃ mahāyānikānāṃ kulaputrāṇāṃ vā kuladuhitṛṇāṃ vā prajñāpāramitām upadiśanta evam upadekṣyanti,",
  "S06psp_2-3u:1802": "ehi tvaṃ kulaputra prajñāpāramitāṃ bhāvaya sa tvaṃ prajñāpāramitāṃ bhāvayamāno bodhisattvaniyāmam avakramiṣyasi,",
  "S06psp_2-3u:1803": "iyaṃ sā kauśika prajñāpāramitāprativarṇikā.",
  "S06psp_2-3u:1804": "punar aparaṃ kauśika te kulaputrā vā kuladuhitaro vā prajñāpāramitām upadiśamānā evam upadekṣyanti,",
  "S06psp_2-3u:1805_0": "ehi tvaṃ kulaputra prajñāpāramitāṃ bhāvaya sa tvaṃ prajñāpāramitāṃ bhāvayamāno 'nutpattikadharmakṣāntiṃ",
  "S06psp_2-3u:1805_1": "pratilapsyase sa tvam anutpattikadharmakṣāntiṃ pratilabhya bodhisattvābhijñāsu sthāsyasi",
  "S06psp_2-3u:1805_2": "sa tvam abhijñāsu sthitvā buddhakṣetreṇa buddhakṣetraṃ saṃkramiṣyasi buddhānāṃ bhagavatāṃ",
  "S06psp_2-3u:1805_3": "satkaraṇāya gurukaraṇāya mānanāya pūjanāyārcanāyāpacāyanāya,",
  "S06psp_2-3u:1806": "evam upadekṣyanti. evam upadiśamānāḥ kauśika te kulaputrā vā kuladuhitaro vā prajñāpāramitāprativarṇikām upadekṣyanti.",
  "S06psp_2-3u:1807": "punar aparaṃ kauśika te kulaputrā vā kuladuhitaro vā teṣāṃ bodhisattvayānikānāṃ kulaputrāṇāṃ vā kuladuhitṛṇāṃ vā evam upadekṣyanti,",
  "S06psp_2-3u:1808_0": "yaḥ kulaputraḥ prajñāpāramitām udgṛhīṣyati dhārayiṣyati vācayiṣyati paryavāpsyati",
  "S06psp_2-3u:1808_1": "yoniśo manasikariṣyati so 'saṃkhyeyam aprameyam aparimāṇaṃ puṇyaskandhaṃ prasaviṣyati.",
  "S06psp_2-3u:1808_2": "evaṃ copadiśamānāḥ kauśika te kulaputrā vā kuladuhitaro vā prajñāpāramitāprativarṇikām upadekṣyanti.",
  "S06psp_2-3u:1809": "punar aparaṃ kauśika te kulaputrā vā kuladuhitaro vā teṣāṃ bodhisattvayānikānāṃ kulaputrāṇāṃ kuladuhitṛṇām upadekṣyanti,",
  "S06psp_2-3u:1810_0": "ehi tvaṃ kulaputra atītānāgatapratyutpannānāṃ tathāgatānām arhatāṃ samyaksaṃbuddhānāṃ",
  "S06psp_2-3u:1810_1": "yat kuśalamūlaṃ prathamacittotpādam upādāya yāvad anupadhiśeṣe nirvāṇadhātau parinirvṛtānāṃ",
  "S06psp_2-3u:1810_2": "tat sarvam anumodya ekataḥ piṇḍīkṛtyānuttarāyai samyaksaṃbodhaye pariṇāmaya. evam",
  "S06psp_2-3u:1810_3": "upadiśamānāḥ kauśika te kulaputra vā kuladuhitaro vā prajñāpāramitāprativarṇikām upadekṣyanti.",
  "S06psp_2-3u:1811": "śakra āha: katham upadiśantas te kulaputrā vā kuladuhitaro vā teṣāṃ bodhisattvayānasaṃprasthitānāṃ kulaputrāṇāṃ vā kuladuhitṛṇāṃ vā na prajñāpāramitāprativarṇikām upadekṣyanti?",
  "S06psp_2-3u:1812": "(PSP_2-3:114)",
  "S06psp_2-3u:1813": "bhagavān āha:",
  "S06psp_2-3u:1814": "iha kauśika kulaputrā vā kuladuhitaro vā teṣāṃ bodhisattvayānasaṃprasthitānāṃ kulaputrāṇāṃ kuladuhitṛṇāṃ vā prajñāpāramitām upadekṣyanti,",
  "S06psp_2-3u:1815": "ehi tvaṃ kulaputra prajñāpāramitāṃ bhāvayamāno rūpam anityato mā drākṣīs. tat kasya hetoḥ?",
  "S06psp_2-3u:1816": "rūpaṃ rūpasvabhāvena śūnyaṃ,",
  "S06psp_2-3u:1817": "yaś ca rūpasvabhāvaḥ so 'bhāvo,",
  "S06psp_2-3u:1818": "yaś cābhāvaḥ sā prajñāpāramitā,",
  "S06psp_2-3u:1819": "yā prajñāpāramitā tatra rūpan na nityam iti vā anityam iti vā vyapadiśyate. tat kasya hetos?",
  "S06psp_2-3u:1820": "tathā hi rūpam eva tatra na saṃvidyate. kuto nityaṃ vā anityaṃ vā bhaviṣyati?",
  "S06psp_2-3u:1821": "evaṃ copadiśantas te kauśika kulaputrā vā kuladuhitaro vā na prajñāpāramitāprativarṇikām upadekṣyanti. evaṃ vedanāsaṃjñāsaṃskārā vijñānam anityato mā drākṣīs. tat kasya hetor?",
  "S06psp_2-3u:1822": "vijñānaṃ vijñānasvabhāvena śūnyaṃ,",
  "S06psp_2-3u:1823": "yaś ca vijñānasvabhāvaḥ so 'bhāvo,",
  "S06psp_2-3u:1824": "yaś cābhāvaḥ sā prajñāpāramitā,",
  "S06psp_2-3u:1825": "yā prajñāpāramitā tatra vijñānaṃ na nityam iti vā anityam iti vā vyapadiśyate. tat kasya hetos?",
  "S06psp_2-3u:1826": "tathā hi vijñānam eva tatra na saṃvidyate. kuto nityaṃ vā anityaṃ vā bhaviṣyati?",
  "S06psp_2-3u:1827_0": "evam upadiśantas te kauśika kulaputrā vā kuladuhitaro vā na prajñāpāramitāprativarṇikām",
  "S06psp_2-3u:1827_1": "upadekṣyanti. evaṃ vyastasamasteṣu skandhadhātvāyatanapratītyasamutpādāṅgeṣu sarvapāramitāsu",
  "S06psp_2-3u:1827_2": "sarvaśūnyatāsu sarvasamādhiṣu sarvadhāraṇīmukheṣu saptatriṃśadbodhipakṣyeṣu dharmeṣu",
  "S06psp_2-3u:1827_3": "satyeṣv aṣṭavimokṣeṣu navānupūrvavihārasamāpattiṣv apramāṇadhyānārūpyasamāpattiṣu",
  "S06psp_2-3u:1827_4": "śūnyatānimittāpraṇihiteṣu ṣaṭsv abhijñāsu daśasu tathāgatabaleṣu caturṣu vaiśāradyeṣu",
  "S06psp_2-3u:1827_5": "catasṛṣu pratisaṃvitsv aṣṭādaśasv āveṇikeṣu buddhadharmeṣu kartavyam. ehi tvaṃ kulaputra",
  "S06psp_2-3u:1827_6": "prajñāpāramitāṃ bhāvaya mā ca tvaṃ kulaputra sarvajñatām anityato drākṣīs. tat kasya hetos?",
  "S06psp_2-3u:1828": "tathā hi sarvajñatā sarvajñatāsvabhāvena śūnyā,",
  "S06psp_2-3u:1829": "yaṣ ca sarvajñatāyāḥ svabhāvaḥ so 'bhāvo,",
  "S06psp_2-3u:1830": "yo 'bhāvaḥ sā prajñāpāramitā,",
  "S06psp_2-3u:1831": "yā prajñāpāramitā na tatra sarvajñatāyā nityatā vā anityatā vā vyapadiśyate. tat kasya hetos?",
  "S06psp_2-3u:1832": "tathā hi sarvajñataiva na saṃvidyate. kutaḥ punar nityatā vā anityatā vā bhaviṣyati?",
  "S06psp_2-3u:1833": "evaṃ copadiśantaḥ. kauśika kulaputrā vā kuladuhitaro vā na prajñāpāramitāprativarṇikām upadekṣyanti.",
  "S06psp_2-3u:1834": "punar aparaṃ kauśika kulaputrā vā kuladuhitaro vā teṣāṃ mahāyānikānāṃ kulaputrāṇāṃ vā kuladuhitṛṇāṃ vā evaṃ na prajñāpāramitāprativarṇikām upadekṣyanti, (PSP_2-3:115)",
  "S06psp_2-3u:1835": "ehi tvaṃ kulaputra prajñāpāramitāṃ bhāvaya mā ca tvaṃ kaṃcid dharmaṃ drākṣīḥ,",
  "S06psp_2-3u:1836": "mā ca kasmiṃcid dharme sthāḥ. tat kasya hetos?",
  "S06psp_2-3u:1837": "tathā hi prajñāpāramitāyāṃ na sa dharmaḥ saṃvidyate yo dharmo draṣṭavyo yatra vā pratiṣṭhātavyaḥ. tat kasya hetos?",
  "S06psp_2-3u:1838": "tathā hi kauśika sarvadharmā svabhāvena śūnyāḥ,",
  "S06psp_2-3u:1839": "yaś ca dharmaḥ svabhāvena śūnyaḥ so 'bhāvo,",
  "S06psp_2-3u:1840": "yaś cābhāvaḥ sā prajñāpāramitā,",
  "S06psp_2-3u:1841_0": "yā prajñāpāramitā sā na kasyacid dharmasyāyuhalaṃ vā niryūhalaṃ vā utpādo vā nirodho",
  "S06psp_2-3u:1841_1": "vā ucchedo vā śaśvato vā ekārthatā vā nānārthatā vā āgamo vā nirgamo vā. evam upadiśantaḥ",
  "S06psp_2-3u:1841_2": "kauśika te kulaputrā vā kuladuhitaro vā na prajñāpāramitāprativarṇikām upadekṣyanti.",
  "S06psp_2-3u:1841_3": "tasmāt tarhi kauśika kulaputreṇa vā kuladuhitrā vā evaṃ prajñāpāramitāyā artho vyapadeṣṭavyaḥ.",
  "S06psp_2-3u:1841_4": "evam upadiśan kulaputro vā kuladuhitā vā bahutaraṃ puṇyaṃ prasaviṣyati. na tv eva",
  "S06psp_2-3u:1841_5": "te pūrvakāḥ kulaputrāḥ kuladuhitaraś ca. ity aṣṭamī stobhamātrā",
  "S06psp_2-3u:1842": "punar aparaṃ kauśika ye jāmbudvīpakāḥ sattvās tān kaścid eva kulaputro vā kuladuhitā vā srotaāpattiphale pratiṣṭhāpayet. tat kiṃ manyase?",
  "S06psp_2-3u:1843": "kauśikāpi nu sa kulaputro vā kuladuhitā vā bahutaraṃ puṇyaṃ prasavet.",
  "S06psp_2-3u:1844": "śakra āha: bahu bhagavan bahu sugata.",
  "S06psp_2-3u:1845": "bhagavān āha:",
  "S06psp_2-3u:1846_0": "ataḥ sa kauśika kulaputro vā kuladuhitā vā bahutaraṃ puṇyaṃ prasavet. ya imāṃ prajñāpāramitāṃ",
  "S06psp_2-3u:1846_1": "sārthāṃ savyañjanāṃ parebhyo naikaiḥ paryāyaiḥ kathayiṣyati deśayiṣyati vibhāvayiṣyati",
  "S06psp_2-3u:1846_2": "uttānīkariṣyati saṃprakāśayiṣyati. evaṃ ca vakṣyanti ehi tvaṃ kulaputra prajñāpāramitām",
  "S06psp_2-3u:1846_3": "udgṛhṇīṣva paryavāpnuhi dhāraya vācaya yoniśo manasikuru yathopadiṣṭāyāṃ ca prajñāpāramitāyāṃ",
  "S06psp_2-3u:1846_4": "pratipadyasva. tat kasya hetor?",
  "S06psp_2-3u:1847": "ato hi kauśika prajñāpāramitāyāḥ srotaāpannaś ca srotaāpattiphalaṃ ca prabhāvyate. tiṣṭhantu kauśika jāmbudvīpakāḥ sarvasattvāḥ srotaāpattiphale vinītās,",
  "S06psp_2-3u:1848": "tiṣṭhantu cāturdvīpakāḥ sarvasattvāḥ srotaāpattiphale vinītās,",
  "S06psp_2-3u:1849": "tiṣṭhantu sāhasre lokadhātau sarvasattvāḥ srotaāpattiphale vinītās,",
  "S06psp_2-3u:1850": "tiṣṭhantu dvisāhasre lokadhātau sarvasattvāḥ srotaāpattiphale vinītāḥ. tiṣṭhantu kauśika trisāhasramahāsāhasre lokadhātau sarvasattvsḥ srotaāpattiphale vinītāḥ,",
  "S06psp_2-3u:1851": "yāvantaḥ kauśika pūrvasyāṃ diśi gaṅgānadivālukopameṣu lokadhātuṣu sarvasattvās tān kaścid eva kulaputro vā kuladuhitā vā (PSP_2-3:116)",
  "S06psp_2-3u:1852_0": "srotaāpattiphale pratiṣṭhāpayet. evaṃ dakṣiṇasyāṃ paścimāyām uttarasyāṃ vidikṣūrdhvam",
  "S06psp_2-3u:1852_1": "adho gaṅgānadīvālukopameṣu lokadhātuṣu sattvās tān kaścid eva kulaputro vā kuladuhitā",
  "S06psp_2-3u:1852_2": "vā srotaāpattiphale pratiṣṭhāpayet. tat kiṃ manyase?",
  "S06psp_2-3u:1853": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1854": "śakra āha: bahu bhagavan bahu sugata.",
  "S06psp_2-3u:1855": "bhagavān āha:",
  "S06psp_2-3u:1856_0": "ataḥ sa kauśika kulaputro vā kuladuhitā vā bahutaraṃ puṇyaṃ prasavati. ya imāṃ prajñāpāramitāṃ",
  "S06psp_2-3u:1856_1": "parebhyaḥ. sārthāṃ savyañjanāṃ vistareṇa kathayed deśayed artham asyāḥ saṃprakāśayed",
  "S06psp_2-3u:1856_2": "vibhajed vibhāvayed vicared uttānīkuryāt saṃprakāśayed,",
  "S06psp_2-3u:1857": "evaṃ ca vaded ehi tvaṃ kulaputra prajñāpāramitām udgṛhṇīṣva paryavāpnuhi dhāraya vācaya yoniśo manasikuru yathopadiṣṭāyāṃ ca prajñāpāramitāyāṃ pratipadyasva. tat kasya hetor?",
  "S06psp_2-3u:1858": "ato hi kauśika prajñāpāramitāyāḥ srotaāpannaḥ prabhāvyate.",
  "S06psp_2-3u:1859": "iti navamī stobhamātrety uktaḥ stobhaḥ",
  "S06psp_2-3u:1860": "punar aparaṃ kauśika yaḥ kulaputro vā kuladuhitā vā yāvanto jāmbudvīpakāḥ sattvās tān sarvān sakṛdāgāmiphale pratiṣṭhapayet. iti prathamā praśaṃsāmātrā",
  "S06psp_2-3u:1861": "yāvad anāgāmiphale pratiṣṭhāpayet. iti dvitīyā praśaṃsāmātrā",
  "S06psp_2-3u:1862": "yāvad arhattve pratiṣṭhāpayet. tat kiṃ manyase?",
  "S06psp_2-3u:1863": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1864": "śakra āha: bahu bhagavan bahu sugata.",
  "S06psp_2-3u:1865": "bhagavān āha:",
  "S06psp_2-3u:1866_0": "ataḥ sa kauśika kulaputro vā kuladuhitā vā bahutaraṃ puṇyaṃ prasavet. ya imāṃ prajñāpāramitāṃ",
  "S06psp_2-3u:1866_1": "sārthāṃ savyañjanāṃ vistareṇopadiśet kathayet saṃprakāśayed vibhajed vibhāvayed vicared uttānīkuryād,",
  "S06psp_2-3u:1867": "evaṃ vaded ehi tvaṃ kulaputra prajñāpāramitām udgṛhāṇa paryavāpnuhi dhāraya vācaya yoniśo manasikuru yathopadiṣṭāyāṃ ca prajñāpāramitāyāṃ pratipadyasva. tat kasya hetor?",
  "S06psp_2-3u:1868_0": "ato hi kauśika prajñāpāramitāyāḥ sakṛdāgāmiphalam anāgāmiphalam arhattvaṃ prajñāyate.",
  "S06psp_2-3u:1868_1": "tiṣṭhantu kauśika jāmbudvīpakāḥ sattvāḥ sakṛdāgāmy anāgāmy arhattve vinītā yaḥ kaścit",
  "S06psp_2-3u:1868_2": "kulaputro vā kuladuhitā vā cāturdvīpakān sarvasattvān arhattve pratiṣṭhāpayet. sāhasre",
  "S06psp_2-3u:1868_3": "lokadhātau sarvasattvān arhattve pratiṣṭhāpayet. dvisāhasre lokadhātau sarvasattvān",
  "S06psp_2-3u:1868_4": "arhattve pratiṣḥāpayet. trisāhasre (PSP_2-3:117)",
  "S06psp_2-3u:1869": "lokadhātau sarvasattvān arhattve pratiṣṭhāpayet,",
  "S06psp_2-3u:1870_0": "yāvantaḥ kauśika pūrvasyāṃ diśi gaṅgānadīvālukopameṣu lokadhātuṣu sarvasattvās tān",
  "S06psp_2-3u:1870_1": "sarvān kaścid eva kulaputro vā kuladuhitā vā yāvad arhattve pratiṣṭhāpayet. evaṃ",
  "S06psp_2-3u:1870_2": "dakṣiṇasyāṃ diśi paścimāyām uttarasyāṃ diśi vidikṣūrdhvam adho gaṅgānadīvālukpameṣu",
  "S06psp_2-3u:1870_3": "lokadhātuṣu sarvasattvās tān sarvān yāvad arhattve pratiṣṭhāpayet. tat kiṃ manyase?",
  "S06psp_2-3u:1871": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1872": "śakra āha: bahu bhagavan bahu sugata.",
  "S06psp_2-3u:1873": "bhagavān āha:",
  "S06psp_2-3u:1874": "ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1875": "ya imāṃ prajñāpāramitāṃ sārthāṃ savyañjanāṃ parebhyaḥ saṃprakāśayed deśayet kathayed vibhāvayed vicared uttānīkuryād,",
  "S06psp_2-3u:1876_0": "evaṃ vaded ehi tvaṃ kulaputra prajñāpāramitām udgṛhāṇa paryavāpnuhi dhāraya vācaya",
  "S06psp_2-3u:1876_1": "yoniśo manasikuru yathopadiṣṭāyāṃ ca prajñāpāramitāyāṃ pratipadyasva. ayam eva tato",
  "S06psp_2-3u:1876_2": "bahutaraṃ puṇyaṃ prasavet. tat kasya hetor?",
  "S06psp_2-3u:1877": "ato hi kauśika prajñāpāramitāyāḥ sakṛdāgāmyanāgāmyarhantaḥ prajñāyante. iti tṛtiyā praśaṃsāmātrā",
  "S06psp_2-3u:1878_0": "punar aparaṃ kauśika yāvanto daśasu dikṣu gaṅgānadīvālukpameṣu lokadhātuṣv ekaikasyāṃ",
  "S06psp_2-3u:1878_1": "diśi sattvās tān sarvān kaścid eva kulaputro vā kuladuhitā vā pratyekabuddhatve pratiṣṭhāpayet. tat kiṃ manyase?",
  "S06psp_2-3u:1879": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1880": "śakra āha: bahu bhagavan bahu sugata.",
  "S06psp_2-3u:1881": "bhagavān āha:",
  "S06psp_2-3u:1882": "ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1883": "ya imāṃ prajñāpāramitāṃ sārthāṃ savyañjanām arthikebhyaḥ chandikebhyo vistareṇopadiśet kathayet saṃprakāśayed vibhāvayed vicared uttānīkuryād,",
  "S06psp_2-3u:1884_0": "evaṃ ca kathayed evaṃ vaded ehi tvaṃ kulaputra prajñāpāramitām udgṛhāṇa paryavāpnuhi",
  "S06psp_2-3u:1884_1": "dhāraya vācaya yoniśo manasikuru yathopadiṣṭāyāṃ ca prajñāpāramitāyāṃ pratipadyasva. tat kasya hetor?",
  "S06psp_2-3u:1885": "ato hi kauśika prajñāpāramitāyāḥ pratyekabuddhaḥ prabhāvyate. iti caturthī praśaṃsāmātrā",
  "S06psp_2-3u:1886": "punar aparaṃ kauśika ye jāmbudvīpe sattvās tān kaścid eva kulaputro vā kuladuhitā vā anuttarāyāṃ samyaksaṃbodhau samādāpayet. tat kiṃ manyase?",
  "S06psp_2-3u:1887": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1888": "(PSP_2-3:118)",
  "S06psp_2-3u:1889": "śakra āha: bahu bhagavan bahu sugata.",
  "S06psp_2-3u:1890": "bhagavān āha:",
  "S06psp_2-3u:1891": "ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1892": "ya imāṃ prajñāpāramitāṃ sārthāṃ savyañjanāṃ parebhyo vistareṇopadiśet kathayed deśayet saṃprakāśayed vibhāvayed vicared uttānīkuryād,",
  "S06psp_2-3u:1893_0": "evaṃ vaded ehi tvaṃ kulaputra prajñāpāramitām udgṛhāṇa dhāraya vācaya deśaya saṃprakāśaya",
  "S06psp_2-3u:1893_1": "paryavāpnuhi yoniśo manasikuru yathopadiṣṭāyāṃ ca prajñāpāramitāyāṃ pratipadyasva.",
  "S06psp_2-3u:1893_2": "yathāyathā tvaṃ kulaputra yathopadiṣṭāyāṃ prajñāpāramitāyāṃ pratipatsyase tathātathā",
  "S06psp_2-3u:1893_3": "tvaṃ kulaputra sarvajñatāyā lābhī bhaviṣyasi. yathāyathā ca te sarvajñatāparipūriṃ",
  "S06psp_2-3u:1893_4": "gamiṣyati tathātathā ca te bhūyasyā mātrayā prajñāpāramitābhāvanāparipūriṃ gamiṣyati.",
  "S06psp_2-3u:1893_5": "yathāyathā ca te prajñāpāramitābhāvanāparipūriṃ gamiṣyati tathātathā tvam anuttarāṃ",
  "S06psp_2-3u:1893_6": "samyaksaṃbodhim abhisaṃbhotsyase. tat kasya hetor?",
  "S06psp_2-3u:1894": "ato nirjātā hi kauśika prathamacittotpādikā bodhisattvā,",
  "S06psp_2-3u:1895_0": "ye ca kecana daśasu dikṣv ekaikasyāṃ diśi gaṅgānadīvālukopameṣu lokadhātuṣu bodhisattvās",
  "S06psp_2-3u:1895_1": "teṣām api sarveṣāṃ prajñāpāramitānirjātā prathamacittotpādikā bhūmiḥ. iti pañcamī praśaṃsāmātrā",
  "S06psp_2-3u:1896": "yāyantaś cāturdvīpakāḥ sattvāḥ iti ṣaṣṭhī praśaṃsāmātrā",
  "S06psp_2-3u:1897": "yāyantaḥ sāhasre sattvāḥ. iti saptamī praśaṃsāmātrā",
  "S06psp_2-3u:1898": "yāyanto dvisāhasre trisāhasre sattvāḥ.",
  "S06psp_2-3u:1899_0": "punar aparaṃ kauśika yaḥ kaścit kulaputro vā kuladuhitā vā ye daśasu dikṣv ekaikasyāṃ",
  "S06psp_2-3u:1899_1": "diśi gaṅgānadīvālukopameṣu lokadhātuṣu sattvās tān sarvān anuttarāyāṃ samyaksaṃbodhau",
  "S06psp_2-3u:1899_2": "samādāpayet. tat kiṃ manyase?",
  "S06psp_2-3u:1900": "kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:1901": "śakra āha: bahu bhagavan bahu sugata.",
  "S06psp_2-3u:1902": "bhagavān āha:",
  "S06psp_2-3u:1903": "ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1904": "ya imāṃ prajñāpāramitāṃ sārthāṃ savyañjanāṃ parebhyo vistareṇopadiśed yāvat saṃprakāśayed,",
  "S06psp_2-3u:1905_0": "evaṃ ca vaded ehi tvaṃ kulaputra prajñāpāramitām udgṛhāṇa dhāraya vācaya deśaya saṃprakāśaya",
  "S06psp_2-3u:1905_1": "paryavāpnuhi yoniśo manasikuru yathopadiṣṭāyāṃ ca prajñāpāramitāyāṃ pratipadyasva.",
  "S06psp_2-3u:1905_2": "yathāyathā (PSP_2-3:119)",
  "S06psp_2-3u:1906_0": "tvaṃ kulaputra yathopadiṣṭāyāṃ prajñāpāramitāyāṃ pratipatsyase tathātathā tvaṃ kulaputra",
  "S06psp_2-3u:1906_1": "sarvajñatāyā lābhī bhaviṣyasi. yathāyathā te sarvajñatāparipūriṃ gamiṣyati tathātathā",
  "S06psp_2-3u:1906_2": "te bhūyasyā mātrayā prajñāpāramitābhāvanāparipūriṃ gamiṣyati. yathāyathā te prajñāpāramitābhāvanāparipūriṃ",
  "S06psp_2-3u:1906_3": "gamiṣyati tathātathā tvam anuttarāṃ samyaksaṃbodhim abhisaṃbhotsyase. tat kasya hetor?",
  "S06psp_2-3u:1907_0": "ato nirjātā hi kauśika prathamacittotpādikā bodhisattvā ye ca kecana daśasu dikṣv",
  "S06psp_2-3u:1907_1": "ekaikasyāṃ diśi gaṅgānadīvālukopameṣu lokadhātuṣu bodhisattvās teṣām api sarveṣāṃ",
  "S06psp_2-3u:1907_2": "prajñāpāramitānirjātā prathamacittotpādikā bhūmiḥ. ity aṣṭamī praśaṃsāmātrā",
  "S06psp_2-3u:1908_0": "punar aparaṃ kauśika yāvanto jāmbudvīpakās sattvās tān kaścid eva kulaputro vā kuladuhitā",
  "S06psp_2-3u:1908_1": "vā avinivartanīyabhūmau pratiṣṭhāpayed yaś ca kulaputro vā kuladuhitā vā imāṃ prajñāpāramitāṃ",
  "S06psp_2-3u:1908_2": "teṣāṃ sarvasattvānāṃ sārthāṃ savyañjanām upadiśed yāvat saṃprakāśayed,",
  "S06psp_2-3u:1909": "evaṃ ca vaded ehi tvaṃ kulaputra imāṃ prajñāpāramitām udgṛhṇīṣva dhāraya vācaya paryavāpnuhi yoniśo manasikuru yathopadiṣṭāyāṃ ca prajñāpāramitāyāṃ pratipadyasva,",
  "S06psp_2-3u:1910": "yathāyathā tvaṃ yathopadiṣṭāyāṃ prajñāpāramitāyāṃ pratipatsyase tathātathā tvaṃ prajñāpāramitāyāṃ śikṣamāṇo 'vinivartānīyatve sthāsyasi,",
  "S06psp_2-3u:1911": "anupūrveṇa cānuttarāṃ samyaksaṃbodhim abhisaṃbhotsyase,",
  "S06psp_2-3u:1912": "ayaṃ kauśika kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:1913_0": "yāvantaś cāturdvīpake lokadhātau sattvā yāvat sāhasre lokadhātau sarvasattvā yāvad",
  "S06psp_2-3u:1913_1": "dvisāhasre lokadhātau sarvasattvā yāvantaś ca trisāhasramahāsāhasre lohadhātau sarvasattvā",
  "S06psp_2-3u:1913_2": "yāvad daśasu dikṣv ekaikasyāṃ diśi gangānadīvālukopameṣu lokadhātuṣu sarvasattvās",
  "S06psp_2-3u:1913_3": "tān kaścid eva kulaputro vā kuladuhita vā avinivartanīyabhūmau pratiṣṭhāpayed,",
  "S06psp_2-3u:1914": "yaś ca kulaputro vā kuladuhitā vā imāṃ prajñāpāramitāṃ teṣāṃ sattvānām upadiśed yāvat saṃprakāśayet sārthāṃ savyañjanām,",
  "S06psp_2-3u:1915_0": "evaṃ vaded ehi tvaṃ kulaputra imāṃ prajñāpāramitām udgṛhāṇa dhāraya vācaya deśaya",
  "S06psp_2-3u:1915_1": "saṃprakāśaya paryavāpnuhi yoniśo manasikuru yathopadiṣṭāyāṃ ca prajñāpāramitāyāṃ",
  "S06psp_2-3u:1915_2": "pratipadyasvātra hi tvaṃ pratipadyamāno 'vinivartanīyabhūmau sthāsyasi,",
  "S06psp_2-3u:1916": "anupūrveṇānuttarāṃ samyaksaṃbodhim abhisaṃbhotsyase,",
  "S06psp_2-3u:1917": "ayam eva tato bahutaraṃ puṇyaṃ prasavet.",
  "S06psp_2-3u:1918": "punar aparaṃ kauśika yaḥ kaścit kulaputro vā kuladuhitā vā yāvanto (PSP_2-3:120)",
  "S06psp_2-3u:1919_0": "jāmbudvīpakāḥ sattvās tān sarvān avinivartanīyatve sthāpayed anuttarāyāṃ samyaksaṃbodhau",
  "S06psp_2-3u:1919_1": "tebhyaś ca prajñāpāramitām upadiśet saṃprakāśayed vibhāvayed vicared uttānīkuryād",
  "S06psp_2-3u:1919_2": "vibhajet sārthāṃ savyañjanāṃ tebhyo 'nyatarebhyo brūyād ahaṃ kṣipram anuttarāṃ samyaksaṃbodhim abhisaṃbhotsya iti,",
  "S06psp_2-3u:1920_0": "tasmin kaścid eva kulaputro vā kuladuhitā vā imāṃ prajñāpāramitāṃ vistareṇa sārthaṃ",
  "S06psp_2-3u:1920_1": "savyañjanām upadiśed deśayet saṃprakāśayed vibhāvayed vibhajed vistareṇottānikuryād",
  "S06psp_2-3u:1920_2": "ayam eva tato bahutaraṃ puṇyaṃ prasaved yāvad daśasu dikṣv ekaikasyāṃ diśi gaṅgānadīvālukopameṣu",
  "S06psp_2-3u:1920_3": "lokadhātuṣu sattvās tān kaścid eva kulaputro vā kuladuhitā vā avinivartanīyatve sthāpayet",
  "S06psp_2-3u:1920_4": "tebhyaḥ kaścid eva imāṃ prajñāpāramitām upadiśet tebhyaś caikaḥ kaścid evaṃ brūyād",
  "S06psp_2-3u:1920_5": "ahaṃ kṣipram anuttarāṃ samyaksaṃbodhim abhisaṃbhotsya iti,",
  "S06psp_2-3u:1921_0": "yaś ca tasmai imāṃ prajñāpāramitām upadiśed deśayet saṃprakāśayed vibhāvayed vicared",
  "S06psp_2-3u:1921_1": "uttānīkuryād vibhajet sārthāṃ savyañjanām ayam eva tato bahutaraṃ puṇyaṃ prasavet. tat kasya hetor?",
  "S06psp_2-3u:1922_0": "avaivartikebhyo hi bodhisattvebhyo 'tyarthaṃ dharma upadeṣṭavyo niyatā hi te saṃbodhiparāyaṇā",
  "S06psp_2-3u:1922_1": "na te bhūyo vinivartante 'nuttarāyāḥ samyaksaṃbodher amī bhūtkaṇṭhitāḥ saṃsārād mahākaruṇāsaṃpīḍitāś",
  "S06psp_2-3u:1922_2": "ca. iti navamī praśaṃsāmātrety uktvā praśaṃsā",
  "S06psp_2-3u:1923_0": "śakra āha: yathāyathā bhagavan bodhisattvo mahāsattva āsannībhavaty anuttarāyāḥ samyaksaṃbodhes",
  "S06psp_2-3u:1923_1": "tathātathā bodhisattvo mahāsattvo 'vavaditavyo 'nuśāsanīyaḥ prajñāpāramitāyāṃ dhyānapāramitāyāṃ",
  "S06psp_2-3u:1923_2": "vīryapāramitāyāṃ kṣāntipāramitāyāṃ śīlapāramitāyāṃ dānapāramitāyām avavaditavyo 'nuśāsitavyaḥ,",
  "S06psp_2-3u:1924": "sarvaśūnyatāsv avavaditavyo 'nuśāsitavyaḥ,",
  "S06psp_2-3u:1925": "smṛtyupasthāṇeṣu samyakprahāṇarddhipādendriyabalabodhyaṅgamārgeṣv avavaditavyo 'nuśāsitavyaḥ,",
  "S06psp_2-3u:1926": "apramāṇadhyānārūpyasamāpattiṣv āryasatyeṣu śūnyatānimittāpraṇihiteṣv avavaditavyo 'nuśāsitavyaḥ,",
  "S06psp_2-3u:1927": "aṣṭavimokṣeṣu navānupūrvavihārasamāpattiṣv abhijñāsv avavaditavyo 'nuśāsitavyaḥ,",
  "S06psp_2-3u:1928_0": "sarvasamādhiṣu sarvadhāraṇīmukheṣu daśasu tathāgatabaleṣu caturṣu vaiśāradyeṣu catasṛṣu",
  "S06psp_2-3u:1928_1": "pratisaṃvitsv aṣṭādaśāsv āveṇikeṣu buddhadharmeṣv avavaditavyo 'nuśāsitavyaḥ cīvarapiṇḍapātaśayanāsanaglānapratyayabhaiṣajyapariṣkārair anugrāhyaḥ,",
  "S06psp_2-3u:1929": "sa ca bodhisattvo mahāsattvo dharmāmiṣāsaṃgrahābhyām anugrahitavyaḥ. ayam eva dharmāmiṣānugrāhakas tato bahutaraṃ (PSP_2-3:121)",
  "S06psp_2-3u:1930": "puṇyaṃ prasavet. tat kasya hetoḥ?",
  "S06psp_2-3u:1931_0": "evam etad bhavati yad bodhisattvo mahāsattvaḥ pāramitāsv avavādyate 'nuśāsyate. sarvaśūnyatāsu",
  "S06psp_2-3u:1931_1": "sarvabodhipakṣyeṣu dharmeṣv apramāṇadhyānārūpyasamāpattiṣv āryasatyeṣu śūnyatānimittāpraṇihiteṣv",
  "S06psp_2-3u:1931_2": "abhijñāsu samādhiṣu sarvadhāraṇīmukheṣu daśasu tathāgatabaleṣu vaiśāradyeṣu pratisaṃvitsv",
  "S06psp_2-3u:1931_3": "aṣṭādaśasv āveṇikeṣu buddhadharmeṣv avabodhyate 'nuśāsyate.",
  "S06psp_2-3u:1932": "atha khalv āyuṣmān subhūtiḥ śakraṃ devānām indram etad avocat:",
  "S06psp_2-3u:1933": "sādhu sādhu kauśika yas tvaṃ bodhisattvayānikānāṃ kulaputrāṇāṃ kuladuhitṛṇāṃ cotsāhaṃ dadāsi,",
  "S06psp_2-3u:1934": "evam eva tvayā karaṇīyaṃ ya āryaśrāvakāḥ sattvān anugrahītukāmās te bodhisattvānāṃ mahāsattvānām anugrahaṃ kurvanti,",
  "S06psp_2-3u:1935": "anuttarāyāṃ samyaksaṃbodhau anugṛhṇanti dharmāmiṣānugrahābhyāṃ cānupālayanti. tat kasya hetor?",
  "S06psp_2-3u:1936": "ataḥ prabhavo hi bhagavataḥ śrāvakasaṃghaḥ,",
  "S06psp_2-3u:1937": "ataḥ pratyekabuddhayānam ato mahāyānam. yadi hi bodhisattvena mahāsattvenānuttarāyāṃ samyaksaṃbodhau cittaṃ notpāditam abhaviṣyat,",
  "S06psp_2-3u:1938_0": "tadā bodhisattvo mahāsattvo nāśikṣiṣyat ṣaṭsu pāramitāsu na saptatriṃśadbodhipakṣyeṣu",
  "S06psp_2-3u:1938_1": "dharmeṣu nāryasatyeṣu nāṣṭasu vimokṣeṣu na navānupūrvavihārasamāpattiṣu nāpramāṇadhyānārūpyasamāpattiṣu",
  "S06psp_2-3u:1938_2": "na ṣaṭsu pāramitāsu na śūnyatānimittāpraṇihiteṣu nādhyātmaśūnyatāyāṃ na bahirdhāśūnyatāyāṃ",
  "S06psp_2-3u:1938_3": "nādhyātmabahirdhāśūnyatāyāṃ yāvan nābhāvasvabhāvaśūnyatāyāṃ na sarvasamādhiṣu na",
  "S06psp_2-3u:1938_4": "sarvadhāraṇīmukheṣu na tathāgatabaleṣu na vaiśāradyeṣu na pratisaṃvitsu nāṣṭādaśāsv",
  "S06psp_2-3u:1938_5": "āveṇikeṣu buddhadharmeṣv aśikṣiṣyatāśikṣamāṇe na teṣu dharmeṣu nānuttarāṃ samyaksaṃbodhim",
  "S06psp_2-3u:1938_6": "abhisaṃbudhyeta anabhisaṃbudhyamāne tasmin nānuttarā samyaksaṃbodhiḥ prajñāyeta na",
  "S06psp_2-3u:1938_7": "pratyekabuddhabodhir na śrāvakabodhiḥ. yasmāt tarhi kauśika bodhisattvo mahāsattvaḥ",
  "S06psp_2-3u:1938_8": "ṣaṭsu pāramitāsu sarvaśūnyatāsu sarvasamādhhiṣu sarvadhāraṇīmukheṣu śūnyatānimittāpraṇihiteṣu",
  "S06psp_2-3u:1938_9": "saptatriṃśadbodhipakṣyeṣu dharmeṣv apramāṇadhyānārūpyasamāpattiṣv āryasatyeṣu cāṣṭasu",
  "S06psp_2-3u:1938_10": "vimokṣeṣu navānupūrvavihārasamāpattiṣu ṣaṭsv abhijñāsu daśasu tathāgatabaleṣu caturṣu",
  "S06psp_2-3u:1938_11": "vaiśāradyeṣu catasṛṣu pratisaṃvitsv aṣṭādaśasv āveṇikeṣu buddhadharmeṣu yāvat sarvadharmeṣu śikṣate,",
  "S06psp_2-3u:1939": "tasmād bodhisattvo mahāsattvo 'nuttarāṃ samyaksaṃbodhim abhisaṃbudhya sarvalokadhātor nirayān ucchīnatti,",
  "S06psp_2-3u:1940_0": "tiryagyoniṃ pitṛviṣayam ucchīnatti. kṣatriyamahāśālakulaprādurbhāvo bhavati. brāhmaṇamahāśālakulaprādurbhāvo",
  "S06psp_2-3u:1940_1": "bhavati. gṛhapatimahāśālakulaprādurbhāvo bhavati. cāturmahārājakāyikānāṃ prādurbhāvo",
  "S06psp_2-3u:1940_2": "bhavati. trāyastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ",
  "S06psp_2-3u:1940_3": "brahmapārṣadyānāṃ brahmapurohitānāṃ (PSP_2-3:122)",
  "S06psp_2-3u:1941_0": "mahābrahmāṇāṃ parīttābhānām apramāṇābhānām ābhāsvarāṇāṃ parīttaśubhānām apramāṇaśubhānāṃ",
  "S06psp_2-3u:1941_1": "śubhakṛtsnānām anabhrakānāṃ puṇyaprasavānāṃ bṛhatphalānāṃ suddhāvāsānām avṛhāṇām",
  "S06psp_2-3u:1941_2": "atapānāṃ sudṛśānāṃ sudarśanānām akaniṣṭhānām ākāśānatyāyatanopagānāṃ devānāṃ vijñānānantyāyatanopagānāṃ",
  "S06psp_2-3u:1941_3": "devānām akiñcanyāyatanopagānāṃ devānāṃ naivasaṃjñānāsaṃjñāyatanopagānāṃ devānāṃ loke",
  "S06psp_2-3u:1941_4": "prādurbhāvo bhavati. dānapāramitāyā loke prādurbhāvo bhavati. śīlapāramitāyā loke",
  "S06psp_2-3u:1941_5": "prādurbhāvo bhavati. kṣāntipāramitāyā loke prādurbhāvo bhāvati. vīryapāramitāyā loke",
  "S06psp_2-3u:1941_6": "prādurbhāvo bhavati. dhyānapāramitāyā loke prādurbhāvo bhavati. prajñāpāramitāyā",
  "S06psp_2-3u:1941_7": "loke prādurbhāvo bhavati. adhyātmaśūnyatāyā bahirdhāśūnyatāyā adhyātmabahirdhāśūnyatāyā",
  "S06psp_2-3u:1941_8": "yāvad abhāvasvabhāvaśūnyatāyā loke prādurbhāvo bhavati. saptatriṃśadbodhipakṣyāṇāṃ",
  "S06psp_2-3u:1941_9": "dharmāṇāṃ caturṇām āryasatyānāṃ loke prādurbhāvo bhavati. apramāṇadhyānārūpyasamāpattīnām",
  "S06psp_2-3u:1941_10": "aṣṭānāṃ vimokṣāṇāṃ navānupūrvavihārasamāpattīnāṃ śūnyatānimittāpraṇihitānāṃ ṣaṇṇām",
  "S06psp_2-3u:1941_11": "abhijñānāṃ loke prādurbhāvo bhavati. sarvasamādhīnāṃ sarvadhāraṇīmukhānāṃ bodhisattvabhūmīnāṃ",
  "S06psp_2-3u:1941_12": "loke prādurbhāvo bhavati. daśānāṃ tathāgatabalānāṃ caturṇāṃ vaiśāradyānāṃ catasṛṇāṃ",
  "S06psp_2-3u:1941_13": "pratisaṃvidām aṣṭādaśānām āveṇikānāṃ buddhadharmāṇāṃ loke prādurbhāvo bhavati. sarvajñatāyā",
  "S06psp_2-3u:1941_14": "loke prādurbhāvo bhavati. śrāvakayānasya pratyekabuddhayānasya mahāyānasya ca loke",
  "S06psp_2-3u:1941_15": "prādurbhāvo bhavati.",
  "S06psp_2-3u:1942": "iti stuty ādi padārthopasaṃhāraḥ kṛtaḥ",
  "S06psp_2-3u:1943": "atha khalu maitreyo bodhisattvo mahāsattvaḥ subhūtiṃ sthaviram etad avocat:",
  "S06psp_2-3u:1944_0": "yad bhadanta subhūte bodhisattvasya mahāsattvasyānumodanāsahagataṃ puṇyakriyāvastu",
  "S06psp_2-3u:1944_1": "sarvasattvasādhāraṇaṃ kṛtvā anuttarāyai samyaksaṃbodhaye pariṇāmitaṃ tac cānupalambhayogena.",
  "S06psp_2-3u:1944_2": "yac ca sarvasattvānām anumodanāsahagataṃ puṇyakriyāvastu,",
  "S06psp_2-3u:1945": "yac ca śrāvakayānasaṃprasthitānāṃ,",
  "S06psp_2-3u:1946_0": "yac ca pratyekabuddhayānasaṃprasthitānāṃ dānamayaṃ puṇyakriyāvastu śīlamayaṃ puṇyakriyāvastu",
  "S06psp_2-3u:1946_1": "bhāvanāmayaṃ puṇyakriyāvastu tato bodhisattvasya mahāsattvasyānumodanāsahagataṃ puṇyakriyāvastu",
  "S06psp_2-3u:1946_2": "sarvasattvasādhāraṇaṃ kṛtvā anuttarāyai samyaksaṃbodhaye pariṇāmitam agram ākhyāyate",
  "S06psp_2-3u:1946_3": "śreṣṭham ākhyāyate jyeṣṭham ākhyāyate varam ākhyāyate pravaram ākhyāyate praṇītam",
  "S06psp_2-3u:1946_4": "ākhyāyate (PSP_2-3:123)",
  "S06psp_2-3u:1947": "uttamam ākhyāyate 'nuttamam ākhyāyate. asamam ākhyāyate asamasamam ākhyāyate. iti viśeṣapariṇāmaḥ",
  "S06psp_2-3u:1948": "tat kasya hetos?",
  "S06psp_2-3u:1949_0": "tathā hi yat sarvaśrāvakapratyekabuddhayānikānāṃ dānamayaṃ śīlamayaṃ bhāvanāmayaṃ",
  "S06psp_2-3u:1949_1": "puṇyakriyāvastu sarvaṃ tad ātmadamanāya ātmaśamanāya ātmaparinirvāṇāya yāvat saptatriṃśadbodhipakṣyā",
  "S06psp_2-3u:1949_2": "dharmāḥ śūnyatānimittāpraṇihitaṃ catvāry āryasatyāny apramāṇadhyānārūpyasamāpattayaḥ,",
  "S06psp_2-3u:1950_0": "aṣṭavimokṣā navānupūrvavihārasamāpattayaś catasraḥ pratisaṃvidaḥ ṣaḍ abhijñā ātmadamanāya",
  "S06psp_2-3u:1950_1": "ātmaśamanāya ātmaparinirvāṇāya bhavanti. bodhisattvasya mahāsattvasya punar anumodanāsahagataṃ",
  "S06psp_2-3u:1950_2": "puṇyakriyāvastu sarvasattvānāṃ damanāya śamanāya parinirvāṇāya anuttarāyai samyaksaṃbodhaye",
  "S06psp_2-3u:1950_3": "pariṇāmitaṃ bhavati. iti pariṇāmanākāritram",
  "S06psp_2-3u:1951": "atha khalv āyuṣmān subhūtir maitreyaṃ bodhisattvaṃ mahāsattvam etad avocat:",
  "S06psp_2-3u:1952": "yat punar ayaṃ maitreya bodhisattva ye te buddhā bhagavantaḥ pūrvasyāṃ diśy asaṃkhyeyāprameyāparimāṇeṣu lokadhātuṣu,",
  "S06psp_2-3u:1953": "evaṃ dakṣiṇapaścimottarāsu digvidikṣūrdhvam adhaḥ,",
  "S06psp_2-3u:1954_0": "ekaikasyāṃ diśi yāvad asaṃkhyeyāprameyāparimāṇā buddhā bhagavantaḥ parinirvṛtās teṣāṃ",
  "S06psp_2-3u:1954_1": "yāvat prathamacittotpādam upādāya yāvac cānuttarāṃ samyaksaṃbodhim abhisaṃbuddhānāṃ",
  "S06psp_2-3u:1954_2": "yāvad nirupadhiśeṣe nirvāṇadhātau parinirvṛtānāṃ yāvat saddharmo nāntarhitaḥ,",
  "S06psp_2-3u:1955": "etasminn antare yat kuśalamūlam ṣaṭpāramitiāpratisaṃyuktaṃ,",
  "S06psp_2-3u:1956": "yac ca teṣāṃ śrāvakayānikānāṃ,",
  "S06psp_2-3u:1957": "yac ca pratyekabuddhayānikānāṃ dānamayaṃ śīlamayaṃ bhāvanāmyaṃ puṇyakriyāvastu,",
  "S06psp_2-3u:1958": "yāni ca śaikṣāny anāsravāṇi kuśalamūlāni,",
  "S06psp_2-3u:1959": "yāni cāśaikṣāṇy anāsravāṇi kuśalamūlāni,",
  "S06psp_2-3u:1960": "yaś ca teṣāṃ tathāgatānāṃ śīlaskandhaḥ samādhiskandhaḥ prajñāskandho vimuktiskandho vimuktijñānadarśanaskandhaḥ,",
  "S06psp_2-3u:1961": "yā ca hitaiṣitā,",
  "S06psp_2-3u:1962": "yā ca mahāmaitrī,",
  "S06psp_2-3u:1963": "yā ca mahākaruṇā,",
  "S06psp_2-3u:1964": "aprameyāsaṃkhyeyāś ca buddhadharmā,",
  "S06psp_2-3u:1965": "yaś ca tair buddhair bhagavadbhir dharmo deśito,",
  "S06psp_2-3u:1966_0": "ye ca tatra dharmadeśanāyāḥ srotaāpattiphalaṃ prāptāḥ sakṛdāgāmiphalaṃ prāptā anāgāmiphalaṃ",
  "S06psp_2-3u:1966_1": "prāptā arhattvaṃ prāptāḥ pratyekabodhiṃ prāptā bodhisattvaniyāmam avakrāntās teṣāṃ yāni kuśalamūlāni,",
  "S06psp_2-3u:1967_0": "yaiś ca tatra tathāgateṣv arhatsu vā parinirvṛteṣu vā kuśalamūlāny avaropitāni tat",
  "S06psp_2-3u:1967_1": "sarvam abhisaṃkṣipyāgrayā anumodanayā jyeṣṭhayā śreṣṭhayā varayā pravarayā uttamayā",
  "S06psp_2-3u:1967_2": "anuttamayā asamayā asamasamayā (PSP_2-3:124)",
  "S06psp_2-3u:1968": "anumodanayā anumodate,",
  "S06psp_2-3u:1969": "anumodyānumodanāsahagataṃ kuśalamūlaṃ sarvasattvasādhāraṇaṃ kṛtvā anuttarāyai samyaksaṃbodhaye pariṇāmayaty anuttarāyāḥ samyaksaṃbodher āhārakaṃ bhavatv iti.",
  "S06psp_2-3u:1970": "yat punar ayaṃ māhāyānika evaṃ tathā cittaṃ pariṇāmayati yair ārambaṇair yair vastubhis tac cittam utpāditam,",
  "S06psp_2-3u:1971": "api nu tāni vastūni tāny ārambaṇāni tathā saṃvidyante tathopalabhyante yathā tair mahāyānikaiḥ kulaputrair nimittīkṛtāni?",
  "S06psp_2-3u:1972": "maitreya āha:",
  "S06psp_2-3u:1973": "na tāni bhadanta subhūte vastūni,",
  "S06psp_2-3u:1974": "na tāny ārambaṇāni tathopalabhyante yathā tair mahāyānikaiḥ kulaputrair nimittīkṛtyānuttarāyāṃ samyaksaṃbodhau pariṇāmitām.",
  "S06psp_2-3u:1975": "subhūtir āha:",
  "S06psp_2-3u:1976_0": "yadi tāvad asaṃvidyamānair vastubhir asaṃvidyamānair ārambaṇais te buddhā bhagavanto",
  "S06psp_2-3u:1976_1": "nimittīkṛtās tadā ye te daśasu dikṣu sarvadiglokadhātuprasareṣu tiṣṭhanti dhriyante",
  "S06psp_2-3u:1976_2": "yāpayanti teṣāṃ yāni kuśalamūlāni prathamacittotpādam upādāya yāvad anuttarāṃ samyaksaṃbodhim",
  "S06psp_2-3u:1976_3": "abhisaṃbuddhānāṃ yāvad anupadhiśeṣe nirvāṇadhātau parinirvṛtānāṃ yāvat saddharmasthitiḥ,",
  "S06psp_2-3u:1977": "yāni ca teṣāṃ śrāvakayānikānāṃ pudgalānāṃ,",
  "S06psp_2-3u:1978": "yāni ca pratyekabuddhayānikānāṃ pudgalānāṃ kuśalamūlāni,",
  "S06psp_2-3u:1979": "yāni ca śaikṣāṇy anāsravāṇi kuśalamūlāni,",
  "S06psp_2-3u:1980_0": "yāni cāśaikṣāṇy anāsravāṇi kuśalamūlāni tāni sarvāṇy abhisaṃkṣipyānuttarāyai samyaksaṃbodhaye",
  "S06psp_2-3u:1980_1": "pariṇāmitāni ānimittayogena mā cāsya saṃjñāviparyāso 'bhūt. anitye nityam iti saṃjñāviparyāsaś",
  "S06psp_2-3u:1980_2": "cittaviparyāso dṛṣṭiviparyāso 'bhūt. duḥkhe sukham iti,",
  "S06psp_2-3u:1981": "anātmīye ātmīyam iti,",
  "S06psp_2-3u:1982": "aśānte śāntam iti saṃjñāviparyāsaś cittaviparyāso dṛṣṭiviparyāsaḥ.",
  "S06psp_2-3u:1983_0": "atha punaḥ kiṃ yathaiva vastu yathaivārambaṇaṃ tathā bodhis tathā cittaṃ tathā dānapāramitā",
  "S06psp_2-3u:1983_1": "śīlapāramitā kṣāntipāramitā vīryapāramitā dhyānapāramitā prajñāpāramitā tathā saptatriṃśadbodhipakṣyā",
  "S06psp_2-3u:1983_2": "dharmās tathā apramāṇadhyānārūpyasamāpattayaḥ,",
  "S06psp_2-3u:1984_0": "tathā āryasatyāni tathā adhyātmaśūnyatā yāvad abhāvasvabhāvaśūnyatā tathā śūnyatānimittāpraṇihitāni",
  "S06psp_2-3u:1984_1": "tathā aṣṭavimokṣās tathā navānupūrvavihārasamāpattayas tathā ṣaḍabhijñās tathā sarvasamādhayas",
  "S06psp_2-3u:1984_2": "tathā sarvadhāraṇīmukhāni tathā daśatathāgatabalāni tathā vaiśāradyāni tathā pratisaṃvidas",
  "S06psp_2-3u:1984_3": "tathā aṣṭādaśāveṇikā buddhadharmās tathā sarvajñatā.",
  "S06psp_2-3u:1985": "(PSP_2-3:125)",
  "S06psp_2-3u:1986_0": "yadi tāvad yathaiva vastu yathārambaṇaṃ tathā bodhis tathā cittaṃ tathā rūpaṃ vedanāsaṃjñāsaṃskārā",
  "S06psp_2-3u:1986_1": "vijñānaṃ tathā cakṣuḥ śrotraghrāṇajihvākāyamanaḥ tathā adhyātmaśūnyatā yāvad abhāvasvabhāvaśūnyatā",
  "S06psp_2-3u:1986_2": "tathā smṛtyupasthānasamyakprahāṇarddhipādendriyabalabodhyaṅgamārgāḥ tathā apramāṇadhyānārūpyasamāpattayas",
  "S06psp_2-3u:1986_3": "tathā āryasatyāni tathā aṣṭavimokṣās tathā navānupūrvavihārasamāpattayahi tathā trīṇi",
  "S06psp_2-3u:1986_4": "vimokṣamukhāni tathā ṣaḍabhijñās tathā sarvasamādhayas tathā sarvadhāraṇīmukhāni",
  "S06psp_2-3u:1986_5": "tathā daśa tathāgatabalāni tathā vaiśāradyāni tathā pratisaṃvidaḥ tathā aṣṭādaśāveṇikā buddhadharmāḥ.",
  "S06psp_2-3u:1987": "tatra katamad vastu?",
  "S06psp_2-3u:1988": "katamad ārambaṇaṃ?",
  "S06psp_2-3u:1989": "katamā bodhiḥ?",
  "S06psp_2-3u:1990": "katamac cittaṃ?",
  "S06psp_2-3u:1991": "katamāni kuśalamūlāni?",
  "S06psp_2-3u:1992": "katamat tad anumodanāsahagataṃ puṇyakriyāvastu yad anuttarāyāṃ samyaksaṃbodhau pariṇāmayati?",
  "S06psp_2-3u:1993": "maitreya āha:",
  "S06psp_2-3u:1994": "saced bhadanta subhūte bodhisattvāḥ ṣaṭsu pāramitāsu caritā abhaviṣyan,",
  "S06psp_2-3u:1995": "bahubuddhaparyupāsitā abhaviṣyann,",
  "S06psp_2-3u:1996": "avaropitakuśalamūlā abhaviṣyan,",
  "S06psp_2-3u:1997": "kalyāṇamitraparigṛhītā abhaviṣyan,",
  "S06psp_2-3u:1998": "svalakṣaṇaśūnyeṣu dharmeṣu śikṣitā abhaviṣyan,",
  "S06psp_2-3u:1999_0": "na te tāni vastūni na tāny ārambaṇāni na tān buddhān bhagavato na tāni kuśalamūlāni",
  "S06psp_2-3u:1999_1": "na tāny anumodanāsahagatāni puṇyakriyāvastūni nimittikṛtyānuttarāyāṃ samyaksaṃbodhau pariṇāmayiṣyanti.",
  "S06psp_2-3u:2000_0": "api tu khalu punas tathā pariṇāmayiṣyanti yathā na dvayayogena nādvayayogena na nimittayogena",
  "S06psp_2-3u:2000_1": "nānimittayogena nopalambhayogena nānupalambhayogena na saṃkleśayogena na vyavadānayogena",
  "S06psp_2-3u:2000_2": "notpādayogena na nirodhayogena.",
  "S06psp_2-3u:2001": "sacet punar ete bodhisattvāḥ na ṣaṭsu pāramitāsu śikṣitā abhaviṣyan,",
  "S06psp_2-3u:2002": "na buddhaparyupāsitā nāvaropitakuśalamūlā na kalyāṇamitraparigṛhītā na svalakṣaṇaśūnyeṣu dharmeṣu śikṣitā abhaviṣyan,",
  "S06psp_2-3u:2003": "tāni vastūni tāny ārambaṇāni tāni kuśalamūlāni tān anumodanāsahagatāṃś cittotpādān nimittīkṛtyānuttarāyai samyaksaṃbodhaye pariṇāmayiṣyanti.",
  "S06psp_2-3u:2004_0": "na khalu punar iyaṃ bhadanta subhūte prajñāpāramitā evam upadiṣṭā navayānasaṃprasthitasya",
  "S06psp_2-3u:2004_1": "bodhisattvasya mahāsattvasya purato bhāṣitavyā. evaṃ dhyānapāramitā vīryapāramitā",
  "S06psp_2-3u:2004_2": "kṣāntipāramitā śīlapāramitā dānapāramitā adhyātmaśūnyatā yāvad abhāvasvabhāvaśūnyataivam",
  "S06psp_2-3u:2004_3": "upadiṣṭā navayānasaṃprasthitasya bodhisattvasya mahāsattvasya purato bhāṣitavyā.",
  "S06psp_2-3u:2004_4": "tat kasya hetor? yad (PSP_2-3:126)",
  "S06psp_2-3u:2005_0": "api tasya syāc chraddhāmātrakaṃ prasādamātrakaṃ premamātrakaṃ gauravamātrakaṃ tad",
  "S06psp_2-3u:2005_1": "apy antardhīyetāvinivartanīyasya bodhisattvasya mahāsattvasya purato bhāṣitavyopadeṣṭavyā",
  "S06psp_2-3u:2005_2": "yāvad abhāvasvabhāvaśūnyatā bhāṣitavyopadeṣṭavyā. sa evaṃ śrutvā nottrasyati na saṃtrasyati",
  "S06psp_2-3u:2005_3": "na saṃtrāsam āpadyate. sacet kalyāṇamitraparigṛhīto bhaviṣyati pūrvajinakṛtādhikāro",
  "S06psp_2-3u:2005_4": "'varopitakuśalamūlo bahubuddhaparyupāsita,",
  "S06psp_2-3u:2006_0": "evaṃ ca punar bhadanta subhūte bodhisattvena mahāsattvenānumodanāsahagataṃ puṇyakriyāvastu",
  "S06psp_2-3u:2006_1": "anuttarāyāṃ samyaksaṃbodhau pariṇāmayitavyam. yena cittenānumodya pariṇāmayati tac",
  "S06psp_2-3u:2006_2": "cittaṃ kṣīṇaṃ niruddhaṃ vigataṃ viparinataṃ,",
  "S06psp_2-3u:2007": "tāni ca vastūni tāny ārambaṇāni tāni ca kuśalamūlāni kṣīṇāni niruddhāni vigatāni vipariṇatāni,",
  "S06psp_2-3u:2008": "katamad anumodanāsahagataṃ cittaṃ?",
  "S06psp_2-3u:2009": "katamāni vastūni?",
  "S06psp_2-3u:2010": "katamāny ārambaṇāni?",
  "S06psp_2-3u:2011": "katamāni kuśalamūlāny anuttarāyai samyaksaṃbodhaye pariṇāmayati?",
  "S06psp_2-3u:2012": "kiṃ cittena cittaṃ pariṇāmayati?",
  "S06psp_2-3u:2013": "yadā dvayoś cittayoḥ samavadhānaṃ nāsti,",
  "S06psp_2-3u:2014": "na ca yaś cittasvabhāvaḥ. sa śakyaḥ pariṇāmayitum.",
  "S06psp_2-3u:2015": "sacet punar bodhisattvo mahāsattvaḥ prajñāpāramitāyāṃ carann evaṃ jānīte abhāvaḥ prajñāpāramiteti,",
  "S06psp_2-3u:2016": "evaṃ dhyānapāramitāvīryapāramitākṣāntipāramitāśīlapāramitā dānapāramitety abhāvo,",
  "S06psp_2-3u:2017": "rūpaṃ vedanāsaṃjñāsaṃskārā vijñānam ity abhāvaḥ. saptatriṃśadbodhipakṣyā dharmā abhāvo,",
  "S06psp_2-3u:2018": "'pramāṇadhyānārūpyasamāpattaya āryasatyāny aṣṭavimokṣā navānupūrvavihārasamāpattayo 'bhāvaḥ,",
  "S06psp_2-3u:2019": "śūnyatānimittāpraṇihitāny abhāvaḥ,",
  "S06psp_2-3u:2020": "ṣaḍabhijñā abhāvaḥ,",
  "S06psp_2-3u:2021": "sarvaśūnyatāḥ sarvasamādhayaḥ sarvadhāraṇīmukhāny abhāvo,",
  "S06psp_2-3u:2022": "daśatathāgatabalavaiśāradyapratisaṃvido 'ṣṭādaśāveṇikā buddhadharmā ity abhāvo,",
  "S06psp_2-3u:2023": "bodhisattvena mahāsattvenānumodanāsahagataṃ puṇyakriyāvastv anuttarāyāṃ samyaksaṃbodhau pariṇāmayitavyaṃ,",
  "S06psp_2-3u:2024": "yady evaṃ pariṇāmayati pariṇāmitaṃ bhavaty anuttarāyāṃ samyaksaṃbodhau.",
  "S06psp_2-3u:2025": "atha khalu maitreyo bodhisattvo mahāsattvaḥ subhūtiṃ sthaviram etad avocat:",
  "S06psp_2-3u:2026_0": "kathaṃ bhadanta subhūte navayānasaṃprasthitena kulaputreṇa vā kuladuhitrā vā tāni",
  "S06psp_2-3u:2026_1": "kuśalamūlāny. anuttarāyai samyaksaṃbodhaye pariṇāmitāni bhavanti. kathaṃ cānumodanāsahagataṃ",
  "S06psp_2-3u:2026_2": "puṇyakriyāvastu parigṛhya pariṇāmitaṃ bhavati?",
  "S06psp_2-3u:2027": "subhūtir āha:",
  "S06psp_2-3u:2028": "sacet maitreya navayānasaṃprasthito bodhisattvo mahāsattvaḥ prajñāpāramitāyāṃ cariṣyati,",
  "S06psp_2-3u:2029": "tāṃ ca prajñāpāramitām anupalambhayogena grahīṣyati na nimittayogena. evaṃ dhyānapāramitāṃ vīryapāramitāṃ kṣāntipāramitāṃ (PSP_2-3:127)",
  "S06psp_2-3u:2030_0": "śīlapāramitāṃ dānapāramitām anupalambhayogena grahīṣyati na nimittayogena. adhyātmaśūnyatāyām",
  "S06psp_2-3u:2030_1": "adhimuktibahulo bhavīṣyati. bahirdhāśūnyatāyām adhyātmabahirdhāśūnyatāyāṃ yāvad abhāvasvabhāvaśūnyatāyām",
  "S06psp_2-3u:2030_2": "adhimuktibahulo bhaviṣyati. apramāṇadhyānārūpyasamāpattiṣv āryasatyeṣv adhimuktibahulo",
  "S06psp_2-3u:2030_3": "bhaviṣyati. aṣṭavimokṣeṣu navānupūrvavihārasamāpattiṣv adhimuktibahulo bhaviṣyati.",
  "S06psp_2-3u:2030_4": "śūnyatānimittāpraṇihiteṣv adhimuktibahulo bhaviṣyati. abhijñāsu sarvasamādhiṣu sarvadhāraṇīmukheṣv",
  "S06psp_2-3u:2030_5": "adhimuktibahulo bhaviṣyati. daśasu tathāgatabaleṣu caturṣu vaiśāradyeṣu catasṛṣu",
  "S06psp_2-3u:2030_6": "pratisaṃvitsv aṣṭādaśāveṇikeṣu buddhadharmeṣv adhimuktibahulo bhaviṣyati. kalyāṇamitraparigṛhitaś",
  "S06psp_2-3u:2030_7": "ca bhaviṣyati. tāni cāsya kalyāṇamitrāṇimām eva prajñāpāramitāṃ dhyānapāramitāṃ vīryapāramitāṃ",
  "S06psp_2-3u:2030_8": "kṣāntipāramitāṃ śīlapāramitāṃ dānapāramitāṃ sārthāṃ savyañjanām upadekṣyanti. tathā",
  "S06psp_2-3u:2030_9": "copadekṣyanti yathā prajñāpāramitayā avirahīto bhaviṣyaty evaṃ sarvābhiḥ pāramitābhir",
  "S06psp_2-3u:2030_10": "avirahito bhaviṣyati. yāvat sarvaśūnyatābhiḥ saptatriṃśadbodhipakṣyair dharmair āryasatyair",
  "S06psp_2-3u:2030_11": "apramāṇadhyānārūpyasamāpattibhiḥ śūnyatānimittāpraṇihitair aṣṭābhir vimokṣair navabhir",
  "S06psp_2-3u:2030_12": "anupūrvavīhārasamāpattibhiḥ sarvasamādhiḥ sarvadhāraṇīmukhair daśabhiḥ tathāgatabalaiś",
  "S06psp_2-3u:2030_13": "caturbhir vaiśāradyaiś catasṛbhiḥ pratisaṃvidbhir aṣṭābaśabhir āveṇikair buddhadharmair",
  "S06psp_2-3u:2030_14": "avirahito bhaviṣyati. yāvad bodhisattvanyāmam avakrānto bhaviṣyati. mārakarmāṇi copadekṣyanti.",
  "S06psp_2-3u:2030_15": "tasya tāni mārakarmāṇi śrutvā na hānir na vṛddhir bhaviṣyati. tat kasya hetos?",
  "S06psp_2-3u:2031_0": "tathā hi teṣāṃ mārakarmaṇāṃ svabhāvo nopadṛśyate. buddhair bhagavadbhir avirahitaḥ",
  "S06psp_2-3u:2031_1": "syād yāvan bodhisattvanyāmam avakrānteti. tatra ca kuśalamūlāny avaropayiṣyati. taiś",
  "S06psp_2-3u:2031_2": "ca kuśalamūlair bodhisattvakulaṃ grahīṣyati. tena ca bodhisattvakulena na jātu virahito",
  "S06psp_2-3u:2031_3": "bhaviṣyati yāvad anuttarāṃ samyaksaṃbodhim abhisaṃbuddho bhaviṣyati.",
  "S06psp_2-3u:2032_0": "punar aparaṃ navayānasaṃprasthitena bodhisattvena mahāsattvena teṣāṃ buddhānāṃ bhagavatāṃ",
  "S06psp_2-3u:2032_1": "chinnavartmanāṃ chinnavartmanīnāṃ chinnaprapañcabhavanetrikāṇāṃ paryāttabāṣpāṇāṃ",
  "S06psp_2-3u:2032_2": "marditakaṇṭakānām apahṛtabhārāṇām anuprāptasvakārthānāṃ parikṣīṇabhavasaṃyojanānāṃ",
  "S06psp_2-3u:2032_3": "samyagājñāsuvimukticittānāṃ sarvacetavaśiparamapāramitāprāptānāṃ,",
  "S06psp_2-3u:2033_0": "ye te daśasu dikṣv aprameyeṣv asaṃkhyeyeṣu tathāgatā arhantaḥ samyaksaṃbuddhās tiṣṭhanti",
  "S06psp_2-3u:2033_1": "dhriyante yāpayanti dharmañ ca deśayanti teṣāṃ buddhānāṃ bhagavatāṃ saśrāvakasaṃghānāṃ",
  "S06psp_2-3u:2033_2": "ye puṇyābhisaṃskārā yair vā tatra kuśalamulāny avaropitāni kṣatriyamahāśālakuleṣu (PSP_2-3:128)",
  "S06psp_2-3u:2034": "vā brāhmaṇamahāśālakuleṣu vā gṛhapatimahāśālakuleṣu vā cāturmahārājakāyikeṣu vā deveṣu,",
  "S06psp_2-3u:2035": "trāyastriṃśeṣu vā yāmeṣu vā tuṣiteṣu vā nirmāṇaratiṣu vā paranirmitavaśavartiṣu vā deveṣu,",
  "S06psp_2-3u:2036_0": "brahmapārṣadyeṣu vā brahmapurohiteṣu vā mahābrahmasu vā parīttābheṣu vā apramāṇābheṣu",
  "S06psp_2-3u:2036_1": "vā ābhāsvareṣu vā parīttaśubheṣu vā apramāṇaśubheṣu vā śubhakṛtsneṣu vā anabhrakeṣu",
  "S06psp_2-3u:2036_2": "vā puṇyaprasaveṣu vā bṛhatphaleṣu vā suddhāvāseṣu vā avṛheṣu vā atapeṣu vā sudṛśeṣu",
  "S06psp_2-3u:2036_3": "vā sudarśaneṣu vā akaniṣṭheṣu vā deveṣu kuśalamūlāny avaropitāni sarvāny abhisaṃkṣipya",
  "S06psp_2-3u:2036_4": "piṇḍayitvā tulayitvā agrayānumodanayā śreṣṭhayā jyeṣṭhayā varayā pravarayā uttamayā",
  "S06psp_2-3u:2036_5": "anuttamayā anumodanayā anumodetānumodya cānumodanāsahagataṃ kuśalamūlam anuttarāyai",
  "S06psp_2-3u:2036_6": "samyaksaṃbodhaye pariṇāmayitavyam. ity anupalambhapariṇāmaḥ",
  "S06psp_2-3u:2037": "maitreya āha:",
  "S06psp_2-3u:2038_0": "saced bhadanta subhūte navayānasaṃprasthito bodhisattvo mahāsattvas teṣāṃ buddhānāṃ",
  "S06psp_2-3u:2038_1": "bhagavatāṃ saśrāvakasaṃghānāṃ sarvakuśalamūlāni samanvāhṛtyāgrayā anumodanayā anumodate",
  "S06psp_2-3u:2038_2": "anumodya ca yāvad anuttamayā anumodanayā anumodyānuttarāyai samyaksaṃbodhaye pariṇāmayati.",
  "S06psp_2-3u:2038_3": "kathaṃ na bodhisattvasya mahāsattvasya saṃjñāviparyāso bhavati,",
  "S06psp_2-3u:2039": "na citta viparyāso bhavati,",
  "S06psp_2-3u:2040": "na dṛṣṭiviparyāso bhavati?",
  "S06psp_2-3u:2041": "subhūtir āha:",
  "S06psp_2-3u:2042": "sacet maitreya bodhisattvo mahāsattvas tān buddhān bhagavataḥ saśrāvakasaṃghān samanvāharati,",
  "S06psp_2-3u:2043": "tatra na buddhasaṃjñī na śrāvakasaṃjñī bhavati,",
  "S06psp_2-3u:2044": "na kuśalamūlasaṃjñī bhavati. yenāpi cittena pariṇāmayati tatrāpi cittena cittasaṃjñī bhavaty,",
  "S06psp_2-3u:2045": "evaṃ pariṇāmayato bodhisattvasya mahāsattvasya na saṃjñāviparyāso bhavati,",
  "S06psp_2-3u:2046": "na cittaviparyāso bhavati,",
  "S06psp_2-3u:2047": "na dṛṣṭiviparyāso bhavati.",
  "S06psp_2-3u:2048_0": "saced bodhisattvo mahāsattvas tān buddhān bhagavatas tāni ca kuśalamūlān samanvāhṛtya",
  "S06psp_2-3u:2048_1": "nimittīkaroti nimittīkṛtyānuttarāyai samyaksaṃbodhaye pariṇāmayaty evaṃ pariṇāmayataḥ",
  "S06psp_2-3u:2048_2": "saṃjñāviparyāsaś cittaviparyāso dṛṣṭiviparyāso bhavati.",
  "S06psp_2-3u:2049_0": "sacet punar bodhisattvo mahāsattvas tān buddhān bhagavatas tāni ca kuśalamūlāni yena",
  "S06psp_2-3u:2049_1": "ca cittena samanvāharati tāni tathaiva kṣīṇāni kṣīṇānīty evaṃ prajānāti. yac ca kṣīṇan",
  "S06psp_2-3u:2049_2": "na tac chakyaṃ pariṇamayitum. yenāpi cittena pariṇāmayati (PSP_2-3:129)",
  "S06psp_2-3u:2050": "tasyāpi cittasya saiva dharmatā. yatrāpi pariṇāmayati tasyāpi saiva dharmatā.",
  "S06psp_2-3u:2051": "saced evaṃ pariṇāmayati samena pariṇāmayati na viṣamena,",
  "S06psp_2-3u:2052": "na ca mithyā pariṇāmayati,",
  "S06psp_2-3u:2053": "evaṃ pariṇāmayitavyaṃ bodhisattvena mahāsattvena.",
  "S06psp_2-3u:2054_0": "saced bodhisattvo mahāsattvo 'tītānāgatapratyutpannānāṃ buddhānāṃ bhagavatāṃ yāvat",
  "S06psp_2-3u:2054_1": "prathamacittotpādam upādāya parinirvāṇaṃ yāvad ca saddharmāntardhānaṃ tac chrāvakāṇāṃ",
  "S06psp_2-3u:2054_2": "pratyekabuddhānāṃ ca yāvad yaiś ca tatra pṛthagjanaiḥ kuśalamūlāny avaropitāni,",
  "S06psp_2-3u:2055": "yā ca dharmadeśanā śrutā śrutvā ca yaiś ca tatra devanāgayakṣagandharvāsuragaruḍakiṃnaramahoragaiḥ kuśalamūlāny avaropitāni,",
  "S06psp_2-3u:2056_0": "kuśatriyamahāśālakulair vā brāhmaṇamahāśālakulair vā gṛhapatimahāśalakulair vā cāturmahārājakāyikair",
  "S06psp_2-3u:2056_1": "vā devair yāvac chuddhāvāsakāyikair vā devaiḥ saddharmaḥ śrutaḥ kuśalamūlāny avaropitāni,",
  "S06psp_2-3u:2057_0": "cittaṃ cotpāditam anuttarāyāṃ samyaksaṃbodhau tat sarvam abhisaṃkṣipya piṇḍayitvā",
  "S06psp_2-3u:2057_1": "tulayitvāgrayānumodanayānumodate jyeṣṭhayā śreṣṭhayā varayā pravarayā praṇitayā uttamayā",
  "S06psp_2-3u:2057_2": "anuttamayā asamayā asamasamayā anumodanayā anumodate anumodya tat sarvam anuttarāyāṃ",
  "S06psp_2-3u:2057_3": "samyaksaṃbodhau pariṇāmayati.",
  "S06psp_2-3u:2058_0": "sacet punar evaṃ saṃjānīte kṣīṇās te dharmā niruddhā vigatā vipariṇatā so 'pi dharmasvabhāvena",
  "S06psp_2-3u:2058_1": "śūnyo yatrāpi pariṇāmayati. saced evaṃ pariṇāmayati pariṇāmitaṃ bhavaty anuttarāyāṃ samyaksaṃbodhau.",
  "S06psp_2-3u:2059": "sacet punar evaṃ saṃjānīte na ca dharmādharmān pariṇāmayanti. tat kasya hetos?",
  "S06psp_2-3u:2060": "tathā hi svabhāvaśūnyāḥ sarvadharmāḥ.",
  "S06psp_2-3u:2061": "saced evaṃ pariṇāmayati pariṇāmitaṃ bhavaty anuttarāyāṃ samyaksaṃbodhau. evaṃ hi bodhisattvasya mahāsattvasya prajñāpāramitāyāṃ carataḥ,",
  "S06psp_2-3u:2062": "evaṃ dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ dānapāramitāyāṃ carato na saṃjñāviparyāso na cittaviparyāso na dṛṣṭiviparyāso bhavati. tat kasya hetos?",
  "S06psp_2-3u:2063": "tathā hi bodhisattvo mahāsattvas tāṃ pariṇāmanāṃ nābhiniviśate,",
  "S06psp_2-3u:2064": "tāni kuśalamūlāni tadbodhicittaṃ ca na samanupaśyati yatrābhiniveśeta,",
  "S06psp_2-3u:2065": "idaṃ bodhisattvasya mahāsattvasyānuttaraṃ pariṇāmanam. ity aviparyastalakṣaṇapariṇāmaḥ",
  "S06psp_2-3u:2066": "sacet punar bodhisattvo mahāsattvas taṃ puṇyakriyāvastv abhisaṃskāraṃ viviktaṃ saṃjānīte skandhadhātvāyatanaiḥ,",
  "S06psp_2-3u:2067": "prajñāpāramitayā viviktaṃ saṃjānīte. evaṃ dhyānapāramitayā vīryapāramitayā kṣāntipāramitayā śīlapāramitayā (PSP_2-3:130)",
  "S06psp_2-3u:2068_0": "dānapāramitayā viviktaṃ saṃjānīte. adhyātmaśūnyatayā viviktaṃ saṃjānīte yāvad abhāvasvabhāvaśūnyatayā",
  "S06psp_2-3u:2068_1": "viviktaṃ saṃjānīte. saptatriṃśadbodhipakṣair dharmair viviktaṃ saṃjānīte. daśabhir",
  "S06psp_2-3u:2068_2": "balaiś caturbhir vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmair",
  "S06psp_2-3u:2068_3": "viviktaṃ saṃjānīte. evaṃ bodhisattvena mahāsattvena puṇyakriyāvastv abhisaṃskāraḥ",
  "S06psp_2-3u:2068_4": "pariṇāmito bhavaty anuttarāyāṃ samyaksaṃbodhau.",
  "S06psp_2-3u:2069": "sacet punar bodhisattvo mahāsattvo 'numodanāsahagataṃ puṇyakriyāvastu svabhāvena viviktaṃ saṃjānīte,",
  "S06psp_2-3u:2070": "viviktās te buddhā bhagavanto buddhasvabhāvena,",
  "S06psp_2-3u:2071": "kuśalamūlāny api kuśalamūlasvabhāvena viviktāni,",
  "S06psp_2-3u:2072": "abhisaṃskārā abhisaṃskārasvabhāvena viviktāḥ,",
  "S06psp_2-3u:2073": "bodhicittaṃ bodhicittasvabhāvena viviktaṃ,",
  "S06psp_2-3u:2074": "pariṇāmanācittaṃ pariṇāmanācittasvabhāvena viviktaṃ,",
  "S06psp_2-3u:2075": "bodhir api bodhisvabhāvena viviktā,",
  "S06psp_2-3u:2076": "prajñāpāramitā prajñāpāramitāsvabhāvena viviktā,",
  "S06psp_2-3u:2077": "dhyānapāramitā dhyānapāramitāsvabhāvena viviktā,",
  "S06psp_2-3u:2078": "vīryapāramitā vīryapāramitāsvabhāvena viviktā,",
  "S06psp_2-3u:2079": "kṣāntipāramitā kṣāntipāramitāsvabhāvena viviktā,",
  "S06psp_2-3u:2080": "śīlapāramitā śīlapāramitāsvabhāvena viviktā,",
  "S06psp_2-3u:2081": "dānapāramitā dānapāramitāsvabhāvena viviktā,",
  "S06psp_2-3u:2082": "adhyātmaśūnyatā adhyātmaśūnyatāsvabhāvena viviktā,",
  "S06psp_2-3u:2083": "bahirdhāśūnyatā bhirdhāśūnyatāsvabhāvena viviktā,",
  "S06psp_2-3u:2084": "adhyātmabahirdhāśūnyatā adhyātmabahirdhāśūnyatāsvabhāvena viviktā yāvad abhāvasvabhāvaśūnyatā abhāvasvabhāvaśūnyatāsvabhāvena viviktā,",
  "S06psp_2-3u:2085_0": "evaṃ saptatriṃśadbodhipakṣyā dharmāḥ catvāry āryasatyāny apramāṇadhyānārūpyasamāpattavo",
  "S06psp_2-3u:2085_1": "'ṣṭavimokṣā navānupūrvavihārasamāpattayaḥ śūnyatānimittāpraṇihitāni ṣaḍabhijñāḥ sarvasamādhayaḥ",
  "S06psp_2-3u:2085_2": "sarvadhāraṇīmukhāni daśabalavaiśāradyapratisaṃvido,",
  "S06psp_2-3u:2086_0": "'ṣṭādaśāveṇikā buddhadharmā buddhadharmasvabhāvena viviktāḥ. evaṃ hi bodhisattvena",
  "S06psp_2-3u:2086_1": "mahāsattvena viviktāyāṃ prajñāpāramitāyāṃ caritavyam iyaṃ bodhisattvasya mahāsattvasya",
  "S06psp_2-3u:2086_2": "prajñāpāramitā. iti viviktapariṇāmaḥ.",
  "S06psp_2-3u:2087_0": "punar aparaṃ bodhisattvena mahāsattvena teṣāṃ buddhānāṃ bhagavatāṃ yat kuśalamūlaṃ",
  "S06psp_2-3u:2087_1": "tat sarvam anusmaratā evaṃ pariṇāmayitavyaṃ yādṛśa eva sa pariṇāmas tādṛśam eva tac",
  "S06psp_2-3u:2087_2": "cittaṃ yena pariṇāmayati tajjātikaṃ tatsvabhāvam.",
  "S06psp_2-3u:2088": "saced evaṃ saṃjānīte pariṇāmitaṃ bhavaty anuttarāyāṃ samyaksaṃbodhau,",
  "S06psp_2-3u:2089": "evaṃ pariṇāmayato na saṃjñāviparyāso bhavati na cittaviparyāso bhavati na dṛṣṭiviparyāso bhavati.",
  "S06psp_2-3u:2090": "sacet punar bodhisattvo mahāsattvaḥ prañāpāramitāyāṃ caran nimittayogena (PSP_2-3:131)",
  "S06psp_2-3u:2091": "teṣāṃ buddhānāṃ bhagavatāṃ tāni kuśalamūlāni saṃjānīte,",
  "S06psp_2-3u:2092": "na pariṇāmayaty anuttarāyāṃ samyaksaṃbodhau,",
  "S06psp_2-3u:2093": "ye cātītā buddhā bhagavantaḥ parinirvṛtā animittā aviṣayāḥ.",
  "S06psp_2-3u:2094": "saced evam api samanvāharati nimittīkaroti,",
  "S06psp_2-3u:2095": "na pariṇāmayati tāni kuśalamūlāny anuttarāyāṃ samyaksaṃbodhau,",
  "S06psp_2-3u:2096": "evaṃ cāsya saṃjñāviparyāso bhavati cittaviparyāso bhavati dṛṣṭiviparyāso bhavati.",
  "S06psp_2-3u:2097": "sacet tān buddhān bhagavatas tāni kuśalamulāni tāṃś cābhisaṃskārāṃs tāṃś cittotpādān saṃjānīte na nimittīkaroti,",
  "S06psp_2-3u:2098_0": "pariṇāmitāni tāni kuśalamūlāny anuttarāyai samyaksaṃbodhaye bhavati. evaṃ ca bodhisattvasya",
  "S06psp_2-3u:2098_1": "mahāsattvasya na saṃjñāviparyāso bhavati na cittaviparyāso bhavati na dṛṣṭiviparyāso",
  "S06psp_2-3u:2098_2": "bhavati. iti buddhakuśalamulajātīyasvabhāvānusmṛtipariṇāmaḥ",
  "S06psp_2-3u:2099": "maitreya āha:",
  "S06psp_2-3u:2100": "kathaṃ bhadanta subhūte bodhisattvo mahāsattvo na nimittīkaroti pariṇāmayati ca?",
  "S06psp_2-3u:2101": "subhūtir āha:",
  "S06psp_2-3u:2102": "atra hi tāni bodhisattvena mahāsattvena prajñāpāramitāyām upāyakauśalāni śikṣitavyām. ata eva ca bodhisattvasya mahāsattvasya prajñāpāramitāyām upāyakauśalaṃ veditavyaṃ,",
  "S06psp_2-3u:2103": "na ca prajñāpāramitām anāgamya śakyaṃ puṇyakriyāvastu pariṇāmayitum.",
  "S06psp_2-3u:2104": "maitreya āha:",
  "S06psp_2-3u:2105": "mā haivāsya syād bhadanta subhūte vacanīyam. na te buddhā bhagavantaḥ prajñāpāramitāyāṃ saṃvidyante. nāpi tāni kuśalamūlāni,",
  "S06psp_2-3u:2106": "nāpi te 'bhisaṃskārā,",
  "S06psp_2-3u:2107": "nāpi te cittotpādā yāvan nānuttarāyai samyaksaṃbodhaye pariṇāmayati.",
  "S06psp_2-3u:2108": "subhūtir āha:",
  "S06psp_2-3u:2109": "tatra bodhisattvena mahāsattvena prajñāpāramitāyāṃ caratā evaṃ vyupaparīkṣitavyaṃ,",
  "S06psp_2-3u:2110_0": "niruddhās te ātmabhāvā tāni ca kuśalamūlāni te cābhisaṃskārās te ca cittotpādāḥ.",
  "S06psp_2-3u:2110_1": "atha ca punar nimittīkṛtya vikalpyante te buddhā bhagavantas tāni ca kuśalamūlāni",
  "S06psp_2-3u:2110_2": "te cābhisaṃskārās te ca cittotpādā nimittīkṛtya vikalpyante. na ca tathāgatā arhantaḥ",
  "S06psp_2-3u:2110_3": "samyaksaṃbuddhā evaṃ nimittayogena pariṇāmayato 'numodanām abhyanujānanti. tat kasya hetoḥ?",
  "S06psp_2-3u:2111_0": "eṣa evāsya mahān upalambho yat parinirvṛtān buddhān bhagavato nimittīkaroti vikalpayati",
  "S06psp_2-3u:2111_1": "copalabhate tasmād bodhisattvena mahāsattvena kuśalamūlāni pariṇāmayitukāmena na",
  "S06psp_2-3u:2111_2": "copalabhya nimittīkṛtya pariṇāmayitavyāni. na copalambhasaṃjñino na nimittasaṃjñinas,",
  "S06psp_2-3u:2112": "tathāgatā arhantaḥ samyaksaṃbuddhāḥ pariṇāmatāṃ maharddhikām iti vadanti. tat hasya hetoḥ?",
  "S06psp_2-3u:2113": "saviṣaḥ saśalya eṣa pariṇāmaḥ.",
  "S06psp_2-3u:2114": "ity upāyakauśalapariṇāmaḥ",
  "S06psp_2-3u:2115": "(PSP_2-3:132)",
  "S06psp_2-3u:2116": "tadyathāpi nāma praṇītabhojanaṃ viṣasaṃsṛṣṭaṃ varṇena gandhena copetaṃ tad eva bālajātīyaḥ puruṣaḥ paribhoktavyaṃ manyeta,",
  "S06psp_2-3u:2117": "tasya tat paribhuñjānasya varṇato 'pi gandhato 'pi roceta,",
  "S06psp_2-3u:2118": "pariṇāme ca duṣkhavipākaṃ syāt. evam eva ihaikatyā durgṛhītena durupalakṣitena duḥsvādhyātena cārtham ajānanto 'budhyamānā evam upadekṣyanti,",
  "S06psp_2-3u:2119_0": "ehi tvaṃ kulaputra atītānāgatapratyutpannānāṃ buddhānāṃ bhagavatāṃ prathamacittotpādam",
  "S06psp_2-3u:2119_1": "upādāya yāvad anuttarāṃ samyaksaṃbodhim abhisaṃbuddhānāṃ yāvac ca nirupadhiśeṣe nirvāṇadhātau",
  "S06psp_2-3u:2119_2": "parinirvṛtānāṃ yāvac ca saddharmāṇāṃ antarhitaḥ,",
  "S06psp_2-3u:2120": "yāny etasmin antare prajñāpāramitāyāṃ caradbhiḥ kuśalamūlāny abhisaṃskṛtāni,",
  "S06psp_2-3u:2121_0": "evaṃ dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ dānapāramitāyāṃ",
  "S06psp_2-3u:2121_1": "caradbhiḥ kuśālamūlāny abhisaṃskṛtāni. yāni ca caturdhyānapratisaṃyuktāni caturapramāṇapratisaṃyuktāni",
  "S06psp_2-3u:2121_2": "caturārūpyasamāpattipratisaṃyuktāni saptatriṃśad bodhipakṣyadharma pratisaṃyuktāni",
  "S06psp_2-3u:2121_3": "catur āryasatya pratisaṃyuktāni śūnyatānimittāpraṇihitapratisaṃyuktāny aṣṭavimokṣa",
  "S06psp_2-3u:2121_4": "navānupūrvavihārasamāpattipratisaṃyuktāny abhijñāpratisaṃyuktāni sarvaśūnyatādhāraṇīmukhapratisaṃyuktāni",
  "S06psp_2-3u:2121_5": "daśatathāgatabalapratisaṃyuktāni caturvaiśāradyapratisaṃyuktāni,",
  "S06psp_2-3u:2122": "catuḥpratisaṃvitpratisaṃyuktāni kuśalamūlāny abhisaṃskṛtāni,",
  "S06psp_2-3u:2123": "aṣṭādaśāveṇikabuddhadharmapratisaṃyuktāni kuśalamūlāny abhisaṃskṛtāni,",
  "S06psp_2-3u:2124": "yaiś ca kuśalamūlābhisaṃskārair buddhakṣetrāni pariśodhitāni sattvāś ca paripācitāḥ,",
  "S06psp_2-3u:2125_0": "yaś ca teṣāṃ buddhānāṃ bhagavatāṃ śīlaskandhaḥ samādhiskandhaḥ prajñāskandho vimuktiskandho",
  "S06psp_2-3u:2125_1": "vimuktijñānadarśanaskandhaḥ sarvākārajñatājñānam asaṃpramuṣitadharmatājñānaṃ sadopekṣāvihāritā",
  "S06psp_2-3u:2125_2": "teṣāṃ ca śrāvakāṇāṃ,",
  "S06psp_2-3u:2126": "yaiś ca tatra kuśalamūlāny abhisaṃskṛtāni,",
  "S06psp_2-3u:2127": "ye ca pratyekabuddhatve vyākṛtā,",
  "S06psp_2-3u:2128_0": "yaiś ca tatra devanāgayakṣagandharvāsuragaruḍakiṃnaramahoragaiḥ kuśalamūlāny abhisaṃskṛtāni",
  "S06psp_2-3u:2128_1": "tāni sarvāny abhisaṃkṣipya piṇḍayitvā tulayitvā anuttarāyai samyaksaṃbodhaye pariṇāmayati.",
  "S06psp_2-3u:2128_2": "evaṃ hi pariṇāmo nimittayogenopalambhayogena ca pariṇāmito viṣatvāya kalpayate. tadyathāpi",
  "S06psp_2-3u:2128_3": "nāma tat saviṣaṃ bhojanaṃ nāsty upalambhasaṃjñinaḥ pariṇāmaḥ. tat kasya hetoḥ?",
  "S06psp_2-3u:2129_0": "saviṣo hy upalambhaḥ sanimittaḥ sahetukaḥ sapratyayo ya evaṃ pariṇāmayati tena tathāgato",
  "S06psp_2-3u:2129_1": "'bhyākhyāto bhavati. na ca sa tathāgatasyoktavādī bhavati na ca dharmavādī. tatra",
  "S06psp_2-3u:2129_2": "bodhisattvayānikaiḥ kulaputraiḥ kuladuhitrbhiś ca naivaṃ śikṣitavyam.",
  "S06psp_2-3u:2130": "ity animittapariṇāmaḥ",
  "S06psp_2-3u:2131": "(PSP_2-3:133)",
  "S06psp_2-3u:2132": "maitreya āha:",
  "S06psp_2-3u:2133": "kathaṃ punar atītānāgatapratyutpannānāṃ buddhānāṃ bhagavatāṃ kuśalamūlāny anumodya pariṇāmayitavyāni?",
  "S06psp_2-3u:2134_0": "prathamacittotpādam upādāya yāvad anuttarāṃ samyaksaṃbodhim abhisaṃbuddhānāṃ yāvad",
  "S06psp_2-3u:2134_1": "anupadhiśeṣe nirvāṇadhātau parinirvṛtānāṃ yāvac ca saddharmasthitiḥ saśrāvakasaṃghānām",
  "S06psp_2-3u:2134_2": "etasminn antare yāni prajñāpāramitāyāṃ caratā kuśalamūlāny abhisaṃskṛtāni yāvat sarvajñatā",
  "S06psp_2-3u:2134_3": "prāptā yāvad yaiś ca devanāgayakṣagandharvāsuragaruḍakiṃnaramahoragamanuṣyāmanuṣyaiḥ",
  "S06psp_2-3u:2134_4": "kuśalamūlāny avaropitāni?",
  "S06psp_2-3u:2135": "kathaṃ cānumodya pariṇāmayitavyāni?",
  "S06psp_2-3u:2136": "kathaṃ ca pariṇāmayatas tāni kuśalamūlāni pariṇāmitāni bhavanty anuttarāyai samyaksaṃbodhaye?",
  "S06psp_2-3u:2137": "subhūtir aha:",
  "S06psp_2-3u:2138": "iha mahāyānikena kulaputreṇa vā kuladuhitrā vā prajñāpāramitāyāṃ caratā tathāgatam anabhyākhyātukāmena,",
  "S06psp_2-3u:2139": "evaṃ pariṇāmayitavyaṃ yathā te tathāgatā arhantaḥ samyaksaṃbuddhā jānanti niruttarāyai samyaksaṃbodhaye.",
  "S06psp_2-3u:2140": "subhūtir āha:",
  "S06psp_2-3u:2141": "iha mahāyānikena kulaputreṇa vā kuladuhitrā vā prajñāpāramitāyāṃ caratā tathāgatam anabhyākhyātukāmena,",
  "S06psp_2-3u:2142": "evaṃ pariṇāmayitavyaṃ yathā te tathāgatā arhantaḥ samyaksaṃbuddhā jānanti niruttareṇa buddhajñānena,",
  "S06psp_2-3u:2143_0": "tāni ca kuśalamūlāni yajjātikāni yatsvabhāvāni yallakṣaṇāni yayā dharmatayā saṃvidyante.",
  "S06psp_2-3u:2143_1": "tathāham apy anumode yathā te buddhā bhagavanto jānanti tathāham api pariṇāmayāmy",
  "S06psp_2-3u:2143_2": "anuttarāyai samyaksaṃbodhaye. evaṃ mahāyānikena kulaputreṇa vā kuladuhitrā vā tāni",
  "S06psp_2-3u:2143_3": "kuśalamūlāni pariṇāmayitavyāny anuttarāyai samyaksaṃbodhaye.",
  "S06psp_2-3u:2144": "evaṃ ca pariṇāmayitukāmena pariṇāmayitavyaṃ yathā te tathāgatā arhantaḥ samyaksaṃbuddhā jānanti niruttareṇa buddhajñānena,",
  "S06psp_2-3u:2145_0": "tāni ca kuśalamūlāni yajjātikāni yatsvabhāvāni yallakṣaṇāni yayā dharmatayā saṃvidyante.",
  "S06psp_2-3u:2145_1": "tathāham apy anumode yathā te buddhā bhagavanto jānanti tathāham api pariṇāmayāmy",
  "S06psp_2-3u:2145_2": "anuttarāyai samyaksaṃbodhaye. evaṃ mahāyānikena kulaputreṇa vā kuladuhitrā vā tāni",
  "S06psp_2-3u:2145_3": "kuśalamūlāni pariṇāmayitavyāny anuttarāyai samyaksaṃbodhaye. evaṃ ca pariṇāmayaṃs",
  "S06psp_2-3u:2145_4": "tathāgatān nābhyācaṣṭe uktavādī ca bhavati. tathāgatasya dharmavādī,",
  "S06psp_2-3u:2146": "caivaṃ bodhisattvasya mahāsattvasya pariṇāmo nirviṣo bhavati.",
  "S06psp_2-3u:2147": "iti buddhānujñātapariṇāmaḥ",
  "S06psp_2-3u:2148": "punar aparaṃ mahāyānasaṃprasthitena kulaputreṇa vā kuladuhitrā vā prajñāpāramitāyāṃ (PSP_2-3:134)",
  "S06psp_2-3u:2149": "carataivaṃ tāni kuśalamūlāni pariṇāmayitavyāni,",
  "S06psp_2-3u:2150": "yathā rūpam aparyāpannaṃ kāmadhātuṃ rūpadhātum ārūpyadhātum,",
  "S06psp_2-3u:2151": "evaṃ vedanāsaṃjñāsaṃskārā vijñānam aparyāpannaṃ kāmadhātuṃ rūpadhātum ārūpyadhātum,",
  "S06psp_2-3u:2152": "evaṃ dhātava āyatanāni pratītyasamutpādaḥ prajñāpāramitāpy aparyāpannā kāmadhātuṃ rūpadhātum ārūpyadhātum,",
  "S06psp_2-3u:2153": "evaṃ dhyānapāramitā vīryapāramitā kṣāntipāramitā śīlapāramitā dānapāramitāpy aparyāpannā kāmadhātuṃ rūpadhātum ārūpyadhātuṃ,",
  "S06psp_2-3u:2154": "yā cāparyāpannā na sātītā nānāgatā na pratyutpannā,",
  "S06psp_2-3u:2155": "evam adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā aparyāpannā kāmarūpārūpyadhātum,",
  "S06psp_2-3u:2156": "apramāṇadhyānārūpyasamāpattaya āryasatyāny aparyāpannāni kāmarūpārūpyadhātum,",
  "S06psp_2-3u:2157": "aṣṭavimokṣā navānupūrvavihārasamāpattayo 'paryāpannāḥ kāmarūpārūpyadhātuṃ,",
  "S06psp_2-3u:2158": "śūnyatānimittāpraṇihitāni ṣaḍabhijāā aparyāpannāḥ kāmarūpārūpyadhātuṃ,",
  "S06psp_2-3u:2159": "sarvasamādhayaḥ sarvadhāraṇīmukhāny aparyāpannāni kāmarūpārūpyadhātuṃ,",
  "S06psp_2-3u:2160": "daśabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā aparyāpannāḥ kāmarūpārūpyadhātum,",
  "S06psp_2-3u:2161": "evaṃ tathatā avitathatā anayatathatā dharmatā dharmadhātur dharmaniyāmatā dharmasthititā bhūtakoṭir acintyadhātur aparyāpannaḥ kāmarūpārūpyadhātuṃ,",
  "S06psp_2-3u:2162": "śīlasamādhiprajñāvimuktivimuktijñānadarśanāni sarvākārajñatā asaṃpramuṣitadharmatā sadā copekṣāvihāritā aparyāpannā kāmarūpārūpyadhātuṃ,",
  "S06psp_2-3u:2163": "yac cāparyāpannaṃ tan nātītaṃ nānāgataṃ na pratyutpannaṃ. tat kasya hetoḥ?",
  "S06psp_2-3u:2164": "yathaiva tad aparyāpannam evaṃ pariṇāmo 'py aparyāpanno,",
  "S06psp_2-3u:2165": "yatrāpi dharme pariṇāmayati te 'pi dharmā aparyāpannā,",
  "S06psp_2-3u:2166": "yo 'pi pariṇāmayati so 'py aparyāpannas,",
  "S06psp_2-3u:2167": "te 'pi buddhā bhagavanto 'paryāpannāḥ kāmarūpārūpyadhātuṃ,",
  "S06psp_2-3u:2168": "tāny api kuśalamūlāny aparyāpannāni kāmarūpārūpyadhātuṃ,",
  "S06psp_2-3u:2169": "te 'pi śrāvakapratyekabuddhā aparyāpannāḥ kāmarūpārūpya dhātuṃ,",
  "S06psp_2-3u:2170": "teṣām api tāni kuśalamūlāny aparyāpannāni kāmarūpārūpyadhātuṃ,",
  "S06psp_2-3u:2171": "yac cāparyāpannaṃ tan nātītan nānāgatan na pratyutpannam.",
  "S06psp_2-3u:2172": "saced bodhisattvo mahāsattvaḥ prajñāpāramitāyāṃ carann evaṃ saṃjānīte,",
  "S06psp_2-3u:2173": "yad rūpaṃ tat kāmadhāturūpadhātvārūpyadhātum aparyāpamam,",
  "S06psp_2-3u:2174": "evaṃ vedanāsaṃjñāsaṃskārā yad vijñānaṃ tat kāmadhāturūpadhātvārūpyadhātum aparyāpannam,",
  "S06psp_2-3u:2175": "evaṃ dhātava āyatanāni pratītyasamutpādaḥ pratītyasamutpādāṅgānīti kāmadhāturūpadhātvārūpyadhātvaparyāpannāni.",
  "S06psp_2-3u:2176": "saced bodhisattvo mahāsattvaḥ prajñāpāramitāyāṃ carann evaṃ saṃjānīte, yad (PSP_2-3:135)",
  "S06psp_2-3u:2177": "rūpaṃ tat kāmadhāturūpadhātvārūpyadhātum aparyāpannaṃ,",
  "S06psp_2-3u:2178": "tan nātītan tan nānāgatan na pratyutpannan tan na śakyaṃ nimittayogena copalambhayogena vā pariṇāmayitum. tat kasya hetor?",
  "S06psp_2-3u:2179_0": "na hi tasya svabhāvaḥ saṃvidyate. yasya ca svabhāvo na saṃvidyate so 'bhāvo. na cābhāvo",
  "S06psp_2-3u:2179_1": "'bhāvena śakyaḥ pariṇāmayitum. evaṃ vedanāsaṃjñāsaṃskārā vijñānaṃ dhātava āyatanāni",
  "S06psp_2-3u:2179_2": "pratītyasamutpādaḥ pratītyasamutpādāṅgāny,",
  "S06psp_2-3u:2180": "evaṃ dānapāramitā śīlapāramitā kṣāntipāramitā vīryapāramitā dhyānapāramitā prajñāpāramitā,",
  "S06psp_2-3u:2181": "evaṃ adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā,",
  "S06psp_2-3u:2182_0": "evaṃ yāvat saptatriṃśadbodhipakṣyā dharmā āryasatyāny apramāṇadhyānārūpyasamāpattayo",
  "S06psp_2-3u:2182_1": "'ṣṭavimokṣā navānupūrvavihārasamāpattayaḥ śūnyatānimittāpraṇihitāni ṣaḍabhijñā daśatathāgatabalāni",
  "S06psp_2-3u:2182_2": "catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ sarvajñatā",
  "S06psp_2-3u:2182_3": "asaṃpramuṣitadharmatā sadopekṣāvihāritā na kāmadhātuparyāpannā na rūpadhātuparyāpannā",
  "S06psp_2-3u:2182_4": "nārūpyadhātuparyāpannā,",
  "S06psp_2-3u:2183": "yā cāparyāpannā na sātītā nānāgatā na pratyutpannā na sā śakyā nimittayogena na copalambhayogena vā pariṇāmayitum. tat kasya hetor?",
  "S06psp_2-3u:2184": "na hi tasyāḥ svabhāvaḥ saṃvidyate. yo na saṃvidyate so 'bhāvo. na cābhāvo 'bhāvena śakyaḥ pariṇāmayitum. evaṃ hi bodhisattvasya mahāsattvasya pariṇāmo nirviṣo bhavati.",
  "S06psp_2-3u:2185_0": "yaḥ punar mahāyānasaṃprasthitaḥ kulaputro vā kuladuhitā vā nimittayogena copalambhayogena",
  "S06psp_2-3u:2185_1": "ca tāni kuśalamūlāni pariṇāmayati tāni mithyā pariṇāmayati na ca mithyā pariṇāmaṃ",
  "S06psp_2-3u:2185_2": "samyakpariṇāmaṃ buddhā bhagavanto varṇayanti. yaṃ buddhā bhagavantaḥ pariṇāmaṃ na",
  "S06psp_2-3u:2185_3": "varṇayanti sa tena pariṇāmayati. na dānapāramitāyāṃ pariṇāmayati na śīlapāramitāyāṃ",
  "S06psp_2-3u:2185_4": "na kṣāntipāramitāyāṃ na vīryapāramitāyāṃ na dhyānapāramitāyāṃ na prajñāpāramitāyāṃ",
  "S06psp_2-3u:2185_5": "pariṇāmayati. na ṣaḍpāramitāḥ paripūrayiṣyati. na saptatriṃśadbodhipakṣyān dharmān",
  "S06psp_2-3u:2185_6": "paripūrayiṣyati. nādhyātmaśūnyatāṃ na bahirdhāśūnyatāṃ nādhyātmabahirdhāśūnyatāṃ",
  "S06psp_2-3u:2185_7": "na yāvad abhāvasvabhāvaśūnyatāṃ nāpramāṇadhyānārūpyasamāpattir nāryasatyāni nāṣṭavimokṣān",
  "S06psp_2-3u:2185_8": "na navānupūrvavihārasamāpattir na śūnyatānimittāpraṇihitāni nābhijñā na daśatathāgatabalāni",
  "S06psp_2-3u:2185_9": "na vaiśāradyāni na pratisaṃvido nāṣṭādaśāveṇikān buddhadharmān paripūrayiṣyati. na",
  "S06psp_2-3u:2185_10": "samādhīn na dhāraṇīmukhāni paripūrayiṣyati. na buddhakṣetraṃ pariśodhayiṣyati. na",
  "S06psp_2-3u:2185_11": "sattvān paripācayiṣyati. (PSP_2-3:136)",
  "S06psp_2-3u:2186": "yo na buddhakṣetrāṃ pariśodhayiṣyati na sattvān paripācayiṣyati sa nānuttarāṃ samyaksaṃbodhim abhisaṃbhotsyate. tat kasya hetos?",
  "S06psp_2-3u:2187": "tathā hy asya pariṇāmaḥ saviṣaḥ.",
  "S06psp_2-3u:2188": "punar aparaṃ bodhisattvena mahāsattvena prajñāpāramitāyāṃ carataivam upaparīkṣitavyaṃ,",
  "S06psp_2-3u:2189": "yathā buddhā bhagavanto jānanti,",
  "S06psp_2-3u:2190": "anayā ca dharmatayā tat kuśalamūlaṃ pariṇāmayitavyam ity,",
  "S06psp_2-3u:2191": "evaṃ pariṇāmitaṃ bhavatīti,",
  "S06psp_2-3u:2192": "tathāham api tayā dharmatayā pariṇāmayāmy anuttarāyai samyaksaṃbodhaye.",
  "S06psp_2-3u:2193": "iti traidhātukāparyāpannapariṇāmaḥ",
  "S06psp_2-3u:2194": "atha khalu bhagavān āyuṣmantaṃ subhūtim āmantrayāmāsa:",
  "S06psp_2-3u:2195": "sādhu sādhu subhūte sādhu khalu punas tvaṃ subhūte yas tvam eva bodhisattvānāṃ mahāsattvānāṃ pariṇāmanāskandham upadiśasi,",
  "S06psp_2-3u:2196_0": "animittayogenānupalambhayogenānutpādayogenāprādurbhāvayogenāsaṃkleśayogenāvyavadānayogenābhāvasvabhāvayogena",
  "S06psp_2-3u:2196_1": "svalakṣaṇaśūnyatāyogena dharmadhātuyogena tathatāyogenāvitathatāyogenānyatathatāyogena.",
  "S06psp_2-3u:2197": "sacet subhūte ye trisāhasramahāsāhasre lokadhātau sattvās te sarve daśānāṃ kuśalānāṃ karmapathānāṃ lābhino bhaveyuś,",
  "S06psp_2-3u:2198": "caturṇāṃ dhyānānāṃ caturṇām apramāṇānāṃ catasṛṇām ārūpyasamāpattīnāṃ pañcānām abhijñānāṃ lābhino bhaveyuḥ. tat kiṃ manyase?",
  "S06psp_2-3u:2199": "subhūte api nu te sattvās tatonidānaṃ bahupuṇyaṃ prasaveyuḥ.",
  "S06psp_2-3u:2200": "subhūtir āha:",
  "S06psp_2-3u:2201": "bahu bhagavan bahu sugata.",
  "S06psp_2-3u:2202": "bhagavān āha:",
  "S06psp_2-3u:2203": "ataḥ subhūte sa kulaputro vā kuladuhitā vā bahutataṃ puṇyaṃ prasavet,",
  "S06psp_2-3u:2204": "yaḥ kuśalamūlāni nirupalepapariṇāmanayā pariṇāmayed,",
  "S06psp_2-3u:2205_0": "evaṃ hi subhūte tasya kulaputrasya vā kuladuhitur vā kuśalamulapariṇāmo 'gra ākhyāyate",
  "S06psp_2-3u:2205_1": "jyeṣṭha ākhyāyate śreṣṭha ākhyāyate vara ākhyāyate pravara ākhyāyate praṇīta ākhyāyate",
  "S06psp_2-3u:2205_2": "uttama ākhyāyate anuttama ākhyāyate niruttama ākhyāyate iti mṛdumahāpuṇyodayapariṇāmaḥ",
  "S06psp_2-3u:2206": "punar aparaṃ suhbute yāvantas trisāhasramahāsāhasre lokadhātau sattvās te sarve srotaāpannā bhaveyuḥ,",
  "S06psp_2-3u:2207": "sakṛdāgāmino vānāgāmino vārhanto vā bhaveyus,",
  "S06psp_2-3u:2208": "tān sarvān kaścid eva kulaputro vā kuladuhitā vā yāvajjīvaṃ satkuryād gurukuryād mānayet pūjayec cīvarapiṇḍapātaśayanāsanaglānapratyayabhaiṣajyapariṣkārais. tat kiṃ manyase?",
  "S06psp_2-3u:2209": "subhūte api nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:2210": "subhūtir āha:",
  "S06psp_2-3u:2211": "bahu bhagavan bahu sugata.",
  "S06psp_2-3u:2212": "(PSP_2-3:137)",
  "S06psp_2-3u:2213": "bhagavān āha:",
  "S06psp_2-3u:2214": "ataḥ subhūte sa kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:2215": "ya evaṃ kuśalamūlaṃ nirupalepapariṇāmanayā pariṇāmayet.",
  "S06psp_2-3u:2216": "punar aparaṃ subhūte ye trisāhasramahāsāhasre lokadhātau sattvās te sarve pratyekabuddhā bhaveyus,",
  "S06psp_2-3u:2217_0": "tān sarvān pratyekabuddhān kaścid eva kulaputro vā kuladuhitā vā yāvajjīvaṃ satkuryād",
  "S06psp_2-3u:2217_1": "gurukuryād mānayet pūjayec cīvarapiṇḍapātaśayanāsanaglānapratyayabhaiṣajyapariṣkārais. tat kiṃ manyase?",
  "S06psp_2-3u:2218": "subhūte api nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
  "S06psp_2-3u:2219": "subhūtir āha:",
  "S06psp_2-3u:2220": "bahu bhagavan bahu sugata.",
  "S06psp_2-3u:2221": "bhagavān āha:",
  "S06psp_2-3u:2222": "ataḥ subhūte sa kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:2223": "ya evaṃ kuśalamūlaṃ nirupalepapariṇāmanayā pariṇāmayet.",
  "S06psp_2-3u:2224": "iti madhyamahāpuṇyodayapariṇāmaḥ",
  "S06psp_2-3u:2225": "punar aparaṃ subhūte ye trisāhasramahāsāhasre lokadhātau sattvās te sarve 'nuttarāyāṃ samyaksaṃbodhau saṃpratiṣṭheran,",
  "S06psp_2-3u:2226_0": "tatra ye pūrvasyāṃ diśi gaṅgānadīvālukopameṣu lokadhātuṣu sattvās te sarva ekaikaṃ",
  "S06psp_2-3u:2226_1": "bodhisattvaṃ gaṅgānadīvālukopamān kalpāṃś cīvarapiṇḍapātaśayanāsanaglānapratyayabhaiṣajyapariṣkāraiḥ",
  "S06psp_2-3u:2226_2": "satkuryur gurukuryur mānayeyuḥ pūjayeyuḥ sarvasukhopadhānair upatiṣṭheyur,",
  "S06psp_2-3u:2227_0": "evaṃ dakṣiṇasyāṃ paścimāyām uttarasyāṃ vidikṣūrdhvam adho diśi gaṅgānadīvālkopameṣu",
  "S06psp_2-3u:2227_1": "lokadhātuṣu ye sattvās te sarva ekaikaṃ bodhisattvaṃ gaṅgānadīvālukopamān kalpāṃś",
  "S06psp_2-3u:2227_2": "cīvarapiṇḍapātaśayanāsanaglānapratyayabhaiṣajyapariṣkāraiḥ satkuryur gurukuryur mānayeyuḥ",
  "S06psp_2-3u:2227_3": "pūjayeyuḥ sarvasukhopadhānair upatiṣṭheyuḥ. tat kiṃ manyase?",
  "S06psp_2-3u:2228": "subhūte api nu te kulaputrā vā kuladuhitaro vā tatonidānaṃ bahutaraṃ puṇyaṃ prasaveyuḥ.",
  "S06psp_2-3u:2229": "subhūtir āha:",
  "S06psp_2-3u:2230": "bahu bhagavan bahu sugata. aprameyam asaṃkhyeyam aparimāṇaṃ bhagavann upamāpi na sukarā kartuṃ tasya puṇyakriyāvastunaḥ. saced bhagavaṃs tat puṇyakriyāvastu rūpi bhavet,",
  "S06psp_2-3u:2231": "sarvaṃ tad gaṅgānadivālukopameṣu na māyet.",
  "S06psp_2-3u:2232": "evam ukte bhagavān āyuṣmantaṃ subhūtim etad avocat:",
  "S06psp_2-3u:2233": "sādhu sādhu subhūte sādhu khalu punas tvaṃ subhūte yas tvam evaṃ bravīṣi. ataḥ subhūte sa kulaputro vā kuladuhitā vā bahutaraṃ puṇyaṃ prasavet,",
  "S06psp_2-3u:2234_0": "ya evaṃ kuśalamūlaṃ nirupalepapariṇāmanayānuttarāyai samyaksaṃbodhaye pariṇāmayed.",
  "S06psp_2-3u:2234_1": "evaṃ subhūte tasya kulaputrasya vā kuladuhitur vā ayaṃ kuśalamulapariṇāmo 'gra ākhyāyate",
  "S06psp_2-3u:2234_2": "śreṣṭha ākhyāyate jyeṣṭha ākhyāyate vara ākhyāyate pravara ākhyāyate (PSP_2-3:138)",
  "S06psp_2-3u:2235_0": "praṇīta ākhyāyate uttama ākhyāyate anuttama ākhyāte niruttama ākhyāyate. tasya subhūte",
  "S06psp_2-3u:2235_1": "nirupalepapariṇāmanāpuṇyaskandhasyāsau pūrvakaḥ puṇyaskandhaḥ śatatamīm api kalāṃ",
  "S06psp_2-3u:2235_2": "nopaiti sahasratamīm api śatasahasratamīm api koṭītamīm api koṭīśatatamīm api koṭīsahasratamīm",
  "S06psp_2-3u:2235_3": "api koṭīśatasahasratamīm api koṭiniyutaśatasahasratamīm api saṃkhyam api kalām api",
  "S06psp_2-3u:2235_4": "gaṇanām apy upamām apy aupamyam apy upaniśām apy upaniṣadam api na kṣamate. tat kasya hetos?",
  "S06psp_2-3u:2236": "tathā hi te kulaputrāḥ kuladuhitaraś copalambhasaṃjñino ye daśakuśalakarmapathasamanvāgatāś caturdhyānacaturapramāṇacaturārūpyasamāpattipañcābhijñāsamanvāgatās. tat kasya hetoḥ?",
  "S06psp_2-3u:2237_0": "tathā hi te kulaputrāḥ kuladuhitaraś copalambhasaṃjñinas tān sarvasattvān srotaāpannabhūtān",
  "S06psp_2-3u:2237_1": "yāvad arhattvabhūtān sarvasattvān pratyekabuddhabhūtān satkuryur gurukuryur mānayeyuḥ",
  "S06psp_2-3u:2237_2": "pūjayeyuś cīvarapiṇḍapātaśayanāsanaglānapratyayabhaiṣajyapariṣkāraiḥ sarvasukhopadhānair upatiṣṭheyus,",
  "S06psp_2-3u:2238": "tathā hi sa tān aupalambhikān bodhisattvān satkuryād gurukuryād mānayet pūjayet. ity adhimātrapuṇyodayapariṇāmaḥ",
  "S06psp_2-3u:2239": "atha khalu catvāro mahārājānaś cāturmahārājakāyikānāṃ ca devānāṃ viṃśatidevaputrasahasrāṇi prāñjalībhūtāni bhagavantaṃ namasyanti sma. evaṃ cāhur:",
  "S06psp_2-3u:2240_0": "mahāpariṇāmo batāyaṃ bhagavan bodhisattvasya mahāsattvasya yo 'yam upāyakauśalenānupalambhayogena",
  "S06psp_2-3u:2240_1": "nirupalepayogenānimittayogena tāni kuśalamūlāny anuttarāyai samyaksaṃbodhaye pariṇāmayati.",
  "S06psp_2-3u:2240_2": "tathā pariṇāmayati yathā na dvayam upaiti nādvayam.",
  "S06psp_2-3u:2241_0": "atha khalu śakro devānām indras trāyastriṃśair devaputraiḥ sārdhaṃ divyapuṣpadhūpagandhamālyavilepanacūrṇacīvaracchatradhvajapatākābhir",
  "S06psp_2-3u:2241_1": "divyatūryatāḍāvacaravādyaiś ca bhagavantaṃ pūjayāmāsa. evaṃ ca vācam abhāṣata:",
  "S06psp_2-3u:2242_0": "mahāpariṇāmo batāyaṃ bhagavan bodhisattvasya mahāsattvasya yo 'yam upāyakauśalenānupalambhayogena",
  "S06psp_2-3u:2242_1": "nirupalepayogenānimittayogena tāni kuśalamūlāny anuttarāyai samyaksaṃbodhaye pariṇāmayati.",
  "S06psp_2-3u:2242_2": "tathā ca pariṇāmayati yathā na dvayam upaiti nādvayam.",
  "S06psp_2-3u:2243": "atha khalu suyāmo devaputraḥ saṃtuṣito nirmāṇaratiḥ paranirmitavaśavartī ca devaputro 'nekair devaputraśatasahasraiḥ sārdhaṃ bhagavantam etad avocat:",
  "S06psp_2-3u:2244_0": "mahāpariṇāmo batāyaṃ bhagavan bodhisattvasya mahāsattvasya yo 'yam upāyakauśalenānupalambhayogena",
  "S06psp_2-3u:2244_1": "nirupalepayogenānimittayogena tāni kuśalamūlāny anuttarāyai samyaksaṃbodhaye pariṇāmayati.",
  "S06psp_2-3u:2244_2": "tathā ca pariṇāmayati yathā na (PSP_2-3:139)",
  "S06psp_2-3u:2245": "dvayam upaiti nādvayam.",
  "S06psp_2-3u:2246": "atha khalu brahmapārṣadyānāṃ devānām anekāni devaputrakoṭīniyutaśatasahasrāṇi yena bhagavāṃs tenopasaṃkrāntāny upasaṃkramya bhagavataḥ pādau śirasābhivandya śabdam akārṣuḥ,",
  "S06psp_2-3u:2247": "ghoṣam udīrayāmāsuḥ:",
  "S06psp_2-3u:2248_0": "āścaryaṃ bhagavan yathāpi nāma bodhisattvā mahāsattvāḥ prajñāpāramitayā parigṛhītā",
  "S06psp_2-3u:2248_1": "upāyakauśalyena ca teṣāṃ paurvakāṇāṃ bodhisattvānāṃ mahāsattvānāṃ kulaputrāṇāṃ kuladuhitṛṇāṃ",
  "S06psp_2-3u:2248_2": "ca aupalambhikānāṃ tāni kuśalamūlāny abhibhavanti. evaṃ brahmapurohitā mahābrahmāṇaḥ",
  "S06psp_2-3u:2248_3": "parīttābhā apramāṇābhā ābhāsvarāḥ parīttaśubhā apramāṇaśubhāḥ śubhakṛtsnā anabhrakāḥ",
  "S06psp_2-3u:2248_4": "puṇyaprasavā vṛhatphalāḥ śuddhāvāsāḥ sudṛśāḥ sudarśanā avṛhā atapā akaniṣṭhāḥ,",
  "S06psp_2-3u:2249": "anekair devaputrakoṭīniyutaśatasahasraiḥ sardhāṃ yena bhagavāṃs tenopasaṃkrāmann upasaṃkramya bhagavataḥ pādau śirasābhivandya śabdam akārṣuḥ,",
  "S06psp_2-3u:2250": "ghoṣam udīrayāmāsuh:",
  "S06psp_2-3u:2251": "āścaryaṃ bhagavan yathāpi nāma bodhisattvā mahāsattvāḥ prajñāpāramitayā parigṛhītā,",
  "S06psp_2-3u:2252": "upāyakauśalena ca teṣāṃ paurvakānāṃ bodhisattvānāṃ mahāsattvānāṃ kulaputrāṇāṃ kuladuhitṛṇāṃ ca aupalambhikānāṃ tāni kuśalamūlāny abhibhavanti.",
  "S06psp_2-3u:2253": "atha khalu bhagavāṃś cāturmahārājakāyikān devaputrān yāvad akaniṣṭhān devaputrān āmantrayāmāsa:",
  "S06psp_2-3u:2254": "yadi devaputrā ye trisāharamahāsāhasre lokadhātau sattvās te sarve 'nuttarāyāṃ samyaksaṃbodhau saṃprasthitā bhaveyus,",
  "S06psp_2-3u:2255_0": "te sarve 'tītānāgatapratyutpannānāṃ tathāgatānām arhatāṃ samyaksaṃbuddhānāṃ saśrāvakasaṃghānāṃ",
  "S06psp_2-3u:2255_1": "sapratyekabuddhānāṃ yāni kuśalamūlāni prathamacittotpādam upādāya yāvad anuttarāṃ",
  "S06psp_2-3u:2255_2": "samyaksaṃbodhim abhisaṃbuddhānāṃ yāvac ca nirupadhiśeṣe nirvāṇadhātau parinirvṛtānāṃ",
  "S06psp_2-3u:2255_3": "yāvat saddharmasthitir etasminn antare teṣāṃ buddhānāṃ bhagavatāṃ teṣāṃ ca śrāvakāṇāṃ",
  "S06psp_2-3u:2255_4": "teṣāṃ ca pratyekabuddhānāṃ tato 'nyeṣāṃ ca sarvasattvānāṃ yat kuśalamūlaṃ dānapāramitā",
  "S06psp_2-3u:2255_5": "nirjātam evaṃ śīlapāramitākṣāntipāramitāvīryapāramitādhyānapāramitāprajñāpāramitānirjātaṃ",
  "S06psp_2-3u:2255_6": "śīlaskandhaḥ samādhiskandhaḥ prajñāskandho vimuktiskandho vimuktijñānadarśanaskandho",
  "S06psp_2-3u:2255_7": "'nye cāparimāṇā buddhadharmās tat sarvam abhisaṃkṣipyānumodyānuttarāyai samyaksaṃbodhaye",
  "S06psp_2-3u:2255_8": "pariṇāmayeyur upalambhayogena. yaś ca kulaputro vā kuladuhitā vā anuttarāyāṃ samyaksaṃbodhau",
  "S06psp_2-3u:2255_9": "saṃprasthito bhavet so 'tītānāgatapratyutpannānāṃ buddhānāṃ bhagavatāṃ saśrāvakasaṃghānāṃ",
  "S06psp_2-3u:2255_10": "sapratyekabuddhānāṃ prathamacittotpādam upādāya (PSP_2-3:140)",
  "S06psp_2-3u:2256_0": "yāvad anuttarāṃ samyaksaṃbodhim abhisaṃbuddhānāṃ yāvad anupadhiśeṣe nirvāṇadhātau",
  "S06psp_2-3u:2256_1": "parinirvṛtānāṃ yāvat saddharmasthitir etasminn antare teṣāṃ sarveṣām anyeṣāṃ ca sarvasattvānāṃ",
  "S06psp_2-3u:2256_2": "yat kuśalamūlaṃ dānapāramitā śīlapāramitā kṣāntipāramitā vīryapāramita dhyānapāramitā",
  "S06psp_2-3u:2256_3": "prajñāpāramitā yāvad aparimāṇā buddhadharmās tat sarvam abhisaṃkṣipya piṇḍayitvā",
  "S06psp_2-3u:2256_4": "tulayitvā anupalambhayogenādvayayogenānimittayogena nirupalepayogena nirīhadharmayogena,",
  "S06psp_2-3u:2257": "agrayānumodanayānumodita anumodyānuttarāyai samyaksaṃbodhaye pariṇāmayed,",
  "S06psp_2-3u:2258_0": "evaṃ sa kulaputro vā kuladuhitā vā teṣāṃ pūrvakānāṃ kulaputrāṇāṃ kuladuhitṛṇām antikād",
  "S06psp_2-3u:2258_1": "bahutaraṃ puṇyaṃ prasavet. idaṃ ca kuśalamūlaṃ tasya pūrvakasya kuśalamūlasya śatatamīm",
  "S06psp_2-3u:2258_2": "api kalāṃ nopaiti yāvad upaniṣadam api na kṣamate. idaṃ bodhisattvena mahāsattvenānupalambhayogena",
  "S06psp_2-3u:2258_3": "pariṇāmitam agram ākhyāyate yāvad niruttaram ākhyāyate.",
  "S06psp_2-3u:2259": "iti pariṇāmakāritram ity uktaḥ pariṇāmamanaskāraḥ",
  "S06psp_2-3u:2260": "atha khalv āyuṣmān subhūtir bhagavantam etad avocat:",
  "S06psp_2-3u:2261_0": "yo bhagavaṃs tasya kulaputrasya vā kuladuhitur vā sa ca kuśalamūlānumodanāpariṇāmanāpuṇyaskandha",
  "S06psp_2-3u:2261_1": "ekataḥ piṇḍīkṛto 'grayānumodanayā numoditaḥ. kathaṃ bhagavann agrānumodanā bhavati",
  "S06psp_2-3u:2261_2": "yāvan niruttarānumodanā bhavati?",
  "S06psp_2-3u:2262": "bhagavān āha:",
  "S06psp_2-3u:2263_0": "yadā sa kulaputro vā kuladuhitā vā atītānāgatapratyutpannānāṃ tathāgatānāṃ arhatāṃ",
  "S06psp_2-3u:2263_1": "samyaksaṃbuddhānāṃ saśrāvakasaṃghānāṃ sapratyekabuddhānām anyeṣāṃ ca sarvasattvānāṃ",
  "S06psp_2-3u:2263_2": "kuśalān dharmān na gṛhṇāti na muñcati na manyate nāvamanyate nopalabhate. evaṃ cāsya",
  "S06psp_2-3u:2263_3": "bhavati naivātra kaścid dharma utpadyate na nirudhyate na saṃkliśyate na vyavadāyate,",
  "S06psp_2-3u:2264": "na ca teṣāṃ dharmāṇāṃ hānir na vṛddhir nāgamo na nirgamo na rāśir nābhāvaḥ,",
  "S06psp_2-3u:2265_0": "etena paryāyeṇa yac caiṣām atītānāgatapratyutpannāṃ dharmāṇāṃ tathatāvitathatānanyatathatā",
  "S06psp_2-3u:2265_1": "dharmatā dharmasthititā dharmaniyāmatā tathāham anumode anumodyānuttarāyai samyaksaṃbodhaye",
  "S06psp_2-3u:2265_2": "pariṇāmayāmīti pariṇāmayet. evam anumodamānasya bodhisattvasya mahāsattvasyagrānumodanā",
  "S06psp_2-3u:2265_3": "bhavati yāvan niruttarānumodanā bhavati. asyāḥ khalu punaḥ subhūte anumodanāyā anyā",
  "S06psp_2-3u:2265_4": "yā anumodanās tāḥ. sarvā śatatamīm api kalāṃ nopayānti yāvad upaniṣadam api na kṣamante.",
  "S06psp_2-3u:2265_5": "iyaṃ cānumodanā anyābhyo 'numodanābhyo 'gra ākhyāyate.",
  "S06psp_2-3u:2266": "punar aparaṃ subhūte navayānasaṃprasthitena kulaputreṇa vā kuladuhitrā (PSP_2-3:141)",
  "S06psp_2-3u:2267_0": "vā teṣāṃ atītānāgatapratyutpannānāṃ tathāgatānām arhatāṃ samyaksaṃbuddhānāṃ saśrāvakasaṃghānāṃ",
  "S06psp_2-3u:2267_1": "sapratyekabuddhānāṃ prathamacittotpādam upādāya yāvac cānuttarāṃ samyaksaṃbodhim",
  "S06psp_2-3u:2267_2": "abhisaṃbuddhānāṃ yāvad anupadhiśeṣe nirvāṇadhātau parinirvṛtānāṃ yāvat saddharmasthitir",
  "S06psp_2-3u:2267_3": "etasminn antare yat kuśalamūlaṃ dānapāramitāpratisaṃyuktam evaṃ śilaṃ kṣāntiṃ vīryaṃ",
  "S06psp_2-3u:2267_4": "dhyānaṃ prajñāpāramitāpratisaṃyuktaṃ yāvad aparimāṇabuddhadharmapratisaṃyuktaṃ,",
  "S06psp_2-3u:2268": "tato 'nyeṣām api sarvasattvānāṃ yāni kuśalamūlāni dānamayāni śilamayāni bhāvanāmayāni tāni sarvāṇy anumoditukāmena evam anumoditavyam. yathādhimuktis tathā dānam,",
  "S06psp_2-3u:2269": "evaṃ śīlaṃ kṣāntiṃ vīryaṃ dhyānaṃ yathādhimuktis tathā prajñā,",
  "S06psp_2-3u:2270": "yathādhimuktis tathā rūpaṃ vedanāsaṃjñāsaṃskārāḥ yathādhimuktis tathā vijñānaṃ,",
  "S06psp_2-3u:2271": "yathādhimuktis tathā dhātava āyatanāni yathādhimuktis tathā pratītyasamutpādaḥ,",
  "S06psp_2-3u:2272": "yathādhimuktis tathādhyātmaśūnyatā bahirdhāśūnyatādhyātmabahirdhāśūnyatā yāvad abhāvasvabhāvāśūnyatā,",
  "S06psp_2-3u:2273": "yathādhimuktis tathā saptatriṃśadbodhipakṣyā dharmāḥ,",
  "S06psp_2-3u:2274": "yathādhimuktis tathāpramāṇadhyānārūpyasamāpattayaḥ,",
  "S06psp_2-3u:2275": "yathādhimuktis tathāryasatyāny aṣṭavimokṣā navānupūrvavihārasamāpattayaḥ,",
  "S06psp_2-3u:2276": "yathādhimuktis tathā śūnyatānimittāpraṇihitavimokṣamukhāni ṣaḍabhijñāḥ,",
  "S06psp_2-3u:2277": "yathādhimuktis tathā sarvasamādhayaḥ sarvadhāraṇīmukhāni,",
  "S06psp_2-3u:2278": "yathādhimuktis tathā daśabalavaiśāradyapratisaṃvido 'ṣṭādaśāveṇikā buddhadharmāḥ,",
  "S06psp_2-3u:2279": "yathādhimuktis tathā vimuktijñānadarśanaṃ,",
  "S06psp_2-3u:2280": "yathādhimuktis tathānumodanā,",
  "S06psp_2-3u:2281": "yathādhimuktis tathā te 'tītānāgatapratyutpannā buddhadharmāḥ,",
  "S06psp_2-3u:2282": "yathādhimuktis tathā buddhā bhagavantaḥ,",
  "S06psp_2-3u:2283": "yathādhimuktis tathā teṣāṃ buddhānāṃ bhagavatām abhisaṃbodhiḥ,",
  "S06psp_2-3u:2284": "yathādhimuktis tathā teṣāṃ buddhānāṃ bhagavatāṃ parinirvāṇaṃ,",
  "S06psp_2-3u:2285": "yathādhimuktis tathā teṣāṃ buddhānāṃ bhagavatāṃ śrāvakāḥ pratyekabuddhāḥ,",
  "S06psp_2-3u:2286": "yathādhimuktis tathā śrāvakapratyekabuddhaparirvāṇaṃ,",
  "S06psp_2-3u:2287": "yathādhimuktis tathā teṣāṃ buddhānāṃ bhagavatāṃ dharmatā,",
  "S06psp_2-3u:2288": "yathādhimuktis tathā teṣāṃ śrāvakapratyekabuddhānāṃ dharmatā,",
  "S06psp_2-3u:2289": "yathādhimuktis tathā sarvadharmāṇāṃ sarvasattvānāṃ muktānām aśāntānām akliṣṭānām aviśuddhānāṃ dharmāṇāṃ dharmatā,",
  "S06psp_2-3u:2290": "ajātānām asaṃjātānām anutpannānām aniruddhānāṃ dharmāṇāṃ dharmatā,",
  "S06psp_2-3u:2291_0": "'tathānuttarāyai samyaksaṃbodhaye pariṇāmayaty asaṃkrāntyavināśitām upādāya. iyaṃ",
  "S06psp_2-3u:2291_1": "sā subhūte bodhisattvānāṃ mahāsattvānām agrā anumodanā yāvan niruttarā anumodanā.",
  "S06psp_2-3u:2291_2": "anayā ca subhūte anumodanayā samanvāgato bodhisattvo mahāsattvaḥ kṣipram anuttarāṃ (PSP_2-3:142)",
  "S06psp_2-3u:2292": "samyaksaṃbodhim abhisaṃbudhyate.",
  "S06psp_2-3u:2293": "punar aparaṃ subhūte daśasu dikṣv ekaikasyāṃ diśi gaṅgānadīvālukopameṣu lokadhātuṣu ye te buddhā bhagavantaḥ. saśrāvakasaṃghās tiṣṭhanti dhriyante yāpayanti,",
  "S06psp_2-3u:2294_0": "tān kaścid eva mahāyānasaṃprasthitaḥ. kulaputro vā kuladuhitā vā tathāgatan arhataḥ",
  "S06psp_2-3u:2294_1": "samyaksaṃbuddhān saśrāvakasaṃghān yāvajjīvaṃ sarvasukhopadhānena satkuryād gurukuryād",
  "S06psp_2-3u:2294_2": "mānayet pūjayec cīvarapiṇḍapātaśayanāsanaglānapratyayabhaiṣajyapariṣkāraiḥ parinirvṛtānāṃ",
  "S06psp_2-3u:2294_3": "ca teṣāṃ buddhāṃ bhagavatāṃ rātriṃdivam autsukyam āpadyeta satkaraṇagurukaraṇamānanapūjanaiḥ",
  "S06psp_2-3u:2294_4": "puṣpadhūpagandhamālyavilepanacūrṇacīvaracchatradhvajapatākābhiḥ,",
  "S06psp_2-3u:2295": "śīle ca tiṣṭhed upalambhayogena kṣāntiṃ bhāvayed vīryam ārabheta dhyānaṃ samāpadyeta prajñāṃ ca bhāvayed upalambhayogena,",
  "S06psp_2-3u:2296_0": "yaś ca kulaputro vā kuladuhita vā anuttarāyāṃ samyaksaṃbodḥau saṃprasthito dānapāramitāyāṃ",
  "S06psp_2-3u:2296_1": "caran śīlapāramitāyāṃ caran kṣāntipāramitāyāṃ caran vīryapāramitāyāṃ caran dhyānapāramitāyāṃ",
  "S06psp_2-3u:2296_2": "caran prajñāpāramitāyāṃ carann anupalambhayogena tāni kuśalamūlāny anuttarāyai samyaksaṃbodhaye",
  "S06psp_2-3u:2296_3": "pariṇāmayati. asya puṇyābhisaṃskārasya kuśalamūlābhisaṃskārasya cāsau paurvakaḥ puṇyābhisaṃskāraḥ",
  "S06psp_2-3u:2296_4": "śatatamīm api kalāṃ nopaiti yāvad upaniṣadam api na kṣamate. ayaṃ sa pariṇāmaḥ,",
  "S06psp_2-3u:2297_0": "agra ākhyāyate yāvad niruttara ākhyāyate. evaṃ hi subhūte bodhisattvena mahāsattvena",
  "S06psp_2-3u:2297_1": "dānapāramitāyāṃ caratā śīlapāramitāyāṃ caratā kṣāntipāramitāyāṃ caratā vīryapāramitāyāṃ",
  "S06psp_2-3u:2297_2": "caratā dhyānapāramitāyāṃ caratā prajñāpāramitāyāṃ caratā upāyakauśalenānupalambhayogena",
  "S06psp_2-3u:2297_3": "tāni kuśalamūlāny anumodyānuttarāyai samyaksaṃbodhaye pariṇāmayitavyāni.",
  "S06psp_2-3u:2298": "ity anumodanāmanaskāra ity ukto 'numodanāmanaskāraḥ",
  "S06psp_2-3u:2299": "atha khalv āyuṣmān śāriputro bhagavantam etad avocat:",
  "S06psp_2-3u:2300": "avabhāsakarī bhagavan prajñāpāramitā,",
  "S06psp_2-3u:2301": "namaskaraṇīyā bhagavan prajñāpāramitā,",
  "S06psp_2-3u:2302": "namaskaromi bhagavan prajñāpāramitāyai,",
  "S06psp_2-3u:2303": "anupaliptā bhagavan prajñāpāramitā,",
  "S06psp_2-3u:2304": "sarvatraidhātukena vitimirakarī bhagavan prajñāpāramitā,",
  "S06psp_2-3u:2305": "sarvakleśadṛṣṭyandhakāraprahāṇāya,",
  "S06psp_2-3u:2306": "agrakarī bhagavan prajñāpāramitā,",
  "S06psp_2-3u:2307": "sarveṣāṃ bodhipakṣyāṇāṃ dharmāṇāṃ kṣemakarī bhagavan prajñāpāramitā,",
  "S06psp_2-3u:2308": "sarvabhayabhairavopadravaprahāṇāya,",
  "S06psp_2-3u:2309": "ālokakari bhagavan prajñāpāramitā pañcacakṣuḥparigrahāya,",
  "S06psp_2-3u:2310": "sattvānāṃ mārgadarśayitrī bhagavan prajñāpāramitā,",
  "S06psp_2-3u:2311": "kumārgaprayātānāiḥ sattvānām antadvayavivarjanatayā,",
  "S06psp_2-3u:2312": "sarvākārajñatākaraṇī bhagavan prajñāpāramitā sarvavāsanānusaṃdhikleśaprahāṇatām upādāya,",
  "S06psp_2-3u:2313": "mātā bhagavan prajñāpāramitā (PSP_2-3:143)",
  "S06psp_2-3u:2314": "bodhisattvānāṃ mahāsattvānāṃ buddhadharmajananatām upādāya,",
  "S06psp_2-3u:2315": "anutpannā niruddhā bhagavan prajñāpāramitā svalakṣaṇaśūnyatām upādāya,",
  "S06psp_2-3u:2316": "saṃsāravimokṣā bhagavan prajñāpāramitākūṭasthāvināśitām upādāya,",
  "S06psp_2-3u:2317": "anāthānāṃ sattvānāṃ nāthakarī bhagavan prajñāpāramitā sarvadharmaratnadātrītām upādāya,",
  "S06psp_2-3u:2318": "daśabalakarī bhagavan prajñāpāramitā anavamardanīyatām upādāya,",
  "S06psp_2-3u:2319": "triparivartadvādaśākāradharmacakrapravartayitrī bhagavan prajñāpāramitā apravartanānivartanatām upādāya,",
  "S06psp_2-3u:2320": "sarvadharmāṇāṃ svabhāvasaṃdarśayitrī bhagavan prajñāpāramitā abhāvasvabhāvaśūnyatām upādāya. iti svabhayaḥ.",
  "S06psp_2-3u:2321": "kathaṃ bhagavan prajñāpāramitāyāṃ sthātavyam?",
  "S06psp_2-3u:2322": "bhagavān āha:",
  "S06psp_2-3u:2323": "yathā śāriputra śāstari tathā prajñāpāramitāyāṃ sthātavyaṃ,",
  "S06psp_2-3u:2324": "yathā śāstā namaskartavyas tathā prajñāpāramitā namaskatavyā. tat kasya hetor?",
  "S06psp_2-3u:2325": "eṣaiva prajñāpāramitā śāstā,",
  "S06psp_2-3u:2326": "na cānyaḥ śāstā anyā prajñāpāramitā,",
  "S06psp_2-3u:2327_0": "śāstaiva prajñāpāramitā prajñāpāramitaiva śāstā. ato hi śariputra prajñāpāramitāyāḥ",
  "S06psp_2-3u:2327_1": "sarve tathāgatā arhantaḥ samyaksaṃbuddhāḥ prabhāvyante bodhisattvāś ca mahāsattvāḥ",
  "S06psp_2-3u:2327_2": "pratyekabuddhāś cārhantaś cānāgāminaś ca sakṛdāgāminaś ca srotaāpannāś ca prabhāvyante.",
  "S06psp_2-3u:2327_3": "ataś ca daśakuśalāḥ karmapathāḥ prabhāvyante. catvāri dhyānāni catvāry apramāṇāni",
  "S06psp_2-3u:2327_4": "catasra ārūpyasamāpattayaḥ prabhāvyante. pañcābhijñāḥ,",
  "S06psp_2-3u:2328": "adhyātmaśūnyatā bahirdhāśūyatā adhyātmabahirdhāśūnyatā yāvad abhāvasvabhāvaśūnyatā saptatriṃśadbodhipakṣyā dharmāḥ,",
  "S06psp_2-3u:2329_0": "āryasatyāni śūnyatānimittāpraṇihitāny aṣṭavimokṣā navānupūrvavihārasamāpattayaḥ sarvapāramitāḥ",
  "S06psp_2-3u:2329_1": "sarvasamādhayaḥ sarvadhāraṇīmukhāni daśabodhisattvabhūmayaḥ prabhāvyante. daśatathāgatabalāni",
  "S06psp_2-3u:2329_2": "vaiśāradyāni catasraḥ pratisaṃvido 'ṣṭādaśāveṇikā buddhadharmāḥ prabhāvyante yāvat",
  "S06psp_2-3u:2329_3": "sarvākārajñatā prabhāvyate",
  "S06psp_2-3u:2330": "atha khalu śakrasya devānām indrasyaitad abhūt:",
  "S06psp_2-3u:2331": "kuta iyam āyuṣmataḥ śāriputrasya pṛcchā jātā kiṃnidānā vā?",
  "S06psp_2-3u:2332": "atha khalv āyuṣmān śariputraḥ sakrasya devānām indrasya cetasaiva cetaḥparivitarkam ājñāya śakraṃ devānām indram etad avocat:",
  "S06psp_2-3u:2333": "yat kauśikaivaṃ vitarkayasi,",
  "S06psp_2-3u:2334_0": "kuta iyam āyuṣmataḥ śāriputrasya pṛcchā jātā kiṃnidānā veti. prajñāpāramitāparigṛhītāḥ",
  "S06psp_2-3u:2334_1": "kauśika bodhisattvā mahāsattvā upāyakauśalena ca teṣām atītānāgatapratyutpannānāṃ",
  "S06psp_2-3u:2334_2": "buddhānāṃ bhagavatāṃ prathamacittotpādam upādāya yāvad anuttarāṃ samyaksaṃbodhim",
  "S06psp_2-3u:2334_3": "abhisaṃbuddhānāṃ yāvat saddharmasthitir etasminn antare yat kiṃcit kuśalaṃ tat sarvākārajñatāyai",
  "S06psp_2-3u:2334_4": "pariṇāmayantīty etannidānā me pṛcchā jātā. iyaṃ prajñāpāramitā kauśika bodhisattvānāṃ (PSP_2-3:144)",
  "S06psp_2-3u:2335_0": "mahāsattvānāṃ dānapāramitām abhibhavati. evaṃ śīlaṃ kṣāntiṃ vīryaṃ dhyānapāramitām",
  "S06psp_2-3u:2335_1": "abhibhavati. tadyathāpi nāma kauśika jātyandhānāṃ śataṃ vā sahasraṃ vā śatasahasraṃ",
  "S06psp_2-3u:2335_2": "vā pariṇāyakam abhavyaṃ mārgāvatārāya kuta eva nagarapraveśāya?",
  "S06psp_2-3u:2336": "evam eva kauśika imā pañcapāramitā jātyandhabhūtā bhavanti prajñāpāramitāṃ vinā pariṇāyakā abhavyā mārgāvatārāya kuta eva sarvākārajñatāmahānagaram anuprāptaye?",
  "S06psp_2-3u:2337": "yadā punaḥ kauśika pañcapāramitāḥ prajñāpāramitāparigṛhītā bhavanti tadā pañcapāramitāḥ sacakṣuskā bhavanti pāramitānāmadheyaṃ ca pratilabhante.",
  "S06psp_2-3u:2338": "śakra āha: yad bhadanta śāriputra evam āha,",
  "S06psp_2-3u:2339_0": "prajñāpāramitāparigṛhītāḥ pañcapāramitā pāramitānāmadheyaṃ labhante. na ca bhadanta",
  "S06psp_2-3u:2339_1": "śariputra dānapāramitāparigṛhītāḥ pañcapāramitāḥ pāramitānāmadheyaṃ labhante. evaṃ",
  "S06psp_2-3u:2339_2": "na śīlakṣāntivīryadhyānapāramitāparigṛhītāḥ pañcapāramitāḥ pāramitānāmadheyaṃ labhante.",
  "S06psp_2-3u:2340": "śāriputra āha:",
  "S06psp_2-3u:2341_0": "evam etat kauśikaivam etat. na dānapāramitāparigṛhītāḥ kauśika pañcapāramitāḥ pāramitānāmadheyaṃ",
  "S06psp_2-3u:2341_1": "labhante. evaṃ na śīlakṣāntivīryadhyānapāramitāparigṛhītāḥ kauśika pañcapāramitāḥ",
  "S06psp_2-3u:2341_2": "pāramitānāmadheyaṃ labhante. tasmāt tarhi kauśika prajñāpāramitaiva pañcānāṃ pāramitānām",
  "S06psp_2-3u:2341_3": "agrā ākhyāyate śreṣṭhā ākhyāyate jyeṣṭhā ākhyāyate varā ākhyāyate pravarā ākhyāyate",
  "S06psp_2-3u:2341_4": "uttamā ākhyāyate anuttamā ākhyāyate asamā ākhyāyate asamasamā ākhyāyate.",
  "S06psp_2-3u:2342": "iti śreṣṭhatā",
  "S06psp_2-3u:2343": "atha khalv āyuṣmān śāriputro bhagavantam etad avocat:",
  "S06psp_2-3u:2344": "kathaṃ bhagavan prajñāpāramitābhinirhartavyā?",
  "S06psp_2-3u:2345": "bhagavān āha:",
  "S06psp_2-3u:2346_0": "rūpasya śāriputrānabhinirhārāya prajñāpāramitābhinirhartavyā vedanāyāḥ saṃjñāyāḥ",
  "S06psp_2-3u:2346_1": "saṃskārāṇāṃ vijñānasyānabhinirhārāyā prajñāpāramiṭābhinirhartvyā. evaṃ dhātūnām āyatanānāṃ",
  "S06psp_2-3u:2346_2": "pratītyasamutpādāṅgānāṃ dānapāramitānabhinirhārāya prajñāpāramitābhinirhartavyā.",
  "S06psp_2-3u:2346_3": "evaṃ śīlakṣāntivīryadhyānapāramitānabhinirhārāya prajñāpramitābhinirhartavyā. adhyātmaśūyatānabhinirhārāya",
  "S06psp_2-3u:2346_4": "prajñāpāramitābhinirhartavyā yāvad abhāvasvabhāvaśūnyatānabhinirhārāya prajñāpāramitābhinirhartavyā.",
  "S06psp_2-3u:2346_5": "saptatriṃśadbodhipakṣyā dharmānabhinirhārāya prajñāpāramitābhinirhartavyā. daśabalavaiśāradyāveṇikabuddhadharmānabhinirhārāya",
  "S06psp_2-3u:2346_6": "prajñāpāramitābhinirhartavyā. sarvadharmānabhinirhārāya prajñāpramitābhinirhartavyā.",
  "S06psp_2-3u:2346_7": "evaṃ yāvāt sarvākārajñatānabhinirhārāya (PSP_2-3:145)",
  "S06psp_2-3u:2347": "prajñāpāramitābhinirhartavyā.",
  "S06psp_2-3u:2348": "śariputra āha:",
  "S06psp_2-3u:2349": "kathaṃ bhagavan rūpasyānabhinirhārāya prajñāpāramitābhinirhartavyā?",
  "S06psp_2-3u:2350": "kathaṃ bhagavan yāvat sarvākārajñatānabhinirhārāya prajñāpāramitābhinirhartavyā?",
  "S06psp_2-3u:2351": "bhagvān āha:",
  "S06psp_2-3u:2352": "rūpasyānabhisaṃskārato 'nutpādato 'bhāvato 'jātito 'vināśato 'nupalabdhitaḥ,",
  "S06psp_2-3u:2353": "yāvat sarvākārajñatānabhisaṃskārato 'nutpādato 'bhāvato 'jātito 'vināśato 'nupalabdhitaḥ prajñāpāramitābhinirhartavyā.",
  "S06psp_2-3u:2354": "iti sarvadharmānabhisaṃskāraḥ",
  "S06psp_2-3u:2355": "śāriputra āha:",
  "S06psp_2-3u:2356": "evam abhinirhṛtā bhagavan prajñāpāramitā katamaṃ dharmam arpayati?",
  "S06psp_2-3u:2357": "bhagavān āha:",
  "S06psp_2-3u:2358": "evam abhinirhṛtā śāriputra prajñāpāramitā na kaṃcid dharmam arpayati,",
  "S06psp_2-3u:2359": "yato na kaṃcid dharmam arpayati tasmāt prajñāpāramiteti saṃkhyāṃ gacchati.",
  "S06psp_2-3u:2360": "śāriputra āha:",
  "S06psp_2-3u:2361": "katamaṃ dharmaṃ nārpayati?",
  "S06psp_2-3u:2362": "bhagavān āha:",
  "S06psp_2-3u:2363_0": "na kuśalaṃ dharmam arpayati nākuśalaṃ dharmam arpayati. evaṃ na sāvadyaṃ nānavadyaṃ",
  "S06psp_2-3u:2363_1": "na sāsravaṃ nānāsravaṃ na saṃskṛtaṃ nāsaṃskṛtaṃ na saṃkleśaṃ na niḥkleśaṃ na laukikaṃ",
  "S06psp_2-3u:2363_2": "na lokottaraṃ na saṃkliṣṭaṃ na vyavadānaṃ na saṃsāraṃ na nirvāṇam arpayati. tat kasya hetor?",
  "S06psp_2-3u:2364": "na hi prajñāpāramitā kasyacid dharmasyopalambhayogena pratyupasthitā tena kāraṇena na kaṃcid dharmam arpayati.",
  "S06psp_2-3u:2365": "atha khalu śakro devānām indro bhagavantam etad avocat:",
  "S06psp_2-3u:2366": "kim iyaṃ bhagavan prajñāpāramitā sarvākārajñatām api nārpayati?",
  "S06psp_2-3u:2367": "bhagavān āha:",
  "S06psp_2-3u:2368": "yat kauśika evaṃ vadasi,",
  "S06psp_2-3u:2369": "kim iyaṃ prajñāpāramitā sarvākārajñatām api nārpayatīti. evam etat kauśikaivam etat,",
  "S06psp_2-3u:2370": "prajñāpāramitā kauśika na kaṃcid dharmam arpayati nopalabhate sarvākārajñatām api nārpayati nopalabhate.",
  "S06psp_2-3u:2371": "devendra āha:",
  "S06psp_2-3u:2372": "kathaṃ bhagavan prajñāpāramitā sarvākārajñatām api nārpayati nopalabhate?",
  "S06psp_2-3u:2373": "bhagavān āha:",
  "S06psp_2-3u:2374": "na hi kauśika prajñāpramitā yathā nāma yathā nimittaṃ yathābhisaṃskāras tathārpayati.",
  "S06psp_2-3u:2375": "devendra āha:",
  "S06psp_2-3u:2376": "kathaiḥ punar bhagavann arpayati?",
  "S06psp_2-3u:2377": "bhagavān āha:",
  "S06psp_2-3u:2378": "yathā nopaiti nopādadāti nadhitiṣṭhati na prajahāti nābhiniviśate (PSP_2-3:146)",
  "S06psp_2-3u:2379": "tathārpayati yathā na kaṃcid dharmam arpayati muñcati na pratigṛhṇāti. evaṃ hi kauśika prajñāpāramitā sarvadharmān nārpayati na muñcati na pratigṛhṇāti.",
  "S06psp_2-3u:2380": "śakra āha: āścaryaṃ bhagavan yāvad iyaṃ prajñāpāramitā sarvadharmāṇām anutpādāya anirodhāya anabhisaṃskārāya anupalabdhaye avināśāya pratyupasthitā.",
  "S06psp_2-3u:2381": "atha khalv āyuṣmān subhūtir bhagavantam etad avocat:",
  "S06psp_2-3u:2382": "saced bhagavan bodhisattvo mahāsattvaḥ prajñāpāramitāyāṃ carann evaṃ saṃjñāsyati,",
  "S06psp_2-3u:2383": "prajñāpāramitā sarvadharmān nārpayatīti,",
  "S06psp_2-3u:2384": "riñciṣyati bhagavan prajñāpāramitāṃ dūrīkariṣyati bhagavan prajñāpāramitām.",
  "S06psp_2-3u:2385": "bhagavān āha:",
  "S06psp_2-3u:2386_0": "asti subhūte paryāyo yena paryāyeṇa bodhisattvo mahāsattvo riñcan prajñāpāramitāṃ",
  "S06psp_2-3u:2386_1": "dūrīkuryān prajñāpāramitām. saced bodhisattvo mahāsattvaḥ prajñāpāramitāyāṃ carann evaṃ saṃjñāsyati,",
  "S06psp_2-3u:2387": "rikteyaṃ prajñāpāramiteyaṃ tucchā asārā vaśikeyaṃ prajñāpāramiteti,",
  "S06psp_2-3u:2388_0": "riñciṣyati bodhisattvo mahāsattvaḥ prajñāpāramitāṃ dūrīkariṣyati bodhisattvo mahāsattvaḥ",
  "S06psp_2-3u:2388_1": "prajñāpāramitām. ayaṃ subhūte paryāyo yena paryāyeṇa riñciṣyati bodhisattvo mahāsattvaḥ",
  "S06psp_2-3u:2388_2": "prajñāpāramitāṃ dūrīkariṣyati bodhisattvo mahāsattvaḥ prajñāpāramitām.",
  "S06psp_2-3u:2389": "subhūtir āha:",
  "S06psp_2-3u:2390": "prajñāpāramitayā bhagavan pratyarpitayā katame dharmāḥ pratyarpitā bhavanti?",
  "S06psp_2-3u:2391": "bhagavān āha:",
  "S06psp_2-3u:2392": "prajñāpāramitayā subhūte pratyarpitayā na rūpaṃ pratyarpitaṃ bhavati,",
  "S06psp_2-3u:2393": "na vedanā na saṃjñā na saṃskārāḥ na vijñānaṃ pratyarpitaṃ bhavati. na cakṣuḥ pratyarpitaṃ bhavati,",
  "S06psp_2-3u:2394": "na śrotraṃ na ghrāṇaṃ na jihvā na kāyo na manaḥ pratyarpitaṃ bhavati. na rūpaṃ pratyarpitaṃ bhavati,",
  "S06psp_2-3u:2395": "na śabdo na gandho na raso na spraṣṭavyaṃ na dharmāḥ pratyarpitā bhavanti. na dānapāramitā pratyarpitā bhavati,",
  "S06psp_2-3u:2396_0": "na śīlapāramitā na kṣāntipāramitā na vīryapāramitā na dhyānapāramitā na prajñāpāramitā",
  "S06psp_2-3u:2396_1": "pratyarpitā bhavati. nādhyātmaśūnyatā pratyarpitā bhavati. na bahirdhāśūnyatā pratyarpitā",
  "S06psp_2-3u:2396_2": "bhavati. nādhyātmabahirdhāśūnyatā pratyarpitā bhavati yāvan nābhāvasvabhāvaśūnyatā",
  "S06psp_2-3u:2396_3": "pratyarpitā bhavati. na saptatriṃśadbodhipakṣyā dharmāḥ pratyarpitā bhavanti. na",
  "S06psp_2-3u:2396_4": "daśabalavaiśāradyāni na pratisaṃvido nāṣṭādaśāveṇikā buddhadharmāḥ pratyarpitā bhavanti.",
  "S06psp_2-3u:2396_5": "na srotaāpattiphalṃ pratyarpitaṃ bhavati. na sakṛdāgāmiphalaṃ pratyarpitaṃ bhavati.",
  "S06psp_2-3u:2396_6": "nānāgāmiphalaṃ pratyarpitaṃ bhavati. nārhattvaṃ pratyarpitaṃ bhavati. na pratyekabuddhatvaṃ",
  "S06psp_2-3u:2396_7": "pratyarpitaṃ bhavati. nānuttarā samyaksaṃbodhiḥ pratyarpitā bhavati.",
  "S06psp_2-3u:2397": "(PSP_2-3:147)",
  "S06psp_2-3u:2398": "subhūtir āha:",
  "S06psp_2-3u:2399": "kathaṃ bhagavan prajñāpāramitayā pratyarpitayā na rūpaṃ pratyarpitaṃ bhavati yāvad na sarvākārajñatā pratyarpitā bhavati?",
  "S06psp_2-3u:2400": "bhagavān āha:",
  "S06psp_2-3u:2401_0": "rūpasya subhūte 'nupalabdhyā prajñāpāramitā pratyarpitā bhavati yāvat sarvākārajñatānupalabdhyā",
  "S06psp_2-3u:2401_1": "prajñāpāramitā pratyarpitā bhavati. evaṃ khalu subhūte prajñāpāramitayā pratyarpitayā",
  "S06psp_2-3u:2401_2": "na rūpaṃ pratyarpitaṃ bhavati yāvad na sarvākārajñatā pratyarpita bhavati.",
  "S06psp_2-3u:2402": "iti sarvadharmānupalambhābhisamayārpyaṇā",
  "S06psp_2-3u:2403": "subhūtir āha:",
  "S06psp_2-3u:2404": "mahāpāramiteyaṃ bhagavan yad uta prajñāpāramitā.",
  "S06psp_2-3u:2405": "bhagavān āha:",
  "S06psp_2-3u:2406": "tat kiṃ manyase?",
  "S06psp_2-3u:2407": "subhūte katamena paryāyeṇa mahāpāramiteyaṃ yad uta prajñāpāramitā.",
  "S06psp_2-3u:2408": "subhūtir āha:",
  "S06psp_2-3u:2409": "na bhagavan rūpaṃ mahatkaroti nālpīkaroti,",
  "S06psp_2-3u:2410_0": "vedanāṃ saṃjñāṃ saṃskārān na vijñānaṃ mahatkaroti nālpīkaroti. evaṃ dhātūn āyatanāni",
  "S06psp_2-3u:2410_1": "pratītyasamutpādāṅgāni na mahatkaroti nālpīkaroti. na dānapāramitāṃ mahatkaroti nālpīkaroti.",
  "S06psp_2-3u:2410_2": "evaṃ śīlaṃ kṣāntiṃ vīryaṃ dhyānaṃ na prajñāpāramitāṃ mahatkaroti nālpīkaroti. nādhyātmaśūnyatāṃ",
  "S06psp_2-3u:2410_3": "mahatkaroti nālpīkatoti yāvan nābhāvasvabhāvaśūnyatāṃ mahatkaroti nālpīkaroti. na",
  "S06psp_2-3u:2410_4": "saptatriṃśadbodhipakṣyān dharmān mahatkaroti nālpīkaroti. nāryasatyāni nāpramāṇadhyānārūpyasamāpattīḥ",
  "S06psp_2-3u:2410_5": "na śūnyatānimittāpraṇihitāni nābhijñā mahatkaroti nālpīkaroti. na tathāgatabalāni",
  "S06psp_2-3u:2410_6": "na vaiśāradyāni na pratisaṃvido nāṣṭādaśāveṇikān buddhadharmān mahatkaroti nālpīkaroti.",
  "S06psp_2-3u:2410_7": "na bodhiṃ mahatkaroti nālpīkaroti. na buddhadharmaṃ mahatkaroti nālpīkaroti. yāvan",
  "S06psp_2-3u:2410_8": "na buddhaṃ mahatkaroti nālpīkaroti. na rūpaṃ vipulīkaroti na parittīkaroti. na rūpaṃ",
  "S06psp_2-3u:2410_9": "balavatkaroti na durbalīkaroti. anena bhagavan paryāyeṇa mahāpāramiteyaṃ bodhisattvānāṃ",
  "S06psp_2-3u:2410_10": "mahāsattvānāṃ yad uta prajñāpāramitā. sacet punar navayānasaṃprasthito bodhisattvo",
  "S06psp_2-3u:2410_11": "mahāsattvaḥ prajñāpāramitām āgamya dhyānapāramitāṃ vīryapāramitāṃ kṣāntipāramitāṃ",
  "S06psp_2-3u:2410_12": "śīlapāramitāṃ dānapāramitām āgamya evaṃ jñāsyati na prajñāpāramitā rūpaṃ mahatkaroti",
  "S06psp_2-3u:2410_13": "nālpīkaroti yāvan na buddhadharmaṃ mahatkaroti nālpīkaroti. na rūpaṃ balavatkaroti",
  "S06psp_2-3u:2410_14": "na durbalīkaroti. evaṃ saṃjānan bodhisattvo mahāsattvo na carati prajñāpāramitāyāṃ. tat kasya hetoḥ?",
  "S06psp_2-3u:2411": "naiṣa bhagavan niṣyandaḥ prajñāpāramitāyāḥ. yad rūpaṃ mahad alpaṃ vā kuryād yāvad buddhadharmaṃ mahad alpaṃ vā kuryān naiṣa prajñāpāramitāyā niṣyandaḥ. tat kasya hetoḥ?",
  "S06psp_2-3u:2412": "na hy upalambhasaṃjñino bodhisattvās tathā sattvājātitayā prajñāpāramitā draṣṭavyā. rūpājātitaḥ prajñāpāramitājātitā (PSP_2-3:148)",
  "S06psp_2-3u:2413_0": "draṣṭavyā. vedanāsaṃjñāsaṃskārā vijñānājātitaḥ prajñāpāramitājātitā draṣṭavyā yāvad",
  "S06psp_2-3u:2413_1": "buddhājātitaḥ prajñāpāramitājātitā draṣṭavyā. sattvāsvabhāvatayā prajñāpāramitāsvabhāvatā",
  "S06psp_2-3u:2413_2": "draṣṭavyā. rūpāsvabhāvatayā prajñāpāramitāsvabhāvatā draṣṭavyā. vedanāsaṃjñāsaṃskārā",
  "S06psp_2-3u:2413_3": "vijñānāsvabhāvatayā prajñāpāramitāsvabhāvatā draṣṭayyā yāvad buddhāsvabhāvatayā prajñāpāramitāsvabhāvatā",
  "S06psp_2-3u:2413_4": "draṣṭavyā. rūpābhāvatayā prajñāpāramitābhāvatā veditavyā. vedanāsaṃjñāsaṃskārā vijñānābhāvatayā",
  "S06psp_2-3u:2413_5": "prajñāpāramitābhāvatā veditavyā yāvad buddhābhāvatayā prajñāpāramitābhāvatā veditavyā.",
  "S06psp_2-3u:2413_6": "sattvaśūnyatayā prajñāpāramitā śūnyatā veditavyā. rūpaśūnyatayā prajñāpāramitā śūnyatā",
  "S06psp_2-3u:2413_7": "veditavyā. vedanāsaṃjñāsaṃskārā vijñānaśūnyatayā prajñāpāramitā śūnyatā veditavyā",
  "S06psp_2-3u:2413_8": "yāvad buddhaśūnyatayā prajñāpāramitā śūnyata veditavyā. evaṃ sattvānimittatayā sattvāpraṇihitatayā",
  "S06psp_2-3u:2413_9": "prajñāpāramitānimittatāpraṇihitatā. rūpānimittatayāpraṇihitatayā prajñāpāramitānimittatāpraṇihitatā.",
  "S06psp_2-3u:2413_10": "vedanāsaṃjñāsaṃskārā vijñānānimittatayāpraṇihitatayā prajñāpāramitānimittatāpraṇihitatā",
  "S06psp_2-3u:2413_11": "yāvad buddhānimittatayāpraṇihitatayā prajñāpāramitānimittatāpraṇihitatā. evaṃ sattvāsattayā",
  "S06psp_2-3u:2413_12": "prajñāpāramitāsattā veditavyā. sattvācintyatayā prajñāpāramitācintyatā veditavyā.",
  "S06psp_2-3u:2413_13": "sattvāvināśitayā prajñāpāramitāvināśitā veditavyā. sattvānabhisaṃbodhanatayā prajñāpāramitānabhisaṃbodhanatā",
  "S06psp_2-3u:2413_14": "veditavyā. rūpānabhisaṃbodhanatayā prajñāpāramitānabhisaṃbodhanatā veditavyā. vedanāsaṃjñāsaṃskārā",
  "S06psp_2-3u:2413_15": "vijñānānabhisaṃbodhanatayā prajñāpāramitānabhisaṃbodhanatā veditvayā yāvad buddhānabhisaṃbodhanatayā",
  "S06psp_2-3u:2413_16": "prajñāpāramitānabhisaṃbodhanatā veditavyā. sattvabalāsamanvāgatatayā prajñāpāramitā",
  "S06psp_2-3u:2413_17": "balāsamanvāgatatā veditavyā. rūpabalāsamanvāgatatayā prajñāpāramitā balāsamanvāgatatā",
  "S06psp_2-3u:2413_18": "veditavyā. vedanāsaṃjñāsaṃskārā vijñānabalāsamanvāgatayā prajñāpāramitā balāsamanvāgatatā",
  "S06psp_2-3u:2413_19": "veditavyā yāvad buddhabalāsamanvāgatatayā prajñāpāramitā balāsamanvāgatatā vedjtavyā.",
  "S06psp_2-3u:2413_20": "anenāpi bhagavan paryāyeṇa mahāpāramiteyaṃ bodhisattvānāṃ mahāsattvānāṃ yad uta prajñāpāramitā.",
  "S06psp_2-3u:2414": "iti mahārthatety ukto 'bhinirhāraḥ",
  "S06psp_2-3u:2415": "atha khalv āyuṣmān śāriputro bhagavantam etad avocat:",
  "S06psp_2-3u:2416": "yo 'yaṃ bhagavan bodhisattvo mahāsattvaḥ prajñāpāramitām adhimokṣyate,",
  "S06psp_2-3u:2417": "kutaś cyutvā sa ihāgato bhaviṣyati?",
  "S06psp_2-3u:2418": "kiyaccirasaṃprasthitaḥ sa kulaputro vā kuladuhitā vā abhūd anuttarāyāṃ samyaksaṃbodhau?",
  "S06psp_2-3u:2419": "kiyanto vānena tathāgatāḥ paryupāsitāḥ?",
  "S06psp_2-3u:2420": "kiyacciraṃ (PSP_2-3:149)",
  "S06psp_2-3u:2421": "sa dānapāramitāyāṃ caritaḥ?",
  "S06psp_2-3u:2422": "kiyacciraṃ śīlapāramitāṃ caritaḥ?",
  "S06psp_2-3u:2423": "kiyacciraṃ kṣāntipāramitāyāṃ caritaḥ?",
  "S06psp_2-3u:2424": "kiyacciraṃ vīryapāramitāyāṃ caritaḥ?",
  "S06psp_2-3u:2425": "kiyacciraṃ dhyānapāramitāyāṃ caritaḥ?",
  "S06psp_2-3u:2426": "kiyacciraṃ prajñāpāramitāyāṃ carito ya imāṃ prajñāpāramitām arthataś ca nayataś cādhimokṣyate?",
  "S06psp_2-3u:2427": "evam ukte bhagavān āyuṣmantaṃ śāriputram etad avocat:",
  "S06psp_2-3u:2428": "sa khalu punaḥ śāriputra bodhisattvo mahāsattvo daśasu dikṣu tathāgatān arhataḥ samyaksaṃbuddhān paryupāsyehāgata ihopapanno bhaviṣyati. iti buddhasevā",
  "S06psp_2-3u:2429": "yaḥ khalu punaḥ śāriputra bodhisattvo mahāsattvo 'saṃkhyeyāny aprameyāṇi kalpakoṭīniyutaśatasahasrāṇi samudāgato 'bhūd anuttarāyāṃ samyaksaṃbodhau,",
  "S06psp_2-3u:2430_0": "sa prathamacittotpādam upādāya dānapāramitāyāṃ caritaḥ śīlapāramitāyāṃ caritaḥ kṣāntipāramitāyāṃ",
  "S06psp_2-3u:2430_1": "carito vīryapāramitāyāṃ carito dhyānapāramitāyāṃ caritaḥ prajñāpāramitāyāṃ caritaḥ",
  "S06psp_2-3u:2430_2": "sann ihāgato bhaviṣyati. sa khalu punaḥ śāriputra bodhisattvo mahāsattvaḥ prajñāpāramitayā",
  "S06psp_2-3u:2430_3": "dṛṣṭayā śrutayā vā śāstā mayā dṛṣṭa iti cittam utpādayiṣyati,",
  "S06psp_2-3u:2431": "śāstā mayā śruta iti cittam utpādayiṣyati. sa khalu punaḥ śāriputra bodhisattvo mahāsattva imāṃ prajñāpāramitām arthataś ca nayataś cādhigamiṣyaty animittādvayānupalambhayogena.",
  "S06psp_2-3u:2432": "atha khalv āyuṣmān subhūtir bhagavantam etad avocat:",
  "S06psp_2-3u:2433": "śakyā punar bhagavan prajñāpāramitā draṣṭuṃ vā śrotuṃ vā?",
  "S06psp_2-3u:2434": "bhagavān āha:",
  "S06psp_2-3u:2435_0": "no hīdaṃ subhūte na hi subhūte prajñāpāramitāyāḥ śrotāro draṣṭāro na prajñāpāramitāṃ",
  "S06psp_2-3u:2435_1": "te paśyanti na śṛṇvanti dharmajaḍatām upādaya. evaṃ dhyānapāramitāṃ vīryapāramitāṃ",
  "S06psp_2-3u:2435_2": "kṣāntipāramitāṃ śīlapāramitāṃ dānapāramitāṃ te na paśyanti na śṛṇvanti dharmajaḍatām",
  "S06psp_2-3u:2435_3": "upādāya. adhyātmaśūnyatāṃ yāvad abhāvasvabhāvaśūnyatāṃ na paśyanti na śṛṇvanti dharmajaḍatām",
  "S06psp_2-3u:2435_4": "upādāya. smṛtyupasthānāni na paśyanti na śṛṇvanti dharmajaḍatām upādāya. evaṃ samyakprahāṇarddhipādendriyabalabodhyaṅgamārgān",
  "S06psp_2-3u:2435_5": "na paśyanti na śṛṇvanti dharmajaḍatām upādāya. evam āryasatyāny apramāṇadhyānārūpyasamāpattayaḥ",
  "S06psp_2-3u:2435_6": "śūnyatānimittāpraṇihitāny abhijñāḥ sarvasamādhayaḥ sarvadhāraṇīmukhāni daśatathāgatabalāni",
  "S06psp_2-3u:2435_7": "catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān na paśyanti",
  "S06psp_2-3u:2435_8": "na śṛṇvanti. buddhabodhiṃ na paśyanti na śṛṇvanti dharmajaḍatām upādāya.",
  "S06psp_2-3u:2436": "iti dānādipāramitāsamudāgamaḥ",
  "S06psp_2-3u:2437": "evam ukte āyuṣmān subhūtir bhagavantam etad avocat:",
  "S06psp_2-3u:2438": "kiyacciraṃ caritaḥ sa bhagavan bodhisattvo mahāsattvo bhaviṣyati ya iha gambhīrāyāṃ prajñāpāramitāyāṃ yogam āpatsyate?",
  "S06psp_2-3u:2439": "(PSP_2-3:150)",
  "S06psp_2-3u:2440": "bhagavān āha:",
  "S06psp_2-3u:2441": "vibhajyaitat subhūte vyākartavyaṃ,",
  "S06psp_2-3u:2442_0": "syāt subhūte paryāyo yo bodhisattvo mahāsattvaḥ prathamacittotpādam upādāya gambhīrāyāṃ",
  "S06psp_2-3u:2442_1": "prajñāpāramitāyāṃ yogam āpadyate. evaṃ dhyānapāramitāyāṃ vīryapāramitāyāṃ kṣāntipāramitāyāṃ",
  "S06psp_2-3u:2442_2": "śīlapāramitāyāṃ dānapāramitāyāṃ yogam āpadyate. tac copāyakauśalena na ca kaṃcid",
  "S06psp_2-3u:2442_3": "dharmaṃ pratikṣipati yathā nopacayaṃ paśyati nāpacayaṃ,",
  "S06psp_2-3u:2443": "na jātu ṣaḍbhiḥ pāramitābhir virahito bhavati na buddhair bhagavadbhir,",
  "S06psp_2-3u:2444_0": "yaiś ca pūjāviśeṣair ākāṅkṣet tān buddhān bhagavataḥ satkartuṃ gurukartuṃ mānayituṃ",
  "S06psp_2-3u:2444_1": "pūjayituṃ tasya te pūjāviśeṣāḥ sahacittotpādenaiva saṃṛdhyante. buddhakṣetreṇa buddhakṣetraṃ",
  "S06psp_2-3u:2444_2": "saṃkrāmati. na jātu mātuḥ kukṣāv upapadyate. na ca jātu virahito bhavati abhijñābhir.",
  "S06psp_2-3u:2444_3": "na ca kenacit kleśena sārdhaṃ saṃvasati. na śrāvakacittena na pratyekabuddhacittena",
  "S06psp_2-3u:2444_4": "sārdhaṃ saṃvasati. buddhakṣetreṇa buddhakṣetraṃ saṃkrāmati sattvāṃś ca paripācayan",
  "S06psp_2-3u:2444_5": "buddhakṣetraṃ ca pariśodhayan. ayaṃ subhūte bobhisattvo mahāsattvo yo 'syāṃ gambhīrāyāṃ",
  "S06psp_2-3u:2444_6": "prajñāpāramitāyāṃ prathamacittotpādam upādāya yogam āpatsyate. ity upāyakauśalam",
  "S06psp_2-3u:2445_0": "santi punaḥ subhūte mahāyānikāḥ kulaputrāḥ kuladuhitaraś ca yair bahūni buddhaśatāni",
  "S06psp_2-3u:2445_1": "bahūni buddhasahasrāṇi bahūni buddhaśatasahasrāṇi bahūni buddhakoṭiniyutaśatasahasrāṇi",
  "S06psp_2-3u:2445_2": "dṛṣṭāni bhavanti. tebhyaś cāntike śikṣamāṇair dānāni dattāni bhavanti,",
  "S06psp_2-3u:2446_0": "śīlaṃ rakṣitaṃ kṣāntir bhāvitā vīryam ārabdhaṃ dhyānam āsevitaṃ prajñā bhāvitā bhavati",
  "S06psp_2-3u:2446_1": "sā copalambhayogena. te 'syāṃ gambhīrāyāṃ prajñāpāramitāyāṃ bhāṣyamāṇāyāṃ parṣaḍbhyo",
  "S06psp_2-3u:2446_2": "'pakramiṣyanti. te punaḥ kulaputrāḥ kuladuhitaraś cāgauravatayāsyāṃ gambhīrāyāṃ prajñāpāramitāyāṃ",
  "S06psp_2-3u:2446_3": "bhāṣyamāṇāyāṃ buddhānāṃ bhagavatām antikād apakramiṣyanti. ihaiva te kulaputrāḥ kuladuhitaraś",
  "S06psp_2-3u:2446_4": "ca mahāyānikāḥ saṃnipatitā ye gambhīrāyāṃ prajñāpāramitāyāṃ bhāṣyamāṇāyām apakramiṣyanti. tat kasya hetos?",
  "S06psp_2-3u:2447": "tathā hi te kulaputrāḥ kuladuhitaraś ca pūrvānte 'pi gambhīrāyāṃ prajñāpāramitāyāṃ bhāṣyamāṇāyām apakrāntā,",
  "S06psp_2-3u:2448_0": "etarhy api gambhīrāyāṃ prajñāpāramitāyāṃ bhāṣyamāṇāyām apakrāmānti. na kāyena na",
  "S06psp_2-3u:2448_1": "cittena samagrīn dāsyanti duṣprajñasaṃvartanīyaṃ karmopaceṣyanti. te tena dauṣprajñasaṃvartanīyena",
  "S06psp_2-3u:2448_2": "karmaṇā kṛtenopacitena imāṃ gambhīrāṃ prajñāpāramitāṃ bhāṣyamāṇāṃ pratyākhyāsyanti,",
  "S06psp_2-3u:2449_0": "taiḥ pratyākhyāya atītānāgatapratyutpannānāṃ buddhānāṃ bhagavatāṃ sarvajñatāpratyākhyātā",
  "S06psp_2-3u:2449_1": "bhavati. te tena sarvajñatāpratyākhyānena dharmavyasanasaṃvartanīyena karmaṇā kṛtenopacitena",
  "S06psp_2-3u:2449_2": "bahūni varṣāṇi bahūni varṣaśatāni bahūni varṣasahasrāṇi (PSP_2-3:151)",
  "S06psp_2-3u:2450_0": "bahūni varṣakoṭīniyutaśatasahasrāṇi mahāniraye prakṣepsyante. teṣāṃ mahānirayān mahānirayaṃ",
  "S06psp_2-3u:2450_1": "saṃkrāmatāṃ tejaḥsaṃvartanī vā apsaṃvartanī vā vāyusaṃvartanī vā prādurbhāvo bhaviṣyati.",
  "S06psp_2-3u:2450_2": "te tāsu saṃvartanīṣu prādurbhātāsv anyeṣu lokadhātuṣu ye mahānirayās teṣu prakṣepsyante.",
  "S06psp_2-3u:2450_3": "te tatropapannāḥ samānāḥ,",
  "S06psp_2-3u:2451_0": "mahānirayān mahānirayaṃ saṃkramiṣyanti. teṣāṃ mahānirayān mahānirayaṃ saṃkrāmatāṃ",
  "S06psp_2-3u:2451_1": "punar eva saṃvartanīyaḥ prādurbhaviṣyanti. tāsu saṃvartanīṣu prādurbhūtāsu pūrvasyāṃ diśi prakṣepsyante,",
  "S06psp_2-3u:2452_0": "dakṣiṇasyāṃ paścimāyām uttarasyāṃ vidikṣūrdhvam adho diśi yo mahānirayās teṣu prakṣepsyante.",
  "S06psp_2-3u:2452_1": "tebhyo 'pi punaḥ saṃvartanīṣu prādurbhūtāsv anyeṣu lokadhātuṣu ye mahānirayās teṣu",
  "S06psp_2-3u:2452_2": "prakṣepsyante. teṣu punar api tebhyo lokadhātubhyaḥ saṃvartanīṣu prādurbhūtāsu tebhyo",
  "S06psp_2-3u:2452_3": "mahānirayebhaś cyutās tena dharmavyasanasaṃvartanīyena karmaṇākṣīṇena punar eva ihopapatsyante.",
  "S06psp_2-3u:2452_4": "te punar eva mahānirayān mahānirayaṃ saṃkramiṣyanti. te teṣu mahānirayeṣūpapannā",
  "S06psp_2-3u:2452_5": "bahūni tīvrāṇi mahākaṭukāni mahānirayaduḥkhāni pratyanubhaviṣyanti. tāvad eva te",
  "S06psp_2-3u:2452_6": "tāni nirayaduḥkhāṃ pratyanubhaviṣyanti yāvat punar eva saṃvartanīyaḥ prādurbhaviṣyanti.",
  "S06psp_2-3u:2452_7": "saṃvartanīṣu prādurbhūtāsv itaś cyutā anyeṣu lokadhātuṣu punar eva mahānirayeṣūpapatsyante.",
  "S06psp_2-3u:2452_8": "evaṃ samantāt punar api daśasu dikṣu tiryagyoniṣūpapatsyante. punar eva daśasu dikṣu",
  "S06psp_2-3u:2452_9": "yamalokeṣūpapannā mahātīvrāṃ mahākaṭukāṃ mahāduṣkhāṃ vedanāṃ vedayantas tat karma",
  "S06psp_2-3u:2452_10": "kṣepayiṣyanti. te bahuduḥkhavedanīyaṃ karma kṣepayitvā kadācit karhicit mānuṣyakam",
  "S06psp_2-3u:2452_11": "ātmabhāvaṃ pratilapsyante. te yatra yatropapatsyante tatra tatra jātyandhā bhaviṣyanti.",
  "S06psp_2-3u:2452_12": "jātyandhakuleṣūpapatsyante. caṇḍālakuleṣu vā puṣkasakuleṣu vā śākunikuleṣu vā sukarikuleṣu",
  "S06psp_2-3u:2452_13": "vā aurabhikakuleṣu vā nīceṣu vā kutsiteṣu vā kuleṣu vā nīcavṛttisu vā upapatsyante.",
  "S06psp_2-3u:2452_14": "te teṣūpapannā andhā vā bhaviṣyanti kāṇā vā ajihvā vā ahastā vā apādā vā akarṇakā",
  "S06psp_2-3u:2452_15": "vā anāsikā vā yatra buddhaśabdaṃ na śroṣyanti na dharmaśabdaṃ na saṃghaśabdaṃ na",
  "S06psp_2-3u:2452_16": "bodhisattvaśabdaṃ na pratyekabuddhaśabdaṃ śroṣyanti nārhacchabdaṃ śroṣyanti te tenaiva",
  "S06psp_2-3u:2452_17": "dharmavyasanasaṃvartanīyena karmaṇā kṛtenopacitena.",
  "S06psp_2-3u:2453": "atha khalv āyuṣmān śāriputro bhagavantam etad avocat:",
  "S06psp_2-3u:2454": "pañca bhagavann ānantaryāṇy asya dharmavyasanasaṃvartanīyasya karmaṇaḥ kṛtasyopacitasya prativarṇikā api na bhavanti?",
  "S06psp_2-3u:2455": "bhagavān āha:",
  "S06psp_2-3u:2456": "prativarṇiketi śāriputra na vaktavyāsya dharmavyasanasaṃvartanīyakarmaṇaḥ kṛtasyopacitasya. ye prajñāpāramitāyāṃ bhāṣyamāṇāyāṃ pratibādhitavyāṃ maṃsyante,",
  "S06psp_2-3u:2457": "nātra śikṣitavyaṃ naiṣa dharmo naiṣa vinayo naitac (PSP_2-3:152)",
  "S06psp_2-3u:2458": "chāstuḥ śāsanaṃ naitat tathāgatair arhadbhiḥ samyaksaṃbuddhair bhāṣitam iti bhāṣyante,",
  "S06psp_2-3u:2459": "ta ātmanā ca prativahitavyāṃ maṃsyante,",
  "S06psp_2-3u:2460_0": "anyāṃś ca sattvān vivecayiṣyanti. te svasaṃtānāny upahatya parasaṃtānāny upahantavyāni",
  "S06psp_2-3u:2460_1": "maṃsyante. te svasaṃtānaṃ saviṣaṃ kṛtvā parasaṃtānāny api saviṣāṇi kariṣyanti. te",
  "S06psp_2-3u:2460_2": "svayaṃ naṣṭāḥ. parān api nāśayiṣyanti. svayaṃ ca gambhīrāṃ prajñāramitām ajānanto",
  "S06psp_2-3u:2460_3": "'buddhyamānāḥ prativahitavyāṃ maṃsyante,",
  "S06psp_2-3u:2461": "parāṃś ca tathaiva grāhayiṣyanti. nāhaṃ śāriputra teṣāṃ pudgalānāṃ śravaṇam apy abhyanujānāmi kaḥ punar vādo darśanaṃ kuta eva sthānaṃ,",
  "S06psp_2-3u:2462": "tat kasya hetor?",
  "S06psp_2-3u:2463_0": "dharmadūṣakā hi te śāriputra tathārūpāḥ pudgalā veditavyāḥ kaśaṃbakajātīyāḥ kṛṣṇā",
  "S06psp_2-3u:2463_1": "hi jātayaḥ śāriputra tathārūpāḥ pudgalā veditavyāḥ. teṣāṃ khalu punaḥ śāriputra tathārūpāṇāṃ",
  "S06psp_2-3u:2463_2": "pudgalānāṃ ye śrotavyaṃ śraddhātavyaṃ maṃsyante te 'nayena vyasanam āpatsyante. yaś",
  "S06psp_2-3u:2463_3": "cemāṃ śāriputra prajñāpāramitāṃ dūṣayiṣyati dharmadūṣakaḥ sa pudgalo veditavyaḥ.",
  "S06psp_2-3u:2464": "śāriputra āha:",
  "S06psp_2-3u:2465": "na khalu punar bhagavaṃs tasya dharmadūṣakasya pudgalasya bhagavatā tatropapannasyātmabhāvasya pramāṇam ākhyātam.",
  "S06psp_2-3u:2466": "bhagavān āha:",
  "S06psp_2-3u:2467": "tiṣṭhatu śāriputra tasya dharmadūṣakasya pudgalasya tatropapannasyātmabhāvasya pramāṇam. tat kasya hetoḥ?",
  "S06psp_2-3u:2468": "mā tasya dharmadūṣakasya pudgalasyātmabhāvasya pramāṇaṃ śrutvā uṣṇaṃ rudhiraṃ mukhād āgacchet,",
  "S06psp_2-3u:2469": "maraṇaṃ vā nigacchet maraṇamātrakaṃ vā,",
  "S06psp_2-3u:2470": "duḥkhaṃ śrutvā śokaśalpasamarpito vā bhavet. ucchoṣyed vā mlāyed vā nīlo vā harito vā lūno vā yāvad idaṃ tasya dharmadūṣakasya pudgalasya dṛśasyātmabhāvapratilābhasya pramāṇam iti,",
  "S06psp_2-3u:2471": "yasyāyam īdṛśo doṣaḥ saṃvidyata iti. na bhagavān āyuṣmataḥ śāriputrasyāvakāśaṃ karotīdaṃ tasyātmabhāvasya pramāṇaṃ bhaviṣyatīti.",
  "S06psp_2-3u:2472": "śāriputra āha:",
  "S06psp_2-3u:2473": "ākhyātu bhagavān paścimāyā janatāyā ālokāḥ kṛto bhaviṣyaty anena dharmavyasanasaṃvartanīyena karmaṇā kṛtenopacitena dharmadūṣakāḥ pudgalā īdṛśam ātmabhāvaṃ parigrahīṣyantīti.",
  "S06psp_2-3u:2474": "bhagavān āha:",
  "S06psp_2-3u:2475_0": "evam eva śāriputra paścimāyā janatāyā ālokaḥ kṛto bhaviṣyaty anenāsau dharmavyasanasaṃvartanīyena",
  "S06psp_2-3u:2475_1": "karmaṇā kṛtenopacitena mahānirayeṣu duḥkham anubhaviṣyati. yā etasyaiva duḥkhasyāpramāṇatā",
  "S06psp_2-3u:2475_2": "bahutaraṃ ceyacciraṃ duḥkhāni pratyanubhaviṣyantīti,",
  "S06psp_2-3u:2476_0": "eṣa eva śuklāṃśikasya kulaputrasya vā kuladuhitur vā tebhyo dharmavyasanasaṃvartanīyebhyaḥ.",
  "S06psp_2-3u:2476_1": "karmabhyo nirvṛttir bhaviṣyati. te jivitahetor api dharmaṃ na pratikṣepsyanti. mā",
  "S06psp_2-3u:2476_2": "bhūd asmākam īdṛśair duḥkhaiḥ samavadhānam iti.",
  "S06psp_2-3u:2477": "atha khalv āyuṣmān subhūtir bhagavantam etad avocat:",
  "S06psp_2-3u:2478": "susaṃvṛtakāyavāgmanaskarmaṇā (PSP_2-3:153)",
  "S06psp_2-3u:2479_0": "bhagavan kulaputreṇa vā kuladuhitā vā bhavitavyaṃ mā bhūd īdṛśānāṃ duḥkhānām anubhavanam",
  "S06psp_2-3u:2479_1": "iti tathāgataṃ vā na drakṣyāma iti dharmaṃ vā na śroṣyāma iti saṃghaṃ vā na drakṣyāma",
  "S06psp_2-3u:2479_2": "ity apagatabuddhotpādeṣu vā buddhakṣetreṣūpapatsyāmaha iti manuṣyadaridreṣu vā agrāhyavacanā",
  "S06psp_2-3u:2479_3": "vā bhaviṣyāma ity. anena bhagavan dharmapratikṣepavākkarmaṇā kṛtenopacitena vyasanasaṃvartanīyaṃ",
  "S06psp_2-3u:2479_4": "karmakṛtam upacitaṃ bhavati.",
  "S06psp_2-3u:2480": "bhagavān āha:",
  "S06psp_2-3u:2481_0": "anena subhūte sarvadharmapratikṣepavākkarmaṇā kṛtenopacitena dharmavyasanasaṃvartanīyaṃ",
  "S06psp_2-3u:2481_1": "karma kṛtaṃ bhavaty upacitam ihaiva te subhūte mohapuruṣāḥ svākhyāte dharmavinaye",
  "S06psp_2-3u:2481_2": "pravrajitā bhaviṣyanti. ya imāṃ prajñāpāramitāṃ dūṣayitavyāṃ maṃsyante pratibādhitavyāṃ",
  "S06psp_2-3u:2481_3": "maṃsyante. prajñāpāramitayā subhūte dūṣitayā pratibādhitayā buddhānāṃ bhagavatāṃ",
  "S06psp_2-3u:2481_4": "bodhir dūṣitā pratibādhitā bhavati,",
  "S06psp_2-3u:2482_0": "buddhānāṃ bhagavatāṃ bodhyā dūṣitayā pratibādhitayātītānāgatapratyutpannānāṃ buddhānāṃ",
  "S06psp_2-3u:2482_1": "bhagavatāṃ sarvajñatā dūṣitā bhavati pratibādhitā. sarvajñatayā dūṣitayā pratibādhitayā",
  "S06psp_2-3u:2482_2": "dharmaḥ. pratibādhito bhavati. dharmeṇa pratibādhitena saṃghaḥ. pratibādhito bhavati.",
  "S06psp_2-3u:2482_3": "saṃghena pratibādhitena laukikī samyagdṛṣṭir lokottarā ca samyakdṛṣṭiḥ pratibādhitā",
  "S06psp_2-3u:2482_4": "bhavati. evaṃ ṣaṭpāramitāḥ saptatriṃśadbodhipakṣyā dharmā āryasatyāny apramāṇadhyānārūpyasamāpattayaḥ.",
  "S06psp_2-3u:2482_5": "pratibādhitā bhavanti. śūnyatānimittāpraṇihitavimokṣamukhāny aṣṭavimokṣā navānupūrvavihārasamāpattayaḥ",
  "S06psp_2-3u:2482_6": "ṣaḍabhijñāḥ pratibādhitā bhavanti. adhyātmaśūnyatā yāvad abhāvasvabhāvaśūnyatā sarvasamādhayaḥ",
  "S06psp_2-3u:2482_7": "sarvadhāraṇīmukhāni daśabodhisattvabhūmayaḥ pratibādhitā bhavanti. daśatathāgatabalāni",
  "S06psp_2-3u:2482_8": "catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ pratibādhitā",
  "S06psp_2-3u:2482_9": "bhavanti. yāvat sarvajñatā pratibādhitā bhavati. sarvajñatayā pratibādhitayāprameyāsaṃkhyeyāparimāṇo",
  "S06psp_2-3u:2482_10": "'puṇyaskandhaḥ parigṛhīto bhavati. tena vāpuṇyaskandhena parigṛhitenāprameyam asaṃkhyeyam",
  "S06psp_2-3u:2482_11": "aparimāṇaṃ duḥkhadaurmanasyaṃ parigṛhītaṃ bhavati.",
  "S06psp_2-3u:2483": "iti dharmavyasanasaṃvartanakarma",
  "S06psp_2-3u:2484": "subhūtir āha:",
  "S06psp_2-3u:2485": "ya ime bhagavan mohapuruṣā gambhirāṃ prajñāpāramitāṃ pratibādhiṣyanti,",
  "S06psp_2-3u:2486": "katamair ākārair imāṃ prajñāpāramitāṃ pratibādhiṣyanti?",
  "S06psp_2-3u:2487": "bhagavān āha:",
  "S06psp_2-3u:2488": "caturbhiḥ subhūte ākārais te mohapuruṣā imāṃ gambhīrāṃ prajñāpāramitāṃ pratibādhiṣyanti. katamaiś caturbhir?",
  "S06psp_2-3u:2489": "yad uta mārādhiṣṭhitāś ca te mohapuruṣā bhaviṣyanti. anabhiyuktāś ca gambhīreṣu dharmeṣu bhaviṣyanti (PSP_2-3:154)",
  "S06psp_2-3u:2490_0": "na ca prasādaṃ pratilapsyante. abhiniviṣṭāś ca te pañcaskandheṣu bhaviṣyanti pāpamitrahastagatā.",
  "S06psp_2-3u:2490_1": "doṣacaritāś ca te mohapuruṣā bhaviṣyanty ātmotkarṣakāḥ parapaṃsakāḥ. ebhiḥ subhūte",
  "S06psp_2-3u:2490_2": "caturbhir ākāraiḥ samanvāgatās te mohapuruṣā gambhīrāṃ prajñāpāramitāṃ pratikṣepsyanti.",
  "S06psp_2-3u:2491": "subhūtir āha:",
  "S06psp_2-3u:2492": "duradhimocyā bhagavan gambhīrā prajñāpāramitānabhiyuktena kuśalamūlavirahitena pāpamitrahastagatena.",
  "S06psp_2-3u:2493": "bhagavān āha:",
  "S06psp_2-3u:2494": "evam etat subhūte duradhimocyā gambhīrā prajñāpāramitānabhiyuktaiḥ kuśalamūlavirahitaiḥ pāpamitrahastagataiḥ.",
  "S06psp_2-3u:2495": "subhūtir āha:",
  "S06psp_2-3u:2496": "kiyad bhagavan gambhīrā prajñāpāramitā yeyaṃ duradhimocyā?",
  "S06psp_2-3u:2497": "bhagavān āha:",
  "S06psp_2-3u:2498": "rūpaṃ subhūte 'baddham amuktaṃ. tat kasya heto?",
  "S06psp_2-3u:2499": "rūpāsvabhāvo hi subhūte rūpaṃ,",
  "S06psp_2-3u:2500": "vedanāsvabhāvo hi vedanā,",
  "S06psp_2-3u:2501": "saṃjñāsvabhāvo hi saṃjñā,",
  "S06psp_2-3u:2502": "saṃskārāsvabhāvo hi saṃskārā,",
  "S06psp_2-3u:2503": "vijñānaṃ subhūte 'baddham amuktam. tat kasya hetor?",
  "S06psp_2-3u:2504": "vijñānāsvabhāvo hi vijñānam. dānapāramitā subhūte 'baddhāmuktā. tat kasya hetor?",
  "S06psp_2-3u:2505": "dānapāramitāsvabhāvā hi dānapāramitā. evaṃ śīlapāramitā kṣāntipāramitā vīryapāramitā dhyānapāramitā prajñāpāramitā subhūte 'baddhāmuktā. tat kasya hetoḥ?",
  "S06psp_2-3u:2506": "prajñāpāramitāsvabhāvā hi prajñāpāramitā. adhyātmaśūnyatā subhūte 'baddhāmuktā. tat kasya hetor?",
  "S06psp_2-3u:2507": "adhyātmaśūnyatāsvabhāvā hy adhyātmaśūnyatā,",
  "S06psp_2-3u:2508": "yāvad abhāvasvabhāvaśūnyatā subhūte 'baddhāmuktā. tat kasya hetor?",
  "S06psp_2-3u:2509": "abhāvasvabhāvaśūnyatāsvabhāvā hy abhāvasvabhāvaśūnyatā. smṛtyupasthānāni subhūte 'baddhāny amuktāni. tat kasya hetoḥ?",
  "S06psp_2-3u:2510": "smṛtyupasthānāsvabhāvā hi smṛtyupasthānām. evaṃ samyakprahāṇarddhipādendriyabodhyaṅgāni mārgāḥ subhūte 'baddhā amuktās. tat kasya hetor?",
  "S06psp_2-3u:2511": "mārgāsvabhāvā hi mārgāḥ. evaṃ daśabalāni vaiśāradyāni pratisaṃvido 'ṣṭādaśāveṇikā buddhadharmāḥ sarvākārajñatā subhūte 'baddhāmuktā. tat kasya hetoḥ?",
  "S06psp_2-3u:2512": "sarvākārajñatāsvabhāvo hi subhūte sarvākārajñatā. rūpasya subhūte pūrvānto 'baddho 'muktas. tat kasya hetoḥ?",
  "S06psp_2-3u:2513": "pūrvāntābhāvasvabhāvo hi subhūte rūpaṃ vedanāsaṃjñāsaṃskārāḥ vijñānasya subhūte pūrvānto 'baddho 'muktas. tat kasya hetoḥ?",
  "S06psp_2-3u:2514": "pūrvāntābhāvasvabhāvo hi subhūte vijñānam,",
  "S06psp_2-3u:2515": "evaṃ yāvat sarvākārajñatāyāḥ subhūte pūrvānto 'baddho 'muktas. tat kasya hetoḥ?",
  "S06psp_2-3u:2516": "pūrvānto 'bhāvasvabhāvo hi subhūte sarvākārajñatā. rūpasya subhūte 'parānto 'baddho 'muktas. tat kasya hetor?",
  "S06psp_2-3u:2517": "aparānto 'bhāvasvabhāvo hi subhūte rūpaṃ vedanāsaṃjñāsaṃskārā vijñānasya subhūte 'parānto 'baddho 'muktaḥ. tat kasya hetor?",
  "S06psp_2-3u:2518": "aparāntābhāvasvabhāvo (PSP_2-3:155)",
  "S06psp_2-3u:2519": "hi subhūte vijñānam. evaṃ yāvat sarvākārajñatāyāḥ subhūte 'parānto 'baddho 'muktaḥ. tat kasya hetor?",
  "S06psp_2-3u:2520": "aparāntābhāvasvabhāvo hi subhūte sarvākārajñatā. rūpaṃ subhūte pratyutpannam abaddham amuktaṃ. tat kasya hetoḥ?",
  "S06psp_2-3u:2521": "pratyutpannābhāvasvabhāvo hi subhūte rūpaṃ vedanāsaṃjñāsaṃskārā,",
  "S06psp_2-3u:2522": "vijñānaṃ subhūte pratyutpannam abaddham amuktaṃ. tat kasya hetoḥ?",
  "S06psp_2-3u:2523": "pratyutpannābhāvasvabhāvo hi subhūte vijñānaṃ. yāvat sarvākārajñatā pratyutpannābaddhāmuktā. tat kasya hetoḥ?",
  "S06psp_2-3u:2524": "pratyutpannābhāvasvabhāvo hi subhūte sarvākārajñatā.",
  "S06psp_2-3u:2525": "subhūtir āha:",
  "S06psp_2-3u:2526": "duradhimocyā bhagavan prajñāpāramitānabhiyuktair anavaropitakuśalamūlaiḥ pāpamitrahastagatair māravaśagataiḥ kuśīdair hīnavīryair muṣitasmṛtibhir asaṃprajānaiḥ.",
  "S06psp_2-3u:2527": "bhagavān āha:",
  "S06psp_2-3u:2528": "evam etat subhūte duradhimocyā subhūte prajñāpāramitānabhiyuktair anavaropitakuśalamūlaiḥ pāpamitrahastagatair māravaśagataiḥ kuśīdair hīnavīryair muṣitasmṛtibhir asaṃprajānaiḥ.",
  "S06psp_2-3u:2529": "iti karmāvaraṇasya catvāro hetavaḥ",
  "S06psp_2-3u:2530": "yā subhūte rūpasya viśuddhiḥ phalaviśuddhir eva sā,",
  "S06psp_2-3u:2531": "vedanāyāḥ saṃjñāyāḥ saṃskārāṇāṃ,",
  "S06psp_2-3u:2532": "yā vijñānasya viśuddhiḥ phalaviśuddhir eva sā. yā dānapāramitāyā viśuddhiḥ phalaviśuddhir eva sā. evaṃ śīlapāramitāyāḥ kṣāntipāramitāyā vīryapāramitāyā dhyānapāramitāyā,",
  "S06psp_2-3u:2533_0": "yā prajñāpāramitāyā viśuddhiḥ phalaviśuddhir eva sā. yādhyātmaśūnyatāyā viśuddhiḥ",
  "S06psp_2-3u:2533_1": "phalaviśuddhir eva sā. yāvad yābhāvasvabhāvaśūnyatāyā viśuddhiḥ phalaviśuddhir eva",
  "S06psp_2-3u:2533_2": "sā. evaṃ yā saptatriṃśadbodhipakṣyāṇāṃ dharmāṇāṃ viśuddhiḥ phalaviśuddhir eva sā.",
  "S06psp_2-3u:2533_3": "evam āryasatyānām apramāṇānāṃ dhyānārūpyasamāpattīnāṃ yā viśuddhiḥ phalaviśuddhir",
  "S06psp_2-3u:2533_4": "eva sā. yā śūnyatānimittāpraṇihitānāṃ viśuddhiḥ phalaviśuddhir eva sā. yāṣṭānāṃ vimokṣāṇāṃ",
  "S06psp_2-3u:2533_5": "navānupūrvavihārasamāpattīnāṃ viśuddhiḥ phalaviśuddhir eva sā. yā ṣaṇṇām abhijñānāṃ",
  "S06psp_2-3u:2533_6": "viśuddhiḥ phalaviśuddhir eva sā. evaṃ yā sarvasamādhīnāṃ sarvadhāraṇīmukhānāṃ viśuddhiḥ",
  "S06psp_2-3u:2533_7": "phalaviśuddhir eva sā. yā daśānāṃ bodhisattvabhūmīnāṃ viśuddhiḥ phalaviśuddhir eva",
  "S06psp_2-3u:2533_8": "sā. yā daśānāṃ tathāgatabalānāṃ viśuddhiś caturṇāṃ vaiśāradyānāṃ catasṛṇāṃ pratisaṃvidāṃ",
  "S06psp_2-3u:2533_9": "yāvad aṣṭādaśānām āveṇikānāṃ buddhadharmāṇāṃ viśuddhiḥ phalaviśuddhir eva sā. yā",
  "S06psp_2-3u:2533_10": "bodher viśuddhiḥ phalaviśuddhir eva sā.",
  "S06psp_2-3u:2534": "punar aparaṃ subhūte yā rūpaviśuddhiḥ phalaviśuddhir eva sā,",
  "S06psp_2-3u:2535": "yā phalaviśuddhiḥ prajñāpāramitāviśuddhiḥ sā,",
  "S06psp_2-3u:2536": "yā prajñāpāramitāviśuddhiḥ rāpaviśuddhiḥ. (PSP_2-3:156)",
  "S06psp_2-3u:2537_0": "sā iti hi rūpaviśuddhiś ca phalaviśuddhiś ca prajñāpāramitāviśuddhiś cādvayam etad",
  "S06psp_2-3u:2537_1": "advaidhīkāram abhinnam acchinnam. evaṃ yāvad yā sarvākārajñatāviśuddhiḥ prajñāpāramitāviśuddhiḥ sā,",
  "S06psp_2-3u:2538_0": "yā prajñāpāramitāviśuddhiḥ. sarvākārajñatāviśuddhiḥ. sā iti hi sarvākārajñatāviśuddhiś",
  "S06psp_2-3u:2538_1": "ca prajñāpāramitāviśuddhiś cādvayam etad advaidhīkāram abhinnam acchinnam. iti viśuddhisāmānyam",
  "S06psp_2-3u:2539": "punar aparaṃ subhūte yā ātmaviśuddhiḥ rūpaviśuddhiḥ sā,",
  "S06psp_2-3u:2540_0": "yā rūpaviśuddhir ātmaviśuddhiḥ sā iti hy ātmaviśuddhiś ca rūpaviśuddhiś cādvayam",
  "S06psp_2-3u:2540_1": "etad advaidhikāram abhinnam acchinnam. evaṃ yā sattvajīvapoṣapuruṣapudgalamanujamānavakārakavedakajānakapaśyakaviśuddhiḥ rūpaviśuddhiḥ sā,",
  "S06psp_2-3u:2541_0": "yā rūpaviśuddhir yāvat paśyakaviśuddhiḥ sā iti hi yāvat paśyakaviśuddhiś ca rūpaviśuddhiś",
  "S06psp_2-3u:2541_1": "cādvayam etad advaidhīkāram abhinnam acchinnam. evaṃ yāvad yā paśyakaviśuddhiḥ sarvajñatāviśuddhiḥ sā,",
  "S06psp_2-3u:2542": "yā sarvajñatāviśuddhiḥ paśyakaviśuddhiḥ sā iti hi paśyakaviśuddhiś ca sarvajñatāviśuddhiś cādvayam etad advaidhīkāram abhinnam acchinnam.",
  "S06psp_2-3u:2543_0": "punar aparaṃ subhūte ātmapariśuddhyā rūpaviśuddhī rūpaviśuddhyā ātmapariśuddhir iti",
  "S06psp_2-3u:2543_1": "hy ātmapariśuddhiś ca rūpapariśuddhiś cādvayam etad advaidhīkāram abhinnam acchinnam.",
  "S06psp_2-3u:2543_2": "evaṃ sattvajīvapoṣapuruṣapudgalamanujamānavakārakavedakajānakapaśyakapariśuddhyā",
  "S06psp_2-3u:2543_3": "rūpaviśuddhiḥ rūpapariśuddhyā yāvat paśyakapariśuddhir iti hi paśyakapariśuddhiś",
  "S06psp_2-3u:2543_4": "ca rūpapariśuddhiś cādvayam etad advaidhīkāram abhinnam acchinnam. evaṃ yāvat paśyakapariśuddhyā",
  "S06psp_2-3u:2543_5": "sarvajñatāpariśuddhiḥ sarvajñatāviśuddhyā paśyakapariśuddhir iti hi paśyakaviśuddhiś",
  "S06psp_2-3u:2543_6": "ca sarvajñatāpariśuddhiś cādvayam etad advaidhīkāram abhinnam acchinnam.",
  "S06psp_2-3u:2544_0": "punar aparaṃ subhūte rāgapariśuddhyā rūpapariśuddhir yāvat sarvajñatāpariśuddhir",
  "S06psp_2-3u:2544_1": "iti hi rāgapariśuddhiś ca sarvajñatāpariśuddhiś cādvayam etad advaidhīkāram abhinnam",
  "S06psp_2-3u:2544_2": "acchinnam. evaṃ doṣamohapariśuddhyā rūpapariśuddhir yāvat sarvajñatāpariśuddhir iti",
  "S06psp_2-3u:2544_3": "hi doṣamohapariśuddhiś ca sarvajñatāpariśuddhiś cādvayam etad advaidhīkāram abhinnam acchinnam.",
  "S06psp_2-3u:2545_0": "punar aparaṃ subhūte rāgadoṣamohapariśuddhyā rūpapariśuddhir evaṃ yāvat sarvajñatāpariśuddhir",
  "S06psp_2-3u:2545_1": "iti hi rāgadoṣamohapariśuddhiś ca sarvajñatāpariśuddhiś cādvayam etad advaidhīkāram abhinnam acchinnam.",
  "S06psp_2-3u:2546": "(PSP_2-3:157)",
  "S06psp_2-3u:2547": "iti śrāvakasya kleśāvaraṇaviśuddhiḥ",
  "S06psp_2-3u:2548": "punar aparaṃ subhūte yā rūpaviśuddhiḥ phalaviśuddhir eva sā,",
  "S06psp_2-3u:2549_0": "evaṃ vedanāsaṃjñāsaṃskārā yā vijñānaviśuddhiḥ phalaviśuddhir eva sā. evaṃ yāvad avidyāviśuddhyā",
  "S06psp_2-3u:2549_1": "saṃskāraviśuddhiḥ saṃskāraviśuddhyā vijñānaviśuddhir vijñānaviśuddhyā nāmarūpaviśuddhir",
  "S06psp_2-3u:2549_2": "nāmarūpaviśuddhyā ṣaḍāyatanaviśuddhiḥ ṣaḍāyatanaviśuddhyā sparśaviśuddhiḥ sparśaviśuddhyā",
  "S06psp_2-3u:2549_3": "vedanāviśuddhiḥ vedanāviśuddhyā tṛṣṇāviśuddhiḥ tṛṣṇāviśuddhyā upādānaviśuddhir upādānaviśuddhyā",
  "S06psp_2-3u:2549_4": "bhavaviśuddhir bhavaviśuddhyā jātiviśuddhir jātiviśuddhyā jarāmaranaśokaparidevaduṣkhadaurmanasyopāyāsaviśuddhir",
  "S06psp_2-3u:2549_5": "jarāmaranaḍokaparidevaduṣkhadaurmanasyopāyāsaviśuddhyā sarvajñatāviśuddhir iti hi",
  "S06psp_2-3u:2549_6": "jarāmaraṇaśokaparidevaduṣkhadaurmanasyopāyāsaviśuddhiś ca sarvajñatāviśuddhiś cādvayam",
  "S06psp_2-3u:2549_7": "etad advaidhīkāram abhinnam acchinnam.",
  "S06psp_2-3u:2550": "iti pratyekabuddhasya jñeyāvaraṇaikadeśaviśuddhiḥ",
  "S06psp_2-3u:2551_0": "punar aparaṃ subhūte dānapāramitāviśuddhiḥ dānapāramitāviśuddhyā śīlapāramitāviśuddhiḥ",
  "S06psp_2-3u:2551_1": "śīlapāramitāviśuddhyā kṣāntipāramitāviśuddhiḥ kṣāntipāramitāviśuddhyā vīryapāramitāviśuddhir",
  "S06psp_2-3u:2551_2": "vīryapāramitāviśuddhyā dhyānapāramitāviśuddhir dhyānapāramitāviśuddhyā prajñāpāramitāviśuddhiḥ",
  "S06psp_2-3u:2551_3": "prajñāpāramitāviśuddhyā adhyātmaśūnyatāviśuddhir adhyātmaśūnyatāviśuddhyā bahirdhāśūnyatāviśuddhir",
  "S06psp_2-3u:2551_4": "bahirdhāśūnyatāviśuddhyā adhyātmabahirdhāśūnyatāviśuddhir adhyātmabahirdhāśūnyatāviśuddhyā,",
  "S06psp_2-3u:2552_0": "evaṃ yāvad abhāvasvabhāvaśūnyatāviśuddhir abhāvasvabhāvaśūnyatāviśuddhyā smṛtyupasthānaviśuddhiḥ",
  "S06psp_2-3u:2552_1": "smṛtyupasthānaviśuddhyā samyakprahāṇaviśuddhiḥ samyakprahāṇaviśuddhyā ṛddhipāda viśuddhir",
  "S06psp_2-3u:2552_2": "ṛddhipāda viśuddhyā indriya viśuddhir indriyaviśuddhyā balaviśuddhir balaviśuddhyā",
  "S06psp_2-3u:2552_3": "bodhyaṅgaviśuddhir bodhyaṅgaviśuddhyā mārgaviśuddhir mārgaviśuddhyā āryasatyaviśuddhir",
  "S06psp_2-3u:2552_4": "āryasatyaviśuddhyā apramāṇaviśuddhir apramāṇaviśuddhyā dhyānaviśuddhir dhyānaviśuddhyā",
  "S06psp_2-3u:2552_5": "ārūpyaviśuddhir ārūpyaviśuddhyā abhijñāviśuddhir abhijñāviśuddhyā śūnyatānimittāpraṇihitaviśuddhiḥ",
  "S06psp_2-3u:2552_6": "śūnyatānimittāpraṇihitaviśuddhyā aṣṭavimokṣaviśuddhir aṣṭavimokṣaviśuddhyā navānupūrvavihārasamāpattiviśuddhir",
  "S06psp_2-3u:2552_7": "navānupūrvavihārasamāpattiviśuddhyā sarvasamādhiviśuddhiḥ sarvasamādhiviśuddhyā sarvadhāraṇīmukhaviśuddhiḥ",
  "S06psp_2-3u:2552_8": "sarvadhāraṇīmukhaviśuddhyā daśabalavaiśāradyaviśuddhir daśabalavaiśāradyaviśuddhyā",
  "S06psp_2-3u:2552_9": "pratisaṃvidviśuddhiḥ pratisaṃvidviśuddhyā āveṇikabuddhadharmaviśuddhir āveṇikabuddhadharmaviśuddhyā",
  "S06psp_2-3u:2552_10": "sarvajñatāviśuddhir (PSP_2-3:158)",
  "S06psp_2-3u:2553": "iti hi sarvajñatāviśuddhiś cāveṇikabuddhadharmaviśuddhiś cādvayam etad advaidhīkāram abhinnam acchinnam.",
  "S06psp_2-3u:2554": "iti bodhisattvasya yānatrayamārgaviśuddhiḥ",
  "S06psp_2-3u:2555_0": "punar aparaṃ subhūte yā prajñāpāramitāviśuddhiḥ sā rūpaviśuddhir yā rūpaviśuddhiḥ",
  "S06psp_2-3u:2555_1": "sā yāvat sarvākārajñatāviśuddhir iti hi prajñāpāramitāviśuddhiś ca rūpaviśuddhiś",
  "S06psp_2-3u:2555_2": "ca sarvākārajñatāviśuddhiś cādvayam etad advaidhīkāram abhinnam acchinnaṃ,",
  "S06psp_2-3u:2556_0": "vedanāsaṃjñāsaṃskārā yā prajñāpāramitāviśuddhiḥ sā vijñānaviśuddhir yā vijñānaviśuddhiḥ",
  "S06psp_2-3u:2556_1": "sā sarvākārajñatāviśuddhir iti hi prajñāpāramitāviśuddhiś ca vijñānaviśuddhiś ca",
  "S06psp_2-3u:2556_2": "sarvākārajñatāviśuddhiś cādvayam etad advaidhīkāram abhinnam acchinnam. evaṃ dhyānapāramitāviśuddhir",
  "S06psp_2-3u:2556_3": "vīryapāramitāviśuddhiḥ kṣāntipāramitāviśuddhiḥ śīlapāramitāviśuddhir yā dānapāramitāviśuddhiḥ",
  "S06psp_2-3u:2556_4": "sā rūpaviśuddhir yā rūpaviśuddhiḥ sā sarvākārajñatāviśuddhir iti hi dānapāramitāviśuddhiś",
  "S06psp_2-3u:2556_5": "ca rūpaviśuddhiś ca sarvākārajñatāviśuddhiś cādvayam etad advaidhīkāram abhinnam acchinnaṃ,",
  "S06psp_2-3u:2557_0": "vedanāsaṃjñāsaṃskārā yā dānapāramitāviśuddhiḥ sā vijñānaviśuddhir yā vijñānaviśuddhiḥ",
  "S06psp_2-3u:2557_1": "sā sarvākārajñatāviśuddhir iti hi dānapāramitāviśuddhiś ca vijñānaviśuddhiś ca sarvākārajñatāviśuddhiś",
  "S06psp_2-3u:2557_2": "cādvayam etad advaidhīkāram abhinnam acchinnam.",
  "S06psp_2-3u:2558": "iti mṛdumṛdumārgaḥ",
  "S06psp_2-3u:2559_0": "punar aparam adhyātmaśūnyatāviśuddhyā yāvad abhāvasvabhāvaśūnyatāviśuddhyā sarvākārajñatāviśuddhir",
  "S06psp_2-3u:2559_1": "iti hy adhyātmaśūnyatāviśuddhiś ca yāvad abhāvasvabhāvaśūnyatāviśuddhiś ca sarvākārajñatāviśuddhiś",
  "S06psp_2-3u:2559_2": "cādvayam etad advaidhīkāram abhinnam acchinnam. skandhadhātvāyatanapratītyasamutpādaviśuddhyā",
  "S06psp_2-3u:2559_3": "yāvad daśabalavaiśāradyāveṇikabuddhadharmaviśuddhyā sarvākārajñatāviśuddhir iti hi",
  "S06psp_2-3u:2559_4": "skandhadhātvāyatanapratītyasamutpādaviśuddhiś ca pāramitā",
  "S06psp_2-3u:2559_5": "bodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvasamādhisarvadhāraṇīmukhaviśuddhir",
  "S06psp_2-3u:2559_6": "daśabalavaiśāradyapratisaṃvidāveṇikabuddhadharmaviśuddhiś ca sarvākārajñatāviśuddhiś",
  "S06psp_2-3u:2559_7": "cādvayam etad advaidhīkāram abhinnam acchinnam.",
  "S06psp_2-3u:2560": "punar aparaṃ subhūte sarvākāpajñatāviśuddhiś ca prajñārāramitāviśuddhiś cādvayam etad advaidhīkāram abhinnam acchinnam. iti mṛdumadhyamārgaḥ",
  "S06psp_2-3u:2561": "punar aparaṃ subhūte saṃskṛtaviśuddhyā asaṃskṛtaviśuddhir asaṃskṛtaviśuddhyā saṃskṛtaviśuddhir iti hi saṃskṛtaviśuddhiś cāsaṃskṛtaviśuddhiś (PSP_2-3:159)",
  "S06psp_2-3u:2562": "cādvayam etad advaidhīkāram abhinnam acchinnam.",
  "S06psp_2-3u:2563_0": "punar aparaṃ subhūte 'tītaviśuddhyānāgataviśuddhir anāgataviśuddhyātītaviśuddhir",
  "S06psp_2-3u:2563_1": "atītānāgataviśuddhyā pratyutpannaviśuddhiḥ pratyutpannaviśuddhyātītānāgataviśuddhir",
  "S06psp_2-3u:2563_2": "iti hy atītānāgataviśuddhiś ca pratyutpannaviśuddhiś cādvayam etad advaidhīkāram",
  "S06psp_2-3u:2563_3": "abhinnam acchinnam. iti mṛdvadhimātrāmārgaḥ",
  "S06psp_2-3u:2564": "atha khalv āyuṣmān śāriputro bhagavantam etad avocat:",
  "S06psp_2-3u:2565": "gambhiraiṣā bhagavan viśuddhiḥ.",
  "S06psp_2-3u:2566": "bhagavān āha:",
  "S06psp_2-3u:2567": "atyantaviśuddhatvāc chāriputra.",
  "S06psp_2-3u:2568": "śariputra āha:",
  "S06psp_2-3u:2569": "kasya viśuddhatvāt?",
  "S06psp_2-3u:2570": "bhagavān āha:",
  "S06psp_2-3u:2571_0": "rūpasya viśuddhatvāc chānputra gambhīrā viśuddhiḥ. vedanā saṃjñāsaṃskārā vijñānasya",
  "S06psp_2-3u:2571_1": "viśuddhatvād gambhīrā. evaṃ pṛthivīdhātvabdhātutejodhātuvāyudhātvākāśadhātuvijñānadhātuviśuddhatvād",
  "S06psp_2-3u:2571_2": "gambhirā. evaṃ cakṣuḥśrotraghrāṇajihvākāyamanoviśuddhatvād gambhīrā. rūpaśabdagandharasasparśadharmaviśuddhatvād",
  "S06psp_2-3u:2571_3": "gambhīrā. dānaśīlakṣāntivīryadhyānaprajñāpāramitāviśuddhatvād gambhīrā. adhyātmaśūnyatāviśuddhyā gambhīrā,",
  "S06psp_2-3u:2572_0": "yāvad abhāvasvabhāvaśūnyatāviśuddhyā gambhirā. smṛtyupasthānaviśuddhyā gambhīrā.",
  "S06psp_2-3u:2572_1": "samyakprahāṇarddhipādendriyabalabodhyaṅgamārgaviśuddhyā gambhīrā. śūnyatānimittāpraṇihitaviśuddhyā",
  "S06psp_2-3u:2572_2": "gambhīrā. aṣṭavimokṣanavānupūrvavihārasamāpattiviśuddhyā gambhīrā. abhijñāviśuddhyā",
  "S06psp_2-3u:2572_3": "gambhīrā. sarvasamādhisarvadhāraṇīmukhaviśuddhyā gambhīrā. daśatathāgatabalavaiśāradyapratisaṃvidāveṇikabuddhadharma",
  "S06psp_2-3u:2572_4": "viśuddhyā gambhīrā. bodhisattvasarvākārajñatāviśuddhyā gambhīrā. iti madhyāmṛdumārgaḥ",
  "S06psp_2-3u:2573": "śāriputra āha:",
  "S06psp_2-3u:2574": "ālokabhūtā bhagavan prajñāpāramitā.",
  "S06psp_2-3u:2575": "bhagavān āha:",
  "S06psp_2-3u:2576": "atyantaviśuddhatvāc chāriputrātyantālokaviśuddhiḥ.",
  "S06psp_2-3u:2577": "śāriputra āha:",
  "S06psp_2-3u:2578": "kasya viśuddhatvāt?",
  "S06psp_2-3u:2579": "bhagavān āha:",
  "S06psp_2-3u:2580_0": "prajñāpāramitāviśuddhatvāc chāriputrātyantālokaviśuddhiḥ. evaṃ dhyānapāramitāviśuddhatvād",
  "S06psp_2-3u:2580_1": "vīryapāramitāviśuddhatvāt kṣāntipāramitāviśuddhatvāc chīlapāramitāviśuddhatvād dānapāramitāviśuddhatvād",
  "S06psp_2-3u:2580_2": "atyantālokaviśuddhiḥ. adhyātmaśūnyatāviśuddhyā atyantālokaviśuddhiḥ,",
  "S06psp_2-3u:2581_0": "yāvad abhāvasvabhāvaśūnyatā viśuddhyā atyantālokaviśuddhiḥ. smṛtyupasthānaviśuddhyā",
  "S06psp_2-3u:2581_1": "atyantālokaviśuddhiḥ. samyakprahāṇarddhipādendriyabalabodhyaṇgamārgaviśuddhyā atyantālokaviśuddhiḥ.",
  "S06psp_2-3u:2581_2": "āryasatyāpramāṇadhyānaārūpyasamāpattiviśuddhyā atyantālokaviśuddhiḥ. aṣṭavimokṣanavānupūrvavihārasamāpattiviśuddhyā",
  "S06psp_2-3u:2581_3": "atyantālokaviśuddhiḥ. śūnyatānimittāpraṇihitābhijñāviśuddhyā atyantālokaviśuddhiḥ.",
  "S06psp_2-3u:2581_4": "sarvasamādhisarvadhāraṇīmukhaviśuddhyā atyantālokaviśuddhiḥ. (PSP_2-3:160)",
  "S06psp_2-3u:2582": "daśabalavaiśāradyapratisaṃvidāveṇikabuddhadharmaviśuddhyā atyantālokaviśuddhiḥ,",
  "S06psp_2-3u:2583": "yāvat sarvākārajñatāviśuddhyā atyantālokaviśuddhiḥ.",
  "S06psp_2-3u:2584": "iti madhyamadhyāmārgaḥ",
  "S06psp_2-3u:2585": "śāriputra āha:",
  "S06psp_2-3u:2586": "apratisaṃdhir bhagavan viśuddhiḥ.",
  "S06psp_2-3u:2587": "bhagavān āha:",
  "S06psp_2-3u:2588": "atyantaviśuddhatvāc chāriputra.",
  "S06psp_2-3u:2589": "śāriputra āha:",
  "S06psp_2-3u:2590": "kasyāsaṃkrāntyā viśuddhiḥ?",
  "S06psp_2-3u:2591": "bhagavān āha:",
  "S06psp_2-3u:2592": "rūpasyāsaṃkrāntir apratisaṃdhir viśuddhiḥ,",
  "S06psp_2-3u:2593": "vedanāyāḥ saṃjñāyāḥ saṃskārāṇāṃ vijñānasyāsaṃkrāntir apratisaṃdhir viśuddhiḥ. evaṃ yāvat sarvākārajñatāyā asaṃkrāntir apratisaṃdhir viśuddhiḥ.",
  "S06psp_2-3u:2594": "iti madhyādhimātrāmārgaḥ",
  "S06psp_2-3u:2595": "śāriputra āha:",
  "S06psp_2-3u:2596": "asaṃkliṣṭā bhagavan viśuddhiḥ.",
  "S06psp_2-3u:2597": "bhagavān āha:",
  "S06psp_2-3u:2598": "atyantāsaṃkliṣṭatvāc chāriputra.",
  "S06psp_2-3u:2599": "śariputra āha:",
  "S06psp_2-3u:2600": "kasya bhagavann asaṃkleśatayā viśuddhiḥ?",
  "S06psp_2-3u:2601": "bhagavān āha:",
  "S06psp_2-3u:2602": "rūpasya prakṛtyasaṃkliṣṭatvād viśuddhiḥ,",
  "S06psp_2-3u:2603": "vedanāyāḥ saṃjñāyāḥ saṃskārāṇāṃ vijñānasya prakṛtyasaṃkliṣṭatayā viśuddhiḥ. evaṃ yāvat sarvākārajñatāyāḥ prakṛtyasaṃkliṣṭatayā viśuddhiḥ. ity adhimātramṛdumārgaḥ",
  "S06psp_2-3u:2604": "śāriputra āha:",
  "S06psp_2-3u:2605": "aprāptir anabhisamayā bhagavan viśuddhiḥ.",
  "S06psp_2-3u:2606": "bhagavān āha:",
  "S06psp_2-3u:2607": "atyantāprāptyanabhisamayatvāc chāriputra.",
  "S06psp_2-3u:2608": "śāriputra āha:",
  "S06psp_2-3u:2609": "kasya bhagavann aprāptyānabhisamayena viśuddhiḥ?",
  "S06psp_2-3u:2610": "bhagavān āha:",
  "S06psp_2-3u:2611": "rūpasyāprāptyānabhisamayena viśuddhiḥ,",
  "S06psp_2-3u:2612": "vedanāyāḥ saṃjñāyāḥ saṃskārāṇāṃ vijñānasyāprāptyānabhisamayena viśuddhiḥ. evaṃ yāvat sarvākārajñatāyā aprāptyānabhisamayena viśuddhiḥ. ity adhimātramadhyamārgaḥ",
  "S06psp_2-3u:2613": "śāriputra āha:",
  "S06psp_2-3u:2614": "anabhinivṛttir bhagavan viśuddhiḥ.",
  "S06psp_2-3u:2615": "bhagavān āha:",
  "S06psp_2-3u:2616": "atyantānabhinivṛttatvāc chāriputra.",
  "S06psp_2-3u:2617": "śāriputra āha:",
  "S06psp_2-3u:2618": "kasya bhagavann anabhinivṛttyā viśuddhiḥ?",
  "S06psp_2-3u:2619": "bhagavān āha:",
  "S06psp_2-3u:2620": "rūpasya śāriputrānabhinivṛttyā viśuddhiḥ,",
  "S06psp_2-3u:2621": "vedanāyāḥ saṃjñāyāḥ saṃskārāṇāṃ vijñānasyānabhinivṛttyā viśuddhiḥ. evaṃ yāvat sarvākārajñatāyā anabhinivṛttyā viśuddhiḥ. ity adhimātrādhimātrāmārgaḥ",
  "S06psp_2-3u:2622": "śāriputra āha:",
  "S06psp_2-3u:2623": "anupapattir bhagavan kāmadhātor viśuddhiḥ.",
  "S06psp_2-3u:2624": "bhagavān āha:",
  "S06psp_2-3u:2625": "atyantaviśuddhatvāc chāriputra.",
  "S06psp_2-3u:2626": "śāriputra āha:",
  "S06psp_2-3u:2627": "kathaṃ bhagavan kāmadhātor anupapattir viśuddhiḥ?",
  "S06psp_2-3u:2628": "bhagavān āha:",
  "S06psp_2-3u:2629": "kāmadhātusvabhāvānupapattyā śāriputrānupapattir viśuddhiḥ.",
  "S06psp_2-3u:2630": "śāriputra āha:",
  "S06psp_2-3u:2631": "anupapattir bhagavan rūpadhātor viśuddhiḥ.",
  "S06psp_2-3u:2632": "bhagavān āha:",
  "S06psp_2-3u:2633": "atyantaviśuddhatvāc chāriputra.",
  "S06psp_2-3u:2634": "(PSP_2-3:161)",
  "S06psp_2-3u:2635": "śāriputra āha:",
  "S06psp_2-3u:2636": "kathaṃ bhagavan rūpadhātor anupapattir viśuddhiḥ?",
  "S06psp_2-3u:2637": "bhagavān āha:",
  "S06psp_2-3u:2638": "rūpadhātusvabhāvānupapattyā śāriputrānupapattir viśuddhiḥ.",
  "S06psp_2-3u:2639": "śāriputra āha:",
  "S06psp_2-3u:2640": "anupapattir bhagavann ārūpyadhātor viśuddhiḥ.",
  "S06psp_2-3u:2641": "bhagavān āha:",
  "S06psp_2-3u:2642": "atyantaviśuddhatvāc chāriputra.",
  "S06psp_2-3u:2643": "śāriputra āha:",
  "S06psp_2-3u:2644": "kathaṃ bhagavann ārūpyadhātor anupapattir viśuddhiḥ?",
  "S06psp_2-3u:2645": "bhagavān āha:",
  "S06psp_2-3u:2646": "ārūpyadhātusvabhāvānupapattyā śāriputrānupapattir viśuddhiḥ. iti traidhātukapratipakṣatvaṃ bhāvanāmārgasya",
  "S06psp_2-3u:2647": "śāriputra āha:",
  "S06psp_2-3u:2648": "na jānīte bhagavan viśuddhiḥ.",
  "S06psp_2-3u:2649": "bhagavān āha:",
  "S06psp_2-3u:2650": "atyantaviśuddhatvāc chāriputra.",
  "S06psp_2-3u:2651": "śāriputra āha:",
  "S06psp_2-3u:2652": "kathaṃ bhagavan na jānīte viśuddhiḥ?",
  "S06psp_2-3u:2653": "bhagavān āha:",
  "S06psp_2-3u:2654": "dharmajaḍatām upādāya śariputra na saṃjānite viśuddhiḥ.",
  "S06psp_2-3u:2655": "śāriputra āha:",
  "S06psp_2-3u:2656": "rūpaṃ na jānāti bhagavan viśuddhiḥ.",
  "S06psp_2-3u:2657": "bhagavān āha:",
  "S06psp_2-3u:2658": "atyantaviśuddhatvāc chāriputra.",
  "S06psp_2-3u:2659": "śāriputra āha:",
  "S06psp_2-3u:2660": "kathaṃ bhagavan rūpaṃ na jānāti viśuddhiḥ?",
  "S06psp_2-3u:2661": "bhagavān āha:",
  "S06psp_2-3u:2662": "svalakṣaṇaśūnyatām upādāya śariputra rūpaṃ na jānāti viśuddhiḥ.",
  "S06psp_2-3u:2663": "śāriputra āha:",
  "S06psp_2-3u:2664": "vedanāṃ saṃjñāṃ saṃskārān vijñānaṃ bhagavan na jānāti viśuddhiḥ.",
  "S06psp_2-3u:2665": "bhagavān āha:",
  "S06psp_2-3u:2666": "atyantaviśuddhatvāc chāriputa.",
  "S06psp_2-3u:2667": "śāriputra āha:",
  "S06psp_2-3u:2668": "kathaṃ bhagavan vedanāṃ saṃjñāṃ saṃskārān vijñānaṃ na jānāti viśuddhiḥ?",
  "S06psp_2-3u:2669": "bhagavān āha:",
  "S06psp_2-3u:2670": "svalakṣaṇaśūnyatām upādāya śāriputra vedanāṃ saṃjñāṃ saṃskārān vijñānaṃ na jānāti viśuddhiḥ.",
  "S06psp_2-3u:2671": "śāriputra āha:",
  "S06psp_2-3u:2672": "sarvadharmān bhagavan na jānāti viśuddhiḥ.",
  "S06psp_2-3u:2673": "bhagavān āha:",
  "S06psp_2-3u:2674": "atyantaviśuddhatvāc chāriputra.",
  "S06psp_2-3u:2675": "śāriputra āha:",
  "S06psp_2-3u:2676": "kathaṃ bhagavān sarvadharmān na jānāti viśuddhiḥ?",
  "S06psp_2-3u:2677": "bhagavān āha:",
  "S06psp_2-3u:2678": "sarvadharmānupalabdhyā śāriputra sarvadharmān na jānāti. iti jñeyajñānādvayasamatāmārgasya",
  "S06psp_2-3u:2679": "śāriputra āha:",
  "S06psp_2-3u:2680": "sarvajñatāyā bhagavan prajñāpāramitā nāpakāraṃ karoti nopakāraṃ karoti.",
  "S06psp_2-3u:2681": "bhagavān āha:",
  "S06psp_2-3u:2682": "atyantaviśuddhatvāc chāriputra.",
  "S06psp_2-3u:2683": "śāriputra āha:",
  "S06psp_2-3u:2684": "kathaṃ bhagavan sarvajñatāyāḥ prajñāpāramitā nāpakāraṃ karoti nopakāraṃ karoti?",
  "S06psp_2-3u:2685": "(PSP_2-3:162)",
  "S06psp_2-3u:2686": "bhagavān āha:",
  "S06psp_2-3u:2687": "dharmasthititām upādāya śāriputra prajñāpāramitā sarvajñatāyā nāpakāraṃ karoti nopakāraṃ karoti.",
  "S06psp_2-3u:2688": "śāriputra āha:",
  "S06psp_2-3u:2689": "prajñāpāramitāviśuddhir bhagavan na kaṃcid dharmaṃ parigṛhṇāti?",
  "S06psp_2-3u:2690": "bhagavān āha:",
  "S06psp_2-3u:2691": "atyantaviśuddhatvāc chāriputra.",
  "S06psp_2-3u:2692": "śāriputra āha:",
  "S06psp_2-3u:2693": "kathaṃ bhagavan prajñāpāramitāviśuddhir na kaṃcid dharmaṃ parigṛhṇāti?",
  "S06psp_2-3u:2694": "bhagavān āha:",
  "S06psp_2-3u:2695": "dharmadhātuparigṛhītām upādāya.",
  "S06psp_2-3u:2696": "atha khalv āyuṣmān subhūtir bhagavantam etad avocat:",
  "S06psp_2-3u:2697": "ātmaviśuddhito bhagavan rūpaviśuddhiḥ.",
  "S06psp_2-3u:2698": "bhagavān āha:",
  "S06psp_2-3u:2699": "atyantaviśuddhitām upādāya.",
  "S06psp_2-3u:2700": "subhūtir āha:",
  "S06psp_2-3u:2701": "kena kāraṇena bhagavann ātmaviśuddhyā rūpaviśuddhiḥ?",
  "S06psp_2-3u:2702": "bhagavān āha:",
  "S06psp_2-3u:2703": "ātmāsadbhūtatvāt subhūte rūpāsadbhūtatvād atyantaviśuddhiḥ.",
  "S06psp_2-3u:2704": "subhūtir āha:",
  "S06psp_2-3u:2705": "ātmaviśuddhyā bhagavan vedanāsaṃjñāsaṃskārā vijñānaviśuddhiḥ.",
  "S06psp_2-3u:2706": "bhagavān āha:",
  "S06psp_2-3u:2707": "atyantaviśuddhitām upādāya.",
  "S06psp_2-3u:2708": "subhūtir āha:",
  "S06psp_2-3u:2709": "kena kāraṇena bhagavann ātmaviśuddhyā vedanāsaṃjñāsaṃskārā vijñānaviśuddhiḥ.",
  "S06psp_2-3u:2710": "bhagavān āha:",
  "S06psp_2-3u:2711": "ātmāsadbhūtatvāt subhūte vedanāsaṃjñāsaṃskārā vijñānāsadbhūtatvād atyantaviśuddhiḥ.",
  "S06psp_2-3u:2712": "subhūtir āha:",
  "S06psp_2-3u:2713_0": "ātmaviśuddhyā bhagavan dānapāramitāviśuddhiḥ. evaṃ śīlapāramitā kṣāntipāramitā vīryapāramitā",
  "S06psp_2-3u:2713_1": "dhyānapāramitā ātmaviśuddhyā bhagavan prajñāpāramitāviśuddhiḥ. ātmaviśuddhyā bhagavan",
  "S06psp_2-3u:2713_2": "smṛtyupasthānaviśuddhiḥ. evaṃ samyakprahāṇarddhipādendriyabalabodhyaṅgānām,",
  "S06psp_2-3u:2714_0": "ātmaviśuddhyā bhagavaṅ mārgaviśuddhiḥ. ātmaviśuddhyā āryasatyāpramāṇadhyānārūpyasamāḥattiviśuddhiḥ.",
  "S06psp_2-3u:2714_1": "ātmaviśuddhyā śūnyatānimittāpraṇihitaviśuddhiḥ. ātmaviśuddhyā aṣṭavimokṣanavānupūrvavihārasamāpattiviśuddhiḥ.",
  "S06psp_2-3u:2714_2": "ātmaviśuddhyā adhyātmaśūnyatāviśuddhiḥ,",
  "S06psp_2-3u:2715_0": "yāvad abhāvasvabhāvaśūnyatāviśuddhiḥ. ātmaviśuddhyā samādhidhāraṇīmukhaviśuddhiḥ.",
  "S06psp_2-3u:2715_1": "ātmaviśuddhyā daśabalavaiśāradyapratisaṃvidviśuddhiḥ. ātmaviśuddhyā bhagavann aṣṭādaśāveṇikabuddhadharmaviśuddhiḥ.",
  "S06psp_2-3u:2716": "bhagavān āha:",
  "S06psp_2-3u:2717": "atyantaviśuddhatvāt subhūte.",
  "S06psp_2-3u:2718": "subhūtir āha:",
  "S06psp_2-3u:2719": "ātmaviśuddhyā bhagavan sarvadharmaviśuddhiḥ.",
  "S06psp_2-3u:2720": "bhagavān āha:",
  "S06psp_2-3u:2721": "atyantaviśuddhatvāt subhūte.",
  "S06psp_2-3u:2722": "(PSP_2-3:163)",
  "S06psp_2-3u:2723": "subhūtir āha:",
  "S06psp_2-3u:2724": "kena kāraṇena bhagavann ātmaviśuddhyā sarvadharmaviśuddhiḥ?",
  "S06psp_2-3u:2725": "bhagavān āha:",
  "S06psp_2-3u:2726": "ātmāsadbhūtatvāt subhūte sarvadharmāsadbhūtatvād viśuddhiḥ.",
  "S06psp_2-3u:2727": "subhūtir āha:",
  "S06psp_2-3u:2728": "ātmaviśuddhyā bhagavan srotaāpattiphalaviśuddhiḥ,",
  "S06psp_2-3u:2729": "evaṃ sakṛdāgāmiphalānāgāmiphalārhattvapratyekabodhiviśuddhiḥ.",
  "S06psp_2-3u:2730": "bhagavān āha:",
  "S06psp_2-3u:2731": "svalakṣaṇaśūnyatām upādāya.",
  "S06psp_2-3u:2732": "subhūtir āha:",
  "S06psp_2-3u:2733": "ātmaviśuddhyā bhagavan bodhiviśuddhiḥ.",
  "S06psp_2-3u:2734": "bhagavān āha:",
  "S06psp_2-3u:2735": "atyantaviśuddhatvāt subhūte.",
  "S06psp_2-3u:2736": "subhūtir āha:",
  "S06psp_2-3u:2737": "kena kāraṇena bhagavann ātmaviśuddhyā bodhiviśuddhīḥ?",
  "S06psp_2-3u:2738": "bhagavān āha:",
  "S06psp_2-3u:2739": "svalakṣaṇaśūnyatām upādāya.",
  "S06psp_2-3u:2740": "subhūtir āha:",
  "S06psp_2-3u:2741": "ātmaviśuddhyā bhagavan sarvajñatāviśuddhiḥ.",
  "S06psp_2-3u:2742": "bhagavān āha:",
  "S06psp_2-3u:2743": "atyantaviśuddhatvāt subhūte.",
  "S06psp_2-3u:2744": "subhūtir āha:",
  "S06psp_2-3u:2745": "kena kāraṇena bhagavann ātmaviśuddhyā sarvajñatāviśuddhiḥ?",
  "S06psp_2-3u:2746": "bhagavān āha:",
  "S06psp_2-3u:2747": "svalakṣaṇaśūnyatām upādāya.",
  "S06psp_2-3u:2748": "subhūtir āha:",
  "S06psp_2-3u:2749": "dvayaviśuddhir bhagavan na prāptir nābhisamayaḥ.",
  "S06psp_2-3u:2750": "bhagavān āha:",
  "S06psp_2-3u:2751": "atyantaviśuddhatvāt subhūte.",
  "S06psp_2-3u:2752": "subhūtir āha:",
  "S06psp_2-3u:2753": "kena kāraṇena bhagavan dvayaviśuddhir na prāptir nābhisamayaḥ.",
  "S06psp_2-3u:2754": "bhagavān āha:",
  "S06psp_2-3u:2755": "asaṃkleśāvyavadānadharmasamatām upādāya.",
  "S06psp_2-3u:2756": "subhūtir āha:",
  "S06psp_2-3u:2757": "ātmāparyantatayā bhagavan rūpāparyantatā.",
  "S06psp_2-3u:2758": "bhagavān āha:",
  "S06psp_2-3u:2759": "atyantaviśuddhatvāt subhūte.",
  "S06psp_2-3u:2760": "subhūtir āha:",
  "S06psp_2-3u:2761": "kena kāraṇena bhagavann ātmāparyantatayā rūpāparyantatā viśuddhiḥ?",
  "S06psp_2-3u:2762": "bhagavān āha:",
  "S06psp_2-3u:2763": "atyantaśūnyatā-anavarāgraśūnyatām upādāya.",
  "S06psp_2-3u:2764": "subhūtir āha:",
  "S06psp_2-3u:2765": "ātmāparyantatayā bhagavan vedanāsaṃjñāsaṃskārā vijñānāparyantatā.",
  "S06psp_2-3u:2766": "bhagavān āha:",
  "S06psp_2-3u:2767": "atyantaviśuddhatvāt subhūte.",
  "S06psp_2-3u:2768": "subhūtir āha:",
  "S06psp_2-3u:2769": "kena kāraṇena bhagavann ātmāparyantatayā vedanāsaṃjñāsaṃskārā vijñānāparyantatāviśuddhiḥ?",
  "S06psp_2-3u:2770": "bhagavān āha:",
  "S06psp_2-3u:2771": "atyantaśūnyatā-anavarāgraśūnyatām upādāya.",
  "S06psp_2-3u:2772": "subhūtir āha:",
  "S06psp_2-3u:2773": "evaṃ bhagavan bodhisattvasya mahāsattvasya prajñāpāramitā.",
  "S06psp_2-3u:2774": "(PSP_2-3:164)",
  "S06psp_2-3u:2775": "bhagavān āha:",
  "S06psp_2-3u:2776": "atyantaviśuddhatvāt subhūte.",
  "S06psp_2-3u:2777": "subhūtir āha:",
  "S06psp_2-3u:2778": "kena kāraṇena bhagavann iyaṃ bodhisattvasya mahāsattvasya prajñāpāramitā?",
  "S06psp_2-3u:2779": "bhagavān āha:",
  "S06psp_2-3u:2780_0": "mārgākārajñatām upādāyeyaṃ subhūte bodhisattvasya mahāsattvasya prajñāpāramitā. iti",
  "S06psp_2-3u:2780_1": "mārgasya codyaparihārācittāntadvayaviśuddhibhāvanāmārga ity uktā mārgajñatā āryapañcaviṃśatisāhasrikāyāṃ",
  "S06psp_2-3u:2780_2": "bhagavatyāṃ prajñāpāramitāyām abhisamayālaṃkārānusāreṇa saṃśodhitāyām antadvayaviśuddhiparivarto dvitīyaḥ",
  "S06psp_2-3u:2781": "(PSP_2-3:165)",
  "S06psp_2-3u:2782": "Paññcaviṃśatisāhasrikā Prajñāpāramitā III",
  "S06psp_2-3u:2783": "subhūtir āha:",
  "S06psp_2-3u:2784": "prajñāpāramitā bhagavan bodhisattvānāṃ mahāsattvānāṃ nāpare tīre na pare tīre nobhayam antereṇopalabhyate.",
  "S06psp_2-3u:2785": "bhagavān āha:",
  "S06psp_2-3u:2786": "atyantaviśuddhatvāt subhūte.",
  "S06psp_2-3u:2787": "subhūtir āha:",
  "S06psp_2-3u:2788": "kena kāraṇena bhagavan bodhisattvānāṃ mahāsattvānāṃ prajñāpāramitā nāpare tīre na pare tīre nobhayam antareṇopalabhyate?",
  "S06psp_2-3u:2789": "bhagavān āha:",
  "S06psp_2-3u:2790": "atyantaviśuddhatvāt subhūte tryadhvasamatāṃ sarvadharmāṇam upādāya. ity uktā saṃsāranirvāṇāpratiṣṭhā",
  "S06psp_2-3u:2791": "subhūtir āha:",
  "S06psp_2-3u:2792": "sacet punar bhagavan mahāyānikaḥ kulaputro vā kuladuhitā vā anupāyakuśala imāṃ prajñāpāramitām evaṃ jñāsyaty upalambhayogena riñciṣyati dūrīkariṣyatīmāṃ prajñāpāramitām.",
  "S06psp_2-3u:2793": "bhagavān āha:",
  "S06psp_2-3u:2794": "sādhu sādhu subhūte. evam etat subhūte. nāmato 'pi subhūte saṅgo nimittato 'pi subhūte saṅgaḥ. tat kasya hetor?",
  "S06psp_2-3u:2795": "animittā hi subhūte sarvadharmā anāmakāḥ.",
  "S06psp_2-3u:2796": "subhūtir āha:",
  "S06psp_2-3u:2797": "kathaṃ bhagavan nāmato 'pi saṅgo nimittato 'pi saṅgaḥ?",
  "S06psp_2-3u:2798": "bhagavān āha:",
  "S06psp_2-3u:2799_0": "iha subhūte mahāyānikāḥ kulaputrāḥ kuladuhitaro vā prajñāpāramitāṃ nāmato 'pi grahīṣyanti",
  "S06psp_2-3u:2799_1": "nimittato 'pi grahīṣyanti nimittataś ca nāmataś ca grahītvā prajñāpāramitāṃ riñciṣyanti",
  "S06psp_2-3u:2799_2": "dūrīkariṣyanti. te prajñāpāramitāṃ manyamānā riñciṣyanti dūrīkariṣyanti prajñāpāramitām.",
  "S06psp_2-3u:2799_3": "ity uktam anupāyena dūratvam",
  "S06psp_2-3u:2800": "subhūtir āha:",
  "S06psp_2-3u:2801": "āścaryaṃ bhagavan yāvad iyaṃ prajñāpāramitā bodhisattvānāṃ mahāsattvānāṃ svākhyātā ca supariniṣṭhitā cāmī saṅgā amī cāsaṅgāḥ.",
  "S06psp_2-3u:2802": "(PSP_2-3:166)",
  "S06psp_2-3u:2803": "ity uktopāyenāpi duratā",
  "S06psp_2-3u:2804": "atha khalv āyuṣmān śāriputra āyuṣmantaṃ subhūtim etad avocat;",
  "S06psp_2-3u:2805": "katama āyuṣman subhūte bodhisattvānāṃ mahāsattvānāṃ prajñāpāramitāyāṃ caratāṃ saṅgaḥ katamo 'saṅgaḥ?",
  "S06psp_2-3u:2806": "subhūtir āha:",
  "S06psp_2-3u:2807": "ihāyuṣman śāriputra bodhisattvo mahāsattvaḥ kulaputro vā kuladuhitā vā anupāyakuśalo rūpaṃ śūnyam iti saṃjñāsyate saṅgaḥ,",
  "S06psp_2-3u:2808_0": "vedanā saṃjñāsaṃskārā vijñānaṃ śūnyam iti saṃjñāsyate saṅgaḥ. evaṃ vyastasamastāni",
  "S06psp_2-3u:2808_1": "skandhadhātvāyatanāni pratītyasamutpādāṅgāni śūnyānīti saṃjñāsyate saṅgaḥ. dānapāramitā",
  "S06psp_2-3u:2808_2": "śūnyeti saṃjñāsyate saṅgaḥ,",
  "S06psp_2-3u:2809": "śīlapāramitā śūnyeti saṃjñāsyate saṅgaḥ,",
  "S06psp_2-3u:2810": "kṣāntipāramitā śūnyeti saṃjñāsyate saṅgaḥ,",
  "S06psp_2-3u:2811": "vīryapāramitā śūnyeti saṃjñāsyate saṅgaḥ,",
  "S06psp_2-3u:2812": "dhyānapāramitā śūnyeti saṃjñāsyate saṅgaḥ,",
  "S06psp_2-3u:2813_0": "prajñāpāramitā śūnyeti saṃjñāsyate saṅgaḥ. evaṃ smṛtyupasthānāni śūnyānīti saṃjñāsyate",
  "S06psp_2-3u:2813_1": "saṅgaḥ. samyakprahāṇarddhipādendriyabalabodhyaṅgamārgāḥ śūnyā iti saṃjñāsyate saṅgaḥ.",
  "S06psp_2-3u:2813_2": "āryasatyāni śūnyānīti saṃjñāsyate saṅgaḥ. apramāṇadhyānārūpyasamāpattayaḥ śūnyā iti",
  "S06psp_2-3u:2813_3": "saṃjñāsyate saṅgaḥ. aṣṭavimokṣā navānupūrvavihārasamāpattayaḥ śūnyatānimittāpraṇihitāni",
  "S06psp_2-3u:2813_4": "śūnyānīti saṃjñāsyate saṅgaḥ. evam abhijñāḥ sarvaśūnyatāḥ sarvasamādhayaḥ sarvadhāraṇīmukhāni",
  "S06psp_2-3u:2813_5": "śūnyānīti saṃjñāsyate saṅgaḥ. daśatathāgatabalāni catvāri vaiśāradyāṃ śūnyānīti saṃjñāsyate",
  "S06psp_2-3u:2813_6": "saṅgaḥ. catasraḥ pratisaṃvido 'ṣṭādaśāveṇikā buddhadharmā śūnyā iti saṃjñāsyate saṅgaḥ.",
  "S06psp_2-3u:2813_7": "sarvajñatā śūnyeti saṃjñāsyate saṅgaḥ.",
  "S06psp_2-3u:2814_0": "punar aparam āyuṣman śariputra bodhisattvo mahāsattvo 'nupāyakuśalo 'tītān dharmān",
  "S06psp_2-3u:2814_1": "atītā dharmā iti saṃjñāsyate saṅgaḥ. anāgatān dharmān anāgatā dharmā iti saṃjñāsyate",
  "S06psp_2-3u:2814_2": "saṅgaḥ. pratyutpannān dharmān pratyutpannā dharmā iti saṃjñāsyate saṅgaḥ.",
  "S06psp_2-3u:2815": "punar aparam āyuṣman śāriputra bodhisattvo mahāsattva upalambhayogena prathamacittotpādam upādāya dānapāramitāyāṃ caratīti saṅgaḥ. śīlapāramitāyāṃ caratīti saṅgaḥ,",
  "S06psp_2-3u:2816": "kṣāntipāramitāyāṃ caratīti saṅgaḥ,",
  "S06psp_2-3u:2817": "vīryapāramitāyāṃ caratīti saṅgaḥ,",
  "S06psp_2-3u:2818": "dhyānapāramitāyāṃ caratīti saṅgaḥ,",
  "S06psp_2-3u:2819_0": "prajñāpāramitāyāṃ caratīti saṅgaḥ. smṛtyupasthāneṣu caratīti saṅgaḥ samyakprahāṇarddhipādendriyabalabodhyaṅgamārgeṣu",
  "S06psp_2-3u:2819_1": "caratīti saṅgaḥ. evam apramāṇadhyānārūpyasamāpattisu caratīti saṅgaḥ. āryasatyeṣu",
  "S06psp_2-3u:2819_2": "śūnyatānimittāpraṇihiteṣv aṣṭavimokṣeṣu (PSP_2-3:167)",
  "S06psp_2-3u:2820": "navānupūrvavihārasamāpattiṣv abhijñāsu sarvaśūnyatāsu sarvasamādhiṣu sarvadhāraṇīmukheṣu caratīti saṅgaḥ. daśabalavaiśāradyapratisaṃvidāveṇikabuddhadharmeṣu caratīti saṅagḥ,",
  "S06psp_2-3u:2821": "yāvat sarvajñatāyāṃ caratīti saṅgaḥ. iti vipakṣaḥ",
  "S06psp_2-3u:2822": "yat punar āyuṣman śāriputraivaṃ vadasi,",
  "S06psp_2-3u:2823": "katamo bodhisattvānāṃ mahāsattvānāṃ prajñāpāramitāyāṃ caratām asaṅga iti. na khalu punaḥ śāriputra bodhisattvasya mahāsattvasya prajñāpāramitāyāṃ carata upāyakuśalasyaivaṃ bhavati,",
  "S06psp_2-3u:2824": "na rūpaṃ rūpaṃ saṃjānīte,",
  "S06psp_2-3u:2825_0": "evaṃ vedanāsaṃjñāsaṃskārā na vijñānaṃ vijñānaṃ saṃjānīte. nātītā dharmā atītān dharmān",
  "S06psp_2-3u:2825_1": "saṃjānīte. nānāgatā dharmā anāgatān dharmān saṃjānīte. na pratyutpannā dharmāḥ pratyutpannān",
  "S06psp_2-3u:2825_2": "dharmān saṃjānite. na khalu punaḥ śāriputra bodhisattvasya mahāsattvasya prajñāpāramitāyāṃ",
  "S06psp_2-3u:2825_3": "carata upāyakuśalasyaivaṃ bhavati,",
  "S06psp_2-3u:2826": "ahaṃ dānaṃ dadāmi,",
  "S06psp_2-3u:2827": "asmai dānaṃ dadāmi,",
  "S06psp_2-3u:2828": "idaṃ dānaṃ dadāmi,",
  "S06psp_2-3u:2829": "ahaṃ śīlaṃ rakṣāmi,",
  "S06psp_2-3u:2830": "idaṃ śīlaṃ rakṣāmi,",
  "S06psp_2-3u:2831": "ebhyaḥ śīlaṃ rakṣāmi,",
  "S06psp_2-3u:2832": "ahaṃ kṣāntiṃ bhāvayāmi,",
  "S06psp_2-3u:2833": "imāṃ kṣāntiṃ bhāvayāmi,",
  "S06psp_2-3u:2834": "eṣu kṣāntiṃ bhāvayāmi,",
  "S06psp_2-3u:2835": "ahaṃ vīryaṃ ārabhe,",
  "S06psp_2-3u:2836": "idaṃ vīryam ārabhe,",
  "S06psp_2-3u:2837": "eṣām arthāya vīryam ārabhe,",
  "S06psp_2-3u:2838": "ahaṃ dhyānaṃ samāpadye,",
  "S06psp_2-3u:2839": "idaṃ dhyānaṃ samāpadye,",
  "S06psp_2-3u:2840": "evaṃ dhyānaṃ samāpadye,",
  "S06psp_2-3u:2841": "ahaṃ prajñāṃ bhāvayāmi,",
  "S06psp_2-3u:2842": "imāṃ prajñāṃ bhāvayāmi,",
  "S06psp_2-3u:2843": "asmai prajñāṃ bhāvayāmi,",
  "S06psp_2-3u:2844": "ahaṃ puṇyaṃ prasavāmi,",
  "S06psp_2-3u:2845": "evaṃ puṇyaṃ prasavāmi,",
  "S06psp_2-3u:2846": "ahaṃ bodhisattvaniyāmam avakramāmi,",
  "S06psp_2-3u:2847": "ahaṃ buddhakṣetraṃ pariśodhayiṣyāmi,",
  "S06psp_2-3u:2848": "ahaṃ sattvān paripācayiṣyāmi,",
  "S06psp_2-3u:2849": "ahaṃ sarvajñatām anuprāpsye,",
  "S06psp_2-3u:2850": "sarve ta āyuṣman śāriputra bodhisattvānāṃ mahāsattvānāṃ prajñāpāramitāyāṃ caratām upāyakuśalānāṃ vikalpā na santi. tat kasya hetoḥ?",
  "S06psp_2-3u:2851": "adhyātmaśūnyatām upādāya bahirdhāśūnyatām upādāyādhyātmabahirdhāśūnyatām upādāya,",
  "S06psp_2-3u:2852": "yāvad abhāvasvabhāvaśūnyatām upādāya,",
  "S06psp_2-3u:2853": "ime ta āyuṣman śāriputra bodhisattvasya mahāsattvasya prajñāpāramitāyāṃ carata upāyakuśalasyāsaṅgaḥ. iti pratipakṣaḥ",
  "S06psp_2-3u:2854": "atha khalu śakro devānām indraḥ sthaviraṃ subhūtim etad avocat:",
  "S06psp_2-3u:2855": "katamena bhadanta subhūte paryāyeṇa bodhisattvasya mahāsattvasya saṅgo bhavati?",
  "S06psp_2-3u:2856": "subhūtir āha:",
  "S06psp_2-3u:2857": "iha kauśika bodhisattvaś cittaṃ saṃjānīte. dānaṃ saṃjānīte. evaṃ śīlaṃ kṣāntiṃ vīryaṃ dhyānaṃ prajñāṃ saṃjānīte. adhyātmaśūnyatāṃ saṃjānīte,",
  "S06psp_2-3u:2858": "bahirdhāśūnyatāṃ saṃjānīte,",
  "S06psp_2-3u:2859": "adhyātmabahirdhāśūnyatāṃ saṃjānite,",
  "S06psp_2-3u:2860_0": "yāvad abhāvasvabhāvaśūnyatāṃ saṃjānīte. evaṃ saptatriṃśadbodhipakṣyān dharmān āryasatyāny",
  "S06psp_2-3u:2860_1": "apramāṇadhyānārūpyasamāpattīḥ śūnyatānimittāpraṇihitābhijñāḥ samādhīn dhāraṇīmukhāni",
  "S06psp_2-3u:2860_2": "daśatathāgatabalāni catvāri vaiśāradyāni catasraḥ. (PSP_2-3:168)",
  "S06psp_2-3u:2861_0": "pratisaṃvido 'ṣṭādaśāveṇikān buddhadharmān saṃjānīte. buddhān bhagavataḥ saṃjānīte.",
  "S06psp_2-3u:2861_1": "buddhāvaropitakuśalamūlāni saṃjānīte tāni sarvāṇy abhisaṃkṣipya piṇḍayitvā tulayitvā",
  "S06psp_2-3u:2861_2": "anuttarāyai samyaksaṃbodhaye pariṇāmayati. ayaṃ kauśika bodhisattvasya mahāsattvasya saṅgaḥ,",
  "S06psp_2-3u:2862": "yena na śaknoty asaṅgāyāṃ prajñāpāramitāyāṃ caritum. tat kasya hetoḥ.?",
  "S06psp_2-3u:2863": "na hi kauśika rūpasya prakṛtiḥ śakyā pariṇāmayituṃ,",
  "S06psp_2-3u:2864_0": "na vedanāyā na saṃjñāyā na saṃskārāṇāṃ na vijñānasya kauśika prakṛtiḥ śakyā pariṇāmayitum.",
  "S06psp_2-3u:2864_1": "evaṃ vyastasamastānāṃ skandhadhātvāyatanānāṃ pratītyasamutpādasya na ca śakyā prakṛtiḥ",
  "S06psp_2-3u:2864_2": "pariṇāmayitum. evaṃ pāramitānāṃ saptatriṃśadbodhipakṣyāṇāṃ dharmāṇām āryasatyānām",
  "S06psp_2-3u:2864_3": "apramāṇadhyānārūpyasamāpattīnāṃ śūnyatānimittāpraṇihitānām aṣṭānāṃ vimokṣāṇāṃ navānupūrvavihārasamāpattīnāin",
  "S06psp_2-3u:2864_4": "abhijñānāṃ samādhīnāṃ dhāraṇīmukhānāṃ sarvaśūnyatānāṃ daśānāṃ tathāgatabalānāṃ vaiśāradyānāṃ",
  "S06psp_2-3u:2864_5": "pratisaṃvidām āveṇikānāṃ buddhadharmāṇāṃ na śakyā prakṛtiḥ pariṇāmayitum. na hi kauśika",
  "S06psp_2-3u:2864_6": "sarvākārajñatāyāḥ prakṛtiḥ. śakyā pariṇāmayitum. iti punarvipakṣaḥ.",
  "S06psp_2-3u:2865_0": "punar aparaṃ kauśika bodhisattvena mahāsattvena parān saṃdarśayitukāmena samādāpayitukāmena",
  "S06psp_2-3u:2865_1": "samuttejayitukāmena saṃpraharṣayitukāmenānuttarāyai samyaksaṃbodhaye yathā bhūtānugamena",
  "S06psp_2-3u:2865_2": "mānasena pare saṃdarśayitavyāḥ samādāpayitavyāḥ samuttejayitavyāḥ saṃpraharṣayitavyāḥ.",
  "S06psp_2-3u:2865_3": "tathā ca punaḥ saṃpraharṣayitavyā yathā bodhisattvo mahāsattvaḥ prajñāpāramitāyāṃ",
  "S06psp_2-3u:2865_4": "caran na vikalpam āpadyate,",
  "S06psp_2-3u:2866": "ahaṃ dānaṃ dadāmi,",
  "S06psp_2-3u:2867": "ahaṃ śīlaṃ rakṣāmy,",
  "S06psp_2-3u:2868": "ahaṃ kṣāntiṃ bhāvayāmy,",
  "S06psp_2-3u:2869": "ahaṃ vīryam ārabhe,",
  "S06psp_2-3u:2870": "'haṃ dhyānaṃ samāpadye,",
  "S06psp_2-3u:2871": "'haṃ prajñāṃ bhāvayāmy,",
  "S06psp_2-3u:2872": "aham adhyātmaśūnyatāyāṃ carāmy,",
  "S06psp_2-3u:2873": "ahaṃ bahirdhāśūnyatāyāṃ carāmy,",
  "S06psp_2-3u:2874": "aham adhyātmabahirdhāśūnyatāṃ carāmy,",
  "S06psp_2-3u:2875": "ahaṃ yāvad abhāvasvabhāvaśūnyatāyāṃ carāmy,",
  "S06psp_2-3u:2876": "ahaṃ saptatriṃśadbodhipakṣyān dharmān bhāvayāmy,",
  "S06psp_2-3u:2877": "aham āryasatyāni bhāvayāmy,",
  "S06psp_2-3u:2878": "aham apramāṇadhyānārūpyasamāpattīḥ samāpadye,",
  "S06psp_2-3u:2879": "'haṃ śūnyatānimittāpraṇihitaṃ bhāvayāmy,",
  "S06psp_2-3u:2880": "aham aṣṭavimokṣān bhāvayāmy,",
  "S06psp_2-3u:2881": "ahaṃ navānupūrvavihārasamāpattīḥ samāpadye,",
  "S06psp_2-3u:2882": "'haṃ samādhiṃ samāpadye,",
  "S06psp_2-3u:2883": "'haṃ dhāraṇīmukhāni samāpadye,",
  "S06psp_2-3u:2884": "'haṃ daśabalavaiśāradyāni pratisaṃvidāveṇikān buddhadharmān bhāvayāmy,",
  "S06psp_2-3u:2885": "ahaṃ bodhaye carāmīty. evaṃ bodhisattvo mahāsattvaḥ paraṃ saṃdarśayati samādāpayati samuttejayati saṃpraharṣayati,",
  "S06psp_2-3u:2886": "ātmānaṃ ca na kṣiṇoti,",
  "S06psp_2-3u:2887": "parāṃś ca buddhānujñātāyāṃ samādāpariāyāṃ saṃpraharṣayaty,",
  "S06psp_2-3u:2888": "evaṃ hi kauśika bodhisattvena mahāsattvenānuttarāyai samyaksaṃbodhaye (PSP_2-3:169)",
  "S06psp_2-3u:2889": "saṃdarśayitavyaḥ samādāpayitavyaḥ samuttejayitavyaḥ saṃpraharṣayitavyaḥ. evaṃ hi kulaputreṇa vā kuladuhitrā vā sarvāḥ saṅgakoṭyaḥ parivarjitā bhaviṣyanti. iti punarpratipakṣaḥ",
  "S06psp_2-3u:2890": "atha khalu bhagavān āyuṣmantaṃ subhūtim āmantrayāmāsa:",
  "S06psp_2-3u:2891_0": "sādhu sādhu subhūte yas tvaṃ bodhisattvānāṃ mahāsattvānām imāḥ saṅgakoṭir uddiśasi.",
  "S06psp_2-3u:2891_1": "aparās te subhūte saṅgakoṭīḥ sūkṣmatarā nirdekṣyāmi tāḥ śṛṇu sādhu ca suṣṭhu ca manasikuru",
  "S06psp_2-3u:2891_2": "bhāṣiṣye 'haṃ te. evaṃ bhagavann ity āyuṣmān subhūtir bhagavataḥ pratyaśrauṣīt.",
  "S06psp_2-3u:2892": "bhagavān etad avocat:",
  "S06psp_2-3u:2893_0": "iha subhūte kulaputro vā kuladuhitā vā anuttarāyāṃ samyaksaṃbodhau saṃprasthitas",
  "S06psp_2-3u:2893_1": "tathāgatān nimittato manasikaroti yāvat subhūte nimittaṃ tāvat saṅgaḥ. yad api teṣāṃ",
  "S06psp_2-3u:2893_2": "tathāgatānāṃ prathamacittotpādam upādāya yāvac cānuttarāṃ samyaksaṃbodhim abhisaṃbuddhānāṃ",
  "S06psp_2-3u:2893_3": "yāvad anupadhiśeṣe nirvāṇadhātau parinirvṛtānāṃ yāvat saddharmasthitir etasminn antare",
  "S06psp_2-3u:2893_4": "yat kiṃcit kuśalamūlaṃ tat sarvaṃ nimittato manasikaroti manasikṛtvā anuttarāyai",
  "S06psp_2-3u:2893_5": "samyaksaṃbodhaye pariṇāmayati,",
  "S06psp_2-3u:2894": "yāvat subhūte nimittato manasikaroti tāvat saṅgaḥ. yāny api teṣāṃ tathāgatānāṃ sarvasaṅgāpagatānāṃ sarvasaṅgāpagatāni kuśalamūlāni,",
  "S06psp_2-3u:2895": "tato 'nyeṣām api sattvānāṃ yāni kuśalamulāni tāny api nimittato manasikaroti manasikṛtvā anuttarāyai samyaksaṃbodhaye pariṇāmayati,",
  "S06psp_2-3u:2896": "yāvat subhūte nimittato manasikaroti tāvat saṅgaḥ. tat kasya hetor?",
  "S06psp_2-3u:2897": "na hi te tathāgatā nimittato manasikartavyā,",
  "S06psp_2-3u:2898": "na ca teṣām anyeṣāṃ vā kuśalamūlāni nimittato manasikartavyāni. iti sūkṣmasaṅgaḥ",
  "S06psp_2-3u:2899": "atha khalv āyuṣmān subhūtir bhagavantam etad avocat:",
  "S06psp_2-3u:2900": "gambhirā bhagavan prajñāpāramitā.",
  "S06psp_2-3u:2901": "bhagavān āha:",
  "S06psp_2-3u:2902": "prakṛtiviviktatvāt subhūte sarvadharmāṇām.",
  "S06psp_2-3u:2903": "subhūtir āha:",
  "S06psp_2-3u:2904": "namasikaromi bhagavan prajñāpāramitāyai.",
  "S06psp_2-3u:2905": "bhagavān āha:",
  "S06psp_2-3u:2906": "tathā hi subhūte akṛtā prajñāpāramitānabhisaṃskṛtā na sā kenacic chakyābhisaṃboddhum. iti dharmagambhīryam",
  "S06psp_2-3u:2907": "subhūtir āha:",
  "S06psp_2-3u:2908": "sarvadharmā bhagavan durabhisaṃbodhāḥ.",
  "S06psp_2-3u:2909": "bhagavān āha:",
  "S06psp_2-3u:2910": "tathā hi subhūte na dve dharmaprakṛtī ekaiva subhūte (PSP_2-3:170)",
  "S06psp_2-3u:2911": "dharmaprakṛtir,",
  "S06psp_2-3u:2912": "yā ca buddhadharmaprakṛtiḥ. sāprakṛtiḥ,",
  "S06psp_2-3u:2913": "yāprakṛtiḥ sā prakṛtir,",
  "S06psp_2-3u:2914_0": "yā prakṛtiḥ sānabhisaṃskṛtaḥ. evaṃ hi subhūte bodhisattvena mahāsattvena ekāṃ prakṛtim",
  "S06psp_2-3u:2914_1": "aprakṛtim anabhisaṃskṛtiṃ jānatā paśyatā sarvāḥ saṅgakoṭyo vivarjitā bhavanti. iti sarvasaṅgavarjanam",
  "S06psp_2-3u:2915": "subhūtir āha:",
  "S06psp_2-3u:2916": "durabhisaṃbodhā bhagavan prajñāpāramitā.",
  "S06psp_2-3u:2917": "bhagavān āha:",
  "S06psp_2-3u:2918": "tathā hi subhūte prajñāpāramitā na kenacid dṛṣṭā na śrutā na matā na vijñātā nābhisaṃbuddhā. iti durbodhatā",
  "S06psp_2-3u:2919": "subhūtir āha:",
  "S06psp_2-3u:2920": "acintyā bhagavan prajñāpāramitā.",
  "S06psp_2-3u:2921": "bhagavān āha:",
  "S06psp_2-3u:2922": "tathā hi subhūte prajñāpāramitā na kenacid vijñātā,",
  "S06psp_2-3u:2923_0": "na rūpeṇa na vedanayā na saṃjñayā na saṃskārair na vijñānena jñātā yāvan na vyastasamastaiḥ",
  "S06psp_2-3u:2923_1": "skandhadhātvāyatanaiḥ pratītyasamutpādāṅgair na pāramitābhir na bodhipakṣyair dharmair",
  "S06psp_2-3u:2923_2": "nāpramāṇadhyānārūpyasamāpattibhir nāṣṭavimokṣair na navabhir anupūrvavihārasamāpattibhir",
  "S06psp_2-3u:2923_3": "na śūnyatānimittāpraṇihitair nābhijñābhir na sarvaśūnyatābhir na sarvasamādhibhir",
  "S06psp_2-3u:2923_4": "na sarvadhāraṇīmukhair na tathāgatabalair na vaiśāradyair na pratisaṃvidbhir nāveṇikair",
  "S06psp_2-3u:2923_5": "buddhadharmair jñātā.",
  "S06psp_2-3u:2924": "subhūtir āha:",
  "S06psp_2-3u:2925": "kārikā bhagavan prajñāpāramitā.",
  "S06psp_2-3u:2926": "bhagavān āha:",
  "S06psp_2-3u:2927": "sarvadharmānupalabdhitaḥ kārikā subhūte prajñāpāramitā. ity acintyatvam ity uktau vipakṣapratipakṣau",
  "S06psp_2-3u:2928": "subhūtir āha:",
  "S06psp_2-3u:2929": "kathaṃ bhagavan bodhisattvena mahāsattvena prajñāpāramitāyāṃ caritavyam?",
  "S06psp_2-3u:2930": "bhagavān āha:",
  "S06psp_2-3u:2931": "iha subhūte bodhisattvo mahāsattvaḥ prajñāpāramitāyāṃ caran,",
  "S06psp_2-3u:2932": "saced rūpe na carati carati prajñāpāramitāyāṃ,",
  "S06psp_2-3u:2933_0": "saced na vedanāyāṃ na saṃjñāyāṃ na saṃskāreṣu na vijñāne na carati carati prajñāpāramitāyām.",
  "S06psp_2-3u:2933_1": "evaṃ vyastasamasteṣu skandhadhātvāyatanapratītyasamutpādeṣu na carati carati prajñāpāramitāyām.",
  "S06psp_2-3u:2933_2": "evaṃ sarvapāramitāsu sarvaśūnyatāsu sarvasamādhiṣu sarvadhāraṇīmukheṣu smṛtyupasthāneṣu",
  "S06psp_2-3u:2933_3": "samyakprahāṇarddhipādendriyabalabodhyaṅgeṣv āryāṣṭāṅge mārge na carati carati prajñāpāramitāyām.",
  "S06psp_2-3u:2933_4": "āryasatyeṣu na carati carati prajñāpāramitāyām. aṣṭasu vimokṣeṣu navānupūrvavihārasamāpattisu",
  "S06psp_2-3u:2933_5": "śūnyatānimittāpraṇihiteṣu na carati carati prajñāpāramitāyām. daśasu tathāgatabaleṣu",
  "S06psp_2-3u:2933_6": "vaiśāradyeṣu pratisaṃvitsv āveṇikeṣu buddhadharmeṣu na carati carati prajñāpāramitāyām.",
  "S06psp_2-3u:2933_7": "sarvajñatāyām api na carati carati prajñāpāramitāyām.",
  "S06psp_2-3u:2934": "iti rūpādiprayogaḥ",
  "S06psp_2-3u:2935": "(PSP_2-3:171)",
  "S06psp_2-3u:2936": "saced rūpaṃ na nityaṃ nānityam iti carati carati prajñāpāramitāyāṃ,",
  "S06psp_2-3u:2937": "rūpaṃ na sukhaṃ na duḥkham iti carati carati prajñāpāramitāyāṃ,",
  "S06psp_2-3u:2938": "rūpaṃ nātmā nānātmeti carati carati prajñāpāramitāyāṃ,",
  "S06psp_2-3u:2939": "rūpaṃ na śubhaṃ nāśubham iti carati carati prajñāpāramitāyāṃ,",
  "S06psp_2-3u:2940": "vedanāsaṃjñāsaṃskārā vijñānaṃ na nityaṃ nānityam iti carati carati prajñāpāramitāyāṃ,",
  "S06psp_2-3u:2941_0": "vijñānaṃ na sukhaṃ na duḥkhaṃ iti carati carati prajñāpāramitāyāṃ vijñānaṃ nātmā",
  "S06psp_2-3u:2941_1": "nānātmeti carati carati prajñāpāramitāyāṃ vijñānaṃ na śubhaṃ nāśubham iti carati",
  "S06psp_2-3u:2941_2": "carati prajñāpāramitāyām. evaṃ vyastasamastaskandhadhātvāyatanāni pratītyasamutpādāṅgāni",
  "S06psp_2-3u:2941_3": "smṛtyupasthānasamyakprahāṇarddhipādendriyabalabodhyaṅgamārgā āryasatyāny apramāṇadhyānārūpyasamāpattayaḥ",
  "S06psp_2-3u:2941_4": "śūnyatānimittāpraṇihitāny abhijñāḥ sarvaśūnyatāḥ sarvasamādhayaḥ sarvadhāraṇīmukhāni",
  "S06psp_2-3u:2941_5": "daśabalavaiśāradyapratisaṃvidāveṇikabuddhadharmā yāvat sarvajñatā na nityā nānityeti",
  "S06psp_2-3u:2941_6": "carati carati prajñāpāramitāyāṃ,",
  "S06psp_2-3u:2942": "sarvajñatā na sukhā na duḥkheti carati carati prajñāpāramitāyāṃ,",
  "S06psp_2-3u:2943": "sarvajñatā nātmā nānātmeti carati carati prajñāpāramitāyāṃ,",
  "S06psp_2-3u:2944": "sarvajñatā na śubhā nāśubheti carati carati prajñāpāramitāyām. tat kasya hetoḥ?",
  "S06psp_2-3u:2945": "na tad rūpaṃ tathā saṃvidyate yasya nityaṃ vā anityaṃ vā sukhaṃ vā duḥkhaṃ vā ātmā vā anātmā vā śubhaṃ vā aśubhaṃ vā,",
  "S06psp_2-3u:2946_0": "vedanāsaṃjñāsaṃskārā na tad vijñānaṃ tathā saṃvidyate yasya nityaṃ vā anityaṃ vā",
  "S06psp_2-3u:2946_1": "sukhaṃ vā duḥkhaṃ vā ātmā vā anātmā vā śubhaṃ vā aśubhaṃ vā. evaṃ vyastasamastaskandhadhātvāyatanapratītyasamutpādapāramitābodhipakṣyā",
  "S06psp_2-3u:2946_2": "dharmā āryasatyāpramāṇadhyānārūpyasamāpattayo 'ṣṭavimokṣā navānupūrvavihārasamāpattayaḥ",
  "S06psp_2-3u:2946_3": "śūnyatānimittāpraṇihitābhijñāḥ sarvaśūnyatāḥ sarvasamādhayaḥ sarvadhāraṇīmukhāni",
  "S06psp_2-3u:2946_4": "daśabalavaiśāradyapratisaṃvidāveṇikabuddhadharmā yāvan na sā sarvajñatā tathā saṃvidyate",
  "S06psp_2-3u:2946_5": "yasyā nityaṃ vā anityaṃ vā sukhaṃ vā duḥkhaṃ vā ātmā vā anātmā vā śubhaṃ vā aśubhaṃ",
  "S06psp_2-3u:2946_6": "vā. iti rūpādyanityādiprayogaḥ",
  "S06psp_2-3u:2947": "punar aparaṃ subhūte bodhisattvo mahāsattvaḥ prajñāpāramitāyāṃ caran saced rūpam aparipūrṇaṃ paripūrṇam iti na carati carati prajñāpāramitāyāṃ,",
  "S06psp_2-3u:2948": "vedanāsaṃjñāsaṃskārā vijñānam aparipūrṇaṃ paripūrṇam iti na carati carati prajñāpāramitāyām,",
  "S06psp_2-3u:2949": "evaṃ skandhadhātvāyatanapratītyasamutpādāṅgāny aparipūrṇāni paripūrṇānīti na carati carati prajñāpāramitāyām. evaṃ sarvapāramitāḥ (PSP_2-3:172)",
  "S06psp_2-3u:2950_0": "sarvaśūnyatāḥ sarvasamādhayaḥ sarvadhāraṇīmukhāny aparipūrṇāni paripūrṇānīti na carati",
  "S06psp_2-3u:2950_1": "carati prajñāpāramitāyām. evaṃ smṛtyupasthānasamyakprahāṇarddhipādendriyabalabodhyaṅgamārgā",
  "S06psp_2-3u:2950_2": "aparipūrṇāḥ paripūrṇā iti na carati carati prajñāpāramitāyām. evam āryasatyāny apramāṇadhyānārūpyasamāpattayaḥ,",
  "S06psp_2-3u:2951_0": "aṣṭavimokṣā navānupūrvavihārasamāpattayaḥ śūnyatānimittāpraṇihitāny abhijñā aparipūrṇāḥ",
  "S06psp_2-3u:2951_1": "paripūrṇā iti na carati carati prajñāpāramitāyām. evaṃ daśatathāgatabalāni catvāri",
  "S06psp_2-3u:2951_2": "vaiśāradyāni catasraḥ pratisaṃvido 'ṣṭādaśāveṇikā buddhadharmā aparipūrṇāḥ paripūrṇā",
  "S06psp_2-3u:2951_3": "iti na carati carati prajñāpāramitāyāṃ yāvat sarvajñatā aparipūrṇāḥ paripūrṇā iti",
  "S06psp_2-3u:2951_4": "na carati carati prajñāpārainitāyāṃ. tat kasya hetoḥ?",
  "S06psp_2-3u:2952": "rūpasyāparipūrṇatā paripūrṇatā vā yā na tad rūpam evam api na carati carati prajñāpāramitāyāṃ,",
  "S06psp_2-3u:2953_0": "vedanāyāḥ saṃjñāyāḥ saṃskārāṇāṃ vijñānasyāparipūrṇatā paripūrṇatā vā yā na tad vijñānam",
  "S06psp_2-3u:2953_1": "evam api na carati carati prajñāpāramitāyām. evaṃ yāvat sarvajñatāyā aparipūrṇatā",
  "S06psp_2-3u:2953_2": "paripūrṇatā vā yā na sā sarvajñatā evam api na carati carati prajñāpāramitāyām. iti",
  "S06psp_2-3u:2953_3": "rūpādyaparipūriprayoga.",
  "S06psp_2-3u:2954": "evam ukte āyuṣmān subhūtir bhagavantam etad avocat:",
  "S06psp_2-3u:2955": "āścaryaṃ bhagavan yāvad ayaṃ bodhisattvānāṃ mahāsattvānāṃ saṅgaś cāsaṅgaś cākhyātaḥ.",
  "S06psp_2-3u:2956": "bhagavān āha:",
  "S06psp_2-3u:2957": "evam etat subhūte svākhyātaḥ. subhūte tathāgatenārhatā samyaksaṃbuddhena bodhisattvānāṃ mahāsattvānāṃ saṅgaś cāsaṅgaś ca.",
  "S06psp_2-3u:2958": "punar aparaṃ subhūte bodhisattvo mahāsattvaḥ prajñāpāramitāyāṃ caran rūpaṃ saṅgam asaṅgam iti na carati carati prajñāpāramitāyāṃ,",
  "S06psp_2-3u:2959": "vedanāsaṃjñāsaṃskārā vijñānaṃ saṅgam asaṅgam iti na carati carati prajñāpāramitāyām. cakṣuḥ saṅgam asaṅgam iti na carati carati prajñāpāramitāyām,",
  "S06psp_2-3u:2960": "evaṃ śrotraṃ ghrāṇaṃ jihvā kāyo manaḥ saṅgam asaṅgam iti na carati carati prajñāpāramitāyām. evaṃ sarvāyataneṣu dhātuṣu ca dānapāramitā sasaṅgāsaṅgeti na carati,",
  "S06psp_2-3u:2961": "carati prajñāpāramitāyām,",
  "S06psp_2-3u:2962_0": "evaṃ śīlaṃ kṣāntiṃ vīryaṃ dhyānaṃ prajñāpāramitā sasaṅgāsaṅgeti na carati carati",
  "S06psp_2-3u:2962_1": "prajñāpāramitāyām. evaṃ saptatriṃśadbodhipakṣyā dharmā āryasatyāny apramāṇadhyānārūpyasamāpattayaḥ",
  "S06psp_2-3u:2962_2": "sasaṅgā asaṅgā iti na carati carati prajñāpāramitāyāṃ,",
  "S06psp_2-3u:2963_0": "śūnyatānimittāpraṇihitāny abhijñāḥ sarvaśūnyatāḥ sasaṅgā asaṅgā iti na carati caṛati",
  "S06psp_2-3u:2963_1": "prajñāpāramitāyām. evaṃ daśatathāgatabalāni catvāri vaiśāradyāni catasraḥ pratisaṃvido",
  "S06psp_2-3u:2963_2": "'ṣṭādaśāveṇikā buddhadharmāḥ sarvasamādhayaḥ sarvadhāraṇīmukhāni saṛvajñatā sasaṅgāsaṅgeti (PSP_2-3:173)",
  "S06psp_2-3u:2964": "na carati carati prajñāpāramitāyām.",
  "S06psp_2-3u:2965": "evaṃ caran subhūte bodhisattvo mahāsattvo na rūpaṃ sasaṅgam asaṅgam iti,",
  "S06psp_2-3u:2966_0": "na vedanā na saṃjñā na saṃskārā na vijñānaṃ sasaṅgam asaṅgam iti saṃjānīte. evaṃ",
  "S06psp_2-3u:2966_1": "skandhadhātvāyatanapratītyasamutpādapāramitāśūnyatābodhipakṣyā dharmā āryasatyāpramāṇadhyānārūpyasamāpattayo",
  "S06psp_2-3u:2966_2": "'bhijñāśūnyatānimittāpraṇihitasamādhidhāraṇīmukhadaśabalavaiśāradyapratisaṃvidāveṇikabuddhadharmā",
  "S06psp_2-3u:2966_3": "na sasaṅgā asaṇgā iti saṃjānīte. prajñāpāramitāyāṃ caran sarvajñatā na sasaṅgāsaṅgeti",
  "S06psp_2-3u:2966_4": "saṃjānīte. na srotaāpattiphalaṃ na sakṛdāgāmiphalaṃ nānāgāmiphalaṃ nārhattvaṃ na",
  "S06psp_2-3u:2966_5": "pratyekabodhir nānuttarā samyaksaṃbodhiḥ. sasaṅgāsaṅgeti saṃjānīte. iti rūpādiṣv asaṅgaprayogaḥ",
  "S06psp_2-3u:2967": "atha khalv āyuṣmān subhūtir bhagavantam etad avocat:",
  "S06psp_2-3u:2968": "āścaryam etad bhagavan yāvad iyaṃ gambhīrā prajñāpāramitā deśyamānāpi na hīyate,",
  "S06psp_2-3u:2969": "adeśyamānāpi na hīyate,",
  "S06psp_2-3u:2970": "deśyamānāpi na vardhate,",
  "S06psp_2-3u:2971": "adeśyamānāpi na vardhate.",
  "S06psp_2-3u:2972": "evam ukte bhagavān āyuṣmantaṃ subhūtim etad avocat:",
  "S06psp_2-3u:2973": "evam etat subhūte prajñāpāramitā deśyamānāpi na hīyate,",
  "S06psp_2-3u:2974": "adeśyamānāpi na hīyate,",
  "S06psp_2-3u:2975": "deśyamānāpi na vardhate,",
  "S06psp_2-3u:2976": "adeśyamānāpi na vardhate. tadyathāpi nāma subhūte tathāgato 'rhan samyaksaṃbuddho yāvajjīvaṃ tiṣṭhann ākāśasya varṇaṃ bhāṣeta avarṇaṃ vā,",
  "S06psp_2-3u:2977": "na khalu punar ākāśasya varṇe bhāṣyamāṇe vṛddhir avarṇe bhāṣyamāṇe hāniḥ,",
  "S06psp_2-3u:2978": "na cākāśaṃ varṇena vardhate avarṇena hīyate.",
  "S06psp_2-3u:2979": "ity adhikāraprayogaḥ",
  "S06psp_2-3u:2980": "tadyathāpi nāma subhūte māyāpuruṣo varṇe bhāṣyamāṇe na vardhate,",
  "S06psp_2-3u:2981": "avarṇe bhāṣyamāṇe na parihīyate,",
  "S06psp_2-3u:2982": "varṇe bhāṣyamāṇe nānunīyate,",
  "S06psp_2-3u:2983": "avarṇe bhāṣyamāṇena pratihanyate. evam eva subhūte yā dharmāṇāṃ dharmatā sā deśitāpi tāvaty eva,",
  "S06psp_2-3u:2984": "adeśitāpi tāvaty eva. ity akartṛprayogaḥ",
  "S06psp_2-3u:2985": "subhūtir āha:",
  "S06psp_2-3u:2986": "duṣkarakārako bhagavan bodhisattvo mahāsattvo yaḥ prajñāpāramitāyāṃ caran prajñāpāramitāyāṃ bhāṣyamāṇāyāṃ na saṃsīdati,",
  "S06psp_2-3u:2987": "na vipṛṣṭhībhavati mānasam,",
  "S06psp_2-3u:2988": "atra ca prajñāpāramitāyāṃ yogam āpadyate,",
  "S06psp_2-3u:2989": "na ca pratyudāvartate 'nuttarāyāḥ samyaksaṃbodheḥ. tat kasya hetoḥ?",
  "S06psp_2-3u:2990": "ākāśabhāvanaiṣā bhagavan yad uta prajñāpāramitābhāvanā,",
  "S06psp_2-3u:2991": "na cākāśe prajñāpāramitā prajñāyate,",
  "S06psp_2-3u:2992": "na dhyānapāramitā na vīryapāramitā na kṣāntipāramitā na śīlapāramitā na dānapāramitā prajñāyate. nākāśe rūpaṃ prajñāyate,",
  "S06psp_2-3u:2993": "na vedanā na saṃjñā na (PSP_2-3:174)",
  "S06psp_2-3u:2994": "saṃskārā nākāśe vijñāyate. nākāśe 'dhyātmaśūnyatā prajñāyate,",
  "S06psp_2-3u:2995": "na bahirdhāśūnyatā prajñāyate,",
  "S06psp_2-3u:2996": "nādhyātmabahirdhāśūnyatā prajñāyate,",
  "S06psp_2-3u:2997_0": "yāvan nābhāvasvabhāvaśūnyatā prajñāyate. nākāśe smṛtyupasthānāni prajñāyante. nākāśe",
  "S06psp_2-3u:2997_1": "samyakprahāṇarddhipādendriyabalabodhyaṅgamārgāḥ prajñāyante. nākāśa āryasatyāni prajñāyante.",
  "S06psp_2-3u:2997_2": "nākāśe 'pramāṇadhyānārūpyasamāpattayaḥ prajñāyante. nākāśe 'ṣṭavimokṣā navānupūrvavihārasamāpattayaḥ",
  "S06psp_2-3u:2997_3": "prajñāyante. nākāśe śūnyatānimittāpraṇihitābhijñāḥ prajñāyante. nākāśe samādhidhāraṇīmukhāni",
  "S06psp_2-3u:2997_4": "prajñāyante. nākāśe samādhidhāraṇīmukhāni prajñāyante. nākāśe śamathavipaśyanā prajñāyate.",
  "S06psp_2-3u:2997_5": "nākāśe daśatathāgatabalāni prajñāyante. nākāśe catvāri vaiśāradyāni catasraḥ pratisaṃvidaḥ",
  "S06psp_2-3u:2997_6": "prajñāyante. nākāśe 'ṣṭādaśāveṇikā buddhadharmāḥ prajñāyante. nākāśe srotaāpattiphalaṃ",
  "S06psp_2-3u:2997_7": "prajñāyate. nākāśe sakṛdāgāmiphalaṃ prajñāyate. nākāśe 'nāgāmiphalaṃ prajñāyate.",
  "S06psp_2-3u:2997_8": "nākāśe 'rhattvaṃ prajñāyate. nākāśe pratyekabodhiḥ prajñāyate. nākāśe 'nuttarā samyaksaṃbodhiḥ prajñāyate.",
  "S06psp_2-3u:2998": "subhūtir āha:",
  "S06psp_2-3u:2999_0": "namaskaromi bhagavan bodhisattvebhyo mahāsattvebhyo yair ayaṃ saṃnāhaḥ saṃnaddhaḥ.",
  "S06psp_2-3u:2999_1": "ākāśasya te bhagavan kṛtaśaḥ prayoktukāmā yatitukāmā dhyāyatukāmā ye sattvānāṃ kṛtaśaḥ",
  "S06psp_2-3u:2999_2": "saṃnāhaṃ saṃnahyante. ākāśaṃ te bhagavan parimocayitukāmā ye sattvānāṃ kṛtaśaḥ saṃnāhaṃ",
  "S06psp_2-3u:2999_3": "saṃnahyante. mahāsaṃnāhasaṃnaddhās te bhagavan bodhisattvā mahāsattvā ye ākāśasamānāṃ",
  "S06psp_2-3u:2999_4": "dharmāṇāṃ kṛtaśaḥ saṃnāhaṃ saṃnahyante. ity uddeśaduṣkaratāprayogaḥ",
  "S06psp_2-3u:3000": "ākāśaṃ te bhagavann antarīkṣam utkṣeptukāmā ye sattvānāṃ kṛtaśaḥ saṃnāhaṃ saṃnahyante. iti prayogaduṣkaratāprayogaḥ",
  "S06psp_2-3u:3001": "mahāvīryapāramitāprāptās te bhagavan bodhisattvā mahāsattvā ye sattvānāṃ kṛtaśo 'nuttarāṃ samyaksaṃbodhim abhisaṃbodhukāmāḥ. tat kasya hetoḥ?",
  "S06psp_2-3u:3002": "saced bhagavann ayaṃ trisāhasramahāsāhasro lokadhātus tathāgataiḥ paripūrṇaḥ syāt,",
  "S06psp_2-3u:3003": "tadyathāpi nāma naḍasvanaṃ vā veṇuvanaṃ vā ikṣuvanaṃ vā śaravanaṃ vā śālivanaṃ vā,",
  "S06psp_2-3u:3004": "te tathāgatāḥ kalpaṃ vā kalpāvaśeṣaṃ vā dharmaṃ deśayeyuḥ,",
  "S06psp_2-3u:3005": "ekaikaś ca tathāgato 'prameyān asaṃkhyeyān aparimānān sattvān parinirvāpayet,",
  "S06psp_2-3u:3006": "na ca bhagavan sattvadhātor ūnatvaṃ vā pūrṇatvaṃ vā prajñāyate. tat kasya hetoḥ?",
  "S06psp_2-3u:3007": "sattvāsadbhūtatām upādāya,",
  "S06psp_2-3u:3008": "sattvaviviktatām upādāya. evam ekaikasyāṃ diśi yāvad daśasu dikṣu sarvalokadhātavas tathāgataiḥ paripūrṇā (PSP_2-3:175)",
  "S06psp_2-3u:3009": "bhaveyuḥ, tadyathāpi nāma naḍavanaṃ vā veṇuvanaṃ vā ikṣuvanaṃ vā śaravanaṃ vā śālivanaṃ vā,",
  "S06psp_2-3u:3010": "te ca tathāgatās tiṣṭhantaḥ kalpaṃ vā kalpāvaśeṣaṃ vā dharmaṃ deśayeyuḥ,",
  "S06psp_2-3u:3011": "ekaikaś ca tathāgato 'prameyān asaṃkhyeyān aparimāṇān sattvān parinirvāpayet,",
  "S06psp_2-3u:3012": "na ca bhagavan sattvadhātor ūnatvaṃ vā pūrṇatvaṃ vā prajñāyate. tat kasya hetoḥ?",
  "S06psp_2-3u:3013": "sattvāsadbhūtatām upādāya,",
  "S06psp_2-3u:3014": "sattvaviviktatām upādāya. anena bhagavan paryāyeṇaivaṃ vadāmi;",
  "S06psp_2-3u:3015": "ākāśaṃ te bhagavan parimocayitukāmā ye sattvānāṃ kṛtaśo 'nuttarāṃ samyaksaṃbodhim abhisaṃbodhukāmāḥ. iti kāritraduṣkaratāprayogaḥ.",
  "S06psp_2-3u:3016": "atha khalv anyatarasya bhikṣor etad abhavat:",
  "S06psp_2-3u:3017": "namaskaromi bhagavan bhagavatyai prajñāpāramitāyai yatra na kaścid dharma upalabhyate na nirudhyate,",
  "S06psp_2-3u:3018": "śīlaskandhaś ca prajñāyate,",
  "S06psp_2-3u:3019": "samādhiskandhaś ca prajñāyate,",
  "S06psp_2-3u:3020": "prajñāskandhaś ca prajñāyate,",
  "S06psp_2-3u:3021": "vimuktiskandhaś ca prajñāyate,",
  "S06psp_2-3u:3022": "vimuktijñānadarśanaskandhaś ca prajñāyate,",
  "S06psp_2-3u:3023": "srotaāpattiphalaṃ prajñāyate,",
  "S06psp_2-3u:3024": "sakṛdāgāmiphalaṃ prajñāyate,",
  "S06psp_2-3u:3025": "anāgāmiphalaṃ prajñāyate,",
  "S06psp_2-3u:3026": "arhattvaṃ prajñāyate,",
  "S06psp_2-3u:3027": "pratyekabuddhatvaṃ prajñāyate,",
  "S06psp_2-3u:3028": "tathāgato 'rhan samyaksaṃbuddhaḥ prajñāyate,",
  "S06psp_2-3u:3029": "trīṇi ratnāni prajñāyante,",
  "S06psp_2-3u:3030": "buddhadharmasaṃgharatnāni prajñayante,",
  "S06psp_2-3u:3031": "dharmacakrapravartanaṃ prajñāyate. ity avandhyaprayogaḥ",
  "S06psp_2-3u:3032": "atha khalu śakro devānām indra āyuṣmantaṃ subhūtim etad avocat:",
  "S06psp_2-3u:3033": "yo bhadanta subhūte gambhīrāyāṃ prajñāpāramitāyāṃ bodhisattvo mahāsattvo yogam āpatsyate kva yogam āpatsyate?",
  "S06psp_2-3u:3034": "subhūtir āha:",
  "S06psp_2-3u:3035": "ākāśe sa kauśika yogam āpatsyate yo 'tra gambhīrāyāṃ prajñāpāramitāyāṃ śikṣitavyaṃ maṃsyate.",
  "S06psp_2-3u:3036": "atha khalu śakro devānām indro bhagavantam etad avocat:",
  "S06psp_2-3u:3037_0": "yo bhagavan kulaputro vā kuladuhitā vā imāṃ prajñāpāramitām udgrahīṣyati dhārayiṣyati",
  "S06psp_2-3u:3037_1": "vācayiṣyati paryavāpsyati yoniśaś ca manasikariṣyati kāmam ahaṃ bhagavaṃs tasya rakṣāvaraṇaguptiṃ saṃvidhāsyāmi.",
  "S06psp_2-3u:3038": "subhūtir āha:",
  "S06psp_2-3u:3039": "samanupaśyasi tvaṃ kauśika taṃ dharmaṃ yasya rakṣāvaraṇaguptiṃ saṃvidhātum icchasi?",
  "S06psp_2-3u:3040": "śakra āha: nāhaṃ bhadanta subhūte taṃ dharmaṃ samanupaśyāmi yasya rakṣāvaraṇaguptiṃ saṃvidhāsyāmi.",
  "S06psp_2-3u:3041": "subhūtir āha:",
  "S06psp_2-3u:3042": "sacet kauśika kulaputrā vā kuladuhitaro vā yathopadiṣṭāyāṃ prajñāpāramitāyāṃ sthāsyanti saivaiṣāṃ rakṣāvaraṇaguptir bhaviṣyati. atha (PSP_2-3:176)",
  "S06psp_2-3u:3043": "virahitā bhaviṣyanti yathopadiṣṭayā prajñāpāramitayā lapsyante teṣāṃ manuṣyāś cāmanuṣyāś cāvatāram. ākāśasya sa kauśika rakṣāvaraṇaguptiṃ saṃvidhātavyāṃ manyeta,",
  "S06psp_2-3u:3044": "yo bodhisattvānāṃ mahāsattvānāṃ prajñāpāramitāyāṃ caratāṃ rakṣāvaraṇaguptiṃ saṃvidhātavyāṃ manyeta. tat kiṃ manyase?",
  "S06psp_2-3u:3045": "kauśika pratibalas tvaṃ māyāmarīcisvapnapratiśrutkāpratibhāsaprativiṃbagandharvanagarāṇāṃ rakṣāvaraṇaguptiṃ saṃvidhātum.",
  "S06psp_2-3u:3046": "śakra āha: no bhadanta subhūte.",
  "S06psp_2-3u:3047": "subhūtir āha:",
  "S06psp_2-3u:3048": "evam eva kauśika yo bodhisattvānāṃ mahāsattvānāṃ prajñāpāramitāyāṃ caratāṃ rakṣāvaraṇaguptiṃ saṃvidhātavyāṃ manyeta,",
  "S06psp_2-3u:3049": "sa yāvad eva vighātasya klamathasya ca bhāgī syāt tat kiṃ manyase?",
  "S06psp_2-3u:3050": "kauśika pratibalas tvaṃ tathāgatasya vā tathāgatanirmitasya vā rakṣāvaraṇaguptiṃ saṃvidhātum.",
  "S06psp_2-3u:3051": "śakra āha: no bhadanta subhūte.",
  "S06psp_2-3u:3052": "subhūtir āha:",
  "S06psp_2-3u:3053_0": "evam etat kauśika yo bodhisattvānāṃ mahāsattvānāṃ prajñāpāramitāyāṃ caratāṃ rakṣāvaraṇaguptiṃ",
  "S06psp_2-3u:3053_1": "saṃvidhātavyāṃ manyeta sa yāvad eva vighatasya klamathasya ca bhāgī syāt. tat kiṃ manyase?",
  "S06psp_2-3u:3054": "kauśika pratibalastvaṃ dharmadhātor bhūtakoṭes tathatāyā acintyadhāto rakṣāvaraṇaguptiṃ saṃvidhātum.",
  "S06psp_2-3u:3055": "śakra āha: no bhadanta subhūte.",
  "S06psp_2-3u:3056": "subhūtir āha:",
  "S06psp_2-3u:3057_0": "evam eva kauśika yo bodhisattvānāṃ mahāsattvānāṃ prajñāpāramitāyāṃ caratāṃ rakṣāvaraṇaguptiṃ",
  "S06psp_2-3u:3057_1": "saṃvidhātavyāṃ manyeta sa yāvad eva vighatasya klamathasya ca bhāgī syāt. ity aparapratyayaprayogaḥ",
  "S06psp_2-3u:3058_0": "śakra āha: kiyatā bhadanta subhūte bodhisattvena mahāsattvena prajñāpāramitāyāṃ caratā",
  "S06psp_2-3u:3058_1": "svapnopamāḥ sarvadharmā māyopamā marīcyupamāḥ pratiśrutkopamāḥ pratibhāsopamā gandharvanagaropamā",
  "S06psp_2-3u:3058_2": "nirmitopamāḥ sarvadharmāś caparijñātā bhavanti.",
  "S06psp_2-3u:3059": "subhūtir āha:",
  "S06psp_2-3u:3060": "yadā bodhisattvā mahāsattvāḥ svapnam api na manyante,",
  "S06psp_2-3u:3061": "svapnena na manyante,",
  "S06psp_2-3u:3062": "svapnaṃ mameti na manyante,",
  "S06psp_2-3u:3063": "svapne 'pi na manyante. evaṃ yāvad nirmitam api na manyante,",
  "S06psp_2-3u:3064": "nirmitena na manyante,",
  "S06psp_2-3u:3065": "nirmitaṃ mameti na manyante,",
  "S06psp_2-3u:3066": "nirmite 'pi na manyante,",
  "S06psp_2-3u:3067": "tadā bodhisattvair mahāsattvaiḥ svapnopamāḥ sarvadharmā yāvan nirmitopamāś ca sarvadharmāḥ parijñātā bhavanti. iti saptavidhābhijñānaprayoga ity uktaḥ prayogaḥ",
  "S06psp_2-3u:3068": "punar aparaṃ kauśika bodhisattvo mahāsattvaḥ prajñāpāramitāyāṃ caran (PSP_2-3:177)",
  "S06psp_2-3u:3069": "rūpaṃ na manyate,",
  "S06psp_2-3u:3070": "rūpeṇa na manyate,",
  "S06psp_2-3u:3071": "rūpaṃ mameti na manyate,",
  "S06psp_2-3u:3072": "rūpe 'pi manyate. svapnaṃ na manyate,",
  "S06psp_2-3u:3073": "svapnena na manyate,",
  "S06psp_2-3u:3074": "svapnaṃ mameti na manyate,",
  "S06psp_2-3u:3075": "svapne 'pi na manyate,",
  "S06psp_2-3u:3076": "yāvan nirmitaṃ na manyate,",
  "S06psp_2-3u:3077": "nirmitena na manyate,",
  "S06psp_2-3u:3078": "nirmitaṃ mameti na manyate,",
  "S06psp_2-3u:3079": "nirmite 'pi na manyate,",
  "S06psp_2-3u:3080": "vedanāsaṃjñāsaṃskārā vijñānaṃ na manyate,",
  "S06psp_2-3u:3081": "vijñānena na manyate,",
  "S06psp_2-3u:3082": "vijñānaṃ mameti na manyate,",
  "S06psp_2-3u:3083_0": "vijñāne 'pi na manyate. evaṃ vyastasamastāḥ skandhadhātvāyatanāni pratityasamutpādaḥ",
  "S06psp_2-3u:3083_1": "sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni saptatriṃśadbodhipakṣyā",
  "S06psp_2-3u:3083_2": "dharmā āryasatyāny apramāṇadhyānārūpyasamāpattayo 'ṣṭavimokṣā navānupūrvavihārasamāpattayaḥ",
  "S06psp_2-3u:3083_3": "śūnyatānimittāpraṇihitāny abhijñā daśabalavaiśāradyapratisaṃvidāveṇikabuddhadharmā",
  "S06psp_2-3u:3083_4": "yāvat sarvajñatāṃ na manyate,",
  "S06psp_2-3u:3084": "sarvajñatayā na manyate,",
  "S06psp_2-3u:3085": "sarvajñatāṃ mameti na manyate,",
  "S06psp_2-3u:3086": "sarvajñatāyām api na manyate,",
  "S06psp_2-3u:3087": "svapnaṃ na manyate,",
  "S06psp_2-3u:3088": "svapnena na manyate,",
  "S06psp_2-3u:3089": "svapnaṃ mameti na manyate,",
  "S06psp_2-3u:3090": "svapne 'pi na manyate,",
  "S06psp_2-3u:3091": "yāvan nirmitaṃ na manyate,",
  "S06psp_2-3u:3092": "nirmitena na manyate,",
  "S06psp_2-3u:3093": "nirmitaṃ mameti na manyate,",
  "S06psp_2-3u:3094": "nirmite 'pi na manyate. ity uktā prayogasamatā",
  "S06psp_2-3u:3095_0": "atha khalu buddhānubhāvena ye 'smiṃs trisāhasre mahāsāhasre lokadhātau cāturmahārājakāyikā",
  "S06psp_2-3u:3095_1": "devās trāyastriṃṣā yāmās tuṣitā nirmāṇaratayaḥ paranirmitavaśavartino brahmapārṣadyā",
  "S06psp_2-3u:3095_2": "brahmapurohitā mahābrahmāṇaḥ,",
  "S06psp_2-3u:3096": "yāvac chuddhāvasakāyikā devaputrās te sarve divyāni candanacūrṇāny abhyavakīrya yena bhagavāṃs tenopasaṃkrāmanti sma,",
  "S06psp_2-3u:3097": "upasaṃkramya bhagavataḥ pādau śirasābhivandyaikānte 'tiṣṭhan.",
  "S06psp_2-3u:3098": "atha khalu catvāro mahārājānaḥ śakraś ca brahmāṇaś ca yāvac chuddhāvāsakāyikāś ca devaputrā buddhānubhāvena buddhasahasraṃ samanvāharanti sma,",
  "S06psp_2-3u:3099": "dharmaṃ deśayamānam ebhir evākṣarair ebhir eva nāmadheyaiḥ subhūtināmadheyair bhikṣubhir imām eva prajñāpāramitāṃ paripraśnīkṛtāṃ,",
  "S06psp_2-3u:3100_0": "deśayamānaṃ śakrāś ca devānām indrāḥ paripraśnayantīmām eva prajñāpāramitām. evaṃ",
  "S06psp_2-3u:3100_1": "pūrvasyāṃ diśi dakṣiṇasyāṃ paścimāyām uttarasyām ūrdhvam adho dikṣu sarvatra buddhasahasraṃ samanvāharanti sma,",
  "S06psp_2-3u:3101": "dharmaṃ deśayamānam ebhir evākṣarair ebhir eva nāmadheyaiḥ subhūtināmadheyair eva bhikṣubhir imām eva prajñāpāramitāṃ paripraśnīkṛtāṃ,",
  "S06psp_2-3u:3102": "deśayamānaṃ sarvatra ca śakrāś ca devānām indrāḥ paripraśnayantimām eva prajñāpāramitām.",
  "S06psp_2-3u:3103": "atha khalu bhagavān āyuṣmantaṃ subhūtim etad avocat:",
  "S06psp_2-3u:3104_0": "asminn eva subhūte pṛthivīpradeśe maitreyo bodhisattvo mahāsattvo 'nuttarāṃ samyaksaṃbodhim",
  "S06psp_2-3u:3104_1": "abhisaṃbudhya imām eva prajñāpāramitāṃ bhāṣiṣyate. asminn eva pṛthivīpradeśe ye 'pi",
  "S06psp_2-3u:3104_2": "te bhaviṣyantiha bhadrakalpe tathāgatā arhantaḥ samyaksaṃbuddhās (PSP_2-3:178)",
  "S06psp_2-3u:3105": "te 'py anuttarāṃ samyaksaṃbodhim abhisaṃbudhya imām eva prajñāpāramitāṃ bhāṣiṣyante. iti ṣoḍaśakṣaṇadarśanamārgasākṣibhāvajñāpanam",
  "S06psp_2-3u:3106": "atha khalv āyuṣmān subhūtir bhagavantam etad avocat:",
  "S06psp_2-3u:3107": "katamair bhagavann ākāraiḥ katamair liṅgaiḥ katamair nimittair maitreyo bodhisattvo mahāsattvo 'nuttarāṃ samyaksaṃbodhim abhisaṃbudhya imāṃ prajñāpāramitāṃ bhāṣiṣyate?",
  "S06psp_2-3u:3108": "bhagavān āha:",
  "S06psp_2-3u:3109": "iha subhūte maitreyo bodhisattvo mahāsattvo 'nuttarāṃ samyaksaṃbodhim abhisaṃbudhya na rūpaṃ nityam anityaṃ veti dharmaṃ deśayiṣyati. evaṃ na sukhaṃ na duḥkhaṃ nātmā nānātmā,",
  "S06psp_2-3u:3110_0": "na rūpaṃ śubham aśubhaṃ veti dharmaṃ deśayiṣyati. na rūpaṃ baddhaṃ muktaṃ veti dharmaṃ",
  "S06psp_2-3u:3110_1": "deśayiṣyati. evaṃ vedanāsaṃjñāsaṃskārā na vijñānaṃ nityam anityaṃ veti dharmaṃ deśayiṣyati.",
  "S06psp_2-3u:3110_2": "evaṃ na sukhaṃ na duḥkhaṃ nātmā nānātmā na vijñānaṃ śubham aśubhaṃ veti dharmaṃ deśayiṣyati.",
  "S06psp_2-3u:3110_3": "na vijñānaṃ baddhaṃ muktaṃ veti dharmaṃ deśayiṣyati. na rūpam atītaṃ nānāgataṃ na",
  "S06psp_2-3u:3110_4": "pratyutpannam iti dharmaṃ deśayiṣyati. evaṃ na vedanā na saṃjñā na saṃskārā na vijñānam",
  "S06psp_2-3u:3110_5": "atītaṃ nānāgataṃ na pratyutpannam iti dharmaṃ deśayiṣyati. evaṃ vyastasamasteṣu skandhadhātvāyatanapratītyasamutpādeṣu",
  "S06psp_2-3u:3110_6": "sarvapāramitāsu sarvaśūnyatāsu sarvasamādhiṣu sarvadhāraṇīmukheṣu saptatriṃśadbodhipakṣeṣu",
  "S06psp_2-3u:3110_7": "dharmeṣv āryasatyeṣv apramāṇadhyānārūpyasamāpattiṣv aṣṭasu vimokṣeṣu navānupūrvavihārasamāpattiṣu",
  "S06psp_2-3u:3110_8": "śūnyatānimittāpraṇihiteṣv abhijñāsu daśabaleṣu vaiśāradyeṣu pratisaṃvitsv āveṇikeṣu",
  "S06psp_2-3u:3110_9": "buddhadharmeṣu yāvat sarvajñatā nātītā nānāgatā na pratyutpanneti evaṃ dharmaṃ deśayiṣyati.",
  "S06psp_2-3u:3110_10": "iti duṣkhe dharmajñānakṣāntiḥ",
  "S06psp_2-3u:3111": "atha khalv āyuṣmān subhūtir bhagavantam etad avocat:",
  "S06psp_2-3u:3112": "kathaṃ punar bhagavan maitreyo bodhisattvo mahāsattvo 'nuttarāṃ samyaksaṃbodhim abhisaṃbudhya dharmaṃ deśayiṣyatīti?",
  "S06psp_2-3u:3113": "bhagavān āha:",
  "S06psp_2-3u:3114": "rūpam atyantaviśuddham atyantaviśuddham iti dharmaṃ deśayiṣyati,",
  "S06psp_2-3u:3115_0": "vedanāsaṃjñāsaṃskārā vijñānam atyantaviśuddham atyantaviśuddham iti dharmaṃ deśayiṣyati.",
  "S06psp_2-3u:3115_1": "evaṃ skandhadhātvāyatanapratītyasamutpādapāramitā śūnyatā bodhipakṣyadharmāryasatyāpramāṇadhyānārūpyasamāpattayo",
  "S06psp_2-3u:3115_2": "'ṣṭavimokṣā navānupūrvavihārasamāpattayaḥ śūnyatānimittāpraṇitābhijñā daśabalavaiśāradyapratisaṃvidāveṇikā",
  "S06psp_2-3u:3115_3": "buddhadharmāḥ samādhidhāraṇīmukhāni yāvat sarvajñatātyantaviśuddhātyantaviśuddḥśti",
  "S06psp_2-3u:3115_4": "dharmaṃ deśayiṣyati.",
  "S06psp_2-3u:3116": "(PSP_2-3:179)",
  "S06psp_2-3u:3117": "iti duṣkhe dharmajñānam",
  "S06psp_2-3u:3118": "subhūtir āha:",
  "S06psp_2-3u:3119": "pariśuddhā bhagavan prajñāpāramitā.",
  "S06psp_2-3u:3120": "bhagavān āha:",
  "S06psp_2-3u:3121": "rūpapariśuddhatvāt subhūte pariśuddhā prajñāpāramitā,",
  "S06psp_2-3u:3122_0": "vedanāsaṃjñāsaṃskārā vijñānapariśuddhatvāt subhūte pariśuddhā prajñāpāramitā. evaṃ",
  "S06psp_2-3u:3122_1": "skandhadhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattayo",
  "S06psp_2-3u:3122_2": "'ṣṭavimokṣanavānupūrvavīhārasamāpattayaḥ śūnyatānimittāpraṇihitābhijñā daśabalavaiśāradyapratisaṃvidāveṇikabuddadharmā",
  "S06psp_2-3u:3122_3": "yāvat sarvajñatāpariśuddhatvāt subhūte pariśuddhā prajñāpāramitā. iti duṣkhe 'nvayajñānakṣāntiḥ.",
  "S06psp_2-3u:3123": "subhūtir āha:",
  "S06psp_2-3u:3124": "tat kasya heter?",
  "S06psp_2-3u:3125": "bhagavan rūpasya pariśuddhatvāt pariśuddhā prajñāpāramitā,",
  "S06psp_2-3u:3126": "kathaṃ vedanāyāḥ saṃjñāyāḥ saṃskārāṇāṃ kathaṃ vijñānasya pariśuddhatvāt pariśuddhā prajñāpāramitā?",
  "S06psp_2-3u:3127_0": "evaṃ skandhadhātvāyatanapratītyasamutpāda pāramitā bodhipakṣyadharmāryasatyāpramāṇadhyānārūpyasamāpattayo",
  "S06psp_2-3u:3127_1": "'ṣṭavimokṣanavānupūrvavihārasamāpattayḥ śūnyatānimittāpraṇihitābhijñā daśabalavaiśāradyapratisaṃvidāveṇikā buddhadharmāḥ,",
  "S06psp_2-3u:3128": "yāvat sarvajñatāyāḥ pariśuddhatvāt pariśuddhā prajñāpāramitā?",
  "S06psp_2-3u:3129": "bhagavān āha:",
  "S06psp_2-3u:3130": "rūpasya subhūte notpādo na nirodho na saṃkleśo na vyavadānaṃ rūpapariśuddhir,",
  "S06psp_2-3u:3131_0": "vedanāyāḥ saṃjñāyāḥ saṃskārāṇāṃ vijñānasya subhūte notpādo na nirodho na saṃkleśo",
  "S06psp_2-3u:3131_1": "na vyavadānaṃ vijñānapariśuddhiḥ. evaṃ skandhadhātvāyatanapratītyasmutpādāṅgānāṃ",
  "S06psp_2-3u:3131_2": "sarvaśūnyatānāṃ sarvasamādhīnāṃ sarvadhāraṇīmukhānāṃ saptatriṃśadbodhipakṣyāṇāṃ dharmāṇām",
  "S06psp_2-3u:3131_3": "āryasatyāpramāṇadhyānārūpyasamāpattināṃ śūnyatānimittāpraṇihititānām abhijñānāṃ daśānāṃ",
  "S06psp_2-3u:3131_4": "tathāgatabalānāṃ vaiśāradyānāṃ pratisaṃvidām aṣṭādaśānām āveṇikānāṃ buddhadharmāṇāṃ",
  "S06psp_2-3u:3131_5": "notpādo na nirodho na saṃkleśo na vyavadānaṃ buddhadharmapariśuddhiḥ,",
  "S06psp_2-3u:3132": "sarvajñatāyā notpādo na nirodho na saṃkleśo na vyavadānaṃ sarvajñatāpariśuddhiḥ. iti duṣkhe 'nvayajñānam",
  "S06psp_2-3u:3133": "punar aparaṃ subhūte ākāśapariśuddhyā pariśuddhā prajñāpāramitā.",
  "S06psp_2-3u:3134": "subhūtir āha:",
  "S06psp_2-3u:3135": "kathaṃ punar bhagavann ākāśapariśuddhyā pariśuddhā prajñāpāramitā?",
  "S06psp_2-3u:3136": "bhagavān āha:",
  "S06psp_2-3u:3137": "ākāśavad rūpasya yāvat sarvajñatāyā anutpādānirodhāsaṃkleśāvyavadānapariśuddhyā pariśuddhā prajñāpāramitā. iti samudaye dharmajñānakṣāntiḥ",
  "S06psp_2-3u:3138": "ākāśanirupalepatvāt subhūte pariśuddhā prajñāpāramitā.",
  "S06psp_2-3u:3139": "(PSP_2-3:180)",
  "S06psp_2-3u:3140": "subhūtir āha:",
  "S06psp_2-3u:3141": "kathaṃ bhagavann ākāśanirupaletvāt pariśuddhā prajñāpāramitā?",
  "S06psp_2-3u:3142": "bhagavān āha:",
  "S06psp_2-3u:3143": "ākāśavad rūpasya yāvat sarvajñatāyā nirupalepatvāt pariśuddhā prajñāpāramitā. iti samudaye dharmajñānam",
  "S06psp_2-3u:3144": "punar aparaṃ subhūte ākāśāgrāhyatvāt pariśuddhā prajñāpāramitā.",
  "S06psp_2-3u:3145": "subhūtir āha:",
  "S06psp_2-3u:3146": "kathaṃ bhagavann ākāśāgrāhyatvāt pariśuddhā prajñāpāramitā?",
  "S06psp_2-3u:3147": "bhagavān āha:",
  "S06psp_2-3u:3148": "ākāśavad rūpasya yāvat sarvajñatāyā agrāhyatvāt pariśuddhā prajñāpāramitā. iti samudaye 'nvayajñānakṣāntiḥ",
  "S06psp_2-3u:3149": "ākāśāvyāhāratayā subhūte pariśuddhā prajñāpāramitā.",
  "S06psp_2-3u:3150": "subhūtir āha:",
  "S06psp_2-3u:3151": "kathaṃ bhagavann ākāśāvyāhāratayā pariśuddhā prajñāpāramitā?",
  "S06psp_2-3u:3152": "bhagavān āha:",
  "S06psp_2-3u:3153": "tadyathāpi subhūte ākāśe pratiśrutkā dvayasya śabdaḥ evam eva subhūte ākāśavad rūpasya yāvat sarvajñatāyā apravyāhāratayā pariśuddhā prajñāpāramitā. iti samudaye 'nvayajñānam",
  "S06psp_2-3u:3154": "ākāśāpravyāhāratayā subhūte pariśuddhā prajñāpāramitā.",
  "S06psp_2-3u:3155": "subhūtir āha:",
  "S06psp_2-3u:3156": "kathaṃ bhagavann ākāśāpravyāhāratayā pariśuddhā prajñāpāramitā?",
  "S06psp_2-3u:3157": "bhagavān āha:",
  "S06psp_2-3u:3158": "na hi subhūte ākāśasya kaścit pravyāhāraḥ. evam eva subhūte rūpasya yāvat sarvajñatāyā apravyāhāratayā pariśuddhā prajñāpāramitā. iti nirodhe dharmajñānakṣāntiḥ",
  "S06psp_2-3u:3159": "ākāśānupalambhatayā pariśuddhā prajñāpāramitā.",
  "S06psp_2-3u:3160": "subhūtir āha:",
  "S06psp_2-3u:3161": "kathaṃ bhagavann ākāśānupalambhatayā pariśuddhā prajñāpāramitā?",
  "S06psp_2-3u:3162": "bhagavān āha:",
  "S06psp_2-3u:3163": "na hi subhūte ākāśasya kaścid upalambhaḥ. evam eva subhūte rūpasya yāyat saryajñatāyā anupalambhatayā pariśuddhā prajñāpāramitā. iti nirodhe dharmajñānam",
  "S06psp_2-3u:3164": "sarvadharmāṇām anutpādānirodhatvād asaṃkleśāvyavadānatvāt subhūte pariśuddhā prajñāpāramitā.",
  "S06psp_2-3u:3165": "subhūtir āha:",
  "S06psp_2-3u:3166": "kathaṃ bhagavan sarvadharmāṇām anutpādānirodhatvād asaṃkleśāvyavadānatvāt pariśuddhā prajñāpāramitā?",
  "S06psp_2-3u:3167": "bhagavān āha:",
  "S06psp_2-3u:3168": "rūpasya yāvat sarvajñatayā atyantaviśuddhatvāt pariśudhā prajñāpāramitā. iti nirodhe 'nvayajñānakṣāntiḥ",
  "S06psp_2-3u:3169": "(PSP_2-3:181)",
  "S06psp_2-3u:3170": "subhūtir āha:",
  "S06psp_2-3u:3171": "yo hi kaścid bhagavan kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśo manasikariṣyati,",
  "S06psp_2-3u:3172": "tasya na cakṣūrogo bhaviṣyati,",
  "S06psp_2-3u:3173": "na śrotrarogo na ghrāṇarogo na jihvārogo na kāyarogo bhaviṣyati,",
  "S06psp_2-3u:3174": "na manorogo bhaviṣyati,",
  "S06psp_2-3u:3175": "na hīnāṅgo bhaviṣyati,",
  "S06psp_2-3u:3176_0": "na jīrṇakāyo bhaviṣyati. nāpi sa kulaputro vā kuladuhitā vā viṣamāparihāreṇa kālaṃ",
  "S06psp_2-3u:3176_1": "kariṣyati. bahūni cāsya devatāsahasrāṇi pṛṣṭhataḥ samanubaddhāni bhaviṣyanti. dharmaśravaṇikāḥ",
  "S06psp_2-3u:3176_2": "cāturmahārājakāykā devā yāvac chuddhāvāsakāyikā devāḥ pṛṣṭhataḥ samanubaddhā bhaviṣyanti.",
  "S06psp_2-3u:3176_3": "aṣṭamyāṃ caturdasyāṃ pañcadasyāṃ ca mahān devatāsaṃghaḥ saṃnipatiṣyati. yatra saddharmabhāṇakaḥ",
  "S06psp_2-3u:3176_4": "kulaputro vā kuladuhitā vā imāṃ prajñāpāramitāṃ bhāṣiṣyāte. sa khalu punaḥ kulaputro",
  "S06psp_2-3u:3176_5": "vā kuladuhitā vā imāṃ prajñāpāramitāṃ bhāṣamāṇo bahutarapuṇyaṃ prasavati. aprameyam",
  "S06psp_2-3u:3176_6": "asaṃkheyam aparimāṇam acintyam atulyaṃ puṇyaṃ prasaviṣyati.",
  "S06psp_2-3u:3177": "bhagavān āha:",
  "S06psp_2-3u:3178": "evam etat subhūte evam etat,",
  "S06psp_2-3u:3179_0": "aprameyam asaṃkhyeaṃ aparimāṇam acintyam atulyaṃ sa kulaputro vā kuladuhitā vā bahutaraṃ",
  "S06psp_2-3u:3179_1": "puṇyaṃ prasaviṣyati. ya imāṃ prajñāpāramitām aṣṭamyāṃ caturdasyāṃ pañcadasyāṃ ca",
  "S06psp_2-3u:3179_2": "bhāṣiṣyate tasya devaparṣadaḥ purato 'nubaddhā bhaviṣyanti. tat kasya hetor?",
  "S06psp_2-3u:3180": "mahāratnam idaṃ subhūte yad uta prajñāpāramitā. iti nirodhe 'nvayajñānam",
  "S06psp_2-3u:3181": "tatredaṃ subhūte prajñāpāramitāratnaṃ sevyamānaṃ nirayād mocayiṣyati,",
  "S06psp_2-3u:3182": "tiryagyoner mocayiṣyati,",
  "S06psp_2-3u:3183": "yamalokād mocayiṣyati,",
  "S06psp_2-3u:3184": "manuṣyadaridrād mocayiṣyati. kṣatriyamahāśālakuleṣūpapādayiṣyati,",
  "S06psp_2-3u:3185": "brāhmaṇamahāśālakuleṣūpapādayiṣyati,",
  "S06psp_2-3u:3186": "gṛhapatimahāśālakuleṣūpapādayiṣyati,",
  "S06psp_2-3u:3187": "cāturmahārājakāyikeṣūpapādayiṣyati,",
  "S06psp_2-3u:3188": "yāvān naivasaṃjñānāsaṃjñāyataneṣūpapadayiṣyati. iyaṃ prajñāpāramitā srotaāpattiphalasya dātrī sakṛdāgāmiphalasyānāgāmiphalasyārhattvasya pratyekabodher,",
  "S06psp_2-3u:3189": "anuttarāyāḥ samyaksaṃbodher dātrī. tat kasya hetoḥ?",
  "S06psp_2-3u:3190": "tathā hi subhūte iha prajñāpāramitāyāṃ daśakuśalāḥ karmapathā vistareṇopadiṣṭā yatra pratiṣṭhā yatra kṣatriyamahāśālakulāni prajñāyante,",
  "S06psp_2-3u:3191": "brāhmāṇamahāśālakulāni prajñāyante,",
  "S06psp_2-3u:3192": "gṛhapatimahāśālakulāni prajñāyante. cāturmahārājakāyikā devās trāyastriṃśā yāmās tuṣitā nirmāṇarataḥ paranirmitavasavartino devāḥ prajñāyante,",
  "S06psp_2-3u:3193": "brahmapārṣadyā devāḥ prajñāyante,",
  "S06psp_2-3u:3194": "brahmapurohitā devāḥ prajñāyante,",
  "S06psp_2-3u:3195": "mahābrahmāṇo devāḥ prajñāyante,",
  "S06psp_2-3u:3196": "parīttābhā devāḥ prajñāyante,",
  "S06psp_2-3u:3197": "apramāṇābhā devāḥ prajñāyante,",
  "S06psp_2-3u:3198": "ābhāsvarā devāḥ prajñāyante,",
  "S06psp_2-3u:3199": "parīttaśubhā devāḥ prajñāyante,",
  "S06psp_2-3u:3200": "apramāṇaśubhā (PSP_2-3:182)",
  "S06psp_2-3u:3201": "devāḥ prajñāyante,",
  "S06psp_2-3u:3202": "śubhakṛtsnā devāḥ prajñāyante,",
  "S06psp_2-3u:3203": "anabhrakā devāḥ prajñāyante,",
  "S06psp_2-3u:3204": "puṇyaprasavā devāḥ prajñāyante,",
  "S06psp_2-3u:3205": "bṛhatphalā devāḥ prajñāyante,",
  "S06psp_2-3u:3206": "śuddhāvāsā devāḥ prajñāyante,",
  "S06psp_2-3u:3207": "aspṛhā devāḥ prajñayante,",
  "S06psp_2-3u:3208": "atapā devāḥ prajñāyante,",
  "S06psp_2-3u:3209": "sudṛśā devāḥ prajñāyante,",
  "S06psp_2-3u:3210": "sudarśanā devāḥ prajñāyante,",
  "S06psp_2-3u:3211": "akaniṣṭhā devāḥ prajñāyante,",
  "S06psp_2-3u:3212": "akāśānantyāyatanā devāḥ prajñāyante,",
  "S06psp_2-3u:3213": "vijñānānantāyatanā devāḥ prajñāyante,",
  "S06psp_2-3u:3214": "akiñcanyāyatanā devāḥ prajñāyante,",
  "S06psp_2-3u:3215": "naivasaṃjñāsaṃjñāyatanā devāḥ prajñāyante. srotaāpattiphalaṃ prajñāyate,",
  "S06psp_2-3u:3216": "sakṛdāgāmiphalaṃ prajñāyate,",
  "S06psp_2-3u:3217": "arhattvaṃ prajñāyate,",
  "S06psp_2-3u:3218": "pratyekabodhiḥ prajñāyate,",
  "S06psp_2-3u:3219": "anuttarā samyaksaṃbodhiḥ prajñāyate. atra hi prajñāpāramitāyāṃ catvāri dhyānāni prajñāyante,",
  "S06psp_2-3u:3220": "catvāry apramāṇāṃ prajñāyante,",
  "S06psp_2-3u:3221": "catasra ārūpyasamāpattayaḥ prajñāyante,",
  "S06psp_2-3u:3222": "dānapāramitā prajñāyate,",
  "S06psp_2-3u:3223": "śīlapāramitā prajñāyate,",
  "S06psp_2-3u:3224": "kṣāntipāramitā prajñāyate,",
  "S06psp_2-3u:3225": "vīryapāramitā prajñāyate,",
  "S06psp_2-3u:3226": "dhyānapāramitā prajñāyate,",
  "S06psp_2-3u:3227": "prajñāpāramitā prajñāyate,",
  "S06psp_2-3u:3228": "upāyakauśalapāramitā prajñāyate,",
  "S06psp_2-3u:3229": "praṇidhānapāramitā prajñāyate,",
  "S06psp_2-3u:3230": "balapāramitā prajñāyate,",
  "S06psp_2-3u:3231": "jñānapāramitā prajñāyte. smṛtyupasthānāni prajñāyante,",
  "S06psp_2-3u:3232": "samyakprahāṇarddhipādendriyabodhyaṅgamārgāḥ prajñāyante. adhyātmaśūnyatā prajñāyate,",
  "S06psp_2-3u:3233": "bahirdhāśūnyatā prajñāyate,",
  "S06psp_2-3u:3234": "adhyātmabahirdhāśūnyatā prajñāyate yāvad abhāvasvabhāvaśūnyatā prajñāyate. catvāry āryasatyāni prajñāyante,",
  "S06psp_2-3u:3235": "aṣṭavimokṣāḥ prajñāyante,",
  "S06psp_2-3u:3236": "navānupūrvavihārasamāpattayaḥ prajñāyante,",
  "S06psp_2-3u:3237": "śūnyatānimittāpraṇihitāni prajñāyante,",
  "S06psp_2-3u:3238": "ṣaḍabhijñāḥ prajñāyante,",
  "S06psp_2-3u:3239": "samādhayaḥ prajāyante,",
  "S06psp_2-3u:3240": "sarvadhāraṇīmukhāni prajñāyante,",
  "S06psp_2-3u:3241": "daśabodhisattvabhūmayaḥ prajñāyante,",
  "S06psp_2-3u:3242": "daśatathāgatabalāni prajñāyante,",
  "S06psp_2-3u:3243": "catvāri vaiśāradyāni prajñāyante,",
  "S06psp_2-3u:3244": "catasraḥ pratisaṃvidaḥ prajñāyante,",
  "S06psp_2-3u:3245": "aṣṭādaśāveṇikā buddhadharmāḥ prajñāyante,",
  "S06psp_2-3u:3246": "yāvat sarvajñatā prajñāyate,",
  "S06psp_2-3u:3247": "bodhisattvā mahāsattvāḥ prajñāyante,",
  "S06psp_2-3u:3248": "trīṇi ratnāni prajñāyante,",
  "S06psp_2-3u:3249": "buddharatnaṃ prajñāyate,",
  "S06psp_2-3u:3250": "dharmaratnaṃ prajñāyate,",
  "S06psp_2-3u:3251": "saṃgharatnaṃ prajñāyate. iha prajñāpāramitāyāṃ evamādayo dharmā vistareṇopadiṣṭās tenocyate ratnapāramiteyaṃ yad uta prajñāpāramitā. iti mārge dharmajñānakṣāntiḥ",
  "S06psp_2-3u:3252": "na ca subhūte ratnapāramitāyāṃ kaścid dharma utpadyate vā nirudhyate vā saṃkliśyate vā vyavadāyate vā parigṛhyate vā cchoryate vā. tat kasya hetos?",
  "S06psp_2-3u:3253_0": "tathā hi te dharmā na saṃvidyante ye utpadyeran vā nirudhyeran vā saṃkliśyeyur vā",
  "S06psp_2-3u:3253_1": "vyavadāyeyur vā parigṛhyeyur vā cchoryeyur vā. nāpy asmin prajñāpāramitāratne kaścid",
  "S06psp_2-3u:3253_2": "dharma utpadyate vā nirudhyate vā kuśalo vā akuśalo vā sāsravo vā anāsravo vā sāvadyo",
  "S06psp_2-3u:3253_3": "vā anavadyo vā saṃkleśo vā (PSP_2-3:183)",
  "S06psp_2-3u:3254": "niḥkleśo vā lokiko vā lokottaro vā saṃskṛto vā asaṃskṛto vā. anenāpi subhūte paryāyeṇa ratnapāramiteyaṃ yad uta prajñāpāramitā. iti mārge dharmajñānam",
  "S06psp_2-3u:3255": "nāpīyaṃ subhūte ratnapāramitā kenacid dharmeṇopalipyeta. tat kasya hetos?",
  "S06psp_2-3u:3256": "tathā hi te dharmā nopalabhyante yair upalipyeta,",
  "S06psp_2-3u:3257": "teneyaṃ subhūte nirupaliptā ratnapāramitā. iti mārge 'nvayajñānakṣāntiḥ",
  "S06psp_2-3u:3258": "sacet punaḥ subhūte bodhisattvo mahāsattvaḥ prajñāpāramitāyāṃ carann evam api na jānāti,",
  "S06psp_2-3u:3259": "evam api na vikalpayati,",
  "S06psp_2-3u:3260": "evam api nopalabhate,",
  "S06psp_2-3u:3261": "evam api na prapañcayiṣyati,",
  "S06psp_2-3u:3262": "cariṣyati prajñāpāramitāyāṃ,",
  "S06psp_2-3u:3263": "bhāvayiṣyati prajñāpāramitāṃ,",
  "S06psp_2-3u:3264": "buddhāṃś ca bhagavato drakṣyati,",
  "S06psp_2-3u:3265": "buddhakṣetreṇa buddhakṣetraṃ saṃkramiṣyati,",
  "S06psp_2-3u:3266": "buddhān bhagavataḥ satkartuṃ gurukartuṃ mānayituṃ pūjayitum arcayitum apacāyituṃ buddhakṣetreṇa buddhakṣetraṃ saṃkrāman sattvāṃś ca paripācayiṣyati,",
  "S06psp_2-3u:3267": "buddhakṣetraṃ ca pariśodhayiṣyati,",
  "S06psp_2-3u:3268": "anuprāpsyati sarvajñatām. iti mārge 'nvayajñānam ity ukto darśanamārgaḥ",
  "S06psp_2-3u:3269_0": "seyaṃ punaḥ subhūte prajñāpāramitā na kasyacid dharmasyāvāhikā na nirvāhikā na darśikā",
  "S06psp_2-3u:3269_1": "na nidarśikā na dāyikā na cchorikā notpādikā na nirodhikā nocchedikā na śāśvatikā",
  "S06psp_2-3u:3269_2": "naikārthikā na nānārthikā nāgamikā na nirgamikā na saṃkleśikā na viśodhikā na hānikārikā",
  "S06psp_2-3u:3269_3": "na vṛddhikārikā nātītā nānāgatā na pratyutpannā. iti prathamasarvajñatādhikārasamāptidīpanam",
  "S06psp_2-3u:3270": "seyaṃ punaḥ subhūte prajñāpāramitā na kāmadhātusamatikramikā vā sthāpikā vā,",
  "S06psp_2-3u:3271": "na rūpadhātusamatikramikā vā sthāpikā vā,",
  "S06psp_2-3u:3272": "nārūpyadhātusamatikramikā vā sthāpikā vā. na dānapāramitāyā dāyikā vā na mārgasya cchorikā vā,",
  "S06psp_2-3u:3273": "na śīlakṣāntivīryadhyānaprajñopāyapraṇidhibalajñānapāramitāyā dāyikā vā cchorikā vā. nādhyātmaśūnyatāyā dāyikā vā cchorikā vā,",
  "S06psp_2-3u:3274": "na bahirdhāśūnyatāyā nādhyātmabahirdhāśūnyatāyā dāyikā vā cchorikā vā,",
  "S06psp_2-3u:3275_0": "yāvan nābhāvasvabhāvaśūnyatāyā dāyikā vā cchorikā vā. nāpramāṇadhyānārūpyasamāpattīnāṃ",
  "S06psp_2-3u:3275_1": "dāyikā vā cchorikā vā. na caturṇām āryasatyānāṃ nāṣṭānāṃ vimokṣāṇāṃ na navanupūrvavihārasamāpattīnāṃ",
  "S06psp_2-3u:3275_2": "na śūnyatānimittāpraṇihitānāṃ dāyikā vā cchorikā vā,",
  "S06psp_2-3u:3276": "na ṣaṇṇām abhijñānāṃ dāyikā vā cchorikā vā,",
  "S06psp_2-3u:3277": "na daśānāṃ bodhisattvabhūmīnāṃ dāyikā vā cchorikā vā,",
  "S06psp_2-3u:3278": "na daśānāṃ tathāgatabalānāṃ dāyikā vā cchorikā vā,",
  "S06psp_2-3u:3279": "na smṛtyupasthānānāṃ dāyikā vā cchorikā vā. evaṃ na samyakprahāṇarddhipādendriyabalabodhyaṅgamārgānāṃ dāyikā vā cchorikā vā, na balānāṃ (PSP_2-3:184)",
  "S06psp_2-3u:3280": "na vaiśāradyānāṃ na pratisaṃvidāṃ dāyikā vā cchorikā vā,",
  "S06psp_2-3u:3281": "nāṣṭādaśānām āveṇikānāṃ buddhadharmāṇāṃ dāyikā vā cchorikā vā,",
  "S06psp_2-3u:3282": "na samādhīnāṃ na dhāraṇīmukhānāṃ dāyikā vā cchorikā vā,",
  "S06psp_2-3u:3283": "na srotaāpattiphalasya dāyikā vā cchorikā vā,",
  "S06psp_2-3u:3284": "na sakṛdāgāmiphalasya nānāgāmiphalasya nārhattvasya na pratyekabuddhatvasya na sarvajñatāyā dāyikā vā cchorikā vā. iti dvitiyaṃ mārgajñatādhikārasamāptidīpanam",
  "S06psp_2-3u:3285": "sā khalu punar iyaṃ subhūte prajñāpāramitā na buddhadharmāṇāṃ dāyikā vā cchorikā vā,",
  "S06psp_2-3u:3286": "na pṛthagjanadharmāṇāṃ dāyikā vā cchorikā vā,",
  "S06psp_2-3u:3287": "na śrāvakapratyekabuddhadharmāṇāṃ dāyikā vā cchorikā vā,",
  "S06psp_2-3u:3288": "nāpi buddhadharmāṇāṃ dāyikā vā cchorikā vā,",
  "S06psp_2-3u:3289": "na saṃskṛtadhātor dāyikā vā cchorikā vā. tat kasya hetor?",
  "S06psp_2-3u:3290_0": "utpādād vā tathāgatānām anutpādād vā tathāgatānāṃ sthitaivaiṣā dharmāṇāṃ dharmatā",
  "S06psp_2-3u:3290_1": "dharmadhātur dharmasthititā dharmaniyāmatā. tāṃ tathāgato 'bhisaṃbudhyate 'py abhisamety",
  "S06psp_2-3u:3290_2": "apy abhisaṃbudhyābhisamety ācaṣṭe deśayati vivṛṇoti vibhajaty uttānīkaroti saṃprakāśayati.",
  "S06psp_2-3u:3291_0": "atha khalu saṃbahulāni devaputraśatasahasrāṇy upary antarīkṣe sthitvā kilikilāprakṣveḍitāny",
  "S06psp_2-3u:3291_1": "akārṣur divyāni cotpalakumudapuṇḍarīkapadmamāndāravāṇi puṣpāṇi kṣipanti sma. evaṃ ca vācam abhāṣanta,",
  "S06psp_2-3u:3292": "dvitīyaṃ batedaṃ dharmacakrapravartanaṃ jāmbūdvīpe paśyāmaḥ. prajñāpāramitāyāṃ nirdiśya mānāyāṃ tatrānekāni devaputrasahasrāṇy anutpattikeṣu dharmeṣu kṣāntiṃ pratilabhante sma.",
  "S06psp_2-3u:3293": "atha khalu bhagavān sthaviraṃ subhūtim āmantrayāmāsa:",
  "S06psp_2-3u:3294": "nedaṃ subhūte dvitiyaṃ dharmacakrapravartanaṃ nāpy ekaṃ nāpīyaṃ prajñāpāramitā kasyacid dharmasya pravartanāya vā nivartanāya vā pratyupasthitā. tat kasya hetor?",
  "S06psp_2-3u:3295": "abhāvasvabhāvaśūnyatām upādāya.",
  "S06psp_2-3u:3296": "subhūtir āha:",
  "S06psp_2-3u:3297": "katamā bhagavann abhāvasvabhāvaśūnyatā yad iyaṃ prajñāpāramitā na kasyacid dharmasya pravartanāya vā nivartanāya vā pratyupasthitā?",
  "S06psp_2-3u:3298": "bhagavān āha:",
  "S06psp_2-3u:3299": "prajñāpāramitā subhūte prajñāpāramitayā śūnyā. evaṃ dhyānaṃ vīryaṃ kṣāntiṃ śīlaṃ dānapāramitā dānapāramitayā śūnyā,",
  "S06psp_2-3u:3300": "adhyātmaśūnyatā adhyātmaśūnyatayā śūnyā yāvad abhāvasvabhāvaśūnyatā abhāvasvabhāvaśūnyatayā śūnyā,",
  "S06psp_2-3u:3301": "smṛtyupasthānāni smṛtyupasthānaśūnyatayā śūnyāni. evaṃ samyakprahāṇarddhipādendriyabalabodhyaṅgāni mārgā mārgaśūnyatayā (PSP_2-3:185)",
  "S06psp_2-3u:3302": "śūnyāḥ, apramāṇadhyānārūpyasamāpattayo 'pramāṇadhyānārūpyasamāpattiśūnyatayā śūnyāḥ,",
  "S06psp_2-3u:3303": "āryasatyāny āryasatyaśūnyatayā śūnyāny,",
  "S06psp_2-3u:3304": "aṣṭavimokṣā aṣṭavimokṣaśūnyatayā śūnyāḥ,",
  "S06psp_2-3u:3305": "navānupūrvavihārasamāpattayo navānupūrvavihārasamāpattiśūnyatayā śūnyāḥ,",
  "S06psp_2-3u:3306": "śūnyatānimittāpraṇihitāni śūnyatānimittapraṇihitaśūnyatayā śūnyāni,",
  "S06psp_2-3u:3307": "ṣaḍabhijñāḥ ṣaḍabhijñāśūnyatayā śūnyāḥ,",
  "S06psp_2-3u:3308": "sarvasamādhayaḥ sarvasamādhiśūnyatayā śūnyāḥ,",
  "S06psp_2-3u:3309": "dhāraṇīmukhāni dhāraṇīmukhaśūnyatayā śūnyāṃ,",
  "S06psp_2-3u:3310": "daśabalāni daśabalaśūnyatayā śūnyāni,",
  "S06psp_2-3u:3311": "vaiśāradyāni vaiśāradyaśūnyatayā śūnyāni,",
  "S06psp_2-3u:3312": "pratisaṃvidaḥ pratisaṃvicchūnyatayā śūnyāḥ,",
  "S06psp_2-3u:3313": "aṣṭādaśāveṇikabuddhadharmā aṣṭādaśāveṇikabuddhadharmaśūnyatayā śūnyāḥ,",
  "S06psp_2-3u:3314": "srotaāpattiphalaṃ srotaāpattiphalaśūnyatayā śūnyaṃ,",
  "S06psp_2-3u:3315": "evaṃ sakṛdāgāmiphalam anāgāmiphalam arhattvaṃ pratyekabuddhatvaṃ sarvajñatā sarvajñatāśūnyatayā śūnyā.",
  "S06psp_2-3u:3316": "subhūtir āha:",
  "S06psp_2-3u:3317_0": "mahāpāramiteyaṃ bhagavan yad uta prajñāpāramitā. sarvadharmasvabhāvāś ca sarvadharmasvabhāvaiḥ",
  "S06psp_2-3u:3317_1": "śūnyāḥ. bodhisattvāś ca mahāsattvāḥ prajñāpāramitām āgamyānuttarāṃ samyaksaṃbodhim",
  "S06psp_2-3u:3317_2": "abhisaṃbudhyante. na kaṃcid dharmam abhisaṃbudhyante dharmacakraṃ pravartanti,",
  "S06psp_2-3u:3318": "na kaṃcid dharmaṃ pravartayanti nivartayanti vā. na ca taiḥ kaścid dharmaḥ saṃdṛśyate,",
  "S06psp_2-3u:3319": "na kaścid dharmo dṛśyate. tat kasya hetos?",
  "S06psp_2-3u:3320": "tathā hi sarvadharmā nopalabhyante ye dharmāḥ pravartante vā nivartante vā. tat kasya hetos?",
  "S06psp_2-3u:3321": "tathā hy atyantānabhiniviṣṭāḥ sarvadharmāḥ. na hi śūnyatā pravartikā vā nivartikā vā,",
  "S06psp_2-3u:3322": "nānimittaṃ pravartakaṃ vā nivartakaṃ vā,",
  "S06psp_2-3u:3323": "nāpraṇihitaṃ pravartakaṃ vā nivartakaṃ vā. yā evaṃdeśanā sā prajñāpāramitāyāḥ prakāśanā kathanā prajñāpanā prasthāpanā vivaraṇā vibhajanā sūcanā uttānīkaraṇaṃ saṃprakāśanā,",
  "S06psp_2-3u:3324": "iyaṃ sā pariśuddhā prajñāpāramitāyā deśanā. yā ca prajñāpāramitāyā deśanā na kenacid deśitā na kenacit pratīcchitā,",
  "S06psp_2-3u:3325": "sā na kenacit sākṣātkṛtā. yā na kenacit sākṣātkṛtā na tatra kaścit parinirvṛto nāpi tayā dharmadeśanayā kaścid dakṣiṇīyaḥ kṛtaḥ.",
  "S06psp_2-3u:3326": "iti tṛtiyaṃ sarvākārajñatādhikārasamāptidīpanam ity uktā sarvajñatā",
  "S06psp_2-3u:3327": "āryapañcaviṃśatiśāhasrikāyāṃ bhagavatyāṃ prajñāpāramitāyām abhisamayālaṃkārānusāreṇa saṃśodhitāyāṃ sarvajñatādhikāracaryāviśeṣaparivartaḥ tṛtīyaḥ"
}