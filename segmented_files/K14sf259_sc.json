{
  "K14sf259_sc:0": "Catuṣpariṣatsūtra (1st)",
  "K14sf259_sc:1": "Section E",
  "K14sf259_sc:2": "Wal_0.1 bodhisattvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī nipako  bodhipakṣikeṣu dharmeṣu bhāvanāyogam anuyukto viharati /",
  "K14sf259_sc:3": "Wal_0.2 sa rātryāḥ prathame yāme ṛddhiviṣayajñānasākṣīkriyāyā abhijñāyāṁ  cittaṁ abhinirnāmayaty anekavidham ṛddhiviṣayaṁ pratyanubhavati /",
  "K14sf259_sc:4": "Wal_0.3 tadyathā eko bhūtvā bahudhā bhavati / bahudhā bhūtvā eko bhavati / āvir bhavati tirobhāvaṁ",
  "K14sf259_sc:5": "jñānadarśanena pratyanubhavati / tiraskuḍyaṁ tiraḥśailaṁ tiraḥprākāram asajyamānaḥ",
  "K14sf259_sc:6": "kāyena gacchati tadyathā ākāśe / pṛthivyām unmajjananimajjanaṁ karoti tadyathā udake /",
  "K14sf259_sc:7": "udake asajyamānaḥ kāyena gacchati tadyathā pṛthivyām / ākāśe paryaṁgena vikramate",
  "K14sf259_sc:8": "tadyathā pakṣī śakuniḥ / imāv api candrasūryau evaṁmahardhikau evaṁmahānubhāvau pāṇinā",
  "K14sf259_sc:9": "āmārjati parimārjayati yāvad brahmalokād api kāyena vaśe vartayati /",
  "K14sf259_sc:10": "Wal_0.4 iti bodhisatvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:11": "nipako bodhipakṣikeṣu dharmeṣu bhāvanāyogam anuyukto viharaṁ rātryāḥ prathame yāme",
  "K14sf259_sc:12": "anekavidham ṛddhiviṣayaṁ pratyanubhavati /",
  "K14sf259_sc:13": "Wal_0.5 atha bodhisatvo  bhagavān urubilvāyāṁ viharaṁ pūrvavad yāvad anuyukto viharati /",
  "K14sf259_sc:14": "Wal_0.6 sa rātryāḥ prathame yāme pūrvenivāsānusṁrtijñānasākṣīkriyāyā abhijñāyāṁ cittam abhinirnāmayati so ’nekavidhaṁ pūrvenivāsaṁ samanusmarati /",
  "K14sf259_sc:15": "Wal_0.7 tadyathaikāṁ jātiṁ dve tisraś catasraḥ yāvad anekān api saṁvartakalpān samanusmarati /",
  "K14sf259_sc:16": "Wal_0.8 iti bodhisatvo bhagavāṁ urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:17": "nipako bodhipakṣikeṣu dharmeṣu bhāvanāyogam anuyukto viharaṁ rātryāḥ prathame yāme",
  "K14sf259_sc:18": "pūrvenivāsaṁ samanusmarati /",
  "K14sf259_sc:19": "Wal_0.9 atha bodhisattvo bhagavān urubilvāyāṁ viharaṁ pūrvavad yāvad anuyukto viharati /",
  "K14sf259_sc:20": "Wal_0.10 sa rātryā madhyame yāme divyaśrotrajñānasākṣīkriyāyā abhijñāyāṁ cittam abhinirnāmayati",
  "K14sf259_sc:21": "divyena śrotreṇa viśuddhenātikrāṁtamānuṣeṇa ubhayām śabdāṁ śṛṇoti mānuṣāṁś cāmānuṣāṁś",
  "K14sf259_sc:22": "ca ye vā dūre ye vāntike /",
  "K14sf259_sc:23": "Wal_0.11 iti bodhisatvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:24": "nipako bodhipakṣikeṣu dharmeṣu bhāvanāyogam anuyukto viharaṁ rātryā madhyame yāme",
  "K14sf259_sc:25": "divyaśrotrajñānaṁ pratyanubhavati /",
  "K14sf259_sc:26": "Wal_0.12 atha bodhisattvo bhagavān urubilvāyāṁ viharaṁ pūrvavad yāvad anuyukto viharati /",
  "K14sf259_sc:27": "Wal_0.13 sa rātryā madhyame yāme divyacakṣurjñānasākṣīkriyāyā  vidyāyāṁ cittam abhinirnāmayati /",
  "K14sf259_sc:28": "Wal_0.14 divyena cakṣuṣā viśuddhenātikrāntamānuṣeṇa sattvān paśyati cyavamānān apy upapadyamānān",
  "K14sf259_sc:29": "api suvarṇān api durvarṇān api hīnān api praṇītān api sugatim api gacchato durgatim",
  "K14sf259_sc:30": "api yathākarmopagān sattvān yathābhūtaṁ prajānāti /",
  "K14sf259_sc:31": "Wal_0.15 itīme bhavantaḥ sattvāḥ kāyaduścaritena samanvāgatā vāṅmanoduścaritena samanvāgatā",
  "K14sf259_sc:32": "āryāṇām apavādakā mithyādṛṣṭayo mithyāḍṛṣṭikarmadharmasamādānahetos taddhetos tatpratyayaṁ",
  "K14sf259_sc:33": "kāyasya bhedāt paraṁ maraṇād apāyadurgativinipātam narakeṣūpapadyante /",
  "K14sf259_sc:34": "Wal_0.16 ime vā punar bhavantaḥ sattvāḥ kāyasucaritena samanvāgatā vāṅmanaḥsucaritena samanvāgatā",
  "K14sf259_sc:35": "āryāṇām anapavādakāḥ samyagḍṛṣṭayaḥ samyagdṛṣṭikarmadharmasamādānahetos taddhetos",
  "K14sf259_sc:36": "tatpratyayaṁ kāyasya bhedāt sugatau svargaloke deveṣūpapadyante /",
  "K14sf259_sc:37": "Wal_0.17 iti bodhisattvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:38": "nipako bodhipakṣikeṣu dharmeṣu bhāvanāyogam anuyukto viharaṁ rātryā madhyame yāme",
  "K14sf259_sc:39": "divyacakṣurjñānaṁ pratyanubhavati /",
  "K14sf259_sc:40": "Wal_0.18 atha bodhisattvo bhagavān urubilvāyāṁ viharaṁ pūrvavad yāvad anuyukto viharati /",
  "K14sf259_sc:41": "Wal_0.19 sa rātryāḥ paścime yāme cetaḥparyāyajñānasākṣīkriyāyā abhijñāyām cittam abhinirnāmayati /",
  "K14sf259_sc:42": "Wal_0.20 parasattvānāṁ parapudgalānāṁ vitarkitaṁ vicaritaṁ manasā mānasaṁ yathābhūtaṁ prajānāti /",
  "K14sf259_sc:43": "sarāgacittaṁ sarāgaṁ cittam iti yathābhūtaṁ prajānāti / vigatarāgaṁ vigatarāgam iti",
  "K14sf259_sc:44": "yathābhūtaṁ prajānāti / sadveṣaṁ vigatadveṣaṁ samohaṁ vigatamohaṁ vikṣiptaṁ saṁkṣiptaṁ",
  "K14sf259_sc:45": "līnaṁ pragṛhītam uddhatam anuddhataṁ avyupaśāntaṁ vyupaśāntaṁ samāhitam asamāhitam",
  "K14sf259_sc:46": "abhāvitaṁ bhāvitaṁ avimuktaṁ cittam avimuktaṁ cittam iti yathābhūtaṁ prajānāti /",
  "K14sf259_sc:47": "vimuktaṇn cittaṁ vimuktaṁ cittam iti yathābhūtaṁ prajānāti /",
  "K14sf259_sc:48": "Wal_0.21 iti bodhisattvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:49": "nipako bodhipakṣikeṣu dharmeṣu bhāvanāyogam anuyukto viharaṁ rātryāḥ paścime yāme",
  "K14sf259_sc:50": "cetaḥparyāyajñānaṁ pratyanubhavati /",
  "K14sf259_sc:51": "Wal_0.22 atha bodhisattvo bhagavān urubilvāyāṁ viharaṁ pūrvavad yāvad anuyukto viharati /",
  "K14sf259_sc:52": "Wal_0.23 sa rātryāḥ paścime yāme āsravakṣayajñānasākṣīkriyāyā abhijñāyāṁ cittam abhinirnāmayati /",
  "K14sf259_sc:53": "Wal_0.24 idaṁ duḥkham āryasatyam iti yathābhūtaṁ prajānāti / ayaṁ duḥkhasamudayaḥ / ayaṁ duḥkhanirodhaḥ /",
  "K14sf259_sc:54": "iyaṁ duḥkhanirodhagāminī pratipad āryasatyam iti yathābhūtaṁ prajānāti / tasyaivaṁ",
  "K14sf259_sc:55": "jānata evaṁ paśyataḥ kāmāsravāc cittaṁ vimucyate / bhavāsravād avidyāsravāc cittaṁ",
  "K14sf259_sc:56": "vimucyate / vimuktasya vimukto ’smīti jñānadarśanaṁ bhavati / kṣīṇā me jātir uṣitaṁ",
  "K14sf259_sc:57": "brahmacaryaṁ kṛtaṁ karaṇīyaṁ nāparam asmād bhavaṁ prajānāmīti /",
  "K14sf259_sc:58": "Wal_0.25 iti bhagavān urubilvāyāṁ viharaṁ nadyā nairaṁjanāyās tīre bodhimūle kṛtakṛtyaḥ kṛtakaraṇīyaḥ saṁbuddhabodhis tejodhātuṁ samāpannaḥ /",
  "K14sf259_sc:59": "Section 1",
  "K14sf259_sc:60": "Wal_1.1 atha dvayor brahmakāyikayor devatayor etad abhavat /",
  "K14sf259_sc:61": "Wal_1.2 ayaṁ buddho bhagavān urubilvāyāṁ viharati nadyā nairaṁjanāyās tīre bodhimūle acirābhisaṁbuddhabodhis",
  "K14sf259_sc:62": "tejodhātusamāpannaḥ saptāham ekaparyaṁkenātināmayati / na cainaṁ kaścit piṇḍakena",
  "K14sf259_sc:63": "pratipādayati / yannu mayam enaṁ gatvā pratyekapratyekaṁ gāthābhir abhiṣtuyāma iti /",
  "K14sf259_sc:64": "Wal_1.3 atha dve brahmakāyike devate tadyathā balavān puruṣaḥ sammiṁjitaṁ vā bāhuṁ prasārayet",
  "K14sf259_sc:65": "prasāritaṁ vā saṁmiñjayed evam eva dve brahmakāyike devate brahmaloke ’ntarhite bhagavataḥ",
  "K14sf259_sc:66": "purataḥ pratyasthātām //",
  "K14sf259_sc:67": "Wal_1.4 athaikā brahmakāyikā devatā gāthāṁ babhāṣe /",
  "K14sf259_sc:68": "Wal_1.5 uttiṣṭha vijitasaṁgrāma",
  "K14sf259_sc:69": "sārthavāhānigha vicara loke /",
  "K14sf259_sc:70": "deśaya sugata varadharmaṁ",
  "K14sf259_sc:71": "bhaviṣyaṁti dharmaratnasyājñātāraḥ 1// //",
  "K14sf259_sc:72": "Wal_1.6 dvitīyā brahmakāyikā devatā tasyāṁ velāyāṁ gāthāṁ babhāṣe /",
  "K14sf259_sc:73": "Wal_1.7 uttiṣṭha vijitasaṁgrāma",
  "K14sf259_sc:74": "pūrṇalopānigha vicara loke /",
  "K14sf259_sc:75": "cittaṁ hi te suviśuddham",
  "K14sf259_sc:76": "paṁcadaśyāṁ va candraḥ paripūṛṇaḥ 2// //",
  "K14sf259_sc:77": "Wal_1.8 ity uktvā dve brahmakāyike devate tatraivāntarhite",
  "K14sf259_sc:78": "Wal_1.9 atha bhagavāṁs tasyātyayāt tasmāt samādher vyutthāya tasyāṁ velāyām gāthā babhāṣe /",
  "K14sf259_sc:79": "Wal_1.10 yac ca kāmasukhaṁ loke",
  "K14sf259_sc:80": "yac cāpi divijaṁ sukham /",
  "K14sf259_sc:81": "ṭṛṣnākṣayasukhasyaitat",
  "K14sf259_sc:82": "kalāṁ nārghati ṣoḍaśīm 1// //",
  "K14sf259_sc:83": "Wal_1.11 nikṣipya hi guruṁ bhāraṁ",
  "K14sf259_sc:84": "nādadyād aparaṁ punaḥ /",
  "K14sf259_sc:85": "bhārasya duḥkham ādānaṁ",
  "K14sf259_sc:86": "bhāranikṣepaṇaṁ sukham 2// //",
  "K14sf259_sc:87": "Wal_1.12 sarvaṭṛṣṇā viprahāya",
  "K14sf259_sc:88": "sarvasaṁskārasaṁkṣayāt",
  "K14sf259_sc:89": "sarvopadhiparijñānān",
  "K14sf259_sc:90": "nāgacchanti punarbhavam 3// //",
  "K14sf259_sc:91": "Section 2",
  "K14sf259_sc:92": "Wal_2.1 vimuktiprītisukhapratisaṁvedī buddho bhagavān saptāham ekaparyaṁkeṇātināmayati sa na kenāpi piṇḍakena pratipāditaḥ",
  "K14sf259_sc:93": "Wal_2.2 tena khalu samayena tripusabhallikau vaṇijau paṁcamātraiḥ śakaṭaśataiḥ sārdhaṁ tasminn eva mārge adhvapratipannau babhūvatuḥ /",
  "K14sf259_sc:94": "Wal_2.3 atha tripusabhallikayor vaṇijor anyatamāyāḥ purāṇamitrāmātyajñātisālohitāyā  devatāyā etad abhavat /",
  "K14sf259_sc:95": "Wal_2.4 ayaṁ buddho bhagavāṁ urubilvāyāṁ viharati nadyā nairaṁjanāyās tīre bodhimūle acirābhisaṁbuddho",
  "K14sf259_sc:96": "vimuktiprītisukhapratisaṁvedī / buddho bhagavāṁ saptāham ekaparyaṁkeṇātināmayati",
  "K14sf259_sc:97": "sa na kenacit piṇḍakena pratipāditaḥ / taṁ tripusabhallikau vaṇijau tatprathamataḥ",
  "K14sf259_sc:98": "piṇḍakena pratipādayetāṁ tat syāt tripusabhallikayor vaṇijor dīrgharātram arthāya",
  "K14sf259_sc:99": "hitāya sukhāya / yanv ahaṁ svayam evautsukyam āpadyeyaṁ piṇḍapātapratipādanahetor iti /",
  "K14sf259_sc:100": "Wal_2.5 atha sā devatā sarvaṁ  śakaṭasārthaṁ udāreṇāvabhāsena spharitvā tripusabhallikau vaṇijāv idam avocat /",
  "K14sf259_sc:101": "Wal_2.6 vaṇijau vaṇijāv ayaṁ buddho bhagavāṁ urubilvāyāṁ viharati nadyā nairaṁjanāyās tīre",
  "K14sf259_sc:102": "bodhimūle acirābhisaṁbuddho vimuktiprītisukhapratisaṁvedī / buddho bhagavāṁ saptāham",
  "K14sf259_sc:103": "ekaparyaṁkenātināmayati sa na kenacit piṇḍakena pratipāditaḥ / taṁ yuvāṁ tatprathamataḥ",
  "K14sf259_sc:104": "piṇḍakena pratipādayataṁ tad yuṣmākaṁ bhaviṣyati dīrgharātram arthāya hitāya sukhāya /",
  "K14sf259_sc:105": "Wal_2.7 atha tripusabhallikayor vaṇijor etad abhavan na batāvaro buddho bhaviṣyati nāvaraṁ",
  "K14sf259_sc:106": "dharmākhyānam / yatredānīm devatā apy autsukyam āpadyante tasya tathāgatasyārhataḥ",
  "K14sf259_sc:107": "samyaksaṁbuddhasya piṇḍapātapratipādanahetor /",
  "K14sf259_sc:108": "Wal_2.8 iti viditvā prabhūtaṁ madhu ca manthāś cādāya yena bhagavāṁs tenopajagmatur /",
  "K14sf259_sc:109": "Wal_2.9 upetya bhagavatpādau śirasā vanditvaikānte ’sthātām / ekāntasthitau tripusabhallikau vaṇijāv idam avocatām /",
  "K14sf259_sc:110": "Wal_2.10 ihāvābhyāṁ bhadanta bhagavantam uddiśya piṇḍapāta ānītaḥ prabhūtaṁ madhu ca manthāḥ / taṁ bhagavāṁ pratigṛhṇātv anukaṁpām upadāyety /",
  "K14sf259_sc:111": "Wal_2.11 atha bhagavata etad abhavan na mama pratirūpaṁ syād yad ahaṁ pāṇinā piṇḍapātaṁ pratigrahīṣyāmi",
  "K14sf259_sc:112": "tadyathāṁyatīrthikaḥ / yanv ahaṁ samanvāhareyaṁ kutra pūrvakaiḥ samyaksaṁbuddhaiḥ",
  "K14sf259_sc:113": "piṇḍapātaḥ pratigṛhīto hitāya prāṇinām /",
  "K14sf259_sc:114": "Wal_2.12 devatā bhagavata ārocayanti / pātre bhadanta pūrvakaiḥ samyaksaṁbuddhaiḥ piṇḍapātaḥ",
  "K14sf259_sc:115": "pratigṛhīto hitāya prāṇinām / bhagavato ’pi samanvāḥrtya jñānadarśanaṁ pravartate",
  "K14sf259_sc:116": "pātre pūrvakaiḥ samyaksaṁbuddhaiḥ piṇḍapātaḥ pratigṛhīto hitāya prāṇinām iti /",
  "K14sf259_sc:117": "Wal_2.13 tatra bhagavataḥ pātreṇa pātrakāryam utpannam /",
  "K14sf259_sc:118": "Section 3",
  "K14sf259_sc:119": "Wal_3.1 atha catvāro mahārājāno bhagavataḥ pātreṇa utpannaṁ pātrakāryaṁ viditvā anyatarasmāt",
  "K14sf259_sc:120": "pāṣāṇamayāt parvatāc catvāri śailamayāni pātrāṇy amanuṣyakṛtāny amanuṣyaniṣṭhitāni",
  "K14sf259_sc:121": "svacchāni śucīni niṣpratigandhāny ādāya yena bhagavāṁs tenopajagmur /",
  "K14sf259_sc:122": "Wal_3.2 upetya bhagavatpādau śirasā vanditvā ekānte tasthur /",
  "K14sf259_sc:123": "Wal_3.3 ekāntasthitāś catvāro mahārājāno bhagavaṁtam idam avocan /",
  "K14sf259_sc:124": "Wal_3.4 ihāsmābhir bhadanta bhagavataḥ pātreṇotpannaṁ pātrakāryaṁ viditvā anyatarasmāt pāṣāṇamayāt",
  "K14sf259_sc:125": "parvatāc catvāri śailamayāni pātrāṇy amanuṣyakṛtāny amanuṣyaniṣṭhitāni acchāni śucīni",
  "K14sf259_sc:126": "niṣpratigandhāny ānītāni / atra bhagavāṁs tripusabhallikayor vaṇijoḥ piṇḍapātaṁ pratigṛhṇātu hitāya prāṇinām /",
  "K14sf259_sc:127": "Wal_3.5 atha bhagavata etad abhavat / saced ekasya mahārājñaḥ pātraṁ pratigṛhīṣyāmi trayāṇāṁ",
  "K14sf259_sc:128": "bhaviṣyaty anyathātvam / saced dvayos trayāṇāṁ pratigṛhīṣyāmi dvayor ekasya bhaviṣyaty",
  "K14sf259_sc:129": "anyathātvam / yanv ahaṁ caturṇāṁ mahārājñāṁ pātrāṇi pratigṛhya ekaṁ pātram adhimucyeyam /",
  "K14sf259_sc:130": "Wal_3.6 atha bhagavāṁś caturṇāṁ mahārājñāṁ pātrāṇi pratigṛhya ekaṁ pātram adhimuktavāṁ /",
  "K14sf259_sc:131": "Wal_3.7 tatra bhagavatā tripusabhallikayor vaṇijoḥ piṇḍapātaḥ pratigṛhīto hitāya prāṇinām /",
  "K14sf259_sc:132": "Wal_3.8 tatra bhagavāṁs tripusabhallikau vaṇijāv āmaṁtrayati / eta yuvāṁ vaṇijau buddhaṁ",
  "K14sf259_sc:133": "śaraṇaṁ gacchatāṁ dharmaṁ śaraṇaṁ gacchatāṁ yo ’sau bhaviṣyaty anāgate ’dhvani saṁgho",
  "K14sf259_sc:134": "nāma tam api yuvāṁ śaraṇaṁ gacchatāṁ /",
  "K14sf259_sc:135": "Wal_3.9 etāv āvāṁ bhadanta buddhaṁ śaraṇaṁ gacchāva dharmaṁ śaraṇam gacchāva yo ’sau bhaviṣyaty anāgate ’dhvani saṁgho nāma tam apy āvām śaraṇaṁ gacchāvaḥ /",
  "K14sf259_sc:136": "Wal_3.10 atha bhagavāṁs tripusabhallikayor vaṇijos tad dānam anayā abhyanumodananayā abhyanumodate /",
  "K14sf259_sc:137": "Wal_3.11 sukho vipākah puṇyānām",
  "K14sf259_sc:138": "abhiprāyaḥ saṁrdhyate /",
  "K14sf259_sc:139": "kṣipraṁ ca paramāṁ śāntiṁ",
  "K14sf259_sc:140": "nirvṛtiṁ so ’dhigacchati /",
  "K14sf259_sc:141": "Wal_3.12 parato ye upasargā",
  "K14sf259_sc:142": "devatā mārakāyikāḥ /",
  "K14sf259_sc:143": "na śaknuvanty antarāyaṁ",
  "K14sf259_sc:144": "kṛtapuṇyasya kartu vai 2// //",
  "K14sf259_sc:145": "Wal_3.13 saced dhi sa vyāyatate",
  "K14sf259_sc:146": "āryaprajñāya tyāgavāṁ /",
  "K14sf259_sc:147": "duḥkhasyāntakriyāyaiva",
  "K14sf259_sc:148": "phāṣaṁ bhavati vipaśyataḥ 3// //",
  "K14sf259_sc:149": "Wal_3.14 atha tripusabhallikau vaṇijau bhagavato bhāṣitam abhinandyānumodya bhagavatpādau śirasā vanditvā bhagavato ’ntikāt prakrāntau /",
  "K14sf259_sc:150": "Section 4",
  "K14sf259_sc:151": "Wal_4.1 atha bhagavāṁ tripusabhallikayor vaṇijor antikāt piṇḍapātam ādāyānyatarasmiṁ pradeśe bhaktakṛtyam akārṣīt",
  "K14sf259_sc:152": "Wal_4.2 tatra madhv api vātikaṁ manthā api vātikās tena bhagavato vātābādhikaṁ glānyam utpannam /",
  "K14sf259_sc:153": "Wal_4.3 atha māraḥ pāpīyāṁ bhagavato vātābādhikaṁ glānyaṁ viditvā yena bhagavāṁs tenopajagāma / upetya bhagavaṁtam idam avocat /",
  "K14sf259_sc:154": "Wal_4.4 parinirvāhi bhagavaṁ parinirvāṇasamayaḥ sugatasya /",
  "K14sf259_sc:155": "Wal_4.5 Nur in den Parallelen",
  "K14sf259_sc:156": "Wal_4.6 na tāvat pāpīyaṁ parinirvāsyāmi yāvan na me śrāvakāḥ paṇḍitā bhaviṣyanti vyaktā medhāvinaḥ",
  "K14sf259_sc:157": "alam utpannotpannānāṁ parapravādināṁ saha dharmeṇa nigrahītāraḥ alaṁ svasya vādasya",
  "K14sf259_sc:158": "paryavadātāro bhikṣavo bhikṣuṇya upāsakā upāsikā vaistārikaṁ ca me brahmacaryaṁ bhaviṣyati",
  "K14sf259_sc:159": "bāhujanyaṁ pṛthubhūtaṁ yāvad devamanuṣyebhyaḥ samyaksuprakāśitam /",
  "K14sf259_sc:160": "Wal_4.7 atha mārasya pāpīyasa etad abhavat parinirvāsyate śramaṇo gautama iti viditvā duḥkhī durmanā vipratisārī tatraivāṁtarhitaḥ /",
  "K14sf259_sc:161": "Section 5",
  "K14sf259_sc:162": "Wal_5.1 atha śakro devendro bhagavato vātābādhikaṁ glānyam utpannaṁ viditvā yasyā jaṁbvā",
  "K14sf259_sc:163": "nāmnā jaṁbudvīpaś ca prajñāyate tasyā nātidūre mahad dharītakīvanaṁ tato harītakīr",
  "K14sf259_sc:164": "varṇagandharasopetā ādāya yena bhagavāṁs tenopajagāma / upetya bhagavatpādau śirasā",
  "K14sf259_sc:165": "vanditvaikānte asthād /",
  "K14sf259_sc:166": "Wal_5.2 ekāntasthitaḥ śakro devendro bhagavantam idam avocat / ihāhaṁ bhadaṁta bhagavato",
  "K14sf259_sc:167": "vātābādhikaṁ glānyam utpannaṁ viditvā yasyā jambvā nāmnā jambudvīpaḥ prajñāyate tasyā",
  "K14sf259_sc:168": "nātidūre mahad dharītakīvanaṁ tato mayā harītakyo varṇagandharasopetā ānītās tā bhagavān",
  "K14sf259_sc:169": "paribhuṅktāṁ tā bhagavatā paribhuktā vātaṁ cānulomayiṣyanti vātābādhikaṁ ca glānyaṁ praśamayiṣyanti /",
  "K14sf259_sc:170": "Wal_5.3 tā bhagavān paribhuktavāṁ bhagavatā paribhuktā vātaṁ cānulomayanti vātābādhikaṁ ca glānyaṁ praśamayanti tena bhagavataḥ kṣamaṇīyataraṁ cābhūd yāpanīyataraṁ ca /",
  "K14sf259_sc:171": "Section 6",
  "K14sf259_sc:172": "Wal_6.1 atha bhagavān yathābhiramyaṁ bodhimūle vihṛtya yena mucalindasya nāgarājasya bhavanaṁ",
  "K14sf259_sc:173": "tenopajagāma / upetyānyatamaṁ vṛkṣamūlaṁ niḥśritya niṣaṇṇaḥ paryaṁgaṁ ābhujya ṛjuṁ",
  "K14sf259_sc:174": "kāyaṁ praṇidhāya pratimukhāṁ sṁrtim upasthāpya /",
  "K14sf259_sc:175": "Wal_6.2 tena khalu samayena mucalindasya nagarājasya bhavane saptāhika akālameghaḥ samupāgataḥ /",
  "K14sf259_sc:176": "Wal_6.3 atha mucalindo nāgarājā saptāhikam akālameghaṁ samupāgataṁ viditvā bhavanād abhyudgamya",
  "K14sf259_sc:177": "saptakṛtvaḥ kāyena kāyaṁ veṣṭayitvā upari mahāntalṇ phaṇaṁ kṛtvāsthāt / mā bhagavata",
  "K14sf259_sc:178": "idaṁ saptāhaṁ śītaṁ bhaviṣyati mā uṣṇaṁ mā daṁśamaśakavātātapasarīṣrpasaṁsparśāḥ",
  "K14sf259_sc:179": "kāyaṁ paritāpayiṣyaṁti /",
  "K14sf259_sc:180": "Wal_6.4 atha mucalindo nāgarājā taṁ saptāhikam akālameghaṁ vigataṁ viditvā bhagavataḥ kāyena",
  "K14sf259_sc:181": "kāyam udveṣṭya aṅgadakuṇḍalavicitramālyābharaṇānulepano bhūtvā yena bhagavāṁs tenāṁjaliṁ",
  "K14sf259_sc:182": "praṇamya bhagavantam idam avocat /",
  "K14sf259_sc:183": "Wal_6.5 mā bhagavata idaṁ saptāhaṁ śītam abhūd mā uṣṇaṁ mā daṁśamaśakavātātapasarīṣrpasaṁsparśāḥ kāyaṁ paritāpitavantaḥ /",
  "K14sf259_sc:184": "Wal_6.6 atha bhagavāṁs tasyāṁ velāyāṁ gāthā babhāṣe /",
  "K14sf259_sc:185": "Wal_6.7 sukho vivekas tuṣṭasya",
  "K14sf259_sc:186": "śrutadharmasya paśyataḥ /",
  "K14sf259_sc:187": "avyāvadhya sukhaṁ loke",
  "K14sf259_sc:188": "prāṇabhūteṣu saṁyamaḥ 1// //",
  "K14sf259_sc:189": "Wal_6.8 sukhaṁ viragatā loke",
  "K14sf259_sc:190": "kāmānāṁ samatikramaḥ /",
  "K14sf259_sc:191": "asmimānasya yo vinaya",
  "K14sf259_sc:192": "etad vai paramaṁ sukham 2// //",
  "K14sf259_sc:193": "Section 7",
  "K14sf259_sc:194": "Wal_7.1 atha bhagavān yathābhiramyaṁ mucalindasya nāgarājasya bhavane viḥrtya yena bodhimūlaṁ tenopajagāma /",
  "K14sf259_sc:195": "Wal_7.2 upetya prajñapta eva tṛṇasaṁstarake niṣaṇṇaḥ paryaṁkam ābhujya ṛjuṁ kāyaṁ praṇidhāya",
  "K14sf259_sc:196": "pratimukho smṛtim upasthāpya saptāham ekaparyaṁkenātināmayati idam evaṁ dvādaśāṅgaṁ",
  "K14sf259_sc:197": "pratītyasamutpādam anulomaṁ pratilomaṁ vyavalokayan /",
  "K14sf259_sc:198": "Wal_7.3 yad utāsmin satīdaṁ bhavaty asyotpādād idam utpadyate yad utāvidyāpratyayāḥ saṁskārāḥ",
  "K14sf259_sc:199": "saṁskārapratyayaṁ vijñānaṁ vijñānapratyayaṁ nāmarūpam nāmarūpapratyayaṁ ṣaḍāyatanaṁ",
  "K14sf259_sc:200": "ṣaḍāyatanapratyayaḥ sparśaḥ sparśapratyayā vedanā vedanāpratyayā tṛṣṇā tṛṣṇāpratyayam",
  "K14sf259_sc:201": "upadānam upādānapratyayo bhavo bhavapratyayā jātir jātipratyayā jarāmaraṇaśokaparidevaduḥkhadaurmanasyopāyāsāḥ",
  "K14sf259_sc:202": "saṁbhavaṁty evam asya kevalasya mahato duḥkhaskandhasya samudayo bhavati /",
  "K14sf259_sc:203": "Wal_7.4 yad utāsminn asatīdaṁ na bhavaty asya nirodhād idaṁ nirudhyate yad utāvidyānirodhāt",
  "K14sf259_sc:204": "saṁskāranirodhaḥ saṁskāranirodhād vijñānanirodho vijñānanirodhān nāmarūpanirodho",
  "K14sf259_sc:205": "nāmarūpanirodhāt ṣaḍāyatananirodhaḥ ṣaḍāyatananirodhāt sparśanirodhaḥ sparśanirodhād",
  "K14sf259_sc:206": "vedanānirodho vedanānirodhāt tṛṣṇānirodhas tṛṣṇānirodhād upādānanirodha upādānanirodhād",
  "K14sf259_sc:207": "bhavanirodho bhavanirodhāj jātinirodho jātinirodhāj jarāmaraṇaśokaparidevaduḥkhadaurmanasyopāyāsā",
  "K14sf259_sc:208": "nirudhyante evam asya kevalasya mahato duḥkhaskandhasya nirodho bhavati /",
  "K14sf259_sc:209": "Wal_7.5 atha bhagavāṁs tasyaiva saptāhasyātyayāt tasmāt samādher vyutthāya tasyāṁ velāyāṁ gāthā babhāṣe /",
  "K14sf259_sc:210": "Wal_7.6 yadā ime prādur bhavanti dharmā",
  "K14sf259_sc:211": "ātāpino dhyāyato brāhmaṇasya /",
  "K14sf259_sc:212": "athāsya kāṁkṣā vyapayānti sarvā",
  "K14sf259_sc:213": "yadā prajānāti sahetudharmam 1// //",
  "K14sf259_sc:214": "Wal_7.7 yadā ime prādur bhavanti dharmā",
  "K14sf259_sc:215": "ātāpino dhāyato brāhmanasya /",
  "K14sf259_sc:216": "athāsya kāṁkṣā vyapayānti sarvā",
  "K14sf259_sc:217": "yadā prajānāti sahetuduḥkham 2// //",
  "K14sf259_sc:218": "Wal_7.8 yadā ime prādur bhavanti dharmā",
  "K14sf259_sc:219": "ātāpino dhyāyato brāhmaṇasya /",
  "K14sf259_sc:220": "athāsya kāṁkṣā vyapayānti sarvā",
  "K14sf259_sc:221": "yadā kṣayaṁ vedanānām avaiti 3// //",
  "K14sf259_sc:222": "Wal_7.9 yada ime pradur bhavanti dharmā",
  "K14sf259_sc:223": "ātāpino dhyāyato brāhmaṇasya /",
  "K14sf259_sc:224": "athāsya kāṁkṣā vyapayānti sarvā",
  "K14sf259_sc:225": "yadā kṣayaṁ pratyayānām avaiti 4// //",
  "K14sf259_sc:226": "Wal_7.10 yadā ime prādur bhavanti dharmā",
  "K14sf259_sc:227": "ātāpino dhyāyato brāhmaṇasya /",
  "K14sf259_sc:228": "athāsya kāṁkṣā vyapayānti sarvā",
  "K14sf259_sc:229": "yadā kṣayaṁ āsravāṇām avaiti 5// //",
  "K14sf259_sc:230": "Wal_7.11 yadā ime prādur bhavanti dharmā",
  "K14sf259_sc:231": "ātāpino dhyāyato brāhmaṇasya /",
  "K14sf259_sc:232": "avabhāsayaṁs tiṣṭhati  sarvalokaṁ",
  "K14sf259_sc:233": "sūryo yathaivābhyudito ’ntarikṣe 6// //",
  "K14sf259_sc:234": "Wal_7.12 yadā ime prādur bhavanti dharmā",
  "K14sf259_sc:235": "ātāpino dhyāyato brāhmaṇasya /",
  "K14sf259_sc:236": "vidhūpayaṁs tiṣṭhati mārasainyaṁ",
  "K14sf259_sc:237": "buddho hi saṁyojanavipramuktaḥ 7// //",
  "K14sf259_sc:238": "Section 8",
  "K14sf259_sc:239": "Wal_8.1 atha bhagavata etad abhavad /",
  "K14sf259_sc:240": "Wal_8.2 adhigato me dharmo gambhīro gambhīrāvabhāso durdṛśo duranubodhaḥ atarkyo ’tarkyāvacara sūkṣmo nipuṇa paṇḍitavijñavedanīyaḥ /",
  "K14sf259_sc:241": "Wal_8.3 taṁ cāhaṁ pareṣām ārocayeyaṁ taṁ ca pare na vijānīyus sa mama syād vighātaḥ syāt",
  "K14sf259_sc:242": "klamathaḥ syāc cetaso ’nudaya eva / yanv aham ekākī araṇye pravaṇe dṛṣṭadharmasukhavihārayogaṁ",
  "K14sf259_sc:243": "anuyukto vihareyam iti /",
  "K14sf259_sc:244": "Wal_8.4 iti tatra bhagavata alpotsukavihāratāyāṁ cittaṁ krāmati na dharmadeśanāyām /",
  "K14sf259_sc:245": "Wal_8.5 atha brahmaṇaḥ sabhāpater etad abhavat /",
  "K14sf259_sc:246": "Wal_8.6 vinaśyati batāyaṁ lokaḥ praṇaśyati batāyaṁ lokaḥ yatredānīṁ kadācit karhicit tathāgatā",
  "K14sf259_sc:247": "arhantaḥ samyaksaṁbuddhā loke utpadyante tadyathā udumbarapuṣpam / tasya cādya bhagavata",
  "K14sf259_sc:248": "alpotsukavihāratāyāṁ cittaṁ krāmati na dharmadeśanāyām / yanv ahaṁ gatvā adhyeṣeyaṁ /",
  "K14sf259_sc:249": "Wal_8.7 atha brahmā sabhāpatis tadyathā balavān puruṣaḥ saṁmiṁjitaṁ vā bāhuṁ prasārayet prasāritaṁ",
  "K14sf259_sc:250": "vā saṁmiṁjayed evam eva brahmā sabhāpatir brahmaloke ’ntarhito bhagavataḥ purataḥ pratyasthād /",
  "K14sf259_sc:251": "Wal_8.8 atha brahmā sabhāpatis tasyām velāyāṁ gāthāṁ babhāṣe /",
  "K14sf259_sc:252": "Wal_8.9 prādur babhūva magadheṣu pūrvaṁ",
  "K14sf259_sc:253": "dharmo hy aśuddhaḥ samalānubuddhaḥ /",
  "K14sf259_sc:254": "avavṛṇīṣva amṛtasya dvāraṁ",
  "K14sf259_sc:255": "vadasva dharmaṁ virajānubuddham //",
  "K14sf259_sc:256": "Wal_8.10 atha bhagavāṁs tasyāṁ velāyāṁ gāthāṁ babhāṣe /",
  "K14sf259_sc:257": "Wal_8.11 kṛcchreṇa me adhigataḥ",
  "K14sf259_sc:258": "khilā brahmaṁ pradālitāḥ /",
  "K14sf259_sc:259": "bhavarāgaparītair hi",
  "K14sf259_sc:260": "nāyaṁ dharmaḥ susaṁbuddhaḥ //",
  "K14sf259_sc:261": "Wal_8.12 pratisrotogāminam mārgam",
  "K14sf259_sc:262": "gaṁbhīram anudurdṛśam /",
  "K14sf259_sc:263": "na drakṣyanti rāgāraktās",
  "K14sf259_sc:264": "tamaḥskandhena nivṛtāḥ //",
  "K14sf259_sc:265": "Wal_8.13 saṁti bhadanta satvāḥ loke jātā loke vṛddhās tīkṣṇendriyā api madhyendriyā api mṛdvindriyā",
  "K14sf259_sc:266": "api svākārāḥ suvineyā alparajasaḥ alparajaskajātīyāh ye aśravaṇād dharmasya parihīyaṁte /",
  "K14sf259_sc:267": "deśayatu bhagavāṁ dharmaṁ deśayatu sugato dharmaṁ bhavisyaṁti dharmaratnasyājñātāraḥ /",
  "K14sf259_sc:268": "Wal_8.14 atha bhagavata etad abhavad yanv aham svayam eva buddhacakṣuṣā lokaṁ vyavalokayeyaṁ",
  "K14sf259_sc:269": "Wal_8.15 adrākṣīd bhagavāṁ svayam eva buddhacakṣuṣā lokaṁ vyavalokayaṁ saṁti satvā loke jātāḥ",
  "K14sf259_sc:270": "loke vṛddhās tīkṣṇendriyā api madhyendriyā api ṁrdvindriyā api / svākārāḥ suvineyāḥ",
  "K14sf259_sc:271": "alparajasaḥ alparajaskajātīyāḥ ye aśravaṇād dharmasya parihīyaṁte / dṛṣṭvā ca punar",
  "K14sf259_sc:272": "asya mahākaruṇā satveṣv avakrāṁtā /",
  "K14sf259_sc:273": "Wal_8.16 atha bhagavāṁs tasyāṁ velāyāṁ gāthāṁ babhāṣe /",
  "K14sf259_sc:274": "Wal_8.17 avāvariṣye aṁrtasya dvāraṁ",
  "K14sf259_sc:275": "ye śrotukāmāḥ pramodantu śrāddhāḥ /",
  "K14sf259_sc:276": "viheṭhaprekṣī pracuraṁ na bhāṣe",
  "K14sf259_sc:277": "dharmaṁ praṇītaṁ manujeṣu brahman //",
  "K14sf259_sc:278": "Wal_8.18 atha brahmaṇaḥ sabhāṁpater etad abhavat / deśayiṣyati bhagavān dharmaṁ deśayiṣyati",
  "K14sf259_sc:279": "sugato dharmam iti viditvā hṛṣṭas tuṣṭa pramudita udagra prītisaumanasyajāto bhagavatpādau",
  "K14sf259_sc:280": "śirasā vanditvā bhagavantaṁ triḥpradakṣiṇīkṛtya tatraivāntarhitaḥ /",
  "K14sf259_sc:281": "Section 9",
  "K14sf259_sc:282": "Wal_9.1 atha bhagavata etad abhavat / kasya nv ahaṁ prathamato dharmaṁ deśayeyam /",
  "K14sf259_sc:283": "Wal_9.2 atha bhagavata etad abhavad yanv aham ārāḍakālāmasya prathamato dharmaṁ deśayeyaṁ",
  "K14sf259_sc:284": "yo me pūrvācārya eva samānaḥ paramayā mānanayā mānitavān paramayā pūjanayā pūjitavān",
  "K14sf259_sc:285": "parameṣu ca pratyayeṣu āptamanāś cābhūd abhirāddhaś ca /",
  "K14sf259_sc:286": "Wal_9.3 devatā bhagavata ārocayanti saptāhakālagata ārāḍakālāmaḥ /",
  "K14sf259_sc:287": "Wal_9.4 bhagavato ’pi samanvāḥrtya jñānadarśanaṁ pravartate / saptāhakālagata ārāḍakālāmaḥ /",
  "K14sf259_sc:288": "Wal_9.5 atha bhagavata etad abhavad mahatī bateyaṁ jyānir ārāḍasya kālakriyāyai ya imaṁ dharmavinayaṁ nāśrauṣīt / sacet sa imaṁ dharmavinayam aśroṣyad ajñāsyat sa imaṁ dharmavinayam ity /",
  "K14sf259_sc:289": "Wal_9.6 atha bhagavata etad abhavat / kasya nv ahaṁ prathamato dharmaṁ deśayeyam / atha bhagavata",
  "K14sf259_sc:290": "etad abhavat / yanv aham udrakasya rāmaputrasya prathamato dharmaṁ deśayeyaṁ yo me",
  "K14sf259_sc:291": "pūrvācārya eva samānaḥ paramayā mānanayā mānitavān paramayā pūjanayā pujitavān parameṣu",
  "K14sf259_sc:292": "ca pratyayeṣv āptamanāś cābhūd abhirāddhaś ca /",
  "K14sf259_sc:293": "Wal_9.7 devatā bhagavata ārocayanti abhidoṣakālagato māriṣa udrako rāmaputraḥ /",
  "K14sf259_sc:294": "Wal_9.8 bhagavato ’pi samanvāḥrtya jñānadarśanaṁ pravartate / abhidoṣakālagato udrako rāmaputrah /",
  "K14sf259_sc:295": "atha bhagavata etad abhavat / mahatī bateyaṁ jyānir udrakasya rāmaputrasya kālakriyāyai",
  "K14sf259_sc:296": "ya imaṁ dharmavinayaṁ nāśrauṣīt sacet sa imaṁ dharmavinayam aśroṣyad ajñāsyat sa",
  "K14sf259_sc:297": "imaṁ dharmavinayam ity /",
  "K14sf259_sc:298": "Wal_9.9 atha bhagavata etad abhavat / kasya nv ahaṁ prathamato dharmaṁ deśayeyaṁ / atha bhagavata",
  "K14sf259_sc:299": "etad abhavat / yanv ahaṁ paṁcakānāṁ bhikṣūṇāṁ prathamato dharmaṁ deśayeyaṁ ye māṁ",
  "K14sf259_sc:300": "pūrvaṁ duḥkhaprahāṇayogam anuyuktaṁ viharantaṁ satkṛtyopatasthuḥ preṁnā ca gauraveṇa ca /",
  "K14sf259_sc:301": "Wal_9.10 atha bhagavata etad abhavat / kutra nu paṁcakā bhikṣava etarhi viharaṁti / adrākṣīd",
  "K14sf259_sc:302": "bhagavān divyena cakṣuṣā viśuddhenātikrāntamānuṣeṇa paṁcakā bhikṣavo bārāṇasyāṁ viharanti",
  "K14sf259_sc:303": "ṛṣivadane ṁrgadāpe /",
  "K14sf259_sc:304": "Wal_9.11 ḍṛṣṭvā ca punar yathābhiramyaṁ bodhimūle vihṛtya yena bārāṇasī kāśīnāṁ nigamas tena caryāṁ prakrāntaḥ",
  "K14sf259_sc:305": "Section 10",
  "K14sf259_sc:306": "Wal_10.1 tena khalu samayena upaga ājīvikas tasminn eva mārge ’dhvapratipanno ’bhūt / adrākṣīd upaga ājīvako bhagavantaṁ dūrata eva / ḍṛṣṭvā ca punar evam āha /",
  "K14sf259_sc:307": "Wal_10.2 viprasannāni te āyuṣman gautama indriyāṇi pariśuddho mukhavaṛṇa paryavadātaś chavivarṇaḥ kas te āyuṣman gautama śāstā kaṁ vāsy uddiśya pravrajitaḥ kasya vā dharmaṁ rocayasi /",
  "K14sf259_sc:308": "Wal_10.3 atha bhagavāṁs tasyāṁ velāyāṁ gāthā babhāṣe /",
  "K14sf259_sc:309": "Wal_10.4 na me ’sti kaścid ācārya",
  "K14sf259_sc:310": "saḍrśo me na vidyate /",
  "K14sf259_sc:311": "eko ’smi loke saṁbuddhaḥ",
  "K14sf259_sc:312": "prāptaḥ saṁbodhim uttamām //",
  "K14sf259_sc:313": "Wal_10.5 sarvābhibhū sarvavid asmi loke",
  "K14sf259_sc:314": "sarvaiś ca dharmair api nopaliptaḥ /",
  "K14sf259_sc:315": "sarvaṁjaho vītatṛṣṇo vimuktaḥ",
  "K14sf259_sc:316": "svayaṁ hy abhijñāya kam uddiśeyam //",
  "K14sf259_sc:317": "Wal_10.6 kam uddiśeyam asamo hy atulya",
  "K14sf259_sc:318": "svayaṁ pravaktā adhigamya bodhim /",
  "K14sf259_sc:319": "tathāgato devamanuṣyaśāstā",
  "K14sf259_sc:320": "sarvajñaḥ sarvajñabalair upetaḥ //",
  "K14sf259_sc:321": "Wal_10.7 aham asmy arhaṁ lokeṣu",
  "K14sf259_sc:322": "ahaṁ lokeṣv anuttaraḥ",
  "K14sf259_sc:323": "sadevakeṣu lokeṣu",
  "K14sf259_sc:324": "ahaṁ mārābhibhūr jinaḥ //",
  "K14sf259_sc:325": "Wal_10.8 jina ity āyuṣman gautama vadasi /",
  "K14sf259_sc:326": "jinā hi madṛśā jñeyā",
  "K14sf259_sc:327": "ye prāptā āsravakṣayam /",
  "K14sf259_sc:328": "jitā me pāpakā dharmās",
  "K14sf259_sc:329": "tatopaga jino hy ahaṁ /",
  "K14sf259_sc:330": "Wal_10.9 kutra tvam āyuṣmaṁ gautama gamiṣyasi /",
  "K14sf259_sc:331": "bārāṇasīṁ gamiṣyāmi",
  "K14sf259_sc:332": "āhantuṁ dharmadundubhiṁ /",
  "K14sf259_sc:333": "dharmacakraṁ pravartayitum",
  "K14sf259_sc:334": "yad lokeṣv apravartitam //",
  "K14sf259_sc:335": "Wal_10.10 na hi santaḥ prakāśante",
  "K14sf259_sc:336": "viditvā lokaparyayaṁ /",
  "K14sf259_sc:337": "śāntā hi nityato buddhās",
  "K14sf259_sc:338": "tīṛnā lokaviṣaktikāṁ /",
  "K14sf259_sc:339": "Wal_10.11 jina āyuṣmaṁ gautama vadasīty uktvā upaga ājīvako mārgam apakrāntaḥ /",
  "K14sf259_sc:340": "Section 11",
  "K14sf259_sc:341": "Wal_11.1 atha bhagavāṁ kāśiṣu janapadeṣu caryāṁ caran bārāṇasīṁ gataḥ /",
  "K14sf259_sc:342": "Wal_11.2 tena khalu samayena paṁcakā bhikṣavo bārāṇasyāṁ viharaṁti ṛṣivadane mṛgadāpe /",
  "K14sf259_sc:343": "Wal_11.3 adrākṣuḥ paṁcakā bhikṣavo bhagavantaṁ dūrata eva dṛṣṭvā ca punar anyonyaṁ saṁpratasthur kriyākāraṁś cākāṛsuḥ /",
  "K14sf259_sc:344": "Wal_11.4 ayaṁ sa bhavanta śramaṇo gautama āgacchati śaithiliko bāhuliko bahulājīvaḥ prahāṇavibhrāntaḥ",
  "K14sf259_sc:345": "sa etarhi audārikaṁ cāhāram āhārayati odanakunmāsaṁ sarpistailena gātrāṇi mrakṣayati",
  "K14sf259_sc:346": "sukhodakena ca kāyaṁ pariṣiṁcati /",
  "K14sf259_sc:347": "Wal_11.5 so ’smābhir upasaṁkrāṁto nābhivādayitavyo na vanditavyaḥ notthāyāsanenopanimaṁtrayitavyaḥ",
  "K14sf259_sc:348": "anyatra prāg evāsanāni prajñapya evaṁ syād vacanīyah / saṁvidyante āyuṣmaṁ gautama",
  "K14sf259_sc:349": "āsanāni saced ākāṁkṣasi niṣīdasva /",
  "K14sf259_sc:350": "Wal_11.6 yathā yathā bhagavāṁ paṁcakāṁ bhikṣūṁ darśanāyopasaṁkrāmati tathā tathā pañcakā bhikṣavo",
  "K14sf259_sc:351": "bhagavataḥ śriyaṁ ca tejaś ca gauravaṁ cāsahamānā utthāyāsanād ekatyā bhagavato ’rthāyāsanaṁ",
  "K14sf259_sc:352": "prajñapayaṁti ekatyāḥ pādodakaṁ pādādhiṣṭhānam ekānte upanikṣipaṁti ekatyāś cīvarakāṇi",
  "K14sf259_sc:353": "pratigṛhṇaṁti evaṁ cāhur niṣīdatāṁ bhavāṁ gautamaḥ prajñapta evāsane /",
  "K14sf259_sc:354": "Wal_11.7 atha bhagavata etad abhavac cyutā bateme mohapuruṣāḥ svasmāt kriyākārād iti viditvā prajñapta evāsane nyaṣīdat /",
  "K14sf259_sc:355": "Wal_11.8 tatredānīṁ paṁcakā bhikṣavo bhagavaṁtam atyarthaṁ nāmavādena gotravādenāyuṣmadvādena samudācaraṁti /",
  "K14sf259_sc:356": "Wal_11.9 tatra bhagavāṁ paṁcakāṁ bhikṣūn āmaṁtrayate sma mā yūyaṁ bhikṣavas tathāgataṁ nāmavādena gotravādenāyuṣmadvādena samudācarata /",
  "K14sf259_sc:357": "Wal_11.10 tat kasmād dhetor yaḥ kaścid bhikṣavaḥ tathāgatam atyarthaṁ nāmavādena gotravādenāyuṣmadvādena samudācarati tat tasya bhavati mohapuruṣasya dīrgharātram anarthāyāhitāya duḥkhāya /",
  "K14sf259_sc:358": "Wal_11.11 ta evam āhus tayā tāvat tvam āyuṣmaṁ gautama pūrvikayā īryayā caryayā duṣkaracaryayā",
  "K14sf259_sc:359": "na kiṁcid adhigatavān uttaraṁ manuṣyadharmam alamāryaviśeṣādhigamaṁ jñānaṁ vā darśanaṁ",
  "K14sf259_sc:360": "vā sparśavihāratāṁ ca / kutaḥ punar yas tvam etarhi śaithiliko bāhuliko bahulājīvaḥ",
  "K14sf259_sc:361": "prahāṇavibhrāṁtaḥ sa tvam etarhy audārikam cāhāram āhārayasi odanakunmāsaṁ sarpistailena",
  "K14sf259_sc:362": "gātrāṇi mrakṣayasi sukhodakena ca kāyaṁ pariṣiñcasi /",
  "K14sf259_sc:363": "Wal_11.12 atha bhagavāṁ paṁcakām bhikṣūn idam avocat / nanu yūyaṁ bhikṣavaḥ paśyatha tathāgatasya pūrveṇāparaṁ mukhasya vā viprasannatvam indriyāṇāṁ vā nānākaraham /",
  "K14sf259_sc:364": "Wal_11.13 āma bho gautama /",
  "K14sf259_sc:365": "Wal_11.14 dvāv imau bhikṣavaḥ antau pravrajitena na sevitavyau na bhajitavyau na paryupāsitavyau",
  "K14sf259_sc:366": "yaś ca kāmeṣu kāmasukhalikānuyogo hīno grāmyaḥ prākṛtaḥ pārthagjanikaḥ / yaś cātmaklamathānuyogaḥ",
  "K14sf259_sc:367": "duḥkhaḥ anāryaḥ anarthopasaṁhitaḥ ity /",
  "K14sf259_sc:368": "Wal_11.15 etāv ubhāv antāv anupagamya asti madhyamā pratipac cakṣuṣkaraṇī jñānakaraṇī upaśamakaraṇi upaśamasaṁvarttanī abhijñāyai saṁbodhaye nirvāṇāya saṁvartate /",
  "K14sf259_sc:369": "Wal_11.16 madhyamā pratipat katamā / āryāṣṭāṅgo mārgas tadyathā samyagdṛṣṭjiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksṁrtiḥ samyaksamādhir evāṣṭamaḥ /",
  "K14sf259_sc:370": "Wal_11.17 aśakad bhagavāṁ paṁcakāṁ bhikṣūn anayā saṁjñapakayā saṁjñapayituṁ dvau ca bhagavāṁ",
  "K14sf259_sc:371": "paṁcakānāṁ bhikṣūṇāṁ pūrvabhakte avavadati trayo grāmaṁ piṇḍāya praviśaṁti yat trivargo",
  "K14sf259_sc:372": "’bhinirharati tena ṣaḍvargo yāpayati /",
  "K14sf259_sc:373": "Wal_11.18 trīṁś ca bhagavāṁ paṁcakānāṁ bhikṣūṇāṁ paścādbhakte avavadati dvau grāmaṁ piṇḍāya",
  "K14sf259_sc:374": "praviśataḥ yad dvivargo ’bhinirharati tena pañcavargo yāpayati tathāgata pratiyaty’ eva kālabhojī /",
  "K14sf259_sc:375": "Section 12",
  "K14sf259_sc:376": "Wal_12.1 tatra bhagavān paṁcakān bhikṣūn āmantrayate /",
  "K14sf259_sc:377": "Wal_12.2 idaṁ duḥkham āryasatyam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi /",
  "K14sf259_sc:378": "Wal_12.3 ayaṁ duḥkhasamudaya ayaṁ duḥkhanirodha iyaṁ duḥkhanirodhagāminī pratipad āryasatyam",
  "K14sf259_sc:379": "iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi",
  "K14sf259_sc:380": "jñānaṁ vidyā buddhir udapādi /",
  "K14sf259_sc:381": "Wal_12.4 tat khalu duḥkhaṁ āryasatyam abhijñāya parijñātavyam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi /",
  "K14sf259_sc:382": "Wal_12.5 tat khalu duḥkhasamudayam āryasatyam abhijñāya prahātavyam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi /",
  "K14sf259_sc:383": "Wal_12.6 tat khalu duḥkhanirodham āryasatyam abhijñayā sākṣātkartavyam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānam vidyā buddhir udapādi /",
  "K14sf259_sc:384": "Wal_12.7 tat khalu duḥkhanirodhagāminī pratipad āryasatyam abhijñayā bhāvayitavyam iti me",
  "K14sf259_sc:385": "bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ",
  "K14sf259_sc:386": "vidyā buddhir udapādi /",
  "K14sf259_sc:387": "Wal_12.8 tat khalu duḥkham āryasatyam abhijñayā parijñātam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi /",
  "K14sf259_sc:388": "Wal_12.9 tat khalu duḥkhasamudayam āryasatyam abhijñayā prahīṇam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānmaṁ vidyā buddhir udapādi /",
  "K14sf259_sc:389": "Wal_12.10 tat khalu duḥkhanirodham āryasatyam abhijñayā sākṣātkṛtam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānam vidyā buddhir udapādi /",
  "K14sf259_sc:390": "Wal_12.11 tat khalu duḥkhanirodhagāmimī pratipad āryasatyam abhijñayā bhāvitam iti me bhikṣavaḥ",
  "K14sf259_sc:391": "pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi /",
  "K14sf259_sc:392": "Wal_12.12 yāvac ca mama bhikṣava eṣu caturṣv āryasatyeṣv evaṁ triparivartaṁ dvādaśākāraṁ na",
  "K14sf259_sc:393": "cakṣur udapādi na jñānaṁ na vidyā na buddhir udapādi na tāvad aham asmād bhikṣavaḥ",
  "K14sf259_sc:394": "sadevakāl lokāt samārakāt sabrahmakāt saśramaṇabrāhmaṇikāyāḥ prajāyāḥ sadevamānuṣāyā",
  "K14sf259_sc:395": "mukto nisṛto visaṁyukto vipramukto viparyāsāpagatena cetasā bahulaṁ vyahāṛsaṁ na",
  "K14sf259_sc:396": "tāvad ahaṁ bhiksavaḥ anuttarāṁ samyaksaṁbodhim abhisaṁbuddho ’smīty adhyajñāsiṣaṁ /",
  "K14sf259_sc:397": "Wal_12.13 yataś ca mama bhikṣava eṣu caturṣv āryasatyeṣv evaṁ triparivartaṁ dvādaśākāraṁ cakṣur",
  "K14sf259_sc:398": "udapādi jñānaṁ vidyā buddhir udapādi tato ’ham asmāt sadevakāl lokāt samārakāt sabrahmakāt",
  "K14sf259_sc:399": "saśramaṇabrāhmaṇikāyāḥ prajāyāḥ sadevamānuṣāyā mukto nissṛto visaṁyukto vipramukto",
  "K14sf259_sc:400": "viparyāsāpagatena cetasā bahulaṁ vyahārṣam tataś cāhaṁ bhikṣavaḥ anuttarāṁ samyaksaṁbodhim",
  "K14sf259_sc:401": "abhisaṁbuddho ’smīty adhyajñāsiṣam /",
  "K14sf259_sc:402": "Section 13",
  "K14sf259_sc:403": "Wal_13.1 asmiṁ khalu dharmaparyāye bhāṣyamāṇe āyuṣmatah kauṇḍinyasya virajo vigatamalaṁ dharmeṣu dharmacakṣur utpannam aśītīnāñ ca devatāsahasrāṇām /",
  "K14sf259_sc:404": "Wal_13.2 tatra bhagavān āyuṣmantaṁ kauṇḍinyam āmantrayati /",
  "K14sf259_sc:405": "Wal_13.3 ājñātas te kauṇḍinya dharma",
  "K14sf259_sc:406": "Wal_13.4 ājñāto bhagavann",
  "K14sf259_sc:407": "Wal_13.5 ājñātas te kauṇḍinya dharma",
  "K14sf259_sc:408": "Wal_13.6 ājñātaḥ sugata /",
  "K14sf259_sc:409": "Wal_13.7 ājnāta āyuṣmatā kauṇḍinyena dharmas tasmād āyuṣmataḥ kauṇḍinyasyājñātakauṇḍinya ity adhivacanam /",
  "K14sf259_sc:410": "Wal_13.8 ājñāta āyuṣmatā kauṇḍinyena dharma iti bhaumā yakṣāḥ śabdam udīrayaṁti ghoṣam anuśrāvayaṁti",
  "K14sf259_sc:411": "Wal_13.9 etan māriṣā bhagavatā bārāṇasyām ṛṣivadane ṁrgadāpe triparivartaṁ dvādaśākāram dhārmyaṁ",
  "K14sf259_sc:412": "dharmacakraṁ pravartitam / aprativartyaṁ śramaṇena vā brāhmaṇena vā devena vā māreṇa",
  "K14sf259_sc:413": "vā brahmaṇā vā kenacid vā loke sahadharmataḥ bahujanahitāya bahujanasukhāya lokānukampāya",
  "K14sf259_sc:414": "arthāya hitāya sukhāya devamanuṣyāṇām iti divyāḥ kāyā abhivardhiṣyanty asurāḥ kāyāh parihāsyante iti /",
  "K14sf259_sc:415": "Wal_13.10 bhaumānāṁ yakṣāṇāṁ śabdaṁ srutvā antarīkṣacarā yakṣāś cāturmahārājakāyikā devās trayastriṁśā",
  "K14sf259_sc:416": "yāmās tuṣitā nirmāṇaratayaḥ paranirmitavaśavartino devās tena kṣaṇena tena lavena",
  "K14sf259_sc:417": "tena muhūrtena tena kṣaṇalavamuhūrtena yāvad brahmalokaṁ śabdo jagāma /",
  "K14sf259_sc:418": "Wal_13.11 brāhmakāyikā devāḥ śabdam udīrayaṁti ghoṣam anuśrāvayanti /",
  "K14sf259_sc:419": "Wal_13.12 etaṁ māriṣā bhagavatā bārāṇasyām ṛṣivadane ṁrgadāpe triparivartaṁ dvādaśākāraṁ dhārmyaṁ",
  "K14sf259_sc:420": "dharmacakraṁ pravartitam aprativartyaṁ śramaṇena vā brāhmaṇena vā devena vā māreṇa",
  "K14sf259_sc:421": "vā brahmaṇā va kenacid vā loke sahadharmataḥ bahujanahitāya bahujanasukhāya lokānukampāya",
  "K14sf259_sc:422": "arthāya hitāya sukhāya devamanuṣyāṇām iti divyāḥ kāyā abhivardhiṣyanti asurakāyā parihāsyante iti /",
  "K14sf259_sc:423": "Wal_13.13 pravarttitaṁ bhagavatā bārāṇasyām ṛṣivadane ṁrgadāve triparivartaṁ dvādaśākāraṁ dhārmyaṁ dharmacakraṁ tasmād asya dharmaparyāyasya dharmacakrapravartanam ity adhivacanam /",
  "K14sf259_sc:424": "Section 14",
  "K14sf259_sc:425": "Wal_14.1 tatra bhagavāṁ dvir api pañcakāṁ bhikṣūn āmantrayati",
  "K14sf259_sc:426": "Wal_14.2 catvārīmāni bhikṣava āryasatyāni katamāni catvāri /",
  "K14sf259_sc:427": "Wal_14.3 duḥkham āryasatyam duḥkhasamudayo duḥkhanirodho duḥkhanirodhagāminī pratipad āryasatyam /",
  "K14sf259_sc:428": "Wal_14.4 duḥkham āryasatyam katarat /",
  "K14sf259_sc:429": "Wal_14.5 jātir duḥkham jarā duḥkham vyādhir duḥkhaṁ maraṇam duḥkhaṁ priyaviprayogo duḥkham",
  "K14sf259_sc:430": "apriyasaṁprayogo duḥkhaṁ yad apīcchan paryeṣamāṇo na labhate tad api duḥkhaṁ saṁkṣiptena",
  "K14sf259_sc:431": "pañcopādānaskandhā duḥkhaṁ tasya parijñāyai āryāṣṭāṅgon mārgo bhāvayitavyaḥ /",
  "K14sf259_sc:432": "Wal_14.6 duḥkhasamudaya āryasatyaṁ katarat /",
  "K14sf259_sc:433": "Wal_14.7 tṛṣṇā paunarbhavikī nandirāgasahagatā tatratatrābhinandinī tasya prahāṇāya āryāṣṭāṅgo mārgo bhāvayitavyaḥ /",
  "K14sf259_sc:434": "Wal_14.8 duḥkhanirodha āryasatyaṁ katarat /",
  "K14sf259_sc:435": "Wal_14.9 asyā eva tṛṣṇāyāḥ paunarbhavikyā nandirāgasahagatāyās tatratatrābhinandinyā yad aśeṣaṁ",
  "K14sf259_sc:436": "prahāṇaṁ pratinisargo vyantibhāvaḥ kṣayo virāgo nirodho upaśamo ’staṁgamas tasya",
  "K14sf259_sc:437": "sākṣīkriyāyai āryāṣṭāṅgo mārgo bhāvayitavyaḥ /",
  "K14sf259_sc:438": "Wal_14.10 duḥkhanirodhagāminī pratipad āryasatyaṁ katarat /",
  "K14sf259_sc:439": "Wal_14.11 āryāṣṭāṅgo mārgas tadyathā samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ so ’pi bhāvayitavyaḥ /",
  "K14sf259_sc:440": "Wal_14.12 asmiṁ khalu dharmaparyāye bhāṣyamāṇe āyuṣmata ājñātakauṇḍinyasyānupādāyāsravebhyaś",
  "K14sf259_sc:441": "cittaṁ vimuktam avaśiṣṭānāṁ paṁcakānāṁ bhikṣūṇāṁ virajo vigatamalaṁ dharmeṣu dharmacakṣur",
  "K14sf259_sc:442": "utpannaṁ tena khalu samayena eko loke arhaṁ bhagavāṁś ca dvitīyaḥ /",
  "K14sf259_sc:443": "Section 15",
  "K14sf259_sc:444": "Wal_15.1 tatra bhagavān avaśiṣṭāṁ paṁcakān bhikṣūn āmantrayate sma /",
  "K14sf259_sc:445": "Wal_15.2 rūpaṁ bhikṣavo ’nātmā rūpañ ced ātmā syān na rūpam ābādhāya duḥkhāya saṁvartteta labhyeta ca rūpasya evaṁ me rūpaṁ bhavatv evaṁ mā bhūd iti /",
  "K14sf259_sc:446": "Wal_15.3 yasmāt tarhi bhikṣavo rūpam anātmā tasmād rūpam ābādhāya duḥkhāya saṁvartate na ca labhyate rūpasyaivaṁ me rūpaṁ bhavatv evaṁ mā bhūd iti /",
  "K14sf259_sc:447": "Wal_15.4 vedanā saṁjñā saṁskārā vijñānaṁ bhikṣavo ’nātmā vijñānaṁ ced bhikṣavaḥ ātmā syān na vijñānam ābādhāya saṁvartteta labhyeta ca vijñānasyaivaṁ me vijnānaṁ bhavatv evaṁ mā bhūd iti /",
  "K14sf259_sc:448": "Wal_15.5 yasmāt tarhi vijñānam anātmā tasmād vijñānam ābādhāya duḥkhāya saṁvarttate na ca labhyate vijñāsyaivaṁ me vijñānaṁ bhavatv evaṁ mā bhūd iti /",
  "K14sf259_sc:449": "Wal_15.6 kiṁ manyadhve bhikṣavo rūpaṁ nityam anityaṁ vā / anityaṁ bhadanta /",
  "K14sf259_sc:450": "Wal_15.7 yat punar anityaṁ duḥkhaṁ tan na vā duḥkhaṁ duḥkhaṁ bhadanta /",
  "K14sf259_sc:451": "Wal_15.8 yat punar anityaṁ duḥkhaṁ vipariṇāmadharmi api nu tac chrutavān āryaśrāvaka ātmata upagacched etan mama eṣo ’ham asmi eṣa me ātmeti /",
  "K14sf259_sc:452": "Wal_15.9 no bhadaṁta /",
  "K14sf259_sc:453": "Wal_15.10 evaṁ vedanā saṁjñā saṁskārā vijñānaṁ nityam anityaṁ vā /",
  "K14sf259_sc:454": "Wal_15.11 anityaṁ bhadanta /",
  "K14sf259_sc:455": "Wal_15.12 yat punar anityaṁ duḥkhaṁ tan na vā duḥkham /",
  "K14sf259_sc:456": "Wal_15.13 duḥkhaṁ bhadanta /",
  "K14sf259_sc:457": "Wal_15.14 yat punar anityaṁ duḥkhaṁ vipariṇāmadharmi api nu tac chrutavān āryaśrāvaka ātmata upagacched etan mama eṣo ’ham asmi eṣa me ātmeti /",
  "K14sf259_sc:458": "Wal_15.15 no bhadanta /",
  "K14sf259_sc:459": "Wal_15.16 tasmāt tarhi bhikṣavo yat kiṁcid rūpam atītānāgatapratyutpannaṁ ādhyātmikaṁ vā bahirdhā",
  "K14sf259_sc:460": "vā audārikaṁ vāsūkṣmaṁ vā hīnaṁ vā praṇītaṁ vā yad vā dūre yad vā antike tat sarvaṁ",
  "K14sf259_sc:461": "naitan mama naiṣo ’ham asmi naiṣa me ātmeti / evam etad yathābhūtaṁ samyakprajnayā draṣṭavyam /",
  "K14sf259_sc:462": "Wal_15.17 evaṁ yā kācid vedanā yā kācit saṁjñā ye kecit saṁskārā yat kiṁcid vijñānam atītānāgatapratyutpannam",
  "K14sf259_sc:463": "ādhyātmikaṁ vā bahirdhā vā audārikaṁ vā sukṣmaṁ vā hīnaṁ vā praṇītaṁ vā yad vā dūre",
  "K14sf259_sc:464": "yad vāntike tat sarvaṁ naitan mama naiṣo ’ham asmi naiṣa me ātmeti / evam etad yathābhūtaṁ",
  "K14sf259_sc:465": "samyakprajñayā draṣṭavyam /",
  "K14sf259_sc:466": "Wal_15.18 yataś ca bhikṣavaḥ śrutavān āryaśrāvaka imān paṁcopādānaskandhāṁ naivātmato nātmīyataḥ",
  "K14sf259_sc:467": "samanupaśyati / sa evaṁ samanupaśyaṁ na kiṁcil loka upādatte / anupādadāno na paritasyate",
  "K14sf259_sc:468": "aparitasyan pratyātmam eva parinirvāti / kṣīṇā me jātir uṣitaṁ brahmacaryaṁ kṛtaṁ",
  "K14sf259_sc:469": "karaṇīyaṁ na param asmād bhavaṁ prajānāmīty /",
  "K14sf259_sc:470": "Wal_15.19 asmiṁ khalu dharmaparyāye bhāṣyamāṇe avaśiṣṭāṇāṁ paṁcakānāṁ bhikṣūṇāṁ anupādāyāsravebhyaś cittāni vimuktāni / tena khalu samayena paṁca loke ’rhanto bhagavāṁś ca ṣaṣṭhaḥ /",
  "K14sf259_sc:471": "Section 16",
  "K14sf259_sc:472": "Wal_16.1 tena khalu samayena bārāṇasyāṁ yaśo ’grakulikaputraḥ prativasati divādivam eva strīmayena tūryeṇa krīḍitvā ramitvā paricārya",
  "K14sf259_sc:473": "Wal_16.2 śrāntakāyaḥ prāgbhārakāyaḥ pratiyaty’ eva middham avakrāntaḥ / tā api striyaḥ śrāntakāyāḥ klāṁtakāyāḥ prāgbhārakāyāḥ pratiyaty’ eva middham avakrāntāḥ /",
  "K14sf259_sc:474": "Wal_16.3 adrākṣīd yaśo ’grakulikaputraḥ sarātram eva svapnapratibuddhaḥ sarvās tāḥ striyo vilolikā vinagnikā vikesikā vikṣiptabhujā nagnā pralapantyaḥ /",
  "K14sf259_sc:475": "Wal_16.4 dṛṣṭvā ca punaḥ svake antaḥpure śmaśānasaṁjñā avakrāntā / atha yaśo ’grakulikaputro",
  "K14sf259_sc:476": "mahāśayanād avatīrya śatasāhasraṁ maṇipādukāyugaṁ prāvaritvā yenāntaḥpuradvāraṁ tenopajagāma",
  "K14sf259_sc:477": "upetyāpasvaram akārṣīt / upadruto ’smy upasṛṣṭo ’smi māriṣā iti / tasyāmanuṣyā dvāraṁ",
  "K14sf259_sc:478": "vivṛṇvanti śabdaṁ cāntardhāpayanti /",
  "K14sf259_sc:479": "Wal_16.5 atha yaśo ’grakulikaputro yena niveśanadvāraṁ tenopajagāma upetyāpasvaram akārṣīt /",
  "K14sf259_sc:480": "upadruto ’smy upasṛṣṭo ’smi māriṣā iti / tasyāmanuṣyā dvāraṁ vivṛṇvanti śabdaṁ cāntardhāpayanti /",
  "K14sf259_sc:481": "Wal_16.6 atha yaśo ’grakulikaputro yena nagaradvāraṁ tenopajagāma upetyāpasvaram akārṣīt / upadruto ’smy upasṛṣṭo ’smi māriṣā iti / tasyāmanuṣyā dvāraṁ vivṛṇvanti śabdaṁ cāntardhāpayanti /",
  "K14sf259_sc:482": "Wal_16.7 atha yaśo ’grakulikaputro yena nadyā bārakāyās tīraṁ tenopajagāma /",
  "K14sf259_sc:483": "Wal_16.8 tena khalu samayena bhagavān nadyā bārakāyās tīre bahir vihārasyābhyavakāśe caṁkrame",
  "K14sf259_sc:484": "caṁkramyate yadbhūyasā yaśam evāgrakulikaputram āgamayamānaḥ / adrākṣīd yaśo ’grakulikaputro",
  "K14sf259_sc:485": "bhagavaṁtaṁ dūrata eva / dṛṣṭvā ca punar āpasvaram akāṛsīd upadruto ’smi śramaṇa",
  "K14sf259_sc:486": "upasṛṣṭo ’smi śramaṇa /",
  "K14sf259_sc:487": "Wal_16.9 atha bhagavān yaśam agrakulikaputram idam avocat / ehi kumāra idan te anupadrutam idam anupasṛṣṭam /",
  "K14sf259_sc:488": "Wal_16.10 atha yaśo ’grakulikaputraḥ śatasāhasraṁ maṇipādukayugaṁ nadyā bārakāyās tīre ujjhitvā nadīṁ bārakāṁ pratyuttīrya yena bhagavāṁs tenopajagāma /",
  "K14sf259_sc:489": "Wal_16.11 upetya bhagavatpādau śirasā vanditvā ekāṁte asthād atha bhagavān yaśam agrakulikaputram ādaya yena svo vihāras tenopajagāma upetya prajñapta evāsane nyaṣīdaṁ",
  "K14sf259_sc:490": "Wal_16.12 niṣadya bhagavān yaśam agrakulikaputraṁ dhārmyā kathayā saṁdarśayati samādāpayati",
  "K14sf259_sc:491": "samuttejayati saṁpraharṣayati yā sā buddhānāṁ bhagavatāṁ pūrve kālakaraṇīyā dhārmī",
  "K14sf259_sc:492": "kathā tadyathā dānakathā śīlakathā svargakathā kāmānām āsvādādmavaṁ saṁkleśavyavadānaṁ",
  "K14sf259_sc:493": "naiṣkramyapraviveke ānuśaṁsaṁ vyavadānapakṣyān dharmān vistareṇa saṁprakāśayati /",
  "K14sf259_sc:494": "Wal_16.13 yadainaṁ bhagavān adrākṣīd dhṛṣṭacittaṁ kalyacittaṁ muditacittaṁ vinivaraṇacittaṁ",
  "K14sf259_sc:495": "bhavyaṁ pratibalaṁ sāmutkarṣikīṁ dharmadeśanām ājñātuṁ tadā yā sā buddhānāṁ bhagavatāṁ",
  "K14sf259_sc:496": "sāmutkarṣikī dharmadeśanā tadyathā duḥkhaṁ samudayo nirodho mārgaś catvāry āryasatyāni",
  "K14sf259_sc:497": "vistareṇa saṁprakāśayati /",
  "K14sf259_sc:498": "Wal_16.14 tadyathā śuddhaṁ vastraṁ apagatakāḍakaṁ rajanopagaṁ raṁge prakṣiptaṁ samyag eva raṇgaṁ",
  "K14sf259_sc:499": "pratigṛhṇāti / evam eva yaśo ’grakulikaputras tasminn evāsane niṣaṇṇaś catvāry āryasatyāny",
  "K14sf259_sc:500": "abhisamayati tadyathā duḥkhaṁ samudayaṁ nirodhaṁ mārgam /",
  "K14sf259_sc:501": "Wal_16.15 atha yaśo ’grakulikaputro dṛṣṭadharmā prāptadharmā viditadharmā paryavagāḍhadharmā",
  "K14sf259_sc:502": "tīrṇakāṁkṣas tīrṇavicikitsaḥ aparapratyayo ’nanyaneyaḥ śāstuḥ śāsane dharmeṣu vaiśāradyaprāpta",
  "K14sf259_sc:503": "utthāyāsanād ekāṁsam uttarāsaṁgaṁ kṛtvā yena bhagavāṁs tenāṁjaliṁ praṇamya bhagavaṁtam idam avocat /",
  "K14sf259_sc:504": "Wal_16.16 abhikrānto ’haṁ bhadantaḥ abhikrāntaḥ eṣo ’haṁ bhagavaṁtaṁ śaraṇaṁ gacchāmi dharmañ",
  "K14sf259_sc:505": "ca bhikṣusaṁghaṁ ca upāsakaṁ ca mān dhārayādyāgreṇa yāvajjīvaṁ prāṇopetaṁ śaraṇaṁ",
  "K14sf259_sc:506": "gatam abhiprasannam /",
  "K14sf259_sc:507": "Section 17",
  "K14sf259_sc:508": "Wal_17.1 adrākṣīd anyatarā avaruddhikā yaśaḥ kumāraḥ sve mahāśayane na dṛśyate / dṛṣṭvā ca",
  "K14sf259_sc:509": "punar yenāgrakuliko gṛhapatis tenopajagāma upetyāgrakulikaṁ gṛhapatim idam avocat /",
  "K14sf259_sc:510": "yat khalv ārya jānīyā yaśaḥ kumāraḥ sve mahāśayane na dṛśyate /",
  "K14sf259_sc:511": "Wal_17.2 athāgrakulikasya gṛhapater etad abhavat mā haiva kumāraḥ corair vā dhūrtair vā svāpateyakāraṇād",
  "K14sf259_sc:512": "bahir niṣkrāmito bhaviṣyati / iti viditvā caturdiśam aśvadūtāṁ preṣayati svayam eva",
  "K14sf259_sc:513": "ca pradīpikāhastaiḥ puruṣaiḥ sārdhaṁ yena nadī bārakā tenopajagāma /",
  "K14sf259_sc:514": "Wal_17.3 adrākṣīd agrakuliko gṛhapatir nadyā bārakāyās tīre śatasāhasraṁ maṇipādukayugam ujjhitaṁ",
  "K14sf259_sc:515": "dṛṣṭvā ca punar asyaitad abhavaṁ mā haiva kumāraś corair vā dhūrtair vā svāpateyakāraṇād",
  "K14sf259_sc:516": "bahir niṣkrāmito bhaviṣyati mā haiva kumāro tena tīrthena nadīṁ bārakām uttīrṇo bhaviṣyati /",
  "K14sf259_sc:517": "Wal_17.4 athāgrakuliko gṛhapatis tenaiva tīrthena nadīṁ bārakām uttīrya yena bhagavāṁs tenopajagāma /",
  "K14sf259_sc:518": "Wal_17.5 adrākṣīd bhagavān agrakulikaṁ gṛhapatiṁ dūrata eva / dṛṣṭvā ca punar asyaitad abhavad",
  "K14sf259_sc:519": "yanv ahaṁ tadrūpan ṛdhyabhisaṁskārān abhisaṁskuryāṁ yathāgrakuliko gṛhapatir asminn",
  "K14sf259_sc:520": "evāsane niṣaṇṇaṁ yaśam agrakulikaputraṁ na paśyed /",
  "K14sf259_sc:521": "Wal_17.6 atha bhagavāṁs tadrūpān ṛdhyabhisaṁskārān abhisaṁskaroti yathāgrakuliko gṛhapatir yaśaṁ kumāraṁs tan naivāsane niṣaṇṇaṁ paśyati /",
  "K14sf259_sc:522": "Wal_17.7 athāgrakuliko gṛhapatir yena bhagavāṁs tenopajagāma upetya bhagavaṁtam idam avocat /",
  "K14sf259_sc:523": "Wal_17.8 kaccid bhagavān yaśaṁ kumāram adrākṣīt /",
  "K14sf259_sc:524": "Wal_17.9 tena hi gṛhapate niṣīdasva sthānam etad vidyate yad ihaivāgatam asminn āsane niṣaṇṇaṁ yaśaṁ kumāraṁ drakṣyasīti /",
  "K14sf259_sc:525": "Wal_17.10 athāgrakulikasya gṛhapater etad abhavat / nūnaṁ bhagavatā yaśaḥ kumāro dṛṣṭo bhaviṣyati",
  "K14sf259_sc:526": "tathā hi bhagavān evam āha / tena hi gṛhapate niṣīda sthānam etad vidyate yad asminn",
  "K14sf259_sc:527": "evāsane nisaṇṇaṁ yaśaṁ kumāraṁ drakṣyasīti viditvā hṛṣṭas tuṣṭaḥ pramudita udagraḥ",
  "K14sf259_sc:528": "prītisaumanasyajāto bhagavatpādau śirasā vanditvaikānte nyaṣīdad /",
  "K14sf259_sc:529": "Wal_17.11 ekāntaniṣaṇṇam agrakulikaṁ gṛhapatiṁ bhagavān dhārmyā kathayā saṁdarśayatisamādāpayati",
  "K14sf259_sc:530": "samuttejayati saṁprahaṛsayatiyā sā buddhānāṁ bhagavatāṁ pūrve kālakaranīyā dhārmī",
  "K14sf259_sc:531": "kathā tadyathā dānakathā śīlakathā svargakathā kāmānām āsvādādīnavaṁ saṁkleśavyavadānaṁ",
  "K14sf259_sc:532": "naiṣkramyapraviveke ānuśaṁsaṁ vyavadānapakṣyān dharmān vistareṇa saṁprakāśayati yadā",
  "K14sf259_sc:533": "cainaṁ bhagavān adrākṣīd dhṛṣṭacittam kalyacittaṁ muditacittaṁ vinivaraṇacittaṁ bhavyaṁ",
  "K14sf259_sc:534": "pratibalaṁ sāmutkarṣikīṁ dharmadeśanām ājñātuṁ tadā yā sā buddhānāṁ bhagavatāṁ sāmutkarṣikī",
  "K14sf259_sc:535": "dharmadeśanā tadyathā duḥkhaṁ samudayo nirodho mārgaś catvāry āryasatyāni vistareṇa",
  "K14sf259_sc:536": "saṁprakāśayati tadyathā śuddhaṁ vastram apagatakādakaṁ rajanopagaṁ raṁge prakṣiptaṁ",
  "K14sf259_sc:537": "samyag eva raṁgaṁ pratigṛhṇāti evam evāgrakuliko gṛhapatis tasminn evāsane niṣaṇṇaś",
  "K14sf259_sc:538": "catvary āryasatyāny abhisamayati tadyathā duḥkhaṁ samudayaṁ nirodhaṁ mārgam /",
  "K14sf259_sc:539": "Wal_17.12 athāgrakuliko gṛhapatir dṛṣṭadharmā prāptadharmā viditadharmā paryavagāḍhadharmā",
  "K14sf259_sc:540": "tīrṇakāṁkṣas tīrṇavicikitsaḥ aparapratyayo ’nanyaneyaḥ śāstuḥ śāsane dharmeṣu vaiśāradyaprāpta",
  "K14sf259_sc:541": "utthāyāsanād ekāṁsam uttarāsaṁgaṁ kṛtvā yena bhagavāṁs tenāṁjaliṁ praṇamya bhagavaṁtam idam avocat /",
  "K14sf259_sc:542": "Wal_17.13 abhikrānto ’haṁ bhadantaḥ abhikrāntaḥ eṣo ’haṁ bhagavaṁtaṁ śaraṇaṁ gacchāmi dharmaṁ",
  "K14sf259_sc:543": "ca bhikṣusaṁghaṁ ca upāsakaṁ ca mān dhārayādyāgreṇa yāvajjīvaṁ prāṇopataṁ śaraṇaṁ",
  "K14sf259_sc:544": "gatam abhiprasannam /",
  "K14sf259_sc:545": "Wal_17.14 ta smiṁ khalu dharmaparyāye bhāṣyamāṇe agrakulikasya gṛhapater virajo vigatamalaṁ dharmeṣu dharmacakṣur utpannaṁ yaśasya ca kumārasyānupādāyāsravebhyaś cittam vimuktaṁ /",
  "K14sf259_sc:546": "Wal_17.15 atha bhagavāṁs tān ṛdhyabhisaṁskārāṁ pratiprasrabhya tasyāṁ velāyāṁ gāthāṁ babhāṣe /",
  "K14sf259_sc:547": "Wal_17.16 alaṁkṛtaś cāpi careta dharmaṁ",
  "K14sf259_sc:548": "dāntaḥ śāntaḥ saṁyato brahmacārī /",
  "K14sf259_sc:549": "sarveṣu bhūteṣu nidhāya daṇḍaṁ",
  "K14sf259_sc:550": "sa brāhmaṇaḥ sa śramaṇaḥ sa bhikṣuḥ //",
  "K14sf259_sc:551": "Wal_17.17 athāgrakuliko gṛhapatir yaśaṁ kumāram idam avocat /",
  "K14sf259_sc:552": "Wal_17.18 ehi kumāra niveśanaṁ gamiṣyāmaḥ mātā te śrāntakāyā klāntakāyā paridevati /",
  "K14sf259_sc:553": "Wal_17.19 atha bhagavān agrakulikaṁ gṛhapatim idam avocat /",
  "K14sf259_sc:554": "Wal_17.20 kiṁ manyase gṛhapate yenedānīm aśaikṣeṇa jñānena aśaikṣeṇa darśanena catvāry āryasatyāny",
  "K14sf259_sc:555": "abhisamitāni duḥkhaṁ samudayo nirodho mārgaḥ api nu sa punar api gṛhī gṛham adhyāvaset",
  "K14sf259_sc:556": "samnidhikāraparibhogena vā kāmāṁ paribhuṁjīta /",
  "K14sf259_sc:557": "Wal_17.21 no bhadanta /",
  "K14sf259_sc:558": "Wal_17.22 yathā khalu tvayā gṛhapate śaikṣeṇa jñānena śaikṣeṇa darśanena catvāry āryasatyāny",
  "K14sf259_sc:559": "abhisamitāni duḥkhaṁ samudayo nirodho mārga evam eva yaśena kumāreṇa aśaikṣeṇa jñānena",
  "K14sf259_sc:560": "aśaikṣeṇa darśanena catvāry āryasatyāny abhisamitāni duḥkhaṁ samudayo nirodho mārgaḥ /",
  "K14sf259_sc:561": "Wal_17.23 lābhā bhadanta yaśena kumāreṇa sulabdhā yenāśaikṣeṇa jñānenāśaikṣeṇa darśanena catvāry āryasatyāny abhisamitāni duḥkhaṁ samudayo nirodho mārgah /",
  "K14sf259_sc:562": "Wal_17.24 sādhu bhagavāṁ yaśena kumāreṇa paścācchramaṇena yenāgrakulaṁ tenopasaṁkrāmed anukaṁpām upādāya / adhivāsayati bhagavān agrakulikasya gṛhapates tūṣṇīṁbhāvena /",
  "K14sf259_sc:563": "Wal_17.25 athāgrakuliko gṛhapatir bhagavatas tūṣṇīṁbhāvenādhivāsanaṁ viditvā bhagavatpādau śirasā vanditvā bhagavato ’ntikāt prakrāntaḥ /",
  "K14sf259_sc:564": "Wal_17.26 tena khalu samayena ṣaḍ loke arhaṁto bhagavāṁś ca saptamaḥ /",
  "K14sf259_sc:565": "Section 18",
  "K14sf259_sc:566": "Wal_18.1 atha bhagavāṁs tasyā eva rātrer atyayād āyuṣmatā yaśena paścācchramaṇena yenāgrakulikasya gṛhapater niveśanaṁ tenopajagāma /",
  "K14sf259_sc:567": "Wal_18.2 adrāṣṭām āyuṣmato yaśasya mahallikā purāṇadvitīyā ca bhagavaṁtaṁ dūrata eva /",
  "K14sf259_sc:568": "Wal_18.3 dṛṣṭvā ca punar bhagavato ’rthāyāsanaṁ prajñapayata evaṁ cāhatuḥ / niṣīdatāṁ bhagavāṁ prajñapta evāsane / nyaṣīdad bhagavān prajñapta evāsane /",
  "K14sf259_sc:569": "Wal_18.4 athāyuṣmato yaśasya mahallikā purāṇadvitīyā ca bhagavatpādau śirasā vanditvaikānte nyaṣīdatām /",
  "K14sf259_sc:570": "Wal_18.5 ekāntaniṣaṇṇe āyuṣmato yaśasya mahallikāṁ purāṇadvitīyāṁ ca bhagavāṁ dhārmyā kathayā",
  "K14sf259_sc:571": "saṁdarśayati samādāpayati samuttejayati saṁprahaṛsayati yā sā buddhānāṁ bhagavatāṁ",
  "K14sf259_sc:572": "pūrve kālakaraṇīya dhārmī kathā tadyathā dānakathā śīlakathā svargakathā kāmānām",
  "K14sf259_sc:573": "āsvādādmavaṁ saṁkleśavyavadānaṁ naiṣkramyapraviveke ānuśaṁsaṁ vyavadānapakṣyān dharmān",
  "K14sf259_sc:574": "vistareṇa saṁprakāśayati /",
  "K14sf259_sc:575": "Wal_18.6 yadaite bhagavān adrākṣīd dhṛṣṭacitte kalyacitte muditacitte vinivaraṇacitte bhavye",
  "K14sf259_sc:576": "pratibale sāmutkarṣikīṁ dharmadeśanām ājñātuṁ tadā yā sā buddhānāṁ bhagavatāṁ sāmutkarṣikī",
  "K14sf259_sc:577": "dharmadeśanā tadyathā duḥkhaṁ samudayo nirodho mārgaś catvāry āryasatyāni vistareṇa saṁprakāśayati /",
  "K14sf259_sc:578": "Wal_18.7 tadyathā śuddhaṁ vastram apagatakāḍakaṁ rajanopagaṁ raṁge prakṣiptaṁ samyag eva raṁgaṁ",
  "K14sf259_sc:579": "pratigṛhṇāty evam evāyuṣmato yaśasya mahallikā purāṇadvitīyā ca tasminn evāsane niṣaṇṇe",
  "K14sf259_sc:580": "catvāry āryasatyāny abhisamitavatyau tadyathā duḥkhaṁ samudayaṁ nirodhaṁ margam /",
  "K14sf259_sc:581": "Wal_18.8 athāyuṣmato yaśasya mahallikā purāṇadvitīyā ca dṛṣṭadharme prāptadharme viditadharme",
  "K14sf259_sc:582": "paryavagāḍhadharme tīrṇakāṁkṣe tīrṇavicikitse aparapratyaye ananyaneye śāstuḥ śāsane",
  "K14sf259_sc:583": "dharmeṣu vaiśāradyaprāpte utthāyāsanād ekāṁsam uttarāsaṁgaṁ kṛtvā yena bhagavāṁs",
  "K14sf259_sc:584": "tenāṁjaliṁ praṇamya bhagavantam idam avocatām /",
  "K14sf259_sc:585": "Wal_18.9 abhikrānte āvāṁ bhadantābhikrānte ete āvāṁ bhagavantaṁ śaraṇaṁ gacchāvo dharmañ ca bhikṣusaṁghaṁ ca / upāsike cāvāṁ dhārayādyāgreṇa yāvajjīvaṁ prāṇopete śaraṇagate abhiprasanne /",
  "K14sf259_sc:586": "Wal_18.10 atha bhagavān āyuṣmato yaśasya mahallikāṁ purāṇadvitīyāṁ ca dhārmyā kathayā saṁdarśayitvā samādāpayitvā samuttejayitvā saṁpraharṣayitvā utthāyāsanāt prakrāṇtaḥ /",
  "K14sf259_sc:587": "Section 19",
  "K14sf259_sc:588": "Wal_19.1 aśrauṣur bārāṇasyāṁ dvitīyatṛtīyacaturthapaṁcamāḥ kulikaputrāḥ pūrṇo vimalo gavāṁpatiḥ",
  "K14sf259_sc:589": "subāhur yaśo ’grakulikaputraḥ keśaśmaśrūṇy avatārya kāṣāyāṇi vastrāṇy ācchādya samyag",
  "K14sf259_sc:590": "eva śraddhayā agārād anagārikāṁ pravrajitaḥ /",
  "K14sf259_sc:591": "Wal_19.2 śrutvā ca punar eṣām etad abhavan na batāvaro buddho bhaviṣyati nāvaraṁ dharmākhyānaṁ",
  "K14sf259_sc:592": "yatredānīṁ yaśo ’grakulikaputras tathā sukumāras tathā sukhaiṣī keśaśmasrūṇy avatārya",
  "K14sf259_sc:593": "kāṣāyāṇi vastrāṇy ācchādya samyag eva śraddhayā agārād anagārikāṁ pravrajitaḥ / yannu",
  "K14sf259_sc:594": "vayam api keśaśmaśrūṇy avatārya kāṣāyāṇi vastrāṇy ācchādya samyag eva śraddhayā agārād",
  "K14sf259_sc:595": "anagārikāṁ pravrajemeti /",
  "K14sf259_sc:596": "Wal_19.3 atha dvitīyatṛtīyacaturthapaṁcamāḥ kulikaputrāḥ pūrṇo vimalo gavāṁpatiḥ subāhur yena bhagavāṁs tenopajagmur upetya bhagavatpādau śirasā vanditvaikānte ’sthur /",
  "K14sf259_sc:597": "Wal_19.4 ekāntasthitāḥ pūrṇo vimalo gavāṁpatiḥ subāhur bhagavantam idam avocan /",
  "K14sf259_sc:598": "Wal_19.5 labhemahi vayaṁ bhadanta svākhyāte dharmavinaye pravrajyām upasaṁpadaṁ bhikṣubhāvaṁ carema vayaṁ bhagavato ’ntike brahmacaryaṁ /",
  "K14sf259_sc:599": "Wal_19.6 labdhavantas te āyuṣmantaḥ svākhyāte dharmavinaye pravrajyām upasaṁpadaṁ bhikṣubhāvam / evaṁ pravrajitās te āyuṣmanta ekākino vyapakṛṣṭā apramattā ātāpinaḥ prahitātmā vyāhārṣur /",
  "K14sf259_sc:600": "Wal_19.7 ekākino vyapakṛṣṭā apramattā ātāpinaḥ prahitātmano viharanto yadarthaṁ kulaputrāh",
  "K14sf259_sc:601": "kesaśmaśrūṇy avatārya kāṣāyāni vastrāṇy ācchādya samyag eva śraddhayā agārād anagārikāṁ",
  "K14sf259_sc:602": "pravrajanti / tad anuttaraṁ brahmacaryaparyavasānaṁ dṛṣṭa eva dharme svayam abhijñayā",
  "K14sf259_sc:603": "sākṣātkṛtvopasaṁpadya pravedayaṁti kṣīṇā no jātir uṣitam brahmacaryaṁ kṛtaṁ karaṇīyaṁ",
  "K14sf259_sc:604": "nāparam asmād bhavaṁ prajānīmaḥ /",
  "K14sf259_sc:605": "Wal_19.8 tena khalu samayena daśa loke ’rhanto bhagavān ekadaśamaḥ /",
  "K14sf259_sc:606": "Section 20",
  "K14sf259_sc:607": "Wal_20.1 aśrauṣur bārāṇasyāṁ paṁcāśad utsadotsadā grāmikadārakā yaśo ’grakulikaputro dvitīyatṛtīyacaturthapañcamāḥ",
  "K14sf259_sc:608": "kulikaputrāḥ pūrno vimalo gavāṁpatiḥ subāhuḥ keśaśmaśrūṇy avatārya kāṣāyāṇi vastrāṇy",
  "K14sf259_sc:609": "ācchādya samyag eva śraddhayā agārād anagārikāṁ pravrajitāḥ /",
  "K14sf259_sc:610": "Wal_20.2 śrutvā ca punar eṣām etad abhavat / na batāvaro buddho bhaviṣyati nāvaraṁ dharmākhyānaṁ",
  "K14sf259_sc:611": "yatredānīṁ yaśaḥ pūrṇo vimalo gavāṁpatiḥ subāhus tathā sukumārās tathā sukhaiṣiṇaḥ",
  "K14sf259_sc:612": "keśaśmaśrūṇy avatārya kāṣāyāṇi vastrāṇy ācchādya samyag eva śraddhayā agārād anagārikāṁ pravrajitāḥ /",
  "K14sf259_sc:613": "Wal_20.3 śrutvā ca punar yena bhagavāṁs tenopajagmur upetya bhagavatpādau śirasā vanditvaikānte tasthur /",
  "K14sf259_sc:614": "Wal_20.4 ekāntasthitāḥ paṁcāśad utsadotsadā grāmikadārakā bhagavantam idam avocan /",
  "K14sf259_sc:615": "Wal_20.5 labhemahi vayaṁ bhadanta svākhyāte dharmavinaye pravrajyām upasaṁpadaṁ bhikṣubhāvaṁ carema vayaṁ bhagavato ’ntike brahmacaryam /",
  "K14sf259_sc:616": "Wal_20.6 labdhavantas te āyuṣmantaḥ svākhyāte dharmavinaye pravrajyām upasaṁpadaṁ bhikṣubhāvam evaṁ pravrajitās te āyuṣmanto ekākino vyapakṛṣṭā apramattā ātāpinaḥ prahitātmano vyāhārṣur /",
  "K14sf259_sc:617": "Wal_20.7 ekākino vyapakṛṣṭā apramattā ātāpinaḥ prahitātmano viharanto yadarthaṁ kulaputrāḥ",
  "K14sf259_sc:618": "keśaśmasrūṇy avatārya kāṣāyāṇi vastrāṇy ācchādya samyag eva śraddhayāgārād anagārikāṁ",
  "K14sf259_sc:619": "pravrajanti tad anuttaraṁ brahmacaryaparyavasānaṁ dṛṣṭa eva dharme svayam abhijñayā",
  "K14sf259_sc:620": "sākṣātkṛtvopasaṁpadya pravedayanti kṣīṇā no jātir uṣitaṁ brahmacaryaṁ kṛtaṁ karaṇīyaṁ",
  "K14sf259_sc:621": "nāparam asmād bhavaṁ prajānīmaḥī",
  "K14sf259_sc:622": "Wal_20.8 tena khalu samayena ṣaṣṭir loke ’rhanto bhagavāṁś ca ekaṣaṣtimaḥ /",
  "K14sf259_sc:623": "Section 21",
  "K14sf259_sc:624": "Wal_21.1 tatra bhagavāṁ bhikṣūn āmaṁtrayate / mukto ’haṁ bhikṣavaḥ sarvapāśebhyo ye divyā",
  "K14sf259_sc:625": "ye ca mānuṣāḥ yūyam api bhikṣavo muktāḥ sarvapāśebhyo ye divya ye ca mānuṣāḥ carata",
  "K14sf259_sc:626": "bhikṣavaś caryāṁ prakramiṣyāmo bahujanahitāya bahujanasukhāya lokānukaṁpāyai arthāya",
  "K14sf259_sc:627": "hitāya sukhāya devamanuṣyāṇāṁ mā ca vo dvāv ekena gamiṣyatha / aham api yenorubilvā",
  "K14sf259_sc:628": "senāyanagrāmakas tena caryāṁ prakramiṣyāmy /",
  "K14sf259_sc:629": "Wal_21.2 atha mārasya pāpīyasyaitad abhavad ayaṁ śramaṇo gautamo bārāṇasyāṁ viharaty ṛṣivadane",
  "K14sf259_sc:630": "mṛgadāpe evaṁ śrāvakāṁ dharmaṁ deśayati mukto ’haṁ bhikṣavaḥ sarvapāśebhyo ye divyā",
  "K14sf259_sc:631": "ye ca mānuṣāh yūyam api bhikṣavo muktāḥ sarvapāśebhyo ye divyā ye ca mānuṣāḥ carata",
  "K14sf259_sc:632": "bhikṣavaś caryāṁ prakramiṣyāmo bahujanahitāya pūrvavad yāvad aham api yenoruhilvā",
  "K14sf259_sc:633": "senāyanagrāmakas tena caryāṁ prakramiṣyāmīti yannv aham asyopasaṁkrameyaṁ yad uta vyākṣepakarmaṇy=",
  "K14sf259_sc:634": "Wal_21.3 atha mārah pāpīyān māṇavakavarṇam ātmānam abhinirmāya yena bhagavāṁs tenopajagāma /",
  "K14sf259_sc:635": "Wal_21.4 upetya tasyāṁ velāyām gāthāṁ babhāṣe /",
  "K14sf259_sc:636": "amukto muktasaṁjñī san",
  "K14sf259_sc:637": "kiṁ mukto ’smīti manyase /",
  "K14sf259_sc:638": "mahābandhanabaddho ’si",
  "K14sf259_sc:639": "na me śramaṇa mokṣyase //",
  "K14sf259_sc:640": "Wal_21.5 atha bhagavata etad abhavat māro ’yaṁ pāpīyām upasaṁkrānto yad uta vyākṣepakarmaṇīti viditvā gāthāṁ babhāṣe /",
  "K14sf259_sc:641": "mukto ’haṁ sarvapāśebhyo",
  "K14sf259_sc:642": "ye divyā ye ca mānuṣāḥ",
  "K14sf259_sc:643": "evaṁ jānīhi pāpīyaṁ",
  "K14sf259_sc:644": "nihatas tvam ihāntaka //",
  "K14sf259_sc:645": "Wal_21.6 atha mārasya pāpīyasya etad abhavat / jānāti me śramaṇo gautamaś cetasā cittam iti viditvā duḥkhī durmanā vipratisārī tatraivāntarhitaḥ /",
  "K14sf259_sc:646": "Wal_21.7 tatra bhagavān bhikṣūn āmantrayate sma / mukto ’haṁ bhikṣavaḥ sarvapāśebhyo ye divyā",
  "K14sf259_sc:647": "ye ca mānuṣāḥ yūyam api bhikṣavo muktāḥ sarvapāśebhyo ye divyā ye ca mānuṣāḥ carata",
  "K14sf259_sc:648": "bhikṣavaś caryāṁ bahujanahitāya pūrvavad yāvad aham api yenorubilvā senāyanagrāmakas",
  "K14sf259_sc:649": "tena caryāṁ prakramiṣyāmi /",
  "K14sf259_sc:650": "Wal_21.8 evam bhadanteti bhikṣavo bhagavataḥ pratiśrutya janapadeṣu caryāṁ prakrāntāḥ /"
}