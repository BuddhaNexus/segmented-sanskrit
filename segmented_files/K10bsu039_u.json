{
    "K10bsu039_u:0": " Āryatriskandha sūtram",
    "K10bsu039_u:1": " tatreyaṃ(āpatti) deśanā -",
    "K10bsu039_u:2": " ahamevaṃnāmā buddhaṃ śaraṇaṃ gacchāmi /",
    "K10bsu039_u:3": " dharma śaraṇaṃ gacchāmi /",
    "K10bsu039_u:4": " saṃghaṃ śaraṇaṃ gacchāmi /",
    "K10bsu039_u:5": " namaḥ (bhagavate)",
    "K10bsu039_u:6": " śākyamunaye tathāgatāyārhate samyaksaṃbuddhāya /",
    "K10bsu039_u:7": " namo vajra(sāra)",
    "K10bsu039_u:8": " pramardine /",
    "K10bsu039_u:9": " namo ratnārciṣe /",
    "K10bsu039_u:10": " namo nāgeśvararājāya /",
    "K10bsu039_u:11": " namo vīrasenāya /",
    "K10bsu039_u:12": " namo vīranandine /",
    "K10bsu039_u:13": " namo ratnāgnaye /",
    "K10bsu039_u:14": " namo ratnacandraprabhāya /",
    "K10bsu039_u:15": " namo 'moghadarśine /",
    "K10bsu039_u:16": " namo ratnacandrāya /",
    "K10bsu039_u:17": " namo nirmalāya /",
    "K10bsu039_u:18": " namaḥ śūradattāya /",
    "K10bsu039_u:19": " namo brahmaṇe /",
    "K10bsu039_u:20": " namo brahmadattāya /",
    "K10bsu039_u:21": " namo varūṇāya /",
    "K10bsu039_u:22": " namo varuṇadevāya /",
    "K10bsu039_u:23": " namo bhadraśriye /",
    "K10bsu039_u:24": " namaścandanaśriye /",
    "K10bsu039_u:25": " namo 'nantaujase /",
    "K10bsu039_u:26": " namaḥ prabhāsaśriye /",
    "K10bsu039_u:27": " namo 'śokaśriye /",
    "K10bsu039_u:28": " namo nārāyaṇāya /",
    "K10bsu039_u:29": " namaḥ kusumaśriye /",
    "K10bsu039_u:30": " namo brahmajyotirvikrīḍitābhijñāya tathāgatāya /",
    "K10bsu039_u:31": " namaḥ padmajyotirvikrīḍitābhijñāya tathāgatāya /",
    "K10bsu039_u:32": " namo ghanaśriye /",
    "K10bsu039_u:33": " namaḥ smṛtiśriye /",
    "K10bsu039_u:34": " namaḥ suparikīrtitanāmadheyaśriye /",
    "K10bsu039_u:35": " nama indraketudhvajarājāya /",
    "K10bsu039_u:36": " namaḥ suvikrāntaśriye /",
    "K10bsu039_u:37": " namaḥ suvijitasaṃgrāmāya /",
    "K10bsu039_u:38": " namo vikrāntagāmine /",
    "K10bsu039_u:39": " namaḥ samantāvabhāsavyūhaśriye /",
    "K10bsu039_u:40": " namo ratnapadmavikrāmiṇe /",
    "K10bsu039_u:41": " namo ratnapadmasupratiṣṭhitaśailendrarājāya tathāgatāyārhate samyaksaṃbuddhāya /",
    "K10bsu039_u:42": " evaṃpramukhā yāvantaḥ daśadikṣu sarvalokadhātuṣu tathāgatāarhantaḥ samyaksaṃbuddhāstiṣṭhanti dhriyante yāpayanti,",
    "K10bsu039_u:43": " te māṃ samanvāharantu buddhā bhagavantaḥ /",
    "K10bsu039_u:44": " yanmayā asyāṃ jātau anyāsu vā jātiṣu anavarāgre jātisaṃsāre saṃsaratā pāpakaṃ karma kṛtaṃ syātkāritaṃ vā kriyamāṇaṃ vā anumoditaṃ bhavet,",
    "K10bsu039_u:45": " staupikaṃ vā sāṃghikaṃ vā dravyamapahṛtaṃ syāt,",
    "K10bsu039_u:46": " hāritaṃ vā hriyamāṇaṃ vā anumoditaṃ bhavet /",
    "K10bsu039_u:47": " pancānantaryāṇi kṛtāni syuḥ kāritāni vā kriyamāṇāni vā anumoditāni bhaveyuḥ /",
    "K10bsu039_u:48": " daśākuśalān karmapathān samādāya vartitaṃ syāt,",
    "K10bsu039_u:49": " pare vā samādāpitāḥ syurvartamānā vā anumoditā bhaveyuryena karmāvaraṇenāvṛto 'haṃ",
    "K10bsu039_u:50": " nirayaṃ vā gaccheyaṃ tiryagyoniṃ vā yamaviṣayaṃ vā gaccheyaṃ pratyantajanapadeṣu",
    "K10bsu039_u:51": " mleccheṣu vā pratyājāyeyaṃ dīrghāyuṣkeṣu deveṣūpapadyeyamindriyavikalatāṃ vādhigaccheyaṃmithyādṛṣṭiṃ",
    "K10bsu039_u:52": " vopagṛhṇīyāṃ buddhotpādaṃ vā virāgayeyam,",
    "K10bsu039_u:53": " tatsarvaṃkarmāvaraṇaṃ teṣāṃ buddhānāṃ bhagavatāṃ jñānabhūtānāṃ cakṣurbhūtānāṃ sākṣibhūtānāṃ pramāṇabhūtānāṃ jānatāṃ paśyatamagrataḥ pratideśayāmi,",
    "K10bsu039_u:54": " āviṣkaromi na praticchādayāmi,",
    "K10bsu039_u:55": " āyatyāṃ saṃvaramāpadye /",
    "K10bsu039_u:56": " samanvāharantu māṃ te buddhā bhagavanto yanmayā asyāṃ jātāvanyāsu vā jātiṣvanavarāgre vā jātisaṃsāre saṃsaratā dānaṃ dattaṃ bhavedantaśastiryagyonigatāyāpyālopaḥ,",
    "K10bsu039_u:57": " śīlaṃ vā rakṣitaṃ bhaved yacca me brahmacaryavāsakuśalamūlam,",
    "K10bsu039_u:58": " yacca me sattvaparipākakuśalamūlam,",
    "K10bsu039_u:59": " yacca me bodhicittakuśalam,",
    "K10bsu039_u:60": " yacca me 'nuttarajñānakuśalamūlam,",
    "K10bsu039_u:61": " tatsarvamaikadhyaṃ piṇḍayitvā tulayitvā abhisaṃkṣipya anuttarāyāṃ samyaksaṃbodhau uttarottarayā (gurugurūṇā)",
    "K10bsu039_u:62": " pariṇāmanayā,",
    "K10bsu039_u:63": " yathā pariṇāmitamatītairbuddhairbhagavabhdiryathā pariṇāmayiṣyantyanāgatā buddhā bhagavantaḥ,",
    "K10bsu039_u:64": " yathā pariṇāmayanti etarhi daśasu dikṣu pratyutpannā buddhā bhagavantaḥ tathā hamapi pariṇāmayāmi /",
    "K10bsu039_u:65": " sarva pāpaṃ pratideśayāmi /",
    "K10bsu039_u:66": " sarvaṃ puṇyamanumodayāmi /",
    "K10bsu039_u:67": " sarvān buddhānadhyeṣyāmi /",
    "K10bsu039_u:68": " bhavatu me jñānamanuttaram //",
    "K10bsu039_u:69": " ye cābhyatītāstathapi ca ye anāgatā ye cāpi tiṣṭhanti narottamā jināḥ /",
    "K10bsu039_u:70": " anantavarṇān guṇasāgaropamānupaimi sarvān śaraṇaṃ kṛtāñjaliḥ //",
    "K10bsu039_u:71": " // samāptam //",
    "K10bsu039_u:72": " (āryatriskandhamahāyānasūtraṃ samāptam)"
}