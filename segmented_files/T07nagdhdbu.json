{
    "T07nagdhdbu:0": " ācārya nāgārjunapādaviracitam āryadharmadhātugarbhavivaraṇam",
    "T07nagdhdbu:1": " bhāratīyabhāṣāyām- āryadharmadhātugarbhavivaraṇam|",
    "T07nagdhdbu:2": " bhoṭabhāṣāyām- phag-pā-chos-kyi-yiṅ-kyi-ñiṅ-poī-nama-para-ḍela-pā|",
    "T07nagdhdbu:3": " namo ratnatrayāya ye dharmā hetuprabhavā hetuṃ teṣāṃ tathāgato hyavadat |",
    "T07nagdhdbu:4": " teṣāṃ ca yo nirodha evaṃvādī mahāśramaṇaḥ ||",
    "T07nagdhdbu:5": " ityuktam |",
    "T07nagdhdbu:6": " atra 'ye dharmā' iti saptabhiḥ prakārairavagantavyāḥ |",
    "T07nagdhdbu:7": " tadyathā- vijñānaṃ nāmarūpaṃ ṣaḍāyatanaṃ sparśaḥ vedanā jātirjarāmaraṇamiti |",
    "T07nagdhdbu:8": " ime dharmāḥ api pañcabhyaḥ prakārebhya utpadyanta iti 'hetuprabhavāḥ' ityuktam |",
    "T07nagdhdbu:9": " ke te pañca hetavaḥ? avidyā tṛṣṇā upādānaṃ saṃskārā bhavaśceti |",
    "T07nagdhdbu:10": " saptavidhānāṃ dharmāṇāṃ pañcaprakārāṇāṃ ca teṣāṃ hetūnāṃ nirodhastāvad",
    "T07nagdhdbu:11": " 'hetuṃ teṣāṃ ca yo nirodhaḥ' ityādinābhihitaḥ |",
    "T07nagdhdbu:12": " sa evopaśamaḥ mokṣo nirvāṇamiti |",
    "T07nagdhdbu:13": " sa ca kenoktaḥ? 'tathāgato hyavadat |",
    "T07nagdhdbu:14": " iti |",
    "T07nagdhdbu:15": " tenopadiṣṭa ityabhiprāyeṇa tathā kathitam |",
    "T07nagdhdbu:16": " arthānāṃ yathā sthitistathā (yathāvat) avabodhāt 'tathāgataḥ' ityucyate |",
    "T07nagdhdbu:17": " vastūnāṃ yathā sthitiḥ, tasyā abhrāntatayā anyebhyo deśanād vā 'tathāgataḥ' |",
    "T07nagdhdbu:18": " evaṃvidho yo deśakaḥ, yaścaivaṃ svayaṃ bodhakaḥ",
    "T07nagdhdbu:19": " śravaṇaśīlayuktaśca sa 'evaṃvādī' (mahāśramaṇaḥ) ityuktaḥ |",
    "T07nagdhdbu:20": " 'mahān'-śabdaḥ pradhāna-adbhutaparamapravaraparyāyaḥ |",
    "T07nagdhdbu:21": " yo vādī vidvān vīraḥ tapasvī mahotsāhaḥ tīvravīryaḥ adbhutakarmakāri ca bhavati, sa eva 'mahān' iti |",
    "T07nagdhdbu:22": " (sa) aśeṣajñātavyānāṃ jñānād 'vidvān' |",
    "T07nagdhdbu:23": " aśeṣakleśānāṃ damane samarthatvād 'vīraḥ' |",
    "T07nagdhdbu:24": " śīlasya samyagbhāvanayā 'tapasvī' |",
    "T07nagdhdbu:25": " guṇādiṣvaparikhedād 'mahotsāhaḥ' |",
    "T07nagdhdbu:26": " yasya śiraḥ kapālaṃ vā agninā dīptam,",
    "T07nagdhdbu:27": " tadavān iva 'tīvravīryaḥ tathā adbhutadharmāṇāṃ sākṣātkāritvād",
    "T07nagdhdbu:28": " 'adbhutakarmakārī' iti |",
    "T07nagdhdbu:29": " etādṛśa eva 'mahān' ityucyate |",
    "T07nagdhdbu:30": " śramaṇaḥ iti pāpānāṃ kleśānāṃ copaśamād 'śramaṇaḥ' |",
    "T07nagdhdbu:31": " sarvapāpānāṃ prakṣālanād 'brāhmaṇaḥ' |",
    "T07nagdhdbu:32": " kleśaklamathaparivarjanād 'śramaṇaḥ'",
    "T07nagdhdbu:33": " svakīyamalāpasāraṇāt 'pravrajitaḥ' iti |",
    "T07nagdhdbu:34": " ityevaṃvidhairguṇaiḥ samanvāgata iti |",
    "T07nagdhdbu:35": " bhagavatā buddhenokta ityanena yogaḥ karaṇīyaḥ |",
    "T07nagdhdbu:36": " evameva duḥkhasamudayanirodhamārgasatyeṣvapi yogaḥ karaṇīyaḥ |",
    "T07nagdhdbu:37": " avidyāhetoḥ saṃskārāḥ, ityārabhya jarāmaraṇaparyantaṃ (svabhāvataḥ",
    "T07nagdhdbu:38": " siddhaṃ) kartāramanapekṣya samutpādastāvad 'anulomaḥ' |",
    "T07nagdhdbu:39": " avidyādihetūnāṃ nivṛtteravabodhaḥ 'pratilomaḥ' ityuktaḥ |",
    "T07nagdhdbu:40": " avidyānivṛtteḥ saṃskārādayo nivartanta ityupadeśakārakatvāt (bhagavān",
    "T07nagdhdbu:41": " buddha eva) 'mahāśramaṇaḥ' iti |",
    "T07nagdhdbu:42": " || ācāryanāgārjunapādaviracitaṃ 'āryadharmadhātugarbhavivaraṇam' samāptam",
    "T07nagdhdbu:43": " bhāratīyopādhyāyena jñānagarbheṇa 'mahālocāvā vande palacekmahābhāgena cānūdya saṃśodhya ca sunirṇītam |",
    "T07nagdhdbu:44": " || bhavatu sarvamaṅgalam ||"
}