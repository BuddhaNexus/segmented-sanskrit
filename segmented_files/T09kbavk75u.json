{
    "T09kbavk75u:0": " sarvam avidyāmūlaṃ saṃsārataruprakāravaicitryam /",
    "T09kbavk75u:1": " jñātum vaktuṃ hantuṃ kaḥ śakto 'nyatra sarvajñāt // KAvk_75.1 //",
    "T09kbavk75u:2": " śrāvastyāṃ svastimān pūrvaṃ jino jetavane sthitaḥ /",
    "T09kbavk75u:3": " aśeṣadarśī bhagavān bhikṣusaṃgham abhāṣata // KAvk_75.2 //",
    "T09kbavk75u:4": " śṛṇuta śreyase jñānālokanirmalamānasāḥ /",
    "T09kbavk75u:5": " pratītyasamutpādaṃ vaḥ kathayāmi yathākramam // KAvk_75.3 //",
    "T09kbavk75u:6": " avidyāvāsanaiveyaṃ duḥkhaskandhasya bhūyasaḥ /",
    "T09kbavk75u:7": " saṃsāraviṣavṛkṣasya mūlabandhavidhāyinī // KAvk_75.4 //",
    "T09kbavk75u:8": " tatpratyayas tu saṃskārāḥ kāyavāṅmānasātmakāḥ /",
    "T09kbavk75u:9": " saṃskārotthaṃ ca vijñānaṃ manaḥṣaṣṭhendriyātmakamn // KAvk_75.5 //",
    "T09kbavk75u:10": " tatpratyayaṃ nāmarūpaṃ saṃjñāsaṃdarśanābhidham /",
    "T09kbavk75u:11": " manaḥṣaṣṭhendriyasthānaṃ ṣaḍāyatanam apy ataḥ // KAvk_75.6 //",
    "T09kbavk75u:12": " ṣaḍāyatanasaṃśleṣaḥ sparśa ity abhidhīyate /",
    "T09kbavk75u:13": " ṣaṭsparśānubhavo yaś ca vedanā sā prakīrtitā // KAvk_75.7 //",
    "T09kbavk75u:14": " tayā viṣayasaṃkleśarāgāt tṛṣṇā prajāyate /",
    "T09kbavk75u:15": " kāmādiṣu tadudbhūtam upādānaṃ pravartate // KAvk_75.8 //",
    "T09kbavk75u:16": " upādānodbhavaḥ kāmarūpārūpyamayo bhavaḥ /",
    "T09kbavk75u:17": " nānāyoniparāvṛttyā jātir bhavasamudbhavā // KAvk_75.9 //",
    "T09kbavk75u:18": " jarāmaraṇaśokādisaṃtatir jātisaṃśrayā /",
    "T09kbavk75u:19": " avidyādinirodhena teṣāṃ vyuparamakramaḥ // KAvk_75.10 //",
    "T09kbavk75u:20": " pratītyotpādo 'yaṃ bahugatir avidyākṛtapadaḥ sa cintyo yuṣmābhir vijanavanaviśrāmaśamibhiḥ",
    "T09kbavk75u:21": " parijñātaḥ samyag vrajati kila kālena tanutāṃ tanutvaṃ saṃprāptaḥ sukhataranivāryaś ca bhavati iti kṣemendraviracitāyāṃ bodhisattvāvadānakalpalatāyāṃ pratītyasamutpādāvadānaṃ pañcasaptatitamaḥ pallavaḥ |"
}