{
    "K12bsu055_u:0": " (Vaidya 95)",
    "K12bsu055_u:1": " Kauśikaprajñāpāramitāsūtram /",
    "K12bsu055_u:2": " namo sarvabuddhabodhisattvebhyaḥ //",
    "K12bsu055_u:3": " evaṃ mayā śrutam /",
    "K12bsu055_u:4": " ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhamanekaiśca bodhisattvaśatasahasraiḥ sarvaiḥ kumārabhūtaiḥ",
    "K12bsu055_u:5": " tatra khalu bhagavān śakraṃ devānāmindramāmantrayate sma //",
    "K12bsu055_u:6": " ayaṃ kauśika prajñāpāramitāyāḥ arthaḥ - prajñāpāramitā na dvayena draṣṭavyā na advayena /",
    "K12bsu055_u:7": " na nimittato na animittataḥ /",
    "K12bsu055_u:8": " na āyūhato na nirāyūhataḥ /",
    "K12bsu055_u:9": " notkṣepato na prakṣepataḥ /",
    "K12bsu055_u:10": " na saṃkleśato na asaṃkleśataḥ /",
    "K12bsu055_u:11": " na vyavadānato na avyavadānataḥ /",
    "K12bsu055_u:12": " notsargato na anutsargataḥ /",
    "K12bsu055_u:13": " na sthānato na asthānataḥ /",
    "K12bsu055_u:14": " na yogato na ayogataḥ /",
    "K12bsu055_u:15": " na saṃbandhato na asaṃbandhataḥ /",
    "K12bsu055_u:16": " na pratyayato na apratyayataḥ /",
    "K12bsu055_u:17": " na dharmato na adharmataḥ /",
    "K12bsu055_u:18": " na tathata(yā)",
    "K12bsu055_u:19": " na atathata(yā)",
    "K12bsu055_u:20": " na bhūtakoṭyā na abhūtakoṭyā(vedi)tavyā //",
    "K12bsu055_u:21": " evamevāyaṃ sa kauśika prajñāpāramitāyāḥ arthaḥ /",
    "K12bsu055_u:22": " tadyathā sarvadharmasamatvāt prajñāpāramitā samā /",
    "K12bsu055_u:23": " sarvadharmaviviktatvāt prajñāpāramitā viviktā /",
    "K12bsu055_u:24": " sarvadharmācalatvāt prajñāpāramitā acalā /",
    "K12bsu055_u:25": " sarvadharmāmanyatvāt prajñāpāramitā amanyatā /",
    "K12bsu055_u:26": " sarvadharmābhīrutvāt prajñāpāramitā abhīru /",
    "K12bsu055_u:27": " sarvadharmācchambhitatayā prajñāpāramitā acchambhī /",
    "K12bsu055_u:28": " sarvadharmaikarasatvāt prajñāpāramitā ekarasā /",
    "K12bsu055_u:29": " sarvadharmānutpādatvāt prajñāpāramitā anutpādā /",
    "K12bsu055_u:30": " sarvadharmānirodhatvāt prajñāpāramitā anirodhā /",
    "K12bsu055_u:31": " gaganakalpatvāt sarvadharmāṇāṃ prajñāpāramitā gaganakalpā /",
    "K12bsu055_u:32": " rūpāparyantatvāt prajñāpāramitā aparyantā /",
    "K12bsu055_u:33": " evaṃ vedanāsaṃjñāsaṃskāravijñānāparyantatvāt prajñāpāramitā aparyantā /",
    "K12bsu055_u:34": " pṛthivīdhātvaparyantatvāt prajñāpāramitā aparyantā /",
    "K12bsu055_u:35": " evamabdhātu - tejodhātu - vāyudhātu - ākāśadhātu - vijñānadhātvaparyantatvāt prajñāpāramitā aparyantā /",
    "K12bsu055_u:36": " sumervaparyantatvāt prajñāpāramitā aparyantā /",
    "K12bsu055_u:37": " samudrāparyantatvāt prajñāpāramitā aparyantā /",
    "K12bsu055_u:38": " vajrasamatvāt prajñāpāramitā samā /",
    "K12bsu055_u:39": " sarvadharmābhedatvāt prajñāpāramitā abhedā /",
    "K12bsu055_u:40": " sarvadharma(svabhāvā)",
    "K12bsu055_u:41": " nupalabdhitvāt prajñāpāramitā anupalabdhiḥ /",
    "K12bsu055_u:42": " sarvadharmavibhāva(nā)",
    "K12bsu055_u:43": " - samatvāt prajñāpāramitā(a)",
    "K12bsu055_u:44": " vibhāva(nā) - samā /",
    "K12bsu055_u:45": " sarvadharmaniśceṣṭatvāt prajñāpāramitā niśceṣṭā /",
    "K12bsu055_u:46": " sarvadharmācintyatvāt prajñāpāramitā acintyeti //",
    "K12bsu055_u:47": " evaṃ dānapāramitā - śīlapāramitā - kṣāntipāramitā - vīryapāramitā - dhyānapāramitā - prajñāpāramitātrimaṇḍalapariśuddhyaparyantatvāt prajñāpāramitā aparyantā iti //",
    "K12bsu055_u:48": " prajñāpāramitā ucyate yaduta aṣṭādaśaśūnyatā /",
    "K12bsu055_u:49": " tadyathā - ādhyātmaśūnyatā bahirdhāśūnyatā ādhyātmābahirdhāśūnyatā śūnyatāśūnyatā mahāśūnyatā paramā(rtha)",
    "K12bsu055_u:50": " śūnyatā saṃskṛtaśūnyatā asaṃskṛtaśūnyatā atyantaśūnyatā anādyagraśūnyatā (ana)",
    "K12bsu055_u:51": " pakāraśūnyatā prakṛtiśūnyatā svalakṣaṇaśūnyatā sarvadharmaśūnyatā anupalambhaśūnyatā abhāvaśūnyatā svabhāvaśūnyatā abhāvasvabhāvaśūnyatā iti",
    "K12bsu055_u:52": " ayamucyate saṃkṣiptena prajñāpāramiteti //",
    "K12bsu055_u:53": " (Kauś, Vaidya 96) tārakā timiraṃ dīpo māyāvaśyāya buddhudam /",
    "K12bsu055_u:54": " supinaṃ vidyudabhraṃ ca evaṃ draṣṭavya saṃskṛtamiti //",
    "K12bsu055_u:55": " anirodhamanutpādamanucchedamaśāśvatam /",
    "K12bsu055_u:56": " anekārthamanānārthamanāgamamanirgamam //",
    "K12bsu055_u:57": " yaḥ pratītyasamutpādaṃ prapañcopaśamaṃ śivam /",
    "K12bsu055_u:58": " deśayāmāsa saṃbuddhastaṃ vande vadatāṃ varam //",
    "K12bsu055_u:59": " namo daśasu dikṣu sarveṣāmatītānāgatapratyutpannānāṃ trayāṇāṃ ratnānām /",
    "K12bsu055_u:60": " namo bhagavatyai prajñāpāramitāyai sarvatathāgatasunibhāyai sarvatathāgatānujñātavijñātāyai /",
    "K12bsu055_u:61": " (oṃ) prajñe mahāprajñe prajñāvabhāse prajñālokakāri ajñānavidhamane siddhe susiddhe siddhyamane(bha)",
    "K12bsu055_u:62": " gavate sarvāṅgasundari(bha)",
    "K12bsu055_u:63": " ktivatsale prasārahaste samāśvāsakare sidhya sidhya,",
    "K12bsu055_u:64": " budhya budhya,",
    "K12bsu055_u:65": " kampa kampa,",
    "K12bsu055_u:66": " cala cala,",
    "K12bsu055_u:67": " rāva rāva,",
    "K12bsu055_u:68": " āgaccha bhagavate mā vilamba svāhā //",
    "K12bsu055_u:69": " namo dharmodgatasya bodhisattvasya mahāsattvasya mahākāruṇakasya //",
    "K12bsu055_u:70": " namo prajñāpāramitāyai /",
    "K12bsu055_u:71": " tadyathā - munidharme saṃgrahadharme anugrahadharme vimokṣadharme sattvānugrahadharme",
    "K12bsu055_u:72": " vaiśramaṇadharme samantanuparivartanadharme guṇigrahasaṃgrahadharme sarvatrānugatadharme",
    "K12bsu055_u:73": " sarvakālaparipūrṇadharme svāhā //",
    "K12bsu055_u:74": " namo prajñāpāramitāyai /",
    "K12bsu055_u:75": " tadyathā - akhane nikhane mukhana nekhane(avaravandane)",
    "K12bsu055_u:76": " paṭane paṭane paṭare svāhā //",
    "K12bsu055_u:77": " namo prajñāpāramitāyai /",
    "K12bsu055_u:78": " tadyathā - gaṅgā gaṅgā na tīrāvabhāsa gaṅgā svāhā //",
    "K12bsu055_u:79": " namo prajñāpāramitāyai /",
    "K12bsu055_u:80": " tadyathā śrīye śrīye muni śrīye śrīyase svāhā //",
    "K12bsu055_u:81": " namo prajñāpāramitāyai /",
    "K12bsu055_u:82": " tadyathā - oṃ vajrabale svāhā //",
    "K12bsu055_u:83": " namo prajñāpāramitāyai /",
    "K12bsu055_u:84": " tadyathā - oṃ hrī śrī dhī śruti smṛti mati gati vijaye svāhā //",
    "K12bsu055_u:85": " namo prajñāpāramitāyai /",
    "K12bsu055_u:86": " tadyathā - bambari bambari mahābambari būru būru mahābūru svāhā //",
    "K12bsu055_u:87": " namaḥ prajñāpāramitāyai /",
    "K12bsu055_u:88": " tadyathā - hūte hūte hūvitāśane sarva - karmāvaraṇane svāhā",
    "K12bsu055_u:89": " // namaḥ prajñāpāramitāyai /",
    "K12bsu055_u:90": " tadyathā - oṃ orolik svāhā //",
    "K12bsu055_u:91": " namo prajñāpāramitāyai /",
    "K12bsu055_u:92": " tadyathā - oṃ sarvavit svāhā //",
    "K12bsu055_u:93": " namaḥ prajñāpāramitāyai /",
    "K12bsu055_u:94": " tadyathā - gate gate pāragate pārasaṃgate bodhi svāhā //",
    "K12bsu055_u:95": " idamavocadbhagavān /",
    "K12bsu055_u:96": " āttamanā āyuṣmān sāriputraḥ śakro devānāmindraste ca bodhisattvā mahāsattvāḥ sā ca sarvāvatī parṣad sadevagandharvamānuṣāsuraśca loko bhagavato bhāṣitamabhyanandan //",
    "K12bsu055_u:97": " kauśikanāma prajñāpāramitā samāptā //"
}