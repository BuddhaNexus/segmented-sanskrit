{
    "T02n1398u_001:0": " guhyāvalī",
    "T02n1398u_001:1": " om namaḥ vajrayoginyai",
    "T02n1398u_001:2": " tāmraṃ kāñcanatāṃ na gaccati mahākleśairapi prāṇināṃ",
    "T02n1398u_001:3": " prajñāpaṅkajasevayāpi sahajānande (ndo)",
    "T02n1398u_001:4": " na saṃbhāvyate |",
    "T02n1398u_001:5": " tasmād ye kṛtapuṇyarāśivapuṣaḥ prādeśikāste kvaci-",
    "T02n1398u_001:6": " nmudrākundurunistaraṅgamanasaḥ siddhāstu tebhyo namaḥ ||1 ||",
    "T02n1398u_001:7": " yā saṃvit parivarṇitā bhagavatā vajrāṃbjayogāt kva sā",
    "T02n1398u_001:8": " sattvānāmatha sampradāyagamane rāgād virāgaḥ param |",
    "T02n1398u_001:9": " ānandadvayamadhyavartini parijñānopadeśātpuna-",
    "T02n1398u_001:10": " steṣāṃ suratasukhena vihitā mudrādimuktisthitiḥ ||2 ||",
    "T02n1398u_001:11": " tatrādau viramasya śeṣapadavīrāgasya madhyakṣaṇe",
    "T02n1398u_001:12": " tyaktvā strīsukhamanyadakṣarasukhaṃ gṛhṇāti yastanmayaḥ |",
    "T02n1398u_001:13": " sa śrimān ghanasāramudraṇavidhau vijño gurorājñayā",
    "T02n1398u_001:14": " svānandāsavapānaghūrṇitamanā nābhyeti mohaṃ sudhīḥ ||3 ||",
    "T02n1398u_001:15": " gavāṃ yūthanyāyakramagamanasaṃbhāvitadhiyāṃ",
    "T02n1398u_001:16": " kathā keyaṃ teṣāmaśanipadamerau vidadhati |",
    "T02n1398u_001:17": " adhiṣṭhānādasmād gurucaraṇasaṃjātarabhasā",
    "T02n1398u_001:18": " svayaṃ prajñāsaṅgo bhavati kṛtino'nuttarapadam ||4 ||",
    "T02n1398u_001:19": " guruḥ svādhiṣṭhānādapaharati cittaṃ matimatāṃ",
    "T02n1398u_001:20": " svasaṃvedyaṃ jñānaṃ jhaṭiti kurute durlabhamapi |",
    "T02n1398u_001:21": " milattūlopadhirjvalati sahasā bhāskaramaṇiḥ",
    "T02n1398u_001:22": " svabhāvo vastūnāṃ kathamapi na yo[ge vya]tikramet ||5 ||",
    "T02n1398u_001:23": " yadasmābhiḥ kiñcidbhiduradharamārgeṣvadhigataṃ",
    "T02n1398u_001:24": " taduktaṃ svajñānānna kimapi budhā dūṣaṇamiha |",
    "T02n1398u_001:25": " ataḥ prajñāyogād yadi bhavati samādhānamadhikaṃ",
    "T02n1398u_001:26": " guroḥ svādhiṣṭhānādapi ca na tṛtīyo'sti viṣayaḥ ||6 ||",
    "T02n1398u_001:27": " rāgānte viramapraveśasamaye candre svabhāvasthite",
    "T02n1398u_001:28": " yo vittiṃ manasaḥ pravṛttiraparo vāyorniruddhā sṛtiḥ |",
    "T02n1398u_001:29": " tatkāle yadananyasaṃbhavasukhaṃ sākṣātparaṃ tatpadaṃ",
    "T02n1398u_001:30": " tatra svānubhavo hi yasya sa punaḥ siddho mahāmudrayā ||7 ||",
    "T02n1398u_001:31": " vinā prajñāyogaṃ jhaṭiti kurute vajrapadavīṃ",
    "T02n1398u_001:32": " satāṃ tadyogādvā śiśirakarasaṃbodhakaraṇāt |",
    "T02n1398u_001:33": " adhiṣṭhānajño yaḥ sa gururiha naivāpara iti",
    "T02n1398u_001:34": " prabhāvo yasya drāk prabhavati mano durjana iti ||8 ||",
    "T02n1398u_001:35": " ānandadvayamadhyajaṃ kṣaṇamatikṣudraṃ na saṃlakṣyate",
    "T02n1398u_001:36": " tatkāle kathamākaroti manasā vajrābjayogātparam |",
    "T02n1398u_001:37": " tasmādakṣarasaukhyameva sujanairāśrīyate yatnataḥ",
    "T02n1398u_001:38": " sthitvā tatra ciraṃ samāhitajanā gṛhṇanti tattvaṃ punaḥ ||9 ||",
    "T02n1398u_001:39": " mṛgāmbhaḥ kiṃ grāhyaṃ kamaṭhanayanaspandana iva",
    "T02n1398u_001:40": " kṣaṇe sākṣātkartuṃ pavijalajayogaśrutavatām |",
    "T02n1398u_001:41": " ciraṃ cāvasthānādanubhavadaśā saṃbhavati sā",
    "T02n1398u_001:42": " gate candre vajrātpunariha hi saukhyaṃ na kimapi ||10 ||",
    "T02n1398u_001:43": " priyāsaṅgātpūrvaṃ yadadhigatamātyantikasukhaṃ",
    "T02n1398u_001:44": " tadevedānīṃ cet kimadhivaramudrādhigamanam |",
    "T02n1398u_001:45": " ihāste saṃvidbāhyasukhaviṣayādanyadaparaṃ",
    "T02n1398u_001:46": " tataḥ ko'pyeko'nyaḥ sahajasukhaśambhuḥ prabhavati ||11 ||",
    "T02n1398u_001:47": " guroḥ svādhiṣṭhānād bhavati viduṣāmindriyalayo",
    "T02n1398u_001:48": " layāt saṃvinmātraṃ sphurati nirapekṣaṃ trijagati |",
    "T02n1398u_001:49": " asāmānyātkiṃ bhūyādaciramadhikaṃ tattvamaparaṃ",
    "T02n1398u_001:50": " pratijñātaṃ yaiste bhiduradharasaṃvādivapuṣaḥ ||12 ||",
    "T02n1398u_001:51": " adhiṣṭhāne dhanye janitavarakarmaṇyapi sure",
    "T02n1398u_001:52": " prabhāvaḥ ko'pyeṣa dhvanayati tadantarvinihitam |",
    "T02n1398u_001:53": " prabhāvasyābhāvāt paśusadṛśayogeśvaranaraḥ",
    "T02n1398u_001:54": " suro'pyantaḥśūnyo mṛduguruśilākalpitavapuḥ ||13 ||",
    "T02n1398u_001:55": " anabhyāsādasmādanadhigatamārgādavacanā-",
    "T02n1398u_001:56": " dakasmādakleśāt satatamaparokṣāt sapadi ca |",
    "T02n1398u_001:57": " gurorājñānandāduparatapade yastu kriyate",
    "T02n1398u_001:58": " nasaṃvinmātraṃ yadbhavati tadadhiṣṭhānamiti ca ||14 ||",
    "T02n1398u_001:59": " iha svādhiṣṭhānakramajanitayogaiśca yadayaṃ",
    "T02n1398u_001:60": " yadakṣā[ṇāṃ bhoyaṃ na]tyajati svanirmokasadṛśam |",
    "T02n1398u_001:61": " gṛhīto rāgādyairaviratamanovṛttirasikaḥ",
    "T02n1398u_001:62": " svasaṃviddevīṃ na praviśati jale'ntastalamiva ||15 ||",
    "T02n1398u_001:63": " etatpañcavyasanarasikā yānti pāpāndhakūpaṃ",
    "T02n1398u_001:64": " no cenmokṣaṃ parikṛtapadāḥ svaccabhūmervibhedat |",
    "T02n1398u_001:65": " tatsandehaṃ praviśati kathaṃ nirvikalpāvalepāt",
    "T02n1398u_001:66": " saṃsārābdherviharati paraḥ kaḥ punastasya pāram ||16 ||",
    "T02n1398u_001:67": " ete pañca nayanti mohataṭinīpāraṃ parā nauriva",
    "T02n1398u_001:68": " vyāghātaḥ paramasti ko'pi vipadāṃ harturya eko mahān |",
    "T02n1398u_001:69": " akṣāṇāmanurāgasundarasurāpānapramattaṃ manaḥ",
    "T02n1398u_001:70": " sphūrjadgandhakarīndra eṣa bhuvane dhāvannimāṃ gāṃ prati ||17 ||",
    "T02n1398u_001:71": " surā nārīsaṅge'pyupanayati puṃsaḥ pavipadaṃ",
    "T02n1398u_001:72": " gṛhītaṃ na tyaktaṃ tadiha bhavadhīmattvavihitaḥ |",
    "T02n1398u_001:73": " yadekaṃ pañcānāmanubhava[dṛśā varṇa-]sukhadaṃ?",
    "T02n1398u_001:74": " dvitīyaṃ tadvayāpi sthiracalamaśeṣaṃ jagaditi ||18 ||",
    "T02n1398u_001:75": " guroḥ pāramparyakramajanitasaṃbhāvitadhiyā",
    "T02n1398u_001:76": " tadevādhiṣṭhānaṃ svaparavacanaṃ kṣīyata iti |",
    "T02n1398u_001:77": " yato dīpāddīpaḥ prabhavati tato'pyevamapare",
    "T02n1398u_001:78": " pradīpā jāyante kramaśa iha ko vismaya iva ||19 ||",
    "T02n1398u_001:79": " jvalajjvālo nīlajvalanamaniśaṃ śūnyabhavane",
    "T02n1398u_001:80": " jaḍo yastaṃ yadvad bhajati sa sukhī tatra bhavati |",
    "T02n1398u_001:81": " guroḥ pādāmbhojapraṇatiśatasaṃbhūṣitaśiro-",
    "T02n1398u_001:82": " rajorekhāṃ labdhvā sapadi kurute vajrapadavīm ||20 ||",
    "T02n1398u_001:83": " adūre dūre vā gururiha kathā keyamasatī",
    "T02n1398u_001:84": " śiśoḥ saṃvitsiddhirbhavati sahasā yojanaśataiḥ |",
    "T02n1398u_001:85": " nabhobhāge bhānurvi( nau vi)",
    "T02n1398u_001:86": " kasati sarojaṃ vikasati",
    "T02n1398u_001:87": " prabhāvaḥ śaktānāṃ bhavati kimayaṃ vismayakaraḥ ||21 ||",
    "T02n1398u_001:88": " dvidhā tattvajñānaṃ savacanamavācyaṃ kimapi ca",
    "T02n1398u_001:89": " kramatyaṅgādekaṃ yadaparamanaṅgāt kramati ca |",
    "T02n1398u_001:90": " dvayorekatve yaḥ satatamavabodhāt prabhavati",
    "T02n1398u_001:91": " svataḥ siddhaḥ so'yaṃ bhiduradharamārgottarapadam ||22 ||",
    "T02n1398u_001:92": " prāṇī vajradharaḥ kapālivanitātulyo jagatstrījanaḥ",
    "T02n1398u_001:93": " so'haṃ herukamūrtireṣa bhagavān yānaprabhinno mayi |",
    "T02n1398u_001:94": " śrīpadmaṃ madanaṃ ca gokudahanaṃ kurvan yathā gauravā-",
    "T02n1398u_001:95": " detatsarvamatīndriyaikamanasā yogīśvaraḥ siddhayati ||23 ||",
    "T02n1398u_001:96": " kvacitprajñāyogāt kvacidapi ca pañcendriyabalāt",
    "T02n1398u_001:97": " kvacitsvādhiṣṭhānād guruvacanamārgāt kvacidapi |",
    "T02n1398u_001:98": " rucerbhedāt puṃsi prakaṭayati vajrāṅkitakaro",
    "T02n1398u_001:99": " na siddhaṃ svāsādhyaṃ kimapi yadavāggocarapadam ||24 ||",
    "T02n1398u_001:100": " [ saccāstrasevanamihātra] na me'stu tāva-",
    "T02n1398u_001:101": " jjñānaṃ na me padapadārthakathāsu dhīrāḥ |",
    "T02n1398u_001:102": " cakrāṅghripaṅkajarajaḥpraṇayādiyaṃ ced",
    "T02n1398u_001:103": " guhyāvalī sphurati tatkimahaṃ karomi ||25 ||",
    "T02n1398u_001:104": " iti dauḍīpādīyā guhyāvalī samāptā ||"
}