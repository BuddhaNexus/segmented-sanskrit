{
    "GSD36yssoutau:0": " PADA MARKERS For a four-pada verse:",
    "GSD36yssoutau:1": " For a six-pada verse:",
    "GSD36yssoutau:2": " āśramasthaṃ sukhāsīnaṃ $ vedaśāstraviśāradam &",
    "GSD36yssoutau:3": " apṛcchann ṛṣayo gatvā % yamaṃ yamitamānasam // YSS_1.1 //",
    "GSD36yssoutau:4": " ṛṣayaḥ mahāpātakasaṃyuktāḥ $ upapātakinas tathā &",
    "GSD36yssoutau:5": " yair yair vratair viśudhyanti % tan no brūhi mahāmune // YSS_1.2 //",
    "GSD36yssoutau:6": " yamaḥ divā vātārkasaṃspṛṣṭaṃ $ rātrau nakṣatramārutaiḥ &",
    "GSD36yssoutau:7": " saṃdhyādvayor vā saṃdhyābhyāṃ % pavitraṃ sarvadā jalam // YSS_1.3 //",
    "GSD36yssoutau:8": " svabhāvayuktam avyāptam $ amedhyena sadā śuci &",
    "GSD36yssoutau:9": " bhāṇḍasthaṃ dharaṇīsthaṃ vā % pānīyaṃ pāvanaṃ nṛṇāṃ // YSS_1.4 //",
    "GSD36yssoutau:10": " amedhyena tu saṃspṛṣṭo $ rātrāv ahani vā dvijaḥ &",
    "GSD36yssoutau:11": " sadyaḥ snātvā spṛśed agniṃ % sandhyayoś ca sadā śuciḥ // YSS_1.4A //",
    "GSD36yssoutau:12": " śvāpadoṣṭrahayādyaiś ca $ mānuṣaiś caritaṃ vinā &",
    "GSD36yssoutau:13": " daṣṭaḥ snātvā śuciḥ sadyo % naraḥ saṃdhyādirātriṣu // YSS_1.5 //",
    "GSD36yssoutau:14": " antyād ajñānato bhuktvā $ caṇḍālānnaṃ kathañcana &",
    "GSD36yssoutau:15": " gomūtrayāvakāhāro % daśarātreṇa śudhyati // YSS_1.6 //",
    "GSD36yssoutau:16": " jalāgnyudbandhanabhraṣṭāḥ $ pravrajyānāśakacyutāḥ &",
    "GSD36yssoutau:17": " viṣaprapatanaprāyāḥ % śastraghātahatāś ca ye // YSS_1.7 //",
    "GSD36yssoutau:18": " navaite pratyavasitāḥ $ sarvadharmabahiṣkṛtāḥ &",
    "GSD36yssoutau:19": " cāndrāyaṇena śudhyanti % taptakṛcchradvayena vā // YSS_1.8 //",
    "GSD36yssoutau:20": " ubhayāvāsinaḥ pāpā $ ye śyāmaśabalācyutāḥ &",
    "GSD36yssoutau:21": " aindavābhyāṃ viśudhyanti % dattvā dhenuṃ tathā vṛṣaṃ // YSS_1.9 //",
    "GSD36yssoutau:22": " gobrāhmaṇahataṃ dagdhvā $ mṛtam udbandhanena ca &",
    "GSD36yssoutau:23": " pāśaṃś chittvā tathā tasya % kṛcchraṃ sāṃtapanaṃ caret // YSS_1.10 //",
    "GSD36yssoutau:24": " kṛmibhir vraṇasaṃbhūtair $ makṣikādyupaghātitaḥ &",
    "GSD36yssoutau:25": " kṛcchrābdaṃ samprakurvīta % parāko mohasaṃgamāt // YSS_1.11 //",
    "GSD36yssoutau:26": " ekaike tu kṛte pāpe $ prāyaścittaṃ vidur budhāḥ &",
    "GSD36yssoutau:27": " sarvapātakasampāte % prāyaścittaṃ na vidyate // YSS_1.12 //",
    "GSD36yssoutau:28": " sarvapātakasampāte $ kapālagrahaṇaṃ smṛtam &",
    "GSD36yssoutau:29": " tat kāpālikam asyāgraṃ % prāyaścittaṃ manīṣibhiḥ // YSS_1.13 //",
    "GSD36yssoutau:30": " kāpālikānnabhoktṝṇāṃ $ tannārīgāmināṃ tathā &",
    "GSD36yssoutau:31": " jñānāt kṛcchrābdam uddiṣṭam % ajñānād aindavadvayam // YSS_1.14 //",
    "GSD36yssoutau:32": " surāmadyapāne kṛte $ gomāṃsabhakṣaṇe 'pi vā &",
    "GSD36yssoutau:33": " taptakṛcchraparikliṣṭo % mauñjīhomena śudhyati // YSS_1.15 //",
    "GSD36yssoutau:34": " prāyaścitte 'vyavasite $ kartā yadi vipadyate &",
    "GSD36yssoutau:35": " śuddhas tad ahar evāsāv % ihaloke paratra ca // YSS_1.16 //",
    "GSD36yssoutau:36": " yāvad eko 'pṛthagdravyaḥ $ prāyaścittaṃ niṣevate &",
    "GSD36yssoutau:37": " apraśastās tu taṃ spṛṣṭvā % bhaveyuḥ te vigarhitāḥ // YSS_1.17 //",
    "GSD36yssoutau:38": " asaṃbhojyā apratigrāhyā $ asaṃpāṭhyā avivāhinaḥ &",
    "GSD36yssoutau:39": " pūyante tadvrate pūrṇe % sarve te (')rikthabhāginaḥ // YSS_1.18 //",
    "GSD36yssoutau:40": " aśītir yasya varṣāṇi $ bālo vāpy ūnaṣoḍaśaḥ &",
    "GSD36yssoutau:41": " prāyaścittārdham arhanti % striyo rogiṇa eva ca // YSS_1.19 //",
    "GSD36yssoutau:42": " apūrṇaṣoḍaśābdasya $ caturvarṣādhikasya ca &",
    "GSD36yssoutau:43": " prāyaścittaṃ cared bhrātā % pitā vānyo 'pi bāndhavaḥ // YSS_1.20 //",
    "GSD36yssoutau:44": " ato bālatarasyāsya $ nāparādho na pātakaṃ &",
    "GSD36yssoutau:45": " rājadaṇḍo na tasyāsti % prāyaścittaṃ ca neṣyate // YSS_1.21 //",
    "GSD36yssoutau:46": " kṛcchraṃ sāṃtapanaṃ kuryād $ hatvā saṃkīrṇayonijam &",
    "GSD36yssoutau:47": " sūtaṃ hatvātikṛcchraṃ tu % kuṇḍagolakam eva ca // YSS_1.22 //",
    "GSD36yssoutau:48": " striyo hatvāviśeṣeṇa $ carec cāndrāyaṇavratam &",
    "GSD36yssoutau:49": " hatvā gāṃ kṣatriyaṃ vaiśyaṃ % śūdraṃ vāpy anulomajam // YSS_1.23 //",
    "GSD36yssoutau:50": " eṣāṃ bhuktvā striyo gatvā $ tathaiva pratigṛhya ca &",
    "GSD36yssoutau:51": " kṛcchrābdam abdakṛcchraṃ vā % śuddhyarthaṃ samyag ācaret // YSS_1.23A //",
    "GSD36yssoutau:52": " anyaprāṇilayaṃ kurvan $ dadyāc chaktyā ca dakṣiṇām &",
    "GSD36yssoutau:53": " kṛcchraṃ cāpi caren nityaṃ % prājāpatyam iti sthitiḥ // YSS_1.24 //",
    "GSD36yssoutau:54": " mahāpātakakartāraś $ catvāro 'py aviśeṣataḥ &",
    "GSD36yssoutau:55": " agniṃ praviśya śudhyanti % snānād vāpi hayakratau // YSS_1.25 //",
    "GSD36yssoutau:56": " rahasyakāriṇas tv ete $ māghamāse tu pauruṣam &",
    "GSD36yssoutau:57": " japtvāghamarṣaṇaṃ sūktaṃ % śudhyanty antarjale sthitāḥ // YSS_1.26 //",
    "GSD36yssoutau:58": " paradāre nare ṣaṇḍe $ hayājāvipaśuṣv api &",
    "GSD36yssoutau:59": " āgomaithunam āsevyaḥ % pāvamānīs tryahaṃ japet // YSS_1.27 //",
    "GSD36yssoutau:60": " caṇḍālādyāsu nārīṣu $ goṣu maithunakāriṇaḥ &",
    "GSD36yssoutau:61": " japtvāghamarṣaṇaṃ pakṣaṃ % śudhyanti hi payovratāḥ // YSS_1.28 //",
    "GSD36yssoutau:62": " mātaraṃ gurupatnīṃ ca $ svasāraṃ duhitāṃ tathā &",
    "GSD36yssoutau:63": " gatvā tu praviśed agniṃ % nānyaśuddhir vidhīyate // YSS_1.29 //",
    "GSD36yssoutau:64": " svasāraṃ ca pitur mātuḥ $ svasutāṃ mātulasya ca &",
    "GSD36yssoutau:65": " putrasya bhāryāṃ gatvā tu % ṣaṇmāsaṃ kṛcchram ācaret // YSS_1.30 //",
    "GSD36yssoutau:66": " ṣaṭcatasras tathānyāś ca $ bandhubhyāṃ pitṛmātṛtaḥ &",
    "GSD36yssoutau:67": " gatvaitāṃś ca sagotrāṃ ca % parākaṃ kṛcchram ācaret // YSS_1.31 //",
    "GSD36yssoutau:68": " rajakaś carmakāraś ca $ naṭo buruḍa eva ca &",
    "GSD36yssoutau:69": " kaivartaś caiva śailūṣo % mallaś cāntyāvasāyinaḥ // YSS_1.32 //",
    "GSD36yssoutau:70": " eṣāṃ bhuktvā ca pītvā ca $ rahas saṃkamya vā sakṛt &",
    "GSD36yssoutau:71": " āsye ca maithunaṃ kṛtvā % taptakṛcchraṃ samācaret // YSS_1.32A //",
    "GSD36yssoutau:72": " caṇḍālamuṣṭikāś caiva $ tathā saṃkīrṇayonijāḥ // YSS_1.32 B //",
    "GSD36yssoutau:73": " eṣāṃ bhuktvā striyo gatvā $ tathaiva pratigṛhya ca &",
    "GSD36yssoutau:74": " jñānāt kṛcchrābdam uddiṣṭam % ajñānād aindavaṃ smṛtaṃ // YSS_1.33 //",
    "GSD36yssoutau:75": " kulācārasmṛto yeṣāṃ $ surāpānaṃ tu yoṣitāṃ &",
    "GSD36yssoutau:76": " patitakṣetrasaṃbhūtāḥ % te 'kulācārikāḥ smṛtāḥ // YSS_1.34 //",
    "GSD36yssoutau:77": " caturṇām api varṇānāṃ $ bāhyā brāhmaṇamāninaḥ &",
    "GSD36yssoutau:78": " pāraṃparyeṇa saṃkīrṇā % varjanīyāḥ prayatnataḥ // YSS_1.35 //",
    "GSD36yssoutau:79": " ārūḍhapatitāj jāto $ brāhmaṇyāṃ śūdrataś ca yaḥ &",
    "GSD36yssoutau:80": " caṇḍālau tāv ubhau jñeyau % sagotrād yaś ca jāyate // YSS_1.36 //",
    "GSD36yssoutau:81": " jārajātaḥ savarṇāyāṃ $ kuṇḍo jīvati bhartari &",
    "GSD36yssoutau:82": " mṛte golakanāmā tu % jātihīnau tathāiva tau // YSS_1.37 //",
    "GSD36yssoutau:83": " asavarṇāsu nārīṣu $ dvijair utpāditāś ca ye &",
    "GSD36yssoutau:84": " parapatnīṣu sarvāsu % kuṇḍāḥ te golakāḥ smṛtāḥ // YSS_1.37A //",
    "GSD36yssoutau:85": " mātṛvarṇā na te proktāḥ $ pitṛvarṇā na te smṛtāḥ &",
    "GSD36yssoutau:86": " avivāhyāḥ sutāś caiva % bandhubhiḥ pitṛmātṛtaḥ // YSS_1.38 //",
    "GSD36yssoutau:87": " mātṛsvatantrair nṛpasaṃgataiś ca $ bālādivṛddhair nṛpapīḍitaiś ca &",
    "GSD36yssoutau:88": " bhāṣā pravṛttā na khalu pramāṇam % na hy uttaraṃ naiva kṛtaṃ kṛtās te //",
    "GSD36yssoutau:89": " aśvasya hantā puruṣasya hantā $ chettā tarūṇāṃ ghaṭasevitānāṃ &",
    "GSD36yssoutau:90": " parasya dāreṣu ca ye prasaktāḥ % te śastravaddhyā na vihīnadaṇḍyāḥ //",
    "GSD36yssoutau:91": " yo duṣṭabhāvena parasya hantā $ hinasti bhāryāṃ sasutaṃ kalatram &",
    "GSD36yssoutau:92": " kṣetraṃ tathā dhānyadhanaṃ śarīram % taṃ ghātayet mudgarapātaghātaiḥ //",
    "GSD36yssoutau:93": " kartānumantā 'py upadeśadātā $ protsāhakas saṃpratighātakaś ca &",
    "GSD36yssoutau:94": " mantrī sahāyas sahavāsyavadhyaḥ % śaṅkāviśuddhiḥ puruṣeṇa kāryā //",
    "GSD36yssoutau:95": " yo yasya bhaktāśrayadāsasaktaḥ $ doṣe kṛte tena nareṇa kartā &",
    "GSD36yssoutau:96": " tad arpite bhoktari nānuśeyaṃ % bhaktapradātā pratimucyate tu // YSS_1.43",
    "GSD36yssoutau:97": " pare 'pare lobhahatās tatas tu $ parāvaraś caiva pare 'pare ca // YSS_1.44",
    "GSD36yssoutau:98": " yajñe vivāhe ca tathotsaveṣu $ samānapuṃsā 'py asamānapuṃsā &",
    "GSD36yssoutau:99": " parābdikām pākavidhau pravṛttiṃ % naiteṣu bhaktapradadoṣam āhuḥ //",
    "GSD36yssoutau:100": " śastrapradātā viṣavahnido 'pi $ māsaṃ samāpnoti parāya dattvā &",
    "GSD36yssoutau:101": " dharmārthakāmapratipattihetor % yadi pravṛttau na paropatāpe // YSS_1.46",
    "GSD36yssoutau:102": " yo vāhanaṃ kartari vāraṇaṃ vā hy $ ādāya gacchaty aviśiṣṭabuddhiḥ &",
    "GSD36yssoutau:103": " tatrāpi doṣaṃ na vadanti tajjñāḥ % tatraiva śuddhaś ca tathaiva daṇḍyaḥ //",
    "GSD36yssoutau:104": " bhāryā sutā gotraruhā snuṣā vā $ bhrātā suto dāsabhṛto jano vā &",
    "GSD36yssoutau:105": " yo doṣaduṣṭas sa nṛpeṇa śāsyo % nakārakas tu prabhur eṣa dharmaḥ //",
    "GSD36yssoutau:106": " dravyapradānena samāsamena $ karmaprayogena tathā yudhena &",
    "GSD36yssoutau:107": " yo vartate yasya narasya citte % jñeyas sahāyas tu sukhāsukheṣu //",
    "GSD36yssoutau:108": " mahāmṛgaṃ pakṣimṛgaṃ paśuṃ vā $ samānajātīyam athetaraṃ vā &",
    "GSD36yssoutau:109": " acodito hanti narastriyaṃ vā % svāmīyagaus tasya na khaṇḍanīyaḥ //",
    "GSD36yssoutau:110": " yad yaddhi jātir dvijavargajātyā $ yāgādikam pāpakṛto na daṇḍyāḥ &",
    "GSD36yssoutau:111": " grahapradāneṣu niruddhabaddhāḥ % sarpā na hiṃsanti parair abhītāḥ //",
    "GSD36yssoutau:112": " taṃ dāpayitvā dhanine nṛpeṇa $ tatsvāminaḥ prāṇidhanair vimucyaḥ //",
    "GSD36yssoutau:113": " dharmārthavādeṣu gavādayo hi $ svecchāpramādād yadi te mriyante &",
    "GSD36yssoutau:114": " tatrāpi doṣañ ca paśupramāṇaṃ % nācakṣate dharmavidas tathaiva // YSS_1.53",
    "GSD36yssoutau:115": " āraṇyakā ye yadi daṃṣṭriṇas tu $ gāvo mriyante yadi tā adagdhāḥ &",
    "GSD36yssoutau:116": " pāpān niroddhuṃ na ca pāśadātuḥ % dhārāsvahastaṃ pravadanti pāpaṃ //",
    "GSD36yssoutau:117": " eko hato yo bahubhiḥ sametaiḥ $ na jñāyate kasya mṛtopaghātaiḥ &",
    "GSD36yssoutau:118": " divyena teṣām upalabhya hantā % nivartanīyo nṛpasaṃniyuktaiḥ // YSS_1.55",
    "GSD36yssoutau:119": " saṃtyaktajīvo mriyate kadācid $ niṣpāpakaḥ pātakaśuddhikāryāt // YSS_1.55A",
    "GSD36yssoutau:120": " tarkapramāṇaiḥ pratitarkayitvā $ kecid vadanty evam idaṃ pramānam &",
    "GSD36yssoutau:121": " nityāntajīvo mriyate kadācid % vedaiś ca pṛṣṭair ṛṣibhiś ca gītaṃ //",
    "GSD36yssoutau:122": " cāndrāyaṇādīni hi pāvanāni $ pāpā yad icchanti hitāya kartum &",
    "GSD36yssoutau:123": " saṃsargam icchanti phalaṃ tathā syāt % jñānapradīpena tamo 'ndhakāre //",
    "GSD36yssoutau:124": " prāyaścittīyatāṃ prāpya $ ye narās tv akṛtavratāḥ &",
    "GSD36yssoutau:125": " teṣāṃ daṇḍaṃ vratañ cāpi % kramaśaś coditaṃ śṛṇu // YSS_2.1 //",
    "GSD36yssoutau:126": " svayam eva tu yaḥ pāpaṃ $ nivedya vratam ācaret &",
    "GSD36yssoutau:127": " tasmin damo na prayojyo % vrataṃ daṇḍaś ca gṛhyate // YSS_2.2 //",
    "GSD36yssoutau:128": " na pātake 'rtthadaṇḍo 'sti $ tulyadoṣe vidaṇḍanam &",
    "GSD36yssoutau:129": " tatra vratam akurvāṇaṃ % sahasraṃ dāpayed damaṃ // YSS_2.3 //",
    "GSD36yssoutau:130": " upapātakayukto yo $ mānavo nācared vrataṃ &",
    "GSD36yssoutau:131": " sadāpy asāhasaṃ pūrvaṃ % prāyaścittaṃ viśodhanaṃ // YSS_2.4 //",
    "GSD36yssoutau:132": " cāṣamaṇḍūkamārjāra- $ godholūkāṃś ca vāyasān &",
    "GSD36yssoutau:133": " hatvā śatam avāpnoti % vipro nakulam eva hi // YSS_2.5 //",
    "GSD36yssoutau:134": " mayūrahaṃsabhāsāñ ca $ tathā śyenaṃś ca kukkuṭaṃ &",
    "GSD36yssoutau:135": " triṃśat paṇam avāpnoti % tathaiva vanabarhiṇaṃ // YSS_2.6 //",
    "GSD36yssoutau:136": " vipram agniparityaktaṃ $ saṃdhyopāsanavarjitaṃ &",
    "GSD36yssoutau:137": " śūdrapreṣyakarañ caiva % rājā rāṣṭrāt pravāsayet // YSS_2.7 //",
    "GSD36yssoutau:138": " utsṛṣṭāgnis tu yo vipras $ tv asnāto 'mantrato 'pi vā &",
    "GSD36yssoutau:139": " upasthānārcano sūryaṃ % sandhyāṃ nopāsate dvijaḥ // YSS_2.8 //",
    "GSD36yssoutau:140": " akartā nityayajñānāṃ $ bhuñjāno vṛṣalāśanaṃ &",
    "GSD36yssoutau:141": " jīvamāno 'pi vā śastraiḥ % pratyahaṃ paṇam āpnuyāt // YSS_2.9 //",
    "GSD36yssoutau:142": " śūdrāsu śuklasektāraṃ $ vṛṣalāyāṃ ca vāñchakaṃ &",
    "GSD36yssoutau:143": " vipraṃ sarvasvam ādāya % lalāṭe bhagam aṅkayet // YSS_2.10 //",
    "GSD36yssoutau:144": " bhagacihnaṃ madyacihnaṃ $ surācihnaṃ lalāṭake &",
    "GSD36yssoutau:145": " veśyāsu śuklasektāraṃ % sarvam ādāya bhūmipaḥ // YSS_2.11 //",
    "GSD36yssoutau:146": " apasnāto divāsnātaḥ $ parānnam api vātmanaḥ &",
    "GSD36yssoutau:147": " bhoktā naṣṭakriyas tasya % rājñaḥ svārtthaṃ pracakṣate // YSS_2.12 //",
    "GSD36yssoutau:148": " viprasyoktaparityaktaṃ $ vṛṣalāśanasevinaḥ &",
    "GSD36yssoutau:149": " pratyabdaṃ sarvam ādāya % vedavidbhyo nivedayet // YSS_2.13 //",
    "GSD36yssoutau:150": " parītaṃ vottaraṃ vāsaḥ $ adharmadaṇḍasāhasaṃ &",
    "GSD36yssoutau:151": " striyam eva prakurvāṇaṃ % dviguṇaṃ dāpayed damaṃ // YSS_2.14 //",
    "GSD36yssoutau:152": " bālāndharogivṛddhānāṃ $ na tu daṇḍo vidhīyate &",
    "GSD36yssoutau:153": " visṛjya tu naro mūtraṃ % rathyādau doṣam āpnuyāt // YSS_2.15 //",
    "GSD36yssoutau:154": " tathā purīṣam uddiṣṭaṃ $ chardiś ca na bhavet pathi &",
    "GSD36yssoutau:155": " dviguṇaṃ daṇḍam āpnoti % mūtraṃ sthitvā samutsṛjet // YSS_2.16 //",
    "GSD36yssoutau:156": " māhendrīṃ vāruṇīñ cāpi $ diśaṃ vīkṣya tu mūtrayan &",
    "GSD36yssoutau:157": " purīṣaṃś ca tathā muñcan % daṇḍaṃ dviguṇam āvahet // YSS_2.17 //",
    "GSD36yssoutau:158": " stenaḥ piśunavaktā ca $ sāhasī vṛṣalīpatiḥ &",
    "GSD36yssoutau:159": " tyaktāvāritā vijñeyāḥ % pañcaite grāmakaṇṭakāḥ // YSS_2.18 //",
    "GSD36yssoutau:160": " visṛṣṭvānuparīkṣyaitān $ rājā rāṣṭreṣu kaṇṭakān &",
    "GSD36yssoutau:161": " anutsṛṣṭā hi lokasya % tv anṛtaṃ kurvate tamaḥ // YSS_2.19 //",
    "GSD36yssoutau:162": " viṣṭādipūrṇasaṃkṣiptaṃ $ raktamālyavibhūṣitaṃ &",
    "GSD36yssoutau:163": " poṣitaṃ stenakāryeṇa % stenaṃ rājā nihanyate // YSS_2.20 //",
    "GSD36yssoutau:164": " śvapadādi mukhe nyasya $ pariyāpya kharājinaṃ &",
    "GSD36yssoutau:165": " piśunaṃ kharam āropya % hṛtavittaṃ vivāsayet // YSS_2.21 //",
    "GSD36yssoutau:166": " bhittvā gṛhāṃs tu hṛtvā svaṃ $ kṛtvopaskaram eva ca &",
    "GSD36yssoutau:167": " rājā sāhasikaṃ rāṣṭrāc % caṇḍāḷotsṛṣṭam utsṛjet // YSS_2.22 //",
    "GSD36yssoutau:168": " vratabhaṅgaṃ surābhāṇḍaṃ $ dvayaṃ saṃbadhyate tataḥ &",
    "GSD36yssoutau:169": " hṛdayaṃ viṣṭhayā liptaṃ % vṛṣalīpatim utsṛjet // YSS_2.23 //",
    "GSD36yssoutau:170": " bhasmanāpi ca liptāṅgaṃ $ śavakeśāsthidhūpitaṃ &",
    "GSD36yssoutau:171": " tyaktāgniṃ sarvam ādāya % rājā rāṣṭrāt pravāsayet // YSS_2.24 //",
    "GSD36yssoutau:172": " śavakeśair vījyamānaṃ $ tanmālābaddhaśekharaṃ &",
    "GSD36yssoutau:173": " digvāsaṃ gamayed rājā % naraṃ samayalaṅghinaṃ // YSS_2.25 //",
    "GSD36yssoutau:174": " śūdrāsūtpāditāpatyaṃ $ rājasaṃ brāhmaṇādhamaṃ &",
    "GSD36yssoutau:175": " grāmād bahiḥ prakurvīta % naraṃ saṃsargapātakaṃ // YSS_2.26 //",
    "GSD36yssoutau:176": " tasyāṃ tu śuklasektāraṃ $ miśritya saha sādhubhiḥ &",
    "GSD36yssoutau:177": " bhojayet tulyapaṅktau tu % prāpnuyāt prathamaṃ damaṃ // YSS_2.27 //",
    "GSD36yssoutau:178": " vittaṃ dattaṃ tathāmārgād $ adhītañ ca dvijādibhiḥ &",
    "GSD36yssoutau:179": " jāyate viphalaṃ sarvaṃ % bhāṣaṇāt piśunair naraiḥ // YSS_2.28 //",
    "GSD36yssoutau:180": " devabrahmasvayonyas tu $ chidradātā vilaṃbhane &",
    "GSD36yssoutau:181": " dehabhedam avāpnoti % vipro hṛtvākhilaṃ dhanaṃ // YSS_2.29 //",
    "GSD36yssoutau:182": " chidrapradātā stenānāṃ $ stena eva sa ucyate &",
    "GSD36yssoutau:183": " tasya hṛtvā tu sarvasvaṃ % śvapadaṃ tu mukhe 'ṅkayet // YSS_2.30 //",
    "GSD36yssoutau:184": " naktaṃ rātrau tu janitā $ liṅgāj jānāti mānavaḥ &",
    "GSD36yssoutau:185": " tathā vai śūnyavaktāraṃ % jñātvā liṅgaiḥ pravāsayet // YSS_2.31 //",
    "GSD36yssoutau:186": " asatyavādinaṃ vāde $ daṇḍitvā sākṣiṇaṃ nṛpaḥ &",
    "GSD36yssoutau:187": " yaś chadati hi pāpānāṃ % viṃśatiṃ vratam ādiśet // YSS_2.32 //",
    "GSD36yssoutau:188": " vratacāryaś caran bhikṣām $ aniṣṭvā ca hutāśanaṃ &",
    "GSD36yssoutau:189": " bhuñjānaḥ prāpnuyāt grāsaṃ % kāle kāle tv anāturaḥ // YSS_2.33 //",
    "GSD36yssoutau:190": " ācāryasya pitur bhrātuḥ $ śvaśurasya nṛpasya ca &",
    "GSD36yssoutau:191": " pratyutthānaṃ naro 'kurvans % trīn paṇān dāpyate damaṃ // YSS_2.34 //",
    "GSD36yssoutau:192": " āsane tu samāsīna $ uttame 'sminn avasthite &",
    "GSD36yssoutau:193": " śūdraṣ ṣaṭpadam āpnoti % gacchatāprasthitena tu // YSS_2.35 //",
    "GSD36yssoutau:194": " unmānañ ca tathāmānaṃ $ variṣṭhalaghu vāgṛte &",
    "GSD36yssoutau:195": " dṛṣyate yasya tasya svaṃ % rājña ity eva kalpayet // YSS_2.36 //",
    "GSD36yssoutau:196": " miśritaṃ tilatailena $ vikrītaṃ ghṛtakākhyayā &",
    "GSD36yssoutau:197": " vaṇik caturguṇaṃ dāpyaṃ % tailaṃ vā miśritaṃ ghṛtaiḥ // YSS_2.37 //",
    "GSD36yssoutau:198": " marīcaṃ khaṇḍapāṣāṇaiḥ $ lavaṇañ ca tathā mṛdā &",
    "GSD36yssoutau:199": " hiṅguñ ca vṛkṣaniryāsaiḥ % tathā dāpyaś caturguṇaṃ // YSS_2.38 //",
    "GSD36yssoutau:200": " dhānyaṃ pulākapāṣāṇaiḥ $ khalu miśritya vā punaḥ &",
    "GSD36yssoutau:201": " vikretā tatsamaṃ dāpyo % dadyāt tasyāpi miśritaṃ // YSS_2.39 //",
    "GSD36yssoutau:202": " tulyair atulyair vā dravyaiḥ $ miśrīkṛtya tato nṛṇāṃ &",
    "GSD36yssoutau:203": " damaś caturguṇaḥ proktas % tena nityaṃ samācaret // YSS_2.40 //",
    "GSD36yssoutau:204": " pretasammārjanaṃ malaṃ $ kapālaṃ tuṣam eva ca &",
    "GSD36yssoutau:205": " pathi grāmasya vikṣeptā % dāpyaḥ ..... paṇaṃ // YSS_2.41 //",
    "GSD36yssoutau:206": " [five akṣaras indiscernible]",
    "GSD36yssoutau:207": " ucchiṣṭasalilasrāvaṃ $ gṛhī yaḥ parimuñcati &",
    "GSD36yssoutau:208": " dviguṇaṃ daṇḍam āpnoti % moktā rūpye ca daṇḍyate // YSS_2.42 //",
    "GSD36yssoutau:209": " hatvā kakaraṃ divā tu $ tripaṇaṃ brāhmaṇo bhavet &",
    "GSD36yssoutau:210": " śaśaṃ kūrmañ ca godhāñ ca % meṣaṃ hatvā ca ṣoḍaśa // YSS_2.43 //",
    "GSD36yssoutau:211": " kṣīraṃ kṣīravikārañ ca $ lavaṇaṃ tailam eva ca &",
    "GSD36yssoutau:212": " lākṣāñ ca vikrayaṃ kurvan % vipraḥ prāpnoti madhyamaṃ // YSS_2.44 //",
    "GSD36yssoutau:213": " apūpam annaṃ māṃsañ ca $ somam asthi tathā madhu &",
    "GSD36yssoutau:214": " tvacañ ca vikrayaṃ kurvan % prāpnuyān madhyamaṃ damaṃ // YSS_2.45 //",
    "GSD36yssoutau:215": " janakañ janakādhyakṣo $ nikarṣan viṣamopame &",
    "GSD36yssoutau:216": " damaṃ paṇam avāpnoti % bhoktā ca viṣamopame // YSS_2.46 //",
    "GSD36yssoutau:217": " vipram utpāditāpatyaṃ $ vṛṣalyāṃ yo vahed ataḥ &",
    "GSD36yssoutau:218": " sahasraṃ damam āpnoti % prasūtiḥ prathamaṃ bhavet // YSS_2.47 //",
    "GSD36yssoutau:219": " bhuñjāno yasya pakvānnaṃ $ vipras tu vṛṣalīpateḥ &",
    "GSD36yssoutau:220": " paṇañ caturdaśāpnoti % dviguṇaṃ tasya sūtake // YSS_2.48 //",
    "GSD36yssoutau:221": " śrāddhaṃ tu tadgṛhe bhuktvā $ paṇan tāvad avāpnuyāt &",
    "GSD36yssoutau:222": " sāhasaṃ pūrvam āpnoti % viśeṣāc cānimittataḥ // YSS_2.49 //",
    "GSD36yssoutau:223": " anvaṣṭakām aṣṭakāṃ vā $ bhuñjāno vṛṣalīpateḥ &",
    "GSD36yssoutau:224": " paṇāñ caturdaśāpnoti % tathā bhoktā ca māsikaṃ // YSS_2.50 //",
    "GSD36yssoutau:225": " kramam apy aṣṭakādeśāt $ gṛhṇāno vṛṣalālayāt &",
    "GSD36yssoutau:226": " ṣaṇṇavatyarddham āpnoti % bhuktvā pūrvaṃ tu tadgṛhe // YSS_2.51 //",
    "GSD36yssoutau:227": " madyādīnāṃ tv abhakṣyāṇāṃ $ vipraḥ prāpnoti ṣoḍaśa &",
    "GSD36yssoutau:228": " dviguṇaṃ pratipīḍānāṃ % matsyānāṃ āpnuyāc chataṃ // YSS_2.52 //",
    "GSD36yssoutau:229": " evaṃ dviguṇatāṃ dadyāt $ doṣeṣv eteṣu somapāḥ &",
    "GSD36yssoutau:230": " kharāśvasūkarādīnaṃ % bhakṣaṇe patitaḥ smṛtaḥ // YSS_2.53 //",
    "GSD36yssoutau:231": " dārvasthiśṛṅgapāṣāṇair $ yas tu bhāryābhṛtiṃ dvijaḥ &",
    "GSD36yssoutau:232": " sahasraṃ damam āpnoti % kurvāṇo vapanaṃ yadi // YSS_2.54 //",
    "GSD36yssoutau:233": " aṅgeṣu vyaktadeśeṣu $ yo jāyāṃ karajair vraṇaṃ &",
    "GSD36yssoutau:234": " kartā kārayitā svāṅgair % dāpyaḥ syāt prathamaṃ damaṃ // YSS_2.55 //",
    "GSD36yssoutau:235": " yoṣitmukhaṃ tu bhuñjāno $ pītvā vāpidadaṃ dvijaḥ &",
    "GSD36yssoutau:236": " tathā bhojayitā svaṃ vā % dāpyaḥ syāt pūrvasāhasaṃ // YSS_2.56 //",
    "GSD36yssoutau:237": " atyarthaṃ vedayaṃś caiva $ brāhmaṇaḥ patito bhavet &",
    "GSD36yssoutau:238": " striyaṃ tathāśvavad gacchamś % cuṃbayan guhyam eva vā // YSS_2.57 //",
    "GSD36yssoutau:239": " prayatnāc chuklam utsṛjya $ vipraḥ pañcāśad āpnuyāt &",
    "GSD36yssoutau:240": " maithunaṃ goṣu gatvā tu % tathā dāpyo bhavec chataṃ // YSS_2.58 //",
    "GSD36yssoutau:241": " gacchaṃs tathājayonau tu $ prāpyate pūrvasāhasaṃ &",
    "GSD36yssoutau:242": " madhyamaṃ daṇḍam āpnoti % vrajan māhiṣayoniṣu // YSS_2.59 //",
    "GSD36yssoutau:243": " sahasraṃ damam āpnoti $ yonyāṃ goṣu naro vrajet &",
    "GSD36yssoutau:244": " evam eva dviguṇitā % bhavanti vratacāriṣu // YSS_2.60 //",
    "GSD36yssoutau:245": " pathi śrāntāya tulyāya $ panthā deyo 'thavāśramaṃ &",
    "GSD36yssoutau:246": " yamadātur bhaven meṣo % 'deśadātāpratiśrayaḥ // YSS_2.61 //",
    "GSD36yssoutau:247": " śūdrāṃ tu sevamānād dhi $ vipraḥ śūdrāvaraḥ smṛtaḥ &",
    "GSD36yssoutau:248": " gatopagamanād eva % śūdrāyāṃ patito bhavet // YSS_2.62 //",
    "GSD36yssoutau:249": " gamanād eva śūdrāyāṃ tv $ apatyaṃ tanmayo dvijaḥ &",
    "GSD36yssoutau:250": " mātā tu tasya śūdrasya % pātityaṃ tu pracakṣate // YSS_2.63 //",
    "GSD36yssoutau:251": " tasmāc chūdras tu yajñārthaṃ $ gṛhyārtham api vā dvijaḥ &",
    "GSD36yssoutau:252": " śuklasektari kṛṣṇāyāṃ % vipro 'gnihā pratīkṣate // YSS_2.64 //",
    "GSD36yssoutau:253": " dṛṣṭvāpatyaṃ tu śūdrāyāṃ $ prayānti tv āpadaṃ mahat &",
    "GSD36yssoutau:254": " viśo vittaṃ nayād .. % svayaṃ vā na dvijo yadi // YSS_2.65 //",
    "GSD36yssoutau:255": " [two akṣaras indiscernible]",
    "GSD36yssoutau:256": " śūnām api aśuddhānām $ ajadantaṃ suśobhanaṃ &",
    "GSD36yssoutau:257": " śūdrāgāmī dvijaḥ paśyet % pitṝṇāṃ taṃ parīkṣyati // YSS_2.66 //",
    "GSD36yssoutau:258": " tasmād avaśyaṃ śrāddheṣu $ vipraṃ tu vṛṣalīpatiṃ &",
    "GSD36yssoutau:259": " śunaś cāpi tiraskṛtya % brāhmaṇān āśayed dvijaḥ // YSS_2.67 //",
    "GSD36yssoutau:260": " vṛṣaḷīpatinā spṛṣṭam $ īkṣitaṃ bhuktamiśritaṃ &",
    "GSD36yssoutau:261": " sarvam annam abhojyaṃ syāt % siddham annam idaṃ punaḥ // YSS_2.68 //",
    "GSD36yssoutau:262": " apāṅktyānāṃ tv akalyāṇāṃ $ paṅktau tulyo 'pi ca dvijaḥ &",
    "GSD36yssoutau:263": " sasyaṃ vṛddhaṃ samādadyāt % paṅkeṣu vṛṣalīpatiḥ // YSS_2.69 //",
    "GSD36yssoutau:264": " janakaṃ śuḷbasaṃspṛṣṭaṃ $ rajatena tathaiva ca &",
    "GSD36yssoutau:265": " śakyaṃ śodhayituṃ prājñaiḥ % śrāddhe spṛṣṭaṃ vinaśyati // YSS_2.70 //",
    "GSD36yssoutau:266": " vipraḥ kṣatriyayā spṛṣṭas $ tathaivaṃ vaiśyayoṣitā &",
    "GSD36yssoutau:267": " upāyaiś śuddhim āyāti % na tu śūdrāṅganāṃ gataḥ // YSS_2.71 //",
    "GSD36yssoutau:268": " upekṣako yo rājā tu $ grāme vā vṛṣaḷīpatiṃ &",
    "GSD36yssoutau:269": " sa rājāsatpratigrāhyaḥ % svārthabhyo grāma eva tu // YSS_2.72 //",
    "GSD36yssoutau:270": " kaṇṭakānāṃ tu sarveṣāṃ $ balabhṛto hi sāhasī &",
    "GSD36yssoutau:271": " tasmāt sāhasino rājā % bhraṃśadaṇḍam prakalpayet // YSS_2.73 //",
    "GSD36yssoutau:272": " svalpasāhasakarttā yaḥ $ kālād āyakasāhasī &",
    "GSD36yssoutau:273": " atha bhavaty eva pāpam % iti saṃcintya daṇḍayet // YSS_2.74 //",
    "GSD36yssoutau:274": " evaṃ pañca viśād rājā $ kaṇṭakānāṃ samuddharet &",
    "GSD36yssoutau:275": " dharmam arthaṃ tathāyuṣyaṃ % yaśo rāṣṭraṃ ca varddhate // YSS_2.75 //",
    "GSD36yssoutau:276": " kaṇṭakānāṃ tu kathitaṃ $ nyāyena prathamena yaḥ &",
    "GSD36yssoutau:277": " caturvidhā kriyā proktā % saṃsidhyati ca mārgataḥ // YSS_2.76 //",
    "GSD36yssoutau:278": " kulādayo vivādasya $ śravaṇe 'dhikṛtāgamāt &",
    "GSD36yssoutau:279": " koṇe 'py adhigatā śāstrair % brāhmaṇena vipaścitā // YSS_2.77 //"
}