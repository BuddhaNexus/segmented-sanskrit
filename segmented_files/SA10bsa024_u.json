{
    "SA10bsa024_u:0_0": "Satyadvayāvatāranāma (Sda)",
    "SA10bsa024_u:1_0": "// namo mahākāruṇikāya //",
    "SA10bsa024_u:sda_1_0": "dve satye samupāśritya buddhānāṃ dharmadeśanā /",
    "SA10bsa024_u:sda_1_1": "lokasaṃvṛtisatyaṃ ca satyaṃ ca paramārthataḥ //",
    "SA10bsa024_u:sda_2_0": "saṃvṛttirmanyate dvedhā mithyā ca tathatā tathā /",
    "SA10bsa024_u:sda_2_1": "ādyā dvidhodacandraśca kusiddhāntavitarkaṇā //",
    "SA10bsa024_u:sda_3_0": "avicāraikaramyā ca vināśotpādadharmiṇī /",
    "SA10bsa024_u:sda_3_1": "arthakriyāsamarthā ca tathatāsaṃvṛtirmatā //",
    "SA10bsa024_u:sda_4_0": "eka evaparo hyarthaḥ paraiśca dvividho mataḥ /",
    "SA10bsa024_u:sda_4_1": "na kācid dharmatā siddhā kuto dvitryādikaṃ bhavet //",
    "SA10bsa024_u:sda_5_0": "anutpādanirodhādi deśanāvākyalakṣitam /",
    "SA10bsa024_u:sda_5_1": "paramārthābhinnaśīlatvān naiva dharmā na dharmatā //",
    "SA10bsa024_u:sda_6_0": "śūnyatāyāṃ vibhedastu kiñcinmātraṃ na vidyate /",
    "SA10bsa024_u:sda_6_1": "nirvikalpatayā bodhe śūnyatādṛṣṭirucyate //",
    "SA10bsa024_u:sda_7_0": "uktaṃ sūtre sugambhīre taddarśanamadarśanam /",
    "SA10bsa024_u:sda_7_1": "tatra draṣṭā na dṛśyaṃ cāpyanādinidhanaṃ śivam //",
    "SA10bsa024_u:sda_8_0": "nirvikalpaṃ nirālambaṃ bhāvābhāvavivarjitam /",
    "SA10bsa024_u:sda_8_1": "anāśrayāpratiṣṭhānam atulyaṃ nirgatāgatam //",
    "SA10bsa024_u:sda_9_0": "anirvācyamanābhāsaṃ nirvikāramasaṃskṛtam /",
    "SA10bsa024_u:sda_9_1": "yogigamyamidaṃ kleśajñeyāvaraṇavarjitam //",
    "SA10bsa024_u:sda_10_0": "pratyakṣamanumānañca taddvayaṃ bauddhasammatam /",
    "SA10bsa024_u:sda_10_1": "ubhābhyāṃ śūnyatā gamyetyarvāgdṛṅmohabhāṣitam //",
    "SA10bsa024_u:sda_11_0": "prasajyeddharmatājñānaṃ tīrthike śrāvake 'pi ca /",
    "SA10bsa024_u:sda_11_1": "vijñānināñca kiṃ vācyaṃ mādhyamike 'viruddhatā //",
    "SA10bsa024_u:sda_12_0": "tarhi sarve 'pi siddhāntā mānameyatayā samāḥ /",
    "SA10bsa024_u:sda_12_1": "sarvatarkaviruddhatvān mānameyāpi dharmatā //",
    "SA10bsa024_u:sda_13_0": "bāhulyena kathaṃ na syāt pratyakṣaṃ cānumā vṛthā /",
    "SA10bsa024_u:sda_13_1": "tīrthyavādanivṛtyarthaṃ vidvadbhiḥ kṛtayaḥ kṛtāḥ //",
    "SA10bsa024_u:sda_14_0": "savikalpāvikalpābhyāṃ jñānābhyāṃ nāvagamyate /",
    "SA10bsa024_u:sda_14_1": "āgame 'pi sphuṭaṃ vidvānācāryo bhavya āha ca //",
    "SA10bsa024_u:sda_15_0": "śūnyatāvagatā kena vyākṛtā yā tathāgataiḥ /",
    "SA10bsa024_u:sda_15_1": "nāgāntevāsicandro hi dharmatāsatyadarśakaḥ //",
    "SA10bsa024_u:sda_16_0": "tataḥ paramparāmnāyairdharmatāsatyagamyatā /",
    "SA10bsa024_u:sda_16_1": "dharmaskandhasahasrāṇi catvāryuktānyaśīti ca //",
    "SA10bsa024_u:sda_17_0": "dharmatāntargataṃ sarvam muktistu śūnyatābodhes",
    "SA10bsa024_u:sda_17_1": "tadarthā śeṣabhāvanā tathyasaṃvṛtimādhūya //",
    "SA10bsa024_u:sda_18_0": "śūnyatābhyasane sati saṃvṛtihetoḥpuṇyādeḥ /",
    "SA10bsa024_u:sda_18_1": "paralokācca vañcyate viviktārthamajānānaḥ //",
    "SA10bsa024_u:sda_19_0": "svalpaśrutisamāśritaḥ yo naraḥ puṇyakṛnnāsti /",
    "SA10bsa024_u:sda_19_1": "naṣṭaḥ kāpuruṣastu saḥ vināśayati durdṛṣṭā //",
    "SA10bsa024_u:sda_20_0": "śūnyatā mandamedhasam candrācārya uvācaivam /",
    "SA10bsa024_u:sda_20_1": "upāyabhūtaṃ vyavahārasatyamupeyabhūtaṃ paramārthasatyam //",
    "SA10bsa024_u:sda_21_0": "dvayorvibhedaṃ na hi veda yo sa vrajedapāyaṃ viparītabodhāt /",
    "SA10bsa024_u:sda_21_1": "vyavahāramanāgamya paramārtho na deśyate //",
    "SA10bsa024_u:sda_22_0": "tathyasaṃvṛtisopānamantareṇa vipaścitaḥ /",
    "SA10bsa024_u:sda_22_1": "tattvaprāsādaśikharārohaṇaṃ na hi yujyate //",
    "SA10bsa024_u:sda_23_0": "yathāyaṃ saṃvṛterbhāso yuktyā kiñcinna labhyate /",
    "SA10bsa024_u:sda_23_1": "paramārthastvalabdhatvam ādisaṃsthitadharmatā //",
    "SA10bsa024_u:sda_24_0": "hetupratyayajanyatvāt saṃvṛtirbhāsavanmatā /",
    "SA10bsa024_u:sda_24_1": "ayuktaṃ śodhitum cet kairjalacandrādivinirmitam //",
    "SA10bsa024_u:sda_25_0": "nānāpratyayajanyatvāt siddho bhāso 'khilastataḥ /",
    "SA10bsa024_u:sda_25_1": "pratyayānāṃ tu vicchedātsaṃvṛttyāpi na sambhavaḥ //",
    "SA10bsa024_u:sda_26_0": "evaṃ dṛṣṭerasaṃmohāj jāte caryāviśodhane /",
    "SA10bsa024_u:sda_26_1": "unmārge 'gamanaṃ kṛtvākaniṣṭhaṃ sthānamāpnuyāt //",
    "SA10bsa024_u:sda_27_0": "āyuṣyamalpaṃ bāhulāśca vidyā āyuḥpramāṇaṃ ca kiyanna vidmaḥ /",
    "SA10bsa024_u:sda_27_1": "svābhīṣṭameva pratilambhanīyaṃ haṃsairyathā kṣīramivāmbumadhyāt //",
    "SA10bsa024_u:sda_28_0": "arvāgdṛśā mohavaśena cāpi kṣamo na satyadvayanirṇaye 'pi /",
    "SA10bsa024_u:sda_28_1": "uktīrgurūṇāmiha sampratītya nyastaṃ dvayaṃ nāgamataṃ hi satyam //",
    "SA10bsa024_u:sda_29_0": "rājño 'nurodhena suvarṇadvīpe kṛte 'tra śrāddho yadi vā jano 'dya /",
    "SA10bsa024_u:sda_29_1": "gṛhṇātu samyak suparīkṣaṇena na śraddhayā naiva ca gauraveṇa //",
    "SA10bsa024_u:sda_30_0": "sauvarṇarājena guroḥphalena saṃpreṣito devamatirhi bhikṣuḥ /",
    "SA10bsa024_u:sda_30_1": "tasyāgrahāt satyadvayāvatāro yuktyā sudhībhistviha vīkṣaṇīyaḥ //",
    "SA10bsa024_u:2_0": "ācāryadīpaṅkaraśrījñānaviracitaḥ satyadvayāvatāraḥ samāptaḥ /",
    "SA10bsa024_u:3_0": "tenaiva paṇḍitena anuvādakena vīryasiṃhena cānūdya saṃśodhya ca nirṇītaḥ /"
}