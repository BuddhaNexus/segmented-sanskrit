{
  "SA10bsa024_u:0": "Satyadvayāvatāranāma (Sda)",
  "SA10bsa024_u:1": "// namo mahākāruṇikāya //",
  "SA10bsa024_u:2": "dve satye samupāśritya buddhānāṃ dharmadeśanā /",
  "SA10bsa024_u:3": "lokasaṃvṛtisatyaṃ ca satyaṃ ca paramārthataḥ // Sda_1 //",
  "SA10bsa024_u:4": "saṃvṛttirmanyate dvedhā mithyā ca tathatā tathā /",
  "SA10bsa024_u:5": "ādyā dvidhodacandraśca kusiddhāntavitarkaṇā // Sda_2 //",
  "SA10bsa024_u:6": "avicāraikaramyā ca vināśotpādadharmiṇī /",
  "SA10bsa024_u:7": "arthakriyāsamarthā ca tathatāsaṃvṛtirmatā // Sda_3 //",
  "SA10bsa024_u:8": "eka evaparo hyarthaḥ paraiśca dvividho mataḥ /",
  "SA10bsa024_u:9": "na kācid dharmatā siddhā kuto dvitryādikaṃ bhavet // Sda_4 //",
  "SA10bsa024_u:10": "anutpādanirodhādi deśanāvākyalakṣitam /",
  "SA10bsa024_u:11": "paramārthābhinnaśīlatvān naiva dharmā na dharmatā // Sda_5 //",
  "SA10bsa024_u:12": "śūnyatāyāṃ vibhedastu kiñcinmātraṃ na vidyate /",
  "SA10bsa024_u:13": "nirvikalpatayā bodhe śūnyatādṛṣṭirucyate // Sda_6 //",
  "SA10bsa024_u:14": "uktaṃ sūtre sugambhīre taddarśanamadarśanam /",
  "SA10bsa024_u:15": "tatra draṣṭā na dṛśyaṃ cāpyanādinidhanaṃ śivam // Sda_7 //",
  "SA10bsa024_u:16": "nirvikalpaṃ nirālambaṃ bhāvābhāvavivarjitam /",
  "SA10bsa024_u:17": "anāśrayāpratiṣṭhānam atulyaṃ nirgatāgatam // Sda_8 //",
  "SA10bsa024_u:18": "anirvācyamanābhāsaṃ nirvikāramasaṃskṛtam /",
  "SA10bsa024_u:19": "yogigamyamidaṃ kleśajñeyāvaraṇavarjitam // Sda_9 //",
  "SA10bsa024_u:20": "pratyakṣamanumānañca taddvayaṃ bauddhasammatam /",
  "SA10bsa024_u:21": "ubhābhyāṃ śūnyatā gamyetyarvāgdṛṅmohabhāṣitam // Sda_10 //",
  "SA10bsa024_u:22": "prasajyeddharmatājñānaṃ tīrthike śrāvake 'pi ca /",
  "SA10bsa024_u:23": "vijñānināñca kiṃ vācyaṃ mādhyamike 'viruddhatā // Sda_11 //",
  "SA10bsa024_u:24": "tarhi sarve 'pi siddhāntā mānameyatayā samāḥ /",
  "SA10bsa024_u:25": "sarvatarkaviruddhatvān mānameyāpi dharmatā // Sda_12 //",
  "SA10bsa024_u:26": "bāhulyena kathaṃ na syāt pratyakṣaṃ cānumā vṛthā /",
  "SA10bsa024_u:27": "tīrthyavādanivṛtyarthaṃ vidvadbhiḥ kṛtayaḥ kṛtāḥ // Sda_13 //",
  "SA10bsa024_u:28": "savikalpāvikalpābhyāṃ jñānābhyāṃ nāvagamyate /",
  "SA10bsa024_u:29": "āgame 'pi sphuṭaṃ vidvānācāryo bhavya āha ca // Sda_14 //",
  "SA10bsa024_u:30": "śūnyatāvagatā kena vyākṛtā yā tathāgataiḥ /",
  "SA10bsa024_u:31": "nāgāntevāsicandro hi dharmatāsatyadarśakaḥ // Sda_15 //",
  "SA10bsa024_u:32": "tataḥ paramparāmnāyairdharmatāsatyagamyatā /",
  "SA10bsa024_u:33": "dharmaskandhasahasrāṇi catvāryuktānyaśīti ca // Sda_16 //",
  "SA10bsa024_u:34": "dharmatāntargataṃ sarvam muktistu śūnyatābodhes",
  "SA10bsa024_u:35": "tadarthā śeṣabhāvanā tathyasaṃvṛtimādhūya // Sda_17 //",
  "SA10bsa024_u:36": "śūnyatābhyasane sati saṃvṛtihetoḥpuṇyādeḥ /",
  "SA10bsa024_u:37": "paralokācca vañcyate viviktārthamajānānaḥ // Sda_18 //",
  "SA10bsa024_u:38": "svalpaśrutisamāśritaḥ yo naraḥ puṇyakṛnnāsti /",
  "SA10bsa024_u:39": "naṣṭaḥ kāpuruṣastu saḥ vināśayati durdṛṣṭā // Sda_19 //",
  "SA10bsa024_u:40": "śūnyatā mandamedhasam candrācārya uvācaivam /",
  "SA10bsa024_u:41": "upāyabhūtaṃ vyavahārasatyamupeyabhūtaṃ paramārthasatyam // Sda_20 //",
  "SA10bsa024_u:42": "dvayorvibhedaṃ na hi veda yo sa vrajedapāyaṃ viparītabodhāt /",
  "SA10bsa024_u:43": "vyavahāramanāgamya paramārtho na deśyate // Sda_21 //",
  "SA10bsa024_u:44": "tathyasaṃvṛtisopānamantareṇa vipaścitaḥ /",
  "SA10bsa024_u:45": "tattvaprāsādaśikharārohaṇaṃ na hi yujyate // Sda_22 //",
  "SA10bsa024_u:46": "yathāyaṃ saṃvṛterbhāso yuktyā kiñcinna labhyate /",
  "SA10bsa024_u:47": "paramārthastvalabdhatvam ādisaṃsthitadharmatā // Sda_23 //",
  "SA10bsa024_u:48": "hetupratyayajanyatvāt saṃvṛtirbhāsavanmatā /",
  "SA10bsa024_u:49": "ayuktaṃ śodhitum cet kairjalacandrādivinirmitam // Sda_24 //",
  "SA10bsa024_u:50": "nānāpratyayajanyatvāt siddho bhāso 'khilastataḥ /",
  "SA10bsa024_u:51": "pratyayānāṃ tu vicchedātsaṃvṛttyāpi na sambhavaḥ // Sda_25 //",
  "SA10bsa024_u:52": "evaṃ dṛṣṭerasaṃmohāj jāte caryāviśodhane /",
  "SA10bsa024_u:53": "unmārge 'gamanaṃ kṛtvākaniṣṭhaṃ sthānamāpnuyāt // Sda_26 //",
  "SA10bsa024_u:54": "āyuṣyamalpaṃ bāhulāśca vidyā āyuḥpramāṇaṃ ca kiyanna vidmaḥ /",
  "SA10bsa024_u:55": "svābhīṣṭameva pratilambhanīyaṃ haṃsairyathā kṣīramivāmbumadhyāt // Sda_27 //",
  "SA10bsa024_u:56": "arvāgdṛśā mohavaśena cāpi kṣamo na satyadvayanirṇaye 'pi /",
  "SA10bsa024_u:57": "uktīrgurūṇāmiha sampratītya nyastaṃ dvayaṃ nāgamataṃ hi satyam // Sda_28 //",
  "SA10bsa024_u:58": "rājño 'nurodhena suvarṇadvīpe kṛte 'tra śrāddho yadi vā jano 'dya /",
  "SA10bsa024_u:59": "gṛhṇātu samyak suparīkṣaṇena na śraddhayā naiva ca gauraveṇa // Sda_29 //",
  "SA10bsa024_u:60": "sauvarṇarājena guroḥphalena saṃpreṣito devamatirhi bhikṣuḥ /",
  "SA10bsa024_u:61": "tasyāgrahāt satyadvayāvatāro yuktyā sudhībhistviha vīkṣaṇīyaḥ // Sda_30 //",
  "SA10bsa024_u:62": "ācāryadīpaṅkaraśrījñānaviracitaḥ satyadvayāvatāraḥ samāptaḥ /",
  "SA10bsa024_u:63": "tenaiva paṇḍitena anuvādakena vīryasiṃhena cānūdya saṃśodhya ca nirṇītaḥ /"
}