{
    "T02bsu031_u:0": " (Vaidya 100)",
    "T02bsu031_u:1": " Śālistambasūtram |",
    "T02bsu031_u:2": " evaṃ mayā śrutam |",
    "T02bsu031_u:3": " ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhamardhatrayodaśabhirbhikṣusahasraiḥ saṃbahulaiśca bodhisattvamahāsattvaiḥ |",
    "T02bsu031_u:4": " athāyuṣmān śāriputro yena maitreyasya bodhisattvasya mahāsattvasya caṃkramaḥ, tenopasamakramīt",
    "T02bsu031_u:5": " upasaṃkramya anyonyaṃ saṃmodanīyāṃ kathāṃ bahuvidhāṃ vyatisārayitvā ubhau śilātale upāviśatām",
    "T02bsu031_u:6": " athāyuṣmān śāriputro maitreyaṃ bodhisattvaṃ mahāsattvametadavocat -",
    "T02bsu031_u:7": " adyātra śālistambamavalokya maitreya bhagavatā bhikṣubhyaḥ sūtramidamuktam",
    "T02bsu031_u:8": " - yo bhikṣavaḥ pratītyasamutpādaṃ paśyati, sa dharmaṃ paśyati |",
    "T02bsu031_u:9": " yo dharmaṃ paśyati, sa buddhaṃ paśyati |",
    "T02bsu031_u:10": " ityuktvā bhagavāṃstūṣṇīṃ babhūvaṃ |",
    "T02bsu031_u:11": " atha maitreya sugatoktasūtrāntasya arthaḥ katamaḥ? pratītyasamutpādaḥ katamaḥ?",
    "T02bsu031_u:12": " dharma katamaḥ? buddhaḥ katamaḥ? kathaṃ pratītyasamutpādaṃ paśyan dharmaṃ",
    "T02bsu031_u:13": " paśyati? kathaṃ dharmaṃ paśyan buddhaṃ paśyati?",
    "T02bsu031_u:14": " evamukte maitreyo bodhisattvo mahāsattvaḥ āyuṣmantaṃ śāradvatīputrametadavocat - atra yaduktaṃ bhadanta śāriputra bhagavatā dharmasvāminā sarvajñena - yo bhikṣavaḥ pratītyasamutpādaṃ paśyati, sa dharmaṃ paśyati |",
    "T02bsu031_u:15": " yo dharmaṃ paśyati, sa buddhaṃ paśyati iti, tatra katamaḥ pratītyasamutpādo nāma? pratītyasamutpādo nāma yadidam - asmin sati idaṃ bhavati, asyotpādādidamutpadyate |",
    "T02bsu031_u:16": " yaduta avidyāpratyayāḥ saṃskārāḥ |",
    "T02bsu031_u:17": " saṃskārapratyayaṃ vijñānam |",
    "T02bsu031_u:18": " vijñānapratyayaṃ nāmarūpam |",
    "T02bsu031_u:19": " nāmarūpapratyayaṃ ṣaḍāyatanam |",
    "T02bsu031_u:20": " ṣaḍāyatanapratyayaḥ sparśaḥ |",
    "T02bsu031_u:21": " sparśapratyayā vedanā |",
    "T02bsu031_u:22": " vedanāpratyayā tṛṣṇā |",
    "T02bsu031_u:23": " tṛṣṇāpratyayamupādānam |",
    "T02bsu031_u:24": " upādānapratyayo bhavaḥ |",
    "T02bsu031_u:25": " bhavapratyayā jāti |",
    "T02bsu031_u:26": " jātipratyayā jarāmaraṇaśokaparidevaduḥkhadaurmanasyopāyāsāḥ saṃbhavanti |",
    "T02bsu031_u:27": " evamasya kevalasya mahato duḥkhaskandhasya samudayo bhavati |",
    "T02bsu031_u:28": " tatra avidyānirodhāt saṃskāranirodhaḥ |",
    "T02bsu031_u:29": " saṃskāranirodhādvijñānanirodhaḥ |",
    "T02bsu031_u:30": " vijñānanirodhānnāmarūpanirodhaḥ |",
    "T02bsu031_u:31": " nāmarūpanirodhāt ṣaḍāyatananirodhaḥ |",
    "T02bsu031_u:32": " ṣaḍāyatananirodhāt sparśanirodhaḥ |",
    "T02bsu031_u:33": " sparśanirodhāt vedanānirodhaḥ |",
    "T02bsu031_u:34": " vedanānirodhāt tṛṣṇānirodhaḥ |",
    "T02bsu031_u:35": " tṛṣṇānirodhādupādānanirodhaḥ |",
    "T02bsu031_u:36": " upādānanirodhādbhavanirodhaḥ |",
    "T02bsu031_u:37": " bhavanirodhājjātinirodhaḥ |",
    "T02bsu031_u:38": " jātinirodhājjarāmaraṇaśokaparidevaduḥkhadaurmanasyopāyāsā nirudhyante |",
    "T02bsu031_u:39": " evamasya kevalasya mahato duḥkhaskandhasya nirodho bhavati |",
    "T02bsu031_u:40": " ayamucyate pratītyasamutpādo bhagavatā ||",
    "T02bsu031_u:41": " katamo dharmaḥ? āryāṣṭāṅgiko mārgaḥ |",
    "T02bsu031_u:42": " tadyathā - samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ",
    "T02bsu031_u:43": " samyaksmṛtiḥ samyaksamādhiḥ |",
    "T02bsu031_u:44": " ayamukto bhagavatā āryāṣṭāṅgiko mārgaḥ phalalābhanirvāṇaikasaṃgṛhīto dharmaḥ ||",
    "T02bsu031_u:45": " tatra katamo buddho bhagavān? yaḥ sarvadharmāvabodhādbuddha ucyate, sa āryaprajñānetraḥ dharmakāyasamanvitaḥ śaikṣāśaikṣadharmānimān paśyati ||",
    "T02bsu031_u:46": " tatra kathaṃ pratītyasamutpādaṃ paśyati? ihoktaṃ bhagavatā - ya imaṃ pratītyasamutpādaṃ satatasamitam, ajīvaṃ nirjīvaṃ yathāvadaviparītamajātamabhūtamakṛtamasaṃskṛtamapratighamanālambanaṃ śivamabhayamanāhāryamavyayamavyupaśamasvabhāvaṃ paśyati, (sa dharmaṃ",
    "T02bsu031_u:47": " paśyati) |",
    "T02bsu031_u:48": " yastu evaṃ dharmaṃ (ŚālSū, Vaidya 101) satatasamitamajīvaṃ nirjīvaṃ yathāvadaviparītamajātamabhūtamakṛtamasaṃskṛtamapratighamanālambanaṃ śivamanāhāryamavyayamavyupaśamasvabhāvaṃ paśyati, so 'nuttaradharmaśarīraṃ",
    "T02bsu031_u:49": " buddhaṃ paśyati |",
    "T02bsu031_u:50": " āryadharmābhisamaye samyagjñānopanayenaiva ||",
    "T02bsu031_u:51": " pratītyasamutpāda iti kasmāducyate? sahetukaḥ sapratyayo nāhetuko",
    "T02bsu031_u:52": " nāpratyayaḥ, tasmāt pratītyasamutpāda ityucyate |",
    "T02bsu031_u:53": " tatra bhagavatā pratītyasamutpādalakṣaṇaṃ saṃkṣepeṇoktamidaṃpratyayatāphalam |",
    "T02bsu031_u:54": " utpādādvā tathāgatānāmanutpādādvā sthitaiveṣā dharmāṇāṃ dharmatā yāvadyaiṣā dharmatā dharmasthititā dharmaniyāmatā pratītyasamutpādasamatā tathatā aviparītatathatā ananyatathatā bhūtatā satyatā aviparītatā aviparyayatā iti ||",
    "T02bsu031_u:55": " atha ca punarayaṃ pratītyasamutpādo dvābhyāṃ kāraṇābhyāmutpadyate |",
    "T02bsu031_u:56": " katamābhyāṃ dvābhyām? yadidaṃ hetūpanibandhataḥ pratyayopanibandhataśca |",
    "T02bsu031_u:57": " so 'pi dvividho draṣṭavyaḥ - bāhyaśca ādhyātmikaśca |",
    "T02bsu031_u:58": " tatra bāhyasya pratītyasamutpādasya hetūpanibandhaḥ katamāḥ? yadidaṃ bījādaṅkuraḥ |",
    "T02bsu031_u:59": " aṅkurātpatram |",
    "T02bsu031_u:60": " patrātkāṇḍam |",
    "T02bsu031_u:61": " kāṇḍānnālam |",
    "T02bsu031_u:62": " nālādgaṇḍaḥ |",
    "T02bsu031_u:63": " gaṇḍādgarbham |",
    "T02bsu031_u:64": " garbhācchūkaḥ |",
    "T02bsu031_u:65": " śūkātpuṣpam |",
    "T02bsu031_u:66": " puṣpāt phalam |",
    "T02bsu031_u:67": " asati bīje aṅkuro na",
    "T02bsu031_u:68": " bhavati, yāvadasati puṣpe phalaṃ na bhavati |",
    "T02bsu031_u:69": " sati tu bīje",
    "T02bsu031_u:70": " aṅkurasyābhinirvṛttirbhavati, evaṃ yāvat sati puṣpe phalasyābhinirvṛttirbhavati |",
    "T02bsu031_u:71": " tatra bījasya naivaṃ bhavati -",
    "T02bsu031_u:72": " ahamaṅkuramabhinirvartayāmīti |",
    "T02bsu031_u:73": " aṅkurasyāpi naivaṃ bhavati - ahaṃ bījenābhinirvartita iti |",
    "T02bsu031_u:74": " evaṃ yāvat puṣpasya naivaṃ bhavati - ahaṃ phalamabhinirvartayāmīti |",
    "T02bsu031_u:75": " phalasyāpi naivaṃ bhavati - ahaṃ puṣpeṇābhinirvartitamiti |",
    "T02bsu031_u:76": " atha punaḥ bīje sati aṅkurasyābhinirvṛttirbhavati prādurbhāvaḥ |",
    "T02bsu031_u:77": " evaṃ yāvat puṣpe sati phalasyābhinirvṛttirbhavati prādurbhāvaḥ |",
    "T02bsu031_u:78": " evaṃ bāhyasya pratītyasamutpādasya hetūpanibandho draṣṭavyaḥ ||",
    "T02bsu031_u:79": " kathaṃ bāhyasya pratītyasamutpādasya pratyayopanibandho draṣṭavyaḥ? ṣaṇṇāṃ dhātūnā samudāyāt",
    "T02bsu031_u:80": " katameṣāṃ ṣaṇṇāṃ samavāyāt? yadidaṃ pṛthivyaptejovāyvākāśaṛtudhātusamavāyādbāhyasya pratītyasamutpādasya",
    "T02bsu031_u:81": " pratyayopanibandho draṣṭavyaḥ |",
    "T02bsu031_u:82": " tatra pṛthivīdhāturbījasya saṃdhāraṇakṛtyaṃ karoti |",
    "T02bsu031_u:83": " abdhāturbījaṃ snehayati |",
    "T02bsu031_u:84": " tejodhāturbījaṃ paripācayati |",
    "T02bsu031_u:85": " vāyudhāturbījamabhinirharati |",
    "T02bsu031_u:86": " ākāśadhāturbījasyānāvaraṇakṛtyaṃ karotīti |",
    "T02bsu031_u:87": " ṛturapi bījasya pariṇāmanākṛtyaṃ karoti |",
    "T02bsu031_u:88": " asatsu eṣu pratyayeṣu bījādaṅkurasyābhinirvṛttirna bhavati |",
    "T02bsu031_u:89": " yadā bāhyaśca pṛthivīdhāturavikalo",
    "T02bsu031_u:90": " bhavati, evamaptejovāyvākāśaṛtudhātavaścāvikalā bhavanti, tataḥ savaṣāṃ samavāyādbīje nirudhyamāne aṅkurasyābhinirvṛttirbhavati |",
    "T02bsu031_u:91": " tatra pṛthivīdhātornaivaṃ bhavati - ahaṃ bījasya saṃdhāraṇakṛtyaṃ karomḥti |",
    "T02bsu031_u:92": " evamabdhātorapi naivaṃ bhavati - ahaṃ bḥjaṃ snehayāmḥti |",
    "T02bsu031_u:93": " tejodhātorapi naivaṃ bhavati - ahaṃ bḥjaṃ paripācayāmḥti |",
    "T02bsu031_u:94": " vāyudhātorapi naivaṃ bhavati",
    "T02bsu031_u:95": " - ahaṃ bḥjamabhinirharāmḥti |",
    "T02bsu031_u:96": " ākāśadhātorapi naivaṃ bhavati - ahaṃ bḥjasyānāvaraṇakṛtyaṃ karomḥti |",
    "T02bsu031_u:97": " ṛtorapi naivaṃ bhavati - ahaṃ bḥjasya pariṇāmanākṛtyaṃ karomḥti |",
    "T02bsu031_u:98": " bḥjasyāpi naivaṃ bhavati - ahaṃ bḥjaṃ (aṅkuraṃ?) abhinirvartayāmḥti |",
    "T02bsu031_u:99": " aṅkurasyāpi naivaṃ bhavati - ahamebhiḥ pratyayairabhinirvartita (ŚālSū, Vaidya 102) iti |",
    "T02bsu031_u:100": " atha punaḥ satsu eteṣu pratyayeṣu bḥje nirudhyamāne aṅkurasyābhinirvṛttiebhavati |",
    "T02bsu031_u:101": " evaṃ yāvat puṣpe sati phalasyābhinirvṛttirbhavati |",
    "T02bsu031_u:102": " sa ca aṅkuro na svayaṃkṛto na parakṛto nobhayakṛto neśvarakṛto na kālapariṇāmito na prakṛtisaṃbhūto",
    "T02bsu031_u:103": " caikakāraṇādhḥno) nāpyahetusamutpannaḥ |",
    "T02bsu031_u:104": " atha punaḥ pṛthivyaptejovāyvākāśaṛtudhātusamavāyād bḥje nirudhyamāne aṅkurasyābhinirvṛttirbhavati",
    "T02bsu031_u:105": " evaṃ bāhyasya pratḥtyasamutpādasya pratyayopanibandho draṣṭavyaḥ ||",
    "T02bsu031_u:106": " tatra bāhyaḥ pratītyasamutpādaḥ pañcabhirākārairdraṣṭavyaḥ |",
    "T02bsu031_u:107": " katamaiḥ",
    "T02bsu031_u:108": " pañcabhiḥ? na śāśvatataḥ, nocchedataḥ, na saṃkrāntitaḥ, parīttahetuto",
    "T02bsu031_u:109": " vipulaphalābhinirvṛttitaḥ, tatsadṛśānuprabandhataśca |",
    "T02bsu031_u:110": " kathaṃ na śāśvatata",
    "T02bsu031_u:111": " iti? yasmādanyo 'ṅkuraḥ anyadbījam |",
    "T02bsu031_u:112": " na ca ya evāṅkuraḥ tadeva bījam |",
    "T02bsu031_u:113": " na ca niruddhādbījādaṅkura utpadyate nāpyaniruddhāt |",
    "T02bsu031_u:114": " bījaṃ punarnirudhyate,",
    "T02bsu031_u:115": " tadaivāṅkuraścotpadyate |",
    "T02bsu031_u:116": " tasmānna śāśvatataḥ |",
    "T02bsu031_u:117": " kathaṃ nocchedataḥ? na ca pūrvaniruddhād bījādaṅkuro niṣpadyate |",
    "T02bsu031_u:118": " nāpyaniruddhāt |",
    "T02bsu031_u:119": " api ca bījaṃ ca",
    "T02bsu031_u:120": " nirudhyate, tasminneva samaye aṅkura utpadyate tulādaṇḍonnāmāvanāmavat |",
    "T02bsu031_u:121": " ato nocchedataḥ || kathaṃ na saṃkrāntitaḥ? visadṛśo bījādaṅkura iti |",
    "T02bsu031_u:122": " ato na saṃkrāntitaḥ || kathaṃ parīttahetuto vipulaphalābhinirvṛttitaḥ?",
    "T02bsu031_u:123": " parīttaṃ bījamupyate, vipulaphalamabhinirvartayatīti |",
    "T02bsu031_u:124": " ataḥ parīttahetuto vipulaphalābhinirvṛttitaḥ || kathaṃ tatsadṛśānuprabandhataḥ? yādṛśaṃ",
    "T02bsu031_u:125": " bījamupyate, tādṛśaṃ phalamabhinirvartayatīti |",
    "T02bsu031_u:126": " atastatsadṛśānuprabandhataśceti || evaṃ bāhyaḥ pratītyasamutpādaḥ",
    "T02bsu031_u:127": " pañcabhirākārairdraṣṭavyaḥ ||",
    "T02bsu031_u:128": " evamādhyātmiko 'pi pratītyasamutpādo dvābhyāṃ kāraṇābhyāmutpadyate |",
    "T02bsu031_u:129": " katamābhyāṃ dvābhyām? yadidaṃ hetūpanibandhataḥ pratyayopanibandhataśca |",
    "T02bsu031_u:130": " tatrādhyātmikasya pratītyasamutpādasya hetūpanibandhaḥ katamaḥ?",
    "T02bsu031_u:131": " yadidamavidyāpratyayāḥ saṃskārāḥ, yāvajjātipratyayaṃ jarāmaraṇamiti |",
    "T02bsu031_u:132": " avidyā cennābhaviṣyat, naiva saṃskārāḥ prajñāsyante |",
    "T02bsu031_u:133": " evaṃ",
    "T02bsu031_u:134": " yāvajjātiścennābhaviṣyat, jarāmaraṇaṃ na prajñāsyate |",
    "T02bsu031_u:135": " atha satyāmavidyāyāṃ saṃskārāṇāmabhinirvṛttirbhavati |",
    "T02bsu031_u:136": " evaṃ yāvajjātyāṃ sattyāṃ jarāmaraṇasyābhinirvṛttirbhavati |",
    "T02bsu031_u:137": " tatra avidyāyā naivaṃ bhavati - ahaṃ saṃskārānabhinirvartayāmīti |",
    "T02bsu031_u:138": " saṃskārāṇāmapi naivaṃ bhavati -",
    "T02bsu031_u:139": " vayamavidyayā abhinirvatitā iti |",
    "T02bsu031_u:140": " evaṃ yāvajjāterapi naivaṃ bhavati - ahaṃ jarāmaraṇamabhinirvartayāmīti |",
    "T02bsu031_u:141": " jarāmaraṇasyāpi naivaṃ bhavati - ahaṃ jātyābhinirvartitamiti |",
    "T02bsu031_u:142": " atha ca satyāmavidyāyāṃ saṃskārāṇāmabhinirvṛttirbhavati prādurbhāvaḥ |",
    "T02bsu031_u:143": " evaṃ yāvajjātyāṃ satyāṃ jarāmaraṇasyābhinirvṛttirbhavati prādurbhāvaḥ |",
    "T02bsu031_u:144": " evamādhyātmikasya pratītyasamutpādasya hetūpanibandho draṣṭavyaḥ ||",
    "T02bsu031_u:145": " kathamādhyātmikasya pratītyasamutpādasya pratyayopanibandho draṣṭavyaḥ?",
    "T02bsu031_u:146": " ṣaṇṇāṃ dhātūnāṃ samavāyāt |",
    "T02bsu031_u:147": " katameṣāṃ ṣaṇṇāṃ dhātūnāṃ samavāyāt? yadidaṃ pṛthivyaptejovāyvākāśavijñānadhātūnāṃ samavāyādādhyātmikasya",
    "T02bsu031_u:148": " pratītyasamutpādasya pratyayopanibandho draṣṭavyaḥ |",
    "T02bsu031_u:149": " tatra ādhyātmikasya pratītyasamutpādasya pṛthivīdhātuḥ katamaḥ? yo 'yaṃ kāyasya saṃśleṣataḥ kaṭhinabhāvamabhinirvartayati, ayamucyate pṛthivīdhātuḥ |",
    "T02bsu031_u:150": " yaḥ kāyasya anuparigrahakṛtyaṃ karoti, ayamucyate 'bdhātuḥ |",
    "T02bsu031_u:151": " yaṃ kāyasya aśitapītabhakṣitaṃ paripācayati, (ŚālSū, Vaidya 103) ayamucyate tejodhātuḥ",
    "T02bsu031_u:152": " yaṃ kāyasya āśvāsapraśvāsakṛtyaṃ karoti, ayamucyate vāyudhātuḥ |",
    "T02bsu031_u:153": " yaṃ",
    "T02bsu031_u:154": " kāyasyāntaḥśauṣiryamabhinirvartayati, ayamucyate ākāśadhātuḥ |",
    "T02bsu031_u:155": " ya kāyasya nāmarūpāṅkuramabhinirvartayati, naḍakalāpayogena,",
    "T02bsu031_u:156": " pañcavijñānakāyasaṃyuktaṃ sāsravaṃ ca manovijñānam, ayamucyate vijñānadhātuḥ |",
    "T02bsu031_u:157": " tatra asatāmeṣāṃ pratyayānāṃ kāyasyotpattirnaṃ bhavati |",
    "T02bsu031_u:158": " yadā ādhyātmikaḥ pṛthivīdhāturavikalo bhavati,",
    "T02bsu031_u:159": " evamaptejovāyvākāśavijñānadhātavaśca avikalā bhavanti, tataḥ sarveṣāṃ samavāyāt kāyasyābhinirvṛttirbhavati",
    "T02bsu031_u:160": " tatra pṛthivīdhātornaivaṃ bhavati -",
    "T02bsu031_u:161": " ahaṃ kāyasya saṃśleṣataḥ kaṭhinabhāvamabhinirvartayāmīti |",
    "T02bsu031_u:162": " abdhātornaivaṃ bhavati - ahaṃ kāyasya anuparigrahakṛtyaṃ karomīti |",
    "T02bsu031_u:163": " tejodhātorapi naivaṃ bhavati - ahaṃ kāyasya aśitapītabhakṣitaṃ paripācayāmīti |",
    "T02bsu031_u:164": " vāyudhātornaivaṃ bhavati - ahaṃ kāyasya āśvāsapraśvāsakṛtyaṃ karomīti |",
    "T02bsu031_u:165": " ākāśadhātornaivaṃ bhavati - ahaṃ kāyasyāntaḥśauṣiryamabhinirvartayāmīti |",
    "T02bsu031_u:166": " vijñānadhātornaivaṃ bhavati - ahaṃ kāyasya nāmarūpamabhinirvartayāmīti |",
    "T02bsu031_u:167": " kāyasyāpi naivaṃ bhavati - ahamebhiḥ pratyayairjanita iti |",
    "T02bsu031_u:168": " atha ca satsu eṣu pratyayeṣu kāyasyotpattirbhavati ||",
    "T02bsu031_u:169": " tatra pṛthivīdhāturnātmā na sattvo na jīvo na jantuḥ na manajo na mānavo na strī na pumān na napuṃsakaṃ na cāhaṃ na mama na cānyasya kasyacit |",
    "T02bsu031_u:170": " evamabdhātustejodhāturvāyudhāturākāśadhāturvijñānadhātuḥ nātmā na sattvo na jīvo na jantuḥ na manujo na mānavo na strī na pumān na napuṃsakaṃ na cāhaṃ na mama na cānyasya kasyacit ||",
    "T02bsu031_u:171": " tatra avidyā katamā? yā eṣāmeva ṣaṇṇāṃ dhātūnāmekasaṃjñā piṇḍasaṃjñā nityasaṃjñā dhruvasaṃjñā śāśvatasaṃjñā sukhasaṃjñā ātmasaṃjñā sattvajīvajantupoṣapuruṣapudgalasaṃjñā manujamānavasaṃjñā ahaṃkāramamakārasaṃjñā, evamādi vividhamajñānam |",
    "T02bsu031_u:172": " iyamucyate avidyeti |",
    "T02bsu031_u:173": " evamavidyāyāṃ satyāṃ viṣayeṣu rāgadveṣamohāḥ pravartante |",
    "T02bsu031_u:174": " tatra ye rāgadveṣamohā viṣayeṣu, amī(avidyāpratyayāḥ) saṃskārā ityucyante |",
    "T02bsu031_u:175": " vastuprativijñaptirvijñānam |",
    "T02bsu031_u:176": " vijñānasahabhuvaścatvāraḥ skandhā arūpiṇaḥ upādānākhyāḥ tannāma |",
    "T02bsu031_u:177": " rūpaṃ catvāri mahābhūtāni tāni copādāya rūpam |",
    "T02bsu031_u:178": " tacca nāma tacca rūpamaikadhyamabhisaṃkṣipya tannāmarūpam |",
    "T02bsu031_u:179": " nāmarūpasaṃniśritāni indriyāṇi ṣaḍāyatanam |",
    "T02bsu031_u:180": " trayāṇāṃ dharmāṇāṃ saṃnipātaḥ sparśaḥ |",
    "T02bsu031_u:181": " sparśānubhavo vedanā |",
    "T02bsu031_u:182": " vedanādhyavasānaṃ tṛṣṇā |",
    "T02bsu031_u:183": " tṛṣṇāvaipulyamupādānam |",
    "T02bsu031_u:184": " upādānanirjātaṃ punarbhavajanakaṃ karma bhavaḥ |",
    "T02bsu031_u:185": " bhavahetukaḥ skandhaprādurbhāvo jātiḥ |",
    "T02bsu031_u:186": " jātasya skandhaparipāko jarā |",
    "T02bsu031_u:187": " jīrṇasya skandhasya vināśo maraṇam |",
    "T02bsu031_u:188": " mriyamāṇasya saṃmūḍhasya sābhiṣvaṅgasya antaḥparidāhaḥ śokaḥ |",
    "T02bsu031_u:189": " śokotthamālapanaṃ paridevaḥ |",
    "T02bsu031_u:190": " pañcavijñānakāyasaṃyuktamasātamanubhavanaṃ duḥkham |",
    "T02bsu031_u:191": " manasikārasaṃyuktaṃ mānasaṃ duḥkhaṃ daurmanasyam |",
    "T02bsu031_u:192": " ye cāpi anye evamādayaḥ kleśāḥ, te upāyāsā iti ||",
    "T02bsu031_u:193": " tatra mahāndhakārārthena avidyā |",
    "T02bsu031_u:194": " abhisaṃskārārthena saṃskārāḥ |",
    "T02bsu031_u:195": " vijñāpanārthena vijñānam |",
    "T02bsu031_u:196": " anyonyopastambhanārthena nāmarūpam |",
    "T02bsu031_u:197": " āyadvārārthena ṣaḍāyatanam |",
    "T02bsu031_u:198": " sparśanārthena sparśaḥ |",
    "T02bsu031_u:199": " anubhavanārthena vedanā |",
    "T02bsu031_u:200": " paritarṣaṇārthena tṛṣṇā |",
    "T02bsu031_u:201": " upādānarthena upādānam |",
    "T02bsu031_u:202": " punarbhavajananārthena bhavaḥ |",
    "T02bsu031_u:203": " skandhaprādurbhāvārthena jātiḥ |",
    "T02bsu031_u:204": " skandhaparipākārthena jarā |",
    "T02bsu031_u:205": " vināśārthena (ŚālSū, Vaidya 104) maraṇam |",
    "T02bsu031_u:206": " śocanārthena śokaḥ |",
    "T02bsu031_u:207": " vacanaparidevanārthena paridevaḥ |",
    "T02bsu031_u:208": " kāyasaṃpīḍanārthena duḥkham |",
    "T02bsu031_u:209": " cittasaṃpīḍanārthena daurmanasyam |",
    "T02bsu031_u:210": " upakleśārthena upāyāsāḥ ||",
    "T02bsu031_u:211": " punaraparam - tattve 'pratipattirmithyāpratipattirajñānamavidyā |",
    "T02bsu031_u:212": " evamavidyāyāṃ satyāṃ trividhāḥ saṃskārā abhinirvartante - puṇyopagā apuṇyopagā āneñjyopagāḥ",
    "T02bsu031_u:213": " tatra puṇyopagānāṃ saṃskārāṇāṃ puṇyopagameva vijñānaṃ bhavati |",
    "T02bsu031_u:214": " apuṇyopagānāṃ saṃskārāṇāmapuṇyopagameva vijñānaṃ bhavati |",
    "T02bsu031_u:215": " āneñjyopagānāṃ saṃskārāṇāmāneñjyopagameva vijñānaṃ bhavati |",
    "T02bsu031_u:216": " idamucyate saṃskārapratyayaṃ vijñānamiti |",
    "T02bsu031_u:217": " vijñānasahabhuvaścatvāro",
    "T02bsu031_u:218": " 'rūpiṇaḥ skandhā nāmarūpam |",
    "T02bsu031_u:219": " tadvijñānapratyayaṃ nāmarūpamucyate |",
    "T02bsu031_u:220": " nāmarūpavivṛddhyā ṣaḍbhirāyatanadvāraiḥ kṛtyakriyāḥ pravartante |",
    "T02bsu031_u:221": " tannāmarūpapratyayaṃ ṣaḍāyatanamityucyate |",
    "T02bsu031_u:222": " ṣaḍbhyaścāyatanebhyaḥ ṣaṭ sparśakāyāḥ pravartante |",
    "T02bsu031_u:223": " ayaṃ ṣaḍāyatanapratyayaḥ sparśa ityucyate |",
    "T02bsu031_u:224": " yajjātīyaḥ sparśo bhavati, tajjātīyā vedanā pravartate |",
    "T02bsu031_u:225": " iyamucyate sparśapratyayā vedaneti |",
    "T02bsu031_u:226": " yastāṃ vedanāṃ viśeṣeṇāsvādayati abhinandati adhyavasyati adhyavasāya tiṣṭhati, sā vedanāpratyayā tṛṣṇetyucyate |",
    "T02bsu031_u:227": " āsvādanābhinandanādhyavasānādhyavasāyasthānādātmapriyarūpasātarūpairviyogo mā bhūditi nityamaparityāgāya yaivaṃ prārthanā, idamucyate tṛṣṇāpratyayamupādānam |",
    "T02bsu031_u:228": " evaṃ prārthayamānaḥ punarbhavajanakaṃ karma samutthāpayati kāyena vācā manasā ca, sa upādānapratyayo bhava ityucyate |",
    "T02bsu031_u:229": " tatkarmanirjātānāṃ pañcaskandhānāmabhinirvṛttiryā, sā bhavapratyayā jātirityucyate |",
    "T02bsu031_u:230": " jātyābhinirvṛttānāṃ skandhānāmupacayanaparipākādvināśo bhavati, tadidaṃ jātipratyayaṃ jarāmaraṇamityucyate",
    "T02bsu031_u:231": " evamayaṃ dvādaśāṅgaḥ pratītyasamutpādaḥ anyonyahetukaḥ anyonyapratyayaḥ |",
    "T02bsu031_u:232": " na nityo nānityo na saṃskṛto nāsaṃskṛto nāhetuko nāpratyayo na vedayitā na kṣayadharmo na vināśadharmo na nirodhadharmo 'nādikālapravṛtto 'nucchinno",
    "T02bsu031_u:233": " 'pravartate nadīsrotavat ||",
    "T02bsu031_u:234": " yadyayaṃ dvādaśāṅgaḥ pratītyasamutpādo 'nyonyahetuko 'nyonyapratyayaḥ, na nityo nānityo na saṃskṛto nāsaṃskṛto nāhetuko nāpratyayo na vedayitā na kṣayadharmo na vināśadharmo na nirodhadharmo 'nādikālapravṛtto 'nucchinno",
    "T02bsu031_u:235": " 'nupravartate nadīsrotavat, atha ca imānyasya dvādaśāṅgasya pratītyasamutpādasya catvāri aṅgāni saṃghātakriyāyai hetutvena pravartante",
    "T02bsu031_u:236": " | katamāni catvāri? yaduta avidyā tṛṣṇā karma vijñānaṃ ca |",
    "T02bsu031_u:237": " tatra vijñānaṃ bījasvabhāvatvena hetuḥ |",
    "T02bsu031_u:238": " karma kṣetrasvabhāvena hetuḥ |",
    "T02bsu031_u:239": " avidyā tṛṣṇā ca kleśasvabhāvatvena hetuḥ |",
    "T02bsu031_u:240": " tatra karmakleśā vijñānabījaṃ janayanti |",
    "T02bsu031_u:241": " tatra karma vijñānabījasya kṣetrakāryaṃ karoti |",
    "T02bsu031_u:242": " tṛṣṇā vijñānabījaṃ snehayati |",
    "T02bsu031_u:243": " avidyā vijñānabījamavakirati |",
    "T02bsu031_u:244": " asatāmeṣāṃ pratyayānāṃ vijñānabījasyābhinirvṛttirna bhavati |",
    "T02bsu031_u:245": " tatra karmaṇo naivaṃ bhavati - ahaṃ vijñānabījasya kṣetrakāryaṃ karomīti |",
    "T02bsu031_u:246": " tṛṣṇāyā api naivaṃ bhavati - ahaṃ vijñānabījaṃ snehayāmīti |",
    "T02bsu031_u:247": " avidyāyā api naivaṃ bhavati - ahaṃ vijñānabījamavakirāmīti |",
    "T02bsu031_u:248": " vijñānabījasyāpi naivaṃ bhavati - ahamebhiḥ pratyayairjanitamiti |",
    "T02bsu031_u:249": " atha ca vijñānabījaṃ karmakṣetrapratiṣṭhitaṃ tṛṣṇāsnehābhiṣyanditamavidyayā svavakīrṇaṃ virohati",
    "T02bsu031_u:250": " tatratatra upapattyāyatanapratisaṃdhau mātuḥkukṣau nāmarūpāṅkuramabhinirvartayati |",
    "T02bsu031_u:251": " sa ca nāmarūpāṅkuro na svayaṃkṛto na parakṛto nobhayakṛto (ŚālSū, Vaidya",
    "T02bsu031_u:252": " 105) neśvarakṛto na kālapariṇāmito na prakṛtisaṃbhūto na caikakāraṇādhīno nāpyahetusamutpannaḥ",
    "T02bsu031_u:253": " atha ca mātāpitṛsaṃyogadṛtusamavāyādanyeṣāṃ ca pratyayānāṃ samavāyāt tatra tatra āsvādaviddhaṃ vijñānabījamupapattyāyatanapratisaṃghau mātuḥ kukṣau",
    "T02bsu031_u:254": " nāmarūpāṅkuramabhinirvartayati, asvāmikeṣu dharmeṣu amameṣu aparigraheṣu ākāśasameṣu māyālakṣaṇasvabhāveṣu hetupratyayānāmavaikalyāt |",
    "T02bsu031_u:255": " tadyathā -",
    "T02bsu031_u:256": " pañcabhiḥ kāraṇaiḥ cakṣurvijñānamutpadyate |",
    "T02bsu031_u:257": " katamaiḥ pañcabhiḥ? yaduta cakṣuḥ pratītya rūpaṃ ca ālokaṃ ca ākāśaṃ ca tajjamanasikāraṃ ca",
    "T02bsu031_u:258": " utpadyate cakṣurvijñānam |",
    "T02bsu031_u:259": " tatra cakṣurvijñānasya cakṣurāśrayakṛtyaṃ karoti |",
    "T02bsu031_u:260": " rūpaṃ cakṣurvijñānasya ālambanakṛtyaṃ karoti |",
    "T02bsu031_u:261": " ālokaḥ avabhāsakṛtyaṃ karoti |",
    "T02bsu031_u:262": " ākāśamanāvaraṇakṛtyaṃ karoti |",
    "T02bsu031_u:263": " tajjamanasikāraḥ samanvāhārakṛtyaṃ karoti |",
    "T02bsu031_u:264": " asatāmeṣāṃ pratyayānāṃ cakṣurvijñānaṃ notpadyate |",
    "T02bsu031_u:265": " yadā tu cakṣurādhyātmikamāyatanamavikalaṃ bhavati, evaṃ rūpālokākāśatajjamanasikārāśca avikalā bhavanti, tataḥ sarveṣāṃ samavāyāccakṣurvijñānamutpadyate |",
    "T02bsu031_u:266": " tatra cakṣuṣo naivaṃ bhavati - ahaṃ cakṣurvijñānasyāśrayakṛtyaṃ karomīti |",
    "T02bsu031_u:267": " rūpasyāpi naivaṃ bhavati - ahaṃ cakṣurvijñānasya ālambanakṛtyaṃ karomīti |",
    "T02bsu031_u:268": " ālokasyāpi naivaṃ bhavati -",
    "T02bsu031_u:269": " ahaṃ cakṣurvijñānasya avabhāsakṛtyaṃ karomīti |",
    "T02bsu031_u:270": " ākāśasyāpi naivaṃ bhavati",
    "T02bsu031_u:271": " - ahaṃ cakṣurvijñānasya anāvaraṇakṛtyaṃ karomīti |",
    "T02bsu031_u:272": " tajjamanasikārasyāpi naivaṃ bhavati - ahaṃ cakṣurvijñānasya samanvāhārakṛtyaṃ karomīti |",
    "T02bsu031_u:273": " cakṣurvijñānasyāpi naivaṃ bhavati - ahamebhiḥ pratyayairjanitamiti |",
    "T02bsu031_u:274": " atha ca punaḥ satsu eṣu pratyayeṣu cakṣurvijñānasyotpattirbhavati |",
    "T02bsu031_u:275": " evaṃ śeṣāṇāmindriyāṇāṃ yathāyogaṃ yojyam ||",
    "T02bsu031_u:276": " tatra na kaściddharmo 'smāllokāt paralokaṃ saṃkrāmati |",
    "T02bsu031_u:277": " asti ca karmaphalaprativijñaptiḥ, hetupratyayānāmavaikalyāt |",
    "T02bsu031_u:278": " tadyathā supariśuddhe ādarśamaṇḍale mukhapratibimbakaṃ dṛśyate |",
    "T02bsu031_u:279": " na ca tatra ādarśamaṇḍale mukhaṃ saṃkrāmati |",
    "T02bsu031_u:280": " asti ca mukhaprativijñaptiḥ,",
    "T02bsu031_u:281": " hetupratyayānāmavaikalyāt |",
    "T02bsu031_u:282": " evamasmāllokāt na kaścit cyutaḥ,",
    "T02bsu031_u:283": " nāpyanyatropapannaḥ |",
    "T02bsu031_u:284": " asti ca karmaphalaprativijñaptiḥ,",
    "T02bsu031_u:285": " hetupratyayānāmavaikalyāt |",
    "T02bsu031_u:286": " tadyathā candramaṇḍalaṃ catvāriṃśadyojanaśatamūrdhvaṃ vrajati |",
    "T02bsu031_u:287": " atha ca punaḥ parītte",
    "T02bsu031_u:288": " 'bhyudakabhājane candrasya pratibimbaṃ dṛśyate |",
    "T02bsu031_u:289": " na ca candramaṇḍalaṃ",
    "T02bsu031_u:290": " tasmātsthānāccyutam, parītte udakasya bhājane saṃkrāntaṃ bhavati |",
    "T02bsu031_u:291": " asti ca candramaṇḍalaprativijñaptiḥ, hetupratyayānāmavaikalyāt |",
    "T02bsu031_u:292": " evamasmāllokānna kaścit cyutaḥ, nāpyanyatropapannaḥ |",
    "T02bsu031_u:293": " asti ca karmaphalaprativijñaptiḥ,",
    "T02bsu031_u:294": " hetupratyayānāmavaikalyāt ||",
    "T02bsu031_u:295": " tadyathā agnirupādānapratyaye sati jvalati, upādānavaikalyānna jvalati,",
    "T02bsu031_u:296": " evameva karmakleśajanitaṃ vijñānabījaṃ tatra tatra upapattyāyatanapratisaṃghau mātuḥ kukṣau",
    "T02bsu031_u:297": " asvāmikeṣu dharmeṣu amameṣu aparigraheṣu ākāśasameṣu māyālakṣaṇasvabhāveṣu hetupratyayānāmavaikalyāt",
    "T02bsu031_u:298": " evaṃ ādhyātmikasya pratītyasamutpādasya pratyayopanibandho draṣṭavyaḥ ||",
    "T02bsu031_u:299": " tatra ādhyātmikaḥ pratītyasamutpādaḥ pañcabhirākārairdraṣṭavyaḥ |",
    "T02bsu031_u:300": " katamaiḥ",
    "T02bsu031_u:301": " pañcabhiḥ? na śāśvatataḥ, nocchedataḥ, na saṃkrāntitaḥ, parīttahetuto",
    "T02bsu031_u:302": " vipulaphalābhinirvṛttataḥ, tatsadṛśānuprabandhataśceti |",
    "T02bsu031_u:303": " kathaṃ na śāśvatataḥ? yasmādanye māraṇāntikāḥ skandhāḥ, anye aupapattyaṃśikāḥ (ŚālSū, Vaidya 106) skandhāḥ, na tu ya evaṃ māraṇāntikāḥ skandhāḥ, ta eva aupapattyaṃśikāḥ |",
    "T02bsu031_u:304": " api tu māraṇāntikāḥ skandhā nirudhyante, tasminneva ca samaye aupapattyaṃśikāḥ skandhāḥ prādurbhavanti |",
    "T02bsu031_u:305": " ato na śāśvatataḥ ||",
    "T02bsu031_u:306": " kathaṃ nocchedataḥ? na ca pūrvaniruddheṣu māraṇāntikeṣu skandheṣu aupapattyaṃśikāḥ skandhāḥ prādurbhavanti, nāpyaniruddheṣu |",
    "T02bsu031_u:307": " api tu māraṇāntikāḥ skandhā nirudhyante, tasminneva ca samaye aupapattyaṃśikāḥ skandhāḥ prādurbhavanti tulādaṇḍonnāmāvanāmavat |",
    "T02bsu031_u:308": " ato nocchedataḥ ||",
    "T02bsu031_u:309": " kathaṃ na saṃkrāntitaḥ? visadṛśāḥ sattvanikāyāḥ sabhāgāyāṃ jātyāṃ jātimabhinirvartayanti |",
    "T02bsu031_u:310": " ato na saṃkrāntitaḥ |",
    "T02bsu031_u:311": " kathaṃ parīttahetuto vipulaphalābhinirvṛttitaḥ? parīttaṃ karma kriyate, vipulaḥ phalavipāko 'nubhūyate |",
    "T02bsu031_u:312": " ataḥ parīttahetuto vipulaphalābhinirvṛttitaḥ || kathaṃ",
    "T02bsu031_u:313": " tatsadṛśānuprabandhataḥ? yathāvedanīyaṃ karma kriyate, tathāvedanīyo vipāko 'nubhūyate |",
    "T02bsu031_u:314": " atastatsadṛśānuprabandhataśca || evamādhyātmikaḥ pratītyasamutpādaḥ pañcabhirākārairdraṣṭavyaḥ",
    "T02bsu031_u:315": " yaḥ kaścid bhadanta śāriputra imaṃ pratītyasamutpādaṃ bhagavatā samyakpraṇītamevaṃ yathābhūtaṃ samyakprajñayā satatasamitamajīvaṃ nirjīvaṃ yathāvadaviparītamajātamabhūtamakṛtamasaṃskṛtamapratighamanālambaṃ śivamabhayamanāhāryamavyayamavyupaśamasvabhāvaṃ paśyati, asataḥ tucchataḥ riktataḥ asārataḥ rogataḥ gaṇḍataḥ śalyataḥ aghataḥ anityataḥ duḥkhataḥ śūnyataḥ anātmataḥ samanupaśyati, na sa pūrvāntaṃ pratisarati - kiṃ nvahamabhūvamatīte 'dhvani, kathaṃ nvahamabhūvamatīte 'dhvani iti |",
    "T02bsu031_u:316": " aparāntaṃ vā na punaḥ pratisarati - kiṃ nvahaṃ bhaviṣyāmyanāgate 'dhvani,",
    "T02bsu031_u:317": " āhosvinna bhaviṣyāmyanāgate 'dhvani, ko nu bhaviṣyāmyanāgate 'dhvani,",
    "T02bsu031_u:318": " kathaṃ nu bhaviṣyāmyanāgate 'dhvani iti |",
    "T02bsu031_u:319": " pratyutpannaṃ vā punarnaṃ pratisarati - kiṃ nvidam, kathaṃ nvidam, ke santaḥ ke bhaviṣyāmaḥ, ime sattvāḥ kuta āgatāḥ, itaścyutāḥ kutra gamiṣyantīti |",
    "T02bsu031_u:320": " yāni ekeṣāṃ śramaṇabrāhmaṇānāṃ pṛthag loke dṛṣṭigatāni bhaviṣyanti, tadyathā -",
    "T02bsu031_u:321": " ātmavādapratisaṃyuktāni sattvavādapratisaṃyuktāni jīvavādapratisaṃyuktāni pudgalavādapratisaṃyuktāni kautukamaṅgalavādapratisaṃyuktāni unmiñjitāni nimiñjitāni ca, tānyasya tasmin samaye prahīṇāni bhavanti parijñātāni",
    "T02bsu031_u:322": " samucchinnamūlāni tālamastakavadanābhāsagatāni āyatyāmanutpādānirodhadharmāṇi ||",
    "T02bsu031_u:323": " yo bhadanta śāriputra evaṃvidhadharmakṣāntisamanvitaḥ pratītyasamutpādaṃ samyagavagacchati, tasya tathāgato 'rhan samyaksaṃbuddho vidyācaraṇasaṃpannaḥ sugato lokavit puruṣadamyasārathiranattaraḥ śāstā",
    "T02bsu031_u:324": " devamanuṣyāṇāṃ buddho bhagavān samyaksaṃbodhiṃ vyākaroti - samyaksaṃbuddho buddho bhaviṣyasīti",
    "T02bsu031_u:325": " maitreyeṇa bodhisattvena mahāsattvena evamuktam ||",
    "T02bsu031_u:326": " atha khalvāyuṣmān śāriputro maitreyasya bodhisattvasya mahāsattvasya bhāṣitamabhinandya anupramodya utthāyāsanāt prakrāntaḥ |",
    "T02bsu031_u:327": " prakrāntāste ca bhikṣavaḥ ||",
    "T02bsu031_u:328": " āryaśālistambaṃ nāma mahāyānasūtraṃ saṃpūrṇam ||"
}