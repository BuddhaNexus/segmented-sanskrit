{
    "GK16ruvyavivya_pu:0": "atha dvitīyo vimarśaḥ /",
    "GK16ruvyavivya_pu:1_0": "evaṃ tāvat prathame vimarśe dhvanilakṣaṇaṃ dūṣayitvā dhvaniśāstragataṃ granthāntaraṃ",
    "GK16ruvyavivya_pu:1_1": "dūṣayituṃ sāmānyena tāvat kāvyagatam anaucityollāsarūpaṃ dūṣaṇaprapañcam upapādayitum",
    "GK16ruvyavivya_pu:1_2": "āha - iha khalv ityādinā / uktam iti sahṛdayaiḥ / antaraṅgam iti sākṣād rasaviṣayatvāt /",
    "GK16ruvyavivya_pu:1_3": "ādyair iti dhvanikāraprabhṛtibhiḥ / tad uktam -",
    "GK16ruvyavivya_pu:2": "anaucityād ṛte nānyad rasabhaṅgasya kāraṇam /",
    "GK16ruvyavivya_pu:3": "prasiddhaucityabandhas tu rasasyopaniṣat parā //",
    "GK16ruvyavivya_pu:4_0": "ityādinā / bahiraṅgam iti vācyamukhena rase paryavasānād vidheyaḥ prādhānyena pratipipādayiṣito",
    "GK16ruvyavivya_pu:4_1": "yo 'rthas tasya avimarśo 'nanusaṃdhānam upasarjanīkaraṇāt / prakramaḥ kasya cid vastuno",
    "GK16ruvyavivya_pu:4_2": "nirvāhāyārambhas tasya bhedo madhye 'nyathīkaraṇam anyathānirvāhaś ca / kramasya",
    "GK16ruvyavivya_pu:4_3": "paripāṭyā bheda ullaṅghanaṃ vyutkrama iti yāvat / paunaruktyaṃ punaḥpratipādanam /",
    "GK16ruvyavivya_pu:4_4": "vācyasya vaktavyasya avacanam anuktiḥ / etā avāntarabhedabhinnāḥ pañca dūṣanajātayaḥ /",
    "GK16ruvyavivya_pu:5_0": "yad etad ihagranthakṛtā vicārasaraṇim āśritya vidheyāvimarśādidoṣapañcakam udbhāvitaṃ,",
    "GK16ruvyavivya_pu:5_1": "na tatrādyatanapuruṣamātrabuddhipraṇayanāsūyayānādaraḥ karaṇīyaḥ / pūrvair evaṃvidhadoṣodbhāvanarūpasya",
    "GK16ruvyavivya_pu:5_2": "vicārasya praṇītatvāt / tathā hi / dāsyāḥ putra ityādāv ākrośe ṣaṣṭhyā alukaṃ pratipādayatā",
    "GK16ruvyavivya_pu:5_3": "sūtrakṛtā vidheyāvimarśaḥ sūcita eva / tathā svāmīśvarādhipatidāyādety atra sūtre",
    "GK16ruvyavivya_pu:5_4": "na hi bhavati gavāṃ svāmī aśveṣu ca iti vadatā bhāṣyakṛtā spaṣṭam eva prakramabhedaḥ",
    "GK16ruvyavivya_pu:5_5": "pratipāditaḥ / tathā kṛñcānuprayujyate liṭi iy atrānuprayogasyānuśabdaparyālocanayā",
    "GK16ruvyavivya_pu:5_6": "vyavahitapūrvaprayogaṃ taṃ pātayāṃ prathamam āsa ityādau niṣedhatā cādīnāṃ ca na",
    "GK16ruvyavivya_pu:5_7": "hi bhavati ca vṛkṣaḥ ityādinā prayoganiyamakhyāpanena dyotakatvaṃ kathayatā asthānaprayogalakṣaṇaḥ",
    "GK16ruvyavivya_pu:5_8": "kramabhedaḥ kaṭākṣita eva / tathā karmadhārayamatvarthīyābhyāṃ bahuvrīhir laghutvāt",
    "GK16ruvyavivya_pu:5_9": "syād iti vṛttilāghavaṃ cintayatā kātyāyanena paunaruktyam api prakāśitam eva / tathā",
    "GK16ruvyavivya_pu:5_10": "īṣad asamāptau ity atra pratijñānasamadhigamyaṃ sūtrakāroktaṃ rūpakalakṣaṇam arthaṃ",
    "GK16ruvyavivya_pu:5_11": "dūṣayatā prakṛtyarthasadṛśe kalpavādividhānam iti pratijñānasamadhigamyārthabhūtām",
    "GK16ruvyavivya_pu:5_12": "upamāṃ vyavasthāpayatopamāśrayeṇa vācyāvacanam api dyotitam eva / etena rūpakāśrayeṇāvācyavacanam",
    "GK16ruvyavivya_pu:5_13": "api dyotitam eva / tad evaṃ mahāviduṣāṃ mārgam anusṛtya sahṛdayaśikṣādarāya vicārayandaraṃto",
    "GK16ruvyavivya_pu:5_14": "'sya mahāmater na kaś cit paryanuyogaleśasyāpy avasara ity alam atiprasaṅgena /",
    "GK16ruvyavivya_pu:6_0": "etasya ceti sāmānyenānaucityasya / doṣā iti kāvyasya vikṛtatvāpādanād dūṣaṇād doṣā",
    "GK16ruvyavivya_pu:6_1": "iti / mugdha iti pṛṣṭasyāprativikṛtatve trīṇi kāraṇāni / prativacanāpratibhānalakṣaṇaṃ",
    "GK16ruvyavivya_pu:6_2": "maugdhyaṃ pratibhāne 'py aprauḍharūpatvam asahyatvam / prauḍhatve 'pi guṇāsahiṣṇutvalakṣaṇaṃ",
    "GK16ruvyavivya_pu:6_3": "mātsaryam / tāny atra saṃdihyamānatayā krameṇoktāni / yaḥ kilety atraiva cchedaḥ /",
    "GK16ruvyavivya_pu:6_4": "chātrābhyarthanayeti praṣṭṛtvasyāṅgīkṛtam iti prativaktṛtvasya ca nirdeśaḥ / paurobhāgyaṃ",
    "GK16ruvyavivya_pu:6_5": "doṣaikagrāhitvam / nanu yadi parakīye kāvye parihārāya doṣāṇāṃ vicāraḥ kriyate, tat",
    "GK16ruvyavivya_pu:6_6": "kiṃ nijakāvye na teṣāṃ parihāraḥ / tathā ca bhajate mātsaryamaunaṃ nu kim ity ato",
    "GK16ruvyavivya_pu:6_7": "'nantaram iti pṛṣṭa ity evaṃ krameṇetiśabdo nirdeśyaḥ kramāntareṇa nirdeśāt kramabhedo",
    "GK16ruvyavivya_pu:6_8": "na yujyate / evam anyat śokāpadānādau jñeyam / tadartham āha - svakṛtiṣv iti kṛtiḥ",
    "GK16ruvyavivya_pu:6_9": "kāvyam /",
    "GK16ruvyavivya_pu:7_0": "saṃrambha iti kutsitāḥ kariṇaḥ karikīṭāḥ kutsitāni kutsanaiḥ iti samāsaḥ / karikīṭānām",
    "GK16ruvyavivya_pu:7_1": "āśādviradaiḥ pratinirdeśaḥ / meghaśakalānāṃ tu kalpāntatoyadaiḥ ya ity atraiva cchedaḥ /",
    "GK16ruvyavivya_pu:7_2": "ayaṃ śloko vakroktijīvite vitatya vyākhyāta iti tata evāvadhāryaḥ / tāvacchabdo vidheyāvimarśatrayasyaitacchlokagatasyopakramadyotakaḥ /",
    "GK16ruvyavivya_pu:7_3": "saṃbandhopapatter iti / ayaṃ bhāvaḥ - samarthaḥ padavidhiḥ iti vacanāt samāsaḥ sāmarthyanimittakaḥ /",
    "GK16ruvyavivya_pu:7_4": "sāmarthyaṃ ca saṅgatārthatvaṃ, saṅgatatvaṃ ca saṃbandhaḥ / sa cātra viśeṣaṇaviśeṣyabhāvaḥ /",
    "GK16ruvyavivya_pu:7_5": "paryudāsasyaiva viśeṣaṇaṃ nañā abrāhmaṇa iti yathā / na cātra vakṣyamāṇanyāyena paryudāso",
    "GK16ruvyavivya_pu:7_6": "ghaṭata iti / nanv abrāhmaṇa ityādau nañ kathaṃ viśeṣaṇam / viśeṣaṇaṃ hi viśeṣyasyoparañjakaṃ",
    "GK16ruvyavivya_pu:7_7": "bhavati / na ca nañśabdo viruddhatvād vidhim uparañjayati / tat katham asya viśeṣaṇatvam /",
    "GK16ruvyavivya_pu:7_8": "naitat / abrāhmaṇa ityādau brāhmaṇaśabdo brāhmaṇasadṛśe kṣatriyādau vartate / sā",
    "GK16ruvyavivya_pu:7_9": "cākṣatriyādau brāhmaṇaśabdasya vṛttir nañā dyotyate / tad uktam - nañ ivayuktam anyasadṛśādhikaraṇe",
    "GK16ruvyavivya_pu:7_10": "tatha hy artha iti / tatra ca śabdaśaktisvābhāvyaṃ kāraṇam / yathā caitat tathā nañsūtrabhāṣyād",
    "GK16ruvyavivya_pu:7_11": "avaseyam /",
    "GK16ruvyavivya_pu:8_0": "pradhānatvam iti / yatra vidheḥ prādhānyaṃ pratiṣedhasyāprādhānyaṃ naña uttarapadena",
    "GK16ruvyavivya_pu:8_1": "saṃbandhaḥ samarthasamāsa ekavākyatvaṃ ca tatra paryudāsaḥ kiṃ cid varjayitvā kasya",
    "GK16ruvyavivya_pu:8_2": "cid upadeśo nirāsa iti nigamanāt / tatra kārikāyāṃ trayaṃ nirdiṣṭaṃ dvayaṃ cākṣipyate /",
    "GK16ruvyavivya_pu:8_3": "jugopeti / atra nañarthaviśiṣṭasyottarapadārthasya vidhir na trastatvādiniṣedhaḥ /",
    "GK16ruvyavivya_pu:8_4": "tatrāpy atrastatvādeḥ siddhatvāt tadanuvādena gopanādi vidhīyata iti paryudāsatvam /",
    "GK16ruvyavivya_pu:8_5": "aprādhānyam iti / yatra pratiṣedhasya prādhānyaṃ vidher aprādhānyyaṃ nañaḥ kriyāpadena",
    "GK16ruvyavivya_pu:8_6": "saṃbandho 'samarthasamāsaḥ vākyabhedaś ca, tatra prasajya prāpayya pratiṣedha iti",
    "GK16ruvyavivya_pu:8_7": "prasajyapratiṣedhaḥ / atra kārikāyāṃ traye nirdiṣṭe 'nyad dvayam ākṣiptam / na veti /",
    "GK16ruvyavivya_pu:8_8": "atra dṛptaniśācaraṃ prati niṣedhaḥ pratīyate, na tv adṛptaniśācaravidhir iti prasajyapratiṣedhatā /",
    "GK16ruvyavivya_pu:8_9": "saṃrambhavatpratiṣedho hy atreti / saṃrabdhavān yaḥ puruṣas tadgatā yeyaṃ saṃrabdhatā",
    "GK16ruvyavivya_pu:8_10": "saṃrambhaṇakriyā tasyā vakṣyamāṇanyāyena pratiṣedha ity arthaḥ / asaṃradhavadvidhir",
    "GK16ruvyavivya_pu:8_11": "iti saṃrabdhavatsadṛśasya saṃrambhasadṛśakriyākarttur udāsīnaprāyasya vidhir ity",
    "GK16ruvyavivya_pu:8_12": "arthaḥ / yad uktaṃ nañ iva yuktam ityādi / tatreti saṃrabdahavatpratiṣedhe / na cāsāv",
    "GK16ruvyavivya_pu:8_13": "iti pratiṣedhati / tatsiddhipakṣa iti vivakṣito yaḥ pradhānabhūtaniṣedhalakṣaṇo 'rthasya",
    "GK16ruvyavivya_pu:8_14": "siddhipakṣa ity arthaḥ / asya vidhyanuvādabhāvasyeti / nañarthasya vidhir uttarapadārthasyānuvāda",
    "GK16ruvyavivya_pu:8_15": "ity asya / samāse hi nañarthopasarjana uttarapadārthaḥ prādhānyena pratīyate / kāvyārtheti /",
    "GK16ruvyavivya_pu:8_16": "atra vyavacchedyaṃ prasajyapratiṣedhaṃ pradarśya paricchedyaṃ paryudāsam udāharati /",
    "GK16ruvyavivya_pu:9_0": "nanu prasajyapratiṣedhe nañaḥ kriyānvaye 'saṃrabdahavān ity atra saṃrambhakriyāniṣedho",
    "GK16ruvyavivya_pu:9_1": "bhaviṣyati / tat ko 'tra doṣa ity āha: kriyākartraṃśabhāg iti / ayaṃ bhāvaḥ: asaṃrabdhavān",
    "GK16ruvyavivya_pu:9_2": "ity atra dvāv aṃśau kriyāṃśaḥ kārakāṃśaś ca / tatrobhayāṃśabhāgarthaniṣedhe śabdaśaktisvābhāvyād",
    "GK16ruvyavivya_pu:9_3": "vākye kriyāṃśaniṣedhas tasya prādhānyena vivakṣitasyāparāmarśam anuktād vidheyāvimarśaḥ /",
    "GK16ruvyavivya_pu:9_4": "yathā ca prasajyapratiṣedhe samāso neṣṭas tathoktanayena paryudāse 'py asamāso neṣyata",
    "GK16ruvyavivya_pu:9_5": "ity āha - nanu sādhv iti atra na kurvateti karaṇakriyākartṛsadṛśena kriyāṃ praty",
    "GK16ruvyavivya_pu:9_6": "udāsīnaprāyeṇety arthaḥ / akurvateti vācye na kurvateti kriyāṃśaniṣedhaḥ pratīter",
    "GK16ruvyavivya_pu:9_7": "vaiparītyakārī / evaṃ nocitam apīty ucitatvamātraniṣedhaḥ pratīter vaiparītyakṛd",
    "GK16ruvyavivya_pu:9_8": "eva / tacchravaṇaṃ kriyāśravaṇam / tayor iti siddhārthā vṛttiḥ / sādhyārthaṃ vākyam /",
    "GK16ruvyavivya_pu:9_9": "asūryaṃpaśyādiṣv iti / atrāpi nañaḥ sūryeṇottarpadārthena nābhisaṃbandhaḥ, api tu",
    "GK16ruvyavivya_pu:9_10": "taddraṣṭrarthenaiva / tatrāpi kartraṃśaḥ pradhānaṃ na kriyāṃśaḥ karttari khaśo vidhānād",
    "GK16ruvyavivya_pu:9_11": "iti pūrvavad avaseyam / bhuṅkta iti atra hi vākyasya kriyāprādhānyaṃ pratīyamānabhavatyādikriyāpekṣe",
    "GK16ruvyavivya_pu:9_12": "nañaḥ samanvaye śrāddhabhojī na bhavatīti vākyārthaḥ / aśrāddhabhojīty atra tu nañā",
    "GK16ruvyavivya_pu:9_13": "bhoktus samanvaye śrāddhabhoktṛvyatirikto 'pi vighasāśyā+i++ pratīyate / yataś cātrāśrāddhabhojītyādau",
    "GK16ruvyavivya_pu:9_14": "samāse pratiṣedho neṣṭaḥ, tata eva samarthasamāsas tadviparyayeṇāsamarthasamāsaś",
    "GK16ruvyavivya_pu:9_15": "ca kārikādvayenoktaḥ / vākyabhedābhedayos tu sāmarthyāt pratītir ity avacanam /",
    "GK16ruvyavivya_pu:10_0": "evakemaṃ vidheyāvimarśaṃ vicārya dvitīyam udāharati - yo 'sāv ity atreti tacchabdaṃ",
    "GK16ruvyavivya_pu:10_1": "praty ākāṅkṣāyāḥ kenāpy anivarttanāt / ekatareti kvacid yacchabdenopakrame tacchabdenopasaṃhāraḥ /",
    "GK16ruvyavivya_pu:10_2": "kva cit tacchabdenopakrame yacchabdenopasaṃhāraḥ prasajyate / etac ca dvayaṃ śābdopakramopasaṃhārakrameṇodāhariṣyati /",
    "GK16ruvyavivya_pu:10_3": "tayor apīti / apiśabdo nañarthaṃ samuccinoti / prasajyapratiṣedhe hi nañartho vidheyo",
    "GK16ruvyavivya_pu:10_4": "niṣedhyo 'rtho 'nuvādyaḥ / paryudāse tu viparyaya ity uktaṃ prāg / anuvādyavidheyeti /",
    "GK16ruvyavivya_pu:10_5": "yattador nityābhisaṃbandhe 'pi śabdaśaktisvābhāvyād yado 'nuvādyaviṣayatvaṃ tado",
    "GK16ruvyavivya_pu:10_6": "vidheyaviṣayatvam / nityatvād iti / apekṣāprāṇatayāvasthānāt / śābda iti śabdenobhayoḥ",
    "GK16ruvyavivya_pu:10_7": "saṃsparśād / ubhayoḥ saṃsparśābhāva ārthatvam / tatra dvayī gatiḥ - anyatarānupādānaṃ",
    "GK16ruvyavivya_pu:10_8": "dvayor anupādānaṃ vā / anyatarānupādanam api yattadāśrayabhāvena dvidhā / krameṇa",
    "GK16ruvyavivya_pu:10_9": "caitad udāhariṣyati / upakalpito nityasāpekṣatvād upasthāpitaḥ / atra ca prasiddhādiviṣayatvaṃ",
    "GK16ruvyavivya_pu:10_10": "yadā nirdiṣṭam / sā kalā yā prasiddheti sphuṭatvena pratīteḥ / kva cit tado 'pi vyapadiśyate,",
    "GK16ruvyavivya_pu:10_11": "tasya yacchabdenaikaviṣayatvāt / te iti ye mayaivānubhūte ity arthaḥ / anviyeṣa sa",
    "GK16ruvyavivya_pu:10_12": "iti / atra sa iti yaḥ prakrānta ity arthaḥ / upāttavastv iti vakṣyamāṇaśloke ko 'pīti",
    "GK16ruvyavivya_pu:10_13": "yad upāttaṃ vastu tadviṣayatvenety arthaḥ / asya upakramopasaṃhārasya prakrāntavastuviṣayasya /",
    "GK16ruvyavivya_pu:11_0": "tacchabdāt prayogātiprasaṅganiyamaṃ prakāśayan parihāryaṃ viṣayaṃ pradarśayati /",
    "GK16ruvyavivya_pu:11_1": "- yas tv ekavākya iti / ekavākyagrahaṇena parāmamṛśyasya pratyakṣāyamāṇatoktā / tataś",
    "GK16ruvyavivya_pu:11_2": "ca vākyabhede na doṣaḥ / kartṛtveneti prādhānyaṃ sūcayati aprādhānyasya parāmarśo",
    "GK16ruvyavivya_pu:11_3": "na duṣyatīti khyāpanārtham / sa ity arthaḥ parāmṛṣṭaḥ / tebhya iti kartṛtvavācakād",
    "GK16ruvyavivya_pu:11_4": "idamādibhyaś ca / asau tacchabdaḥ / asamanvayād iti tacchabdasya parokṣārthapratipādakatve",
    "GK16ruvyavivya_pu:11_5": "saṃbandhavirodhād ity arthaḥ / tādātmyāyeti / śaśikalāmaulisvarūpatvāyety arthaḥ /",
    "GK16ruvyavivya_pu:11_6": "ārtha iti upakramopasaṃhārakramā nirdiṣṭaḥ / kalpitatatkramādīti / kalpitaṃ tad yac",
    "GK16ruvyavivya_pu:11_7": "chabdanirdiṣṭaṃ karmādi viṣayo 'syeti yacchabdārthaḥ karmakaraṇāditayā viṣayatvenāsya",
    "GK16ruvyavivya_pu:11_8": "kalpita ity arthaḥ / saṃbandhadvaividhyeti śābdārthabhedena dvaividhyam / yattad",
    "GK16ruvyavivya_pu:11_9": "iti / yacchabdasamīpe samānādhikaraṇas tacchabda upādīyamānaḥ śabdaśaktisvābhāvyāt",
    "GK16ruvyavivya_pu:11_10": "prasiddhavastuviṣayaṃ yacchabam ākāṅkṣati / vaiyadhikaraṇyena vyavadhānena ca nirdeśe",
    "GK16ruvyavivya_pu:11_11": "tu nirdiṣṭenaiva yadā samanvayaṃ bhajate / na kevalaṃ yo mahato 'pabhāṣate, śṛṇoti",
    "GK16ruvyavivya_pu:11_12": "tasmād api yaḥ sa pāpabhāg ity atra yady api yaḥ sa iti yattador nairantaryeṇa sāmānādhikaraṇyena",
    "GK16ruvyavivya_pu:11_13": "ca nirdeśaḥ, tathāpi na yat tad ūrjitam iti nyāyena tacchabdo yacchabdāntaraṃ praty",
    "GK16ruvyavivya_pu:11_14": "apekṣāyām iha yadi tacchabdo nirantaropāttayacchabdāpekṣayaiva prayujyate, tadā syād",
    "GK16ruvyavivya_pu:11_15": "eṣa doṣaḥ, yāvatā na kevalaṃ ya ity atra yacchabdāpekṣayā vyavadhānena prādhānyāt",
    "GK16ruvyavivya_pu:11_16": "prayuktas tacchabdāntarānākāṅkṣaḥ prasaṅgena nirantaranirdiṣṭayacchabdānvayaṃ bhajamānaḥ",
    "GK16ruvyavivya_pu:11_17": "pūrvasaṃskāreṇa na tacchabdāntaram ākāṅkṣatīty anavadyam etat / tad itthaṃ yattador",
    "GK16ruvyavivya_pu:11_18": "upakramopasaṃhārakramo dvividhaḥ parighaṭitaḥ / sa cātra śloke na yujyata ity āha",
    "GK16ruvyavivya_pu:11_19": "- evaṃ ceti / tadupādāna iti / yacchabdo nātra tad eti prakrāntas tacchabdaḥ parāmṛśyate",
    "GK16ruvyavivya_pu:11_20": "tatsaṃbandhapratītāv ity arthaḥ.",
    "GK16ruvyavivya_pu:12_0": "nanu prayogadarśanam evātra samarthakaṃ bhaviṣyatīty āśaṅkya prayogasya prāmādikapāṭhaviparyāsahetukatvam",
    "GK16ruvyavivya_pu:12_1": "āha - mīlitam iti / tadabhinnārthaḥ tacchabdābhinnārthaḥ / tasya adaśśabdasya / tacchabdābhinnārthatve",
    "GK16ruvyavivya_pu:12_2": "'daśśabdasya dūṣaṇadvayam uktam / kevalādaśśabdapryoge asau marud ityādau yacchabdākāṅkṣā",
    "GK16ruvyavivya_pu:12_3": "syād ity ekaṃ yacchabdasahāyasyādaśśabdasya prayoge yo 'sau jagattrayetyādau prayuktatacchabdākāṅkṣā",
    "GK16ruvyavivya_pu:12_4": "na syād iti dvitīyam / atra yasya prakopetyadaśśabdarahitayacchabdaprayogo dṛṣṭāntatvenokto",
    "GK16ruvyavivya_pu:12_5": "yathāsya kevalasya tacchabdākāṅkṣā tathādaśśabdayuktasyāpīty arthaḥ / parikalpyata",
    "GK16ruvyavivya_pu:12_6": "iti tasya yathoktavastv iti yathā avigānena śiṣṭaprasiddhipāraṃparyeṇoktaṃ vastu",
    "GK16ruvyavivya_pu:12_7": "tacchabdārthavivikto viṣayas tasya tanmate asaṃbhavaḥ / tvayā hy adaśśabdasya tacchabdārthatvam",
    "GK16ruvyavivya_pu:12_8": "ucyate tatra yacchabdaparāmarśāpekṣāprasaṅgaḥ ity arthaḥ / parikalpyata iti prayogapravāhaprāmāṇyānyathānupapattyāvāyātayārthāpattyety",
    "GK16ruvyavivya_pu:12_9": "arthaḥ / tam antareṇeti / tacchabdena prayogapravāhaḥ parāmṛṣṭaḥ / tadatadarthatvaniścayo",
    "GK16ruvyavivya_pu:12_10": "vivakṣitāvivakṣitārthatvaniścayaḥ / yadi tu tām iti tadabhinnārthatānupapattiḥ parāmṛṣṭā /",
    "GK16ruvyavivya_pu:12_11": "gate 'nugataṃ yasya sa gatānugatikaḥ / matvarthīyo 'tra ṭhanpratyayaḥ / yenaiva pathā",
    "GK16ruvyavivya_pu:12_12": "eko gacchati tenaivāvicāritenaiva yo gacchati sa ity arthaḥ / tato bhāvapratyayaḥ /",
    "GK16ruvyavivya_pu:12_13": "avikalpam ity akārapraśleṣaḥ / niśśaṅkam ity arthaḥ / yad vā na vikalpamātreṇa, api",
    "GK16ruvyavivya_pu:12_14": "tu sākṣād ity arthaḥ / smṛtibhūḥ kāmaḥ / dvitīyaḥ smṛtibhūśabdaḥ smaraṇaviṣaye prayuktaḥ /",
    "GK16ruvyavivya_pu:12_15": "dagdhatvāt smṛtimātraśeṣa ity arthaḥ / kṣatāt vadhāt / vyavahitānām eveti yathā yo",
    "GK16ruvyavivya_pu:12_16": "'vikalpam ityādau / avyavahitatve veti / yathā smṛtibhūr ityādau / etadartham evodāharaṇadvayam",
    "GK16ruvyavivya_pu:12_17": "uktam /",
    "GK16ruvyavivya_pu:13_0": "tatra hīti idamādisahitaprayoge / tayor iti yattadoḥ / taditareti yadṛcchayaikataraprayoge",
    "GK16ruvyavivya_pu:13_1": "anyatarāpekṣety arthaḥ / sutarām iti idamādisāhityena prayukto yacchabdaḥ svabhāvato",
    "GK16ruvyavivya_pu:13_2": "vikāsitāsya eva tacchabdaṃ pratīkṣate, evaṃ tacchabdo 'pi yacchabdam iti jñeyam /",
    "GK16ruvyavivya_pu:13_3": "etac ca krameṇodāhṛtaṃ yad etad iti, so 'yam iti ca / tad anyena granthena pradarśaka",
    "GK16ruvyavivya_pu:13_4": "upayujyate tadvad asya yacchabdasya na prakrāntaparāmarśe saṃbandho, nāpi prakraṃsyamānavastusamanvayamārgopadeśe",
    "GK16ruvyavivya_pu:13_5": "tacchabdādhyāhāraḥ śaraṇam / sa ca satkāvyakalaṅkāyamāno heya eva anuktvaiveti yattador",
    "GK16ruvyavivya_pu:13_6": "madhye parāmṛśyam anuktvā yatra nirantaraḥ prayogaḥ yathā yat tad ūrjitam ityādau",
    "GK16ruvyavivya_pu:13_7": "tatra tayor yattador yathāyogaṃ punaḥ prayogo na duṣyati yatha nūnaṃ tad api hāritam",
    "GK16ruvyavivya_pu:13_8": "ityādau / tathā tayor yattadoḥ / nirantaranirdiṣṭeṣv idamādiṣu satsu tayor yattadoḥ",
    "GK16ruvyavivya_pu:13_9": "teṣām idamādīnāṃ ca saṅghaṭitatvena sthitānāṃ yathāyogaṃ yattadoḥ pratyavekṣā na",
    "GK16ruvyavivya_pu:13_10": "nivarttate yathā aprayukteṣv idamādiṣu kevalayoḥ pṛthagavasthitayor apekṣā na nivarttate",
    "GK16ruvyavivya_pu:13_11": "tadvat prayukteṣv apīty arthaḥ yathā yad etac candrāntar iti, so 'yaṃ paṭa iti ca /",
    "GK16ruvyavivya_pu:13_12": "evaṃ prakṛte 'pi yo 'sāv iti / tatsāṅkaryeti / yacchabdasya pṛthag idamādisāhitye",
    "GK16ruvyavivya_pu:13_13": "tacchabdasya ca pṛthag idamādisāhitye yattadoḥ parasparasāhitye ca bahavo bhedāḥ,",
    "GK16ruvyavivya_pu:13_14": "teṣām udāharaṇeṣu diṅmātraṃ darśitam /",
    "GK16ruvyavivya_pu:14_0": "saṃprati prāyeṇa vākyārthasamanvayavyāpinor yattador yo 'yaṃ nityābhisaṃbandhatvenopakramopasaṃhārakramaḥ,",
    "GK16ruvyavivya_pu:14_1": "sa prasaṅgād vicāryate / sa ca puṣṭāpuṣṭaduṣṭabhedena trividhaḥ / puṣṭo 'pi prathamaṃ",
    "GK16ruvyavivya_pu:14_2": "śābdatvārthatvabhedena dvividhaḥ / śābdo 'pi yacchabdopakramas tacchabdopakramaś",
    "GK16ruvyavivya_pu:14_3": "ceti dvividhaḥ / ārtho 'pi yacchabdamātrānupādāne tacchabdasyopāttasya prasiddhānubhūtaprakrāntaviṣayeṇa",
    "GK16ruvyavivya_pu:14_4": "yadābhisaṃbandhāt trividhaḥ / yacchabdasya ca tacchabdānupādāne kevalam upāttasya",
    "GK16ruvyavivya_pu:14_5": "prakrāntaviṣayeṇa kalpitatatkarmādiviṣayeṇa ca tadābhisaṃbandhād dvividhaḥ / ubhayānupādāne",
    "GK16ruvyavivya_pu:14_6": "tu dvayor upāttavastuviṣayatākalpana eka eva bhedaḥ / evaṃ śābdo dvividha ārthaḥ",
    "GK16ruvyavivya_pu:14_7": "ṣaḍbheda ity aṣṭavidho yattador upakramopasaṃhārakramaḥ puṣṭaḥ / tac caitac ceha",
    "GK16ruvyavivya_pu:14_8": "granthakṛtodāhṛtam / yat tadūrjitam ityādau tu śābdasyārthasya copasaṃhārakramasya",
    "GK16ruvyavivya_pu:14_9": "saṅkīrṇatvam iti nāsya pṛthagbhāvaḥ / apuṣṭasya duṣṭamadhye prasaṅgena varṇayiṣyamāṇatvād",
    "GK16ruvyavivya_pu:14_10": "idānīṃ duṣṭo vyākriyate / tatra yattadoḥ sthāne tacchabdayacchabdanairantaryeṇa sāmānādhikaraṇyena",
    "GK16ruvyavivya_pu:14_11": "cedamādīnaṃ duṣṭataiva teṣām atadarthatvāt tannikaṭe ca prayujyamānānāṃ prasiddhimātraparāmarśakatvād,",
    "GK16ruvyavivya_pu:14_12": "yathā yo 'sau kutra camatkṛter iti / evaṃ tacchabdasācivyenedamādīnām udāharaṇam",
    "GK16ruvyavivya_pu:14_13": "ūhyam / viprakṛṣṭatvena sannikṛṣṭatve 'pi vaiyadhikaraṇyena vā teṣām prayoge na duṣṭaṃ",
    "GK16ruvyavivya_pu:14_14": "nāduṣṭam ity apuṣṭatvam eva yathā yo 'vikalpam iti smṛtibhūḥ smṛtibhūr iti ca / evaṃ",
    "GK16ruvyavivya_pu:14_15": "tacchabdopakrama udāharttvayam / tathā tacchabdasya parokṣāyamāṇārthapratyavamarśitvād",
    "GK16ruvyavivya_pu:14_16": "ekavākyasthapratyakṣāyamāṇapradhānabhūtārthapratyavamarśe duṣṭatvaṃ, yathā sa vaḥ",
    "GK16ruvyavivya_pu:14_17": "śaśikalāmaulir ityādau / pradhānagrahaṇena na kartṛmātraṃ nirdiṣṭam, api tu kārakāntaram",
    "GK16ruvyavivya_pu:14_18": "api prādhānyena vivakṣitatvāt pratyakṣāyamāṇam / tena",
    "GK16ruvyavivya_pu:15": "sa medinīṃ vinirjitya caturjaladhimekhalām /",
    "GK16ruvyavivya_pu:16": "sacivārpitatadbhāras tasyām āsta yathāsukham //",
    "GK16ruvyavivya_pu:17_0": "iti medinyās tacchabdaparāmarśo na sundara ity āhuḥ / yathā yattadoḥ padārthavākyārthagatatvena",
    "GK16ruvyavivya_pu:17_1": "dvividhāvasthāne yad ekasya padārthaniṣṭhatvād anyasya vākyārthaviṣayatvaṃ tad bhinnaviṣayatvena",
    "GK16ruvyavivya_pu:17_2": "nityābhisaṃbandhaparipanthi duṣṭam eva / yathā",
    "GK16ruvyavivya_pu:18": "hemrāṃ bhāraśatāni vā madamucāṃ bṛndāni vā dantināṃ śrīharṣeṇa yad arpitāni guṇine bāṇāya kutrādya tat /",
    "GK16ruvyavivya_pu:19": "yā bāṇena tu tasya sūktivisarair uṭṭaṅkitāḥ kīrttayas tat kalpapralaye 'pi yānti na manāṅ manye parimlānatām //",
    "GK16ruvyavivya_pu:20_0": "iti / yā iti padārthaviṣayatvam anipātasya tacchabdasya / tad iti tu vākyārthaviṣayas",
    "GK16ruvyavivya_pu:20_1": "tacchabdaḥ / padārthaviṣaye tā iti syāt / atraiva yad bāṇena tu tasyeti tāḥ kalpapralaye",
    "GK16ruvyavivya_pu:20_2": "'pi iti ca pāṭhe yado vākyārthaviṣayatve tadaḥ padārthaniṣṭhatva udāharaṇaṃ deyam /",
    "GK16ruvyavivya_pu:20_3": "tasmād yā bāṇena tv iti tāḥ kalpapralaye 'pīti ca paṭhanīyam / iha tu",
    "GK16ruvyavivya_pu:21": "indīvaraṃ yadatasīkusumasya vṛttyā yat ketakaṃ jaraḍhabhūrjadalānuvṛttyā /",
    "GK16ruvyavivya_pu:22": "yan manyase ca vakulaṃ karavīravṛttyā sā sāmprataṃ madhupa hanta tavaiva hāniḥ //",
    "GK16ruvyavivya_pu:23_0": "iti na kevalaṃ yacchabdo vākyārthaviṣaye, yāvat tacchabdo 'pi / yadi paraṃ sa vākyārtho",
    "GK16ruvyavivya_pu:23_1": "hānipadena piṇḍīkṛtya prakāśitas tacchabdena parāmṛṣṭaḥ / ata evātra tacchabdasya",
    "GK16ruvyavivya_pu:23_2": "vidheyapadārthābhiprāyeṇa strīliṅgatvam / anuvādyābhiprāyeṇa tu tat sāmpratam iti /",
    "GK16ruvyavivya_pu:23_3": "ubhayathāpi liṅgaparigrahaḥ śiṣṭapravāhe sthitaḥ /",
    "GK16ruvyavivya_pu:24_0": "kiṃ ca yattador nityābhisaṃbandhād guṇapradhānayoś ca saṃbandhārhatvāt parāmṛśya",
    "GK16ruvyavivya_pu:24_1": "ekatra yacchabdavākye tacchabdavākye vā nirdiṣṭa itaravākye tadā yadā vā pratyavamṛśyate /",
    "GK16ruvyavivya_pu:24_2": "yacchabdavākye tu nirdiṣṭena yacchabdāntareṇa guṇānāṃ pradhānānāṃ ca parasparam abhisaṃbandhāt /",
    "GK16ruvyavivya_pu:24_3": "evaṃ ca tathā parāmarśe dvau duṣṭābhedau / yathā:",
    "GK16ruvyavivya_pu:25": "yeṣāṃ tās tridaśebhadānasaritaḥ pītāḥ pratāpoṣmabhir līlāpānabhuvaś ca nandanatarucchāyāsu yaiḥ kalpitāḥ /",
    "GK16ruvyavivya_pu:26": "yeṣāṃ huṅkṛtayaḥ kṛtāmarapurakṣobhāḥ kṣapācāriṇāṃ kiṃ tais tvatparitoṣakāri vihitaṃ kiṃ cit pravādocitam //",
    "GK16ruvyavivya_pu:27_0": "iti / kṣapācāriṇām iti ṣaṣṭhyantaṃ yacchabdena saṃbaddhaṃ yacchadbāntareṇa partyavamṛṣṭam /",
    "GK16ruvyavivya_pu:27_1": "kṣapācāribhir iti pāṭho nyāyyaḥ / evaṃ tacchabdavākye nirdiṣṭaṃ yacchabdaiḥ parāmṛśyamānaṃ",
    "GK16ruvyavivya_pu:27_2": "na duṣyati, yathā ca:",
    "GK16ruvyavivya_pu:28": "puṇḍrekṣoḥ paripākapāṇḍunibiḍe yo madhyame parvaṇi khyātaḥ kiṃ ca rasaḥ kaṣāyamadhuro yo rājajambūphale /",
    "GK16ruvyavivya_pu:29": "tasyāsvādadaśāviluṇṭanapaṭur yeṣāṃ vacovibhramaḥ sarvatraiva jayanti citramatayas te bharttṛmeṇḍādayaḥ //",
    "GK16ruvyavivya_pu:30": "iti / atra dvitīye yacchabdavākye rasaḥ parāmṛśyo nirdiṣṭas tacchabdena parāmṛśyate / prathame yacchabdavākye tu yacchadaparāmarśo na yujyate dvayor asaṃbandhād, yathā:",
    "GK16ruvyavivya_pu:31": "namo 'stu tābhyo bhuvane jayanti tāḥ sudhāmucas tāś ca kavīndrasūktayaḥ /",
    "GK16ruvyavivya_pu:32": "bhavaikavicchedi kathāśarīratām upaiti yāsāṃ caritaṃ pinākinaḥ //",
    "GK16ruvyavivya_pu:33_0": "iti kavīndrasūktīnāṃ tacchabdavati vākyena nirdiṣṭānāṃ tacchabdāntareṇa parāmarśo",
    "GK16ruvyavivya_pu:33_1": "na yuktaḥ / kiṃ ca yattacchabdayoḥ svabhāvena vākyabhedotthāpakatve yad ekataravākye",
    "GK16ruvyavivya_pu:33_2": "'nyatarat padaṃ prayujyānyatarat prayujyate tad api duṣṭam eva / yathā:",
    "GK16ruvyavivya_pu:34": "aprākṛtasya caritātiśayaiś ca dṛṣṭair atyadbhutair apahṛtasya tathāpi nāsthā /",
    "GK16ruvyavivya_pu:35": "ko 'py eṣa vīraśiśukākṛtir aprameyamāhātmyasārasam udāyamayaḥ padārthaḥ //",
    "GK16ruvyavivya_pu:36": "ity atra yady apīty apekṣitam / na ca tadekavākyatāyāṃ saṃbandhuṃ yogyam /",
    "GK16ruvyavivya_pu:37_0": "ekatrāpi vākye guṇakriyādigataṃ kalpitaṃ bhedam āśritya prakrāntavastuviṣayatacchabdaprayoge",
    "GK16ruvyavivya_pu:37_1": "pradhānakriyāyāṃ parāmṛśyasya pradhānatvād eva svarūpeṇa nirdeśe guṇakriyādiviṣaye",
    "GK16ruvyavivya_pu:37_2": "tu tacchabdena parāmarśe nyāyye yadviparyayakaraṇaṃ tad duṣṭam eva / yathā",
    "GK16ruvyavivya_pu:38": "prajānām eva bhūtyarthaṃ sa tābhyo balim agrahīt /",
    "GK16ruvyavivya_pu:39": "sahasraguṇam utsraṣṭum ādatte hi rasaṃ raviḥ //",
    "GK16ruvyavivya_pu:40": "iti / baliṃ prajābhyo jagrāha sa tāsām eva bhūtaye iti yuktaḥ pāṭhaḥ / tathaikaviṣayatve yattador ekasya dravyādiviṣayatve 'nyasya kālādigocaratve duṣṭam eva / yathā:",
    "GK16ruvyavivya_pu:41": "tvam evaṃ saundaryā sa ca ruciratāyāḥ paricitaḥ kalānāṃ sīmānaṃ param iha yuvām eva bhajathaḥ /",
    "GK16ruvyavivya_pu:42": "ayi! dvandvaṃ diṣṭyā tad iti subhage! saṃvadati vāmataḥ śeṣaṃ yat syāj jitam iha tadānīṃ guṇitayā //",
    "GK16ruvyavivya_pu:43": "atra ataḥ śeṣaṃ cet syād iti paṭhanīyaṃ cec chabdasya yadiśabdārthatvāt / tathā prakrāntaviṣayatve tacchabdasya vyavasthite tadviṣaye prakramyamāṇavastugocaratvaṃ doṣa eva / yathā:",
    "GK16ruvyavivya_pu:44": "ye saṃtoṣasukhaprabuddhamanasas teṣāṃ na bhinno mado ye 'py ete dhanalobhasaṃkuladhiyas teṣāṃ tu dūre nṛṇām /",
    "GK16ruvyavivya_pu:45": "itthaṃ kasya kṛte kṛtaḥ sa vidhinā tādṛk padaṃ saṃpadāṃ svātmany eva samāptahemamahimā merur na me rocate //",
    "GK16ruvyavivya_pu:46": "atra meruḥ prakramyamāṇaḥ sa ity anena parāmṛṣṭaḥ / etad vākyabheda udāharaṇam / ekavākye tu:",
    "GK16ruvyavivya_pu:47": "tīrthe tadīye gajasetubandhāt pratīpagām uttarato 'sya gaṅgām /",
    "GK16ruvyavivya_pu:48": "iti deyam / tathā nirvīpsenaikenopakrame savīpsenānyena parāmarśo duṣṭa eva / yathā:",
    "GK16ruvyavivya_pu:49": "yaḥ kalyāṇabahirbhūtaḥ sa sa durgatim aśnute /",
    "GK16ruvyavivya_pu:50": "savīpsena tv ekena prakrame nirvīpsenānyenopasaṃhāraḥ savīpsasya pratyavamṛṣṭatvād na duṣṭānvayaḥ kin tv apuṣṭa eva / yathā:",
    "GK16ruvyavivya_pu:51": "kalyāṇānāṃ tvam asi mahasāmīśiṣe tvaṃ vidhatse puṇyāṃ lakṣmīm iha mayi ciraṃ dhehi deva! prasīda /",
    "GK16ruvyavivya_pu:52": "yad yat pratijahi jagannātha! namrasya tan me bhadraṃ bhadraṃ vitara bhagavan! bhūyase maṅgalāya //",
    "GK16ruvyavivya_pu:53": "iti / atra yad yad iti nirdiṣṭaṃ kevalena tacchabdena parāmṛṣṭam / etad yacchabdasya savīpsasyodāharaṇam / tacchabdasya tu savīpsasya nirvīpsena parāmarśa udāharaṇaṃ yathā:",
    "GK16ruvyavivya_pu:54": "kṣāntaṃ na kṣamayā gṛhocitasukhaṃ tyaktaṃ na santoṣataḥ soḍho dussahaśītavātatapanakleśo na taptaṃ tapaḥ /",
    "GK16ruvyavivya_pu:55": "dhyātaṃ nityam ahar niśaṃ niyamitaprāṇair na śambhoḥ padaṃ tat tat karma kṛtaṃ yad eva munibhis tais taiḥ phalair vañcitāḥ //",
    "GK16ruvyavivya_pu:56": "iti / yatra tu savīpsasya prakrame savīpsena pratyavamarśas tatra puṣṭatvam eva yathā",
    "GK16ruvyavivya_pu:57": "yo yaḥ śastraṃ bibhartti svabhujagurum adaḥ pāṇḍavīnāṃ camūnāṃ yo yaḥ pāñcālagotre śiśur adhikavayā garbhaśayyāṃ gato vā /",
    "GK16ruvyavivya_pu:58": "yo yas tatkarmasākṣī carati mayi raṇe yaś ca yaś ca pradīptaḥ krodhāndhas tasya tasya svayam api jagatām antakasyāntako 'ham //",
    "GK16ruvyavivya_pu:59": "iti / yatra cānekasya savīpsasya cānekena pratyavamarśas, tatrāpi puṣṭatvam eva / yathā:",
    "GK16ruvyavivya_pu:60": "yo yo yaṃ yam avāpnuyād avayavoddeśaṃ spṛśan pāṇinā tat tanmātrakam eva yatra sa sa te rūpaṃ paraṃ manyate /",
    "GK16ruvyavivya_pu:61": "tajjātyandhapuraṃ ha hā karipate! nīto 'si durvedhasā ko nāmātra bhaved batākhilabhavan māhātmyavedī janaḥ //",
    "GK16ruvyavivya_pu:62_0": "iti / yadi paraṃ yaṃ yam iti prakrame tat tanmātrakam eveti pratyavamarśe vidheyāvimarśaḥ",
    "GK16ruvyavivya_pu:62_1": "savīpsasya tadarthasya samāse guṇībhāvāt / naitat / mātragrahaṇenāvadhāraṇam ucyate",
    "GK16ruvyavivya_pu:62_2": "yathā - prātipadikārthaliṅgaparimāṇavacanamātre iti / taccāvadhāryamāṇaparatantram",
    "GK16ruvyavivya_pu:62_3": "ity avadhāryamāṇasyaiva savīpsasya tadarthasyodrekāt prādhānyam akhaṇḍitam eva /",
    "GK16ruvyavivya_pu:62_4": "pūrvapadārthaprādhānyena kva cit supsupeti samāso dṛśyate, yathā:",
    "GK16ruvyavivya_pu:63": "nirvāṇabhūyiṣṭham athāsya vīryaṃ sandhukṣayantīva vapur guṇena /",
    "GK16ruvyavivya_pu:64": "anuprayātā vanadevatābhyām adṛśyata sthāvararājakanyā //",
    "GK16ruvyavivya_pu:65_0": "iti / atra hi bhūyiṣṭhaṃ nirvāṇaṃ nirvāṇabhūyiṣṭham iti samāse nirvāṇārthasyaiva",
    "GK16ruvyavivya_pu:65_1": "prādhānyaṃ tasya vīryaviśeṣaṇatvenāvasthitatvād / na tadvad iha tattanmātrakam iti",
    "GK16ruvyavivya_pu:65_2": "tadarthasya prādhānyaṃ bhaviṣyati / kevalaṃ kṛte 'vadhāraṇārthe mātraśabde kimarthaḥ",
    "GK16ruvyavivya_pu:65_3": "kapratyayaḥ / tasminn api vā kṛte evaśabdaḥ kimarthaḥ / evaśabda eva vā kiṃ na kriyate /",
    "GK16ruvyavivya_pu:65_4": "naitat / kapratyayasya tāvad atra kutsāpratipādakatvāt / na paunaruktyaṃ tan tameveti",
    "GK16ruvyavivya_pu:65_5": "kevalaivaśabdaprayoge vikṣipta iva tadarthaḥ pratīyate / mātragrahaṇe tu piṇḍitasyaiva",
    "GK16ruvyavivya_pu:65_6": "tadarthasya pratītir ity asti viśeṣaḥ / yadi paraṃ dvayor upādānaṃ lokapratītyanusaraṇena",
    "GK16ruvyavivya_pu:65_7": "dṛḍhīkṛtāvadhāraṇapratītyartham / dṛśyate hīdṛśeṣu dvayor avadhāraṇapratipādakayoḥ",
    "GK16ruvyavivya_pu:65_8": "prayogaḥ / yathā - bālā kevalam eva roditi galallolodakair aśrubhiḥ / atraiva tad",
    "GK16ruvyavivya_pu:65_9": "iti nirvīpsena tadā nirdiṣṭaṃ jātyandhapuraṃ nirvīpsenaiva yadā pratyavamṛśyate /",
    "GK16ruvyavivya_pu:65_10": "tataś cātrānuguṇaparāmarśān na doṣaḥ kaś cit /",
    "GK16ruvyavivya_pu:66": "tathā yatra pūrvavākye yacchabdo nirdiṣṭa uttaravākye tu na tacchabdo nirdiṣṭaḥ, tatra sākāṅkṣatvād duṣṭaiva yathā -",
    "GK16ruvyavivya_pu:67": "mīlitaṃ yad abhirāmatādhike sādhu candramasi puṣkaraiḥ kṛtam /",
    "GK16ruvyavivya_pu:68_0": "iti / uttaravākyagatatvena tu yacchabdaprayoge pūrvavākye tacchabdaprayoge na duṣṭatvam,",
    "GK16ruvyavivya_pu:68_1": "api tu prākpratipāditaṃ puṣṭatvam eva sāmānyenopakramāt paścād viśeṣasyotthāpanāt /",
    "GK16ruvyavivya_pu:68_2": "etadabhiprāyeṇa kalpitatatkarmādiviṣayatvam uktam / udāharaṇaṃ tu sādhu candramasi",
    "GK16ruvyavivya_pu:68_3": "puṣkaraiḥ kṛtaṃ mīlitaṃ yadabhirāmatādhike iti pūrvaślokārdhapāṭhaviparyaye yathā /",
    "GK16ruvyavivya_pu:68_4": "yattacchabdayor aviśiṣṭe 'pi parāmarśakatve uttaravākye nirdiṣṭo yacchabdaḥ svabhāvata",
    "GK16ruvyavivya_pu:68_5": "āvidūryeṇa pūrvavākyārthāśliṣṭatayā vastu parāmṛśati, tacchabdas tu parokṣāyamāṇārthaniṣṭhatvāt",
    "GK16ruvyavivya_pu:68_6": "vaidūryeṇa / āvidūryaṃ ca prakṛtārthaṃ prakṛṣṭatāṃ nayad vākyārthaṃ śleṣayati / tataś",
    "GK16ruvyavivya_pu:68_7": "ca tathābhūte viṣaye yacchabdasya prayogārhatve tacchabdasya prayogo 'puṣṭa eva.",
    "GK16ruvyavivya_pu:69": "tasyāḥ śalākāñjananirmiteva kāntir bhruvor ānatarekhayor yā /",
    "GK16ruvyavivya_pu:70": "tāṃ vīkṣya līlācaturām anaṅgaḥ svacāpasaundaryam adaṃ mumoca //",
    "GK16ruvyavivya_pu:71": "atra sā yāṃ vīkṣyeti yattadau viparyayeṇa paṭhanīyau / yathā ca:",
    "GK16ruvyavivya_pu:72": "dṛṣṭir nāmṛtavarṣiṇī smitamadhuprasyandi vaktraṃ na kiṃ nārdrārdraṃ hṛdayaṃ na candanarasasparśāni vāṅgāni ca /",
    "GK16ruvyavivya_pu:73": "kasmin labdhapadena te kṛtam idaṃ krūreṇa dagdhāgninā nūnaṃ vajramayo 'nya eva dahanas tasyedam āceṣṭitam //",
    "GK16ruvyavivya_pu:74": "atra yasyeti paṭhanīyam / yathā ca:",
    "GK16ruvyavivya_pu:75": "ācāryo me sa khalu bhagavān asmadgrāhyanāmā tasmād eṣā dhanur upaniṣat tatprasādāt kṣamo 'pi /",
    "GK16ruvyavivya_pu:76": "adhyāsīnaḥ katham aham aho vartma vaikhānasānāṃ sītāpāṇigrahaṇapaṇitaṃ cāpam āropayāmi //",
    "GK16ruvyavivya_pu:77_0": "atra ca yasmād eṣā dhanur upaniṣad iti paṭhanīyam / evaṃ ca prāg ukte hemno bhārataśatānītyādau",
    "GK16ruvyavivya_pu:77_1": "tā bāṇena tu tasya sūktivisarair uṭṭaṅkitāḥ kīrtayo yāḥ kalpapralaye 'pi yānti na",
    "GK16ruvyavivya_pu:77_2": "manāṅ manye parimlānatām iti paṭhanīyam / api ca parāmṛśyam anuktvā yacchabdena ca",
    "GK16ruvyavivya_pu:77_3": "vākyārthopakrame tacchabdavati parāmṛśyanirdeśe pūrvavākyārthe parāmṛśyam aspṛśantī",
    "GK16ruvyavivya_pu:77_4": "upaplavamānā pratītir iti vākyārthapratipattiviprakarṣād apuṣṭatvam / yathā:",
    "GK16ruvyavivya_pu:78": "pādāhataṃ yad utthāya mūrdhānam adhirohati /",
    "GK16ruvyavivya_pu:79": "svasthād evāvamānena dehinas tad varaṃ rajaḥ //",
    "GK16ruvyavivya_pu:80_0": "ata evātra ślokārdhayor viparyayapāṭhe puṣṭatvam eva / tathā pūrvavākyārthe nirdiṣṭasyārthasyottaravākyārthe",
    "GK16ruvyavivya_pu:80_1": "sarvanāmamātreṇa parāmarśe nyāyye yaḥ svaśabdasahitasya sarvanāmno nirdeśaḥ sa duṣṭa",
    "GK16ruvyavivya_pu:80_2": "eva / yathā:",
    "GK16ruvyavivya_pu:81": "udanvacchinnā bhūḥ sa ca nidhir apāṃ yojanaśataṃ sadā pānthaḥ pūṣā gaganaparimāṇaṃ kalayati /",
    "GK16ruvyavivya_pu:82": "iti prāyo bhāvaḥ sphuradavadhimudrāmukulitaḥ satāṃ prajñonmeṣaḥ punar ayam asīmā vijayate //",
    "GK16ruvyavivya_pu:83_0": "iti / atra sa ca nidhir apām iti sasvaśabdaḥ sarvanāmno nirdeśaḥ / evaṃ rāmagiryāśrameṣv",
    "GK16ruvyavivya_pu:83_1": "iti prakṛte tasminn adrau kati cid ity atra jñeyam / atra tu ke cit samarthayante",
    "GK16ruvyavivya_pu:83_2": "- rāmagiryāśrameṣv iti rāmagiriḥ samāsa upasarjanībhūto buddhāv udrekeṇānavabhāsāt",
    "GK16ruvyavivya_pu:83_3": "kathaṃ sarvanāmnā parāmṛśyate sarvanāmnānusandhir vṛtticchannasyeti pradhānabhūtaparāmṛśyābhiprāyeṇa",
    "GK16ruvyavivya_pu:83_4": "sthitaṃ yathā samyagjñānapūrvikā sarvapuruṣārthasiddhir iti tad vyutpādyate iti /",
    "GK16ruvyavivya_pu:83_5": "atrādrāv iti nirdiśyamānam adrimātrapratīter na prakṛtam adriṃ gamayet / tasmād ubhayam",
    "GK16ruvyavivya_pu:83_6": "atropādeyaṃ yathā atha śabdnānuśāsanam / keṣāṃ śabdānām iti / giriśabdena girau prakrānta",
    "GK16ruvyavivya_pu:83_7": "adriśabdena paryāyāntareṇa tv āgatam āsamañjasyaṃ duṣpariharam eveti / udanvacchinnā",
    "GK16ruvyavivya_pu:83_8": "bhūr ity atra tu udanvataḥ parāmṛśyasya naikaṭhyād yogyatvāc ca bhuvaḥ strītvena",
    "GK16ruvyavivya_pu:83_9": "sa iti parāmarśānarhatvāc ca sarvanāmaparāmarśa eva yukto, na punaḥ svaśabdagocaratvam",
    "GK16ruvyavivya_pu:83_10": "ity atra duṣṭataiva / kiṃ ca samudāyasya kasya cit kena cid vākyena nirdeśe vākyāntare",
    "GK16ruvyavivya_pu:83_11": "tadavayavasya nirdhāreṇa karttavye tasya samudāyasaya nirdhāraṇaviṣayapratītaye yacchabdena",
    "GK16ruvyavivya_pu:83_12": "nirdeśe karttavye nirdhāryamāṇasyāvayavasya nirdeśo duṣṭa eva / yathā:",
    "GK16ruvyavivya_pu:84": "tasmād ajāyata manur navarājabījaṃ yasyānvaye sa sagaraḥ sa bhagīrathaś ca /",
    "GK16ruvyavivya_pu:85": "ekena yena jaladhiḥ parikhānito 'yam anyena siddhasaritā paripūritaś ca //",
    "GK16ruvyavivya_pu:86_0": "atra sa sagaraḥ sa bhagīrathaś ceti yan nirdiṣṭaṃ tasyaiketyādinā nirdhāraṇaṃ vihitam /",
    "GK16ruvyavivya_pu:86_1": "nirdhāraṇaṃ ca jātiguṇakriyābhiḥ samudāyād ekadeśasya pṛthak karaṇam / na cātra samudāyaḥ",
    "GK16ruvyavivya_pu:86_2": "kena cit padena nirdiṣṭaḥ / yaccaikeneti nirdiṣṭam, tan na samudāyaḥ, api tv ekadeśaḥ /",
    "GK16ruvyavivya_pu:86_3": "tataś ca nirdeśyānirdeśād anirdeśyanirdeśyāc cātra duṣṭatvam / evaṃ ca samudāyasyaiva",
    "GK16ruvyavivya_pu:86_4": "nirdhāraṇaviṣayasya yacchabdena nirdeśe karttavye eko yayor jalanidhīn nicakhāna",
    "GK16ruvyavivya_pu:86_5": "sapta gāṅgaiḥ payobhir abhivarṣitavān dvitīyaḥ iti pāṭhaḥ śreyān /",
    "GK16ruvyavivya_pu:87": "kva cid yattacchabdāv agrahaṇena vidhyanuvādabhāvena vākyārthaprastāve yadantarānyathākaraṇaṃ tatra duṣṭatvaṃ yathā:",
    "GK16ruvyavivya_pu:88": "yat tvannetrasamānakānti salile magnaṃ tad indīvaram",
    "GK16ruvyavivya_pu:89_0": "iti / atra prathamatṛtīyayoḥ pādayor yattacchabdaparigraheṇa vidhyanuvādabhāvenopanibandhaḥ /",
    "GK16ruvyavivya_pu:89_1": "dvitīyapādagatatvena tadullaṅghanaṃ doṣaḥ / indīvarāṇāṃ rājahaṃsānāṃ ca bahutvāt",
    "GK16ruvyavivya_pu:89_2": "sītāsaṃbandhivastūpamitayor indīvararājahaṃsayor vyāvṛttyarthaṃ vidhyanuvādabhāvaparigrahaḥ /",
    "GK16ruvyavivya_pu:89_3": "candrasya tv ekatvāt tadakaraṇam iti ke cit / tad asat / candrasyāpi dvitīyācandrādibhedena",
    "GK16ruvyavivya_pu:89_4": "bahutvasaṃbhavāt tatrāpi vidhyanuvādabhāvo yuktaḥ / indīvarāṇāṃ vyaktibhedena mukhyo",
    "GK16ruvyavivya_pu:89_5": "bhedaḥ / candrasya punar ekavyaktirūpasya kālabhedād avasthābhedāc ca bhinnatvam",
    "GK16ruvyavivya_pu:89_6": "amukhyam iti cen na / bhinnā eva candravyaktayaḥ / anyo hi dvitīyācandro 'nyaś ca",
    "GK16ruvyavivya_pu:89_7": "pūrṇacandraḥ / ataś caiva dvitīyācandrādivyāvṛttyā pūrṇacandrapratītyarthaṃ mukhacchāyānukārīti",
    "GK16ruvyavivya_pu:89_8": "viśeṣaṇaṃ dattam / na hi śaśiśabdaḥ pūrṇacandrābhidhāyī, tasya candramātravācakatvāt /",
    "GK16ruvyavivya_pu:89_9": "saṅkhyāvyavahāreṣu candrasyaikatvapratītir iti cet / kva cij jātivyavahāreṣv apīndīvarādīnām",
    "GK16ruvyavivya_pu:89_10": "ekatvaṃ siddham / tasmāt kavivyavahāre candragatatvenānekatvasya vyavahārāt tadāśrayeṇeha",
    "GK16ruvyavivya_pu:89_11": "vidhyanuvādabhāvaḥ śreyān /",
    "GK16ruvyavivya_pu:90": "kiṃ cāsthānaviniveśanaṃ tacchabdasya pratītiviprakarṣāyaiva / yathā:",
    "GK16ruvyavivya_pu:91": "masṛṇacaraṇapātaṃ gamyatāṃ bhūḥ sadarbhā viracaya sicayāntaṃ mūrdhni gharmaḥ kaṭhoraḥ",
    "GK16ruvyavivya_pu:92_0": "iti / atra viracaya sicayāntam ity atra tacchabdo hetvartho viniveśayitavyas tṛtīyapādādau",
    "GK16ruvyavivya_pu:92_1": "niveśitaḥ / na ca tatra tasyopayogaḥ / kṛtas tatra pratītikuṇṭhatvam utpādayatīti /",
    "GK16ruvyavivya_pu:92_2": "kva cit pradhānakriyāyās tadādisarvanāmnā parāmṛṣṭasya guṇakriyāyāṃ svaśabdenopādānaṃ",
    "GK16ruvyavivya_pu:92_3": "duṣṭam eva / yathā pratyāsanne nabhasi iti / atra tasmai iti sarvanāmnā pūrvaprakrānto",
    "GK16ruvyavivya_pu:92_4": "meghaḥ parāmṛśyata utaitacchlokagato jīmūtaḥ / tatrādye pakṣe jīmūtagrahaṇam anarthakaṃ",
    "GK16ruvyavivya_pu:92_5": "pradhānakriyāyāṃ tadā parāmṛṣṭasya pūrvaprakrāntasyaiva meghasyārthataḥ saṃbandhayogyatvāt /",
    "GK16ruvyavivya_pu:92_6": "na hi yāvatāṃ yena saṃbandhas tāvatāṃ pratyekaṃ nirdeśaḥ kriyate / ekatra kṛto 'nyatrākāṅkṣādinopajīvyate /",
    "GK16ruvyavivya_pu:92_7": "tasmāj jīmūtagrahaṇaṃ na karttavyaṃ, kṛtaṃ pratyuta vastvantarapratītiṃ janayad vairasyam",
    "GK16ruvyavivya_pu:92_8": "āvahati / atha tacchabdenaitacchokagato jīmūtaḥ pratyavamṛśyate / tad asat / sarvatrātra",
    "GK16ruvyavivya_pu:92_9": "prakaraṇe pūrvaprakrāntasyaiva meghasya parāmarśaḥ sthita itīhāpi tathaiva parāmarśo",
    "GK16ruvyavivya_pu:92_10": "nyāyya iti punar api jīmūtagrayaṇam anarthakam eva /",
    "GK16ruvyavivya_pu:93_0": "itthaṃ dvitīyaṃ vidheyāvimarśaṃ vivicya tṛtīyam apy atraiva śloke prapañcayitum upakramate",
    "GK16ruvyavivya_pu:93_1": "- api cetyādinā / prāyeṇeti dvandvaṃ varjayitvā tatra yugapadadhukaraṇavacanatayā",
    "GK16ruvyavivya_pu:93_2": "sāmarthyaṃ prakārāntareṇa samarthitam / tatrādya iti tatpuruṣaḥ samānādhikaraṇaḥ",
    "GK16ruvyavivya_pu:93_3": "karmadhārayaḥ iti vacanāt / bahuvrīhiḥ samānādhikaraṇānām iti vacanāt prāyeṇa bahuvrīhiḥ",
    "GK16ruvyavivya_pu:93_4": "samānādhikaraṇaviṣaya eva / susūkṣmajaṭakeśādau tu vyadhikaraṇānām apīṣyate / tatraiva",
    "GK16ruvyavivya_pu:93_5": "samānādhikaraṇe padārthe / yadā saṅkhyāyā iti vyadhikaraṇa saṅkhyāpūrvo dviguḥ iti",
    "GK16ruvyavivya_pu:93_6": "vacanāt / pratiṣedhasyeti nañ iti nañsūtrārambhāt / dvitīya iti vyadhikaraṇaḥ / kārakāṇām",
    "GK16ruvyavivya_pu:93_7": "iti kartṛkaraṇe kṛtā bahulam ityādinā / saṃbandhasyeti ṣaṣṭhī ityādinā / tatrāpīti",
    "GK16ruvyavivya_pu:93_8": "kārakasaṃbandhayoge adhistri upakumbham ityādau / svāśrayo viśeṣyam / vidheyadhurām",
    "GK16ruvyavivya_pu:93_9": "iti śabdavṛtte yo vidheyaḥ tasya kakṣyāṃ vāstavīṃ vidheyatām ity arthaḥ / anūdyamānakalpatayeti /",
    "GK16ruvyavivya_pu:93_10": "śābdaṃ prādhānyam anapekṣya vāstavena prādhānyenety arthaḥ / astam iyād iti ekārthībhāvād",
    "GK16ruvyavivya_pu:93_11": "vibhaktatvenāpratīter ity arthaḥ / ekatreti vidheyānuvādyagarbhatve / anyatreti saṃbandhamātrapratipādane /",
    "GK16ruvyavivya_pu:93_12": "vikalyeteti mahāvibhāṣayā vyavasthitavibhāṣātvād iti bhāvaḥ / ekasyaiveti / viśeṣaṇagatasya",
    "GK16ruvyavivya_pu:93_13": "prādhānyasya anyasya tadgatasyaivāprādhānyasya / ekasya hīti, aparasya punar iti",
    "GK16ruvyavivya_pu:93_14": "ca / atra phalabheda ity atra prakrāntaṃ phalaṃ saṃbandhanīyam / atra codayati virodhasyobhayavastuniṣṭhatvāsiddher",
    "GK16ruvyavivya_pu:93_15": "atrābhāva uktaḥ / tad asat / tarhi na hi sahānavasthānalakṣaṇo vastugata eka eva",
    "GK16ruvyavivya_pu:93_16": "virodhaḥ bhedo, yaḥ śītoṣṇādau labdhavṛttiḥ / kiṃ tarhi parasparaparihārasthitatālakṣaṇo",
    "GK16ruvyavivya_pu:93_17": "vastvavastutvāśrayo dvitīyo 'py asti virodhaprakāraḥ / tadā hi yadi vastvāśrayo na",
    "GK16ruvyavivya_pu:93_18": "saṃbhavati virodho vastvavastutvāśrayas tu kathaṃ na syād / ataś ca syāt pūrvapakṣavelāyāṃ",
    "GK16ruvyavivya_pu:93_19": "bhāvābhāvayor evety uktam / naiṣa doṣaḥ / vastvavastvāśrayasya virodhasya tādātmyaniṣedhe",
    "GK16ruvyavivya_pu:93_20": "vyāpārāt / yadi nāma prādhānyaṃ, tasyām eva kakṣyāyāṃ svayam aprādhānyaṃ na syād,",
    "GK16ruvyavivya_pu:93_21": "aprādhānye vā prādhānyam / prādhānyavidheye punar apekṣāntareṇāprādhānyaṃ kathaṃ",
    "GK16ruvyavivya_pu:93_22": "na syāt / na syād, yadi śītoṣṇavad dvayor vastutvaṃ syāt / na cātraitad asti vaivakṣikasyāvastutvāt /",
    "GK16ruvyavivya_pu:93_23": "yathā rājapuruṣa ity atra rājño vaivakṣikam eva prādhānyaṃ vāstavaṃ punar aprādhānyam",
    "GK16ruvyavivya_pu:93_24": "eva tadvad atrāpi draṣṭavyam / tad ayam atra piṇḍārthaḥ saṃsarganiṣedho 'tra kartavyaḥ /",
    "GK16ruvyavivya_pu:93_25": "sa ca vastudvayaniṣṭha iti dvayor atrābhāvān naikenāparatra pratiṣedha iti /",
    "GK16ruvyavivya_pu:94_0": "anyeneti viśeṣyābhidhāyinety arthaḥ / anyonyam iti / parasparaviśeṣaṇānāṃ yady api",
    "GK16ruvyavivya_pu:94_1": "viśeṣaṇaṃ viśeṣyeṇa iti viśeṣaṇasya viśeṣyeṇaiva samāsa uktaḥ, tathāpi kāṇakhañjādiṣu",
    "GK16ruvyavivya_pu:94_2": "siddhaṃ viśeṣaṇaviśeṣyayor yatheṣṭatvād iti vacanenaikasya viśeṣyatvavivakṣām āśritya",
    "GK16ruvyavivya_pu:94_3": "parasparaṃ viśeṣaṇānāṃ samāsaḥ samarthitaḥ / tadabhiprāyeṇānyonyam iti saṃbhāvanā /",
    "GK16ruvyavivya_pu:94_4": "dārasukha iti dārāṇāṃ sukheti tatpuruṣaḥ kartavyaḥ / bahuvrīhau rājāhassakhibhyaḥ",
    "GK16ruvyavivya_pu:94_5": "iti ṭac na syāt / he hasteti / mṛtasya śiśor dvijasya ity atra samāsaḥ śaṅkitaḥ /",
    "GK16ruvyavivya_pu:94_6": "rāmasya pāṇir asi iti tu ṣaṣṭhīsamāsa udāharaṇam / atra kva cit kartṝṇām karmaṇāṃ",
    "GK16ruvyavivya_pu:94_7": "ca prathamāntānāṃ kvāpi saṃbandhināṃ karmaṇāṃ ca ṣaṣṭhyantānāṃ kutrāpy āmantraṇānāṃ",
    "GK16ruvyavivya_pu:94_8": "samāsaḥ śaṅkitaḥ / vakṣyamāṇanayeneti / vyāsaḥ pārāśaryaḥ ityādivicāreṣu / cāpācārya",
    "GK16ruvyavivya_pu:94_9": "iti / atra hi tripuravijayitvādyanuvādena cāpācāryatvādividhiḥ / anūdyamānaś cārtho",
    "GK16ruvyavivya_pu:94_10": "vidheyasyotkarṣam āvahan pratīyate / na caivam iti upendravajrasthāne indravajraprayogāt /",
    "GK16ruvyavivya_pu:94_11": "upagatam asmābhir iti / duḥśravatvam api vṛttasya śabdānaucityam eva / tasyāpy anuprāsāder",
    "GK16ruvyavivya_pu:94_12": "ivetyādivadadbhiḥ / atra yathā ca kāraṇaguṇe ityādigranthaḥ antaraślokaparyantaḥ",
    "GK16ruvyavivya_pu:94_13": "pratyudāharaṇaṃ yathā taṃ kṛpāmṛdur ity ataḥ pūrvaṃ paṭhitaḥ sāmañjasyaṃ bhajate,",
    "GK16ruvyavivya_pu:94_14": "pratyudāharaṇaṃ ceti udāharaṇagranthaḥ samañjasa eva syāt / dṛśyate ca pustakeṣv",
    "GK16ruvyavivya_pu:94_15": "evaṃ pāṭhaḥ / tasmād atra jāgaraṇīyam / kāraṇam atra parāśāro jamadagniś ca / tadabhāve",
    "GK16ruvyavivya_pu:94_16": "hetur iti tacchabdena samāsaḥ parāmṛṣṭaḥ / tataś cātra pārāśaryādipadaṃ vyāsādāv",
    "GK16ruvyavivya_pu:94_17": "utkarṣam arpayat punar uktam / takṣakasarpa iti takṣakaśabdenaivātra sarpaviśeṣatvāt",
    "GK16ruvyavivya_pu:94_18": "sarpatve pratīte sarpapadam utkarṣasamarpaṇapravaṇam eveti tadarthasya vidheyatvam /",
    "GK16ruvyavivya_pu:94_19": "lohitas takṣaka iti yathā takṣakaśabdād eva sarpatvajātiḥ pratītā tadval lohitalakṣaṇo",
    "GK16ruvyavivya_pu:94_20": "guṇo 'pi tata evāvyabhicārāt pratītaḥ / tatas tau jātiguṇau vidheyatābhiprāyeṇoktau",
    "GK16ruvyavivya_pu:94_21": "na samāsa nyagbhāvanīyau / uktanyāyād iti vidheyatvān na samāsaḥ pravartata ity arthaḥ /",
    "GK16ruvyavivya_pu:94_22": "pakṣo na cāsty anyas tadatyaye iti / iha dvau pakṣāv ullikhitau takṣakasya svarūpamātrapratipādanaṃ",
    "GK16ruvyavivya_pu:94_23": "vā lohitākhyaguṇavidhir vā / ubhayatrāpi kṛtā carcā / tadatyaye ca kathitapakṣadvayātikrame",
    "GK16ruvyavivya_pu:94_24": "cānyas tṛtīyapakṣo nāstīty arthaḥ /",
    "GK16ruvyavivya_pu:95_0": "evam iyatā karmadhārayaṃ vicārya bahuvrīhinirūpaṇāyāha bahuvrīhau yatheti / tatas",
    "GK16ruvyavivya_pu:95_1": "tad iti sthalīkaraṇādi yad viśeṣaṇatayopāttaṃ tat parāmṛśyate / tair vidhyādibhiḥ /",
    "GK16ruvyavivya_pu:95_2": "tadapratītiḥ utkarṣāpakarāpratītiḥ / pratītibhedahetau samāsāsamāsayoge / pratītisāmarthye",
    "GK16ruvyavivya_pu:95_3": "karmadhārayādiviṣaye / tadasaṃbhavaḥ pratītibhedāsaṃbhavaḥ / antyāvasthā prāptakāraṇeṣu",
    "GK16ruvyavivya_pu:95_4": "yuktaiva kāryotpattir ity arthaḥ / etadabhyupagame dṛṣṭavirodham āha / evaṃ hīti /",
    "GK16ruvyavivya_pu:95_5": "naiva veti nyāyāviśeṣāt / ardhajaratīyam iti ardhaṃ jaratyā iti samāsāc ca tadviṣayā",
    "GK16ruvyavivya_pu:95_6": "iti cchapratyayaḥ / yathā jaratyā varāṅgaṃ kāmayate mukhaṃ na kāmayate tadvad evety",
    "GK16ruvyavivya_pu:95_7": "arthaḥ / tat tasya iti tad iti tasmāt / tau sūryacandramasau / tayor iti anuvādyayos",
    "GK16ruvyavivya_pu:95_8": "sūryācandramasoḥ / pāramparyeṇeti vidheyatām āha pitāmahatvadvāreṇa / ata eva sūryācandramasāv",
    "GK16ruvyavivya_pu:95_9": "iti dvandvanirdeśo dvayoḥ spardhitāṃ prakāśayati / urvaśyā ca bhuvā ceti samāsābhāvo",
    "GK16ruvyavivya_pu:95_10": "varaṇasya mukhyāmukhyatvapradarśanārtham ekasya vāstavatvād aparasya kaviprauḍhoktiniṣpāditatvāt /",
    "GK16ruvyavivya_pu:95_11": "iha ceti pratītivaicitryaṃ spaṣṭataram eva dhārayatu matimān iti pāścātya sanbandhanāyaṃ",
    "GK16ruvyavivya_pu:95_12": "janaka iti / atra janakākhyarājarṣiprabhṛtayaḥ pitṛtvāder utkarṣam arpayanti /",
    "GK16ruvyavivya_pu:96_0": "evaṃ bahuvrīhiṃ vicārya dviguṃ vyācaṣṭe dvigau yatheti / niravaśeṣa iti saptatvasaṅkhyāyāṃ",
    "GK16ruvyavivya_pu:96_1": "vidheyatvena saṃrambhāspadatvaṃ samāse tu nyagbhāvāt / daśasv iti daśatvasaṅkhyāyā",
    "GK16ruvyavivya_pu:96_2": "vidheyatvaṃ rāvaṇasya paribhavātiśayaṃ prakāśayati ekasminn api mūrdhani padanyāsaḥ",
    "GK16ruvyavivya_pu:96_3": "paribhavāspadaṃ kiṃ punar daśāsv iti / pratyudāharaṇaṃ saptāṅgyām iha yasya sa itītyādipāṭhe /",
    "GK16ruvyavivya_pu:96_4": "vaiśasaṃ bādhaḥ / evaṃ dviguṃ vyākhyāya nañsamāsaṃ vyācaṣṭe nañsamāseti / upadarśitam",
    "GK16ruvyavivya_pu:96_5": "iti asaṃrabdhavān ity atra vidheyāvimarśavicāre anuktavān iti noktavān iti vācyam /",
    "GK16ruvyavivya_pu:96_6": "tatpuruṣe kartrādīnāṃ ṣaṇṇāṃ kārakāṇāṃ saṃbandhasya ca krameṇodāharaṇāny āha deśetyādinā /",
    "GK16ruvyavivya_pu:96_7": "so 'yam iti / atra sa evāyam iti vyākhyā / ahitasaṃbandhināṃ śastrāṇāṃ ghasmarāṇi",
    "GK16ruvyavivya_pu:96_8": "grasanaśīlāni ata eva gurūṇi / karaṇaṃ pratīti kriyāṃ pratīty arthaḥ / tat tasyeti",
    "GK16ruvyavivya_pu:96_9": "prakrāntasya viśeṣyasya karaṇasya / tasyeti rāmasya / śauryaṃ balam / nighnaḥ paravaśaḥ /",
    "GK16ruvyavivya_pu:96_10": "tena tad iti rāmeṇeti viśeṣaṇam /",
    "GK16ruvyavivya_pu:97_0": "anekeṣām iti / anekaśabdasya nañsamāse uttarapadārthaprādhānyād ekavacanaprasaṅgaḥ /",
    "GK16ruvyavivya_pu:97_1": "satyam kiṃ tu nañprayogaviṣaye ekaśabdasyaikavyatiriktavastuviṣayatvaṃ yathā abrāhmaṇa",
    "GK16ruvyavivya_pu:97_2": "ity atra brāhmaṇaśabdasya kṣatriyādigocaratvam / ekavyatiriktaṃ ca vastu kadā cid",
    "GK16ruvyavivya_pu:97_3": "ekatvoparaktaṃ pratīyate, kadā cin nijenaiva svarūpeṇa / ādye pakṣe anekam iti bhavati",
    "GK16ruvyavivya_pu:97_4": "dvitīye tv anekānīti / yathā ca padamañjariḥ patañjaliḥ - pravṛttibhede prayojakaṃ",
    "GK16ruvyavivya_pu:97_5": "cittam ekam anekeṣām iti / gurudattam iti guruṇā dattam iti vācyam / tat tasyā iti",
    "GK16ruvyavivya_pu:97_6": "sītāyā viśeṣaṇabhūtāyāḥ sītākartṛtkāyā gamanakriyāyā ity arthaḥ / gurvartham iti",
    "GK16ruvyavivya_pu:97_7": "gurave idaṃ gurvartham iti kriyāviśeṣaṇam etat / kriyāviśeṣaṇānāṃ karmatvaṃ napuṃsakaliṅgatvaṃ",
    "GK16ruvyavivya_pu:97_8": "ca / īpsitatamatve tu ṣaṣṭhī syāt / arthanakriyāmukheneti arthayata iti nigamanāt /",
    "GK16ruvyavivya_pu:97_9": "tat tasyeti tad gurvartham iti viśeṣaṇam / tasyārthinaḥ / avamatatām anabhipretatām /",
    "GK16ruvyavivya_pu:97_10": "avamatatvaṃ garhitatvam / sutanirviśeṣam iti / kriyāviśeṣaṇam eva / pradakṣiṇakriyety",
    "GK16ruvyavivya_pu:97_11": "atra pradakṣiṇakriyāyā atyayakriyākarmabhūtāyā antarāyahetukopanimittatvāt prādhānyam /",
    "GK16ruvyavivya_pu:97_12": "evaṃ prathamaprabodhita iti prāthamyasya / tathā yathākāmatvayathākālatvayor jñeyam /",
    "GK16ruvyavivya_pu:97_13": "yadavalokaneti rūpasampat parāmṛṣṭā /",
    "GK16ruvyavivya_pu:98_0": "svahasteneti karaṇapadam / svahastalikhitānīti svahastaśabdo 'trādarapratītihetukatvena",
    "GK16ruvyavivya_pu:98_1": "lekhanaṃ praty utkarṣanimittam api samāse guṇīkṛtaḥ / pūrvavad iti kṛtasamāsavaiśasam /",
    "GK16ruvyavivya_pu:98_2": "tac ca vipradattam iti pāṭhe / pitāmahapitāmatayeti pitāmaho brahmā pitāmahaḥ pūrvapuruṣo",
    "GK16ruvyavivya_pu:98_3": "yasya / tayor janmanidhanayoḥ / tadvato janmanidhanavataḥ / tābhyāṃ janmanidhanābhyām /",
    "GK16ruvyavivya_pu:98_4": "kṭāntād adhikam āsamudrāt kṣitīśānām iti ca vācyam / apādānasamānanyāyatvād avadhir",
    "GK16ruvyavivya_pu:98_5": "api pañcamyanto 'tra gṛhyata iti pratyudāharaṇopapattiḥ / upāgatemeti upāgatā iti",
    "GK16ruvyavivya_pu:98_6": "nirdiṣṭā upāgamakriyā /",
    "GK16ruvyavivya_pu:99_0": "raṇabhūṣita iti / atra raṇabhuvīti vācyam / śocanīyatāgatiḥ kriyā / tatra samāgamaprārthanā",
    "GK16ruvyavivya_pu:99_1": "hetutvenopāttā / tasyāḥ saṃbandhidvāreṇa saṃbandhitvamukhena kapālina iti viśeṣaṇam /",
    "GK16ruvyavivya_pu:99_2": "atra saṃbandhiśabdo bhāvavṛttiḥ saṃbandhitve varttate, yathā dvyekayor dvivacanaikavacane",
    "GK16ruvyavivya_pu:99_3": "iti, sudhīram uvāceti / tat tasyā iti / tad viśeṣaṇam / tasyās samāgamaprārthanāyāḥ /",
    "GK16ruvyavivya_pu:99_4": "tatra śocanīyatāgatau / sāmarthyam avyabhicāreṇa sampādakatvam / tasya sakaleti tacchabdaḥ",
    "GK16ruvyavivya_pu:99_5": "kapālina ity asya parāmarśakaḥ / viśeṣyeṇa samāgamaprārthanayety anena / pratyavaraṃ",
    "GK16ruvyavivya_pu:99_6": "guṇabhūtam / evaṃ tātasyeti, āryasyeti, skandasyeti, taveti cety eṣāṃ viśeṇaṇānām",
    "GK16ruvyavivya_pu:99_7": "utkarṣasamarpakatvaṃ jñeyam / tasyaiveti gauravadurāropatvanibandhanasya harasya /",
    "GK16ruvyavivya_pu:99_8": "tacceti prādhānyam / tasyeti harasya / kalpitārthasyeti vistāritakṛtrimatvamātravācino",
    "GK16ruvyavivya_pu:99_9": "'dhijyatvamātralakṣaṇārthāropāt / aprayuktasyeti uktanayenāsminn arthe kavibhir aprayujyamānasya /",
    "GK16ruvyavivya_pu:99_10": "guṇāntaralābha iti vakṣyamāṇalakṣaṇasya vācyāvacanasya parihārāt / mātreti evaṃ kṛtam",
    "GK16ruvyavivya_pu:99_11": "ity atra karaṇam / niṣka ābharaṇaviśeṣaḥ / vibhaktyanvayeti śrūyamāṇāyā vibhakter",
    "GK16ruvyavivya_pu:99_12": "ity arthaḥ / tathā ca ṣaṣṭhyā ākrośe iti jñāpakam rūpakam upadeśa iṣyata iti pramāṇāntareṇa",
    "GK16ruvyavivya_pu:99_13": "loko vedas tathādhyātmaṃ pramāṇaṃ trividham ity uktarūpeṇa siddhau yau svasya viśeṣaṇasyotkarṣāpakarṣau",
    "GK16ruvyavivya_pu:99_14": "tadādhāyinām arthād viśeṣyaṃ pratīty arthaḥ / ārthaṃ vāstavam / alukam āha ṣaṣṭhyā",
    "GK16ruvyavivya_pu:99_15": "ākrośe ity anena / cintyam iti / etadavagamāya vicāryam ity arthaḥ / samāse ca vibhaktilopād",
    "GK16ruvyavivya_pu:99_16": "iti / iha hi vibhaktiśravaṇāśravaṇe vā anvayavyatirekābhyāṃ viśeṣaṇagatayor vāstavayoḥ",
    "GK16ruvyavivya_pu:99_17": "prayojakatāṃ bhajete / te tu prāyeṇa vākyasamāsagatatvenopalabhyamāne samāsasya vibhaktyaśravaṇād",
    "GK16ruvyavivya_pu:99_18": "vidheyāvimarśatām utpādayataḥ / ata eva samāse 'pi yadi vibhaktiḥ śrūyate, tadā na",
    "GK16ruvyavivya_pu:99_19": "vidheyāvimarśo yathā dāsyāḥ kāmuka ityādau / samāsas tu tatraikapadyādiprayojanatvena",
    "GK16ruvyavivya_pu:99_20": "kṛtaḥ / tannibandhaneti utkarṣāpakarṣanibandhanā / evaṃ ca vibhaktyaśravaṇānvayavyatirekānuvidhāyitvaṃ",
    "GK16ruvyavivya_pu:99_21": "vidheyāvimarśasya vyāptyā pradarśitaṃ bhavati /",
    "GK16ruvyavivya_pu:100_0": "evaṃ ca saptaprakāraṃ tatpuruṣaṃ nirūpyāvyayībhāvaṃ nirūpayati - avyayībhāva iti /",
    "GK16ruvyavivya_pu:100_1": "samāpaṃ viśeṣyaṃ prati dayitasyeti yad viśeṣaṇaṃ tat tasya samīpasyeti yojanā / madhyevyometi",
    "GK16ruvyavivya_pu:100_2": "pāre madhye ṣaṣṭhyā vā ity avyayībhāvaḥ / sa ceti prakarṣaḥ / evam iyatā dvandvavarjaṃ",
    "GK16ruvyavivya_pu:100_3": "samāsavṛttir vicāritā / idānīm atideśamukhena kṛttaddhitavṛttir nirūpyate anenaivetyādinā /",
    "GK16ruvyavivya_pu:100_4": "vivakṣāviśeṣād ity akārapraśleṣaḥ / sarvaṃ kaṣatīti sarvakūlābhrakarīreṣu kaṣaḥ iti",
    "GK16ruvyavivya_pu:100_5": "khaco 'yaṃ viṣayaḥ / bibhartti yaḥ iti kukṣiṃbhariś ca iti nipātitasya kukṣimbhariśabdasyāyaṃ",
    "GK16ruvyavivya_pu:100_6": "gocaraḥ / vidhun tud iti vidhvaruṣos tud iti khaśpratyayasthānam / śīrṣacchedam iti",
    "GK16ruvyavivya_pu:100_7": "śīrṣacchedād yac ca iti taddhitasya yat pratyayasyedaṃ padam / tair iti kaṣaṇādibhiḥ /",
    "GK16ruvyavivya_pu:100_8": "sarvārthasyeti, kāyopalakṣaṇasya kukṣer iti, vidhoś ceti vyakta sthitaḥ utkarṣam",
    "GK16ruvyavivya_pu:100_9": "ādadhatāṃ prādhānyena vivakṣety atra sāmastyena yojanīyam / śīrṣacchedasya ceti utkarṣam",
    "GK16ruvyavivya_pu:100_10": "ādadhataḥ prādhānyena vivakṣeti saṃbandhanīyam / pūrvebhyo 'sya pṛthaṅnirdeśas taddhitavṛttiviṣayatvena",
    "GK16ruvyavivya_pu:100_11": "bhinnajātīyatvāt / atra ca sarvārthādīnāṃ caturṇām utkarṣādhāne samanantaranirdiṣṭa",
    "GK16ruvyavivya_pu:100_12": "bhuvanābhayetyādicatuṣṭayaṃ krameṇa hetutvena draṣṭavyam / tad apīti caritam / kaṣaṇādikartṛṣv",
    "GK16ruvyavivya_pu:100_13": "iti khalaudarikarāhuṣv ity arthaḥ / rāmo 'smi sarvaṃ saha iti / pūssarvayor dārisahoḥ",
    "GK16ruvyavivya_pu:100_14": "iti khaco 'yaṃ viṣayaḥ / daśarathasya hi prasūtir asāv iti tasyāpatyam iti stracpratyaye",
    "GK16ruvyavivya_pu:100_15": "taddhite kṛte dāśarathiśabdasyāyaṃ gocaraḥ / vākye tu yady apīti tad uktam - kriyāpradhānaṃ",
    "GK16ruvyavivya_pu:100_16": "guṇavad ekārthaṃ vākyam iṣyate iti / anya iti vakṣyamānanyāyena śabdakṛtasāmarthyoktiḥ /",
    "GK16ruvyavivya_pu:100_17": "sa iti pradhānabhāvenety atra nirdiṣṭaḥ pradhānabhāvaḥ śabdārthasāmarthyavivakṣākṛtānāṃ",
    "GK16ruvyavivya_pu:100_18": "trayāṇām apīti śabdakṛtaṃ śabdasaṃskāramahimnā niṣpannaṃ yathā karmadhārayād uttarapadasya /",
    "GK16ruvyavivya_pu:100_19": "arthasāmarthyakṛtaṃ vastuvṛttaniṣpāditaṃ yathā grahaṃ saṃmārṣṭītyādau grahādeḥ /",
    "GK16ruvyavivya_pu:100_20": "tasya saṃskāryatvena vastutaḥ prādhānyam / vivakṣākṛtaṃ prayoktṛyadṛcchāpratipāditaṃ",
    "GK16ruvyavivya_pu:100_21": "yad anyasyotkarṣāpakarṣādhānatayā vivakṣitaṃ yathā rāmasya pāṇir asi ityādau rāmādeḥ /",
    "GK16ruvyavivya_pu:100_22": "tatra triṣu prādhānyeṣu vivakṣākṛtam eva grādhānyaṃ pradhānam / tatkṛtatvāt kāvyārthacamatkārasya /",
    "GK16ruvyavivya_pu:100_23": "ata evoktaṃ tayoḥ samaśīrṣikābhāvād iti / tayor iti śabdārthasāmarthyakṛtayoḥ vivakṣākṛtena",
    "GK16ruvyavivya_pu:100_24": "sahety arthāt / nanu pūrvaṃ śābdasyaiva prādhānyasya vaivakṣikatvam uktam anyasya",
    "GK16ruvyavivya_pu:100_25": "tu vāstavatvam / tat katham iha śābdavaivakṣikayor anyatvam ucyate / anyatve vā prādhānyatrayapratipādane",
    "GK16ruvyavivya_pu:100_26": "'rthasāmarthyakṛtavivakṣākṭayoḥ ko viśeṣaḥ / śabdakṛtād dhi prādhānyād anyadarthasāmarathyakṛtam",
    "GK16ruvyavivya_pu:100_27": "ucyate / tena vivakṣākṛtasya uktatvāt / tat kim arthasāmarthyakṛtam avaśiṣyata iti /",
    "GK16ruvyavivya_pu:100_28": "naiṣa doṣaḥ / pūrvaṃ hi śābdikaikagocarasya śābdikavivakṣākṛtatvād vaivakṣikatvam /",
    "GK16ruvyavivya_pu:100_29": "anyasya tu kavigocarasya vāstavatvaṃ tad evārthatvam / iha punaḥ sahṛdayaikagocarasya",
    "GK16ruvyavivya_pu:100_30": "kavivivakṣāvaśād vaivakṣikatvam ucyate / śābdikaikaviṣayasya śābdatvam ity apekṣābhedāt",
    "GK16ruvyavivya_pu:100_31": "pūrvas tāvan na virodhaḥ / yad api prādhānyatrayapratipādane 'rthasāmarthyavivakṣākṛtayor",
    "GK16ruvyavivya_pu:100_32": "bheda uktas tatrāyaṃ bhāvaḥ - iha śābdaṃ vāstavaṃ ceti dvividham eva prādhānyam /",
    "GK16ruvyavivya_pu:100_33": "vāstavatvasya ca vivakṣānapekṣatvena vastusāmarthyaprayojaka+++darthasāmarthyakṛtatvam",
    "GK16ruvyavivya_pu:100_34": "uktam / saty api śabdakṛtād anyatva utkarṣāpakarṣapratipādanaprayuktakavivivakṣākṛtatve",
    "GK16ruvyavivya_pu:100_35": "vāstavam eva vivakṣākṛta pratipāditam / tathā ca grahaṃ saṃmārṣṭīti vaidikaṃ vivakṣānapekṣam",
    "GK16ruvyavivya_pu:100_36": "arthasāmarthyakṛtasyodāharaṇaṃ dattam iti viṣayavibhāgavyavasthiter na dvitīyo 'pi",
    "GK16ruvyavivya_pu:100_37": "virodha iti samañjasaṃ sarvam / evaṃ kṛttaddhitavṛttiviṣaye ātideśikaṃ guṇapradhānabhāvaṃ",
    "GK16ruvyavivya_pu:100_38": "vicārya samāsagatatvenaupadeśikaṃ prakṛtam anusandhatte tad idam atreti / sarūpāṇām",
    "GK16ruvyavivya_pu:100_39": "iti dvandvasamāsasamānanyāyatvād ekaśeṣavṛttir api svīkṛtā / viśeṣaṇaviśeṣyabhāvābhāve",
    "GK16ruvyavivya_pu:100_40": "'pīti samāsoṭṭaṅkanikāyāṃ prāyagrahaṇaprayojanaṃ prakāśayati / rūpaṃ ca kāntiś ca",
    "GK16ruvyavivya_pu:100_41": "vidagdhatā ceti, amṛtena viṣeṇeti cābhihitānābhihitakartṛvibhāgenodāharaṇadvayam /",
    "GK16ruvyavivya_pu:100_42": "rūpam ityādau hi gamyamānabhavanakriyāpekṣaṃ rūpādīnāṃ kartṛtvam / etena tatpuruṣasya",
    "GK16ruvyavivya_pu:100_43": "kartrudāharaṇaprastāve kartrādīnāṃ kārakāṇām anekeṣām iti yad uktaṃ, tat samīhitam.",
    "GK16ruvyavivya_pu:100_44": "kaś ca kaś ceti / atraikaśeṣo na kṛtaḥ / kṛtaikaśeṣam iti kāv iti prayoge / adhunā",
    "GK16ruvyavivya_pu:100_45": "pradhānetarabhāvāpattiṃ darśayati yatra punar iti / bhavata iti ripustrīṇāṃ saṃbandhitvena,",
    "GK16ruvyavivya_pu:100_46": "ripustrīṇām iti stanayugasya saṃbandhitveneti yojanā / ripustrīṇām iti samāsasyodāharaṇam /",
    "GK16ruvyavivya_pu:100_47": "na cātra saṃbandhamātrād atiriktaṃ pratīyate / tadartham eveti upamotprekṣādayo 'py",
    "GK16ruvyavivya_pu:100_48": "alaṅkārāḥ upamotprekṣādīnām utkarṣam apakarṣaṃ vā pratipādayituṃ vidhīyante / anyathā",
    "GK16ruvyavivya_pu:100_49": "tadviracanaṃ niṣprayojanaṃ syāt / tau vidheyeti / utkarṣāpakarṣau / samāsa iti sā",
    "GK16ruvyavivya_pu:100_50": "samāsa iti vivakṣā parāmṛśyate / vaidarbhīti yady api vāmanamate asamāsā pāñcālī,",
    "GK16ruvyavivya_pu:100_51": "madhyamasamāsā tu vaidarbhī, tathāpi matāntare viparyayaḥ sthita iti tadabhiprāyeṇehāsamāsā",
    "GK16ruvyavivya_pu:100_52": "vaidarbhī kathitā / kārikāmadhya eva saṃbandhamātrapratītau samāsasyodāharaṇam /",
    "GK16ruvyavivya_pu:100_53": "ūrdhvākṣitāpeti / atra caturthapādaikaśeṣadeśayuktasya pādatrayasya samāse saṃbandhamātraṃ",
    "GK16ruvyavivya_pu:100_54": "pratīyate, notkarṣāpakarṣau / vākyāt tūbhayam iti ubhayaṃ saṃbandharūpam utkarṣāpakarṣarūpaṃ",
    "GK16ruvyavivya_pu:100_55": "ca vastv ity arthaḥ / atrodāharaṇaṃ me yadaraya iti samāse hi madaraya iti syāt /",
    "GK16ruvyavivya_pu:100_56": "na cāsmād atiśayaḥ pratītaḥ / nanu padād uttarapadayor yuṣmadasmadoḥ temayāv ekavacanasya",
    "GK16ruvyavivya_pu:100_57": "iti temayāv ādeśāv uktau / na cātra padāt paro 'smacchabdaḥ / evaśabdaḥ padam iti",
    "GK16ruvyavivya_pu:100_58": "cen na / tatprayoge nacavāhāhaivayukte iti niṣedhād bhinnavākyagatatvāc ca / samānavākye",
    "GK16ruvyavivya_pu:100_59": "hi nighātayuṣmadasmadādeśāḥ / etenaiva vyatiriktaṃ padāntaraṃ pratyuktam / utkarṣamātram",
    "GK16ruvyavivya_pu:100_60": "eva śabdādeśaḥ atra ke cid āhuḥ vākye tāvad rasapratītir nirvyūḍhā / tām anupamaradayan",
    "GK16ruvyavivya_pu:100_61": "kāvye yady asādhuśabdo 'pi syān na tadā sthūlaḥ kaś cid doṣaḥ / kāvye hi rasapratītiḥ",
    "GK16ruvyavivya_pu:100_62": "pradhānam / tadanirvāhe kāvyam eva na syāt / apaśabdaprayoge tu lakṣaṇāsmaraṇamātram /",
    "GK16ruvyavivya_pu:100_63": "tad uktaṃ -",
    "GK16ruvyavivya_pu:101": "nīrasas tu prabandho yaḥ so 'paśabdo mahān kaveḥ /",
    "GK16ruvyavivya_pu:102": "sa tenākavir eva syād anyenāsmṛtalakṣaṇaḥ //",
    "GK16ruvyavivya_pu:103_0": "iti / anye tv āhuḥ / bhavatu rasāpekṣayāpaśabdasya svalpadoṣatvaṃ, tathāpi mahākavīnām",
    "GK16ruvyavivya_pu:103_1": "apaśabdaprayogo mahān doṣaḥ / tenātra temeśabdau nipāteṣv iti tādṛśo vibhaktipratirūpako",
    "GK16ruvyavivya_pu:103_2": "meśabdo nipāto, yathā ahantā ahaṃyur ityādāv ahaṃśabdaḥ / tataś ca nātra kaś cid",
    "GK16ruvyavivya_pu:103_3": "viśeṣa iti / kiṃ sarvātmanā karaṇasya duṣṭatvam eva / nety āha kin tv iti / etasya",
    "GK16ruvyavivya_pu:103_4": "samāsasya / antareṇeti vīraraudrādeḥ samāsena prakāśyatvāt / vṛttaṃ vasantatilakādi /",
    "GK16ruvyavivya_pu:103_5": "vṛttayaḥ kaiśikyādyāḥ upanāgarikādyāś ca / kākuḥ kākvadhyāyalakṣito dhvanivikārarūpo",
    "GK16ruvyavivya_pu:103_6": "vā / vācikābhinayo vāgvikārarūpo 'nubhāvaḥ / ardhāntāvadhir iti ślokāpekṣayā ardham",
    "GK16ruvyavivya_pu:103_7": "antāvadhiḥ / nyūneti padyāpekṣayā nyūnaṃ rasābhivyaktihetutvam ity arthaḥ / yathā",
    "GK16ruvyavivya_pu:103_8": "pūrvokta iti ūrdhvākṣitāpetyādau / samāso 'rdhāntāvadhiḥ kāryo nādhika ity anena",
    "GK16ruvyavivya_pu:103_9": "vyāvartyasyādhikasya tad udāharaṇam / tasyeti padārthānāṃ parasparasaṃbandhaś cen",
    "GK16ruvyavivya_pu:103_10": "na cchidyate tadā tasya samāsasya madhye vicchedo na kārya ity arthaḥ / avyabhicārād",
    "GK16ruvyavivya_pu:103_11": "iti vidheyatvaṃ hi prādhānyāvinābhāvaḥ / sneham iti / atra pānādīnām prakāśanasya",
    "GK16ruvyavivya_pu:103_12": "ca vidhyanuvādalopitvaikakartṛkāṇāṃ prādhānyabhāvo nāpasmṛtam atra ca yo 'yam iti",
    "GK16ruvyavivya_pu:103_13": "yacchabdena dīpasya padārthasya parāmarśopakrame tattamasa iti tacchabdena vākyārthasya",
    "GK16ruvyavivya_pu:103_14": "parāmarśo duṣṭa ity upapāditaṃ prāk / śaktiḥ sāmarthyam āyudhabhedaś ca / tārakāḥ",
    "GK16ruvyavivya_pu:103_15": "jyotīṃṣi daityaviśeṣaś ca tārakaḥ / adho nistejastvena vāhanatvena ca / śikhīvahnir",
    "GK16ruvyavivya_pu:103_16": "mayūraś ca / candrasya suvarṇasya saṃbandhī kāntāvabhāso lasan dedīpyamāno yasmin /",
    "GK16ruvyavivya_pu:103_17": "candrakāṇāṃ mecakānām avabhāso lasanaṃ sphurad yasya / andhakāre tamasi andhakārer",
    "GK16ruvyavivya_pu:103_18": "harasya / guhaḥ kumāraḥ / apara iveti atrāparaśabdasāmarthyād bhūpe dvitīyaguhatvapratītau",
    "GK16ruvyavivya_pu:103_19": "vastutas tadasaṃbhave tatsaṃbhāvanāyām utprekṣā / aparaśabdābhāve tu svasvarūpasthitasyaiva",
    "GK16ruvyavivya_pu:103_20": "vāstavasya guhasya pratītāv iyam upamā syāt / evam apara iva pākaśāsano, maurvīṃ",
    "GK16ruvyavivya_pu:103_21": "dvitīyām ityādau ca mantavyam / aharpater iti / aharādīnāṃ patyādiṣu iti vacanād",
    "GK16ruvyavivya_pu:103_22": "rephaḥ / atra dhāraṇādīnāṃ guṇabhāvaḥ / ādhārasya tu prādhānyam / karttā hi guṇakriyā",
    "GK16ruvyavivya_pu:103_23": "niṣpādayan pradhānakriyām aidamparyeṇa niṣpādayati, na tu tāsv aidamparyam / yatra",
    "GK16ruvyavivya_pu:103_24": "sarvāsv aidamparyaṃ tatra bhavaty eva sarvāsām ākhyātavācyatvam / yathā saudhād ityādi /",
    "GK16ruvyavivya_pu:103_25": "itarad aprādhānyam / ādyā pradhānabhūtā / aparā aprādhānyavatī / bahulagrahaṇam iti",
    "GK16ruvyavivya_pu:103_26": "viśeṣaṇaṃ viśeṣyeṇa bahulam ity atra / kva cid ityādi / kva cit pravṛttiḥ kva cid",
    "GK16ruvyavivya_pu:103_27": "apravṛttir iti bahulagrahaṇaprayojanasya vyavasthitatvāt / utargeti samāsavidhiḥ",
    "GK16ruvyavivya_pu:103_28": "sāmānyarūpatvād utsargaḥ prādhānyādivivakṣānimittaś ca tatpratiṣedho viśeṣarūpatvād",
    "GK16ruvyavivya_pu:103_29": "apavādaḥ / apavādasyaiveti / apavādaviṣayaparihāreṇotsargasya pravṛttir iti nyāyāt /",
    "GK16ruvyavivya_pu:103_30": "kartum aśakya iti / avyavasthitaviṣayatvāt / yathā utsargasya ghañy amanuṣye bahulam",
    "GK16ruvyavivya_pu:103_31": "ity atra / pariśabde tv ayaṃ bhavati / parivādaḥ parīvāda iti / vivāda ity atra naiva",
    "GK16ruvyavivya_pu:103_32": "bhavati / tadviṣayaḥ syād iti kṛtyalyuṭo bahulam ityādigatasya bahulagrahaṇasya vidhyanuvādabhāvaviṣaye",
    "GK16ruvyavivya_pu:103_33": "sāmarthyābhāvāt samāsābhāva iti bhāvaḥ / tadabhiprāyam iti ācāryābhiprāyam / sāpekṣatāmidīti /",
    "GK16ruvyavivya_pu:103_34": "ṛddhasya rājñaḥ puruṣa ityādau / tat samarthagrahaṇam / etadvyāvṛttīti etacchabdena",
    "GK16ruvyavivya_pu:103_35": "pradhānetarabhāvaḥ parāmṛṣṭaḥ / tasyehārthatvam apīti samarthagrahaṇaṃ pradhānetarabhāvaviṣayanivṛttyartham",
    "GK16ruvyavivya_pu:103_36": "apīty arthaḥ / vidheyoddeśyeti uddeśyo 'trordhvanirdeśārhatvād anuvādyaḥ / yat teneti /",
    "GK16ruvyavivya_pu:103_37": "yacchabdaḥ pūrvārthasaṃbaddhaḥ / tenāpāraṇena / anabhidhānaṃ veti abhidhānalakṣaṇā",
    "GK16ruvyavivya_pu:103_38": "hi kṛttaddhitasmāsā iti / samarthagrahaṇaṃ ca veti / caśabdo 'trātiriktaḥ, samuccayavikalpayor",
    "GK16ruvyavivya_pu:103_39": "virodhāt / evaṃ ca -",
    "GK16ruvyavivya_pu:104": "dṛṣṭir nāmṛtavarṣiṇī smitamadhuprasyandi vaktraṃ na tan nārdrārdraṃ hṛdayaṃ na candanarasasparśāni cāṅgāni vā /",
    "GK16ruvyavivya_pu:105_0": "ity atra cavāśabdadvayaṃ pratyuktaṃ, cavāśabdārthayor ekatra virodhāt / khaṇḍiketi",
    "GK16ruvyavivya_pu:105_1": "khaṇḍo granthasaṃbandhī na tu samasto granthaḥ / sa vidyate yeṣām / anavagatatadabhiprāyair",
    "GK16ruvyavivya_pu:105_2": "iti samarthagrahaṇaṃ praty ācāryasya hi tair abhiprāyo nāgataḥ / abhidhānādhānoddhāreti /",
    "GK16ruvyavivya_pu:105_3": "abhidhānānāṃ śabdānām ādhānam abhinavānāṃ nyasanam / uddhāraḥ pūrvakāṇām uddharaṇam /",
    "GK16ruvyavivya_pu:105_4": "śālīnā adhṛṣṭā avicārakā ity arthaḥ / aparam apīti punaruktādikam / taccinteti /",
    "GK16ruvyavivya_pu:105_5": "prādhānyetarabhāvena samāsāsamāsacintā / prakaraṇeti / yatrārthaprakaraṇādinā śabdasya",
    "GK16ruvyavivya_pu:105_6": "vācyo 'rthaḥ prakarṣāpakarṣādikam arthāntaraṃ prakāśayati, tatrābhipretārthavināśabhayāt",
    "GK16ruvyavivya_pu:105_7": "samāso na karttavyaḥ / yathā rāmasya pāṇir asi iti / prakaraṇaśabdādisakha iti pāṭhe",
    "GK16ruvyavivya_pu:105_8": "śabdasyānyasya sannidhir iti svīkṛtam / yadā prakaraṇakākvādisakha iti pāṭhaḥ, tadā",
    "GK16ruvyavivya_pu:105_9": "kākugrahaṇena svaraviśeṣa ucyate yaḥ kālo vyaktisvarādayaḥ iti kāvyagatatvena svīkṛtaḥ /",
    "GK16ruvyavivya_pu:105_10": "evaṃ prasaktānuprasaktikayā samāsagatatvena tadatideśena samagrapravṛttigatatvenāpi",
    "GK16ruvyavivya_pu:105_11": "guṇapradhānabhāvavivakṣāṃ mahatā prapañcena parighaṭayya prakṛtodāraṇe ṣaṣṭhītatpuruṣagatatvena",
    "GK16ruvyavivya_pu:105_12": "yojayitum āha ittham avasthita iti / ambikāyā upādānam iti saṃbandhaḥ / tat kim iti /",
    "GK16ruvyavivya_pu:105_13": "viśeṣaṇasyānyakesarivyāvṛttir vā, kesarigataprakarṣapratipādanaṃ vā phalam / ādye",
    "GK16ruvyavivya_pu:105_14": "pakṣe nirdiṣṭacamatkārasambhāvanā / dvitīye tu samāsānupapattir iti tātparyam / vivakṣitapadaṃ",
    "GK16ruvyavivya_pu:105_15": "camatkārātiśayapadena yojanīyam / tasyā ity ambikāyās sakāśāt / jātyantaraṃ viśiṣṭāvāntarakesarijātiḥ /",
    "GK16ruvyavivya_pu:105_16": "tayāvacchinno viśiṣṭaḥ / viśiṣṭa eveti lokottaraḥ / mohantv iti harer vihaṅgamo garuḍaḥ /",
    "GK16ruvyavivya_pu:105_17": "moham ajñānaṃ hantv ity arthaḥ / garuḍajātyavacchinna iti / saugatadṛśā garuḍānāṃ",
    "GK16ruvyavivya_pu:105_18": "bahutvād iti bhāvaḥ / vihaṅgamaviśeṣatvaṃ tu jātyādivailakṣaṇyāt / svābhiprāyāviṣkaraṇam",
    "GK16ruvyavivya_pu:105_19": "iti / sādṛśyamūlayāprastutapraśaṃsayeti bhāvaḥ / tasyāś ceti tacchabdena sarasvatī",
    "GK16ruvyavivya_pu:105_20": "parāmṛṣṭā / sarasvatyā ambikā pratibimbam ātmanaś ca kesarīty arthaḥ / dvitīyapakṣa",
    "GK16ruvyavivya_pu:105_21": "iti / kesarigataprakarṣapratipādanapakṣe /",
    "GK16ruvyavivya_pu:106_0": "samāsād asāv iti ambikākesariśabdād unmiṣaty eva sa camatkāra ity arthaḥ / udayāstamayeti /",
    "GK16ruvyavivya_pu:106_1": "vṛttau camatkārasyāstamaya vākye udaya iti cūlikākrameṇa yogaḥ / upadarśitam eva",
    "GK16ruvyavivya_pu:106_2": "prāg iti udāharaṇapratyudāharaṇapradarśanadvāreṇa / iṣṭaṃ hīti abhipretasyāprāptir",
    "GK16ruvyavivya_pu:106_3": "yā, sā codanārhā iṣṭam etan na sidhyatīti / yat tu nābhipretaṃ tasyāprāptir bhūṣaṇaṃ,",
    "GK16ruvyavivya_pu:106_4": "na tu dūṣaṇam ity arthaḥ / asmābhir asāv iti asau camatkāraḥ / sā bhrāntir eveti",
    "GK16ruvyavivya_pu:106_5": "nirvikalpavikalpabhedena dvividhā bhrāntiḥ / tatrādyā timirādyupaplutendriyasya dvicandrādipratītirūpā /",
    "GK16ruvyavivya_pu:106_6": "dvitīyā tv abhimānarūpā śuktirajatādipratītisvarūpā / seti camatkārāvagatiḥ / vyākhyāvākyād",
    "GK16ruvyavivya_pu:106_7": "eveti ambikāyāḥ kesarīti samāsavivaraṇavākyāt / teṣām iti pratītivaicitryānabhyupagamavādinām /",
    "GK16ruvyavivya_pu:106_8": "tatrāropiteti tatra samāse śuktisthānīye rajatam ivāropitāvāstavīty arthaḥ / udayāstamayapakṣau",
    "GK16ruvyavivya_pu:106_9": "kramād vākyasamāsagatau / udyoga iti / saṃrambhapadaṃ nirasyodyogapadakaraṇaṃ prakramyamānodyuktavat",
    "GK16ruvyavivya_pu:106_10": "padakramābhedāya / yo 'sāv ity adaḥśabdaḥ prasiddhiparāmarśakaḥ yacchabdapratinirdeśasya",
    "GK16ruvyavivya_pu:106_11": "tacchabdena kariṣyamāṇatvāt / pratipāditeti / ārtho hi kevalatacchabdasya prayoganibandhana",
    "GK16ruvyavivya_pu:106_12": "upakramopasaṃhārakramaḥ pratipādita eva / rajaś chaleneti / chalevaśabdaprayoge sāpahnaveyam",
    "GK16ruvyavivya_pu:106_13": "utprekṣā / kevalacchalaśabdaprayoge 'py apahnutiḥ / kevalevaśabdaprayoge ca sambhāvanapratītāv",
    "GK16ruvyavivya_pu:106_14": "utprekṣā / dvayaprayoge tu śabalā pratītiḥ / na cātrāpahnutyutprekṣayoḥ saṅkaraḥ /",
    "GK16ruvyavivya_pu:106_15": "utprekṣā hy apahnutyavinābhāvinī / so 'pahnavaḥ kva cid garbhīkṛto yathā nakhakṣatānīva",
    "GK16ruvyavivya_pu:106_16": "vanasthalīnām ity atra, na palāśāni, kin tu sambhāvayāmi nakhakṣatānīti pratīteḥ /",
    "GK16ruvyavivya_pu:106_17": "kva cit tu śabdena pratipādyate yathā adhyāruroheveti / evaṃ cāsyā apahnutyavinābhāvinyā",
    "GK16ruvyavivya_pu:106_18": "apahnutibādhakatvaṃ, na tayā saha saṅkaraḥ / bhinnavākyatāyām eveti / tatra hi vidhyanuvādabhāva",
    "GK16ruvyavivya_pu:106_19": "āñjasyena krameṇa pratīyate / tad eva veti viśeṣaṇam / tac ca vidhyanuvādabhāvavivakṣāyāṃ",
    "GK16ruvyavivya_pu:106_20": "vidheyam / anyatreti / utkarṣāparṣayor vidheyatvasya cābhāve / kāmacāra iti samāsāsamāsayoḥ /",
    "GK16ruvyavivya_pu:106_21": "tadartham iti utkarṣādiviṣaye samāsaniṣedhārtham / sāpekṣeti sāpekṣam asamarthaṃ",
    "GK16ruvyavivya_pu:106_22": "bhavatīty etāvanmātrapratītaye / pitroḥ svateveti yathā pitarau vandanīyāv iti nityasaṃbandhanyāyād",
    "GK16ruvyavivya_pu:106_23": "nijāv eva pitarau pratīyete, tadvat sāpekṣāṇām anabhidhānākhyena nyāyena samāsābhāvaḥ",
    "GK16ruvyavivya_pu:106_24": "pratyeṣyate / svatā ātmīyatvam iva / sā doṣaprakāranivṛttiḥ /",
    "GK16ruvyavivya_pu:107_0": "adhunā svotkarṣaśālitāprakaṭanārthaṃ svapariśramaṃ piṇḍīkṛtya ślokena darśayitum",
    "GK16ruvyavivya_pu:107_1": "āha kāvyakāñcaneti / kāvyam eva parīkṣaṇīyatvāt suvarṇaṃ tatra parīkṣāsthānaṃ nikaṣopalam",
    "GK16ruvyavivya_pu:107_2": "ātmānaṃ manyate, na punar uktakrameṇa parāmarthas san nikaṣopalaḥ / ata eva kuntakeneti",
    "GK16ruvyavivya_pu:107_3": "khyātasyāpy ulluṇṭhanavacanam / śloka eṣa iti / yaḥ sarvasāratayā pradarśitas tatreyatī",
    "GK16ruvyavivya_pu:107_4": "dūṣaṇavṛṣṭir muktā / tatrānyasya granthasya kā gaṇeneti sūcitam / nidarśitaḥ sthālīpulākanyāyenodāhṛtaḥ /",
    "GK16ruvyavivya_pu:107_5": "atra śloke vakṣyamāṇaitadīyanyāyānusāreṇa kaṣeṇa niyamena kāñcanākṣepāt kāñcanapadaṃ",
    "GK16ruvyavivya_pu:107_6": "paunaruktyadoṣaduṣṭam / nijakāvyalakṣmaṇīty atra nijārthasya saṃrambhāspadatvena",
    "GK16ruvyavivya_pu:107_7": "vidheyatvāt samāsakaraṇaṃ vidheyāvimarśadūṣitaṃ ke cid ācakṣate vicakṣaṇāḥ / tattvenaiva",
    "GK16ruvyavivya_pu:107_8": "granthakṛtā svakṛtiṣv ayantrita ityādinā dattottaram eva / asya ca vidheyāvimarśasyānantetaraprasiddhalakṣyapātitvenāsmābhir",
    "GK16ruvyavivya_pu:107_9": "nāṭakamīmāṃsāyāṃ sāhityamīmāṃsāyāṃ ca teṣu teṣu sthāneṣu prapañcaḥ pradarśita iti",
    "GK16ruvyavivya_pu:107_10": "granthavistarabhayād ita evoparamyate /",
    "GK16ruvyavivya_pu:108_0": "evaṃ vidheyāvimarśaṃ prakāravaicitryeṇa lakṣayitvā prakramabhedaṃ lakṣayitum āha",
    "GK16ruvyavivya_pu:108_1": "- prakramabhedo 'pīti / pratipattṛpratīter iti rathasthānīyā pratipattṛpratītiḥ /",
    "GK16ruvyavivya_pu:108_2": "utkhāto viṣamonnataḥ pradeśaḥ / enam iti śabdārthavyavahāram / tadviṣayabhāvaḥ prakramabhedaviṣayatvam /",
    "GK16ruvyavivya_pu:108_3": "anabhibhāṣaṇaṃ tatkartṛkabhāṣaṇābhāvaḥ / evam anālapanaṃ jñeyam / analam asamarthā /",
    "GK16ruvyavivya_pu:108_4": "vidhyanuvādabhāvaprakāratopagamād iti prakāraḥ sādṛśyam / upakrāntaṃ hy anuvādasthānīyam /",
    "GK16ruvyavivya_pu:108_5": "nirvāhakaṃ ca vidheyaprakhyam / tatra spaṣṭaṃ vidheyānuvādyaprakāram udāharati yatheti /",
    "GK16ruvyavivya_pu:109": "tadā jāyante guṇā yadā tais sahṛdayair gṛhyante /",
    "GK16ruvyavivya_pu:110": "ravikiraṇānugṛhītāni bhavanti kamalāni kamalāni //",
    "GK16ruvyavivya_pu:111": "evam eva janas tasyā dadāti kapolopamāyāṃ śaśibimbam /",
    "GK16ruvyavivya_pu:112": "paramārthavicāre punaś candraś candra iva varākaḥ //",
    "GK16ruvyavivya_pu:113_0": "utkarṣāpakarṣamātreti kamalānām utkarṣavivakṣā / candrasya punar apakarṣavivakṣā /",
    "GK16ruvyavivya_pu:113_1": "ata evodāharaṇadvayaṃ dattam / prakramabhedaprakāra iti prakāro 'tra viśeṣaḥ / paryāyaprakrameti /",
    "GK16ruvyavivya_pu:113_2": "candraśabdārthasya śaśiśabdena paryāyāntaranirdeśo na yukto vakṣyamāṇaprakramabhedaprasaṅgāt /",
    "GK16ruvyavivya_pu:113_3": "na caivam iti tenaiva śabdenopasaṃhāra ity arthaḥ / tayor iti prakramabhedapunaruktayoḥ /",
    "GK16ruvyavivya_pu:113_4": "asyeti prakramābhedasya parāmarśaḥ / tatra hi yathoddeśaṃ pratinirdeśe na paunaruktyam,",
    "GK16ruvyavivya_pu:113_5": "aikarasyena pratītiprasaraṇāt / uddeśyapratinirdeśyabhāvo na paunaruktyasya viṣayaḥ /",
    "GK16ruvyavivya_pu:113_6": "yathā -",
    "GK16ruvyavivya_pu:114": "kṣāmāṅgyaḥ kṣatakomalāṅguligaladraktaiḥ sadarbhāḥ sthalīḥ pādaiḥ pātitayāvakair iva galadbāṣpāmbudhautānanāḥ /",
    "GK16ruvyavivya_pu:115_0": "iti / atra galacchabdadvayaṃ nirdiṣṭaṃ yathoddeśaṃ pratinirdeśo 'sya viṣaya iti samañjasam /",
    "GK16ruvyavivya_pu:115_1": "[tayor iti prakramābhedapaunaruktyayoḥ / asyeti prakramābhedasya parāmarśaḥ /] nanu",
    "GK16ruvyavivya_pu:115_2": "vrajataḥ kva tāta! vajasīty atra vrajinā prakrame vajinā ca nirvāhe kathaṃ na prakramabhedaḥ /",
    "GK16ruvyavivya_pu:115_3": "vajatir api dhātur asti / vaja vraja gatāv iti pāṭhād ity āśaṅkyoktaṃ vrajata iti /",
    "GK16ruvyavivya_pu:115_4": "uditaṃ śiśuneti uditam ity asya viśeṣaṇaṃ paricayagatārtham iti / asphuṭam iti ca /",
    "GK16ruvyavivya_pu:115_5": "bhāve cātra pratyayaḥ / kāryārthaṃ pathi gacchataḥ paścān nāmodīraṇaṃ viruddham iti",
    "GK16ruvyavivya_pu:115_6": "śiśunā lalitavacasā nāmany udīrite jananyāsya bhartsanaṃ kṛtam iti tato 'sya manyur",
    "GK16ruvyavivya_pu:115_7": "vivṛddha ity atra tātparyārthaḥ / evaṃ dhāturūpāyāḥ prkṛte prakramabhedaṃ pradarśya",
    "GK16ruvyavivya_pu:115_8": "saṃprati prātipadikarūpāyās tasyā madhye ca sarvanāmādīnāṃ prakāravaicitryeṇa taṃ",
    "GK16ruvyavivya_pu:115_9": "darśayati sarvanāmeti / kva cit punaḥ pustakeṣu prakṛtiprakramabhedād anantaraṃ pratyayaprakramabhedodāharaṇaṃ",
    "GK16ruvyavivya_pu:115_10": "tat paścāt sarvanāmaprakramabhedanirdeśo dṛśyate / tatra ca prkṛter anantaraṃ pratyayasyaiva",
    "GK16ruvyavivya_pu:115_11": "nirdeśa ucita iti sa eva kathita iti saṅgatiḥ / tataḥ paraṃ prakṛtiviśeṣāṇāṃ pratyayaviśeṣāṇāṃ",
    "GK16ruvyavivya_pu:115_12": "tatsamudāyānāṃ ca tatprakramabhedo nirūpayiṣyate / uktarītyeti / yas tv ekavākye",
    "GK16ruvyavivya_pu:115_13": "kartṛtvenokto yaś cedamādibhir ity atroktena krameṇety arthaḥ / nanu yacchabdena",
    "GK16ruvyavivya_pu:115_14": "prakrame tacchabdenedamādibhir vā prakrame yacchabdena vā katham upasaṃhāra ity āha",
    "GK16ruvyavivya_pu:115_15": "na caivam iti / anyonyāpekṣe iti / yattador nityābhisaṃbandha ity uktam / evaṃ tacchabdādūraviprakṛṣṭārtheṣv",
    "GK16ruvyavivya_pu:115_16": "idamādiṣu prāg ukte yo 'vikalpam ityādau jñeyam / teneti prakṛtopasaṃhāraḥ / idamādīnāṃ",
    "GK16ruvyavivya_pu:115_17": "parasparāvāntaravaicitrye 'pi sthūladṛṣṭyā ekārthatvam / atra hīti atra hi kartṛviśeṣaṇadvāreṇaikasya",
    "GK16ruvyavivya_pu:115_18": "hetutvam aparasya sākṣād iti prakramabhedaḥ / yaśodhigantum iti atra hi tṛtīyātumunoḥ",
    "GK16ruvyavivya_pu:115_19": "pratītivaiṣamyajanakatvam / vāśabdasyeti / vakṣyati hi tulyakakṣyatayā yatra padārthāḥ",
    "GK16ruvyavivya_pu:115_20": "iti / apatyavato 'pīti yuktaḥ pāṭha iti / atra ke cit samarthayante - viśeṣataḥ snihyanto",
    "GK16ruvyavivya_pu:115_21": "dṛśyante tat putraśabdasyāpatyaviśeṣavācitve apatyaśabdasya ca sāmānyavācitve 'pi",
    "GK16ruvyavivya_pu:115_22": "sarvanāmavaśād viśeṣaparyavasāne bhavaty eva prakṛtārthaparipoṣa iti / tad etad asya",
    "GK16ruvyavivya_pu:115_23": "granthakārasya hṛdayam anālokyaiva, yasmād dṛṣṭāntadārṣṭāntikabhāvenātra vākyārthadvayam",
    "GK16ruvyavivya_pu:115_24": "upanibaddham / tatra ca dvayor bimbapratibimbabhāvena nirdeśo yujyate / dṛṣṭānte",
    "GK16ruvyavivya_pu:115_25": "cātra sāmānyopakramaḥ, viśeṣopasaṃhāraḥ, puṣpaśabdasya sāmānyavācitvāc cūtaśabdasya",
    "GK16ruvyavivya_pu:115_26": "viśeṣābhidhāyakatvād / viśeṣasya cotkṛṣṭatayaivātṛptiviṣayatvam / dārṣṭāntike aniṣṭam",
    "GK16ruvyavivya_pu:115_27": "viśeṣopakramaḥ / sāmānyopasaṃhāraḥ / sarvanāmavaśād vā viśeṣāntaranirdeśo nyāyyaḥ /",
    "GK16ruvyavivya_pu:115_28": "sthitapāṭhe putraśabdasya viśeṣavācitvam apatyaśabdasya sāmānyavācino viśeṣaparyavasānam /",
    "GK16ruvyavivya_pu:115_29": "yadā tv apatyavato 'pīti pāṭhas tadāsya sāmānyopakramo viśeṣopasaṃhāraḥ / dvitīyasyāpatyaśabdasya",
    "GK16ruvyavivya_pu:115_30": "sarvanāmasaṃbandhena viśeṣaparyavasānād yathaikīyamate tasminn adrau kati cid balety",
    "GK16ruvyavivya_pu:115_31": "atra / api śabdasyārthasaṅgatiś ced dṛśyeva bhrājate / yasya naivāpatyasaṃbandhas",
    "GK16ruvyavivya_pu:115_32": "tasya mā bhūt kanyāyām ekasyām atṛptiḥ yasya tv anekāpatyayogas tasya katham ekasminn",
    "GK16ruvyavivya_pu:115_33": "apatye snigdhatvam iti vismayaḥ / etadartha evāpiśabdo jīvati / atṛptikāraṇatvaṃ",
    "GK16ruvyavivya_pu:115_34": "ca kanyāyāḥ parasamarpaṇīyatvena / guṇagauraveṇa ca snehapātratā / etadartham asyāś",
    "GK16ruvyavivya_pu:115_35": "cūtena pratibimbanam / tad ittham apatyavato 'pīty eṣa eva pāṭhaḥ śreyān / samāsānupapattīti",
    "GK16ruvyavivya_pu:115_36": "adhikaṃ na tu taddhānir iti nyāyena guṇāntaralābha ity arthaḥ / varaṃ kṛteti / kṛtāḥ",
    "GK16ruvyavivya_pu:115_37": "śikṣitāḥ santo dhvastā naṣṭā guṇā yasya / amaṇir avidyamānamaṇir alaṅkāraḥ / upalaśabdenātra",
    "GK16ruvyavivya_pu:115_38": "maṇir eva vivakṣitaḥ / tannātra maṇiśabdaḥ prayukta iti paryāyaprakramabhedatvam /",
    "GK16ruvyavivya_pu:115_39": "kham iveti / haṃsaś candra iva candra iva haṃsa iti yuktaḥ pāṭhaḥ / maghona indrasya",
    "GK16ruvyavivya_pu:115_40": "sute 'rjune / vīryaṃ ca vidvatsv iti / vīryavedanaṃ cety eva hetutvena vivakṣitam /",
    "GK16ruvyavivya_pu:115_41": "samuccayo vikalpo veti / vikalpo yaśo 'dhigantum ity atrodāhṛtaḥ / samuccayasya tv",
    "GK16ruvyavivya_pu:115_42": "idaṃ vīryaṃ cety udāharaṇam / vidvatsu vīryaṃ tanaye iti pāṭhe na vedanaṃ hetutvena",
    "GK16ruvyavivya_pu:115_43": "vivakṣitam, api tu vastusvarūpapratipādanaparatvenety ayaṃ manyate / evaṃ ca vidvatsv",
    "GK16ruvyavivya_pu:115_44": "iti viśeṣaṇasya nairarthakyam āpadyata iti nānena vicāritam / duṣkūlabhāva iti /",
    "GK16ruvyavivya_pu:115_45": "sāmānādhikaraṇyenopakrame vaiyadhikaraṇyena pratinirdeśaḥ prakramabhedāvahaḥ atra",
    "GK16ruvyavivya_pu:115_46": "caturthe pāde / kapālam evāmalaśekharaśrīr ity atra kapālānāṃ bahutve vācye yad ekatvavacanam",
    "GK16ruvyavivya_pu:115_47": "amalaśekharaśrīr ity atra ca śekharamātre dharmiṇi vaktavye yacchekharaśrīr iti dharmavacanaṃ",
    "GK16ruvyavivya_pu:115_48": "tad anupapannam eva gantavyam / evaṃ ca pūrvokteṣu vakṣyamāṇeṣu codāharaṇeṣu saṃbhavann",
    "GK16ruvyavivya_pu:115_49": "api vicāro granthavistarabhayān na niravaśeṣatayā kṛta iti tatraivābhiyogaḥ kartavyaḥ /",
    "GK16ruvyavivya_pu:115_50": "tadupetam iti / svaśabdena sarvanāmnā vā nirdeśas tulyaphala iti pratipādayiṣyamāṇatvāt /",
    "GK16ruvyavivya_pu:115_51": "bhagavati yuṣmatprasādeneti / anena nyāyena paśyata mātaḥ iti vārttike dharmakīrteḥ",
    "GK16ruvyavivya_pu:115_52": "prayogaḥ pratyuktaḥ / prādhānyābhāvād ity uktam iti / yatraikakartṛkānekā prādhānyetarabhāk",
    "GK16ruvyavivya_pu:115_53": "kriyā ity atra / anenijur akṣālayan / jakṣur akhādan / bisaprasūnaṃ padmam / nejanādāv",
    "GK16ruvyavivya_pu:115_54": "iti liṭā bhūtānadyatanaparokṣaprakrame anenijur iti tu bhūtānadyatanena nirvāhaḥ /",
    "GK16ruvyavivya_pu:115_55": "tathā dhṛtavikāsīty atra bhūtamātre ktapratyaya ity atrāpi kālaprakramabhedaḥ / tatropari",
    "GK16ruvyavivya_pu:115_56": "tiṅantaprakramabhedo dvitīyo 'tra na sthitaḥ / evaṃ cehādigrahaṇena dhṛtavikāsīti",
    "GK16ruvyavivya_pu:115_57": "gṛhyate / anenijur iti atra vikacam asya dadhuḥ prasūnam iti samādhānaṃ na kṛtaṃ",
    "GK16ruvyavivya_pu:115_58": "prakārāntareṇa samarthayiṣyamāṇatvāt / yadi vetyādināmuṃ prakramabhedaṃ nirākaroti /",
    "GK16ruvyavivya_pu:115_59": "ajayad iti atra parokṣo 'pi jayo darśanārhatvāt parokṣatvena na vivakṣita iti liṭprayogo",
    "GK16ruvyavivya_pu:115_60": "na kṛtaḥ / vidyamānasyāsyāvivakṣāyāṃ dṛṣṭāntam āha anudarā kanyeti / na hi kasyāś",
    "GK16ruvyavivya_pu:115_61": "cit kanyāyā udarābhāvaḥ kṛśatvāt punas tad api vivakṣyate / evaṃ ca -",
    "GK16ruvyavivya_pu:116": "abhūdabhūmiḥ pratipakṣajanmanāṃ bhiyāṃ tanūjas tapanadyutir diteḥ /",
    "GK16ruvyavivya_pu:117": "yam indraśabdārthaniṣūdanaṃ harer hariṇyapūrvaṃ kaśipuṃ pracakṣate // ityādeḥ,",
    "GK16ruvyavivya_pu:118": "tāta tvaṃ nijatejasaiva gamitaḥ svargaṃ yadi svasti te kiṃ tv anyena hṛtā vadhūr iti kathāṃ mā sakhyur agre kṛthāḥ /",
    "GK16ruvyavivya_pu:119": "rāmo 'haṃ yadi rāghavas tad akhilaṃ vrīḷānamatkandharaṃ sārdhaṃ bandhujanena sendravijayī vaktā svayaṃ rāvaṇaḥ //",
    "GK16ruvyavivya_pu:120_0": "ityādeś ca mahataḥ kāvyapravāhasya na kiṃ cid duṣṭatvam / arthasyeti tadbhāvo 'rthatvaṃ",
    "GK16ruvyavivya_pu:120_1": "sattā atadbhāva asattvam / yatreti pūrvārdhaśeṣaḥ / yatheti / na prakramabheda ity",
    "GK16ruvyavivya_pu:120_2": "anvayaḥ / tatra kālaviśeṣo darśitaḥ / yathā bhūtasya bhāvinaś ca kālasyādyatanānadyatanatve",
    "GK16ruvyavivya_pu:120_3": "parokṣāparokṣatve ca vaivakṣike eveti / te śīlādayo 'rthāḥ ā kves tacchīlataddharmatatsādhukāriṣu",
    "GK16ruvyavivya_pu:120_4": "ity atra nirdiṣṭāḥ / teṣāṃ ca vaivkṣike sattvāsattve / evaṃ ca kva cit tācchīlikādipratyayaprayoge",
    "GK16ruvyavivya_pu:120_5": "'py anyatra tadakaraṇam aduṣṭam / yathā -",
    "GK16ruvyavivya_pu:121": "jugopātmānam atrasto bheje dharmam anāturaḥ /",
    "GK16ruvyavivya_pu:122": "agṛdhnur ādade so 'rtham asaktaḥ sukham anvabhūt //",
    "GK16ruvyavivya_pu:123_0": "ity atrāgṛdhnur iti tācchīlyādyarthapratyayaprayoge 'py atrasta ity atrātrasnur ity",
    "GK16ruvyavivya_pu:123_1": "akaraṇe 'pi na duṣṭatvam atrasnur iti vā nirdeśe agṛdhnur iti nirdoṣam eva / kartuḥ",
    "GK16ruvyavivya_pu:123_2": "phalavattā kartrabhiprāyatvam / tad api vaivakṣikam eva / evaṃ ca dṛṣṭā dṛṣṭim adho",
    "GK16ruvyavivya_pu:123_3": "dadāti kurute nālāpam ābhāṣitā ity atra yadi kartrabhiprāyatvaṃ kriyāphalasya, tadā",
    "GK16ruvyavivya_pu:123_4": "dadātīti parasmaipadānupapattiḥ / na cet tadā kuruta ity atra parasmaipadaprasaṅga",
    "GK16ruvyavivya_pu:123_5": "iti prakramabhedaparyanuyogo niravakāśa eva / evam anyatra boddhavyam / tena te iti /",
    "GK16ruvyavivya_pu:123_6": "te kālaviśeṣādayaḥ tena vivakṣāprayuktatvena kāraṇena na darśitā ity arthaḥ / gāhantām",
    "GK16ruvyavivya_pu:123_7": "iti / atra kartur ākhyātenābhidhānaṃ karmaṇaś cānabhidhānaṃ prakrāntaṃ visrabdhair",
    "GK16ruvyavivya_pu:123_8": "ity anyathākṛtam iti kārakaprakramabhedaḥ / vihṛtiṃ viharaṇaṃ bhaṅgibhājanatvam ity",
    "GK16ruvyavivya_pu:123_9": "arthaḥ / vivṛtam iti pāṭhe vistaraśālitvam ity arthaḥ / ratau vigraho virodhaḥ stanatair",
    "GK16ruvyavivya_pu:123_10": "vyavahitas tatprasādād virodhasya kartum aśakyatvāt / vitene iti bhāve pratyayaḥ /",
    "GK16ruvyavivya_pu:123_11": "stanitāni vitatībhūtānīty arthaḥ / śābdaḥ prakramabheda iti śabdaviṣayatvāc chābdaḥ /",
    "GK16ruvyavivya_pu:123_12": "śābdaprakramabheda iti tu prakṛtiprakramabhedasyānukrameṇa ye paṭhanti taiḥ śābdaś",
    "GK16ruvyavivya_pu:123_13": "cārthaś cottaro grantho nālocita ity upekṣyam etat / saṅgamabhūṣeti / atra buhuvrīhāv",
    "GK16ruvyavivya_pu:123_14": "anyapadārthopasarjanenārthena krameṇopasaṃhṛtam iti / bhidyamānaśabdaviṣayatvāc chābdaḥ",
    "GK16ruvyavivya_pu:123_15": "prakramabhedaḥ / evam ārthaḥ prakramabheda ity atra prathamaprakrāntabhidyamānārthaviṣayatvād",
    "GK16ruvyavivya_pu:123_16": "ārtha iti vyākhyeyam / dhṛtavikāsīti pūrvaṃ kālaprakaraṇenodāhṛtam, saṃprati śābdaviṣayatvenodāhriyate,",
    "GK16ruvyavivya_pu:123_17": "tiṅantagatatvenāpy ūhyate / na hīyam ārthaḥ prakramabheda iti atrodāharaṇadvitayaṃ",
    "GK16ruvyavivya_pu:123_18": "dattaṃ mattateti samatayeti / tatra mattatety atra saṅgamabhūṣety ārthena krameṇa",
    "GK16ruvyavivya_pu:123_19": "prakramaḥ, bhūṣayatīty atra tu śābdarūpatayā pratinirdeśa ity ārthaḥ prakramabhedaḥ /",
    "GK16ruvyavivya_pu:123_20": "kiṃ tu tadvapus tad api cārutaratvam iti pāṭhaḥ sthitaparipāṭhyānuguṇyābhāvān na",
    "GK16ruvyavivya_pu:123_21": "nyāyyaḥ / cārutā sa khalu sāpi śarīram iti tu pāṭhaḥ śreyān / evaṃ ca dayitasaṅgatir",
    "GK16ruvyavivya_pu:123_22": "eṣety etacchabdaḥ paṭhanīyaḥ, na punar āsām iti pāṭhaḥ / tatra hi mattatā kena śabdena",
    "GK16ruvyavivya_pu:123_23": "parāmṛśyate / samatayety etat prāyeṇādarśeṣu śābdaprakramabhede udāharaṇatayā dṛśyate /",
    "GK16ruvyavivya_pu:123_24": "ārtha prakramabhedaprastāve vā? ca anantarodāharaṇayor ādyam āhitaviparyayam iti",
    "GK16ruvyavivya_pu:123_25": "pāṭhaḥ / etac cāyuktaṃ yojanagranthe varuṇasyārthaprakrama iti granthavirodhāt /",
    "GK16ruvyavivya_pu:123_26": "kiṃ tu niyamayann iti vidagdhamanyatayā datto 'pi no hṛdayaṅgamaḥ pāṭhaḥ, varuṇenaiva",
    "GK16ruvyavivya_pu:123_27": "tat saṃbaddham ity atra pramāṇābhāvāt / na hi varuṇasyānyopasarjanatvena sthitasya",
    "GK16ruvyavivya_pu:123_28": "svātantryam asti / tasya naivaṃvidhasaṃbandhaḥ puṣṭatvaṃ dhatte / ārthaprakramabhedaprastāve",
    "GK16ruvyavivya_pu:123_29": "idam evodāharaṇam āhitaviparyayam iti pāṭhaḥ śreyān / parihṛtau bhavata iti / vibhaktiprakramabhedacaśabdayor",
    "GK16ruvyavivya_pu:123_30": "dvitvād dvivacanam / caśabdasyobhayathā duṣṭatā ca / caśabdasya ca samuccayo viṣayaḥ /",
    "GK16ruvyavivya_pu:123_31": "tadbhāvaḥ uktaḥ / yena tulyakakṣyatvābhāvākyatvena nivāritaḥ / prakramabhedas tv",
    "GK16ruvyavivya_pu:123_32": "asatām ity asamuccetavyanikaṭaprayogāt / sa hi niyamanād ity asyānantaraṃ paṭhanīyaḥ /",
    "GK16ruvyavivya_pu:123_33": "loṣṭasaṃcāra ekaikasya bhedasya bhedāntaraiḥ saha saṃyojanaprakārākhyo gaṇanāviśeṣaḥ /",
    "GK16ruvyavivya_pu:123_34": "prakṛtipratyayayor iti laghuśabdaḥ prakṛtiḥ / tasyāṃ guruśabdena bhedaḥ / guruśabde",
    "GK16ruvyavivya_pu:123_35": "ceyasunn adhikaḥ prayukto, yo laghuśabde na prayuktaḥ / tatpratyayasya ca pratinirdeśo",
    "GK16ruvyavivya_pu:123_36": "na kṛta iti pratyayaprakramabhedo 'pi / abhinavapāṭhe tu tatpratyayarahitasyaiva",
    "GK16ruvyavivya_pu:123_37": "laghuśabdasya pratinirdeśaḥ kṛtaḥ / krameti ya uddeśakramaḥ prakrāntaḥ, so 'nudeśe",
    "GK16ruvyavivya_pu:123_38": "vaiparītyād na kṛta iti pratīter aikyasya vigamād duṣṭatvam / tava kusumaśaratvam",
    "GK16ruvyavivya_pu:123_39": "iti / idaṃ kramaprakramabhedodāharaṇaṃ na yuktaṃ cūlikākramasyaivātrocitatvam / tathā",
    "GK16ruvyavivya_pu:123_40": "hy uddeśaḥ / smaraṃ prati sāṃmukhyenābhidhānaṃ vihāya nenduṃ prāsaṅgikaṃ pratyayathārthajñānam",
    "GK16ruvyavivya_pu:123_41": "ucitam iti smarasya tāvat prathamanirdeśo nyāyyaḥ / anudeśe tv idaṃ viṣayaṃ tyaktvā",
    "GK16ruvyavivya_pu:123_42": "na prāsaṅgikena vākyārthaparisamāptiḥ śobhate iti pāryavasānikena smareṇaiva saṃmukhīkriyamāṇena",
    "GK16ruvyavivya_pu:123_43": "vākyārthaḥ parisamapanīya iti pāṭhakramāpekṣayā cūlikākrama eva sahṛdayahṛdayarañjaka",
    "GK16ruvyavivya_pu:123_44": "iti kuśāgrīyadhiṣaṇair nipuṇaṃ nirūpaṇīyam etat / tathā ca yuṣmadasmadoḥ padasya",
    "GK16ruvyavivya_pu:123_45": "padāt ṣaṣṭhīcaturthīdvitīyāsthayor vānnāvau iti cūlikākrameṇa vyavahāro dṛśyate /",
    "GK16ruvyavivya_pu:123_46": "kramaprakramabhedasya punar udāharaṇaṃ vastuprakramabhedavicāraprastāve nirūpayiṣyate /",
    "GK16ruvyavivya_pu:123_47": "pradhānabhūtasyety arthapratipādanāya śabdaprayogāc chabdasyopāyamātratvād upāyānāṃ",
    "GK16ruvyavivya_pu:123_48": "ca niyamābhāvāt / tad uktaṃ -",
    "GK16ruvyavivya_pu:124": "upādāyāpi ye heyās tān upāyān pracakṣate /",
    "GK16ruvyavivya_pu:125": "upāyānāṃ ca niyamo nāvaśyam avakalpate //",
    "GK16ruvyavivya_pu:126_0": "iti / prakramabheda iti / prakramabhedaviṣayasya vidhyanuvādabhāvaprakāratvāt prakramabhedo",
    "GK16ruvyavivya_pu:126_1": "'py upacārād vidhyanuvādaprakāra ity arthaḥ / anenaiva nyāyena śābdaś cārthaś ceti",
    "GK16ruvyavivya_pu:126_2": "prakramabhedasya bhedadvayaṃ śābdārthaviṣayatvād boddhavyam / śabdabhedam iti / ekaśabdābhedatvābhidheyatvenārthasya",
    "GK16ruvyavivya_pu:126_3": "pratyabhijñāyamānatvopapattaye / śabdabhede tasyaivārthasyānyasyeva pratīteḥ nāñjasena",
    "GK16ruvyavivya_pu:126_4": "prakāreṇa vidhyanuvādabhāvaviṣayatvam / kāvyagatatvena hi cintā prastutā / na ca",
    "GK16ruvyavivya_pu:126_5": "kāvye śāstrādivad arthapratītyarthaṃ śabdamātraṃ prayujyate, sahitayoḥ śabdārthayos",
    "GK16ruvyavivya_pu:126_6": "tatra prayogāt / sāhityaṃ tulyakakṣyatvenānyūnānatiriktatvam / astv evam iti sāmānyena",
    "GK16ruvyavivya_pu:126_7": "prakramabhedābhyupagamo viśeṣe tu paryanuyoga iti bhāvaḥ / prakramabhedaniyamaṃ pratīti",
    "GK16ruvyavivya_pu:126_8": "hṛdayaṅgamaḥ pāṭhaḥ / yadbhedābhedābhyām iti hi yacchabdena prakramaḥ parāmṛśyate /",
    "GK16ruvyavivya_pu:126_9": "prakramabhedaniyamaṃ pratīti tu pāṭhe yadbhedābhedābhyām iti prakramasyaivoddhṛtasya",
    "GK16ruvyavivya_pu:126_10": "yathākathaṃ cit parāmarśo vyākhyeyaḥ / śuci bhūṣayatīti / atra bhūṣayatīti śābdaṃ",
    "GK16ruvyavivya_pu:126_11": "bhūṣaṇaṃ prakrāntam alaṅkriyetyādāv ārthena rūpeṇa pratinirdiṣṭam / atra ca paryāyaprakramabhedaḥ",
    "GK16ruvyavivya_pu:126_12": "sthito 'pi sāṃprataṃ na cintitaḥ śabdārthaprakramabhedacintanaprastāvāt / atra vibhāgasyaiveti /",
    "GK16ruvyavivya_pu:126_13": "atra vety arthād upameyam tadabhisaṃbandhaḥ śabdābhisaṃbandhaḥ / viparyayād iti sākṣāc",
    "GK16ruvyavivya_pu:126_14": "chabdasaṃbandhābhāvāt / udāharaṇadvaye śuci bhūṣayati iti cārutā vapur iti ca / yādṛśam",
    "GK16ruvyavivya_pu:126_15": "iti sthitapāṭhābhiprāyeṇānaucityaṃ dattapāṭhāśayena tv aucityam ity arthaḥ / tacchabdenānye",
    "GK16ruvyavivya_pu:126_16": "parāmṛśyante / sādṛśyam eveti / tadā yacchabdasya napuṃsakatā syāt / tasmāt surārivety",
    "GK16ruvyavivya_pu:126_17": "atra parāmṛśyata iti avivekākṣamaprajñatvāt / tadapahṛteti bhaṅgibhaṇitivaicitryaṃ",
    "GK16ruvyavivya_pu:126_18": "parāmṛṣṭam / utkaṭena bhaṇitivaicitryeṇa varṇanīyam ācchāditam ity arthaḥ / tad uktaṃ",
    "GK16ruvyavivya_pu:126_19": "vakroktikṛtā laukikālaṅkārān upamānīkṛtya",
    "GK16ruvyavivya_pu:127": "yadvat tadvad alaṅkārair bhāsamānair nijātmanā /",
    "GK16ruvyavivya_pu:128": "svaśobhātiśayāntastham alaṅkāryaṃ prakāśyate //",
    "GK16ruvyavivya_pu:129_0": "iti / aprādhānyaṃ syād iti / ayaṃ bhāvaḥ - yadi śabdavyāpāraviṣayasya prādhānyam",
    "GK16ruvyavivya_pu:129_1": "arthavyāpāraviṣayasya cāprādhānyam iti vyavasthā, tadā trividhasya pratīyamānasya",
    "GK16ruvyavivya_pu:129_2": "parair dhvanyatvena vyapanirdidiṣṭasyāsmābhir anumeyatvenopapāditasyāprādhānyaṃ prasajyeta",
    "GK16ruvyavivya_pu:129_3": "tasyārthavyāpāraviṣayatvāt, śabdavyāpāraviṣayatvasya dūṣitatvāt / iṣyate ca prādhānyam /",
    "GK16ruvyavivya_pu:129_4": "tat katham iyaṃ prādhānyāprādhānyapratītir ghaṭata iti / cakrābhighātetyādau ca paryāyokte",
    "GK16ruvyavivya_pu:129_5": "samāsoktivad gamyamānasyaiva prādhānyaṃ na vācyasyety upapāditaṃ prāk / ekābhighāta",
    "GK16ruvyavivya_pu:129_6": "iti hayagrīvavadhe pāṭhaḥ sthitaḥ, sudarśanasya pulliṅgasya prakrāntatvād ya ity",
    "GK16ruvyavivya_pu:129_7": "anena parāmarśāt / tat tv anavabudhya cakraṃ yadi parāmṛśyate, tadā yacchabdasya",
    "GK16ruvyavivya_pu:129_8": "napuṃsakatā syāt / tan murārir evātra parāmṛśyata ity āśayena cakrābhighāteti paṭhanti /",
    "GK16ruvyavivya_pu:129_9": "na tv ayaṃ tatra prastāvaḥ / tadapekṣayaiva prādhānyam aprādhānyaṃ ceti iha gamakam",
    "GK16ruvyavivya_pu:129_10": "apradhānam upāyatvāt / gamyaṃ pradhānam upeyatvāt / tena pratīyamānasya gamyatvāt",
    "GK16ruvyavivya_pu:129_11": "prādhānyavyavahāraḥ / na pratītyapekṣayeti / śabdenārthena ca yā pratītis, tadapekṣayā",
    "GK16ruvyavivya_pu:129_12": "na prādhānyāprādhānyavyavahāra ity arthaḥ / tayas tv iha gamyagamakabhāvaviviktaviṣayatvena",
    "GK16ruvyavivya_pu:129_13": "cintā kṛtā / tadapekṣayaiva ceti / vācyasyāpi yaḥ śābdatvena prādhānyavyavahārayogas",
    "GK16ruvyavivya_pu:129_14": "tasyāpi / tadapekṣayā gamyagamakatvāpekṣayā / kva cid yatra pratīyamānasadbhāvas",
    "GK16ruvyavivya_pu:129_15": "tatrāprādhānyam ity arthaḥ / vācyaṃ hi pratīyamānaṃ prati gamakatvena vyavasthitaṃ",
    "GK16ruvyavivya_pu:129_16": "tena tadapekṣatvenāprādhānyam iti tātparyam / vicitrā bhaṅgibhiṇitaya iti yathā bhaṭṭabāṇasya",
    "GK16ruvyavivya_pu:129_17": "teṣu teṣu sthāneṣu / abhibhūyamānatvād iti / yad uktaṃ dhvanikṛtā",
    "GK16ruvyavivya_pu:130": "avyutpattikṛto doṣaḥ śaktyā saṃvriyate kaveḥ",
    "GK16ruvyavivya_pu:131_0": "iti / vākyabhedāc ceti vākyāntarāpekṣayā hi vākyāntarasya bhaṅgibhaṇitivaicitryam",
    "GK16ruvyavivya_pu:131_1": "ity aṃśena pratītivaidūryān na prakramabhedadoṣaṃ prakāśayati / nyāyasiddhatvād iti /",
    "GK16ruvyavivya_pu:131_2": "nyāyo 'tra bhaṇitivaiṣamyam / kāraṇabhedasyāpīti na kevalaṃ pratītibhedo bhedahetuḥ,",
    "GK16ruvyavivya_pu:131_3": "yāvat kāraṇabhedo 'pi / pratītibhedo vijñaptyapekṣayā bhedahetuḥ, kāraṇabhedaḥ punar",
    "GK16ruvyavivya_pu:131_4": "utpattyapekṣayeti viśeṣaḥ / tad uktam -",
    "GK16ruvyavivya_pu:132": "ayam eva bhedo bhedahetur vā bhāvānāṃ yo 'yaṃ viruddhadharmādhyāsaḥ kāraṇabhedaś ca",
    "GK16ruvyavivya_pu:133_0": "iti / iha bhaṅgibhaṇitivaicitryāvaicitrye pratītipariskhalanāskhalanayoḥ kāraṇe /",
    "GK16ruvyavivya_pu:133_1": "sa ceti prakramabhedaḥ / śābdaś cārthaś ceti pūrvaṃ prakṛtyādiprakramabhedavilakṣaṇau",
    "GK16ruvyavivya_pu:133_2": "śābdārthaprakramabhedau lakṣitāv udāhṛtau ca / adhunā vācyapratīyamānārthāpekṣayā",
    "GK16ruvyavivya_pu:133_3": "paryavasānābhiprāyeṇa sarvaprakramabhedavyāpakau sāmānyena śābdārthaprakramabhedāv",
    "GK16ruvyavivya_pu:133_4": "uktāv iti viśeṣo boddhavyaḥ / vastuprakramabheda iti / vastu varṇanīyaṃ yathā varṇayituṃ",
    "GK16ruvyavivya_pu:133_5": "prakrāntaṃ tasya tathā nirvāhābhāvād vastuprakramabhedaḥ / bhedeneti avayavasaṃbandhitvenety",
    "GK16ruvyavivya_pu:133_6": "arthaḥ / prathame hi pāde avayavina eva svarūpeṇa varṇanaṃ prakrāntam ity avayavisaṃbandhitvena",
    "GK16ruvyavivya_pu:133_7": "nirvāhaṇaṃ doṣaḥ / ubhayatrāpīti avayavivarṇane avayavavarṇane ca / tat svarūpaṃ",
    "GK16ruvyavivya_pu:133_8": "nāyikāsvarūpam / aṅgena ity āmantraṇam / patatu adhastāt gacchatu / sādṛśyapratipādaneti",
    "GK16ruvyavivya_pu:133_9": "dvicandram iti hi pāṭhe vadanena saha candro nabhaso dvicandratām āpādayati / tac",
    "GK16ruvyavivya_pu:133_10": "ca vadanacandrayoḥ sādṛśyamūlam iti vyatirekaprakrame sādṛśyanirvāhāt prakramabhedaḥ /",
    "GK16ruvyavivya_pu:133_11": "vastusargapaunaruktyasyeti punaruktavastuvirasa ity atra hi punaruktavastubhir virasa",
    "GK16ruvyavivya_pu:133_12": "iti vyākhyāne sādṛśyena nirvāhaḥ kṛtaḥ / vyatirekeṇa ca prakrama iti doṣa evāyam",
    "GK16ruvyavivya_pu:133_13": "vimukha iti / ke cit punaruktavastuṣu virasaḥ punaruktāni vastūni na karotīti vyākhyānena",
    "GK16ruvyavivya_pu:133_14": "vyatirekanirvāhād yathāsthitapāṭhaṃ samarthayāṃ cakre / arthadoṣāṇām iti prakramātikramarūpāṇām",
    "GK16ruvyavivya_pu:133_15": "ity arthaḥ / tapena varṣā iti",
    "GK16ruvyavivya_pu:134": "tapena varṣāḥ śaradā himāgamo, vasantalakṣmyā śiśiraḥ sametya ca /",
    "GK16ruvyavivya_pu:135": "prasūnakṛtyaṃ dadataḥ sadartavaḥ pure 'sya vāstavyakuḍumbitāṃ dadhuḥ //",
    "GK16ruvyavivya_pu:136_0": "atra hi strīpuruṣayugalatrayarūpatayā ṛtūnāṃ varṇane prastute strīrūpāṇām ṛtunāṃ",
    "GK16ruvyavivya_pu:136_1": "tṛtīyāsaṃbandhād aprādhānye vivakṣite yat tapena varṣā ity atra viparyayaḥ kṛtaḥ,",
    "GK16ruvyavivya_pu:136_2": "kṛte vā tathā nirdeśe śaradā himāgama ityādau yad anyathākaraṇaṃ, sa prakramabheda",
    "GK16ruvyavivya_pu:136_3": "eva / yadi paraṃ strīpuṃsayor atra yena krameṇa prakramaḥ tasyānyathā nirvāhāt kramaprakramabhedam",
    "GK16ruvyavivya_pu:136_4": "imaṃ vidmaḥ / tena pūrvaṃ kramaprakramabhedasyedam evodāharaṇaṃ deyam / tena varaṃ",
    "GK16ruvyavivya_pu:136_5": "ghanaśriyoṣṇaḥ śaradā himāgamaḥ iti pāṭhaḥ kartavyaḥ / kartṛprakramabhedo 'pīti /",
    "GK16ruvyavivya_pu:136_6": "yatra yuṣmadasmadarthagataṃ kartṛtvaṃ śeṣe 'tra cetane 'cetane vā vaktrā buddhipūrvakam",
    "GK16ruvyavivya_pu:136_7": "evāropyate, tatra kartur anyasyāropaś cārutvāya vyatyāso guṇa evety arthaḥ / tayor",
    "GK16ruvyavivya_pu:136_8": "iti / yatra kartṛvyatyāsaprakramabhedayoḥ / na prakaraṇāvasita iti / yuṣmadasmadarthasya",
    "GK16ruvyavivya_pu:136_9": "hi kva cit kartṛtvaṃ prakaraṇādyavasitaṃ na śabdenābhidhātuṃ prakrāntam iti nāyaṃ",
    "GK16ruvyavivya_pu:136_10": "prakramabhedadoṣasya viṣayaḥ / anyatrāropyaivam uktam iti śeṣatvena vivakṣite rāmabhadre /",
    "GK16ruvyavivya_pu:136_11": "evam uttaratra bhārgave vaṭau cānyatvaṃ yojanīyam / nanu yuṣmadasmadarthasya cetanatvāt",
    "GK16ruvyavivya_pu:136_12": "tadapekṣayācetanasyaivānyatvam ucitam iti kathaṃ cetanasyaivānyatvam ity āha - dvividho",
    "GK16ruvyavivya_pu:136_13": "hīti / ayaṃ bhāvaḥ / na yuṣmadasmadarthagatacetanatvāpekṣayā vastvantarasyānyatvam,",
    "GK16ruvyavivya_pu:136_14": "api tu yuṣmadasmadarthatvāpekṣayaiva / yuṣmadasmadarthau ca kramāt saṃbodhyamānavastuniṣṭhaḥ",
    "GK16ruvyavivya_pu:136_15": "parabhāvo 'smitākhyā pratyaktā ca / tataś ca tadapekṣayā śeṣasyānyatvam / tasya ca",
    "GK16ruvyavivya_pu:136_16": "cetanatvācetanatvād dvaividhyam iti na virodhaḥ kaś cit / paraśunā candrahāsa iti",
    "GK16ruvyavivya_pu:136_17": "krameṇa dvayor api yuṣmadasmadarthayor acetanaviṣayakartṛtāvyatyāsa udāharaṇam /",
    "GK16ruvyavivya_pu:136_18": "bho laṅkeśvara iti / atra rāmaḥ svayaṃ yācata iti asmadarthakartṛtvasya cetanaviṣayavyatyāsasyānyat",
    "GK16ruvyavivya_pu:136_19": "sthitam apy udāharaṇīyaṃ na cintitaṃ, pūrvam udāharaṇāntare cintitatvāt, cintāntaraprastāvāc",
    "GK16ruvyavivya_pu:136_20": "ca /",
    "GK16ruvyavivya_pu:137_0": "tad evam iyatā prabandhena prakramabhedaṃ vicārya kramaprāptaṃ kramabhedaṃ vicārayitum",
    "GK16ruvyavivya_pu:137_1": "āha kramebhedo yatheti / nanu yadi smṛtiparāmarśakasya tacchabdasyānubhūta evārtho",
    "GK16ruvyavivya_pu:137_2": "viṣaya ity ucyate, ye 'tyantaparokṣā rāmādayas teṣāṃ kavinā kāvye tacchabdena kathaṃ",
    "GK16ruvyavivya_pu:137_3": "parāmarśaḥ kriyate teṣām atīndriyatvād ity āha atra ca pratītimātram iti / ayam atrābhiprāyaḥ /",
    "GK16ruvyavivya_pu:137_4": "yena vinā yan nopapadyate, tasya tadapekṣā nyāyyā / smṛtiś ca pratītimātram antareṇānupapadyamānā",
    "GK16ruvyavivya_pu:137_5": "tadapekṣiṇī syāt, naindriyikapratītyapekṣiṇī aindriyakapratītiṃ vināpi śabdādibhyaḥ",
    "GK16ruvyavivya_pu:137_6": "pratītau tasyāḥ saṃbhavadarśanāt / rāmādīnāṃ ca yadi naindriyikī pratītis tadā śabdāt",
    "GK16ruvyavivya_pu:137_7": "prasiddher vā pratītir astu / tannibandhanaś ca smṛtiparāmarśakena tacchabdena parāmarśa",
    "GK16ruvyavivya_pu:137_8": "iti na kaś cid virodhaḥ / nanv iti / ayam atrārthaḥ / padārthavimarśapurassaro vākyārthavimarśa",
    "GK16ruvyavivya_pu:137_9": "iti na padārthavimarśavelāyāṃ bhavatv iyam āśaṅkā / vākyārthavimarśasamaye tv akhaṇḍapratītau",
    "GK16ruvyavivya_pu:137_10": "pūrvāparabhāvaniyamāvabhāsanābhāvān nāsya doṣasyāvakāśaḥ / uddeśyatvāc ca vākyārthapratīter",
    "GK16ruvyavivya_pu:137_11": "antaraṅgatvam iti tadāśrayeṇaiva vyavasthopapattau na kramadoṣacintā kā cid iti /",
    "GK16ruvyavivya_pu:137_12": "pratirūpaḥ pratibimbarūpaḥ tatsaṃcāro vaktrabhiprāyasaṃkramaṇam / śabdavyavahārasyeti /",
    "GK16ruvyavivya_pu:137_13": "śabdavyavahāramukhena śrotṛgṛhīto vākyārthavimarśaḥ svīkṛtaḥ / vaktur iti yadi śortṛvimarśaparyavasāyī",
    "GK16ruvyavivya_pu:137_14": "śabdavyavahāro vaktṛvimarśapraticchandakarūpo na syāt, tadā śabdair vaktṛvimarśasyāsaṃbandhitvād",
    "GK16ruvyavivya_pu:137_15": "anumānaṃ na syād ity arthaḥ / tatra cāsāv iti vaktṛśrotṛgate vākyārthavimarśe sūkṣmatvenāsphuṭarūpo",
    "GK16ruvyavivya_pu:137_16": "'sty eva paurvāparyapratibhāsa iti yāvat / padārthabuddhāv iti vākyārthapūrvabhāsinyām /",
    "GK16ruvyavivya_pu:137_17": "tatrāpīti / vaktṛśrotṛgatavākyārthavimarśe 'pi sūkṣmaḥ padārthāśrayo doṣo durnivāraḥ",
    "GK16ruvyavivya_pu:137_18": "padārthān atikrameṇaiva vākyārthavimarśasya vyavasthitatvād ity arthaḥ / pramādaja",
    "GK16ruvyavivya_pu:137_19": "iti / evaṃ sati prakraṃsyamānavastuparāmarśadoṣas tāvat parigṛhītā bhavati / pratīpagamanahetor",
    "GK16ruvyavivya_pu:137_20": "iti gajasetubandhād ity asya / śābdasyeti pañcamyantatvāt / tadīyatīrthābhidhāneti",
    "GK16ruvyavivya_pu:137_21": "hetuhetumatos tadīyatīrthaśabdena vyavadhāne satīty arthaḥ / gaṅgāviśeṣaṇamukheneti",
    "GK16ruvyavivya_pu:137_22": "gajasetubandhām iti pāṭhe / ayam atrāśayaḥ - śābdo yatra hetuhetumadbhāvas tatra",
    "GK16ruvyavivya_pu:137_23": "hetutvenāpanyāsān na tayor vyavadhānaṃ kiṃ cit kāryam, pratītiviprakarṣaprasaṅgāt /",
    "GK16ruvyavivya_pu:137_24": "ārthe hetuhetumadbhāve upanyastasya hetutvād viśeṣaṇabhūtasya hetor viśeṣyasvarūpavarṇanena",
    "GK16ruvyavivya_pu:137_25": "caritārthatvāt saty api vyavadhāne na pratītiviprakarṣaḥ kaś cit, paryālocanasāmarthyād",
    "GK16ruvyavivya_pu:137_26": "dhetutvapratīteḥ / atra ca śloke tīrthe tadīye iti padadvayākaraṇe 'pi vākyārthasya",
    "GK16ruvyavivya_pu:137_27": "nirākāṅkṣtvāt tatkaraṇam apuṣṭārtham eva / tadeti tacchabdena / iti tacchabdaḥ āropanivṛttāv",
    "GK16ruvyavivya_pu:137_28": "iti āropo bhramo 'nyasyānyatvena pratītiḥ, yathā navajaladharasya sannaddhadṛptiniśācaratvena /",
    "GK16ruvyavivya_pu:137_29": "tannivṛttāv atra vakṣyamānāyām āropaviṣayasya jaladharāder vastusataḥ prakāśamānasyedamādinā",
    "GK16ruvyavivya_pu:137_30": "nyāyye nirdeśe tasya parāmṛśyasamīpa eva prayogeṇa bhāvyam / yas tv avastusadāropyamāṇanikaṭe",
    "GK16ruvyavivya_pu:137_31": "prayogaḥ sa kramabhedam āvahati / yas tv atraivāropaviṣayasvarūpatayā vidyuto nikaṭa",
    "GK16ruvyavivya_pu:137_32": "idam ādyaprayogaḥ, tatra dūṣaṇāntarāvakāśaḥ /",
    "GK16ruvyavivya_pu:138": "utkhātadrutam iva śailaṃ himahatakamalākaram iva lakṣmīvimuktam /",
    "GK16ruvyavivya_pu:139": "pītamadiram iva caṣakaṃ bahulapradoṣam iva mugdhacandrarahitam //",
    "GK16ruvyavivya_pu:140_0": "itīveti / atropalambharūpaḥ pūrvavākyārtha itiśabdāvacchinna utprekṣyata ity upālabdhety",
    "GK16ruvyavivya_pu:140_1": "ataḥ pūrvam itīvaśabdau prayojyau / viṣayāntare tu prayogāt kramabhedaḥ / prāpipayiṣupadeneti",
    "GK16ruvyavivya_pu:140_2": "pūrvavākyārthasthitena / tadadhīnatvaṃ puruṣāyattatvam / stambaram iti pīnonnatastanadvayadarśanād",
    "GK16ruvyavivya_pu:140_3": "ayaṃ praśaṃsoktiḥ / ṣidgāḥ viṭāḥ / pratītivaicitryam iti vākyārthasya tilatuṇḍalīkṛtasyāvagamānavagamau /",
    "GK16ruvyavivya_pu:140_4": "uktisvarūpeti / uktiḥ stamberamaḥ pariṇinaṃsur asāv upaiti ity eṣā / tasyā viṭasaṃbandhinyāḥ",
    "GK16ruvyavivya_pu:140_5": "svarūpam itiśabdenopalakṣaṇatvād evaṃśabdādinā vyavacchettum iṣṭam / ataś ca tatra",
    "GK16ruvyavivya_pu:140_6": "tasmād itiśabdād itiśabdopalakṣitād evamādayaś ca prāk pūrvam ukteḥ pūrvapradarśitāyāḥ /",
    "GK16ruvyavivya_pu:140_7": "anyat kiṃ cit padaṃ ṣidga ityādi na kathanīyam ity arthaḥ / evam udāharaṇāntare 'pi",
    "GK16ruvyavivya_pu:140_8": "yojanīyam / upādhibhāvād iti itiśabdasya svā śaktiḥ pūrvavākyāvacchedarūpā / tāṃ",
    "GK16ruvyavivya_pu:140_9": "pūrvatra vākye samarpayaṃs tasyopādhir itiśabdaḥ saṃpadyate / ataś ca na tasyānyatra",
    "GK16ruvyavivya_pu:140_10": "prayogaḥ karttavya ity arthaḥ / padasyānyasyeti ṣidgair ityādeḥ / anyatheti viṣayāntaraprayoge",
    "GK16ruvyavivya_pu:140_11": "āsamañjasyaṃ viśarārupratītitvam / ānantaryaniyama iti",
    "GK16ruvyavivya_pu:141": "yasya yenābhisaṃbandhā dūrasthasyāpi tena saḥ /",
    "GK16ruvyavivya_pu:142": "arthato hy asamānānām ānantaryam akāraṇam //",
    "GK16ruvyavivya_pu:143_0": "iti nyāyenārthaucityavaśād vyavahitānām apy ānantaryaniyamo bhaviṣyatīty arthaḥ /",
    "GK16ruvyavivya_pu:143_1": "anyatas tarhīti / anyato 'rthaucityavaśāt / tatkāryasiddheḥ ityādikarttavyasiddheḥ /",
    "GK16ruvyavivya_pu:143_2": "iti teṣāṃ prayogo niyataḥ syād ity uktam / nanu yasya yenābhisaṃbandho nyāyyaḥ kutrāvatiṣṭhatām",
    "GK16ruvyavivya_pu:143_3": "ity āha kaiś cid eveti / ayaṃ bhāvaḥ - ityādiśabdavarjanenoktakrameṇa śabdahetvādivarjanena",
    "GK16ruvyavivya_pu:143_4": "cānyeṣāṃ śabdānām ayaṃ nyāyaḥ / ityādīnām ayaṃ punar niyataprayogaviṣaya iti / nānyathā",
    "GK16ruvyavivya_pu:143_5": "teṣāṃ prayogaḥ karttavya iti /",
    "GK16ruvyavivya_pu:144_0": "evam uddeśakrameṇa kramabhedaṃ vimṛśya paunaruktyaṃ vicārayitum āha paunaruktyam",
    "GK16ruvyavivya_pu:144_1": "iti / iha khalu dvividhaṃ paunaruktyaṃ śabdapaunaruktyam arthapaunaruktyaṃ ceti /",
    "GK16ruvyavivya_pu:144_2": "tad uktam akṣpādamuninā - śabdārthayoḥ punarvacana[ṃ] punaruktam anyatrānuvādād iti /",
    "GK16ruvyavivya_pu:144_3": "tatra śabdapaunaruktyam arthāpaunaruktye na doṣaḥ, arthapaunaruktyena duṣṭatva[ṃ]",
    "GK16ruvyavivya_pu:144_4": "arthasyaiva prayojakatvāt / arthapaunaruktyam evaikaṃ paunaruktyaṃ na śabdapaunaruktyam",
    "GK16ruvyavivya_pu:144_5": "iti samudāyārthaḥ / ārtham iti arthāśritam / evaṃ śābdam ity atrāpi vācyam / yad",
    "GK16ruvyavivya_pu:144_6": "uktam iti vādanyāye / hasatīti eko hasatiśabdaḥ śatrantaḥ svāmiviśeṣaṇam, aparaḥ",
    "GK16ruvyavivya_pu:144_7": "kriyāpadam / evam uttaratra vācyam / yantram iti / abhedopacāreṇa bhṛtyasya nirdeśaḥ",
    "GK16ruvyavivya_pu:144_8": "kṛtānukāritvāt / anyatra tātparyabhedād iti tātparyabhede hi svarūpārthāviśeṣe lāṭānuprāsa",
    "GK16ruvyavivya_pu:144_9": "iṣṭaḥ / tad uktaṃ -",
    "GK16ruvyavivya_pu:145": "svarūpārthāviśeṣe hi punaruktiḥ phalāntarāt /",
    "GK16ruvyavivya_pu:146": "śabdānāṃ vā padānāṃ vā lāṭānuprāsa iṣyate //",
    "GK16ruvyavivya_pu:147_0": "iti / śakrasaṅkāśeti śrīnadīhaṃseti medinīcandreti vidviṣāṃ kāleti ca catvāryāmantraṇāṇi /",
    "GK16ruvyavivya_pu:147_1": "atra tātparyabhedaḥ sphuṭa eva / tathā caikaḥ kāśaśabdo vastrāṇām upameyatvena sthitaḥ,",
    "GK16ruvyavivya_pu:147_2": "anyas tu hasānām upamānatveneti bhinnaṃ tātparyam / evam anyad api yojanīyam / ubhayābhāve",
    "GK16ruvyavivya_pu:147_3": "iti arthabhedasya tātparyabhedasya cābhāva ity arthaḥ / na ca ghāseti karmatvena",
    "GK16ruvyavivya_pu:147_4": "saṃbandhitvena cāstu tātparyabheda ity arthaḥ / etan na ceti niṣidhyate / svārtham",
    "GK16ruvyavivya_pu:147_5": "iti / etad uktaṃ bhavati - na svārthābhidhānam eva tātparyam, api tu saty eva svārthābhidhāne",
    "GK16ruvyavivya_pu:147_6": "'dhikam arthāntaronmukhatvaṃ tātparyaṃ, yathā kāśaśabdayoḥ / tatra kāśajātyavacchinnadravyapratipādanād",
    "GK16ruvyavivya_pu:147_7": "atirikta upamānopameyabhāvaḥ pratipādyate / na caivaṃbisaśabdayoḥ / na hy atra bisajātyavacchinnadravyātiriktaṃ",
    "GK16ruvyavivya_pu:147_8": "kiṃ cid vastu pratīyate / yat tu karmatvaṃ saṃbandhitvaṃ ca tadabhidheyasyaiva tathāvasthānaṃ",
    "GK16ruvyavivya_pu:147_9": "nodrekeṇānyatām āvahatīti svaśabdaparihāreṇa sarvanāmaparāmarśasyaiva viṣayo nyāyya",
    "GK16ruvyavivya_pu:147_10": "iti / nanu punaruktaṃ kim ucyate yatra tat prayogaṃ vinārthapratītiḥ yatra ca tatsamānapadāntaraprayogo",
    "GK16ruvyavivya_pu:147_11": "'vaśyam upayujyate, tatra kathaṃ punaruktatvam / yatraikārthena pratītir na tātparyabhedaḥ,",
    "GK16ruvyavivya_pu:147_12": "tatra punaruktatvaṃ pratītivairasyāpādānāt / yatra tu tat samānaṃ padāntaram upayujyatāṃ",
    "GK16ruvyavivya_pu:147_13": "mā vā / sarvathā tatprayogakṛta vairasyaṃ paunaruktyaprayojakam iti tadāśrayeṇāyaṃ",
    "GK16ruvyavivya_pu:147_14": "doṣa uktaḥ /",
    "GK16ruvyavivya_pu:148_0": "sarvanāmeti jakṣur bisam ity atra nirdiṣṭaṃ bisam uttaratra prasūnasaṃbandhitvena",
    "GK16ruvyavivya_pu:148_1": "sarvanāmaparāmarśārhaṃ sad yat svaśabdenoktaṃ, tat śabdapunaruktam / yady apy arthapunaruktam",
    "GK16ruvyavivya_pu:148_2": "evaikaṃ punaruktaṃ prāg uktaṃ tathāpi śabdasya punaruktatety uktam arthamukhenaiva",
    "GK16ruvyavivya_pu:148_3": "śabdasyāpi punaruktatety abhiprāyeṇa / sarvanāmaparāmarśayogyasyeti nirdiṣṭāṃ yogyatāṃ",
    "GK16ruvyavivya_pu:148_4": "vibhaktum āha - prādhānyam iti / dvividhaṃ parāmarśayogyatvaṃ śābdam ārthaṃ ceti /",
    "GK16ruvyavivya_pu:148_5": "tatra yasmin parāmṛśyasya svātantryeṇa kartṛtvādinā nirdeśena prādhānyaṃ tatra śābdam /",
    "GK16ruvyavivya_pu:148_6": "yatra punaḥ parāmṛśyasyānyaḥ kaś cit saṃbandhitvena nirdiśyate, tatrārtham / tatra",
    "GK16ruvyavivya_pu:148_7": "hi saṃbandhinaṃ prati asyopayoga eva yogyatvam / tathā caikam udāhṛtam / saṃbandhipratītimukheneti /",
    "GK16ruvyavivya_pu:148_8": "atra saṃbandhī haraḥ tasya maulidvāreṇa śaśāṅkasaṃbandhitvāt / tatpratītimukhena",
    "GK16ruvyavivya_pu:148_9": "cātra śaśāṅkaḥ pratīyate, na tu cārutā vapur ityādau cārutāder iva sākṣād eva śaśāṅkasya",
    "GK16ruvyavivya_pu:148_10": "pratītiḥ / śaśāṅkasaṃbandhinām iti / atra saṃbandhinibandha iti kārikāyāṃ yaḥ saṃbandhī",
    "GK16ruvyavivya_pu:148_11": "yuktaḥ, sa nirdiṣṭaḥ / tathā cātrāṃśavaḥ saṃbandhitvena nirdiṣṭāḥ / tatparāmarśayogyateti",
    "GK16ruvyavivya_pu:148_12": "tacchabdena parāmṛśyaḥ śaśāṅko nirdiṣṭaḥ / sā hi guṇībhūtasyeti / haramanyapadārthaṃ",
    "GK16ruvyavivya_pu:148_13": "prati niśāpatir guṇībhūtaḥ / tasyāpi niśā guṇībhūtā / sā ca bhuvaneti / atra na nagendratanayāyāḥ",
    "GK16ruvyavivya_pu:148_14": "saṃbandhī nirdiṣṭaḥ / api tu sā cety anena svarūpam nirdiṣṭam / vihasto na kva cic",
    "GK16ruvyavivya_pu:148_15": "chaktaḥ / samāsagatasyeti parāmṛśyasyeti saṃbandhaḥ / tatra hi parāmṛśyasya samāse",
    "GK16ruvyavivya_pu:148_16": "guṇībhāvāt saṃbandhinaś cānirdeśāt parāmarśo na nyāyyaḥ /",
    "GK16ruvyavivya_pu:149_0": "na sarvajanasaṃvedanīya iti / asyārthaḥ - yathāsmai rocate viśvaṃ tathedaṃ parivartate",
    "GK16ruvyavivya_pu:149_1": "iti nyāyenātrātiprauḍhatayā granthakāro nijāyattāṃ padārthavyavasthāṃ karttum ārabdhaḥ,",
    "GK16ruvyavivya_pu:149_2": "yena tadaṃśunicitaḥ iti tat tamasām iti ca śaśāṅkasya niśāyāś ca tacchabdena parāmarśam",
    "GK16ruvyavivya_pu:149_3": "aghaṭamānam api samarthayate, jakṣur bisaṃ ghṛtavikāsibisaprasūnā ity atra ca bisaprasūnaśabdasya",
    "GK16ruvyavivya_pu:149_4": "saṃjñāpadasyāpi bisaśabdāśrayeṇa sūkṣmekṣikayā paunaruktyaṃ doṣam udbhāvayati / na",
    "GK16ruvyavivya_pu:149_5": "caitat samarthanaṃ hṛdayahāri, yasmāc chaśāṅkamaulir iti ca niśāpatimaulir iti ca",
    "GK16ruvyavivya_pu:149_6": "saṃjñāśabdāv etau / saṃjñāśabdānāṃ ca vidyamānasyāpy arthānugamasya na prayojakatvaṃ",
    "GK16ruvyavivya_pu:149_7": "rūḍheḥ prādhānyāt / tataś cātra na śaśāṅkārtho na niśārthaḥ kaś cit / kiṃ tūpāyamātreṇaitāv",
    "GK16ruvyavivya_pu:149_8": "arthāv āśritya saṃjñiviśeṣa evātra vivakṣitaḥ / evaṃ ca saṃjñyantargatayoḥ śaśāṅkaniśayos",
    "GK16ruvyavivya_pu:149_9": "tacchabdaparāmarśena sahṛdayahṛdayāny āvarjayatīti haṭhasarmathanam etat / kiṃ ca",
    "GK16ruvyavivya_pu:149_10": "śaśāṅkamaulir ity atra varaṃ śaśāṅkasya bhavatu sarvanāmnā parāmarśaḥ tasya vakrākṛtes",
    "GK16ruvyavivya_pu:149_11": "tatra saṃnihitatvāt, niśāpatimaulir ity atra tu niśāyāḥ parāmarśaḥ pāpāt pāpīyān",
    "GK16ruvyavivya_pu:149_12": "niśāpater evoktakrameṇa tatra saṃnihitatvāt / niśāyā upalakṣaṇamātratvenopayoginyās",
    "GK16ruvyavivya_pu:149_13": "tatra saṃbhavābhāvāt / yatra ca tasyā eva na saṃbhavas tatra kā vārtā tamasām / tad",
    "GK16ruvyavivya_pu:149_14": "ayam andho maṇim avindat / tam anaṅgulir āvayad iti nyāya āyāt / api ca yatra prasāritānugamena",
    "GK16ruvyavivya_pu:149_15": "śabdena saṃjñinaḥ pratyāyanaṃ kriyate, paraṃ tatrānugamotkarṣād bhavati sarvanāmaparāmarśaḥ /",
    "GK16ruvyavivya_pu:149_16": "yathā -",
    "GK16ruvyavivya_pu:150": "utsavāya jagataḥ sa jāyatāṃ rohiṇīramaṇakhaṇḍamaṇḍanaḥ /",
    "GK16ruvyavivya_pu:151": "tatprabhābhir iva pūritaṃ vapur bhāti yasya sitabhasmaguṇṭhitam //",
    "GK16ruvyavivya_pu:152_0": "iti / atra hi pādavyāpinī saṃjñānvarthatvam evotkarṣayati / tenātra parāmarśo nāpratītikaraḥ /",
    "GK16ruvyavivya_pu:152_1": "prakṛte tu tādṛśy api gatir nāsti / āstāṃ vā prakṛtam / atrāpi hi rohiṇīramaṇetyādau",
    "GK16ruvyavivya_pu:152_2": "yadi sūkṣmekṣikā kriyate tadā saṃjñāprādhānyāt tadaṃśasya sarvanāmaparāmarśo nāduṣṭatām",
    "GK16ruvyavivya_pu:152_3": "bhajate / prakṛte tu pāpāt pāpīyān parāmarśaḥ / kṛtaṃ cātra samarthanaṃ granthakṛtā /",
    "GK16ruvyavivya_pu:152_4": "tad etad asya viśvam agaṇanīyaṃ manyamānasya svātmanaḥ sarvotkarṣaśālitākhyāpanam",
    "GK16ruvyavivya_pu:152_5": "iti /",
    "GK16ruvyavivya_pu:153_0": "granthakarttuḥ punar ayam āśayaḥ - iha tu dvividhāḥ saṃjñāśabdāḥ rūḍhā yogarūḍhayaś",
    "GK16ruvyavivya_pu:153_1": "ca / tatra rūdḥānām arthānugamābhāvāt tadanusaraṇaṃ na karttavyam / ye tu yogarūḍhayas",
    "GK16ruvyavivya_pu:153_2": "teṣāṃ yadi yoga utkaṭatāṃ bhajate tadāśrayo vyavahāro na duṣyati / ata eva nimittabalena",
    "GK16ruvyavivya_pu:153_3": "pravṛttasya śabdasya nimittāntarbhāve prayogaḥ saugatair niṣiddha eva / yad āhuḥ",
    "GK16ruvyavivya_pu:153_4": "-",
    "GK16ruvyavivya_pu:154": "naimittikāḥ śruter artham arthaṃ vāparamārthikam /",
    "GK16ruvyavivya_pu:155": "śabdānām anurundhāno na bādhas tena varṇitaḥ //",
    "GK16ruvyavivya_pu:156_0": "iti / evaṃ sthite yogāśrite vyavahāre yadi saṃjñāvayavabhūtārthasyāvyabhicārī kaś",
    "GK16ruvyavivya_pu:156_1": "cit pratipipādayiṣitaḥ syāt tadā tadabhisaṃbandhāya tasyāvayavasya sarvanāmaparāmarśo",
    "GK16ruvyavivya_pu:156_2": "na duṣṭaḥ / yad uktam - sarvanāmnānusaṃdhivṛtticchannasya iti / maulir ity atra śaśāṅkāvyabhicāriṇo",
    "GK16ruvyavivya_pu:156_3": "raśmayaḥ saṃbandhitvena pratipāditāḥ / niśāpatimaulir ity atra niśāvyabhicārīṇi tamāṃsi /",
    "GK16ruvyavivya_pu:156_4": "teṣāṃ cāvāstavatvam api na tathā duṣṭam, utprekṣāgocaratvena pratipāditatvāt / kevalaṃ",
    "GK16ruvyavivya_pu:156_5": "pūrvatra saṃjñisaṃbandhī, paratra tu saṃbandhisaṃbandhī parāmṛṣṭa iti viśeṣaḥ / tad",
    "GK16ruvyavivya_pu:156_6": "evaṃ yaugikānāṃ saṃjñāśabdānāṃ yoganimitto vyavahāraḥ kva cit kva cit suvyavasthita",
    "GK16ruvyavivya_pu:156_7": "eva / yat tu kuryāṃ harasyāpi pinākapāṇer ity atra pinākapāṇipadasya saṃjñāśabdasya",
    "GK16ruvyavivya_pu:156_8": "sato 'rthānugamo nivārayiṣyate yena saṃjñāvagamārthaṃ haraśabdaḥ prayuktaḥ, tan nārthānugamābhāvapratipādanapareṇa,",
    "GK16ruvyavivya_pu:156_9": "kiṃ tv anugamyamānasyārthasya saṃrambhāspadatvena vivakṣitatvaṃ pṛthak saṃjñāpadaprayogam",
    "GK16ruvyavivya_pu:156_10": "antareṇa na nirvahati saṃjñārthasyārthānugamasya ca yugapat prādhānyābhāvād iti dvayaprayoga",
    "GK16ruvyavivya_pu:156_11": "evaivaṃvidheṣu sthāneṣu śasyata ity abhiprāyeṇa / prakṛte vastusvarūpamātrapratipādane",
    "GK16ruvyavivya_pu:156_12": "saṃjñāśabdatve 'py arthānugamānusaraṇam avyāhatam iti / itarathety ubhayavidhayogyatābhāve",
    "GK16ruvyavivya_pu:156_13": "parāmṛśyapratīter abhāvād ity arthaḥ / atra tv iti / jakṣur bisam ity atra / saṃbandhinaḥ",
    "GK16ruvyavivya_pu:156_14": "prasūnasya nibandhane upādāne / ārtha iti / kriyākārakabhāvasyākhyātapadavācyatvena",
    "GK16ruvyavivya_pu:156_15": "śābdena krameṇa prastāve 'tra viśeṣaṇadvāreṇa samāsena pra to 'rthaḥ pratīter ārthatvam /",
    "GK16ruvyavivya_pu:156_16": "taccānekaprakāram iti tacchabdena paunaruktyaṃ parāmṛṣṭam / saṃkṣepeṇa pañcaprakāraṃ",
    "GK16ruvyavivya_pu:156_17": "paunaruktya nirdiśyate / aśvīyeti / atra keśāśvābhyāṃ yañchau iti samūhe 'rthe chapratyayaḥ /",
    "GK16ruvyavivya_pu:156_18": "evaṃ chapratyayaḥ saṃhatiśabdaś ca bhisaḥ prakṛtitvena nirdiṣṭau punar uktau / aśvair",
    "GK16ruvyavivya_pu:156_19": "ity eva hi vācyam / biseti bisakisalayacchedapātheyā iti tvaguttarāsaṅgām iti ca",
    "GK16ruvyavivya_pu:156_20": "vācyam / bahuvrīhīti matvarthe bahuvrīhividhānam / karmadhārayamatvarthīyābhyām iti /",
    "GK16ruvyavivya_pu:156_21": "karmadhārayamatvarthīyau samuccayenāvasthitau vṛttilāghavād bahuvrīhiṇā bādhyete",
    "GK16ruvyavivya_pu:156_22": "ity arthaḥ /",
    "GK16ruvyavivya_pu:157": "nanu -",
    "GK16ruvyavivya_pu:158": "bhūmanindāpraśaṃsāsu nityayoge 'tiśāyane /",
    "GK16ruvyavivya_pu:159": "saṃsarge 'stivivakṣāyāṃ bhavanti matubādayaḥ //",
    "GK16ruvyavivya_pu:160_0": "iti bahavo bhūmādayo 'rthā astyartham anugacchanto mattvarthīyatāviṣayatvenoktāḥ /",
    "GK16ruvyavivya_pu:160_1": "te kim iti na bahuvrīhivācyatvenoktā ity āha mator iti / matubgrahaṇaṃ matvarthīyānām",
    "GK16ruvyavivya_pu:160_2": "upalakṣaṇam / bhūmādayo hy arthā na kevalebhyo matubādibhyaḥ pratīyante, kiṃ tu prakraṇādisahāyebhyas",
    "GK16ruvyavivya_pu:160_3": "tebhya iti na matubādivicāreṇodāhriyante, nāntarīyakatayā teṣāṃ gatatvāt / jāmbaveti",
    "GK16ruvyavivya_pu:160_4": "tadīyeti vanyeti ca taddhitapratyayasya paunaruktyam / jambūpallavānīti, tanmātaṅgeti,",
    "GK16ruvyavivya_pu:160_5": "vanakariṇām iti ca ṣaṣṭhīsamāsenaiva taddhitakarmadhārayalakṣaṇavṛttidvayārthapratīteḥ /",
    "GK16ruvyavivya_pu:160_6": "vārtraghneti vṛtraghna indrasyāpatyam atra vivakṣitaṃ, nedam artha iti nātra taddhitasya",
    "GK16ruvyavivya_pu:160_7": "paunaruktyam / samūhārthāyā iti / grāmajanabandhusahāyebhyaḥ iti samūhe talpratyayaḥ /",
    "GK16ruvyavivya_pu:160_8": "atra janaśabdenaiva samūhārthapratītes talpratyayarūpāyāḥ prakṛter bahuvacanasya",
    "GK16ruvyavivya_pu:160_9": "pratyayasya ca paunaruktyam / pūrvavad iti dalatkandaleti lambāmbudam iti phullāmbujā",
    "GK16ruvyavivya_pu:160_10": "iti ca bahuvrīhiṇaiva bhajaty arthādīnāṃ pratīteḥ punar uktatvam / viśeṣyamātreti",
    "GK16ruvyavivya_pu:160_11": "viśeṣyasyāviśiṣṭaviśeṣyarūpatayā viśiṣṭaviśeṣyarūpatayā vā pratītiḥ / tatra viśiṣṭaviśeṣyarūtayā",
    "GK16ruvyavivya_pu:160_12": "pratītau yatra viśeṣaṇamātrād eva viśeṣyasyaiva pratītiḥ, tatra viśeṣyaprayogo na",
    "GK16ruvyavivya_pu:160_13": "duṣyati yathā tatra prasādād ity atra vakṣyate / kiṃ tūpāyamatreṇaitāva bhavaśabdasyeti",
    "GK16ruvyavivya_pu:160_14": "śītakiraṇābharaṇa ity anenaiva pratītatvād bhavārthasya, yathā nidhānagarbhām iva",
    "GK16ruvyavivya_pu:160_15": "sāgarāmbarām ity atra sāgarāmbarāśabdena medinyāḥ / camūrur mṛgaviśeṣaḥ / kuthaḥ",
    "GK16ruvyavivya_pu:160_16": "varṇakambalaḥ / ekatarasyeti indravāhanaśabdaprayoge kuthasāmarthyān nāgendrapratītir",
    "GK16ruvyavivya_pu:160_17": "nāgendraśabdaprayoge ca śuklavarṇasya varṇitatvād indravāhanapratītir ity ekatarasyaiva",
    "GK16ruvyavivya_pu:160_18": "prayogo nyāyyaḥ / yatra tad ityādinā viśiṣṭaviśeṣyarūpatayā viśeṣyapratipattim udāharati /",
    "GK16ruvyavivya_pu:160_19": "tadviśeṣaḥ viśeṣyagato viśeṣaḥ / haraśabdasyeti pinākapāṇiśabdena haragato viśeṣaḥ",
    "GK16ruvyavivya_pu:160_20": "pratipādyate yaḥ sarvotkarṣahetutvena vivakṣito na sajñimātram ity arthaḥ / viśeṣyopādānam",
    "GK16ruvyavivya_pu:160_21": "antareṇāpīti / kusumāyudhaśabdo 'pi hi viśeṣaṇam api viśeṣyam avagamayaty avyabhicārāt /",
    "GK16ruvyavivya_pu:160_22": "na tu tasya pṛthakprayogaḥ / atrāpīti pinākapāṇer ity atra liṅuttamapuruṣeṇaiveti",
    "GK16ruvyavivya_pu:160_23": "asmady uttamaḥ ity atra hi sthāniny apīty anuvartanād aprayukte 'py asmacchabde tadarthasaṃbhave",
    "GK16ruvyavivya_pu:160_24": "uttamapuruṣo bhavaty eva / tadanupādānaṃ viśeṣyānupādānam / anyeṣām iti / bahuvacanād",
    "GK16ruvyavivya_pu:160_25": "īdṛkṣu sthāneṣv ekenaivevaśabdena gatārthatvād anyeṣāṃ prayogo viphala ity abhiprāyaḥ /",
    "GK16ruvyavivya_pu:160_26": "tṛtīyasyāpīti vākyārthaupamyavivakṣāyām eka evevaśabdaḥ prayoktavyaḥ / padārthaupamyavivakṣaṇe",
    "GK16ruvyavivya_pu:160_27": "tu yāvanto viśeṣyabhūtāḥ padārthās tāvanta ivaśabdāḥ prayoktavyāḥ / na tv ardhajaratīyaṃ",
    "GK16ruvyavivya_pu:160_28": "kāryam ity arthaḥ / etac cābhyupagamavādenoktam / na tu saṃbhavantyāṃ vākyārthopamāyāṃ",
    "GK16ruvyavivya_pu:160_29": "padārthopamāḥ kāryā ity asya pakṣaḥ / tathā ca dine dine ityādinā dūṣayiṣyati / dine",
    "GK16ruvyavivya_pu:160_30": "dine iti / atra cāndramasyā lekhāyā pārvatyupamānaṃ, viśeṣāṇāṃ tu kalāntarāṇi / viśeṣāṇāṃ",
    "GK16ruvyavivya_pu:160_31": "ca lāvaṇyamayān iti viśeṣaṇam / tatsthanīyaṃ kalāntarāṇāṃ jyotsnāntarāṇīti / jyotsnāntare",
    "GK16ruvyavivya_pu:160_32": "yeṣām iti hi vyākhyā / dine dine ityādi pārvatīndulekhayoḥ sādhāraṇo dharmaḥ / na",
    "GK16ruvyavivya_pu:160_33": "tu kalāntarāṇi kartṝṇi jyotsnāntarāṇi puṣṇatīti sādhvī vyākhyā vacanabhedādidoṣaprasaṅgāt /",
    "GK16ruvyavivya_pu:160_34": "atra cāndramasīva lekhā kalāntarāṇi puṣṇātīty ekenaivevaśabdena gatārthatve dvitīyasyevaśabdasya",
    "GK16ruvyavivya_pu:160_35": "paunaruktyam / yaṃ sametyeti / atra yam ity asya caṇḍamāruta upamānaṃ, cedipadasya",
    "GK16ruvyavivya_pu:160_36": "ca pradīpaḥ / tulyārthe vatiḥ / vilocanapraśamanād eva śambhuvibhramatyāgaḥ / atra",
    "GK16ruvyavivya_pu:160_37": "ca datte 'pi pāṭhe karmabhūtayor upameyopamānayor lalāṭalekhayetyādivijātīyapadagarbhitatvaṃ",
    "GK16ruvyavivya_pu:160_38": "vikṛtapadaprayogo vairasyaṃ ca dupariharam eva / tena caṇḍamārutanavapradīpavad iti",
    "GK16ruvyavivya_pu:160_39": "pāṭhaḥ śreyān / evaṃ hi miśabdasthāne naśabdamātrakaraṇena stokamātravyatyāsena saukaryeṇa",
    "GK16ruvyavivya_pu:160_40": "doṣaparihārapratītiḥ saundaryaṃ ca / malayajārdram iveti himāṃśukhaṇḍasyotprekṣyatvenopanibaddham",
    "GK16ruvyavivya_pu:160_41": "ākāṅkṣāsaṃnidhisāmarthyāl lalāṭataṭasya viśeṣaṇaṃ paryavasyatīti kaver abhiprāyaḥ /",
    "GK16ruvyavivya_pu:160_42": "vastutas tv ivaśabdaprayogam antareṇāpīṣṭasiddher ivaśabdaḥ punar uktaḥ / na candrakhaṇḍasya",
    "GK16ruvyavivya_pu:160_43": "malayajārdratvotprekṣaṇe prayojanaṃ kiṃ cit / yatra caitad dhi viśeṣaṇam upayujyate,",
    "GK16ruvyavivya_pu:160_44": "tatrevaśabdaprayogo vyarthaḥ / tadabhinnārtheneti samāse ivārthagarbhīkārāt / viparyayeṇeti",
    "GK16ruvyavivya_pu:160_45": "lalāṭataṭanikaṭe prayogārhatvāt / varam iti ivaśabdasya bhinnakramatvāparihārād anavatṛptiḥ /",
    "GK16ruvyavivya_pu:160_46": "kevalaṃ hārīty asya samāsākaraṇād ivārthāpratīter ivaśabdo na punar ukta iti paunaruktyaparihāraḥ",
    "GK16ruvyavivya_pu:160_47": "kṛtaḥ / aho aparyanteti od iti pragṛhyasaṃjñā / upamārūpaketyādinā",
    "GK16ruvyavivya_pu:161": "alaṅkārasya kavayo yatrālaṅkaraṇāntaram /",
    "GK16ruvyavivya_pu:162": "asaṃtuṣṭā nibadhnanti hārāder maṇibandhavad",
    "GK16ruvyavivya_pu:163_0": "iti / vakroktijīvitakṛtas tu tam alaṅkārapuṣṭhapātinam alaṅkāraṃ dūṣayati / nirmokam",
    "GK16ruvyavivya_pu:163_1": "uktim iveti atropamārūpakatvaṃ paraprasiddhyoktam / na tv idam upamārūpakam / utprekṣārūpakaṃ",
    "GK16ruvyavivya_pu:163_2": "tu syāt, nirmokam uktas saṃbhāvyamānatvena pratīteḥ / tathā hi nirmokānuguṇyāt tāvat",
    "GK16ruvyavivya_pu:163_3": "gaganasyorageṇa rūpaṇam / nirvyūḍhe ca rūpake nirmokam uktir na tāṭasthyena pratīyate,",
    "GK16ruvyavivya_pu:163_4": "kiṃ tu gaganoragasaṃbandhitvena / gaganoragasaṃbandhitvena ca pratītau na sādṛśyam",
    "GK16ruvyavivya_pu:163_5": "api tv adhyavasāyaḥ / tasya ca pravṛttamānatvam ity utprekṣaiva jyāyāsī pratītau /",
    "GK16ruvyavivya_pu:163_6": "ataś ceyaṃdaṃmuktipadaṃ kṛtam / anyathā śuddhasādṛśyapratipādane dharmy eva viśiṣṭo",
    "GK16ruvyavivya_pu:163_7": "nirmoka upamānatvena nirdeśyaḥ syāt / bhinnaliṅgayor upamāyā duṣṭatvān na nirdiṣṭa",
    "GK16ruvyavivya_pu:163_8": "iti cen na / sādhāraṇadharmasyānirdeśe nirdiṣṭasyāpi vā dvairūpyābhāve bhinnaliṅgasaṅkhyayor",
    "GK16ruvyavivya_pu:163_9": "api strīva gacchati ṣaṇḍo 'yam ityādau hantāvahanti doṣā iva nṛpatīnāṃ guṇa iha sahaivadurvinayam",
    "GK16ruvyavivya_pu:163_10": "ityādau copamānopameyabhāvasyeṣṭatvāt / tasmād upamāyāṃ nirmoka iveti syāt / utprekṣāyāṃ",
    "GK16ruvyavivya_pu:163_11": "kriyāmātrotprekṣaṇam upapadyata ity utprekṣārūpakam etat paramārthataḥ / etad asmābhir",
    "GK16ruvyavivya_pu:163_12": "harṣacaritavārttike vistṛtya pratipāditaṃ tata evāvaseyam / evaṃ paraśur ivetyādau",
    "GK16ruvyavivya_pu:163_13": "vācyam / tamoraṇyavahner ivārcir iti / atra tamaso 'raṇyena rūpeṇa vahnir arcissaṃbandhitayā",
    "GK16ruvyavivya_pu:163_14": "vivakṣitaḥ samāse niveśanīyaḥ, yato na kaś cid atra nirdiṣṭaḥ yo vahninā rūpyeta /",
    "GK16ruvyavivya_pu:163_15": "tasmāt tamoraṇyasya vahnyarcir iti vaktavyam ity atra vācyāvacanaṃ doṣaḥ / ālānam",
    "GK16ruvyavivya_pu:163_16": "iti saty eva sādṛśye āropyāropakabhāvasya nidarśanam / cumbatīveti / atroprekṣārthe",
    "GK16ruvyavivya_pu:163_17": "prayuktasyevaśabdasya lakṣaṇāsamarthitenārthena kṛtārthatvāt punaruktatvam /",
    "GK16ruvyavivya_pu:164_0": "atra copamārūpakābhimate evaṃvidhe ca pradeśe granthakāro hevākitayaiva dūṣaṇam adāt /",
    "GK16ruvyavivya_pu:164_1": "tathā śabdārthayor vicchittir alaṅkāraḥ / vicchittiś ca kavipratibhollāsarūpatvāt",
    "GK16ruvyavivya_pu:164_2": "kavipratibhollāsasya cānantyād anantatvaṃ bhajamānā na paricchettuṃ śakyate / ata",
    "GK16ruvyavivya_pu:164_3": "evoktaṃ dhvanikṛtā",
    "GK16ruvyavivya_pu:165": "vācaspatisahasrāṇāṃ sahasrair api yatnataḥ /",
    "GK16ruvyavivya_pu:166": "nibaddhā sā kṣayaṃ naiti prakṛtir jagatām iva //",
    "GK16ruvyavivya_pu:167": "iti / anyatrāpy uktam -",
    "GK16ruvyavivya_pu:168": "ajjavi abhiṇṇam uddo pajaai vāāparipphando",
    "GK16ruvyavivya_pu:169_0": "iti / evaṃ ca yadi vicchttyantarāpekṣayā tasya vicchittyantarasya paunaruktyaṃ tadopamāyā",
    "GK16ruvyavivya_pu:169_1": "rūpakādyapekṣayā paunaruktyaṃ syāt / upamāpekṣayā hi rūpakam atiśayoktir vā balīyasī /",
    "GK16ruvyavivya_pu:169_2": "na caivaṃ prayujyate, vivakṣāyā nānātvāt / tathā hi kva cit sādṛśyamātraṃ vivakṣitam /",
    "GK16ruvyavivya_pu:169_3": "tatrāpi kva cid abhedaḥ / tasminn api kvacid āropaḥ / kvacid adhyavasāyaḥ / adhyavasāye",
    "GK16ruvyavivya_pu:169_4": "'pi kva cit sādhyatvaṃ kva cit siddhatvam ityādikrameṇānantaprakāraṃ vicchittivaicitryam /",
    "GK16ruvyavivya_pu:169_5": "tatrāpi saṃyojanakrameṇa navaṃ vicchittivaicitryam anubhūyamānam āśritaṃ ca mahākavibhiḥ",
    "GK16ruvyavivya_pu:169_6": "kathaṃ saṃkṣeparucitvenāpahnūyate / na hīdaṃ vākyaṃ lakṣaṇaśāstraṃ, yena mātrālāghavaṃ",
    "GK16ruvyavivya_pu:169_7": "cintyate / tatrāpi vā na niyamena lāghavam āśritaṃ mahadbhiḥ / tathā hi vāgrahaṇasya",
    "GK16ruvyavivya_pu:169_8": "sthāne 'nyatarasyāṃ grahaṇam api kṛtam / vicchittivaicitryaṃ tair apy āśritam eva /",
    "GK16ruvyavivya_pu:169_9": "tad uktaṃ vicitrā hi sūtrasya kṛtiḥ pāṇineḥ iti / evaṃ cātra kṛte 'pi rūpake utprekṣādinibandhaḥ",
    "GK16ruvyavivya_pu:169_10": "kam api guṇam utkarṣayati na doṣam iti sahṛdayair nipuṇaṃ nirūpaṇīyam / na tu hevākasya",
    "GK16ruvyavivya_pu:169_11": "paścāl laganīyam ity āstāṃ tāvat / prakṛtam anusarāmaḥ //",
    "GK16ruvyavivya_pu:170_0": "murmuraḥ aṅgāraḥ / āmravaṇasyeti pranirantar ṇatvam / pathikavrajān parita iti /",
    "GK16ruvyavivya_pu:170_1": "paritaśśabdayoge abhitaḥ paritaḥ samayānikaṣā iti dvitīyā / atra dadhur ivetīvaśabdaḥ",
    "GK16ruvyavivya_pu:170_2": "punar ukta eva, vastvantarabhūtānāṃ rajaḥkaṇānāṃ vastvantarabhūtamurmuracūrṇatvadhāraṇena",
    "GK16ruvyavivya_pu:170_3": "suṣṭhusādṛśyapratīteḥ / evaṃ -",
    "GK16ruvyavivya_pu:171": "tat pātu vaḥ śrīpatinābhipadmaṃ svādhyāyaśālā kamalāsanasya /",
    "GK16ruvyavivya_pu:172": "dīrghair ninādair dadhate 'nukāraṃ sāmadhvanīnām iva yatra bhṛṅgāḥ //",
    "GK16ruvyavivya_pu:173_0": "ityādāv anukāraśabdaprayoge ivādiśabdaprayogasya paunaruktyam avaseyam / prativastvalaṅkārād",
    "GK16ruvyavivya_pu:173_1": "iti pūrṇaḥ śaśāṅkābhyudayam ākāṅkṣati mahārṇavaḥ iti prativastūpamayā sādṛśyapratītau",
    "GK16ruvyavivya_pu:173_2": "dṛṣṭāntaśabdoktir duṣṭā / na ca dṛṣṭāntālaṅkāratvaṃ pratipādayituṃ dṛṣṭāntaśabdaḥ,",
    "GK16ruvyavivya_pu:173_3": "dṛṣṭāntaśabdād dṛṣṭāntālaṅkāratvāpratīteḥ / na hi ṣaṣṭhyādiparihāreṇa saṃbandhiśabdāt",
    "GK16ruvyavivya_pu:173_4": "saṃbandhapratītiḥ rasaśabdād vā rasapratītiḥ / adūraviprakarṣeṇa tv abhidhānaṃ vastusaṃsparśi",
    "GK16ruvyavivya_pu:173_5": "bhavatīti / nanu svakaṇṭhenābhidhānam apahāya kim iti sādṛśyapratītir āśrīyata ity",
    "GK16ruvyavivya_pu:173_6": "āha vācyo hy artha iti / pūrvavad iti / pūrvaṃ yathā ālānam ity ādau rūpakamukhenopamānopameyabhāvaḥ",
    "GK16ruvyavivya_pu:173_7": "kathitas tadvad iha dīpakamukhenety arthaḥ / atra ca dvayoḥ prabhādhenvoḥ prākaraṇikatvāt",
    "GK16ruvyavivya_pu:173_8": "tulyayogitām adyatanā manyante / dvayor api prākaraṇikatve mahāprakaraṇāpekṣayā dhenoḥ",
    "GK16ruvyavivya_pu:173_9": "prakṛṣṭaṃ prākaraṇikatvaṃ prabhāyās tv aprakrṣṭam ity etadapekṣayā cirantanair dīpakam",
    "GK16ruvyavivya_pu:173_10": "etat sthāpitam / tadapekṣayātrānena tadvācoyuktiḥ kṛtā / evam alaṅkārāntareṣv api",
    "GK16ruvyavivya_pu:173_11": "samāsoktyapastutapraśaṃsādiṣu / tatrāpy upamānopameyabhāvaḥ svakaṇṭhena nopanibandhanīyaḥ /",
    "GK16ruvyavivya_pu:173_12": "tathā -",
    "GK16ruvyavivya_pu:174": "draviṇam āpadi bhūṣaṇam utsave śaraṇam ātmabhaye niśi dīpikāḥ /",
    "GK16ruvyavivya_pu:175": "bahuvidhārthyupakārabharakṣamo bhavati ko 'pi bhavān iva san maṇiḥ //",
    "GK16ruvyavivya_pu:176_0": "ity atrāprastutapraśaṃsayā bhavadarthasya sadṛśatvena pratīteḥ punar vacanaṃ na karttavyam",
    "GK16ruvyavivya_pu:176_1": "iti vakṣyate / asmābhiś caitat prapañco bṛhatyāṃ kariṣyate / itinaiveti itiśabdo",
    "GK16ruvyavivya_pu:176_2": "hetvarthah prayujyamānaḥ svabhāvataḥ pūrvavākyārthasyocyamānatvaṃ bodhyamānatvaṃ",
    "GK16ruvyavivya_pu:176_3": "vā garbhīkṛtya pravartate / varam iti uktadoṣadvayanivāraṇamātram etat / na tu sarvathā",
    "GK16ruvyavivya_pu:176_4": "niravadyam idam, yataśśabdātaśśabdayor vaiyarthyāt / anibandhanasyeti na hi pūraṇīyapūrakatvena",
    "GK16ruvyavivya_pu:176_5": "duṣṭatvam / aviśeṣaṇa iti viśeṣaṇadānārtham avyabhicāriṇo 'pi prayogaḥ śasyata ity",
    "GK16ruvyavivya_pu:176_6": "arthaḥ tathā cāha vāmanaḥ - viśeṣaṇasya ca iti / vyalokyateti vilokanakriyaiva lokitāraṃ",
    "GK16ruvyavivya_pu:176_7": "lokam ākṣipatīti lokaśabdasya paunaruktyam / dvaya'rpāti prasthānavaśān nītivaśāc",
    "GK16ruvyavivya_pu:176_8": "cāśrīyante / gām iti gośabdasya vākparyāyasya vacanakriyāyām avyabhicārāt prayogo",
    "GK16ruvyavivya_pu:176_9": "na kāryaḥ / dṛṣṭa iti darśanakriyāyā dṛg eva karaṇatvenākṣipteti dṛkśabdaḥ punar",
    "GK16ruvyavivya_pu:176_10": "uktaḥ / kārakāntareṣv apīti yathā sthāne tiṣṭhati ity atrādhikaraṇasya paunaruktyam /",
    "GK16ruvyavivya_pu:176_11": "vivikte sthāne tiṣṭhatīti tu viśeṣaṇārthaṃ prayogo na duṣṭaḥ / ekaiveti ekaivopamādiḥ /",
    "GK16ruvyavivya_pu:176_12": "śābdatvaṃ śrautatvaṃ yathevādiśabdaprayogāt / ārthatvaṃ sadṛśādiśabdaprayogāt / atisphuṭām",
    "GK16ruvyavivya_pu:176_13": "iti sthūladṛṣṭyaiva dṛśyām ity arthaḥ / umāvṛṣāṅkāv iti / atra śarajanmanā yathetyādinā",
    "GK16ruvyavivya_pu:176_14": "pratīto 'py upamānopameyabhāvas tatsadṛśenetyādinā punar uktaḥ / kaves tu nandananimittaḥ",
    "GK16ruvyavivya_pu:176_15": "pūrva upamānopameyabhāvaḥ / pratīyamānaprabhāvādinimittas tv aparaḥ / tathā cāyaṃ",
    "GK16ruvyavivya_pu:176_16": "dilīpa iti rājendur induḥ kṣīranidhāv iva ity evaṃvidham upamānopameyabhāvam ātanoti /",
    "GK16ruvyavivya_pu:176_17": "granthakāras tu viśiṣṭopamānanirdeśān nāntarīyakatayā prabhāvādipratītir bhavatīti",
    "GK16ruvyavivya_pu:176_18": "na dvirupādānaṃ kāryam iti manyate / yasyeti yasya pūrvatāder yadrūpatāyāḥ priyatamādirūpatvasyābhivyaktiḥ",
    "GK16ruvyavivya_pu:176_19": "sāmarthyāl liṅgaviśeṣaśliṣṭapadopanibandhanarūpād bhavati, tasya parvatādeḥ tadarthaṃ",
    "GK16ruvyavivya_pu:176_20": "priyatamādirūpatvapratītyartham upamā rūpakaṃ vā yan nibadhyate, tat punar uktam",
    "GK16ruvyavivya_pu:176_21": "ity arthaḥ / uravo mahāntaḥ payodharā meghāḥ urū ca payodharau stanau ca / samayāt",
    "GK16ruvyavivya_pu:176_22": "saṅgatety arthaḥ / ārdranakhakṣatam iveti bhinnakrama ivaśabdaḥ / yāpito gamitaḥ",
    "GK16ruvyavivya_pu:176_23": "nirvāhita ity arthaḥ / upamānād eveti ākārasādṛśyena palāśaṃ prati dīyamānād ārdranakhakṣatam",
    "GK16ruvyavivya_pu:176_24": "ity asmāt / tadviśeṣaṇopādānam iti ramaṇadattam ity ārdranakhakṣataviśeṣaṇopādānaṃ",
    "GK16ruvyavivya_pu:176_25": "madayāpitalajjayeti pramadāviśeṣaṇopādānaṃ cety arthaḥ / yata iti nakhakṣatam ivety",
    "GK16ruvyavivya_pu:176_26": "upamopakṛtāt surabhivanamālādīnāṃ puṃstvastrītvanirdeśād ity arthaḥ / strīpuṃsatvānumitir",
    "GK16ruvyavivya_pu:176_27": "iti prathamavimarśoktaprakāreṇa vyakter anumitirūpatvenopapāditatvāt / aindraṃ dhanur",
    "GK16ruvyavivya_pu:176_28": "iti atyanteti ābhogīti codāharaṇatrayaṃ vaidharmyakrameṇoktam / upapannakramasyāsya",
    "GK16ruvyavivya_pu:176_29": "sadbhāvāt / nāyakatvapratināyakatve iti / anumīyate iti śeṣaḥ / evam aṅganeva maṇistambhāv",
    "GK16ruvyavivya_pu:176_30": "iti anumīyata iti śeṣaḥ / bhogī vāsukeḥ sa eva netram ākarṣaṇarajjus tasya ā samantād",
    "GK16ruvyavivya_pu:176_31": "yat parivartanarūpo viśeṣeṇa bhramo bhramaṇaṃ, tena mandarasya mūrttiḥ nitambe madhyabhāge",
    "GK16ruvyavivya_pu:176_32": "valanaṃ parivarttanaṃ tenākulā jātā / tathā ābhogi vistāravat yan netraṃ nayanaṃ",
    "GK16ruvyavivya_pu:176_33": "tasya parivartanaṃ kaṭākṣīkaraṇaṃ sa eva vibhramo vilāsaḥ / mūrttyā samāropitanāyikāvyavahārayā /",
    "GK16ruvyavivya_pu:176_34": "utkalikās taraṅgā ruhiruhikāś ca hṛdayaṃ madhyadeśāś cittaṃ ca / ārohārtha iti āroḍhum",
    "GK16ruvyavivya_pu:176_35": "iti pūrvaślokabhāgagataḥ / hṛdayārthaś ceti / hṛdayam ambunidher ity atra sthitiḥ /",
    "GK16ruvyavivya_pu:176_36": "tayor iti āroho jīvavyāpāraviśeṣaḥ / hṛdayaṃ jīvakāyaikadeśaviśeṣaḥ / alaṅkārāntaratvam",
    "GK16ruvyavivya_pu:176_37": "iti sādṛśyāl lakṣaṇā vakroktir ityādiprakāreṇa / lākṣaṇikahṛdayādiśabdaprayoge svaśabdaṃ",
    "GK16ruvyavivya_pu:176_38": "vināpy arthāntaraṃ pratīyata ity āha yadartheti / yatropameye 'mbunidhiprabhṛtau /",
    "GK16ruvyavivya_pu:176_39": "yadarthaikāśrayo nāyakādirūpopamānaviṣayo dharmo hṛdayādir āropito lakṣaṇayā bhavet,",
    "GK16ruvyavivya_pu:176_40": "tayor nāyakāder upamānasyāmbunidhyādeś copameyasyopamānopameyabhāvaḥ śābdo neṣyate /",
    "GK16ruvyavivya_pu:176_41": "gamyamānas tv iṣṭa evety arthaḥ / atraiva aparāgetyādinā śābdatve doṣodāharaṇam āha /",
    "GK16ruvyavivya_pu:176_42": "mūlāny amātyādiprakṛtivargaḥ vṛkṣāvabandhanāni ca unmūlayituṃ sukara iti yojanā /",
    "GK16ruvyavivya_pu:176_43": "tad dhīti upamānopameyatvam / rūpakaṃ yatheti / tasyopamā rūpakaṃ vā ity anusaṃdhatte /",
    "GK16ruvyavivya_pu:176_44": "anurāgo lauhityam api / apiśabdaḥ sukhādipadanikaṭe yojanīyaḥ / vasuśabdas tejodhanayoḥ /",
    "GK16ruvyavivya_pu:176_45": "atra niṣkāsanam utkaṭatvena gaṇikādharmo rūpakasya sādhakaḥ pramāṇam / kāryataś ceti",
    "GK16ruvyavivya_pu:176_46": "kāryam atra niṣkāsanam / tadviśeṣasya strītvaviśeṣasya gaṇikārūpasyeti / ubhayārtheti",
    "GK16ruvyavivya_pu:176_47": "dvyarthapadaprayogaḥ pāṇḍupayodhareṇa ityādau / liṅgaviśeṣaḥ śarad raveḥ ityādau /",
    "GK16ruvyavivya_pu:176_48": "guṇavṛtti padam āroḍhuṃ hṛdayam ityādau / upamānaviśeṣo yathā ārdranakhakṣatābham",
    "GK16ruvyavivya_pu:176_49": "ityādau / ākrośo gālidānam / paryāyoktīti yena rāhustrīstanayoḥ kārkaśyalakṣmīr vṛthā",
    "GK16ruvyavivya_pu:176_50": "kṛtety anena bhaṅgyantareṇa rāhoḥ śiraśchedaḥ prakāśita iti tatsādhanam asādhāraṇaṃ",
    "GK16ruvyavivya_pu:176_51": "cakraṃ pratīyata evety arthaḥ / padādīti padādigatānām akṣarāṇām anuprāso gumphabhaṅgī",
    "GK16ruvyavivya_pu:176_52": "darśayan kavīnām atyantavallabha ity arthaḥ / kalabhāṣiṇīti / atra kamalekṣaṇe ity",
    "GK16ruvyavivya_pu:176_53": "arthānuguṇaḥ pāṭhaḥ / anyathānuprāsahevākitaiva syāt / śatrur eva śātrava iti prajñāditvāt",
    "GK16ruvyavivya_pu:176_54": "svārthe 'ṇ / tadrūpaṇam eveti upamāpekṣayā rūpakasya gamyamānaupamyatvāt prayogārhatve",
    "GK16ruvyavivya_pu:176_55": "'pi sāmarthyāvagatarūpatvād yatrābhidhānaṃ punar uktaṃ tatropamāyāṃ paunaruktye kā",
    "GK16ruvyavivya_pu:176_56": "śaṅkā iti / ivaśabdasyeti mūrcchita iva mūrcchayatīty arthapratīteḥ siddhatvāt /",
    "GK16ruvyavivya_pu:176_57": "viṣādisaṃparkād dhi mohaṃ prāptaḥ parān api mohayatīti prasiddham / ayaṃ mandadyutir",
    "GK16ruvyavivya_pu:176_58": "iti nidarśanāyāṃ mamevety arthāt pratītaṃ na punar upāttam / mumūrccheti prasasārety",
    "GK16ruvyavivya_pu:176_59": "arthaḥ / bādhakasadbhāvābhāva iti / anena yatraikasyaiva viśeṣaṇasyopamānopameyasaṃbandhabādhakam",
    "GK16ruvyavivya_pu:176_60": "asti tatra pṛthakprayoge 'pi na doṣaḥ, yathā -",
    "GK16ruvyavivya_pu:177": "cakorya eva caturāś candrikācāmakarmaṇi /",
    "GK16ruvyavivya_pu:178": "āvantya eva nipuṇāḥ sadṛśo ratanarmaṇi //",
    "GK16ruvyavivya_pu:179_0": "ityādau prativastūpamāyām ity āha / atra hīvādiśabdābhāve sati vākyabhedaḥ / prākaraṇikatvopamānopameyabhāvapratītau",
    "GK16ruvyavivya_pu:179_1": "sādharaṇadharmasya pṛthakprayogam antareṇa vākyārthasaṅgatir na bhavatīti pṛthak",
    "GK16ruvyavivya_pu:179_2": "prayogo na duṣṭaḥ / tadvacanam iti sahajapadena svābhāvikatvavacanam / tulyavibhaktīnām",
    "GK16ruvyavivya_pu:179_3": "arthāt upamānopameyānām / eṣā nirdhāraṇe ṣaṣṭhī / etanmadhye ekasyety arthaḥ / paryāyair",
    "GK16ruvyavivya_pu:179_4": "iti / svābhāvikapadādiṣu kṛteṣu sahajapadādibhiḥ / samāsāntarapadāśrayaṇeneti umā",
    "GK16ruvyavivya_pu:179_5": "ca mā ca umāme / tayoḥ dhavāv ityādi dvandvapūrvakatatpuruṣāśrayeṇety arthaḥ / chāyānihatapadayor",
    "GK16ruvyavivya_pu:179_6": "iti prathamaṃ chāyāśabdaḥ dvitīyaś nihataśabdaḥ kartavyaḥ syād iti dārṣṭāntikakrameṇaiva",
    "GK16ruvyavivya_pu:179_7": "dṛṣṭāntāv uktau / astv iti chāyānihataśabdayoḥ prayogaḥ / ubhayor apīti / dvandvapūrvakasya",
    "GK16ruvyavivya_pu:179_8": "bahuvrīher bahuvrīhipūrvakasya vā dvandvasyety arthaḥ / etac ca dṛṣṭāntagatatvenoktam",
    "GK16ruvyavivya_pu:179_9": "api dārṣṭāntikagatatvenāpi paryavasānaṃ neyam / dārṣṭāntike hītthaṃ yojanā / tatpuruṣapūrvasya",
    "GK16ruvyavivya_pu:179_10": "dvandvasya dvandvapūrvasya vā tatpuruṣasya lakṣaṇānugamaḥ saṃbhavatīti / tadarthatvād",
    "GK16ruvyavivya_pu:179_11": "ity uktaṃ vidheyāvimarśavicāre / yāvadbhir iti padair ity arthāt / tatpuruṣalakṣaṇāśrayeṇeti",
    "GK16ruvyavivya_pu:179_12": "prakṛte dvandvalakṣaṇapūrvakatvaṃ jñeyam / evaṃ na dvandvalakṣaṇam ity atra tatpuruṣalakṣaṇapūrvakatvaṃ",
    "GK16ruvyavivya_pu:179_13": "boddhavyam / tasyeti dvandvasya / atajjātīya iti yatra tatpuruṣaśaṅkā nāstīti pārvatīparameśvarāv",
    "GK16ruvyavivya_pu:179_14": "ity atrāpi parameśvarapade karmadhārayāśrayaṇadarśanena tatpuruṣapūrvakatvaṃ yojanīyam /",
    "GK16ruvyavivya_pu:179_15": "avāntaracintayeti paunaruktyaprastāve samāsacintayety arthaḥ / atra mādhavaśabdasya",
    "GK16ruvyavivya_pu:179_16": "yaugikatve 'pi samṃjñātvena nrūḍher umāmādhavāv iti prayoge umāyā mādhavasya ca spṛṣṭatvena",
    "GK16ruvyavivya_pu:179_17": "pratītir na tu dvandvapūrvakatatpuruṣārthasyeti dvandvalakṣaṇaṃ nātīva hṛdayaṅgamam",
    "GK16ruvyavivya_pu:179_18": "ity āhuḥ / rekhā hīti rekhā maryādā avadhiḥ sīmeti paryāyāḥ / tatra heyapakṣapratikṣepeṇa",
    "GK16ruvyavivya_pu:179_19": "prayogo yathā saṃsāreti / atra saṃsārasaṃbhavasya nirākaraṇam iti heyasya pratikṣepaḥ /",
    "GK16ruvyavivya_pu:179_20": "upādeyaparigraho yathā tvaṣṭur iti / atra saṃpadaḥ prasaro vistāra ity upādeyasya",
    "GK16ruvyavivya_pu:179_21": "parigrahaḥ / indūdayasyeva saṃnibhā yasyeti atra saṃnibhāśabdaḥ prabhāparyāyo vyākhyātaḥ /",
    "GK16ruvyavivya_pu:179_22": "yathā tu dāṇḍo granthas tathā saṃnibhaśabdaḥ sadṛśaparyāyo 'sti tad uktam -",
    "GK16ruvyavivya_pu:180": "ivavad vāyathāśabdāḥ samānanibhasaṃnibhāḥ /",
    "GK16ruvyavivya_pu:181_0": "iti / tadanusāreṇendūdayena sadṛśa indūdayasaṃnibha iti vyākhyeyam / taduktyaiveti",
    "GK16ruvyavivya_pu:181_1": "avahitatvoktyety arthaḥ / mūḍhacetana iti mūḍhadhiya iti ca mohanāmno mūḍhatvasya",
    "GK16ruvyavivya_pu:181_2": "buddhidharmatvāt cetanadhīśabdayoḥ paunaruktyam / tatsaṃbandhāt tadavagatir iti cetanasaṃbandhāc",
    "GK16ruvyavivya_pu:181_3": "caitanyāvagatir ity arthaḥ / kṛpāmṛdur iti / kṛpā cetanadharma iti caitanyavācipadaṃ",
    "GK16ruvyavivya_pu:181_4": "na kṛtam / evaṃ mūḍhāḥ mūḍhaḥ ity atrāpi vācyam / uditavapuṣīti paunaruktyam evānusaṃdhatte /",
    "GK16ruvyavivya_pu:181_5": "manaḥkartṛkatvaṃ pramodaḥ kriyākaraṇaśabdayor iti atra gauḥ śābaleya itivac chokakriyāśabdayoḥ",
    "GK16ruvyavivya_pu:181_6": "sāmānyaviśeṣabhāvena prayogaḥ / granthakṛtas tu viśeṣasyaivopayogāt sāmānyāvyabhicārāc",
    "GK16ruvyavivya_pu:181_7": "ca kriyāśabdasya vaiyarthyam karaṇaśabdasya kriyāvācitvān niṣphalatvam iti śokaśabda",
    "GK16ruvyavivya_pu:181_8": "eva karttavya ity abhiprāyaḥ / anubhavaviśeṣātmatvopagama iti saugataprakriyayaitad",
    "GK16ruvyavivya_pu:181_9": "uktam / vaiśeṣikās tu jaḍam evātmaguṇam ekārthasamavāyinā jñānena grāhyaṃ sukham",
    "GK16ruvyavivya_pu:181_10": "āhuḥ / tatprakriyāyāṃ kartavyam evānubhavagrahaṇam / ekasyeti sāgarasya / itarasya",
    "GK16ruvyavivya_pu:181_11": "ceti uttārārthasya / tadrūpatāvagater ity ubhayatra vācyam / madirādraveti / atra",
    "GK16ruvyavivya_pu:181_12": "samābhātīty ekaṃ padaṃ gaṇitam upasargāṇāṃ dyotyapāratantryeṇa pṛthakpadārhatvābhāvāt /",
    "GK16ruvyavivya_pu:181_13": "ekādiprayoge satīti ekasya prayogābhyupagame 'nyeṣām eva tattvam / tatrāpy ekatvam",
    "GK16ruvyavivya_pu:181_14": "aniyatam / evaṃ dvayos trayāṇām ityādiyojanā kāryā, tatrāpy aniyatatvena prakārabahutvāt /",
    "GK16ruvyavivya_pu:181_15": "avivekaprayuktam iti / yady apy avimṛśyakāritvasyaivāpatkaraṇatvaṃ, tathāpy avivekasyāvimṛśyakāritvaprayojakatvāt",
    "GK16ruvyavivya_pu:181_16": "tasya kāraṇatve 'py avimṛśyakāritvam eva kāraṇam uktaṃ bhavati / na hīti yasmin sati",
    "GK16ruvyavivya_pu:181_17": "vahnau dhūma ityādike pratibandhakālabhāviny anvaye sati viśeṣaṇasya yasya asati",
    "GK16ruvyavivya_pu:181_18": "vahnau na dhūma ityādivyatirekasya gatiḥ pratītiḥ, tasyānvayasya sa eva vyatireko",
    "GK16ruvyavivya_pu:181_19": "hetur yuktaḥ vayavasthitasya hetuhetumadbhāvasya vaiparītyaprasaṅgāt / anvayapratītihetuko",
    "GK16ruvyavivya_pu:181_20": "hi vyatirekapratītyupakramo na tu viparyayaḥ / viśeṣaṇāc ceti guṇalubdhā iti sādhāraṇatvād",
    "GK16ruvyavivya_pu:181_21": "ity arthaḥ / sāmarthyeti / dvividhaṃ paunaruktyam arthagataṃ śabdagataṃ ceti / tatrārthasya",
    "GK16ruvyavivya_pu:181_22": "sāmarthyasiddhatve 'rthagataṃ gauṇam āmukhe paunaruktyānavabhāsāt / śabdagatam āsukhāvabhāsamānatvād",
    "GK16ruvyavivya_pu:181_23": "mukhyam / prakṛtipratyayārthasyeti prakṛtyarthaḥ pratyayārthaḥ prakṛtipratyayasamudāyārtha",
    "GK16ruvyavivya_pu:181_24": "iti vyastasamastatvena yojyam / evaṃ prakṛteḥ pratyayasya cety atrāpi vācyam / anyathā",
    "GK16ruvyavivya_pu:181_25": "prāṅnirdiṣṭasya pañcavidhasya paunaruktyasyāsaṅgrahaḥ syāt / vihitasyeti / vastuvṛttyā",
    "GK16ruvyavivya_pu:181_26": "sthitasya bahuvrīher yā karmadhārayaśaṅkā tayā matvarthīyādiḥ śabdaḥ kṛto bisakisalayacchedapātheyavanta",
    "GK16ruvyavivya_pu:181_27": "ityādau / tasya sphuṭaṃ paunaruktyaṃ vṛttidvayasya gauravāt / yasminn iti jāmbavapallavādaunītyādau",
    "GK16ruvyavivya_pu:181_28": "yasmin pallavaśabda ity arthaḥ / arthaḥ yatra + tyalakṣaṇo yattaddhitotpattiḥ yasmād",
    "GK16ruvyavivya_pu:181_29": "aṇpratyayākhyāt taddhitād utpattiḥ pratītiviṣayatvāpattir yasyārthasya / tadantas",
    "GK16ruvyavivya_pu:181_30": "taddhitapratyayānto jāmbavaśabdādiḥ / tenaiva pallavaśabdena na samasanīyaḥ, jambūpallavānīti",
    "GK16ruvyavivya_pu:181_31": "samāsena gatatvāt taddhitavaiyarthyaprasaṅgāt / viśeṣaṇavaśād iti / pinākapāṇyādiviśeṣaṇamāhātmyāt /",
    "GK16ruvyavivya_pu:181_32": "viśiṣṭam utkarṣāpakarṣavantaṃ saṃjñinaṃ harādikaṃ yatrecchet na tatra paunaruktyam /",
    "GK16ruvyavivya_pu:181_33": "anyathā tu paunaruktyam / yathā pāyāt sa śītakiraṇābharaṇo bhavo vaḥ ityādau / sakṛd",
    "GK16ruvyavivya_pu:181_34": "eveti sāmyābhidhāyī ivaśabdādiḥ / niryāya vidyetyādau / yadvad iti dṛṣṭāntamukhena",
    "GK16ruvyavivya_pu:181_35": "janair ajātaskhalanair ityādi saṅgṛhītam / arthasyeti rāhustrīratanayor ityādau /",
    "GK16ruvyavivya_pu:181_36": "yadvaśād iti tajjigīrṣur ivetyādau / athavā yatra kārakaviśeṣavaśāt kriyāyāḥ pratītiḥ",
    "GK16ruvyavivya_pu:181_37": "kriyāviśeṣavaśād vā kārakasya, tatra kriyākārakayoḥ prayogo na kārya ity ayam arthaḥ /",
    "GK16ruvyavivya_pu:181_38": "yathā mā bhavantam ityādau / yo yaddharmeti aparadiggaṇiketyādau yo diglakṣaṇo 'rtho",
    "GK16ruvyavivya_pu:181_39": "yaddharmasya gaṇikādharmasya niṣkāsanāder upacāreṇopalakṣitaḥ / tathā ambunidher",
    "GK16ruvyavivya_pu:181_40": "mamanthe ityādau yasya kāmukasya saṃbandhaṃ yad hṛdayādi tetyanānvito 'mbudhilakṣaṇo",
    "GK16ruvyavivya_pu:181_41": "yaś cārthaḥ, tasya tadrūpaṇād gaṇikākāmukarūpaṇāt na śābdī / neṣyate / ārthī punar",
    "GK16ruvyavivya_pu:181_42": "iṣyata eva / prayuktāntargatair eveti madirādravetyādau / kartari iti pradhānabhūte",
    "GK16ruvyavivya_pu:181_43": "rājādau kartari / tatkriyāyāṃ ca khaḍgena cchadakriyāyāṃ rūḍhāyāṃ sādhakatamasya",
    "GK16ruvyavivya_pu:181_44": "khaḍgasya yāni bahūni tadapekṣayāṅgāni dhārāvinipātādīni teṣāṃ vāg vacanaṃ neṣyate",
    "GK16ruvyavivya_pu:181_45": "yathā karakalitetyādau / etad uktaṃ bhavati / rājādau karttari cchedādikriyāyāṃ yat",
    "GK16ruvyavivya_pu:181_46": "sādhakatamaṃ khaḍgādyaṅgaṃ tasyāpy aṅgānāṃ dhārāvinipātādīnāṃ vacanaṃ neṣyate tenaivāṅgena",
    "GK16ruvyavivya_pu:181_47": "pradhānabhūtenāvāntarāṅgānām apy ākṣepād / doṣadvayaṃ prayukteti karttari iti ca",
    "GK16ruvyavivya_pu:181_48": "pratipāditam / te iti samāsāḥ / vṛttāv iti / samāse vākye vā asādhāraṇaṃ yatra viśeṣaṇaṃ",
    "GK16ruvyavivya_pu:181_49": "tatra viśeṣyaṃ na vācyaṃ yathā duḥkhānubhavetyādau / yo yadātmeti bāṣpāder jalādirūpatvāvyabhicārāt",
    "GK16ruvyavivya_pu:181_50": "prayojanābhāve jalādipadaprayogā na kārya ity arthaḥ / yathā nayane bāṣpavāriṇetyādau /",
    "GK16ruvyavivya_pu:181_51": "yo yasyeti yo niṣyandanādiḥ yasya candrakāntāder dharmiṇo 'vyabhicārī dharmaḥ tayoḥ",
    "GK16ruvyavivya_pu:181_52": "samāso na praśasyate, yathā dviṣadvadhūlocanetyādau / anyathā iti / sādharmyārtha",
    "GK16ruvyavivya_pu:181_53": "ity arthaḥ / kriyeti kriyāyāḥ śokādilakṣaṇāyāḥ pratītiḥ karaṇapratītiṃ na vyabhicarati",
    "GK16ruvyavivya_pu:181_54": "karaṇam eva yataḥ kriyā / tadapratītau karaṇāpratītau saiva śokādilakṣaṇā kriyā na",
    "GK16ruvyavivya_pu:181_55": "niścitā syād ekatvāt / tyāgakriyety atraitad eva kriyāśabdapravṛttinimittam / tat",
    "GK16ruvyavivya_pu:181_56": "tasmāt / tayadvaśāt śokādiśabdaprayogavaśād yasya karaṇasya vyaktiḥ prakāśas taduktau",
    "GK16ruvyavivya_pu:181_57": "śākādiśabdaprayoge tat karaṇādivat padaṃ na prayuñjītety arthaḥ, yathā śokakriyākaraṇasyetyādau /",
    "GK16ruvyavivya_pu:181_58": "prayukte ceti prakṛtyādipaunaruktyānāṃ caturṇām upasaṃhāraḥ / anyonyeti vākyapaunaruktyasaṃgrahaḥ /",
    "GK16ruvyavivya_pu:181_59": "ubhayor uktir ekasya ubhayamadhyāt kasya cit / paunaruktyaṃ nātikrāmati / yathā sahasā",
    "GK16ruvyavivya_pu:181_60": "vidadhītetyādau //",
    "GK16ruvyavivya_pu:182_0": "evaṃ paunaruktyaṃ saprapañcaṃ vicārya vācyāvacanaṃ prapañcayitum āha - vācyasyāvacanaṃ",
    "GK16ruvyavivya_pu:182_1": "yatheti / asamāsena nirdeśo vakṣyamāṇam etatsamānanyāyam avācyasya vacanam api kaṭākṣayitum /",
    "GK16ruvyavivya_pu:182_2": "idamā parāmarśa iti abādhitapratyakṣanimittatvād bhrāntinivṛtteḥ pratyakṣasya ca",
    "GK16ruvyavivya_pu:182_3": "viṣayamukhena parāmarśārhatvāt / tasya yat svaśabdena vacanam iti pūrvaṃ saty eva",
    "GK16ruvyavivya_pu:182_4": "sarvanāmni punaḥ svaśabdena pratipādanaṃ -",
    "GK16ruvyavivya_pu:183": "sarvanāmaparāmarśayogyasyārthasya yat punaḥ /",
    "GK16ruvyavivya_pu:184": "svaśabdenābhidhānaṃ sā śabdasya punaruktatā //",
    "GK16ruvyavivya_pu:185_0": "iti punaruktam uktam / idānīṃ tu sarvanāmasthanīyatvena svaśabdena vacanaṃ vācyāvacanam",
    "GK16ruvyavivya_pu:185_1": "ucyate / dharmidharmeti dharmī haralakṣaṇo 'rthaḥ / dharmaḥ kapālasaṃbandhena garhitatvam /",
    "GK16ruvyavivya_pu:185_2": "ubhayaṃ dharmidharmātmakam / viśeṣapratipattaya iti garhitatvam atra viśeṣaḥ / tasyeti",
    "GK16ruvyavivya_pu:185_3": "garhitatvasya / evaṃ tasya vivakṣitety atra jñeyam / vivakṣito 'rthaḥ śocyatālakṣaṇaḥ /",
    "GK16ruvyavivya_pu:185_4": "ārtha iti viśeṣaṇadvāreṇa bhāvāt / vāmalocanātvam iti / na cātra vāmalocaneti viśeṣyapadam /",
    "GK16ruvyavivya_pu:185_5": "yato 'pi yattacchabdadvayotthāpitavākyārthadvayasāmarthyān nāyikālakṣaṇasya viśeṣyasya",
    "GK16ruvyavivya_pu:185_6": "pratītiḥ / viśeṣaṇam evātra vāmalocanāpadam / tṛtīya iti ubhayavṛttitvākhyaḥ / na",
    "GK16ruvyavivya_pu:185_7": "cāsāv iti āvṛttiḥ / na caiṣām iti tenaiva tatparyāyeṇa sarvanāmnā cety eṣāṃ prakārāṇām /",
    "GK16ruvyavivya_pu:185_8": "alpadoṣatvād iti / tasyeti vyavahitasaṃbandhāt kiṃ cid utkṛṣṭatvam / tasya samāgamaprārthanayeti",
    "GK16ruvyavivya_pu:185_9": "vācyam / arthabhedād iti / ayam arthaḥ ekasyāsakṛdvṛttā sarvā vāvṛttiḥ, yathā daridrāṇāṃ",
    "GK16ruvyavivya_pu:185_10": "bhojane kāṃsyapātryāḥ / tad uktam - āvṛttir asakṛdvṛttiḥ iti / na cārthabhede śabdasyaikatvaṃ",
    "GK16ruvyavivya_pu:185_11": "nyāyyam arthabhedasya pradhānabhūtasya guṇabhūtaṃ śabdaṃ prati bhedakatvam tvāt /",
    "GK16ruvyavivya_pu:185_12": "tasmād atra dvayoḥ śabdayor vastuvṛttena yat sādṛśyaṃ yaś ca sādṛśyahetukaḥ pratipattṛṛṇām",
    "GK16ruvyavivya_pu:185_13": "ekatābhramaḥ, tannibandhano 'yaṃ mukhya evāvṛttivyavahāra iti / ataś ceti / yata",
    "GK16ruvyavivya_pu:185_14": "āvṛttir na yujyate, tata ity arthaḥ / dharmidharmobhayātmakam iti / ubhayamaye vastuni",
    "GK16ruvyavivya_pu:185_15": "pratipatsita ity arthaḥ / yatrānyasyetyādinā / vācyāvacanodāharaṇaprasaṅgena śleṣaṃ",
    "GK16ruvyavivya_pu:185_16": "guṇadoṣavattayā vitataṃ vicārayati / alakālīti / alakāny evāḷikulam alakasadṛśaṃ",
    "GK16ruvyavivya_pu:185_17": "cālikulam / chado 'dharaḥ patrāṇi ca / āmodaḥ praharṣaḥ saurabhaṃ ca / karṇikā karṇābharaṇaṃ",
    "GK16ruvyavivya_pu:185_18": "bījakośaś ca / na śleṣasyeti / nanu śleṣaprastāve kaḥ prasaṅgo 'bjasyopamānacarcāyām /",
    "GK16ruvyavivya_pu:185_19": "naitat / alaṅkārāntaraviviktaviṣayābhāvena sarvālaṅkārāpavādatvāc śleṣasyopamāpratibhotpattihetuḥ",
    "GK16ruvyavivya_pu:185_20": "śleṣa evātra nyāyyo nopamety abhiprāyaḥ / ata eva śleṣe tu tasya vācyatayety uktam /",
    "GK16ruvyavivya_pu:185_21": "nibandha iti nibadhnantīti nirdiṣṭaḥ / tatsāmyaṃ rajjvādisāmyam / na śleṣasyeti upamāśleṣasyety",
    "GK16ruvyavivya_pu:185_22": "arthaḥ / tena rajjvādipratipādakaṃ guṇā iveti na vācyam / nanu viśeṣaṇasāmyanibandhanā",
    "GK16ruvyavivya_pu:185_23": "samāsoktir na ca nibadhnantīti viśeṣaṇam ity āha na hi viśeṣaṇasāmyam eveti / etac",
    "GK16ruvyavivya_pu:185_24": "cāsmābhir harṣacaritavārtike nirṇītam iti tata evāvadhāryam / pṛthak tam upādāyeti",
    "GK16ruvyavivya_pu:185_25": "tacchabdena śaśī parāmṛṣṭaḥ / sa hy ārtha eveti upamānopameyabhāvaḥ / śleṣaviṣaye",
    "GK16ruvyavivya_pu:185_26": "iti / atra tisraḥ kakṣyāḥ / rājaśabdasyobhayārthatvāc śleṣaḥ / tadanāśrayaṇenendunā",
    "GK16ruvyavivya_pu:185_27": "rūpaṇaṃ tatpṛṣṭhe cendur ivety upamā / nanu rājendur ity atra tūpamārūpakayor ekaparigrahe",
    "GK16ruvyavivya_pu:185_28": "sādhakabādhakābhāvāt saṅkaro nyāyyaḥ, na niyamena rūpakam / tat katham uktaṃ rūpakam",
    "GK16ruvyavivya_pu:185_29": "āsūtritam iti / ucyate / prakramyamāṇopamābhiprāyāt paunaruktyabhayena rūpakam āśritam /",
    "GK16ruvyavivya_pu:185_30": "upamāyā abhāve tu saṅkara evātra yuktaḥ / yad vopamāpekṣayā rūpakasyātra samāse sphuṭatvena",
    "GK16ruvyavivya_pu:185_31": "pratīte rūpakaṃ saṃśritam / anenaiva hy abhiprāyeṇa vakṣyati rūpakasya viṣaye upamāyā",
    "GK16ruvyavivya_pu:185_32": "yatheti / tābhyāṃ spardhitum iti / rūpakaṃ śleṣarūpakābhyām / tayor yathāpūrvam iti /",
    "GK16ruvyavivya_pu:185_33": "upamāpekṣayā rūpakasya rūpakāpekṣayā śleṣasyety arthaḥ //",
    "GK16ruvyavivya_pu:186_0": "nanv evaṃ satīti / asya doṣasyātiprasaṅgaṃ brūte / tāpa ātapo 'pi / phalaṃ śālyādikam",
    "GK16ruvyavivya_pu:186_1": "api / sumanasaḥ puṣpāṇy api / khalatā durjanatvaṃ, dhānyādikṣodanasthānaṃ ca / asatī",
    "GK16ruvyavivya_pu:186_2": "dūṣaṇīyā aśobhanā ca / yadalaṅkāreti / khalatām ityādāv upamotthāpite śleṣe nopamā",
    "GK16ruvyavivya_pu:186_3": "śleṣaṃ bādhate / tasya viviktaviṣaytvābhāvāt / śleṣas tu tām bādhate iti yuktam /",
    "GK16ruvyavivya_pu:186_4": "asya nyāyasyālaṅkārāntare 'pi bhāvād vyāptigarbham uktaṃ yad alaṅkāreti / nibandhanāntarābhāve",
    "GK16ruvyavivya_pu:186_5": "iti / sati samāsoktyādinibandhane pūrvavat śleṣottāpitopamā na kartavyā syāt / na",
    "GK16ruvyavivya_pu:186_6": "cātrānirākṛtetyādiviśeṣaṇasāmyāt samāsoktir iti vācyam / viśeṣaṇānāṃ niyatopamānagāmitvāpratīteḥ /",
    "GK16ruvyavivya_pu:186_7": "atra viṣayatāśaṅkaiveti upamāviṣayatvasaṃbhāvanety arthaḥ / kva cit tu tada[tadv]iṣayateti",
    "GK16ruvyavivya_pu:186_8": "pāṭhaḥ / tatra śleṣaviṣayatvam upamāviṣayatvaṃ ca yugapan na śaṅkanīyaṃ tayor utsargāpavādedabhāve",
    "GK16ruvyavivya_pu:186_9": "na vyavasthiter ity arthaḥ / uktadoṣadvayeti / uktaṃ yac śleṣaviṣaye doṣadvayaṃ -",
    "GK16ruvyavivya_pu:186_10": "yatra samāsoktiviṣaye śleṣaḥ kṛtaḥ śleṣaviṣaye copameti, tasyātra saṃbandhābhāvād",
    "GK16ruvyavivya_pu:186_11": "ity arthaḥ / yadalaṅkāreti / śleṣopamādīnām alaṅkārāṇām abhivyaktyarthaṃ ye śabdā",
    "GK16ruvyavivya_pu:186_12": "abjam ivetyādayaḥ tebhyo 'laṅkārebhya itaraḥ samāsoktiśleṣādiḥ tair eva śabdaiḥ alpatarair",
    "GK16ruvyavivya_pu:186_13": "abjam ivetyādirahitair yadi vyajyeta tadāsau samāsoktiśleṣādir laghutvād grāhyo,",
    "GK16ruvyavivya_pu:186_14": "nāparaḥ śleṣopamādir ity arthaḥ / nanu śobhātiśayahetutvam alaṅkārāntarāṇāṃ lakṣaṇam /",
    "GK16ruvyavivya_pu:186_15": "tad viśeṣyate / tat katham idam uktam ity āha - na hy astīti / śobhātiśayajanane",
    "GK16ruvyavivya_pu:186_16": "nije vyāpāre nāsty alaṅkārāṇāṃ viśeṣaḥ / tataś caiko gṛhyate 'paras tyajyata iti",
    "GK16ruvyavivya_pu:186_17": "na yuktam / gurulaghutvam āśritya punar yujyata etan nānyatheti tātparyam / vācyātiśayāpekṣayā",
    "GK16ruvyavivya_pu:186_18": "caitad uktam pratīyamānatvāpekṣayā tu samanantaraṃ viśeṣo vakṣyate / kiṃ cetyādinā",
    "GK16ruvyavivya_pu:186_19": "kāvyakriyāyāṃ saundaryaniṣpatteḥ prayojakatvam alaṅkāraniṣpatteś ca anuniṣpāditaṃ",
    "GK16ruvyavivya_pu:186_20": "yathā vaktā vedanācāmayoḥ ity āha / samāsoktiśleṣabhaṅgibhyām eveti / samāsoktyā",
    "GK16ruvyavivya_pu:186_21": "tu alakālītyādau / śleṣeṇa bhairavācārya ityādau / nopameyeti / alakālītyādāv upamā",
    "GK16ruvyavivya_pu:186_22": "śleṣopamā / bhairavācārya ityādau upamaivopamā / atra samāsoktiśleṣabhaṅgibhyām eva",
    "GK16ruvyavivya_pu:186_23": "ity etadgranthānusāreṇa rūpakasya viṣaye upamāyā yathetyādigranthaḥ prakṣipta iva",
    "GK16ruvyavivya_pu:186_24": "lakṣyate / rūpakasyehānupasaṃhārād, uktadoṣadvayayogāsiddheḥ ity asya ca pūrvoktagranthasyātra",
    "GK16ruvyavivya_pu:186_25": "pakṣe nyūnatvād ataś caivāyaṃ kva cid ādarśe na paṭhyate / aprakṣepe tu trirūpakagrahaṇam",
    "GK16ruvyavivya_pu:186_26": "iha kartvyaṃ syāt / tasmāt sa vā grantho nivārya iha vā rūpakagrahaṇaṃ prakṣepyam /",
    "GK16ruvyavivya_pu:186_27": "uktadoṣadvayeti ca prakṛtaucityena vyākhyātam / te hi tatsiddhīti / rasabandhasiddhāv",
    "GK16ruvyavivya_pu:186_28": "alaṅkārā avaśyaṃ sidhyantīty arthaḥ / niṣpādakatvam ihānmāpakatvam / ata eva bharate",
    "GK16ruvyavivya_pu:186_29": "rasaniṣpattir ity atra rasānumitir iti vyākhyeyam / tadvaicitryaṃ vibhāvādivaicitryam /",
    "GK16ruvyavivya_pu:186_30": "tadāśrayāḥ paraṃparayā rasāśrayā rasajñaptihetava ity arthaḥ / tenaiṣām iti / kaver",
    "GK16ruvyavivya_pu:186_31": "arthagataṃ cārutvaṃ tātparyeṇa saṃpādyaṃ, nālaṅkāropanibandhaḥ alaṅkārāṇāṃ tannāntarīyakatvenāprādhānyāt /",
    "GK16ruvyavivya_pu:186_32": "ataś cārutvaṃ yathā niṣpadyate tathā teṣām upanibandhaḥ kāryaḥ / tatprayojanāc cādhānoddharaṇādaya",
    "GK16ruvyavivya_pu:186_33": "ity arthaḥ / nānvahādhānoddharaṇādaya ity uktyā alaṅkārāṇāṃ parasparaṃ cārutvaniṣpādane",
    "GK16ruvyavivya_pu:186_34": "viśeṣaḥ pratipāditaḥ / pūrvaṃ ca na hy asti nije ityādinā viśeṣābhāva uktaḥ / tat",
    "GK16ruvyavivya_pu:186_35": "kathaṃ na virodhaḥ / naitat / pūrvam avavadhānena cārutvaniṣpādanaṃ manasikṛtya viśeṣābhāvaḥ",
    "GK16ruvyavivya_pu:186_36": "pratipāditaḥ / iha tu vibhāvādyupakaraṇatvena gurulaghutvādinā viśeṣa ukta ity apekṣābhedā[n",
    "GK16ruvyavivya_pu:186_37": "na] virodhaḥ kaś cit /",
    "GK16ruvyavivya_pu:187_0": "kaiś cid iti vāmanaprabhṛtibhiḥ / adhunā yat pratijñāmātreṇa pratipāditaṃ yathā śabdasya",
    "GK16ruvyavivya_pu:187_1": "śaktyantarābhāvād vyañjakatvaṃ na saṃbhavati iti tadvācyāvacanodāharaṇatvopayogi",
    "GK16ruvyavivya_pu:187_2": "śleṣaprasaṅgenopapādayitum āsūtrayati - sa cāyam iti / yas samāsoktiviṣaye kṛto yasya",
    "GK16ruvyavivya_pu:187_3": "ca viṣaye upamā kṛtā sa ity arthaḥ / dvividha iti vakṣyamāṇasyobhayaśleṣasyātraivāntarbhāvaḥ /",
    "GK16ruvyavivya_pu:187_4": "ābhyām eva samuccitābhyāṃ tasyotthāpanāt / yatrānyūneti yatra viśeṣyasya viśeṣaṇaṃ",
    "GK16ruvyavivya_pu:187_5": "na nyūnībhavati nāpy atiricyate, tatra śleṣaḥ / mātragrahaṇaṃ liṅgavacanānāṃ bhedād",
    "GK16ruvyavivya_pu:187_6": "ubhayasaṃbandhasahiṣṇuśabdatāparigrahārtham / kartṛkarmeti / kartṛkarmarūpaḥ ādigrahaṇāt",
    "GK16ruvyavivya_pu:187_7": "kriyārūpo yatra pradhānabhūto 'rthaḥ śleṣeṇa svarūpahāniṃ nīyate, na tatra śleṣo",
    "GK16ruvyavivya_pu:187_8": "niravadya ity arthaḥ / tasya ca dharmapratipādakaśabdaviṣayatvena dharmipratipādakaśabdaviṣayatvena",
    "GK16ruvyavivya_pu:187_9": "ca dvaividhyam / ubhayapratipādakaśabdaviṣayatvaṃ tu dūṣayiṣyate / aparas tv iti /",
    "GK16ruvyavivya_pu:187_10": "arthaśleṣaḥ / ubhayatrāpi śabdaśleṣe 'rthaśleṣe ca / yāvad ivādi nibandhanaṃ nāśritaṃ",
    "GK16ruvyavivya_pu:187_11": "tāvad arthāntaram apramāṇakam eveti śleṣābhivyaktyarthaṃ nibandhanam āśrayaṇīyam /",
    "GK16ruvyavivya_pu:187_12": "atrāntare iti phullamallikābhir dhavalā ye 'ṭṭās tripuracatuṣpuramahāprakārā āpaṇā",
    "GK16ruvyavivya_pu:187_13": "vā tair vikāso hāso yasya tadvac ca dhavalāṭṭahāso yasya / kusumasamayayugaṃ māsadvayaṃ",
    "GK16ruvyavivya_pu:187_14": "ramyatvena tatsadṛśa ca yugaṃ kṛtādim upasaṃharan ajṛmbhata vikasitavān vyaktānanaś",
    "GK16ruvyavivya_pu:187_15": "cābhūd mahākālo dīrghasamayaḥ saṃhartṛdevatāviśeṣaś ca / samāsoktīti / mahākāla ity",
    "GK16ruvyavivya_pu:187_16": "atra mahāsamaya ity aśliṣṭe viśeṣyapade prayukte viśeṣaṇasāmyād eva devatāviśeṣapratīteḥ",
    "GK16ruvyavivya_pu:187_17": "samāsoktir bhavantī mahākālaśabdasyāvṛttau pramāṇam / na cātra mahākālaśabde prayukte",
    "GK16ruvyavivya_pu:187_18": "prayāsaḥ kaś cit / yena alakālikuletivat samāsoktyā śleṣasya vaiyarthyaṃ śaṅkyeta /",
    "GK16ruvyavivya_pu:187_19": "ācchāditeti / parvatapakṣe ācchāditaṃ vaipulyād diśaś cāmbaram ākāśaṃ ca yena, uccakair",
    "GK16ruvyavivya_pu:187_20": "ucyatāṃ gāṃ bhūmiṃ cākramya vartamānaṃ, mahārohapariṇāhāni śṛṅgāṇi śikharāṇi yasya,",
    "GK16ruvyavivya_pu:187_21": "tadaucityāc ca śirasi sphurac candralekham, evaṃvidhaṃ nageśaṃ parvatarājaṃ dṛṣṭvā",
    "GK16ruvyavivya_pu:187_22": "ko na vismito bhavatīty arthaḥ / harapakṣe tu ācchāditaṃ paridhānīkṛta diśa eva asya",
    "GK16ruvyavivya_pu:187_23": "nava vastraṃ yena, tathā u[k]taṃ sthūlaviṣāṇa ca vṛṣabham adhiruhya sthitaṃ, mastake",
    "GK16ruvyavivya_pu:187_24": "candrakalānvitaṃ ca nageśa kailāsādhipatiṃ sākṣātkṛtya anugṛhītammanyatvena ko na",
    "GK16ruvyavivya_pu:187_25": "vismayata ity arthaḥ / śveto dhāvatītivad iti śabdatantram / pradīpavad iti punar",
    "GK16ruvyavivya_pu:187_26": "arthatantram / yathāyogam iti tulyapradhānatvena sādhāraṇyaṃ tantram / atulyapradhānatvena",
    "GK16ruvyavivya_pu:187_27": "tu prasaṅgaḥ / tayoḥ pratipattir iti / kiṃ cit khalu vastuśaktyaiva kāryakāri yathā",
    "GK16ruvyavivya_pu:187_28": "dīpādi / kiṃ cit tu parāmarśāpekṣaṃ yathā dhūmādi liṅgam / yatra yasmin viṣaye parāmarśanairapekṣyeṇa",
    "GK16ruvyavivya_pu:187_29": "vastuśaktyaivobhayakāritvaṃ tatra tantrādi nānyatra / śabdaḥ parāmarśāpekṣo 'rthapratītikārī /",
    "GK16ruvyavivya_pu:187_30": "parāmarśo na nirnibandhana iti nātra tantrādipravṛttiḥ / ahāryaḥ parvataḥ / sahakāritā",
    "GK16ruvyavivya_pu:187_31": "saha karaṇaśīlatva sahakārasaṃbandhaś ca / anavamā utkṛṣṭāḥ / navaḥ pratyagraḥ /",
    "GK16ruvyavivya_pu:187_32": "mādhavo vasantaḥ / ramyatātireketi sahakārasaṃbandharūpa ity arthaḥ / tasya vācyasyeti /",
    "GK16ruvyavivya_pu:187_33": "tacchabdena nibandhanaṃ parāmṛṣṭam /",
    "GK16ruvyavivya_pu:188_0": "samayasmṛtiḥ saṅketasmaraṇam / asiddham ekatvam iti / tataś ca nāyaṃ tantrāder viṣayaḥ /",
    "GK16ruvyavivya_pu:188_1": "tattvam ekatvam / avyayānavyayātmakam iti / avyayam ivādi / anavyayaṃ sadṛśādi /",
    "GK16ruvyavivya_pu:188_2": "dharmārthasyeti / śleṣād abhinnatvam iti yojyam / prakaṭeti / kulayaś caṭakāḥ tad",
    "GK16ruvyavivya_pu:188_3": "uktam - kuliḥ kuliṅgaś caṭakaḥ iti / te ca te śakuntāḥ śakunayaḥ teṣāṃ cakreṇa samūhena",
    "GK16ruvyavivya_pu:188_4": "bhāsvatīnāṃ valabhīnāṃ hitāḥ anurūpā mattavāraṇāḥ aṅkaḥ cihnaṃ yasyāḥ / niśānto 'ntaḥpuram /",
    "GK16ruvyavivya_pu:188_5": "viḍambayantī uapahasantī / samarabhūpakṣe kuliśaṃ vajraṃ / kuntāḥ prāsāḥ / cakrāṇi",
    "GK16ruvyavivya_pu:188_6": "arīṇi / tair bhāsvadbhiḥ / vyatireko viḍambayantīti prakāśitaḥ / prakaṭetyādau ca",
    "GK16ruvyavivya_pu:188_7": "viśeṣaṇabhāge 'tra śleṣaḥ / uṣasīti / andhakāra eva malinatvāt paṅkaḥ / tasya vigalitasya",
    "GK16ruvyavivya_pu:188_8": "plavo 'navasthānaṃ tena śabalaṃ vicitram / ghanavartma viyat / dūram atyartham /",
    "GK16ruvyavivya_pu:188_9": "madhuraḥ sukumāro yas taraṇitāpo raviprabhā tadyogena tāraṃ hṛdyam / madhupāyino",
    "GK16ruvyavivya_pu:188_10": "bhramarās teṣāṃ paṅktiḥ / andhakārapaṅkaplava eva vigalanena nissāratvāc chavaḥ tasya",
    "GK16ruvyavivya_pu:188_11": "laṅghanena vartmasu pakṣmasu dūramā aramaṇīyaśrīḥ / madhuratā makarandāsaktā tathā",
    "GK16ruvyavivya_pu:188_12": "raṇitā saśabdā, yad vā madhuratena makarandāsaṅgena raṇitaṃ guñjitaṃ yasyāḥ / payogatā",
    "GK16ruvyavivya_pu:188_13": "jalagatā / aram atyartham / atra ghanavartmaśabdasyopameyavācinaḥ śleṣe 'ntarbhāvāt",
    "GK16ruvyavivya_pu:188_14": "dharmidharmobhayārthasyodāharaṇatve nyāyye dharmārthasyodāharaṇatvaṃ cintyam / anavarateti /",
    "GK16ruvyavivya_pu:188_15": "anavarataṃ nayanasalilena sicyamāno vṛddhiṃ nīyamānaḥ / tathā anavarataṃ nayanaṃ",
    "GK16ruvyavivya_pu:188_16": "prāpaṇaṃ yasya tena salilena sicyamāna ārdratvaṃ prāpyamāṇaḥ / vipado lavaḥ sūkṣmabhāgo",
    "GK16ruvyavivya_pu:188_17": "vipallavo vigatakisalayaś ca / prarohati vistīrṇībhavati aṅkurāṃś ca muñcati dharmāṃś",
    "GK16ruvyavivya_pu:188_18": "ca muñcati dharmārthatvam iti / kila atra sthitam api dharmārthatvaṃ nopamānaviśeṣaṇatvāyālaṃ",
    "GK16ruvyavivya_pu:188_19": "viśeṣaṇatvasya kakṣyāntarabhāvitvāt / na cāvṛttim antareṇa kakṣyāntaraparigraho nyāyyaḥ /",
    "GK16ruvyavivya_pu:188_20": "na cātrāvṛttiḥ kāryā / pramāṇābhāvāt / anāvṛttau tu tasyām eva kakṣyāyāṃ viśeṣaṇatve",
    "GK16ruvyavivya_pu:188_21": "upameyasvarūpāpahāraprasaṅga iti padārthaḥ / tasyopameyeti tacchabdena vipallavaśabdaḥ",
    "GK16ruvyavivya_pu:188_22": "parāmṛṣṭaḥ / yaḥ punar iti śleṣaprayojakaḥ śabdaḥ / apradhānaṃ viśeṣaṇabhūtam / pradhānasya",
    "GK16ruvyavivya_pu:188_23": "hi pūrvoktanyāyenāvṛttir nyāyyā / nibandhanam ivādi / sānuparvatasya mālabhūbhāgaḥ /",
    "GK16ruvyavivya_pu:188_24": "aṅkollākhyās taravaḥ teṣāṃ pallavā bhāsvanto yatra / aṅkollaśabdaḥ prākṛtabhāṣāpadam",
    "GK16ruvyavivya_pu:188_25": "api kavibhir atiprasiddhyā śleṣādiṣu prayujyate / tathā ca sakuśāṅkollapallavā /",
    "GK16ruvyavivya_pu:188_26": "maithilīva śriyaṃ dhatte iti parimalena prayutam / saṃskṛte punar aṅkoṭhaśabdaḥ sthitaḥ /",
    "GK16ruvyavivya_pu:188_27": "tathā bhāsvān aṅke ullapan mukharaḥ lavākhyaḥ putro yatreti sāmānyenānyapadārtho",
    "GK16ruvyavivya_pu:188_28": "gṛhyate / iheti vipallavaśabde / ivādyavyayam iti / tarur iveti prayuktasyevaśabdasyānyathā",
    "GK16ruvyavivya_pu:188_29": "vyavasthāpayiṣyamāṇatvāt / alaṅkārāntaraṃ samāsoktyādi / pradhānārthasaṃsparśamātrād",
    "GK16ruvyavivya_pu:188_30": "iti / yataḥ tena padena saṃbhavadapradhānārthenāpi pradhānabhūto 'rthaḥ saṃspṛṣṭaḥ,",
    "GK16ruvyavivya_pu:188_31": "tato 'ntarasaṃbandhāsahiṣṇutvāt dvirupādānārhatvam / yatra ca pradhānāpradhānobhayārthasya",
    "GK16ruvyavivya_pu:188_32": "dvirupādānam avaśyaṃ kāryam, tatra daṇḍāpūpikayā tadekārthasya pradhānamātrārthasya",
    "GK16ruvyavivya_pu:188_33": "śabdasya dvirupādānaṃ nyāyasiddham eva / rucir dīptiḥ abhilāṣaś ca ruciḥ / atra dvau",
    "GK16ruvyavivya_pu:188_34": "ruciśabdau viśeṣyavācitvāt pradhānārthau / nanūpamānasya yadi viśeṣyatvaṃ nopameyaviśeṣaṇatvaṃ",
    "GK16ruvyavivya_pu:188_35": "tat katham upameyasaṃbandhiny upamānasya vibhaktiḥ yathā vāgarthāv iva saṃpṛktau",
    "GK16ruvyavivya_pu:188_36": "iti / naiṣa doṣaḥ / viśeṣaṇatvam avacchedakatvaṃ tac copamānasyopameyaṃ praty upamitikriyāyāṃ",
    "GK16ruvyavivya_pu:188_37": "vidyata eva / anyathā tayoḥ saṃbandhābhāvād ananvyaprasaṅgaḥ / sthite viśeṣaṇatve",
    "GK16ruvyavivya_pu:188_38": "tasya na viśeṣyavibhakter hāniḥ kā cit / yat punar ihopamānaśabdasya viśeṣyavācitvam",
    "GK16ruvyavivya_pu:188_39": "uktaṃ tad dharmitābhiprāyeṇa / dharmī hy upamānam / na ca svatantratvāt viśeṣyārthaḥ /",
    "GK16ruvyavivya_pu:188_40": "ataś caivāyaṃ strīva gacchati ṣaṇḍo 'yam ity upameyaliṅgaṃ na bhajate / dharmavāci",
    "GK16ruvyavivya_pu:188_41": "tu viśeṣaṇaṃ viśeṣyaliṅgam eva / tad uktam - guṇavacanānām āśrayato liṅgavacanāni",
    "GK16ruvyavivya_pu:188_42": "bhavanti iti / tad evam upamānam upameyavibhaktiṃ na na bhajate dharmitvaṃ ca na",
    "GK16ruvyavivya_pu:188_43": "jahātīti / khalatā durjanatvam / khalatā ākāśavallī / atra prayukta iti / tarur ivety",
    "GK16ruvyavivya_pu:188_44": "atra / vākyabhedaprasaṅgād iti saṃbhavaty ekavākyatve vākyabhedaś ca neṣyate iti",
    "GK16ruvyavivya_pu:188_45": "vākyabhedasya pratipattigauravavattvād dheyatvam / atha samāsoktīti / anavaratajaletyāder",
    "GK16ruvyavivya_pu:188_46": "viśeṣaṇasya dvyarthatvāt / upamānabhūteti / yatropamānabhūtasya dharmiṇo 'nyasyārthasya",
    "GK16ruvyavivya_pu:188_47": "gamyamānatvaṃ tatra samāsoktiḥ, na sākṣād upādāna ity arthaḥ / kva cid iti / babhravaḥ",
    "GK16ruvyavivya_pu:188_48": "kapilāḥ / etad dāvāgniviśeṣaṇaṃ san nakulalakṣaṇam arthaṃ pratipādayatīti dharmidharmobhayātmatvam /",
    "GK16ruvyavivya_pu:188_49": "evaṃ hariṇā haritā mṛgāś ca / jaṭā mūlāni keśasaṃniveśāś ca / valkalaṃ vṛkṣatvak",
    "GK16ruvyavivya_pu:188_50": "tatkṛtaṃ ca vāsaḥ / kapilāḥ piṅgalā muniviśeṣāś ca / āropaviṣayabahutvād āropyamānānām",
    "GK16ruvyavivya_pu:188_51": "api bahutvam /",
    "GK16ruvyavivya_pu:189_0": "kesariṇaṃ bakulapuṣpavantaṃ siṃhaṃ ca / vasantaṃ mādhavaṃ nivasantaṃ ca / abhimāno",
    "GK16ruvyavivya_pu:189_1": "dhārādhirūḍho māno mahāpramāṇaś ca / durvāraṇo 'śakyavāraṇo duṣṭaś ca karī / matto",
    "GK16ruvyavivya_pu:189_2": "matsakāśāt samadaś ca / abhimāna iti na tathā hṛdayaṅgamaḥ pāṭhaḥ / anyonyam iti",
    "GK16ruvyavivya_pu:189_3": "vasantam ity asya kesariṇam iti viśeṣaṇaṃ, siṃhapakṣe ca kesariṇam ity asya vasantam",
    "GK16ruvyavivya_pu:189_4": "iti / rūpyeti yaḥ kesarī pratītaḥ sa vasantasya rūpakatvena na tāṭasthyena / evaṃ",
    "GK16ruvyavivya_pu:189_5": "vasantam ity asya nivasanārthayoge 'pi vasantārthaḥ kesariṇo rūpakatvena yojanīyaḥ /",
    "GK16ruvyavivya_pu:189_6": "ittham eva durvāraṇābhimānayor vācyam / viśeṣyatvena rūpyatvena ca svatantratvaṃ,",
    "GK16ruvyavivya_pu:189_7": "tadviparyayeṇa paratantratvam / viśeṣyādyātmaketi / ādigrahaṇena rūpyarūpakabhāvo",
    "GK16ruvyavivya_pu:189_8": "gṛhyate / tilakas taruviśeṣas tilakaś ca viśeṣakaḥ / tadabhivyaktir ubhayārthābhivyaktiḥ /",
    "GK16ruvyavivya_pu:189_9": "tayor ubhayor arthayoḥ / guṇavanto rajjuyuktā api ghaṭakāḥ saṅghaṭayitāro hrasvāś",
    "GK16ruvyavivya_pu:189_10": "ca ghaṭāḥ / pārthivā rājānaḥ, na tu vakṣyamāṇayuktyā pṛthivīvikārā vyākhyeyāḥ guṇavattvaghaṭakatvayor",
    "GK16ruvyavivya_pu:189_11": "iti / yady apy atra samīhitasiddhau hetutvena vyavasthitasya ghaṭakā ity asya pārthivā",
    "GK16ruvyavivya_pu:189_12": "iti prati viśeṣaṇatvaṃ, tathāpi kūpa ivety upamāsāmarthyād viśeṣyatvam api ghaṭate //"
}