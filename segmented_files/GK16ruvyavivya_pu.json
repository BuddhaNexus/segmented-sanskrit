{
    "GK16ruvyavivya_pu:0": "atha dvitīyo vimarśaḥ /",
    "GK16ruvyavivya_pu:1_0": "evaṃ tāvat prathame vimarśe dhvanilakṣaṇaṃ dūṣayitvā dhvaniśāstragataṃ granthāntaraṃ dūṣayituṃ sāmānyena tāvat kāvyagatam",
    "GK16ruvyavivya_pu:1_1": "anaucityollāsarūpaṃ dūṣaṇaprapañcam upapādayitum āha - iha khalv ityādinā / uktam iti sahṛdayaiḥ / antaraṅgam iti sākṣād",
    "GK16ruvyavivya_pu:1_2": "rasaviṣayatvāt / ādyair iti dhvanikāraprabhṛtibhiḥ / tad uktam -",
    "GK16ruvyavivya_pu:2": "anaucityād ṛte nānyad rasabhaṅgasya kāraṇam /",
    "GK16ruvyavivya_pu:3": "prasiddhaucityabandhas tu rasasyopaniṣat parā //",
    "GK16ruvyavivya_pu:4_0": "ityādinā / bahiraṅgam iti vācyamukhena rase paryavasānād vidheyaḥ prādhānyena pratipipādayiṣito yo 'rthas tasya avimarśo",
    "GK16ruvyavivya_pu:4_1": "'nanusaṃdhānam upasarjanīkaraṇāt / prakramaḥ kasya cid vastuno nirvāhāyārambhas tasya bhedo madhye 'nyathīkaraṇam anyathānirvāhaś",
    "GK16ruvyavivya_pu:4_2": "ca / kramasya paripāṭyā bheda ullaṅghanaṃ vyutkrama iti yāvat / paunaruktyaṃ punaḥpratipādanam / vācyasya vaktavyasya avacanam",
    "GK16ruvyavivya_pu:4_3": "anuktiḥ / etā avāntarabhedabhinnāḥ pañca dūṣanajātayaḥ /",
    "GK16ruvyavivya_pu:5_0": "yad etad ihagranthakṛtā vicārasaraṇim āśritya vidheyāvimarśādidoṣapañcakam udbhāvitaṃ, na tatrādyatanapuruṣamātrabuddhipraṇayanāsūyayānādaraḥ",
    "GK16ruvyavivya_pu:5_1": "karaṇīyaḥ / pūrvair evaṃvidhadoṣodbhāvanarūpasya vicārasya praṇītatvāt / tathā hi / dāsyāḥ putra ityādāv ākrośe ṣaṣṭhyā alukaṃ",
    "GK16ruvyavivya_pu:5_2": "pratipādayatā sūtrakṛtā vidheyāvimarśaḥ sūcita eva / tathā svāmīśvarādhipatidāyādety atra sūtre na hi bhavati gavāṃ svāmī",
    "GK16ruvyavivya_pu:5_3": "aśveṣu ca iti vadatā bhāṣyakṛtā spaṣṭam eva prakramabhedaḥ pratipāditaḥ / tathā kṛñcānuprayujyate liṭi iy atrānuprayogasyānuśabdaparyālocanayā",
    "GK16ruvyavivya_pu:5_4": "vyavahitapūrvaprayogaṃ taṃ pātayāṃ prathamam āsa ityādau niṣedhatā cādīnāṃ ca na hi bhavati ca vṛkṣaḥ ityādinā prayoganiyamakhyāpanena",
    "GK16ruvyavivya_pu:5_5": "dyotakatvaṃ kathayatā asthānaprayogalakṣaṇaḥ kramabhedaḥ kaṭākṣita eva / tathā karmadhārayamatvarthīyābhyāṃ bahuvrīhir laghutvāt",
    "GK16ruvyavivya_pu:5_6": "syād iti vṛttilāghavaṃ cintayatā kātyāyanena paunaruktyam api prakāśitam eva / tathā īṣad asamāptau ity atra pratijñānasamadhigamyaṃ",
    "GK16ruvyavivya_pu:5_7": "sūtrakāroktaṃ rūpakalakṣaṇam arthaṃ dūṣayatā prakṛtyarthasadṛśe kalpavādividhānam iti pratijñānasamadhigamyārthabhūtām upamāṃ",
    "GK16ruvyavivya_pu:5_8": "vyavasthāpayatopamāśrayeṇa vācyāvacanam api dyotitam eva / etena rūpakāśrayeṇāvācyavacanam api dyotitam eva / tad evaṃ mahāviduṣāṃ",
    "GK16ruvyavivya_pu:5_9": "mārgam anusṛtya sahṛdayaśikṣādarāya vicārayandaraṃto 'sya mahāmater na kaś cit paryanuyogaleśasyāpy avasara ity alam atiprasaṅgena /",
    "GK16ruvyavivya_pu:6_0": "etasya ceti sāmānyenānaucityasya / doṣā iti kāvyasya vikṛtatvāpādanād dūṣaṇād doṣā iti / mugdha iti pṛṣṭasyāprativikṛtatve",
    "GK16ruvyavivya_pu:6_1": "trīṇi kāraṇāni / prativacanāpratibhānalakṣaṇaṃ maugdhyaṃ pratibhāne 'py aprauḍharūpatvam asahyatvam / prauḍhatve 'pi guṇāsahiṣṇutvalakṣaṇaṃ",
    "GK16ruvyavivya_pu:6_2": "mātsaryam / tāny atra saṃdihyamānatayā krameṇoktāni / yaḥ kilety atraiva cchedaḥ / chātrābhyarthanayeti praṣṭṛtvasyāṅgīkṛtam",
    "GK16ruvyavivya_pu:6_3": "iti prativaktṛtvasya ca nirdeśaḥ / paurobhāgyaṃ doṣaikagrāhitvam / nanu yadi parakīye kāvye parihārāya doṣāṇāṃ vicāraḥ kriyate,",
    "GK16ruvyavivya_pu:6_4": "tat kiṃ nijakāvye na teṣāṃ parihāraḥ / tathā ca bhajate mātsaryamaunaṃ nu kim ity ato 'nantaram iti pṛṣṭa ity evaṃ krameṇetiśabdo",
    "GK16ruvyavivya_pu:6_5": "nirdeśyaḥ kramāntareṇa nirdeśāt kramabhedo na yujyate / evam anyat śokāpadānādau jñeyam / tadartham āha - svakṛtiṣv iti kṛtiḥ",
    "GK16ruvyavivya_pu:6_6": "kāvyam /",
    "GK16ruvyavivya_pu:7_0": "saṃrambha iti kutsitāḥ kariṇaḥ karikīṭāḥ kutsitāni kutsanaiḥ iti samāsaḥ / karikīṭānām āśādviradaiḥ pratinirdeśaḥ / meghaśakalānāṃ",
    "GK16ruvyavivya_pu:7_1": "tu kalpāntatoyadaiḥ ya ity atraiva cchedaḥ / ayaṃ śloko vakroktijīvite vitatya vyākhyāta iti tata evāvadhāryaḥ / tāvacchabdo",
    "GK16ruvyavivya_pu:7_2": "vidheyāvimarśatrayasyaitacchlokagatasyopakramadyotakaḥ / saṃbandhopapatter iti / ayaṃ bhāvaḥ - samarthaḥ padavidhiḥ iti vacanāt",
    "GK16ruvyavivya_pu:7_3": "samāsaḥ sāmarthyanimittakaḥ / sāmarthyaṃ ca saṅgatārthatvaṃ, saṅgatatvaṃ ca saṃbandhaḥ / sa cātra viśeṣaṇaviśeṣyabhāvaḥ /",
    "GK16ruvyavivya_pu:7_4": "paryudāsasyaiva viśeṣaṇaṃ nañā abrāhmaṇa iti yathā / na cātra vakṣyamāṇanyāyena paryudāso ghaṭata iti / nanv abrāhmaṇa ityādau",
    "GK16ruvyavivya_pu:7_5": "nañ kathaṃ viśeṣaṇam / viśeṣaṇaṃ hi viśeṣyasyoparañjakaṃ bhavati / na ca nañśabdo viruddhatvād vidhim uparañjayati / tat",
    "GK16ruvyavivya_pu:7_6": "katham asya viśeṣaṇatvam / naitat / abrāhmaṇa ityādau brāhmaṇaśabdo brāhmaṇasadṛśe kṣatriyādau vartate / sā cākṣatriyādau",
    "GK16ruvyavivya_pu:7_7": "brāhmaṇaśabdasya vṛttir nañā dyotyate / tad uktam - nañ ivayuktam anyasadṛśādhikaraṇe tatha hy artha iti / tatra ca śabdaśaktisvābhāvyaṃ",
    "GK16ruvyavivya_pu:7_8": "kāraṇam / yathā caitat tathā nañsūtrabhāṣyād avaseyam /",
    "GK16ruvyavivya_pu:8_0": "pradhānatvam iti / yatra vidheḥ prādhānyaṃ pratiṣedhasyāprādhānyaṃ naña uttarapadena saṃbandhaḥ samarthasamāsa ekavākyatvaṃ",
    "GK16ruvyavivya_pu:8_1": "ca tatra paryudāsaḥ kiṃ cid varjayitvā kasya cid upadeśo nirāsa iti nigamanāt / tatra kārikāyāṃ trayaṃ nirdiṣṭaṃ dvayaṃ cākṣipyate /",
    "GK16ruvyavivya_pu:8_2": "jugopeti / atra nañarthaviśiṣṭasyottarapadārthasya vidhir na trastatvādiniṣedhaḥ / tatrāpy atrastatvādeḥ siddhatvāt tadanuvādena",
    "GK16ruvyavivya_pu:8_3": "gopanādi vidhīyata iti paryudāsatvam / aprādhānyam iti / yatra pratiṣedhasya prādhānyaṃ vidher aprādhānyyaṃ nañaḥ kriyāpadena",
    "GK16ruvyavivya_pu:8_4": "saṃbandho 'samarthasamāsaḥ vākyabhedaś ca, tatra prasajya prāpayya pratiṣedha iti prasajyapratiṣedhaḥ / atra kārikāyāṃ traye",
    "GK16ruvyavivya_pu:8_5": "nirdiṣṭe 'nyad dvayam ākṣiptam / na veti / atra dṛptaniśācaraṃ prati niṣedhaḥ pratīyate, na tv adṛptaniśācaravidhir iti prasajyapratiṣedhatā /",
    "GK16ruvyavivya_pu:8_6": "saṃrambhavatpratiṣedho hy atreti / saṃrabdhavān yaḥ puruṣas tadgatā yeyaṃ saṃrabdhatā saṃrambhaṇakriyā tasyā vakṣyamāṇanyāyena",
    "GK16ruvyavivya_pu:8_7": "pratiṣedha ity arthaḥ / asaṃradhavadvidhir iti saṃrabdhavatsadṛśasya saṃrambhasadṛśakriyākarttur udāsīnaprāyasya vidhir ity",
    "GK16ruvyavivya_pu:8_8": "arthaḥ / yad uktaṃ nañ iva yuktam ityādi / tatreti saṃrabdahavatpratiṣedhe / na cāsāv iti pratiṣedhati / tatsiddhipakṣa iti",
    "GK16ruvyavivya_pu:8_9": "vivakṣito yaḥ pradhānabhūtaniṣedhalakṣaṇo 'rthasya siddhipakṣa ity arthaḥ / asya vidhyanuvādabhāvasyeti / nañarthasya vidhir",
    "GK16ruvyavivya_pu:8_10": "uttarapadārthasyānuvāda ity asya / samāse hi nañarthopasarjana uttarapadārthaḥ prādhānyena pratīyate / kāvyārtheti / atra",
    "GK16ruvyavivya_pu:8_11": "vyavacchedyaṃ prasajyapratiṣedhaṃ pradarśya paricchedyaṃ paryudāsam udāharati /",
    "GK16ruvyavivya_pu:9_0": "nanu prasajyapratiṣedhe nañaḥ kriyānvaye 'saṃrabdahavān ity atra saṃrambhakriyāniṣedho bhaviṣyati / tat ko 'tra doṣa ity",
    "GK16ruvyavivya_pu:9_1": "āha: kriyākartraṃśabhāg iti / ayaṃ bhāvaḥ: asaṃrabdhavān ity atra dvāv aṃśau kriyāṃśaḥ kārakāṃśaś ca / tatrobhayāṃśabhāgarthaniṣedhe",
    "GK16ruvyavivya_pu:9_2": "śabdaśaktisvābhāvyād vākye kriyāṃśaniṣedhas tasya prādhānyena vivakṣitasyāparāmarśam anuktād vidheyāvimarśaḥ / yathā ca prasajyapratiṣedhe",
    "GK16ruvyavivya_pu:9_3": "samāso neṣṭas tathoktanayena paryudāse 'py asamāso neṣyata ity āha - nanu sādhv iti atra na kurvateti karaṇakriyākartṛsadṛśena",
    "GK16ruvyavivya_pu:9_4": "kriyāṃ praty udāsīnaprāyeṇety arthaḥ / akurvateti vācye na kurvateti kriyāṃśaniṣedhaḥ pratīter vaiparītyakārī / evaṃ nocitam",
    "GK16ruvyavivya_pu:9_5": "apīty ucitatvamātraniṣedhaḥ pratīter vaiparītyakṛd eva / tacchravaṇaṃ kriyāśravaṇam / tayor iti siddhārthā vṛttiḥ / sādhyārthaṃ",
    "GK16ruvyavivya_pu:9_6": "vākyam / asūryaṃpaśyādiṣv iti / atrāpi nañaḥ sūryeṇottarpadārthena nābhisaṃbandhaḥ, api tu taddraṣṭrarthenaiva / tatrāpi",
    "GK16ruvyavivya_pu:9_7": "kartraṃśaḥ pradhānaṃ na kriyāṃśaḥ karttari khaśo vidhānād iti pūrvavad avaseyam / bhuṅkta iti atra hi vākyasya kriyāprādhānyaṃ",
    "GK16ruvyavivya_pu:9_8": "pratīyamānabhavatyādikriyāpekṣe nañaḥ samanvaye śrāddhabhojī na bhavatīti vākyārthaḥ / aśrāddhabhojīty atra tu nañā bhoktus",
    "GK16ruvyavivya_pu:9_9": "samanvaye śrāddhabhoktṛvyatirikto 'pi vighasāśyā+i++ pratīyate / yataś cātrāśrāddhabhojītyādau samāse pratiṣedho neṣṭaḥ,",
    "GK16ruvyavivya_pu:9_10": "tata eva samarthasamāsas tadviparyayeṇāsamarthasamāsaś ca kārikādvayenoktaḥ / vākyabhedābhedayos tu sāmarthyāt pratītir ity",
    "GK16ruvyavivya_pu:9_11": "avacanam /",
    "GK16ruvyavivya_pu:10_0": "evakemaṃ vidheyāvimarśaṃ vicārya dvitīyam udāharati - yo 'sāv ity atreti tacchabdaṃ praty ākāṅkṣāyāḥ kenāpy anivarttanāt /",
    "GK16ruvyavivya_pu:10_1": "ekatareti kvacid yacchabdenopakrame tacchabdenopasaṃhāraḥ / kva cit tacchabdenopakrame yacchabdenopasaṃhāraḥ prasajyate /",
    "GK16ruvyavivya_pu:10_2": "etac ca dvayaṃ śābdopakramopasaṃhārakrameṇodāhariṣyati / tayor apīti / apiśabdo nañarthaṃ samuccinoti / prasajyapratiṣedhe",
    "GK16ruvyavivya_pu:10_3": "hi nañartho vidheyo niṣedhyo 'rtho 'nuvādyaḥ / paryudāse tu viparyaya ity uktaṃ prāg / anuvādyavidheyeti / yattador nityābhisaṃbandhe",
    "GK16ruvyavivya_pu:10_4": "'pi śabdaśaktisvābhāvyād yado 'nuvādyaviṣayatvaṃ tado vidheyaviṣayatvam / nityatvād iti / apekṣāprāṇatayāvasthānāt / śābda",
    "GK16ruvyavivya_pu:10_5": "iti śabdenobhayoḥ saṃsparśād / ubhayoḥ saṃsparśābhāva ārthatvam / tatra dvayī gatiḥ - anyatarānupādānaṃ dvayor anupādānaṃ",
    "GK16ruvyavivya_pu:10_6": "vā / anyatarānupādanam api yattadāśrayabhāvena dvidhā / krameṇa caitad udāhariṣyati / upakalpito nityasāpekṣatvād upasthāpitaḥ /",
    "GK16ruvyavivya_pu:10_7": "atra ca prasiddhādiviṣayatvaṃ yadā nirdiṣṭam / sā kalā yā prasiddheti sphuṭatvena pratīteḥ / kva cit tado 'pi vyapadiśyate,",
    "GK16ruvyavivya_pu:10_8": "tasya yacchabdenaikaviṣayatvāt / te iti ye mayaivānubhūte ity arthaḥ / anviyeṣa sa iti / atra sa iti yaḥ prakrānta ity arthaḥ /",
    "GK16ruvyavivya_pu:10_9": "upāttavastv iti vakṣyamāṇaśloke ko 'pīti yad upāttaṃ vastu tadviṣayatvenety arthaḥ / asya upakramopasaṃhārasya prakrāntavastuviṣayasya /",
    "GK16ruvyavivya_pu:11_0": "tacchabdāt prayogātiprasaṅganiyamaṃ prakāśayan parihāryaṃ viṣayaṃ pradarśayati / - yas tv ekavākya iti / ekavākyagrahaṇena",
    "GK16ruvyavivya_pu:11_1": "parāmamṛśyasya pratyakṣāyamāṇatoktā / tataś ca vākyabhede na doṣaḥ / kartṛtveneti prādhānyaṃ sūcayati aprādhānyasya parāmarśo",
    "GK16ruvyavivya_pu:11_2": "na duṣyatīti khyāpanārtham / sa ity arthaḥ parāmṛṣṭaḥ / tebhya iti kartṛtvavācakād idamādibhyaś ca / asau tacchabdaḥ / asamanvayād",
    "GK16ruvyavivya_pu:11_3": "iti tacchabdasya parokṣārthapratipādakatve saṃbandhavirodhād ity arthaḥ / tādātmyāyeti / śaśikalāmaulisvarūpatvāyety arthaḥ /",
    "GK16ruvyavivya_pu:11_4": "ārtha iti upakramopasaṃhārakramā nirdiṣṭaḥ / kalpitatatkramādīti / kalpitaṃ tad yac chabdanirdiṣṭaṃ karmādi viṣayo 'syeti",
    "GK16ruvyavivya_pu:11_5": "yacchabdārthaḥ karmakaraṇāditayā viṣayatvenāsya kalpita ity arthaḥ / saṃbandhadvaividhyeti śābdārthabhedena dvaividhyam /",
    "GK16ruvyavivya_pu:11_6": "yattad iti / yacchabdasamīpe samānādhikaraṇas tacchabda upādīyamānaḥ śabdaśaktisvābhāvyāt prasiddhavastuviṣayaṃ yacchabam",
    "GK16ruvyavivya_pu:11_7": "ākāṅkṣati / vaiyadhikaraṇyena vyavadhānena ca nirdeśe tu nirdiṣṭenaiva yadā samanvayaṃ bhajate / na kevalaṃ yo mahato 'pabhāṣate,",
    "GK16ruvyavivya_pu:11_8": "śṛṇoti tasmād api yaḥ sa pāpabhāg ity atra yady api yaḥ sa iti yattador nairantaryeṇa sāmānādhikaraṇyena ca nirdeśaḥ, tathāpi",
    "GK16ruvyavivya_pu:11_9": "na yat tad ūrjitam iti nyāyena tacchabdo yacchabdāntaraṃ praty apekṣāyām iha yadi tacchabdo nirantaropāttayacchabdāpekṣayaiva",
    "GK16ruvyavivya_pu:11_10": "prayujyate, tadā syād eṣa doṣaḥ, yāvatā na kevalaṃ ya ity atra yacchabdāpekṣayā vyavadhānena prādhānyāt prayuktas tacchabdāntarānākāṅkṣaḥ",
    "GK16ruvyavivya_pu:11_11": "prasaṅgena nirantaranirdiṣṭayacchabdānvayaṃ bhajamānaḥ pūrvasaṃskāreṇa na tacchabdāntaram ākāṅkṣatīty anavadyam etat / tad",
    "GK16ruvyavivya_pu:11_12": "itthaṃ yattador upakramopasaṃhārakramo dvividhaḥ parighaṭitaḥ / sa cātra śloke na yujyata ity āha - evaṃ ceti / tadupādāna",
    "GK16ruvyavivya_pu:11_13": "iti / yacchabdo nātra tad eti prakrāntas tacchabdaḥ parāmṛśyate tatsaṃbandhapratītāv ity arthaḥ.",
    "GK16ruvyavivya_pu:12_0": "nanu prayogadarśanam evātra samarthakaṃ bhaviṣyatīty āśaṅkya prayogasya prāmādikapāṭhaviparyāsahetukatvam āha - mīlitam iti /",
    "GK16ruvyavivya_pu:12_1": "tadabhinnārthaḥ tacchabdābhinnārthaḥ / tasya adaśśabdasya / tacchabdābhinnārthatve 'daśśabdasya dūṣaṇadvayam uktam / kevalādaśśabdapryoge",
    "GK16ruvyavivya_pu:12_2": "asau marud ityādau yacchabdākāṅkṣā syād ity ekaṃ yacchabdasahāyasyādaśśabdasya prayoge yo 'sau jagattrayetyādau prayuktatacchabdākāṅkṣā",
    "GK16ruvyavivya_pu:12_3": "na syād iti dvitīyam / atra yasya prakopetyadaśśabdarahitayacchabdaprayogo dṛṣṭāntatvenokto yathāsya kevalasya tacchabdākāṅkṣā",
    "GK16ruvyavivya_pu:12_4": "tathādaśśabdayuktasyāpīty arthaḥ / parikalpyata iti tasya yathoktavastv iti yathā avigānena śiṣṭaprasiddhipāraṃparyeṇoktaṃ",
    "GK16ruvyavivya_pu:12_5": "vastu tacchabdārthavivikto viṣayas tasya tanmate asaṃbhavaḥ / tvayā hy adaśśabdasya tacchabdārthatvam ucyate tatra yacchabdaparāmarśāpekṣāprasaṅgaḥ",
    "GK16ruvyavivya_pu:12_6": "ity arthaḥ / parikalpyata iti prayogapravāhaprāmāṇyānyathānupapattyāvāyātayārthāpattyety arthaḥ / tam antareṇeti / tacchabdena",
    "GK16ruvyavivya_pu:12_7": "prayogapravāhaḥ parāmṛṣṭaḥ / tadatadarthatvaniścayo vivakṣitāvivakṣitārthatvaniścayaḥ / yadi tu tām iti tadabhinnārthatānupapattiḥ",
    "GK16ruvyavivya_pu:12_8": "parāmṛṣṭā / gate 'nugataṃ yasya sa gatānugatikaḥ / matvarthīyo 'tra ṭhanpratyayaḥ / yenaiva pathā eko gacchati tenaivāvicāritenaiva",
    "GK16ruvyavivya_pu:12_9": "yo gacchati sa ity arthaḥ / tato bhāvapratyayaḥ / avikalpam ity akārapraśleṣaḥ / niśśaṅkam ity arthaḥ / yad vā na vikalpamātreṇa,",
    "GK16ruvyavivya_pu:12_10": "api tu sākṣād ity arthaḥ / smṛtibhūḥ kāmaḥ / dvitīyaḥ smṛtibhūśabdaḥ smaraṇaviṣaye prayuktaḥ / dagdhatvāt smṛtimātraśeṣa",
    "GK16ruvyavivya_pu:12_11": "ity arthaḥ / kṣatāt vadhāt / vyavahitānām eveti yathā yo 'vikalpam ityādau / avyavahitatve veti / yathā smṛtibhūr ityādau /",
    "GK16ruvyavivya_pu:12_12": "etadartham evodāharaṇadvayam uktam /",
    "GK16ruvyavivya_pu:13_0": "tatra hīti idamādisahitaprayoge / tayor iti yattadoḥ / taditareti yadṛcchayaikataraprayoge anyatarāpekṣety arthaḥ / sutarām",
    "GK16ruvyavivya_pu:13_1": "iti idamādisāhityena prayukto yacchabdaḥ svabhāvato vikāsitāsya eva tacchabdaṃ pratīkṣate, evaṃ tacchabdo 'pi yacchabdam",
    "GK16ruvyavivya_pu:13_2": "iti jñeyam / etac ca krameṇodāhṛtaṃ yad etad iti, so 'yam iti ca / tad anyena granthena pradarśaka upayujyate tadvad asya",
    "GK16ruvyavivya_pu:13_3": "yacchabdasya na prakrāntaparāmarśe saṃbandho, nāpi prakraṃsyamānavastusamanvayamārgopadeśe tacchabdādhyāhāraḥ śaraṇam / sa",
    "GK16ruvyavivya_pu:13_4": "ca satkāvyakalaṅkāyamāno heya eva anuktvaiveti yattador madhye parāmṛśyam anuktvā yatra nirantaraḥ prayogaḥ yathā yat tad",
    "GK16ruvyavivya_pu:13_5": "ūrjitam ityādau tatra tayor yattador yathāyogaṃ punaḥ prayogo na duṣyati yatha nūnaṃ tad api hāritam ityādau / tathā tayor",
    "GK16ruvyavivya_pu:13_6": "yattadoḥ / nirantaranirdiṣṭeṣv idamādiṣu satsu tayor yattadoḥ teṣām idamādīnāṃ ca saṅghaṭitatvena sthitānāṃ yathāyogaṃ yattadoḥ",
    "GK16ruvyavivya_pu:13_7": "pratyavekṣā na nivarttate yathā aprayukteṣv idamādiṣu kevalayoḥ pṛthagavasthitayor apekṣā na nivarttate tadvat prayukteṣv",
    "GK16ruvyavivya_pu:13_8": "apīty arthaḥ yathā yad etac candrāntar iti, so 'yaṃ paṭa iti ca / evaṃ prakṛte 'pi yo 'sāv iti / tatsāṅkaryeti / yacchabdasya",
    "GK16ruvyavivya_pu:13_9": "pṛthag idamādisāhitye tacchabdasya ca pṛthag idamādisāhitye yattadoḥ parasparasāhitye ca bahavo bhedāḥ, teṣām udāharaṇeṣu",
    "GK16ruvyavivya_pu:13_10": "diṅmātraṃ darśitam /",
    "GK16ruvyavivya_pu:14_0": "saṃprati prāyeṇa vākyārthasamanvayavyāpinor yattador yo 'yaṃ nityābhisaṃbandhatvenopakramopasaṃhārakramaḥ, sa prasaṅgād vicāryate /",
    "GK16ruvyavivya_pu:14_1": "sa ca puṣṭāpuṣṭaduṣṭabhedena trividhaḥ / puṣṭo 'pi prathamaṃ śābdatvārthatvabhedena dvividhaḥ / śābdo 'pi yacchabdopakramas",
    "GK16ruvyavivya_pu:14_2": "tacchabdopakramaś ceti dvividhaḥ / ārtho 'pi yacchabdamātrānupādāne tacchabdasyopāttasya prasiddhānubhūtaprakrāntaviṣayeṇa",
    "GK16ruvyavivya_pu:14_3": "yadābhisaṃbandhāt trividhaḥ / yacchabdasya ca tacchabdānupādāne kevalam upāttasya prakrāntaviṣayeṇa kalpitatatkarmādiviṣayeṇa",
    "GK16ruvyavivya_pu:14_4": "ca tadābhisaṃbandhād dvividhaḥ / ubhayānupādāne tu dvayor upāttavastuviṣayatākalpana eka eva bhedaḥ / evaṃ śābdo dvividha",
    "GK16ruvyavivya_pu:14_5": "ārthaḥ ṣaḍbheda ity aṣṭavidho yattador upakramopasaṃhārakramaḥ puṣṭaḥ / tac caitac ceha granthakṛtodāhṛtam / yat tadūrjitam",
    "GK16ruvyavivya_pu:14_6": "ityādau tu śābdasyārthasya copasaṃhārakramasya saṅkīrṇatvam iti nāsya pṛthagbhāvaḥ / apuṣṭasya duṣṭamadhye prasaṅgena varṇayiṣyamāṇatvād",
    "GK16ruvyavivya_pu:14_7": "idānīṃ duṣṭo vyākriyate / tatra yattadoḥ sthāne tacchabdayacchabdanairantaryeṇa sāmānādhikaraṇyena cedamādīnaṃ duṣṭataiva",
    "GK16ruvyavivya_pu:14_8": "teṣām atadarthatvāt tannikaṭe ca prayujyamānānāṃ prasiddhimātraparāmarśakatvād, yathā yo 'sau kutra camatkṛter iti / evaṃ",
    "GK16ruvyavivya_pu:14_9": "tacchabdasācivyenedamādīnām udāharaṇam ūhyam / viprakṛṣṭatvena sannikṛṣṭatve 'pi vaiyadhikaraṇyena vā teṣām prayoge na duṣṭaṃ",
    "GK16ruvyavivya_pu:14_10": "nāduṣṭam ity apuṣṭatvam eva yathā yo 'vikalpam iti smṛtibhūḥ smṛtibhūr iti ca / evaṃ tacchabdopakrama udāharttvayam / tathā",
    "GK16ruvyavivya_pu:14_11": "tacchabdasya parokṣāyamāṇārthapratyavamarśitvād ekavākyasthapratyakṣāyamāṇapradhānabhūtārthapratyavamarśe duṣṭatvaṃ, yathā",
    "GK16ruvyavivya_pu:14_12": "sa vaḥ śaśikalāmaulir ityādau / pradhānagrahaṇena na kartṛmātraṃ nirdiṣṭam, api tu kārakāntaram api prādhānyena vivakṣitatvāt",
    "GK16ruvyavivya_pu:14_13": "pratyakṣāyamāṇam / tena",
    "GK16ruvyavivya_pu:15": "sa medinīṃ vinirjitya caturjaladhimekhalām /",
    "GK16ruvyavivya_pu:16": "sacivārpitatadbhāras tasyām āsta yathāsukham //",
    "GK16ruvyavivya_pu:17_0": "iti medinyās tacchabdaparāmarśo na sundara ity āhuḥ / yathā yattadoḥ padārthavākyārthagatatvena dvividhāvasthāne yad ekasya",
    "GK16ruvyavivya_pu:17_1": "padārthaniṣṭhatvād anyasya vākyārthaviṣayatvaṃ tad bhinnaviṣayatvena nityābhisaṃbandhaparipanthi duṣṭam eva / yathā",
    "GK16ruvyavivya_pu:18": "hemrāṃ bhāraśatāni vā madamucāṃ bṛndāni vā dantināṃ śrīharṣeṇa yad arpitāni guṇine bāṇāya kutrādya tat /",
    "GK16ruvyavivya_pu:19": "yā bāṇena tu tasya sūktivisarair uṭṭaṅkitāḥ kīrttayas tat kalpapralaye 'pi yānti na manāṅ manye parimlānatām //",
    "GK16ruvyavivya_pu:20_0": "iti / yā iti padārthaviṣayatvam anipātasya tacchabdasya / tad iti tu vākyārthaviṣayas tacchabdaḥ / padārthaviṣaye tā iti",
    "GK16ruvyavivya_pu:20_1": "syāt / atraiva yad bāṇena tu tasyeti tāḥ kalpapralaye 'pi iti ca pāṭhe yado vākyārthaviṣayatve tadaḥ padārthaniṣṭhatva udāharaṇaṃ",
    "GK16ruvyavivya_pu:20_2": "deyam / tasmād yā bāṇena tv iti tāḥ kalpapralaye 'pīti ca paṭhanīyam / iha tu",
    "GK16ruvyavivya_pu:21": "indīvaraṃ yadatasīkusumasya vṛttyā yat ketakaṃ jaraḍhabhūrjadalānuvṛttyā /",
    "GK16ruvyavivya_pu:22": "yan manyase ca vakulaṃ karavīravṛttyā sā sāmprataṃ madhupa hanta tavaiva hāniḥ //",
    "GK16ruvyavivya_pu:23_0": "iti na kevalaṃ yacchabdo vākyārthaviṣaye, yāvat tacchabdo 'pi / yadi paraṃ sa vākyārtho hānipadena piṇḍīkṛtya prakāśitas",
    "GK16ruvyavivya_pu:23_1": "tacchabdena parāmṛṣṭaḥ / ata evātra tacchabdasya vidheyapadārthābhiprāyeṇa strīliṅgatvam / anuvādyābhiprāyeṇa tu tat sāmpratam",
    "GK16ruvyavivya_pu:23_2": "iti / ubhayathāpi liṅgaparigrahaḥ śiṣṭapravāhe sthitaḥ /",
    "GK16ruvyavivya_pu:24_0": "kiṃ ca yattador nityābhisaṃbandhād guṇapradhānayoś ca saṃbandhārhatvāt parāmṛśya ekatra yacchabdavākye tacchabdavākye vā",
    "GK16ruvyavivya_pu:24_1": "nirdiṣṭa itaravākye tadā yadā vā pratyavamṛśyate / yacchabdavākye tu nirdiṣṭena yacchabdāntareṇa guṇānāṃ pradhānānāṃ ca parasparam",
    "GK16ruvyavivya_pu:24_2": "abhisaṃbandhāt / evaṃ ca tathā parāmarśe dvau duṣṭābhedau / yathā:",
    "GK16ruvyavivya_pu:25": "yeṣāṃ tās tridaśebhadānasaritaḥ pītāḥ pratāpoṣmabhir līlāpānabhuvaś ca nandanatarucchāyāsu yaiḥ kalpitāḥ /",
    "GK16ruvyavivya_pu:26": "yeṣāṃ huṅkṛtayaḥ kṛtāmarapurakṣobhāḥ kṣapācāriṇāṃ kiṃ tais tvatparitoṣakāri vihitaṃ kiṃ cit pravādocitam //",
    "GK16ruvyavivya_pu:27_0": "iti / kṣapācāriṇām iti ṣaṣṭhyantaṃ yacchabdena saṃbaddhaṃ yacchadbāntareṇa partyavamṛṣṭam / kṣapācāribhir iti pāṭho nyāyyaḥ /",
    "GK16ruvyavivya_pu:27_1": "evaṃ tacchabdavākye nirdiṣṭaṃ yacchabdaiḥ parāmṛśyamānaṃ na duṣyati, yathā ca:",
    "GK16ruvyavivya_pu:28": "puṇḍrekṣoḥ paripākapāṇḍunibiḍe yo madhyame parvaṇi khyātaḥ kiṃ ca rasaḥ kaṣāyamadhuro yo rājajambūphale /",
    "GK16ruvyavivya_pu:29": "tasyāsvādadaśāviluṇṭanapaṭur yeṣāṃ vacovibhramaḥ sarvatraiva jayanti citramatayas te bharttṛmeṇḍādayaḥ //",
    "GK16ruvyavivya_pu:30": "iti / atra dvitīye yacchabdavākye rasaḥ parāmṛśyo nirdiṣṭas tacchabdena parāmṛśyate / prathame yacchabdavākye tu yacchadaparāmarśo na yujyate dvayor asaṃbandhād, yathā:",
    "GK16ruvyavivya_pu:31": "namo 'stu tābhyo bhuvane jayanti tāḥ sudhāmucas tāś ca kavīndrasūktayaḥ /",
    "GK16ruvyavivya_pu:32": "bhavaikavicchedi kathāśarīratām upaiti yāsāṃ caritaṃ pinākinaḥ //",
    "GK16ruvyavivya_pu:33_0": "iti kavīndrasūktīnāṃ tacchabdavati vākyena nirdiṣṭānāṃ tacchabdāntareṇa parāmarśo na yuktaḥ / kiṃ ca yattacchabdayoḥ svabhāvena",
    "GK16ruvyavivya_pu:33_1": "vākyabhedotthāpakatve yad ekataravākye 'nyatarat padaṃ prayujyānyatarat prayujyate tad api duṣṭam eva / yathā:",
    "GK16ruvyavivya_pu:34": "aprākṛtasya caritātiśayaiś ca dṛṣṭair atyadbhutair apahṛtasya tathāpi nāsthā /",
    "GK16ruvyavivya_pu:35": "ko 'py eṣa vīraśiśukākṛtir aprameyamāhātmyasārasam udāyamayaḥ padārthaḥ //",
    "GK16ruvyavivya_pu:36": "ity atra yady apīty apekṣitam / na ca tadekavākyatāyāṃ saṃbandhuṃ yogyam /",
    "GK16ruvyavivya_pu:37_0": "ekatrāpi vākye guṇakriyādigataṃ kalpitaṃ bhedam āśritya prakrāntavastuviṣayatacchabdaprayoge pradhānakriyāyāṃ parāmṛśyasya",
    "GK16ruvyavivya_pu:37_1": "pradhānatvād eva svarūpeṇa nirdeśe guṇakriyādiviṣaye tu tacchabdena parāmarśe nyāyye yadviparyayakaraṇaṃ tad duṣṭam eva /",
    "GK16ruvyavivya_pu:37_2": "yathā",
    "GK16ruvyavivya_pu:38": "prajānām eva bhūtyarthaṃ sa tābhyo balim agrahīt /",
    "GK16ruvyavivya_pu:39": "sahasraguṇam utsraṣṭum ādatte hi rasaṃ raviḥ //",
    "GK16ruvyavivya_pu:40": "iti / baliṃ prajābhyo jagrāha sa tāsām eva bhūtaye iti yuktaḥ pāṭhaḥ / tathaikaviṣayatve yattador ekasya dravyādiviṣayatve 'nyasya kālādigocaratve duṣṭam eva / yathā:",
    "GK16ruvyavivya_pu:41": "tvam evaṃ saundaryā sa ca ruciratāyāḥ paricitaḥ kalānāṃ sīmānaṃ param iha yuvām eva bhajathaḥ /",
    "GK16ruvyavivya_pu:42": "ayi! dvandvaṃ diṣṭyā tad iti subhage! saṃvadati vāmataḥ śeṣaṃ yat syāj jitam iha tadānīṃ guṇitayā //",
    "GK16ruvyavivya_pu:43": "atra ataḥ śeṣaṃ cet syād iti paṭhanīyaṃ cec chabdasya yadiśabdārthatvāt / tathā prakrāntaviṣayatve tacchabdasya vyavasthite tadviṣaye prakramyamāṇavastugocaratvaṃ doṣa eva / yathā:",
    "GK16ruvyavivya_pu:44": "ye saṃtoṣasukhaprabuddhamanasas teṣāṃ na bhinno mado ye 'py ete dhanalobhasaṃkuladhiyas teṣāṃ tu dūre nṛṇām /",
    "GK16ruvyavivya_pu:45": "itthaṃ kasya kṛte kṛtaḥ sa vidhinā tādṛk padaṃ saṃpadāṃ svātmany eva samāptahemamahimā merur na me rocate //",
    "GK16ruvyavivya_pu:46": "atra meruḥ prakramyamāṇaḥ sa ity anena parāmṛṣṭaḥ / etad vākyabheda udāharaṇam / ekavākye tu:",
    "GK16ruvyavivya_pu:47": "tīrthe tadīye gajasetubandhāt pratīpagām uttarato 'sya gaṅgām /",
    "GK16ruvyavivya_pu:48": "iti deyam / tathā nirvīpsenaikenopakrame savīpsenānyena parāmarśo duṣṭa eva / yathā:",
    "GK16ruvyavivya_pu:49": "yaḥ kalyāṇabahirbhūtaḥ sa sa durgatim aśnute /",
    "GK16ruvyavivya_pu:50": "savīpsena tv ekena prakrame nirvīpsenānyenopasaṃhāraḥ savīpsasya pratyavamṛṣṭatvād na duṣṭānvayaḥ kin tv apuṣṭa eva / yathā:",
    "GK16ruvyavivya_pu:51": "kalyāṇānāṃ tvam asi mahasāmīśiṣe tvaṃ vidhatse puṇyāṃ lakṣmīm iha mayi ciraṃ dhehi deva! prasīda /",
    "GK16ruvyavivya_pu:52": "yad yat pratijahi jagannātha! namrasya tan me bhadraṃ bhadraṃ vitara bhagavan! bhūyase maṅgalāya //",
    "GK16ruvyavivya_pu:53": "iti / atra yad yad iti nirdiṣṭaṃ kevalena tacchabdena parāmṛṣṭam / etad yacchabdasya savīpsasyodāharaṇam / tacchabdasya tu savīpsasya nirvīpsena parāmarśa udāharaṇaṃ yathā:",
    "GK16ruvyavivya_pu:54": "kṣāntaṃ na kṣamayā gṛhocitasukhaṃ tyaktaṃ na santoṣataḥ soḍho dussahaśītavātatapanakleśo na taptaṃ tapaḥ /",
    "GK16ruvyavivya_pu:55": "dhyātaṃ nityam ahar niśaṃ niyamitaprāṇair na śambhoḥ padaṃ tat tat karma kṛtaṃ yad eva munibhis tais taiḥ phalair vañcitāḥ //",
    "GK16ruvyavivya_pu:56": "iti / yatra tu savīpsasya prakrame savīpsena pratyavamarśas tatra puṣṭatvam eva yathā",
    "GK16ruvyavivya_pu:57": "yo yaḥ śastraṃ bibhartti svabhujagurum adaḥ pāṇḍavīnāṃ camūnāṃ yo yaḥ pāñcālagotre śiśur adhikavayā garbhaśayyāṃ gato vā /",
    "GK16ruvyavivya_pu:58": "yo yas tatkarmasākṣī carati mayi raṇe yaś ca yaś ca pradīptaḥ krodhāndhas tasya tasya svayam api jagatām antakasyāntako 'ham //",
    "GK16ruvyavivya_pu:59": "iti / yatra cānekasya savīpsasya cānekena pratyavamarśas, tatrāpi puṣṭatvam eva / yathā:",
    "GK16ruvyavivya_pu:60": "yo yo yaṃ yam avāpnuyād avayavoddeśaṃ spṛśan pāṇinā tat tanmātrakam eva yatra sa sa te rūpaṃ paraṃ manyate /",
    "GK16ruvyavivya_pu:61": "tajjātyandhapuraṃ ha hā karipate! nīto 'si durvedhasā ko nāmātra bhaved batākhilabhavan māhātmyavedī janaḥ //",
    "GK16ruvyavivya_pu:62_0": "iti / yadi paraṃ yaṃ yam iti prakrame tat tanmātrakam eveti pratyavamarśe vidheyāvimarśaḥ savīpsasya tadarthasya samāse guṇībhāvāt /",
    "GK16ruvyavivya_pu:62_1": "naitat / mātragrahaṇenāvadhāraṇam ucyate yathā - prātipadikārthaliṅgaparimāṇavacanamātre iti / taccāvadhāryamāṇaparatantram",
    "GK16ruvyavivya_pu:62_2": "ity avadhāryamāṇasyaiva savīpsasya tadarthasyodrekāt prādhānyam akhaṇḍitam eva / pūrvapadārthaprādhānyena kva cit supsupeti",
    "GK16ruvyavivya_pu:62_3": "samāso dṛśyate, yathā:",
    "GK16ruvyavivya_pu:63": "nirvāṇabhūyiṣṭham athāsya vīryaṃ sandhukṣayantīva vapur guṇena /",
    "GK16ruvyavivya_pu:64": "anuprayātā vanadevatābhyām adṛśyata sthāvararājakanyā //",
    "GK16ruvyavivya_pu:65_0": "iti / atra hi bhūyiṣṭhaṃ nirvāṇaṃ nirvāṇabhūyiṣṭham iti samāse nirvāṇārthasyaiva prādhānyaṃ tasya vīryaviśeṣaṇatvenāvasthitatvād /",
    "GK16ruvyavivya_pu:65_1": "na tadvad iha tattanmātrakam iti tadarthasya prādhānyaṃ bhaviṣyati / kevalaṃ kṛte 'vadhāraṇārthe mātraśabde kimarthaḥ kapratyayaḥ /",
    "GK16ruvyavivya_pu:65_2": "tasminn api vā kṛte evaśabdaḥ kimarthaḥ / evaśabda eva vā kiṃ na kriyate / naitat / kapratyayasya tāvad atra kutsāpratipādakatvāt /",
    "GK16ruvyavivya_pu:65_3": "na paunaruktyaṃ tan tameveti kevalaivaśabdaprayoge vikṣipta iva tadarthaḥ pratīyate / mātragrahaṇe tu piṇḍitasyaiva tadarthasya",
    "GK16ruvyavivya_pu:65_4": "pratītir ity asti viśeṣaḥ / yadi paraṃ dvayor upādānaṃ lokapratītyanusaraṇena dṛḍhīkṛtāvadhāraṇapratītyartham / dṛśyate hīdṛśeṣu",
    "GK16ruvyavivya_pu:65_5": "dvayor avadhāraṇapratipādakayoḥ prayogaḥ / yathā - bālā kevalam eva roditi galallolodakair aśrubhiḥ / atraiva tad iti nirvīpsena",
    "GK16ruvyavivya_pu:65_6": "tadā nirdiṣṭaṃ jātyandhapuraṃ nirvīpsenaiva yadā pratyavamṛśyate / tataś cātrānuguṇaparāmarśān na doṣaḥ kaś cit /",
    "GK16ruvyavivya_pu:66": "tathā yatra pūrvavākye yacchabdo nirdiṣṭa uttaravākye tu na tacchabdo nirdiṣṭaḥ, tatra sākāṅkṣatvād duṣṭaiva yathā -",
    "GK16ruvyavivya_pu:67": "mīlitaṃ yad abhirāmatādhike sādhu candramasi puṣkaraiḥ kṛtam /",
    "GK16ruvyavivya_pu:68_0": "iti / uttaravākyagatatvena tu yacchabdaprayoge pūrvavākye tacchabdaprayoge na duṣṭatvam, api tu prākpratipāditaṃ puṣṭatvam",
    "GK16ruvyavivya_pu:68_1": "eva sāmānyenopakramāt paścād viśeṣasyotthāpanāt / etadabhiprāyeṇa kalpitatatkarmādiviṣayatvam uktam / udāharaṇaṃ tu sādhu",
    "GK16ruvyavivya_pu:68_2": "candramasi puṣkaraiḥ kṛtaṃ mīlitaṃ yadabhirāmatādhike iti pūrvaślokārdhapāṭhaviparyaye yathā / yattacchabdayor aviśiṣṭe 'pi",
    "GK16ruvyavivya_pu:68_3": "parāmarśakatve uttaravākye nirdiṣṭo yacchabdaḥ svabhāvata āvidūryeṇa pūrvavākyārthāśliṣṭatayā vastu parāmṛśati, tacchabdas",
    "GK16ruvyavivya_pu:68_4": "tu parokṣāyamāṇārthaniṣṭhatvāt vaidūryeṇa / āvidūryaṃ ca prakṛtārthaṃ prakṛṣṭatāṃ nayad vākyārthaṃ śleṣayati / tataś ca tathābhūte",
    "GK16ruvyavivya_pu:68_5": "viṣaye yacchabdasya prayogārhatve tacchabdasya prayogo 'puṣṭa eva.",
    "GK16ruvyavivya_pu:69": "tasyāḥ śalākāñjananirmiteva kāntir bhruvor ānatarekhayor yā /",
    "GK16ruvyavivya_pu:70": "tāṃ vīkṣya līlācaturām anaṅgaḥ svacāpasaundaryam adaṃ mumoca //",
    "GK16ruvyavivya_pu:71": "atra sā yāṃ vīkṣyeti yattadau viparyayeṇa paṭhanīyau / yathā ca:",
    "GK16ruvyavivya_pu:72": "dṛṣṭir nāmṛtavarṣiṇī smitamadhuprasyandi vaktraṃ na kiṃ nārdrārdraṃ hṛdayaṃ na candanarasasparśāni vāṅgāni ca /",
    "GK16ruvyavivya_pu:73": "kasmin labdhapadena te kṛtam idaṃ krūreṇa dagdhāgninā nūnaṃ vajramayo 'nya eva dahanas tasyedam āceṣṭitam //",
    "GK16ruvyavivya_pu:74": "atra yasyeti paṭhanīyam / yathā ca:",
    "GK16ruvyavivya_pu:75": "ācāryo me sa khalu bhagavān asmadgrāhyanāmā tasmād eṣā dhanur upaniṣat tatprasādāt kṣamo 'pi /",
    "GK16ruvyavivya_pu:76": "adhyāsīnaḥ katham aham aho vartma vaikhānasānāṃ sītāpāṇigrahaṇapaṇitaṃ cāpam āropayāmi //",
    "GK16ruvyavivya_pu:77_0": "atra ca yasmād eṣā dhanur upaniṣad iti paṭhanīyam / evaṃ ca prāg ukte hemno bhārataśatānītyādau tā bāṇena tu tasya sūktivisarair",
    "GK16ruvyavivya_pu:77_1": "uṭṭaṅkitāḥ kīrtayo yāḥ kalpapralaye 'pi yānti na manāṅ manye parimlānatām iti paṭhanīyam / api ca parāmṛśyam anuktvā yacchabdena",
    "GK16ruvyavivya_pu:77_2": "ca vākyārthopakrame tacchabdavati parāmṛśyanirdeśe pūrvavākyārthe parāmṛśyam aspṛśantī upaplavamānā pratītir iti vākyārthapratipattiviprakarṣād",
    "GK16ruvyavivya_pu:77_3": "apuṣṭatvam / yathā:",
    "GK16ruvyavivya_pu:78": "pādāhataṃ yad utthāya mūrdhānam adhirohati /",
    "GK16ruvyavivya_pu:79": "svasthād evāvamānena dehinas tad varaṃ rajaḥ //",
    "GK16ruvyavivya_pu:80_0": "ata evātra ślokārdhayor viparyayapāṭhe puṣṭatvam eva / tathā pūrvavākyārthe nirdiṣṭasyārthasyottaravākyārthe sarvanāmamātreṇa",
    "GK16ruvyavivya_pu:80_1": "parāmarśe nyāyye yaḥ svaśabdasahitasya sarvanāmno nirdeśaḥ sa duṣṭa eva / yathā:",
    "GK16ruvyavivya_pu:81": "udanvacchinnā bhūḥ sa ca nidhir apāṃ yojanaśataṃ sadā pānthaḥ pūṣā gaganaparimāṇaṃ kalayati /",
    "GK16ruvyavivya_pu:82": "iti prāyo bhāvaḥ sphuradavadhimudrāmukulitaḥ satāṃ prajñonmeṣaḥ punar ayam asīmā vijayate //",
    "GK16ruvyavivya_pu:83_0": "iti / atra sa ca nidhir apām iti sasvaśabdaḥ sarvanāmno nirdeśaḥ / evaṃ rāmagiryāśrameṣv iti prakṛte tasminn adrau kati cid",
    "GK16ruvyavivya_pu:83_1": "ity atra jñeyam / atra tu ke cit samarthayante - rāmagiryāśrameṣv iti rāmagiriḥ samāsa upasarjanībhūto buddhāv udrekeṇānavabhāsāt",
    "GK16ruvyavivya_pu:83_2": "kathaṃ sarvanāmnā parāmṛśyate sarvanāmnānusandhir vṛtticchannasyeti pradhānabhūtaparāmṛśyābhiprāyeṇa sthitaṃ yathā samyagjñānapūrvikā",
    "GK16ruvyavivya_pu:83_3": "sarvapuruṣārthasiddhir iti tad vyutpādyate iti / atrādrāv iti nirdiśyamānam adrimātrapratīter na prakṛtam adriṃ gamayet /",
    "GK16ruvyavivya_pu:83_4": "tasmād ubhayam atropādeyaṃ yathā atha śabdnānuśāsanam / keṣāṃ śabdānām iti / giriśabdena girau prakrānta adriśabdena paryāyāntareṇa",
    "GK16ruvyavivya_pu:83_5": "tv āgatam āsamañjasyaṃ duṣpariharam eveti / udanvacchinnā bhūr ity atra tu udanvataḥ parāmṛśyasya naikaṭhyād yogyatvāc ca",
    "GK16ruvyavivya_pu:83_6": "bhuvaḥ strītvena sa iti parāmarśānarhatvāc ca sarvanāmaparāmarśa eva yukto, na punaḥ svaśabdagocaratvam ity atra duṣṭataiva /",
    "GK16ruvyavivya_pu:83_7": "kiṃ ca samudāyasya kasya cit kena cid vākyena nirdeśe vākyāntare tadavayavasya nirdhāreṇa karttavye tasya samudāyasaya nirdhāraṇaviṣayapratītaye",
    "GK16ruvyavivya_pu:83_8": "yacchabdena nirdeśe karttavye nirdhāryamāṇasyāvayavasya nirdeśo duṣṭa eva / yathā:",
    "GK16ruvyavivya_pu:84": "tasmād ajāyata manur navarājabījaṃ yasyānvaye sa sagaraḥ sa bhagīrathaś ca /",
    "GK16ruvyavivya_pu:85": "ekena yena jaladhiḥ parikhānito 'yam anyena siddhasaritā paripūritaś ca //",
    "GK16ruvyavivya_pu:86_0": "atra sa sagaraḥ sa bhagīrathaś ceti yan nirdiṣṭaṃ tasyaiketyādinā nirdhāraṇaṃ vihitam / nirdhāraṇaṃ ca jātiguṇakriyābhiḥ",
    "GK16ruvyavivya_pu:86_1": "samudāyād ekadeśasya pṛthak karaṇam / na cātra samudāyaḥ kena cit padena nirdiṣṭaḥ / yaccaikeneti nirdiṣṭam, tan na samudāyaḥ,",
    "GK16ruvyavivya_pu:86_2": "api tv ekadeśaḥ / tataś ca nirdeśyānirdeśād anirdeśyanirdeśyāc cātra duṣṭatvam / evaṃ ca samudāyasyaiva nirdhāraṇaviṣayasya",
    "GK16ruvyavivya_pu:86_3": "yacchabdena nirdeśe karttavye eko yayor jalanidhīn nicakhāna sapta gāṅgaiḥ payobhir abhivarṣitavān dvitīyaḥ iti pāṭhaḥ śreyān /",
    "GK16ruvyavivya_pu:87": "kva cid yattacchabdāv agrahaṇena vidhyanuvādabhāvena vākyārthaprastāve yadantarānyathākaraṇaṃ tatra duṣṭatvaṃ yathā:",
    "GK16ruvyavivya_pu:88": "yat tvannetrasamānakānti salile magnaṃ tad indīvaram",
    "GK16ruvyavivya_pu:89_0": "iti / atra prathamatṛtīyayoḥ pādayor yattacchabdaparigraheṇa vidhyanuvādabhāvenopanibandhaḥ / dvitīyapādagatatvena tadullaṅghanaṃ",
    "GK16ruvyavivya_pu:89_1": "doṣaḥ / indīvarāṇāṃ rājahaṃsānāṃ ca bahutvāt sītāsaṃbandhivastūpamitayor indīvararājahaṃsayor vyāvṛttyarthaṃ vidhyanuvādabhāvaparigrahaḥ /",
    "GK16ruvyavivya_pu:89_2": "candrasya tv ekatvāt tadakaraṇam iti ke cit / tad asat / candrasyāpi dvitīyācandrādibhedena bahutvasaṃbhavāt tatrāpi vidhyanuvādabhāvo",
    "GK16ruvyavivya_pu:89_3": "yuktaḥ / indīvarāṇāṃ vyaktibhedena mukhyo bhedaḥ / candrasya punar ekavyaktirūpasya kālabhedād avasthābhedāc ca bhinnatvam",
    "GK16ruvyavivya_pu:89_4": "amukhyam iti cen na / bhinnā eva candravyaktayaḥ / anyo hi dvitīyācandro 'nyaś ca pūrṇacandraḥ / ataś caiva dvitīyācandrādivyāvṛttyā",
    "GK16ruvyavivya_pu:89_5": "pūrṇacandrapratītyarthaṃ mukhacchāyānukārīti viśeṣaṇaṃ dattam / na hi śaśiśabdaḥ pūrṇacandrābhidhāyī, tasya candramātravācakatvāt /",
    "GK16ruvyavivya_pu:89_6": "saṅkhyāvyavahāreṣu candrasyaikatvapratītir iti cet / kva cij jātivyavahāreṣv apīndīvarādīnām ekatvaṃ siddham / tasmāt kavivyavahāre",
    "GK16ruvyavivya_pu:89_7": "candragatatvenānekatvasya vyavahārāt tadāśrayeṇeha vidhyanuvādabhāvaḥ śreyān /",
    "GK16ruvyavivya_pu:90": "kiṃ cāsthānaviniveśanaṃ tacchabdasya pratītiviprakarṣāyaiva / yathā:",
    "GK16ruvyavivya_pu:91": "masṛṇacaraṇapātaṃ gamyatāṃ bhūḥ sadarbhā viracaya sicayāntaṃ mūrdhni gharmaḥ kaṭhoraḥ",
    "GK16ruvyavivya_pu:92_0": "iti / atra viracaya sicayāntam ity atra tacchabdo hetvartho viniveśayitavyas tṛtīyapādādau niveśitaḥ / na ca tatra tasyopayogaḥ /",
    "GK16ruvyavivya_pu:92_1": "kṛtas tatra pratītikuṇṭhatvam utpādayatīti / kva cit pradhānakriyāyās tadādisarvanāmnā parāmṛṣṭasya guṇakriyāyāṃ svaśabdenopādānaṃ",
    "GK16ruvyavivya_pu:92_2": "duṣṭam eva / yathā pratyāsanne nabhasi iti / atra tasmai iti sarvanāmnā pūrvaprakrānto meghaḥ parāmṛśyata utaitacchlokagato",
    "GK16ruvyavivya_pu:92_3": "jīmūtaḥ / tatrādye pakṣe jīmūtagrahaṇam anarthakaṃ pradhānakriyāyāṃ tadā parāmṛṣṭasya pūrvaprakrāntasyaiva meghasyārthataḥ",
    "GK16ruvyavivya_pu:92_4": "saṃbandhayogyatvāt / na hi yāvatāṃ yena saṃbandhas tāvatāṃ pratyekaṃ nirdeśaḥ kriyate / ekatra kṛto 'nyatrākāṅkṣādinopajīvyate /",
    "GK16ruvyavivya_pu:92_5": "tasmāj jīmūtagrahaṇaṃ na karttavyaṃ, kṛtaṃ pratyuta vastvantarapratītiṃ janayad vairasyam āvahati / atha tacchabdenaitacchokagato",
    "GK16ruvyavivya_pu:92_6": "jīmūtaḥ pratyavamṛśyate / tad asat / sarvatrātra prakaraṇe pūrvaprakrāntasyaiva meghasya parāmarśaḥ sthita itīhāpi tathaiva",
    "GK16ruvyavivya_pu:92_7": "parāmarśo nyāyya iti punar api jīmūtagrayaṇam anarthakam eva /",
    "GK16ruvyavivya_pu:93_0": "itthaṃ dvitīyaṃ vidheyāvimarśaṃ vivicya tṛtīyam apy atraiva śloke prapañcayitum upakramate - api cetyādinā / prāyeṇeti dvandvaṃ",
    "GK16ruvyavivya_pu:93_1": "varjayitvā tatra yugapadadhukaraṇavacanatayā sāmarthyaṃ prakārāntareṇa samarthitam / tatrādya iti tatpuruṣaḥ samānādhikaraṇaḥ",
    "GK16ruvyavivya_pu:93_2": "karmadhārayaḥ iti vacanāt / bahuvrīhiḥ samānādhikaraṇānām iti vacanāt prāyeṇa bahuvrīhiḥ samānādhikaraṇaviṣaya eva / susūkṣmajaṭakeśādau",
    "GK16ruvyavivya_pu:93_3": "tu vyadhikaraṇānām apīṣyate / tatraiva samānādhikaraṇe padārthe / yadā saṅkhyāyā iti vyadhikaraṇa saṅkhyāpūrvo dviguḥ iti",
    "GK16ruvyavivya_pu:93_4": "vacanāt / pratiṣedhasyeti nañ iti nañsūtrārambhāt / dvitīya iti vyadhikaraṇaḥ / kārakāṇām iti kartṛkaraṇe kṛtā bahulam ityādinā /",
    "GK16ruvyavivya_pu:93_5": "saṃbandhasyeti ṣaṣṭhī ityādinā / tatrāpīti kārakasaṃbandhayoge adhistri upakumbham ityādau / svāśrayo viśeṣyam / vidheyadhurām",
    "GK16ruvyavivya_pu:93_6": "iti śabdavṛtte yo vidheyaḥ tasya kakṣyāṃ vāstavīṃ vidheyatām ity arthaḥ / anūdyamānakalpatayeti / śābdaṃ prādhānyam anapekṣya",
    "GK16ruvyavivya_pu:93_7": "vāstavena prādhānyenety arthaḥ / astam iyād iti ekārthībhāvād vibhaktatvenāpratīter ity arthaḥ / ekatreti vidheyānuvādyagarbhatve /",
    "GK16ruvyavivya_pu:93_8": "anyatreti saṃbandhamātrapratipādane / vikalyeteti mahāvibhāṣayā vyavasthitavibhāṣātvād iti bhāvaḥ / ekasyaiveti / viśeṣaṇagatasya",
    "GK16ruvyavivya_pu:93_9": "prādhānyasya anyasya tadgatasyaivāprādhānyasya / ekasya hīti, aparasya punar iti ca / atra phalabheda ity atra prakrāntaṃ",
    "GK16ruvyavivya_pu:93_10": "phalaṃ saṃbandhanīyam / atra codayati virodhasyobhayavastuniṣṭhatvāsiddher atrābhāva uktaḥ / tad asat / tarhi na hi sahānavasthānalakṣaṇo",
    "GK16ruvyavivya_pu:93_11": "vastugata eka eva virodhaḥ bhedo, yaḥ śītoṣṇādau labdhavṛttiḥ / kiṃ tarhi parasparaparihārasthitatālakṣaṇo vastvavastutvāśrayo",
    "GK16ruvyavivya_pu:93_12": "dvitīyo 'py asti virodhaprakāraḥ / tadā hi yadi vastvāśrayo na saṃbhavati virodho vastvavastutvāśrayas tu kathaṃ na syād /",
    "GK16ruvyavivya_pu:93_13": "ataś ca syāt pūrvapakṣavelāyāṃ bhāvābhāvayor evety uktam / naiṣa doṣaḥ / vastvavastvāśrayasya virodhasya tādātmyaniṣedhe",
    "GK16ruvyavivya_pu:93_14": "vyāpārāt / yadi nāma prādhānyaṃ, tasyām eva kakṣyāyāṃ svayam aprādhānyaṃ na syād, aprādhānye vā prādhānyam / prādhānyavidheye",
    "GK16ruvyavivya_pu:93_15": "punar apekṣāntareṇāprādhānyaṃ kathaṃ na syāt / na syād, yadi śītoṣṇavad dvayor vastutvaṃ syāt / na cātraitad asti vaivakṣikasyāvastutvāt /",
    "GK16ruvyavivya_pu:93_16": "yathā rājapuruṣa ity atra rājño vaivakṣikam eva prādhānyaṃ vāstavaṃ punar aprādhānyam eva tadvad atrāpi draṣṭavyam / tad",
    "GK16ruvyavivya_pu:93_17": "ayam atra piṇḍārthaḥ saṃsarganiṣedho 'tra kartavyaḥ / sa ca vastudvayaniṣṭha iti dvayor atrābhāvān naikenāparatra pratiṣedha",
    "GK16ruvyavivya_pu:93_18": "iti /",
    "GK16ruvyavivya_pu:94_0": "anyeneti viśeṣyābhidhāyinety arthaḥ / anyonyam iti / parasparaviśeṣaṇānāṃ yady api viśeṣaṇaṃ viśeṣyeṇa iti viśeṣaṇasya viśeṣyeṇaiva",
    "GK16ruvyavivya_pu:94_1": "samāsa uktaḥ, tathāpi kāṇakhañjādiṣu siddhaṃ viśeṣaṇaviśeṣyayor yatheṣṭatvād iti vacanenaikasya viśeṣyatvavivakṣām āśritya",
    "GK16ruvyavivya_pu:94_2": "parasparaṃ viśeṣaṇānāṃ samāsaḥ samarthitaḥ / tadabhiprāyeṇānyonyam iti saṃbhāvanā / dārasukha iti dārāṇāṃ sukheti tatpuruṣaḥ",
    "GK16ruvyavivya_pu:94_3": "kartavyaḥ / bahuvrīhau rājāhassakhibhyaḥ iti ṭac na syāt / he hasteti / mṛtasya śiśor dvijasya ity atra samāsaḥ śaṅkitaḥ /",
    "GK16ruvyavivya_pu:94_4": "rāmasya pāṇir asi iti tu ṣaṣṭhīsamāsa udāharaṇam / atra kva cit kartṝṇām karmaṇāṃ ca prathamāntānāṃ kvāpi saṃbandhināṃ karmaṇāṃ",
    "GK16ruvyavivya_pu:94_5": "ca ṣaṣṭhyantānāṃ kutrāpy āmantraṇānāṃ samāsaḥ śaṅkitaḥ / vakṣyamāṇanayeneti / vyāsaḥ pārāśaryaḥ ityādivicāreṣu / cāpācārya",
    "GK16ruvyavivya_pu:94_6": "iti / atra hi tripuravijayitvādyanuvādena cāpācāryatvādividhiḥ / anūdyamānaś cārtho vidheyasyotkarṣam āvahan pratīyate /",
    "GK16ruvyavivya_pu:94_7": "na caivam iti upendravajrasthāne indravajraprayogāt / upagatam asmābhir iti / duḥśravatvam api vṛttasya śabdānaucityam eva /",
    "GK16ruvyavivya_pu:94_8": "tasyāpy anuprāsāder ivetyādivadadbhiḥ / atra yathā ca kāraṇaguṇe ityādigranthaḥ antaraślokaparyantaḥ pratyudāharaṇaṃ yathā",
    "GK16ruvyavivya_pu:94_9": "taṃ kṛpāmṛdur ity ataḥ pūrvaṃ paṭhitaḥ sāmañjasyaṃ bhajate, pratyudāharaṇaṃ ceti udāharaṇagranthaḥ samañjasa eva syāt / dṛśyate",
    "GK16ruvyavivya_pu:94_10": "ca pustakeṣv evaṃ pāṭhaḥ / tasmād atra jāgaraṇīyam / kāraṇam atra parāśāro jamadagniś ca / tadabhāve hetur iti tacchabdena",
    "GK16ruvyavivya_pu:94_11": "samāsaḥ parāmṛṣṭaḥ / tataś cātra pārāśaryādipadaṃ vyāsādāv utkarṣam arpayat punar uktam / takṣakasarpa iti takṣakaśabdenaivātra",
    "GK16ruvyavivya_pu:94_12": "sarpaviśeṣatvāt sarpatve pratīte sarpapadam utkarṣasamarpaṇapravaṇam eveti tadarthasya vidheyatvam / lohitas takṣaka iti",
    "GK16ruvyavivya_pu:94_13": "yathā takṣakaśabdād eva sarpatvajātiḥ pratītā tadval lohitalakṣaṇo guṇo 'pi tata evāvyabhicārāt pratītaḥ / tatas tau jātiguṇau",
    "GK16ruvyavivya_pu:94_14": "vidheyatābhiprāyeṇoktau na samāsa nyagbhāvanīyau / uktanyāyād iti vidheyatvān na samāsaḥ pravartata ity arthaḥ / pakṣo na",
    "GK16ruvyavivya_pu:94_15": "cāsty anyas tadatyaye iti / iha dvau pakṣāv ullikhitau takṣakasya svarūpamātrapratipādanaṃ vā lohitākhyaguṇavidhir vā / ubhayatrāpi",
    "GK16ruvyavivya_pu:94_16": "kṛtā carcā / tadatyaye ca kathitapakṣadvayātikrame cānyas tṛtīyapakṣo nāstīty arthaḥ /",
    "GK16ruvyavivya_pu:95_0": "evam iyatā karmadhārayaṃ vicārya bahuvrīhinirūpaṇāyāha bahuvrīhau yatheti / tatas tad iti sthalīkaraṇādi yad viśeṣaṇatayopāttaṃ",
    "GK16ruvyavivya_pu:95_1": "tat parāmṛśyate / tair vidhyādibhiḥ / tadapratītiḥ utkarṣāpakarāpratītiḥ / pratītibhedahetau samāsāsamāsayoge / pratītisāmarthye",
    "GK16ruvyavivya_pu:95_2": "karmadhārayādiviṣaye / tadasaṃbhavaḥ pratītibhedāsaṃbhavaḥ / antyāvasthā prāptakāraṇeṣu yuktaiva kāryotpattir ity arthaḥ /",
    "GK16ruvyavivya_pu:95_3": "etadabhyupagame dṛṣṭavirodham āha / evaṃ hīti / naiva veti nyāyāviśeṣāt / ardhajaratīyam iti ardhaṃ jaratyā iti samāsāc ca",
    "GK16ruvyavivya_pu:95_4": "tadviṣayā iti cchapratyayaḥ / yathā jaratyā varāṅgaṃ kāmayate mukhaṃ na kāmayate tadvad evety arthaḥ / tat tasya iti tad",
    "GK16ruvyavivya_pu:95_5": "iti tasmāt / tau sūryacandramasau / tayor iti anuvādyayos sūryācandramasoḥ / pāramparyeṇeti vidheyatām āha pitāmahatvadvāreṇa /",
    "GK16ruvyavivya_pu:95_6": "ata eva sūryācandramasāv iti dvandvanirdeśo dvayoḥ spardhitāṃ prakāśayati / urvaśyā ca bhuvā ceti samāsābhāvo varaṇasya mukhyāmukhyatvapradarśanārtham",
    "GK16ruvyavivya_pu:95_7": "ekasya vāstavatvād aparasya kaviprauḍhoktiniṣpāditatvāt / iha ceti pratītivaicitryaṃ spaṣṭataram eva dhārayatu matimān iti",
    "GK16ruvyavivya_pu:95_8": "pāścātya sanbandhanāyaṃ janaka iti / atra janakākhyarājarṣiprabhṛtayaḥ pitṛtvāder utkarṣam arpayanti /",
    "GK16ruvyavivya_pu:96_0": "evaṃ bahuvrīhiṃ vicārya dviguṃ vyācaṣṭe dvigau yatheti / niravaśeṣa iti saptatvasaṅkhyāyāṃ vidheyatvena saṃrambhāspadatvaṃ",
    "GK16ruvyavivya_pu:96_1": "samāse tu nyagbhāvāt / daśasv iti daśatvasaṅkhyāyā vidheyatvaṃ rāvaṇasya paribhavātiśayaṃ prakāśayati ekasminn api mūrdhani",
    "GK16ruvyavivya_pu:96_2": "padanyāsaḥ paribhavāspadaṃ kiṃ punar daśāsv iti / pratyudāharaṇaṃ saptāṅgyām iha yasya sa itītyādipāṭhe / vaiśasaṃ bādhaḥ /",
    "GK16ruvyavivya_pu:96_3": "evaṃ dviguṃ vyākhyāya nañsamāsaṃ vyācaṣṭe nañsamāseti / upadarśitam iti asaṃrabdhavān ity atra vidheyāvimarśavicāre anuktavān",
    "GK16ruvyavivya_pu:96_4": "iti noktavān iti vācyam / tatpuruṣe kartrādīnāṃ ṣaṇṇāṃ kārakāṇāṃ saṃbandhasya ca krameṇodāharaṇāny āha deśetyādinā / so 'yam",
    "GK16ruvyavivya_pu:96_5": "iti / atra sa evāyam iti vyākhyā / ahitasaṃbandhināṃ śastrāṇāṃ ghasmarāṇi grasanaśīlāni ata eva gurūṇi / karaṇaṃ pratīti",
    "GK16ruvyavivya_pu:96_6": "kriyāṃ pratīty arthaḥ / tat tasyeti prakrāntasya viśeṣyasya karaṇasya / tasyeti rāmasya / śauryaṃ balam / nighnaḥ paravaśaḥ /",
    "GK16ruvyavivya_pu:96_7": "tena tad iti rāmeṇeti viśeṣaṇam /",
    "GK16ruvyavivya_pu:97_0": "anekeṣām iti / anekaśabdasya nañsamāse uttarapadārthaprādhānyād ekavacanaprasaṅgaḥ / satyam kiṃ tu nañprayogaviṣaye ekaśabdasyaikavyatiriktavastuviṣayatvaṃ",
    "GK16ruvyavivya_pu:97_1": "yathā abrāhmaṇa ity atra brāhmaṇaśabdasya kṣatriyādigocaratvam / ekavyatiriktaṃ ca vastu kadā cid ekatvoparaktaṃ pratīyate,",
    "GK16ruvyavivya_pu:97_2": "kadā cin nijenaiva svarūpeṇa / ādye pakṣe anekam iti bhavati dvitīye tv anekānīti / yathā ca padamañjariḥ patañjaliḥ - pravṛttibhede",
    "GK16ruvyavivya_pu:97_3": "prayojakaṃ cittam ekam anekeṣām iti / gurudattam iti guruṇā dattam iti vācyam / tat tasyā iti sītāyā viśeṣaṇabhūtāyāḥ sītākartṛtkāyā",
    "GK16ruvyavivya_pu:97_4": "gamanakriyāyā ity arthaḥ / gurvartham iti gurave idaṃ gurvartham iti kriyāviśeṣaṇam etat / kriyāviśeṣaṇānāṃ karmatvaṃ napuṃsakaliṅgatvaṃ",
    "GK16ruvyavivya_pu:97_5": "ca / īpsitatamatve tu ṣaṣṭhī syāt / arthanakriyāmukheneti arthayata iti nigamanāt / tat tasyeti tad gurvartham iti viśeṣaṇam /",
    "GK16ruvyavivya_pu:97_6": "tasyārthinaḥ / avamatatām anabhipretatām / avamatatvaṃ garhitatvam / sutanirviśeṣam iti / kriyāviśeṣaṇam eva / pradakṣiṇakriyety",
    "GK16ruvyavivya_pu:97_7": "atra pradakṣiṇakriyāyā atyayakriyākarmabhūtāyā antarāyahetukopanimittatvāt prādhānyam / evaṃ prathamaprabodhita iti prāthamyasya /",
    "GK16ruvyavivya_pu:97_8": "tathā yathākāmatvayathākālatvayor jñeyam / yadavalokaneti rūpasampat parāmṛṣṭā /",
    "GK16ruvyavivya_pu:98_0": "svahasteneti karaṇapadam / svahastalikhitānīti svahastaśabdo 'trādarapratītihetukatvena lekhanaṃ praty utkarṣanimittam api",
    "GK16ruvyavivya_pu:98_1": "samāse guṇīkṛtaḥ / pūrvavad iti kṛtasamāsavaiśasam / tac ca vipradattam iti pāṭhe / pitāmahapitāmatayeti pitāmaho brahmā",
    "GK16ruvyavivya_pu:98_2": "pitāmahaḥ pūrvapuruṣo yasya / tayor janmanidhanayoḥ / tadvato janmanidhanavataḥ / tābhyāṃ janmanidhanābhyām / kṭāntād adhikam",
    "GK16ruvyavivya_pu:98_3": "āsamudrāt kṣitīśānām iti ca vācyam / apādānasamānanyāyatvād avadhir api pañcamyanto 'tra gṛhyata iti pratyudāharaṇopapattiḥ /",
    "GK16ruvyavivya_pu:98_4": "upāgatemeti upāgatā iti nirdiṣṭā upāgamakriyā /",
    "GK16ruvyavivya_pu:99_0": "raṇabhūṣita iti / atra raṇabhuvīti vācyam / śocanīyatāgatiḥ kriyā / tatra samāgamaprārthanā hetutvenopāttā / tasyāḥ saṃbandhidvāreṇa",
    "GK16ruvyavivya_pu:99_1": "saṃbandhitvamukhena kapālina iti viśeṣaṇam / atra saṃbandhiśabdo bhāvavṛttiḥ saṃbandhitve varttate, yathā dvyekayor dvivacanaikavacane",
    "GK16ruvyavivya_pu:99_2": "iti, sudhīram uvāceti / tat tasyā iti / tad viśeṣaṇam / tasyās samāgamaprārthanāyāḥ / tatra śocanīyatāgatau / sāmarthyam",
    "GK16ruvyavivya_pu:99_3": "avyabhicāreṇa sampādakatvam / tasya sakaleti tacchabdaḥ kapālina ity asya parāmarśakaḥ / viśeṣyeṇa samāgamaprārthanayety",
    "GK16ruvyavivya_pu:99_4": "anena / pratyavaraṃ guṇabhūtam / evaṃ tātasyeti, āryasyeti, skandasyeti, taveti cety eṣāṃ viśeṇaṇānām utkarṣasamarpakatvaṃ",
    "GK16ruvyavivya_pu:99_5": "jñeyam / tasyaiveti gauravadurāropatvanibandhanasya harasya / tacceti prādhānyam / tasyeti harasya / kalpitārthasyeti vistāritakṛtrimatvamātravācino",
    "GK16ruvyavivya_pu:99_6": "'dhijyatvamātralakṣaṇārthāropāt / aprayuktasyeti uktanayenāsminn arthe kavibhir aprayujyamānasya / guṇāntaralābha iti vakṣyamāṇalakṣaṇasya",
    "GK16ruvyavivya_pu:99_7": "vācyāvacanasya parihārāt / mātreti evaṃ kṛtam ity atra karaṇam / niṣka ābharaṇaviśeṣaḥ / vibhaktyanvayeti śrūyamāṇāyā vibhakter",
    "GK16ruvyavivya_pu:99_8": "ity arthaḥ / tathā ca ṣaṣṭhyā ākrośe iti jñāpakam rūpakam upadeśa iṣyata iti pramāṇāntareṇa loko vedas tathādhyātmaṃ pramāṇaṃ",
    "GK16ruvyavivya_pu:99_9": "trividham ity uktarūpeṇa siddhau yau svasya viśeṣaṇasyotkarṣāpakarṣau tadādhāyinām arthād viśeṣyaṃ pratīty arthaḥ / ārthaṃ",
    "GK16ruvyavivya_pu:99_10": "vāstavam / alukam āha ṣaṣṭhyā ākrośe ity anena / cintyam iti / etadavagamāya vicāryam ity arthaḥ / samāse ca vibhaktilopād",
    "GK16ruvyavivya_pu:99_11": "iti / iha hi vibhaktiśravaṇāśravaṇe vā anvayavyatirekābhyāṃ viśeṣaṇagatayor vāstavayoḥ prayojakatāṃ bhajete / te tu prāyeṇa",
    "GK16ruvyavivya_pu:99_12": "vākyasamāsagatatvenopalabhyamāne samāsasya vibhaktyaśravaṇād vidheyāvimarśatām utpādayataḥ / ata eva samāse 'pi yadi vibhaktiḥ",
    "GK16ruvyavivya_pu:99_13": "śrūyate, tadā na vidheyāvimarśo yathā dāsyāḥ kāmuka ityādau / samāsas tu tatraikapadyādiprayojanatvena kṛtaḥ / tannibandhaneti",
    "GK16ruvyavivya_pu:99_14": "utkarṣāpakarṣanibandhanā / evaṃ ca vibhaktyaśravaṇānvayavyatirekānuvidhāyitvaṃ vidheyāvimarśasya vyāptyā pradarśitaṃ bhavati /",
    "GK16ruvyavivya_pu:100_0": "evaṃ ca saptaprakāraṃ tatpuruṣaṃ nirūpyāvyayībhāvaṃ nirūpayati - avyayībhāva iti / samāpaṃ viśeṣyaṃ prati dayitasyeti yad",
    "GK16ruvyavivya_pu:100_1": "viśeṣaṇaṃ tat tasya samīpasyeti yojanā / madhyevyometi pāre madhye ṣaṣṭhyā vā ity avyayībhāvaḥ / sa ceti prakarṣaḥ / evam",
    "GK16ruvyavivya_pu:100_2": "iyatā dvandvavarjaṃ samāsavṛttir vicāritā / idānīm atideśamukhena kṛttaddhitavṛttir nirūpyate anenaivetyādinā / vivakṣāviśeṣād",
    "GK16ruvyavivya_pu:100_3": "ity akārapraśleṣaḥ / sarvaṃ kaṣatīti sarvakūlābhrakarīreṣu kaṣaḥ iti khaco 'yaṃ viṣayaḥ / bibhartti yaḥ iti kukṣiṃbhariś",
    "GK16ruvyavivya_pu:100_4": "ca iti nipātitasya kukṣimbhariśabdasyāyaṃ gocaraḥ / vidhun tud iti vidhvaruṣos tud iti khaśpratyayasthānam / śīrṣacchedam",
    "GK16ruvyavivya_pu:100_5": "iti śīrṣacchedād yac ca iti taddhitasya yat pratyayasyedaṃ padam / tair iti kaṣaṇādibhiḥ / sarvārthasyeti, kāyopalakṣaṇasya",
    "GK16ruvyavivya_pu:100_6": "kukṣer iti, vidhoś ceti vyakta sthitaḥ utkarṣam ādadhatāṃ prādhānyena vivakṣety atra sāmastyena yojanīyam / śīrṣacchedasya",
    "GK16ruvyavivya_pu:100_7": "ceti utkarṣam ādadhataḥ prādhānyena vivakṣeti saṃbandhanīyam / pūrvebhyo 'sya pṛthaṅnirdeśas taddhitavṛttiviṣayatvena bhinnajātīyatvāt /",
    "GK16ruvyavivya_pu:100_8": "atra ca sarvārthādīnāṃ caturṇām utkarṣādhāne samanantaranirdiṣṭa bhuvanābhayetyādicatuṣṭayaṃ krameṇa hetutvena draṣṭavyam /",
    "GK16ruvyavivya_pu:100_9": "tad apīti caritam / kaṣaṇādikartṛṣv iti khalaudarikarāhuṣv ity arthaḥ / rāmo 'smi sarvaṃ saha iti / pūssarvayor dārisahoḥ",
    "GK16ruvyavivya_pu:100_10": "iti khaco 'yaṃ viṣayaḥ / daśarathasya hi prasūtir asāv iti tasyāpatyam iti stracpratyaye taddhite kṛte dāśarathiśabdasyāyaṃ",
    "GK16ruvyavivya_pu:100_11": "gocaraḥ / vākye tu yady apīti tad uktam - kriyāpradhānaṃ guṇavad ekārthaṃ vākyam iṣyate iti / anya iti vakṣyamānanyāyena",
    "GK16ruvyavivya_pu:100_12": "śabdakṛtasāmarthyoktiḥ / sa iti pradhānabhāvenety atra nirdiṣṭaḥ pradhānabhāvaḥ śabdārthasāmarthyavivakṣākṛtānāṃ trayāṇām",
    "GK16ruvyavivya_pu:100_13": "apīti śabdakṛtaṃ śabdasaṃskāramahimnā niṣpannaṃ yathā karmadhārayād uttarapadasya / arthasāmarthyakṛtaṃ vastuvṛttaniṣpāditaṃ",
    "GK16ruvyavivya_pu:100_14": "yathā grahaṃ saṃmārṣṭītyādau grahādeḥ / tasya saṃskāryatvena vastutaḥ prādhānyam / vivakṣākṛtaṃ prayoktṛyadṛcchāpratipāditaṃ",
    "GK16ruvyavivya_pu:100_15": "yad anyasyotkarṣāpakarṣādhānatayā vivakṣitaṃ yathā rāmasya pāṇir asi ityādau rāmādeḥ / tatra triṣu prādhānyeṣu vivakṣākṛtam",
    "GK16ruvyavivya_pu:100_16": "eva grādhānyaṃ pradhānam / tatkṛtatvāt kāvyārthacamatkārasya / ata evoktaṃ tayoḥ samaśīrṣikābhāvād iti / tayor iti śabdārthasāmarthyakṛtayoḥ",
    "GK16ruvyavivya_pu:100_17": "vivakṣākṛtena sahety arthāt / nanu pūrvaṃ śābdasyaiva prādhānyasya vaivakṣikatvam uktam anyasya tu vāstavatvam / tat katham",
    "GK16ruvyavivya_pu:100_18": "iha śābdavaivakṣikayor anyatvam ucyate / anyatve vā prādhānyatrayapratipādane 'rthasāmarthyakṛtavivakṣākṭayoḥ ko viśeṣaḥ /",
    "GK16ruvyavivya_pu:100_19": "śabdakṛtād dhi prādhānyād anyadarthasāmarathyakṛtam ucyate / tena vivakṣākṛtasya uktatvāt / tat kim arthasāmarthyakṛtam avaśiṣyata",
    "GK16ruvyavivya_pu:100_20": "iti / naiṣa doṣaḥ / pūrvaṃ hi śābdikaikagocarasya śābdikavivakṣākṛtatvād vaivakṣikatvam / anyasya tu kavigocarasya vāstavatvaṃ",
    "GK16ruvyavivya_pu:100_21": "tad evārthatvam / iha punaḥ sahṛdayaikagocarasya kavivivakṣāvaśād vaivakṣikatvam ucyate / śābdikaikaviṣayasya śābdatvam ity",
    "GK16ruvyavivya_pu:100_22": "apekṣābhedāt pūrvas tāvan na virodhaḥ / yad api prādhānyatrayapratipādane 'rthasāmarthyavivakṣākṛtayor bheda uktas tatrāyaṃ",
    "GK16ruvyavivya_pu:100_23": "bhāvaḥ - iha śābdaṃ vāstavaṃ ceti dvividham eva prādhānyam / vāstavatvasya ca vivakṣānapekṣatvena vastusāmarthyaprayojaka+++darthasāmarthyakṛtatvam",
    "GK16ruvyavivya_pu:100_24": "uktam / saty api śabdakṛtād anyatva utkarṣāpakarṣapratipādanaprayuktakavivivakṣākṛtatve vāstavam eva vivakṣākṛta pratipāditam /",
    "GK16ruvyavivya_pu:100_25": "tathā ca grahaṃ saṃmārṣṭīti vaidikaṃ vivakṣānapekṣam arthasāmarthyakṛtasyodāharaṇaṃ dattam iti viṣayavibhāgavyavasthiter",
    "GK16ruvyavivya_pu:100_26": "na dvitīyo 'pi virodha iti samañjasaṃ sarvam / evaṃ kṛttaddhitavṛttiviṣaye ātideśikaṃ guṇapradhānabhāvaṃ vicārya samāsagatatvenaupadeśikaṃ",
    "GK16ruvyavivya_pu:100_27": "prakṛtam anusandhatte tad idam atreti / sarūpāṇām iti dvandvasamāsasamānanyāyatvād ekaśeṣavṛttir api svīkṛtā / viśeṣaṇaviśeṣyabhāvābhāve",
    "GK16ruvyavivya_pu:100_28": "'pīti samāsoṭṭaṅkanikāyāṃ prāyagrahaṇaprayojanaṃ prakāśayati / rūpaṃ ca kāntiś ca vidagdhatā ceti, amṛtena viṣeṇeti cābhihitānābhihitakartṛvibhāgenodāharaṇadvayam /",
    "GK16ruvyavivya_pu:100_29": "rūpam ityādau hi gamyamānabhavanakriyāpekṣaṃ rūpādīnāṃ kartṛtvam / etena tatpuruṣasya kartrudāharaṇaprastāve kartrādīnāṃ",
    "GK16ruvyavivya_pu:100_30": "kārakāṇām anekeṣām iti yad uktaṃ, tat samīhitam. kaś ca kaś ceti / atraikaśeṣo na kṛtaḥ / kṛtaikaśeṣam iti kāv iti prayoge /",
    "GK16ruvyavivya_pu:100_31": "adhunā pradhānetarabhāvāpattiṃ darśayati yatra punar iti / bhavata iti ripustrīṇāṃ saṃbandhitvena, ripustrīṇām iti stanayugasya",
    "GK16ruvyavivya_pu:100_32": "saṃbandhitveneti yojanā / ripustrīṇām iti samāsasyodāharaṇam / na cātra saṃbandhamātrād atiriktaṃ pratīyate / tadartham eveti",
    "GK16ruvyavivya_pu:100_33": "upamotprekṣādayo 'py alaṅkārāḥ upamotprekṣādīnām utkarṣam apakarṣaṃ vā pratipādayituṃ vidhīyante / anyathā tadviracanaṃ niṣprayojanaṃ",
    "GK16ruvyavivya_pu:100_34": "syāt / tau vidheyeti / utkarṣāpakarṣau / samāsa iti sā samāsa iti vivakṣā parāmṛśyate / vaidarbhīti yady api vāmanamate asamāsā",
    "GK16ruvyavivya_pu:100_35": "pāñcālī, madhyamasamāsā tu vaidarbhī, tathāpi matāntare viparyayaḥ sthita iti tadabhiprāyeṇehāsamāsā vaidarbhī kathitā /",
    "GK16ruvyavivya_pu:100_36": "kārikāmadhya eva saṃbandhamātrapratītau samāsasyodāharaṇam / ūrdhvākṣitāpeti / atra caturthapādaikaśeṣadeśayuktasya pādatrayasya",
    "GK16ruvyavivya_pu:100_37": "samāse saṃbandhamātraṃ pratīyate, notkarṣāpakarṣau / vākyāt tūbhayam iti ubhayaṃ saṃbandharūpam utkarṣāpakarṣarūpaṃ ca vastv",
    "GK16ruvyavivya_pu:100_38": "ity arthaḥ / atrodāharaṇaṃ me yadaraya iti samāse hi madaraya iti syāt / na cāsmād atiśayaḥ pratītaḥ / nanu padād uttarapadayor",
    "GK16ruvyavivya_pu:100_39": "yuṣmadasmadoḥ temayāv ekavacanasya iti temayāv ādeśāv uktau / na cātra padāt paro 'smacchabdaḥ / evaśabdaḥ padam iti cen",
    "GK16ruvyavivya_pu:100_40": "na / tatprayoge nacavāhāhaivayukte iti niṣedhād bhinnavākyagatatvāc ca / samānavākye hi nighātayuṣmadasmadādeśāḥ / etenaiva",
    "GK16ruvyavivya_pu:100_41": "vyatiriktaṃ padāntaraṃ pratyuktam / utkarṣamātram eva śabdādeśaḥ atra ke cid āhuḥ vākye tāvad rasapratītir nirvyūḍhā / tām",
    "GK16ruvyavivya_pu:100_42": "anupamaradayan kāvye yady asādhuśabdo 'pi syān na tadā sthūlaḥ kaś cid doṣaḥ / kāvye hi rasapratītiḥ pradhānam / tadanirvāhe",
    "GK16ruvyavivya_pu:100_43": "kāvyam eva na syāt / apaśabdaprayoge tu lakṣaṇāsmaraṇamātram / tad uktaṃ -",
    "GK16ruvyavivya_pu:101": "nīrasas tu prabandho yaḥ so 'paśabdo mahān kaveḥ /",
    "GK16ruvyavivya_pu:102": "sa tenākavir eva syād anyenāsmṛtalakṣaṇaḥ //",
    "GK16ruvyavivya_pu:103_0": "iti / anye tv āhuḥ / bhavatu rasāpekṣayāpaśabdasya svalpadoṣatvaṃ, tathāpi mahākavīnām apaśabdaprayogo mahān doṣaḥ / tenātra",
    "GK16ruvyavivya_pu:103_1": "temeśabdau nipāteṣv iti tādṛśo vibhaktipratirūpako meśabdo nipāto, yathā ahantā ahaṃyur ityādāv ahaṃśabdaḥ / tataś ca nātra",
    "GK16ruvyavivya_pu:103_2": "kaś cid viśeṣa iti / kiṃ sarvātmanā karaṇasya duṣṭatvam eva / nety āha kin tv iti / etasya samāsasya / antareṇeti vīraraudrādeḥ",
    "GK16ruvyavivya_pu:103_3": "samāsena prakāśyatvāt / vṛttaṃ vasantatilakādi / vṛttayaḥ kaiśikyādyāḥ upanāgarikādyāś ca / kākuḥ kākvadhyāyalakṣito dhvanivikārarūpo",
    "GK16ruvyavivya_pu:103_4": "vā / vācikābhinayo vāgvikārarūpo 'nubhāvaḥ / ardhāntāvadhir iti ślokāpekṣayā ardham antāvadhiḥ / nyūneti padyāpekṣayā nyūnaṃ",
    "GK16ruvyavivya_pu:103_5": "rasābhivyaktihetutvam ity arthaḥ / yathā pūrvokta iti ūrdhvākṣitāpetyādau / samāso 'rdhāntāvadhiḥ kāryo nādhika ity anena",
    "GK16ruvyavivya_pu:103_6": "vyāvartyasyādhikasya tad udāharaṇam / tasyeti padārthānāṃ parasparasaṃbandhaś cen na cchidyate tadā tasya samāsasya madhye",
    "GK16ruvyavivya_pu:103_7": "vicchedo na kārya ity arthaḥ / avyabhicārād iti vidheyatvaṃ hi prādhānyāvinābhāvaḥ / sneham iti / atra pānādīnām prakāśanasya",
    "GK16ruvyavivya_pu:103_8": "ca vidhyanuvādalopitvaikakartṛkāṇāṃ prādhānyabhāvo nāpasmṛtam atra ca yo 'yam iti yacchabdena dīpasya padārthasya parāmarśopakrame",
    "GK16ruvyavivya_pu:103_9": "tattamasa iti tacchabdena vākyārthasya parāmarśo duṣṭa ity upapāditaṃ prāk / śaktiḥ sāmarthyam āyudhabhedaś ca / tārakāḥ",
    "GK16ruvyavivya_pu:103_10": "jyotīṃṣi daityaviśeṣaś ca tārakaḥ / adho nistejastvena vāhanatvena ca / śikhīvahnir mayūraś ca / candrasya suvarṇasya saṃbandhī",
    "GK16ruvyavivya_pu:103_11": "kāntāvabhāso lasan dedīpyamāno yasmin / candrakāṇāṃ mecakānām avabhāso lasanaṃ sphurad yasya / andhakāre tamasi andhakārer",
    "GK16ruvyavivya_pu:103_12": "harasya / guhaḥ kumāraḥ / apara iveti atrāparaśabdasāmarthyād bhūpe dvitīyaguhatvapratītau vastutas tadasaṃbhave tatsaṃbhāvanāyām",
    "GK16ruvyavivya_pu:103_13": "utprekṣā / aparaśabdābhāve tu svasvarūpasthitasyaiva vāstavasya guhasya pratītāv iyam upamā syāt / evam apara iva pākaśāsano,",
    "GK16ruvyavivya_pu:103_14": "maurvīṃ dvitīyām ityādau ca mantavyam / aharpater iti / aharādīnāṃ patyādiṣu iti vacanād rephaḥ / atra dhāraṇādīnāṃ guṇabhāvaḥ /",
    "GK16ruvyavivya_pu:103_15": "ādhārasya tu prādhānyam / karttā hi guṇakriyā niṣpādayan pradhānakriyām aidamparyeṇa niṣpādayati, na tu tāsv aidamparyam /",
    "GK16ruvyavivya_pu:103_16": "yatra sarvāsv aidamparyaṃ tatra bhavaty eva sarvāsām ākhyātavācyatvam / yathā saudhād ityādi / itarad aprādhānyam / ādyā",
    "GK16ruvyavivya_pu:103_17": "pradhānabhūtā / aparā aprādhānyavatī / bahulagrahaṇam iti viśeṣaṇaṃ viśeṣyeṇa bahulam ity atra / kva cid ityādi / kva cit",
    "GK16ruvyavivya_pu:103_18": "pravṛttiḥ kva cid apravṛttir iti bahulagrahaṇaprayojanasya vyavasthitatvāt / utargeti samāsavidhiḥ sāmānyarūpatvād utsargaḥ",
    "GK16ruvyavivya_pu:103_19": "prādhānyādivivakṣānimittaś ca tatpratiṣedho viśeṣarūpatvād apavādaḥ / apavādasyaiveti / apavādaviṣayaparihāreṇotsargasya",
    "GK16ruvyavivya_pu:103_20": "pravṛttir iti nyāyāt / kartum aśakya iti / avyavasthitaviṣayatvāt / yathā utsargasya ghañy amanuṣye bahulam ity atra / pariśabde",
    "GK16ruvyavivya_pu:103_21": "tv ayaṃ bhavati / parivādaḥ parīvāda iti / vivāda ity atra naiva bhavati / tadviṣayaḥ syād iti kṛtyalyuṭo bahulam ityādigatasya",
    "GK16ruvyavivya_pu:103_22": "bahulagrahaṇasya vidhyanuvādabhāvaviṣaye sāmarthyābhāvāt samāsābhāva iti bhāvaḥ / tadabhiprāyam iti ācāryābhiprāyam / sāpekṣatāmidīti /",
    "GK16ruvyavivya_pu:103_23": "ṛddhasya rājñaḥ puruṣa ityādau / tat samarthagrahaṇam / etadvyāvṛttīti etacchabdena pradhānetarabhāvaḥ parāmṛṣṭaḥ / tasyehārthatvam",
    "GK16ruvyavivya_pu:103_24": "apīti samarthagrahaṇaṃ pradhānetarabhāvaviṣayanivṛttyartham apīty arthaḥ / vidheyoddeśyeti uddeśyo 'trordhvanirdeśārhatvād",
    "GK16ruvyavivya_pu:103_25": "anuvādyaḥ / yat teneti / yacchabdaḥ pūrvārthasaṃbaddhaḥ / tenāpāraṇena / anabhidhānaṃ veti abhidhānalakṣaṇā hi kṛttaddhitasmāsā",
    "GK16ruvyavivya_pu:103_26": "iti / samarthagrahaṇaṃ ca veti / caśabdo 'trātiriktaḥ, samuccayavikalpayor virodhāt / evaṃ ca -",
    "GK16ruvyavivya_pu:104": "dṛṣṭir nāmṛtavarṣiṇī smitamadhuprasyandi vaktraṃ na tan nārdrārdraṃ hṛdayaṃ na candanarasasparśāni cāṅgāni vā /",
    "GK16ruvyavivya_pu:105_0": "ity atra cavāśabdadvayaṃ pratyuktaṃ, cavāśabdārthayor ekatra virodhāt / khaṇḍiketi khaṇḍo granthasaṃbandhī na tu samasto",
    "GK16ruvyavivya_pu:105_1": "granthaḥ / sa vidyate yeṣām / anavagatatadabhiprāyair iti samarthagrahaṇaṃ praty ācāryasya hi tair abhiprāyo nāgataḥ / abhidhānādhānoddhāreti /",
    "GK16ruvyavivya_pu:105_2": "abhidhānānāṃ śabdānām ādhānam abhinavānāṃ nyasanam / uddhāraḥ pūrvakāṇām uddharaṇam / śālīnā adhṛṣṭā avicārakā ity arthaḥ /",
    "GK16ruvyavivya_pu:105_3": "aparam apīti punaruktādikam / taccinteti / prādhānyetarabhāvena samāsāsamāsacintā / prakaraṇeti / yatrārthaprakaraṇādinā",
    "GK16ruvyavivya_pu:105_4": "śabdasya vācyo 'rthaḥ prakarṣāpakarṣādikam arthāntaraṃ prakāśayati, tatrābhipretārthavināśabhayāt samāso na karttavyaḥ /",
    "GK16ruvyavivya_pu:105_5": "yathā rāmasya pāṇir asi iti / prakaraṇaśabdādisakha iti pāṭhe śabdasyānyasya sannidhir iti svīkṛtam / yadā prakaraṇakākvādisakha",
    "GK16ruvyavivya_pu:105_6": "iti pāṭhaḥ, tadā kākugrahaṇena svaraviśeṣa ucyate yaḥ kālo vyaktisvarādayaḥ iti kāvyagatatvena svīkṛtaḥ / evaṃ prasaktānuprasaktikayā",
    "GK16ruvyavivya_pu:105_7": "samāsagatatvena tadatideśena samagrapravṛttigatatvenāpi guṇapradhānabhāvavivakṣāṃ mahatā prapañcena parighaṭayya prakṛtodāraṇe",
    "GK16ruvyavivya_pu:105_8": "ṣaṣṭhītatpuruṣagatatvena yojayitum āha ittham avasthita iti / ambikāyā upādānam iti saṃbandhaḥ / tat kim iti / viśeṣaṇasyānyakesarivyāvṛttir",
    "GK16ruvyavivya_pu:105_9": "vā, kesarigataprakarṣapratipādanaṃ vā phalam / ādye pakṣe nirdiṣṭacamatkārasambhāvanā / dvitīye tu samāsānupapattir iti tātparyam /",
    "GK16ruvyavivya_pu:105_10": "vivakṣitapadaṃ camatkārātiśayapadena yojanīyam / tasyā ity ambikāyās sakāśāt / jātyantaraṃ viśiṣṭāvāntarakesarijātiḥ / tayāvacchinno",
    "GK16ruvyavivya_pu:105_11": "viśiṣṭaḥ / viśiṣṭa eveti lokottaraḥ / mohantv iti harer vihaṅgamo garuḍaḥ / moham ajñānaṃ hantv ity arthaḥ / garuḍajātyavacchinna",
    "GK16ruvyavivya_pu:105_12": "iti / saugatadṛśā garuḍānāṃ bahutvād iti bhāvaḥ / vihaṅgamaviśeṣatvaṃ tu jātyādivailakṣaṇyāt / svābhiprāyāviṣkaraṇam iti /",
    "GK16ruvyavivya_pu:105_13": "sādṛśyamūlayāprastutapraśaṃsayeti bhāvaḥ / tasyāś ceti tacchabdena sarasvatī parāmṛṣṭā / sarasvatyā ambikā pratibimbam ātmanaś",
    "GK16ruvyavivya_pu:105_14": "ca kesarīty arthaḥ / dvitīyapakṣa iti / kesarigataprakarṣapratipādanapakṣe /",
    "GK16ruvyavivya_pu:106_0": "samāsād asāv iti ambikākesariśabdād unmiṣaty eva sa camatkāra ity arthaḥ / udayāstamayeti / vṛttau camatkārasyāstamaya vākye",
    "GK16ruvyavivya_pu:106_1": "udaya iti cūlikākrameṇa yogaḥ / upadarśitam eva prāg iti udāharaṇapratyudāharaṇapradarśanadvāreṇa / iṣṭaṃ hīti abhipretasyāprāptir",
    "GK16ruvyavivya_pu:106_2": "yā, sā codanārhā iṣṭam etan na sidhyatīti / yat tu nābhipretaṃ tasyāprāptir bhūṣaṇaṃ, na tu dūṣaṇam ity arthaḥ / asmābhir",
    "GK16ruvyavivya_pu:106_3": "asāv iti asau camatkāraḥ / sā bhrāntir eveti nirvikalpavikalpabhedena dvividhā bhrāntiḥ / tatrādyā timirādyupaplutendriyasya",
    "GK16ruvyavivya_pu:106_4": "dvicandrādipratītirūpā / dvitīyā tv abhimānarūpā śuktirajatādipratītisvarūpā / seti camatkārāvagatiḥ / vyākhyāvākyād eveti",
    "GK16ruvyavivya_pu:106_5": "ambikāyāḥ kesarīti samāsavivaraṇavākyāt / teṣām iti pratītivaicitryānabhyupagamavādinām / tatrāropiteti tatra samāse śuktisthānīye",
    "GK16ruvyavivya_pu:106_6": "rajatam ivāropitāvāstavīty arthaḥ / udayāstamayapakṣau kramād vākyasamāsagatau / udyoga iti / saṃrambhapadaṃ nirasyodyogapadakaraṇaṃ",
    "GK16ruvyavivya_pu:106_7": "prakramyamānodyuktavat padakramābhedāya / yo 'sāv ity adaḥśabdaḥ prasiddhiparāmarśakaḥ yacchabdapratinirdeśasya tacchabdena",
    "GK16ruvyavivya_pu:106_8": "kariṣyamāṇatvāt / pratipāditeti / ārtho hi kevalatacchabdasya prayoganibandhana upakramopasaṃhārakramaḥ pratipādita eva /",
    "GK16ruvyavivya_pu:106_9": "rajaś chaleneti / chalevaśabdaprayoge sāpahnaveyam utprekṣā / kevalacchalaśabdaprayoge 'py apahnutiḥ / kevalevaśabdaprayoge",
    "GK16ruvyavivya_pu:106_10": "ca sambhāvanapratītāv utprekṣā / dvayaprayoge tu śabalā pratītiḥ / na cātrāpahnutyutprekṣayoḥ saṅkaraḥ / utprekṣā hy apahnutyavinābhāvinī /",
    "GK16ruvyavivya_pu:106_11": "so 'pahnavaḥ kva cid garbhīkṛto yathā nakhakṣatānīva vanasthalīnām ity atra, na palāśāni, kin tu sambhāvayāmi nakhakṣatānīti",
    "GK16ruvyavivya_pu:106_12": "pratīteḥ / kva cit tu śabdena pratipādyate yathā adhyāruroheveti / evaṃ cāsyā apahnutyavinābhāvinyā apahnutibādhakatvaṃ,",
    "GK16ruvyavivya_pu:106_13": "na tayā saha saṅkaraḥ / bhinnavākyatāyām eveti / tatra hi vidhyanuvādabhāva āñjasyena krameṇa pratīyate / tad eva veti viśeṣaṇam /",
    "GK16ruvyavivya_pu:106_14": "tac ca vidhyanuvādabhāvavivakṣāyāṃ vidheyam / anyatreti / utkarṣāparṣayor vidheyatvasya cābhāve / kāmacāra iti samāsāsamāsayoḥ /",
    "GK16ruvyavivya_pu:106_15": "tadartham iti utkarṣādiviṣaye samāsaniṣedhārtham / sāpekṣeti sāpekṣam asamarthaṃ bhavatīty etāvanmātrapratītaye / pitroḥ",
    "GK16ruvyavivya_pu:106_16": "svateveti yathā pitarau vandanīyāv iti nityasaṃbandhanyāyād nijāv eva pitarau pratīyete, tadvat sāpekṣāṇām anabhidhānākhyena",
    "GK16ruvyavivya_pu:106_17": "nyāyena samāsābhāvaḥ pratyeṣyate / svatā ātmīyatvam iva / sā doṣaprakāranivṛttiḥ /",
    "GK16ruvyavivya_pu:107_0": "adhunā svotkarṣaśālitāprakaṭanārthaṃ svapariśramaṃ piṇḍīkṛtya ślokena darśayitum āha kāvyakāñcaneti / kāvyam eva parīkṣaṇīyatvāt",
    "GK16ruvyavivya_pu:107_1": "suvarṇaṃ tatra parīkṣāsthānaṃ nikaṣopalam ātmānaṃ manyate, na punar uktakrameṇa parāmarthas san nikaṣopalaḥ / ata eva kuntakeneti",
    "GK16ruvyavivya_pu:107_2": "khyātasyāpy ulluṇṭhanavacanam / śloka eṣa iti / yaḥ sarvasāratayā pradarśitas tatreyatī dūṣaṇavṛṣṭir muktā / tatrānyasya",
    "GK16ruvyavivya_pu:107_3": "granthasya kā gaṇeneti sūcitam / nidarśitaḥ sthālīpulākanyāyenodāhṛtaḥ / atra śloke vakṣyamāṇaitadīyanyāyānusāreṇa kaṣeṇa",
    "GK16ruvyavivya_pu:107_4": "niyamena kāñcanākṣepāt kāñcanapadaṃ paunaruktyadoṣaduṣṭam / nijakāvyalakṣmaṇīty atra nijārthasya saṃrambhāspadatvena vidheyatvāt",
    "GK16ruvyavivya_pu:107_5": "samāsakaraṇaṃ vidheyāvimarśadūṣitaṃ ke cid ācakṣate vicakṣaṇāḥ / tattvenaiva granthakṛtā svakṛtiṣv ayantrita ityādinā dattottaram",
    "GK16ruvyavivya_pu:107_6": "eva / asya ca vidheyāvimarśasyānantetaraprasiddhalakṣyapātitvenāsmābhir nāṭakamīmāṃsāyāṃ sāhityamīmāṃsāyāṃ ca teṣu teṣu sthāneṣu",
    "GK16ruvyavivya_pu:107_7": "prapañcaḥ pradarśita iti granthavistarabhayād ita evoparamyate /",
    "GK16ruvyavivya_pu:108_0": "evaṃ vidheyāvimarśaṃ prakāravaicitryeṇa lakṣayitvā prakramabhedaṃ lakṣayitum āha - prakramabhedo 'pīti / pratipattṛpratīter",
    "GK16ruvyavivya_pu:108_1": "iti rathasthānīyā pratipattṛpratītiḥ / utkhāto viṣamonnataḥ pradeśaḥ / enam iti śabdārthavyavahāram / tadviṣayabhāvaḥ prakramabhedaviṣayatvam /",
    "GK16ruvyavivya_pu:108_2": "anabhibhāṣaṇaṃ tatkartṛkabhāṣaṇābhāvaḥ / evam anālapanaṃ jñeyam / analam asamarthā / vidhyanuvādabhāvaprakāratopagamād iti",
    "GK16ruvyavivya_pu:108_3": "prakāraḥ sādṛśyam / upakrāntaṃ hy anuvādasthānīyam / nirvāhakaṃ ca vidheyaprakhyam / tatra spaṣṭaṃ vidheyānuvādyaprakāram",
    "GK16ruvyavivya_pu:108_4": "udāharati yatheti /",
    "GK16ruvyavivya_pu:109": "tadā jāyante guṇā yadā tais sahṛdayair gṛhyante /",
    "GK16ruvyavivya_pu:110": "ravikiraṇānugṛhītāni bhavanti kamalāni kamalāni //",
    "GK16ruvyavivya_pu:111": "evam eva janas tasyā dadāti kapolopamāyāṃ śaśibimbam /",
    "GK16ruvyavivya_pu:112": "paramārthavicāre punaś candraś candra iva varākaḥ //",
    "GK16ruvyavivya_pu:113_0": "utkarṣāpakarṣamātreti kamalānām utkarṣavivakṣā / candrasya punar apakarṣavivakṣā / ata evodāharaṇadvayaṃ dattam / prakramabhedaprakāra",
    "GK16ruvyavivya_pu:113_1": "iti prakāro 'tra viśeṣaḥ / paryāyaprakrameti / candraśabdārthasya śaśiśabdena paryāyāntaranirdeśo na yukto vakṣyamāṇaprakramabhedaprasaṅgāt /",
    "GK16ruvyavivya_pu:113_2": "na caivam iti tenaiva śabdenopasaṃhāra ity arthaḥ / tayor iti prakramabhedapunaruktayoḥ / asyeti prakramābhedasya parāmarśaḥ /",
    "GK16ruvyavivya_pu:113_3": "tatra hi yathoddeśaṃ pratinirdeśe na paunaruktyam, aikarasyena pratītiprasaraṇāt / uddeśyapratinirdeśyabhāvo na paunaruktyasya",
    "GK16ruvyavivya_pu:113_4": "viṣayaḥ / yathā -",
    "GK16ruvyavivya_pu:114": "kṣāmāṅgyaḥ kṣatakomalāṅguligaladraktaiḥ sadarbhāḥ sthalīḥ pādaiḥ pātitayāvakair iva galadbāṣpāmbudhautānanāḥ /",
    "GK16ruvyavivya_pu:115_0": "iti / atra galacchabdadvayaṃ nirdiṣṭaṃ yathoddeśaṃ pratinirdeśo 'sya viṣaya iti samañjasam / [tayor iti prakramābhedapaunaruktyayoḥ /",
    "GK16ruvyavivya_pu:115_1": "asyeti prakramābhedasya parāmarśaḥ /] nanu vrajataḥ kva tāta! vajasīty atra vrajinā prakrame vajinā ca nirvāhe kathaṃ na",
    "GK16ruvyavivya_pu:115_2": "prakramabhedaḥ / vajatir api dhātur asti / vaja vraja gatāv iti pāṭhād ity āśaṅkyoktaṃ vrajata iti / uditaṃ śiśuneti uditam",
    "GK16ruvyavivya_pu:115_3": "ity asya viśeṣaṇaṃ paricayagatārtham iti / asphuṭam iti ca / bhāve cātra pratyayaḥ / kāryārthaṃ pathi gacchataḥ paścān nāmodīraṇaṃ",
    "GK16ruvyavivya_pu:115_4": "viruddham iti śiśunā lalitavacasā nāmany udīrite jananyāsya bhartsanaṃ kṛtam iti tato 'sya manyur vivṛddha ity atra tātparyārthaḥ /",
    "GK16ruvyavivya_pu:115_5": "evaṃ dhāturūpāyāḥ prkṛte prakramabhedaṃ pradarśya saṃprati prātipadikarūpāyās tasyā madhye ca sarvanāmādīnāṃ prakāravaicitryeṇa",
    "GK16ruvyavivya_pu:115_6": "taṃ darśayati sarvanāmeti / kva cit punaḥ pustakeṣu prakṛtiprakramabhedād anantaraṃ pratyayaprakramabhedodāharaṇaṃ tat paścāt",
    "GK16ruvyavivya_pu:115_7": "sarvanāmaprakramabhedanirdeśo dṛśyate / tatra ca prkṛter anantaraṃ pratyayasyaiva nirdeśa ucita iti sa eva kathita iti saṅgatiḥ /",
    "GK16ruvyavivya_pu:115_8": "tataḥ paraṃ prakṛtiviśeṣāṇāṃ pratyayaviśeṣāṇāṃ tatsamudāyānāṃ ca tatprakramabhedo nirūpayiṣyate / uktarītyeti / yas tv ekavākye",
    "GK16ruvyavivya_pu:115_9": "kartṛtvenokto yaś cedamādibhir ity atroktena krameṇety arthaḥ / nanu yacchabdena prakrame tacchabdenedamādibhir vā prakrame",
    "GK16ruvyavivya_pu:115_10": "yacchabdena vā katham upasaṃhāra ity āha na caivam iti / anyonyāpekṣe iti / yattador nityābhisaṃbandha ity uktam / evaṃ tacchabdādūraviprakṛṣṭārtheṣv",
    "GK16ruvyavivya_pu:115_11": "idamādiṣu prāg ukte yo 'vikalpam ityādau jñeyam / teneti prakṛtopasaṃhāraḥ / idamādīnāṃ parasparāvāntaravaicitrye 'pi sthūladṛṣṭyā",
    "GK16ruvyavivya_pu:115_12": "ekārthatvam / atra hīti atra hi kartṛviśeṣaṇadvāreṇaikasya hetutvam aparasya sākṣād iti prakramabhedaḥ / yaśodhigantum iti",
    "GK16ruvyavivya_pu:115_13": "atra hi tṛtīyātumunoḥ pratītivaiṣamyajanakatvam / vāśabdasyeti / vakṣyati hi tulyakakṣyatayā yatra padārthāḥ iti / apatyavato",
    "GK16ruvyavivya_pu:115_14": "'pīti yuktaḥ pāṭha iti / atra ke cit samarthayante - viśeṣataḥ snihyanto dṛśyante tat putraśabdasyāpatyaviśeṣavācitve apatyaśabdasya",
    "GK16ruvyavivya_pu:115_15": "ca sāmānyavācitve 'pi sarvanāmavaśād viśeṣaparyavasāne bhavaty eva prakṛtārthaparipoṣa iti / tad etad asya granthakārasya",
    "GK16ruvyavivya_pu:115_16": "hṛdayam anālokyaiva, yasmād dṛṣṭāntadārṣṭāntikabhāvenātra vākyārthadvayam upanibaddham / tatra ca dvayor bimbapratibimbabhāvena",
    "GK16ruvyavivya_pu:115_17": "nirdeśo yujyate / dṛṣṭānte cātra sāmānyopakramaḥ, viśeṣopasaṃhāraḥ, puṣpaśabdasya sāmānyavācitvāc cūtaśabdasya viśeṣābhidhāyakatvād /",
    "GK16ruvyavivya_pu:115_18": "viśeṣasya cotkṛṣṭatayaivātṛptiviṣayatvam / dārṣṭāntike aniṣṭam viśeṣopakramaḥ / sāmānyopasaṃhāraḥ / sarvanāmavaśād vā viśeṣāntaranirdeśo",
    "GK16ruvyavivya_pu:115_19": "nyāyyaḥ / sthitapāṭhe putraśabdasya viśeṣavācitvam apatyaśabdasya sāmānyavācino viśeṣaparyavasānam / yadā tv apatyavato 'pīti",
    "GK16ruvyavivya_pu:115_20": "pāṭhas tadāsya sāmānyopakramo viśeṣopasaṃhāraḥ / dvitīyasyāpatyaśabdasya sarvanāmasaṃbandhena viśeṣaparyavasānād yathaikīyamate",
    "GK16ruvyavivya_pu:115_21": "tasminn adrau kati cid balety atra / api śabdasyārthasaṅgatiś ced dṛśyeva bhrājate / yasya naivāpatyasaṃbandhas tasya mā",
    "GK16ruvyavivya_pu:115_22": "bhūt kanyāyām ekasyām atṛptiḥ yasya tv anekāpatyayogas tasya katham ekasminn apatye snigdhatvam iti vismayaḥ / etadartha",
    "GK16ruvyavivya_pu:115_23": "evāpiśabdo jīvati / atṛptikāraṇatvaṃ ca kanyāyāḥ parasamarpaṇīyatvena / guṇagauraveṇa ca snehapātratā / etadartham asyāś",
    "GK16ruvyavivya_pu:115_24": "cūtena pratibimbanam / tad ittham apatyavato 'pīty eṣa eva pāṭhaḥ śreyān / samāsānupapattīti adhikaṃ na tu taddhānir iti",
    "GK16ruvyavivya_pu:115_25": "nyāyena guṇāntaralābha ity arthaḥ / varaṃ kṛteti / kṛtāḥ śikṣitāḥ santo dhvastā naṣṭā guṇā yasya / amaṇir avidyamānamaṇir",
    "GK16ruvyavivya_pu:115_26": "alaṅkāraḥ / upalaśabdenātra maṇir eva vivakṣitaḥ / tannātra maṇiśabdaḥ prayukta iti paryāyaprakramabhedatvam / kham iveti /",
    "GK16ruvyavivya_pu:115_27": "haṃsaś candra iva candra iva haṃsa iti yuktaḥ pāṭhaḥ / maghona indrasya sute 'rjune / vīryaṃ ca vidvatsv iti / vīryavedanaṃ",
    "GK16ruvyavivya_pu:115_28": "cety eva hetutvena vivakṣitam / samuccayo vikalpo veti / vikalpo yaśo 'dhigantum ity atrodāhṛtaḥ / samuccayasya tv idaṃ vīryaṃ",
    "GK16ruvyavivya_pu:115_29": "cety udāharaṇam / vidvatsu vīryaṃ tanaye iti pāṭhe na vedanaṃ hetutvena vivakṣitam, api tu vastusvarūpapratipādanaparatvenety",
    "GK16ruvyavivya_pu:115_30": "ayaṃ manyate / evaṃ ca vidvatsv iti viśeṣaṇasya nairarthakyam āpadyata iti nānena vicāritam / duṣkūlabhāva iti / sāmānādhikaraṇyenopakrame",
    "GK16ruvyavivya_pu:115_31": "vaiyadhikaraṇyena pratinirdeśaḥ prakramabhedāvahaḥ atra caturthe pāde / kapālam evāmalaśekharaśrīr ity atra kapālānāṃ bahutve",
    "GK16ruvyavivya_pu:115_32": "vācye yad ekatvavacanam amalaśekharaśrīr ity atra ca śekharamātre dharmiṇi vaktavye yacchekharaśrīr iti dharmavacanaṃ tad",
    "GK16ruvyavivya_pu:115_33": "anupapannam eva gantavyam / evaṃ ca pūrvokteṣu vakṣyamāṇeṣu codāharaṇeṣu saṃbhavann api vicāro granthavistarabhayān na niravaśeṣatayā",
    "GK16ruvyavivya_pu:115_34": "kṛta iti tatraivābhiyogaḥ kartavyaḥ / tadupetam iti / svaśabdena sarvanāmnā vā nirdeśas tulyaphala iti pratipādayiṣyamāṇatvāt /",
    "GK16ruvyavivya_pu:115_35": "bhagavati yuṣmatprasādeneti / anena nyāyena paśyata mātaḥ iti vārttike dharmakīrteḥ prayogaḥ pratyuktaḥ / prādhānyābhāvād",
    "GK16ruvyavivya_pu:115_36": "ity uktam iti / yatraikakartṛkānekā prādhānyetarabhāk kriyā ity atra / anenijur akṣālayan / jakṣur akhādan / bisaprasūnaṃ",
    "GK16ruvyavivya_pu:115_37": "padmam / nejanādāv iti liṭā bhūtānadyatanaparokṣaprakrame anenijur iti tu bhūtānadyatanena nirvāhaḥ / tathā dhṛtavikāsīty",
    "GK16ruvyavivya_pu:115_38": "atra bhūtamātre ktapratyaya ity atrāpi kālaprakramabhedaḥ / tatropari tiṅantaprakramabhedo dvitīyo 'tra na sthitaḥ / evaṃ",
    "GK16ruvyavivya_pu:115_39": "cehādigrahaṇena dhṛtavikāsīti gṛhyate / anenijur iti atra vikacam asya dadhuḥ prasūnam iti samādhānaṃ na kṛtaṃ prakārāntareṇa",
    "GK16ruvyavivya_pu:115_40": "samarthayiṣyamāṇatvāt / yadi vetyādināmuṃ prakramabhedaṃ nirākaroti / ajayad iti atra parokṣo 'pi jayo darśanārhatvāt parokṣatvena",
    "GK16ruvyavivya_pu:115_41": "na vivakṣita iti liṭprayogo na kṛtaḥ / vidyamānasyāsyāvivakṣāyāṃ dṛṣṭāntam āha anudarā kanyeti / na hi kasyāś cit kanyāyā",
    "GK16ruvyavivya_pu:115_42": "udarābhāvaḥ kṛśatvāt punas tad api vivakṣyate / evaṃ ca -",
    "GK16ruvyavivya_pu:116": "abhūdabhūmiḥ pratipakṣajanmanāṃ bhiyāṃ tanūjas tapanadyutir diteḥ /",
    "GK16ruvyavivya_pu:117": "yam indraśabdārthaniṣūdanaṃ harer hariṇyapūrvaṃ kaśipuṃ pracakṣate // ityādeḥ,",
    "GK16ruvyavivya_pu:118": "tāta tvaṃ nijatejasaiva gamitaḥ svargaṃ yadi svasti te kiṃ tv anyena hṛtā vadhūr iti kathāṃ mā sakhyur agre kṛthāḥ /",
    "GK16ruvyavivya_pu:119": "rāmo 'haṃ yadi rāghavas tad akhilaṃ vrīḷānamatkandharaṃ sārdhaṃ bandhujanena sendravijayī vaktā svayaṃ rāvaṇaḥ //",
    "GK16ruvyavivya_pu:120_0": "ityādeś ca mahataḥ kāvyapravāhasya na kiṃ cid duṣṭatvam / arthasyeti tadbhāvo 'rthatvaṃ sattā atadbhāva asattvam / yatreti",
    "GK16ruvyavivya_pu:120_1": "pūrvārdhaśeṣaḥ / yatheti / na prakramabheda ity anvayaḥ / tatra kālaviśeṣo darśitaḥ / yathā bhūtasya bhāvinaś ca kālasyādyatanānadyatanatve",
    "GK16ruvyavivya_pu:120_2": "parokṣāparokṣatve ca vaivakṣike eveti / te śīlādayo 'rthāḥ ā kves tacchīlataddharmatatsādhukāriṣu ity atra nirdiṣṭāḥ / teṣāṃ",
    "GK16ruvyavivya_pu:120_3": "ca vaivkṣike sattvāsattve / evaṃ ca kva cit tācchīlikādipratyayaprayoge 'py anyatra tadakaraṇam aduṣṭam / yathā -",
    "GK16ruvyavivya_pu:121": "jugopātmānam atrasto bheje dharmam anāturaḥ /",
    "GK16ruvyavivya_pu:122": "agṛdhnur ādade so 'rtham asaktaḥ sukham anvabhūt //",
    "GK16ruvyavivya_pu:123_0": "ity atrāgṛdhnur iti tācchīlyādyarthapratyayaprayoge 'py atrasta ity atrātrasnur ity akaraṇe 'pi na duṣṭatvam atrasnur iti",
    "GK16ruvyavivya_pu:123_1": "vā nirdeśe agṛdhnur iti nirdoṣam eva / kartuḥ phalavattā kartrabhiprāyatvam / tad api vaivakṣikam eva / evaṃ ca dṛṣṭā dṛṣṭim",
    "GK16ruvyavivya_pu:123_2": "adho dadāti kurute nālāpam ābhāṣitā ity atra yadi kartrabhiprāyatvaṃ kriyāphalasya, tadā dadātīti parasmaipadānupapattiḥ /",
    "GK16ruvyavivya_pu:123_3": "na cet tadā kuruta ity atra parasmaipadaprasaṅga iti prakramabhedaparyanuyogo niravakāśa eva / evam anyatra boddhavyam /",
    "GK16ruvyavivya_pu:123_4": "tena te iti / te kālaviśeṣādayaḥ tena vivakṣāprayuktatvena kāraṇena na darśitā ity arthaḥ / gāhantām iti / atra kartur ākhyātenābhidhānaṃ",
    "GK16ruvyavivya_pu:123_5": "karmaṇaś cānabhidhānaṃ prakrāntaṃ visrabdhair ity anyathākṛtam iti kārakaprakramabhedaḥ / vihṛtiṃ viharaṇaṃ bhaṅgibhājanatvam",
    "GK16ruvyavivya_pu:123_6": "ity arthaḥ / vivṛtam iti pāṭhe vistaraśālitvam ity arthaḥ / ratau vigraho virodhaḥ stanatair vyavahitas tatprasādād virodhasya",
    "GK16ruvyavivya_pu:123_7": "kartum aśakyatvāt / vitene iti bhāve pratyayaḥ / stanitāni vitatībhūtānīty arthaḥ / śābdaḥ prakramabheda iti śabdaviṣayatvāc",
    "GK16ruvyavivya_pu:123_8": "chābdaḥ / śābdaprakramabheda iti tu prakṛtiprakramabhedasyānukrameṇa ye paṭhanti taiḥ śābdaś cārthaś cottaro grantho nālocita",
    "GK16ruvyavivya_pu:123_9": "ity upekṣyam etat / saṅgamabhūṣeti / atra buhuvrīhāv anyapadārthopasarjanenārthena krameṇopasaṃhṛtam iti / bhidyamānaśabdaviṣayatvāc",
    "GK16ruvyavivya_pu:123_10": "chābdaḥ prakramabhedaḥ / evam ārthaḥ prakramabheda ity atra prathamaprakrāntabhidyamānārthaviṣayatvād ārtha iti vyākhyeyam /",
    "GK16ruvyavivya_pu:123_11": "dhṛtavikāsīti pūrvaṃ kālaprakaraṇenodāhṛtam, saṃprati śābdaviṣayatvenodāhriyate, tiṅantagatatvenāpy ūhyate / na hīyam ārthaḥ",
    "GK16ruvyavivya_pu:123_12": "prakramabheda iti atrodāharaṇadvitayaṃ dattaṃ mattateti samatayeti / tatra mattatety atra saṅgamabhūṣety ārthena krameṇa",
    "GK16ruvyavivya_pu:123_13": "prakramaḥ, bhūṣayatīty atra tu śābdarūpatayā pratinirdeśa ity ārthaḥ prakramabhedaḥ / kiṃ tu tadvapus tad api cārutaratvam",
    "GK16ruvyavivya_pu:123_14": "iti pāṭhaḥ sthitaparipāṭhyānuguṇyābhāvān na nyāyyaḥ / cārutā sa khalu sāpi śarīram iti tu pāṭhaḥ śreyān / evaṃ ca dayitasaṅgatir",
    "GK16ruvyavivya_pu:123_15": "eṣety etacchabdaḥ paṭhanīyaḥ, na punar āsām iti pāṭhaḥ / tatra hi mattatā kena śabdena parāmṛśyate / samatayety etat prāyeṇādarśeṣu",
    "GK16ruvyavivya_pu:123_16": "śābdaprakramabhede udāharaṇatayā dṛśyate / ārtha prakramabhedaprastāve vā? ca anantarodāharaṇayor ādyam āhitaviparyayam iti",
    "GK16ruvyavivya_pu:123_17": "pāṭhaḥ / etac cāyuktaṃ yojanagranthe varuṇasyārthaprakrama iti granthavirodhāt / kiṃ tu niyamayann iti vidagdhamanyatayā",
    "GK16ruvyavivya_pu:123_18": "datto 'pi no hṛdayaṅgamaḥ pāṭhaḥ, varuṇenaiva tat saṃbaddham ity atra pramāṇābhāvāt / na hi varuṇasyānyopasarjanatvena sthitasya",
    "GK16ruvyavivya_pu:123_19": "svātantryam asti / tasya naivaṃvidhasaṃbandhaḥ puṣṭatvaṃ dhatte / ārthaprakramabhedaprastāve idam evodāharaṇam āhitaviparyayam",
    "GK16ruvyavivya_pu:123_20": "iti pāṭhaḥ śreyān / parihṛtau bhavata iti / vibhaktiprakramabhedacaśabdayor dvitvād dvivacanam / caśabdasyobhayathā duṣṭatā",
    "GK16ruvyavivya_pu:123_21": "ca / caśabdasya ca samuccayo viṣayaḥ / tadbhāvaḥ uktaḥ / yena tulyakakṣyatvābhāvākyatvena nivāritaḥ / prakramabhedas tv asatām",
    "GK16ruvyavivya_pu:123_22": "ity asamuccetavyanikaṭaprayogāt / sa hi niyamanād ity asyānantaraṃ paṭhanīyaḥ / loṣṭasaṃcāra ekaikasya bhedasya bhedāntaraiḥ",
    "GK16ruvyavivya_pu:123_23": "saha saṃyojanaprakārākhyo gaṇanāviśeṣaḥ / prakṛtipratyayayor iti laghuśabdaḥ prakṛtiḥ / tasyāṃ guruśabdena bhedaḥ / guruśabde",
    "GK16ruvyavivya_pu:123_24": "ceyasunn adhikaḥ prayukto, yo laghuśabde na prayuktaḥ / tatpratyayasya ca pratinirdeśo na kṛta iti pratyayaprakramabhedo",
    "GK16ruvyavivya_pu:123_25": "'pi / abhinavapāṭhe tu tatpratyayarahitasyaiva laghuśabdasya pratinirdeśaḥ kṛtaḥ / krameti ya uddeśakramaḥ prakrāntaḥ, so",
    "GK16ruvyavivya_pu:123_26": "'nudeśe vaiparītyād na kṛta iti pratīter aikyasya vigamād duṣṭatvam / tava kusumaśaratvam iti / idaṃ kramaprakramabhedodāharaṇaṃ",
    "GK16ruvyavivya_pu:123_27": "na yuktaṃ cūlikākramasyaivātrocitatvam / tathā hy uddeśaḥ / smaraṃ prati sāṃmukhyenābhidhānaṃ vihāya nenduṃ prāsaṅgikaṃ pratyayathārthajñānam",
    "GK16ruvyavivya_pu:123_28": "ucitam iti smarasya tāvat prathamanirdeśo nyāyyaḥ / anudeśe tv idaṃ viṣayaṃ tyaktvā na prāsaṅgikena vākyārthaparisamāptiḥ",
    "GK16ruvyavivya_pu:123_29": "śobhate iti pāryavasānikena smareṇaiva saṃmukhīkriyamāṇena vākyārthaḥ parisamapanīya iti pāṭhakramāpekṣayā cūlikākrama eva",
    "GK16ruvyavivya_pu:123_30": "sahṛdayahṛdayarañjaka iti kuśāgrīyadhiṣaṇair nipuṇaṃ nirūpaṇīyam etat / tathā ca yuṣmadasmadoḥ padasya padāt ṣaṣṭhīcaturthīdvitīyāsthayor",
    "GK16ruvyavivya_pu:123_31": "vānnāvau iti cūlikākrameṇa vyavahāro dṛśyate / kramaprakramabhedasya punar udāharaṇaṃ vastuprakramabhedavicāraprastāve nirūpayiṣyate /",
    "GK16ruvyavivya_pu:123_32": "pradhānabhūtasyety arthapratipādanāya śabdaprayogāc chabdasyopāyamātratvād upāyānāṃ ca niyamābhāvāt / tad uktaṃ -",
    "GK16ruvyavivya_pu:124": "upādāyāpi ye heyās tān upāyān pracakṣate /",
    "GK16ruvyavivya_pu:125": "upāyānāṃ ca niyamo nāvaśyam avakalpate //",
    "GK16ruvyavivya_pu:126_0": "iti / prakramabheda iti / prakramabhedaviṣayasya vidhyanuvādabhāvaprakāratvāt prakramabhedo 'py upacārād vidhyanuvādaprakāra",
    "GK16ruvyavivya_pu:126_1": "ity arthaḥ / anenaiva nyāyena śābdaś cārthaś ceti prakramabhedasya bhedadvayaṃ śābdārthaviṣayatvād boddhavyam / śabdabhedam",
    "GK16ruvyavivya_pu:126_2": "iti / ekaśabdābhedatvābhidheyatvenārthasya pratyabhijñāyamānatvopapattaye / śabdabhede tasyaivārthasyānyasyeva pratīteḥ nāñjasena",
    "GK16ruvyavivya_pu:126_3": "prakāreṇa vidhyanuvādabhāvaviṣayatvam / kāvyagatatvena hi cintā prastutā / na ca kāvye śāstrādivad arthapratītyarthaṃ śabdamātraṃ",
    "GK16ruvyavivya_pu:126_4": "prayujyate, sahitayoḥ śabdārthayos tatra prayogāt / sāhityaṃ tulyakakṣyatvenānyūnānatiriktatvam / astv evam iti sāmānyena",
    "GK16ruvyavivya_pu:126_5": "prakramabhedābhyupagamo viśeṣe tu paryanuyoga iti bhāvaḥ / prakramabhedaniyamaṃ pratīti hṛdayaṅgamaḥ pāṭhaḥ / yadbhedābhedābhyām",
    "GK16ruvyavivya_pu:126_6": "iti hi yacchabdena prakramaḥ parāmṛśyate / prakramabhedaniyamaṃ pratīti tu pāṭhe yadbhedābhedābhyām iti prakramasyaivoddhṛtasya",
    "GK16ruvyavivya_pu:126_7": "yathākathaṃ cit parāmarśo vyākhyeyaḥ / śuci bhūṣayatīti / atra bhūṣayatīti śābdaṃ bhūṣaṇaṃ prakrāntam alaṅkriyetyādāv ārthena",
    "GK16ruvyavivya_pu:126_8": "rūpeṇa pratinirdiṣṭam / atra ca paryāyaprakramabhedaḥ sthito 'pi sāṃprataṃ na cintitaḥ śabdārthaprakramabhedacintanaprastāvāt /",
    "GK16ruvyavivya_pu:126_9": "atra vibhāgasyaiveti / atra vety arthād upameyam tadabhisaṃbandhaḥ śabdābhisaṃbandhaḥ / viparyayād iti sākṣāc chabdasaṃbandhābhāvāt /",
    "GK16ruvyavivya_pu:126_10": "udāharaṇadvaye śuci bhūṣayati iti cārutā vapur iti ca / yādṛśam iti sthitapāṭhābhiprāyeṇānaucityaṃ dattapāṭhāśayena tv aucityam",
    "GK16ruvyavivya_pu:126_11": "ity arthaḥ / tacchabdenānye parāmṛśyante / sādṛśyam eveti / tadā yacchabdasya napuṃsakatā syāt / tasmāt surārivety atra parāmṛśyata",
    "GK16ruvyavivya_pu:126_12": "iti avivekākṣamaprajñatvāt / tadapahṛteti bhaṅgibhaṇitivaicitryaṃ parāmṛṣṭam / utkaṭena bhaṇitivaicitryeṇa varṇanīyam ācchāditam",
    "GK16ruvyavivya_pu:126_13": "ity arthaḥ / tad uktaṃ vakroktikṛtā laukikālaṅkārān upamānīkṛtya",
    "GK16ruvyavivya_pu:127": "yadvat tadvad alaṅkārair bhāsamānair nijātmanā /",
    "GK16ruvyavivya_pu:128": "svaśobhātiśayāntastham alaṅkāryaṃ prakāśyate //",
    "GK16ruvyavivya_pu:129_0": "iti / aprādhānyaṃ syād iti / ayaṃ bhāvaḥ - yadi śabdavyāpāraviṣayasya prādhānyam arthavyāpāraviṣayasya cāprādhānyam iti vyavasthā,",
    "GK16ruvyavivya_pu:129_1": "tadā trividhasya pratīyamānasya parair dhvanyatvena vyapanirdidiṣṭasyāsmābhir anumeyatvenopapāditasyāprādhānyaṃ prasajyeta",
    "GK16ruvyavivya_pu:129_2": "tasyārthavyāpāraviṣayatvāt, śabdavyāpāraviṣayatvasya dūṣitatvāt / iṣyate ca prādhānyam / tat katham iyaṃ prādhānyāprādhānyapratītir",
    "GK16ruvyavivya_pu:129_3": "ghaṭata iti / cakrābhighātetyādau ca paryāyokte samāsoktivad gamyamānasyaiva prādhānyaṃ na vācyasyety upapāditaṃ prāk / ekābhighāta",
    "GK16ruvyavivya_pu:129_4": "iti hayagrīvavadhe pāṭhaḥ sthitaḥ, sudarśanasya pulliṅgasya prakrāntatvād ya ity anena parāmarśāt / tat tv anavabudhya cakraṃ",
    "GK16ruvyavivya_pu:129_5": "yadi parāmṛśyate, tadā yacchabdasya napuṃsakatā syāt / tan murārir evātra parāmṛśyata ity āśayena cakrābhighāteti paṭhanti /",
    "GK16ruvyavivya_pu:129_6": "na tv ayaṃ tatra prastāvaḥ / tadapekṣayaiva prādhānyam aprādhānyaṃ ceti iha gamakam apradhānam upāyatvāt / gamyaṃ pradhānam",
    "GK16ruvyavivya_pu:129_7": "upeyatvāt / tena pratīyamānasya gamyatvāt prādhānyavyavahāraḥ / na pratītyapekṣayeti / śabdenārthena ca yā pratītis, tadapekṣayā",
    "GK16ruvyavivya_pu:129_8": "na prādhānyāprādhānyavyavahāra ity arthaḥ / tayas tv iha gamyagamakabhāvaviviktaviṣayatvena cintā kṛtā / tadapekṣayaiva ceti /",
    "GK16ruvyavivya_pu:129_9": "vācyasyāpi yaḥ śābdatvena prādhānyavyavahārayogas tasyāpi / tadapekṣayā gamyagamakatvāpekṣayā / kva cid yatra pratīyamānasadbhāvas",
    "GK16ruvyavivya_pu:129_10": "tatrāprādhānyam ity arthaḥ / vācyaṃ hi pratīyamānaṃ prati gamakatvena vyavasthitaṃ tena tadapekṣatvenāprādhānyam iti tātparyam /",
    "GK16ruvyavivya_pu:129_11": "vicitrā bhaṅgibhiṇitaya iti yathā bhaṭṭabāṇasya teṣu teṣu sthāneṣu / abhibhūyamānatvād iti / yad uktaṃ dhvanikṛtā",
    "GK16ruvyavivya_pu:130": "avyutpattikṛto doṣaḥ śaktyā saṃvriyate kaveḥ",
    "GK16ruvyavivya_pu:131_0": "iti / vākyabhedāc ceti vākyāntarāpekṣayā hi vākyāntarasya bhaṅgibhaṇitivaicitryam ity aṃśena pratītivaidūryān na prakramabhedadoṣaṃ",
    "GK16ruvyavivya_pu:131_1": "prakāśayati / nyāyasiddhatvād iti / nyāyo 'tra bhaṇitivaiṣamyam / kāraṇabhedasyāpīti na kevalaṃ pratītibhedo bhedahetuḥ,",
    "GK16ruvyavivya_pu:131_2": "yāvat kāraṇabhedo 'pi / pratītibhedo vijñaptyapekṣayā bhedahetuḥ, kāraṇabhedaḥ punar utpattyapekṣayeti viśeṣaḥ / tad uktam",
    "GK16ruvyavivya_pu:131_3": "-",
    "GK16ruvyavivya_pu:132": "ayam eva bhedo bhedahetur vā bhāvānāṃ yo 'yaṃ viruddhadharmādhyāsaḥ kāraṇabhedaś ca",
    "GK16ruvyavivya_pu:133_0": "iti / iha bhaṅgibhaṇitivaicitryāvaicitrye pratītipariskhalanāskhalanayoḥ kāraṇe / sa ceti prakramabhedaḥ / śābdaś cārthaś",
    "GK16ruvyavivya_pu:133_1": "ceti pūrvaṃ prakṛtyādiprakramabhedavilakṣaṇau śābdārthaprakramabhedau lakṣitāv udāhṛtau ca / adhunā vācyapratīyamānārthāpekṣayā",
    "GK16ruvyavivya_pu:133_2": "paryavasānābhiprāyeṇa sarvaprakramabhedavyāpakau sāmānyena śābdārthaprakramabhedāv uktāv iti viśeṣo boddhavyaḥ / vastuprakramabheda",
    "GK16ruvyavivya_pu:133_3": "iti / vastu varṇanīyaṃ yathā varṇayituṃ prakrāntaṃ tasya tathā nirvāhābhāvād vastuprakramabhedaḥ / bhedeneti avayavasaṃbandhitvenety",
    "GK16ruvyavivya_pu:133_4": "arthaḥ / prathame hi pāde avayavina eva svarūpeṇa varṇanaṃ prakrāntam ity avayavisaṃbandhitvena nirvāhaṇaṃ doṣaḥ / ubhayatrāpīti",
    "GK16ruvyavivya_pu:133_5": "avayavivarṇane avayavavarṇane ca / tat svarūpaṃ nāyikāsvarūpam / aṅgena ity āmantraṇam / patatu adhastāt gacchatu / sādṛśyapratipādaneti",
    "GK16ruvyavivya_pu:133_6": "dvicandram iti hi pāṭhe vadanena saha candro nabhaso dvicandratām āpādayati / tac ca vadanacandrayoḥ sādṛśyamūlam iti vyatirekaprakrame",
    "GK16ruvyavivya_pu:133_7": "sādṛśyanirvāhāt prakramabhedaḥ / vastusargapaunaruktyasyeti punaruktavastuvirasa ity atra hi punaruktavastubhir virasa iti",
    "GK16ruvyavivya_pu:133_8": "vyākhyāne sādṛśyena nirvāhaḥ kṛtaḥ / vyatirekeṇa ca prakrama iti doṣa evāyam vimukha iti / ke cit punaruktavastuṣu virasaḥ",
    "GK16ruvyavivya_pu:133_9": "punaruktāni vastūni na karotīti vyākhyānena vyatirekanirvāhād yathāsthitapāṭhaṃ samarthayāṃ cakre / arthadoṣāṇām iti prakramātikramarūpāṇām",
    "GK16ruvyavivya_pu:133_10": "ity arthaḥ / tapena varṣā iti",
    "GK16ruvyavivya_pu:134": "tapena varṣāḥ śaradā himāgamo, vasantalakṣmyā śiśiraḥ sametya ca /",
    "GK16ruvyavivya_pu:135": "prasūnakṛtyaṃ dadataḥ sadartavaḥ pure 'sya vāstavyakuḍumbitāṃ dadhuḥ //",
    "GK16ruvyavivya_pu:136_0": "atra hi strīpuruṣayugalatrayarūpatayā ṛtūnāṃ varṇane prastute strīrūpāṇām ṛtunāṃ tṛtīyāsaṃbandhād aprādhānye vivakṣite yat",
    "GK16ruvyavivya_pu:136_1": "tapena varṣā ity atra viparyayaḥ kṛtaḥ, kṛte vā tathā nirdeśe śaradā himāgama ityādau yad anyathākaraṇaṃ, sa prakramabheda",
    "GK16ruvyavivya_pu:136_2": "eva / yadi paraṃ strīpuṃsayor atra yena krameṇa prakramaḥ tasyānyathā nirvāhāt kramaprakramabhedam imaṃ vidmaḥ / tena pūrvaṃ",
    "GK16ruvyavivya_pu:136_3": "kramaprakramabhedasyedam evodāharaṇaṃ deyam / tena varaṃ ghanaśriyoṣṇaḥ śaradā himāgamaḥ iti pāṭhaḥ kartavyaḥ / kartṛprakramabhedo",
    "GK16ruvyavivya_pu:136_4": "'pīti / yatra yuṣmadasmadarthagataṃ kartṛtvaṃ śeṣe 'tra cetane 'cetane vā vaktrā buddhipūrvakam evāropyate, tatra kartur",
    "GK16ruvyavivya_pu:136_5": "anyasyāropaś cārutvāya vyatyāso guṇa evety arthaḥ / tayor iti / yatra kartṛvyatyāsaprakramabhedayoḥ / na prakaraṇāvasita",
    "GK16ruvyavivya_pu:136_6": "iti / yuṣmadasmadarthasya hi kva cit kartṛtvaṃ prakaraṇādyavasitaṃ na śabdenābhidhātuṃ prakrāntam iti nāyaṃ prakramabhedadoṣasya",
    "GK16ruvyavivya_pu:136_7": "viṣayaḥ / anyatrāropyaivam uktam iti śeṣatvena vivakṣite rāmabhadre / evam uttaratra bhārgave vaṭau cānyatvaṃ yojanīyam /",
    "GK16ruvyavivya_pu:136_8": "nanu yuṣmadasmadarthasya cetanatvāt tadapekṣayācetanasyaivānyatvam ucitam iti kathaṃ cetanasyaivānyatvam ity āha - dvividho",
    "GK16ruvyavivya_pu:136_9": "hīti / ayaṃ bhāvaḥ / na yuṣmadasmadarthagatacetanatvāpekṣayā vastvantarasyānyatvam, api tu yuṣmadasmadarthatvāpekṣayaiva /",
    "GK16ruvyavivya_pu:136_10": "yuṣmadasmadarthau ca kramāt saṃbodhyamānavastuniṣṭhaḥ parabhāvo 'smitākhyā pratyaktā ca / tataś ca tadapekṣayā śeṣasyānyatvam /",
    "GK16ruvyavivya_pu:136_11": "tasya ca cetanatvācetanatvād dvaividhyam iti na virodhaḥ kaś cit / paraśunā candrahāsa iti krameṇa dvayor api yuṣmadasmadarthayor",
    "GK16ruvyavivya_pu:136_12": "acetanaviṣayakartṛtāvyatyāsa udāharaṇam / bho laṅkeśvara iti / atra rāmaḥ svayaṃ yācata iti asmadarthakartṛtvasya cetanaviṣayavyatyāsasyānyat",
    "GK16ruvyavivya_pu:136_13": "sthitam apy udāharaṇīyaṃ na cintitaṃ, pūrvam udāharaṇāntare cintitatvāt, cintāntaraprastāvāc ca /",
    "GK16ruvyavivya_pu:137_0": "tad evam iyatā prabandhena prakramabhedaṃ vicārya kramaprāptaṃ kramabhedaṃ vicārayitum āha kramebhedo yatheti / nanu yadi",
    "GK16ruvyavivya_pu:137_1": "smṛtiparāmarśakasya tacchabdasyānubhūta evārtho viṣaya ity ucyate, ye 'tyantaparokṣā rāmādayas teṣāṃ kavinā kāvye tacchabdena",
    "GK16ruvyavivya_pu:137_2": "kathaṃ parāmarśaḥ kriyate teṣām atīndriyatvād ity āha atra ca pratītimātram iti / ayam atrābhiprāyaḥ / yena vinā yan nopapadyate,",
    "GK16ruvyavivya_pu:137_3": "tasya tadapekṣā nyāyyā / smṛtiś ca pratītimātram antareṇānupapadyamānā tadapekṣiṇī syāt, naindriyikapratītyapekṣiṇī aindriyakapratītiṃ",
    "GK16ruvyavivya_pu:137_4": "vināpi śabdādibhyaḥ pratītau tasyāḥ saṃbhavadarśanāt / rāmādīnāṃ ca yadi naindriyikī pratītis tadā śabdāt prasiddher vā pratītir",
    "GK16ruvyavivya_pu:137_5": "astu / tannibandhanaś ca smṛtiparāmarśakena tacchabdena parāmarśa iti na kaś cid virodhaḥ / nanv iti / ayam atrārthaḥ / padārthavimarśapurassaro",
    "GK16ruvyavivya_pu:137_6": "vākyārthavimarśa iti na padārthavimarśavelāyāṃ bhavatv iyam āśaṅkā / vākyārthavimarśasamaye tv akhaṇḍapratītau pūrvāparabhāvaniyamāvabhāsanābhāvān",
    "GK16ruvyavivya_pu:137_7": "nāsya doṣasyāvakāśaḥ / uddeśyatvāc ca vākyārthapratīter antaraṅgatvam iti tadāśrayeṇaiva vyavasthopapattau na kramadoṣacintā",
    "GK16ruvyavivya_pu:137_8": "kā cid iti / pratirūpaḥ pratibimbarūpaḥ tatsaṃcāro vaktrabhiprāyasaṃkramaṇam / śabdavyavahārasyeti / śabdavyavahāramukhena",
    "GK16ruvyavivya_pu:137_9": "śrotṛgṛhīto vākyārthavimarśaḥ svīkṛtaḥ / vaktur iti yadi śortṛvimarśaparyavasāyī śabdavyavahāro vaktṛvimarśapraticchandakarūpo",
    "GK16ruvyavivya_pu:137_10": "na syāt, tadā śabdair vaktṛvimarśasyāsaṃbandhitvād anumānaṃ na syād ity arthaḥ / tatra cāsāv iti vaktṛśrotṛgate vākyārthavimarśe",
    "GK16ruvyavivya_pu:137_11": "sūkṣmatvenāsphuṭarūpo 'sty eva paurvāparyapratibhāsa iti yāvat / padārthabuddhāv iti vākyārthapūrvabhāsinyām / tatrāpīti /",
    "GK16ruvyavivya_pu:137_12": "vaktṛśrotṛgatavākyārthavimarśe 'pi sūkṣmaḥ padārthāśrayo doṣo durnivāraḥ padārthān atikrameṇaiva vākyārthavimarśasya vyavasthitatvād",
    "GK16ruvyavivya_pu:137_13": "ity arthaḥ / pramādaja iti / evaṃ sati prakraṃsyamānavastuparāmarśadoṣas tāvat parigṛhītā bhavati / pratīpagamanahetor iti",
    "GK16ruvyavivya_pu:137_14": "gajasetubandhād ity asya / śābdasyeti pañcamyantatvāt / tadīyatīrthābhidhāneti hetuhetumatos tadīyatīrthaśabdena vyavadhāne",
    "GK16ruvyavivya_pu:137_15": "satīty arthaḥ / gaṅgāviśeṣaṇamukheneti gajasetubandhām iti pāṭhe / ayam atrāśayaḥ - śābdo yatra hetuhetumadbhāvas tatra hetutvenāpanyāsān",
    "GK16ruvyavivya_pu:137_16": "na tayor vyavadhānaṃ kiṃ cit kāryam, pratītiviprakarṣaprasaṅgāt / ārthe hetuhetumadbhāve upanyastasya hetutvād viśeṣaṇabhūtasya",
    "GK16ruvyavivya_pu:137_17": "hetor viśeṣyasvarūpavarṇanena caritārthatvāt saty api vyavadhāne na pratītiviprakarṣaḥ kaś cit, paryālocanasāmarthyād dhetutvapratīteḥ /",
    "GK16ruvyavivya_pu:137_18": "atra ca śloke tīrthe tadīye iti padadvayākaraṇe 'pi vākyārthasya nirākāṅkṣtvāt tatkaraṇam apuṣṭārtham eva / tadeti tacchabdena /",
    "GK16ruvyavivya_pu:137_19": "iti tacchabdaḥ āropanivṛttāv iti āropo bhramo 'nyasyānyatvena pratītiḥ, yathā navajaladharasya sannaddhadṛptiniśācaratvena /",
    "GK16ruvyavivya_pu:137_20": "tannivṛttāv atra vakṣyamānāyām āropaviṣayasya jaladharāder vastusataḥ prakāśamānasyedamādinā nyāyye nirdeśe tasya parāmṛśyasamīpa",
    "GK16ruvyavivya_pu:137_21": "eva prayogeṇa bhāvyam / yas tv avastusadāropyamāṇanikaṭe prayogaḥ sa kramabhedam āvahati / yas tv atraivāropaviṣayasvarūpatayā",
    "GK16ruvyavivya_pu:137_22": "vidyuto nikaṭa idam ādyaprayogaḥ, tatra dūṣaṇāntarāvakāśaḥ /",
    "GK16ruvyavivya_pu:138": "utkhātadrutam iva śailaṃ himahatakamalākaram iva lakṣmīvimuktam /",
    "GK16ruvyavivya_pu:139": "pītamadiram iva caṣakaṃ bahulapradoṣam iva mugdhacandrarahitam //",
    "GK16ruvyavivya_pu:140_0": "itīveti / atropalambharūpaḥ pūrvavākyārtha itiśabdāvacchinna utprekṣyata ity upālabdhety ataḥ pūrvam itīvaśabdau prayojyau /",
    "GK16ruvyavivya_pu:140_1": "viṣayāntare tu prayogāt kramabhedaḥ / prāpipayiṣupadeneti pūrvavākyārthasthitena / tadadhīnatvaṃ puruṣāyattatvam / stambaram",
    "GK16ruvyavivya_pu:140_2": "iti pīnonnatastanadvayadarśanād ayaṃ praśaṃsoktiḥ / ṣidgāḥ viṭāḥ / pratītivaicitryam iti vākyārthasya tilatuṇḍalīkṛtasyāvagamānavagamau /",
    "GK16ruvyavivya_pu:140_3": "uktisvarūpeti / uktiḥ stamberamaḥ pariṇinaṃsur asāv upaiti ity eṣā / tasyā viṭasaṃbandhinyāḥ svarūpam itiśabdenopalakṣaṇatvād",
    "GK16ruvyavivya_pu:140_4": "evaṃśabdādinā vyavacchettum iṣṭam / ataś ca tatra tasmād itiśabdād itiśabdopalakṣitād evamādayaś ca prāk pūrvam ukteḥ pūrvapradarśitāyāḥ /",
    "GK16ruvyavivya_pu:140_5": "anyat kiṃ cit padaṃ ṣidga ityādi na kathanīyam ity arthaḥ / evam udāharaṇāntare 'pi yojanīyam / upādhibhāvād iti itiśabdasya",
    "GK16ruvyavivya_pu:140_6": "svā śaktiḥ pūrvavākyāvacchedarūpā / tāṃ pūrvatra vākye samarpayaṃs tasyopādhir itiśabdaḥ saṃpadyate / ataś ca na tasyānyatra",
    "GK16ruvyavivya_pu:140_7": "prayogaḥ karttavya ity arthaḥ / padasyānyasyeti ṣidgair ityādeḥ / anyatheti viṣayāntaraprayoge āsamañjasyaṃ viśarārupratītitvam /",
    "GK16ruvyavivya_pu:140_8": "ānantaryaniyama iti",
    "GK16ruvyavivya_pu:141": "yasya yenābhisaṃbandhā dūrasthasyāpi tena saḥ /",
    "GK16ruvyavivya_pu:142": "arthato hy asamānānām ānantaryam akāraṇam //",
    "GK16ruvyavivya_pu:143_0": "iti nyāyenārthaucityavaśād vyavahitānām apy ānantaryaniyamo bhaviṣyatīty arthaḥ / anyatas tarhīti / anyato 'rthaucityavaśāt /",
    "GK16ruvyavivya_pu:143_1": "tatkāryasiddheḥ ityādikarttavyasiddheḥ / iti teṣāṃ prayogo niyataḥ syād ity uktam / nanu yasya yenābhisaṃbandho nyāyyaḥ kutrāvatiṣṭhatām",
    "GK16ruvyavivya_pu:143_2": "ity āha kaiś cid eveti / ayaṃ bhāvaḥ - ityādiśabdavarjanenoktakrameṇa śabdahetvādivarjanena cānyeṣāṃ śabdānām ayaṃ nyāyaḥ /",
    "GK16ruvyavivya_pu:143_3": "ityādīnām ayaṃ punar niyataprayogaviṣaya iti / nānyathā teṣāṃ prayogaḥ karttavya iti /",
    "GK16ruvyavivya_pu:144_0": "evam uddeśakrameṇa kramabhedaṃ vimṛśya paunaruktyaṃ vicārayitum āha paunaruktyam iti / iha khalu dvividhaṃ paunaruktyaṃ śabdapaunaruktyam",
    "GK16ruvyavivya_pu:144_1": "arthapaunaruktyaṃ ceti / tad uktam akṣpādamuninā - śabdārthayoḥ punarvacana[ṃ] punaruktam anyatrānuvādād iti / tatra śabdapaunaruktyam",
    "GK16ruvyavivya_pu:144_2": "arthāpaunaruktye na doṣaḥ, arthapaunaruktyena duṣṭatva[ṃ] arthasyaiva prayojakatvāt / arthapaunaruktyam evaikaṃ paunaruktyaṃ",
    "GK16ruvyavivya_pu:144_3": "na śabdapaunaruktyam iti samudāyārthaḥ / ārtham iti arthāśritam / evaṃ śābdam ity atrāpi vācyam / yad uktam iti vādanyāye /",
    "GK16ruvyavivya_pu:144_4": "hasatīti eko hasatiśabdaḥ śatrantaḥ svāmiviśeṣaṇam, aparaḥ kriyāpadam / evam uttaratra vācyam / yantram iti / abhedopacāreṇa",
    "GK16ruvyavivya_pu:144_5": "bhṛtyasya nirdeśaḥ kṛtānukāritvāt / anyatra tātparyabhedād iti tātparyabhede hi svarūpārthāviśeṣe lāṭānuprāsa iṣṭaḥ / tad",
    "GK16ruvyavivya_pu:144_6": "uktaṃ -",
    "GK16ruvyavivya_pu:145": "svarūpārthāviśeṣe hi punaruktiḥ phalāntarāt /",
    "GK16ruvyavivya_pu:146": "śabdānāṃ vā padānāṃ vā lāṭānuprāsa iṣyate //",
    "GK16ruvyavivya_pu:147_0": "iti / śakrasaṅkāśeti śrīnadīhaṃseti medinīcandreti vidviṣāṃ kāleti ca catvāryāmantraṇāṇi / atra tātparyabhedaḥ sphuṭa eva /",
    "GK16ruvyavivya_pu:147_1": "tathā caikaḥ kāśaśabdo vastrāṇām upameyatvena sthitaḥ, anyas tu hasānām upamānatveneti bhinnaṃ tātparyam / evam anyad api",
    "GK16ruvyavivya_pu:147_2": "yojanīyam / ubhayābhāve iti arthabhedasya tātparyabhedasya cābhāva ity arthaḥ / na ca ghāseti karmatvena saṃbandhitvena cāstu",
    "GK16ruvyavivya_pu:147_3": "tātparyabheda ity arthaḥ / etan na ceti niṣidhyate / svārtham iti / etad uktaṃ bhavati - na svārthābhidhānam eva tātparyam,",
    "GK16ruvyavivya_pu:147_4": "api tu saty eva svārthābhidhāne 'dhikam arthāntaronmukhatvaṃ tātparyaṃ, yathā kāśaśabdayoḥ / tatra kāśajātyavacchinnadravyapratipādanād",
    "GK16ruvyavivya_pu:147_5": "atirikta upamānopameyabhāvaḥ pratipādyate / na caivaṃbisaśabdayoḥ / na hy atra bisajātyavacchinnadravyātiriktaṃ kiṃ cid vastu",
    "GK16ruvyavivya_pu:147_6": "pratīyate / yat tu karmatvaṃ saṃbandhitvaṃ ca tadabhidheyasyaiva tathāvasthānaṃ nodrekeṇānyatām āvahatīti svaśabdaparihāreṇa",
    "GK16ruvyavivya_pu:147_7": "sarvanāmaparāmarśasyaiva viṣayo nyāyya iti / nanu punaruktaṃ kim ucyate yatra tat prayogaṃ vinārthapratītiḥ yatra ca tatsamānapadāntaraprayogo",
    "GK16ruvyavivya_pu:147_8": "'vaśyam upayujyate, tatra kathaṃ punaruktatvam / yatraikārthena pratītir na tātparyabhedaḥ, tatra punaruktatvaṃ pratītivairasyāpādānāt /",
    "GK16ruvyavivya_pu:147_9": "yatra tu tat samānaṃ padāntaram upayujyatāṃ mā vā / sarvathā tatprayogakṛta vairasyaṃ paunaruktyaprayojakam iti tadāśrayeṇāyaṃ",
    "GK16ruvyavivya_pu:147_10": "doṣa uktaḥ /",
    "GK16ruvyavivya_pu:148_0": "sarvanāmeti jakṣur bisam ity atra nirdiṣṭaṃ bisam uttaratra prasūnasaṃbandhitvena sarvanāmaparāmarśārhaṃ sad yat svaśabdenoktaṃ,",
    "GK16ruvyavivya_pu:148_1": "tat śabdapunaruktam / yady apy arthapunaruktam evaikaṃ punaruktaṃ prāg uktaṃ tathāpi śabdasya punaruktatety uktam arthamukhenaiva",
    "GK16ruvyavivya_pu:148_2": "śabdasyāpi punaruktatety abhiprāyeṇa / sarvanāmaparāmarśayogyasyeti nirdiṣṭāṃ yogyatāṃ vibhaktum āha - prādhānyam iti / dvividhaṃ",
    "GK16ruvyavivya_pu:148_3": "parāmarśayogyatvaṃ śābdam ārthaṃ ceti / tatra yasmin parāmṛśyasya svātantryeṇa kartṛtvādinā nirdeśena prādhānyaṃ tatra śābdam /",
    "GK16ruvyavivya_pu:148_4": "yatra punaḥ parāmṛśyasyānyaḥ kaś cit saṃbandhitvena nirdiśyate, tatrārtham / tatra hi saṃbandhinaṃ prati asyopayoga eva yogyatvam /",
    "GK16ruvyavivya_pu:148_5": "tathā caikam udāhṛtam / saṃbandhipratītimukheneti / atra saṃbandhī haraḥ tasya maulidvāreṇa śaśāṅkasaṃbandhitvāt / tatpratītimukhena",
    "GK16ruvyavivya_pu:148_6": "cātra śaśāṅkaḥ pratīyate, na tu cārutā vapur ityādau cārutāder iva sākṣād eva śaśāṅkasya pratītiḥ / śaśāṅkasaṃbandhinām iti /",
    "GK16ruvyavivya_pu:148_7": "atra saṃbandhinibandha iti kārikāyāṃ yaḥ saṃbandhī yuktaḥ, sa nirdiṣṭaḥ / tathā cātrāṃśavaḥ saṃbandhitvena nirdiṣṭāḥ / tatparāmarśayogyateti",
    "GK16ruvyavivya_pu:148_8": "tacchabdena parāmṛśyaḥ śaśāṅko nirdiṣṭaḥ / sā hi guṇībhūtasyeti / haramanyapadārthaṃ prati niśāpatir guṇībhūtaḥ / tasyāpi",
    "GK16ruvyavivya_pu:148_9": "niśā guṇībhūtā / sā ca bhuvaneti / atra na nagendratanayāyāḥ saṃbandhī nirdiṣṭaḥ / api tu sā cety anena svarūpam nirdiṣṭam /",
    "GK16ruvyavivya_pu:148_10": "vihasto na kva cic chaktaḥ / samāsagatasyeti parāmṛśyasyeti saṃbandhaḥ / tatra hi parāmṛśyasya samāse guṇībhāvāt saṃbandhinaś",
    "GK16ruvyavivya_pu:148_11": "cānirdeśāt parāmarśo na nyāyyaḥ /",
    "GK16ruvyavivya_pu:149_0": "na sarvajanasaṃvedanīya iti / asyārthaḥ - yathāsmai rocate viśvaṃ tathedaṃ parivartate iti nyāyenātrātiprauḍhatayā granthakāro",
    "GK16ruvyavivya_pu:149_1": "nijāyattāṃ padārthavyavasthāṃ karttum ārabdhaḥ, yena tadaṃśunicitaḥ iti tat tamasām iti ca śaśāṅkasya niśāyāś ca tacchabdena",
    "GK16ruvyavivya_pu:149_2": "parāmarśam aghaṭamānam api samarthayate, jakṣur bisaṃ ghṛtavikāsibisaprasūnā ity atra ca bisaprasūnaśabdasya saṃjñāpadasyāpi",
    "GK16ruvyavivya_pu:149_3": "bisaśabdāśrayeṇa sūkṣmekṣikayā paunaruktyaṃ doṣam udbhāvayati / na caitat samarthanaṃ hṛdayahāri, yasmāc chaśāṅkamaulir iti",
    "GK16ruvyavivya_pu:149_4": "ca niśāpatimaulir iti ca saṃjñāśabdāv etau / saṃjñāśabdānāṃ ca vidyamānasyāpy arthānugamasya na prayojakatvaṃ rūḍheḥ prādhānyāt /",
    "GK16ruvyavivya_pu:149_5": "tataś cātra na śaśāṅkārtho na niśārthaḥ kaś cit / kiṃ tūpāyamātreṇaitāv arthāv āśritya saṃjñiviśeṣa evātra vivakṣitaḥ / evaṃ",
    "GK16ruvyavivya_pu:149_6": "ca saṃjñyantargatayoḥ śaśāṅkaniśayos tacchabdaparāmarśena sahṛdayahṛdayāny āvarjayatīti haṭhasarmathanam etat / kiṃ ca śaśāṅkamaulir",
    "GK16ruvyavivya_pu:149_7": "ity atra varaṃ śaśāṅkasya bhavatu sarvanāmnā parāmarśaḥ tasya vakrākṛtes tatra saṃnihitatvāt, niśāpatimaulir ity atra tu",
    "GK16ruvyavivya_pu:149_8": "niśāyāḥ parāmarśaḥ pāpāt pāpīyān niśāpater evoktakrameṇa tatra saṃnihitatvāt / niśāyā upalakṣaṇamātratvenopayoginyās tatra",
    "GK16ruvyavivya_pu:149_9": "saṃbhavābhāvāt / yatra ca tasyā eva na saṃbhavas tatra kā vārtā tamasām / tad ayam andho maṇim avindat / tam anaṅgulir āvayad",
    "GK16ruvyavivya_pu:149_10": "iti nyāya āyāt / api ca yatra prasāritānugamena śabdena saṃjñinaḥ pratyāyanaṃ kriyate, paraṃ tatrānugamotkarṣād bhavati sarvanāmaparāmarśaḥ /",
    "GK16ruvyavivya_pu:149_11": "yathā -",
    "GK16ruvyavivya_pu:150": "utsavāya jagataḥ sa jāyatāṃ rohiṇīramaṇakhaṇḍamaṇḍanaḥ /",
    "GK16ruvyavivya_pu:151": "tatprabhābhir iva pūritaṃ vapur bhāti yasya sitabhasmaguṇṭhitam //",
    "GK16ruvyavivya_pu:152_0": "iti / atra hi pādavyāpinī saṃjñānvarthatvam evotkarṣayati / tenātra parāmarśo nāpratītikaraḥ / prakṛte tu tādṛśy api gatir",
    "GK16ruvyavivya_pu:152_1": "nāsti / āstāṃ vā prakṛtam / atrāpi hi rohiṇīramaṇetyādau yadi sūkṣmekṣikā kriyate tadā saṃjñāprādhānyāt tadaṃśasya sarvanāmaparāmarśo",
    "GK16ruvyavivya_pu:152_2": "nāduṣṭatām bhajate / prakṛte tu pāpāt pāpīyān parāmarśaḥ / kṛtaṃ cātra samarthanaṃ granthakṛtā / tad etad asya viśvam agaṇanīyaṃ",
    "GK16ruvyavivya_pu:152_3": "manyamānasya svātmanaḥ sarvotkarṣaśālitākhyāpanam iti /",
    "GK16ruvyavivya_pu:153_0": "granthakarttuḥ punar ayam āśayaḥ - iha tu dvividhāḥ saṃjñāśabdāḥ rūḍhā yogarūḍhayaś ca / tatra rūdḥānām arthānugamābhāvāt",
    "GK16ruvyavivya_pu:153_1": "tadanusaraṇaṃ na karttavyam / ye tu yogarūḍhayas teṣāṃ yadi yoga utkaṭatāṃ bhajate tadāśrayo vyavahāro na duṣyati / ata eva",
    "GK16ruvyavivya_pu:153_2": "nimittabalena pravṛttasya śabdasya nimittāntarbhāve prayogaḥ saugatair niṣiddha eva / yad āhuḥ -",
    "GK16ruvyavivya_pu:154": "naimittikāḥ śruter artham arthaṃ vāparamārthikam /",
    "GK16ruvyavivya_pu:155": "śabdānām anurundhāno na bādhas tena varṇitaḥ //",
    "GK16ruvyavivya_pu:156_0": "iti / evaṃ sthite yogāśrite vyavahāre yadi saṃjñāvayavabhūtārthasyāvyabhicārī kaś cit pratipipādayiṣitaḥ syāt tadā tadabhisaṃbandhāya",
    "GK16ruvyavivya_pu:156_1": "tasyāvayavasya sarvanāmaparāmarśo na duṣṭaḥ / yad uktam - sarvanāmnānusaṃdhivṛtticchannasya iti / maulir ity atra śaśāṅkāvyabhicāriṇo",
    "GK16ruvyavivya_pu:156_2": "raśmayaḥ saṃbandhitvena pratipāditāḥ / niśāpatimaulir ity atra niśāvyabhicārīṇi tamāṃsi / teṣāṃ cāvāstavatvam api na tathā",
    "GK16ruvyavivya_pu:156_3": "duṣṭam, utprekṣāgocaratvena pratipāditatvāt / kevalaṃ pūrvatra saṃjñisaṃbandhī, paratra tu saṃbandhisaṃbandhī parāmṛṣṭa iti",
    "GK16ruvyavivya_pu:156_4": "viśeṣaḥ / tad evaṃ yaugikānāṃ saṃjñāśabdānāṃ yoganimitto vyavahāraḥ kva cit kva cit suvyavasthita eva / yat tu kuryāṃ harasyāpi",
    "GK16ruvyavivya_pu:156_5": "pinākapāṇer ity atra pinākapāṇipadasya saṃjñāśabdasya sato 'rthānugamo nivārayiṣyate yena saṃjñāvagamārthaṃ haraśabdaḥ prayuktaḥ,",
    "GK16ruvyavivya_pu:156_6": "tan nārthānugamābhāvapratipādanapareṇa, kiṃ tv anugamyamānasyārthasya saṃrambhāspadatvena vivakṣitatvaṃ pṛthak saṃjñāpadaprayogam",
    "GK16ruvyavivya_pu:156_7": "antareṇa na nirvahati saṃjñārthasyārthānugamasya ca yugapat prādhānyābhāvād iti dvayaprayoga evaivaṃvidheṣu sthāneṣu śasyata",
    "GK16ruvyavivya_pu:156_8": "ity abhiprāyeṇa / prakṛte vastusvarūpamātrapratipādane saṃjñāśabdatve 'py arthānugamānusaraṇam avyāhatam iti / itarathety",
    "GK16ruvyavivya_pu:156_9": "ubhayavidhayogyatābhāve parāmṛśyapratīter abhāvād ity arthaḥ / atra tv iti / jakṣur bisam ity atra / saṃbandhinaḥ prasūnasya",
    "GK16ruvyavivya_pu:156_10": "nibandhane upādāne / ārtha iti / kriyākārakabhāvasyākhyātapadavācyatvena śābdena krameṇa prastāve 'tra viśeṣaṇadvāreṇa samāsena",
    "GK16ruvyavivya_pu:156_11": "pra to 'rthaḥ pratīter ārthatvam / taccānekaprakāram iti tacchabdena paunaruktyaṃ parāmṛṣṭam / saṃkṣepeṇa pañcaprakāraṃ paunaruktya",
    "GK16ruvyavivya_pu:156_12": "nirdiśyate / aśvīyeti / atra keśāśvābhyāṃ yañchau iti samūhe 'rthe chapratyayaḥ / evaṃ chapratyayaḥ saṃhatiśabdaś ca bhisaḥ",
    "GK16ruvyavivya_pu:156_13": "prakṛtitvena nirdiṣṭau punar uktau / aśvair ity eva hi vācyam / biseti bisakisalayacchedapātheyā iti tvaguttarāsaṅgām iti",
    "GK16ruvyavivya_pu:156_14": "ca vācyam / bahuvrīhīti matvarthe bahuvrīhividhānam / karmadhārayamatvarthīyābhyām iti / karmadhārayamatvarthīyau samuccayenāvasthitau",
    "GK16ruvyavivya_pu:156_15": "vṛttilāghavād bahuvrīhiṇā bādhyete ity arthaḥ /",
    "GK16ruvyavivya_pu:157": "nanu -",
    "GK16ruvyavivya_pu:158": "bhūmanindāpraśaṃsāsu nityayoge 'tiśāyane /",
    "GK16ruvyavivya_pu:159": "saṃsarge 'stivivakṣāyāṃ bhavanti matubādayaḥ //",
    "GK16ruvyavivya_pu:160_0": "iti bahavo bhūmādayo 'rthā astyartham anugacchanto mattvarthīyatāviṣayatvenoktāḥ / te kim iti na bahuvrīhivācyatvenoktā ity",
    "GK16ruvyavivya_pu:160_1": "āha mator iti / matubgrahaṇaṃ matvarthīyānām upalakṣaṇam / bhūmādayo hy arthā na kevalebhyo matubādibhyaḥ pratīyante, kiṃ",
    "GK16ruvyavivya_pu:160_2": "tu prakraṇādisahāyebhyas tebhya iti na matubādivicāreṇodāhriyante, nāntarīyakatayā teṣāṃ gatatvāt / jāmbaveti tadīyeti vanyeti",
    "GK16ruvyavivya_pu:160_3": "ca taddhitapratyayasya paunaruktyam / jambūpallavānīti, tanmātaṅgeti, vanakariṇām iti ca ṣaṣṭhīsamāsenaiva taddhitakarmadhārayalakṣaṇavṛttidvayārthapratīteḥ /",
    "GK16ruvyavivya_pu:160_4": "vārtraghneti vṛtraghna indrasyāpatyam atra vivakṣitaṃ, nedam artha iti nātra taddhitasya paunaruktyam / samūhārthāyā iti /",
    "GK16ruvyavivya_pu:160_5": "grāmajanabandhusahāyebhyaḥ iti samūhe talpratyayaḥ / atra janaśabdenaiva samūhārthapratītes talpratyayarūpāyāḥ prakṛter bahuvacanasya",
    "GK16ruvyavivya_pu:160_6": "pratyayasya ca paunaruktyam / pūrvavad iti dalatkandaleti lambāmbudam iti phullāmbujā iti ca bahuvrīhiṇaiva bhajaty arthādīnāṃ",
    "GK16ruvyavivya_pu:160_7": "pratīteḥ punar uktatvam / viśeṣyamātreti viśeṣyasyāviśiṣṭaviśeṣyarūpatayā viśiṣṭaviśeṣyarūpatayā vā pratītiḥ / tatra viśiṣṭaviśeṣyarūtayā",
    "GK16ruvyavivya_pu:160_8": "pratītau yatra viśeṣaṇamātrād eva viśeṣyasyaiva pratītiḥ, tatra viśeṣyaprayogo na duṣyati yathā tatra prasādād ity atra vakṣyate /",
    "GK16ruvyavivya_pu:160_9": "kiṃ tūpāyamatreṇaitāva bhavaśabdasyeti śītakiraṇābharaṇa ity anenaiva pratītatvād bhavārthasya, yathā nidhānagarbhām iva",
    "GK16ruvyavivya_pu:160_10": "sāgarāmbarām ity atra sāgarāmbarāśabdena medinyāḥ / camūrur mṛgaviśeṣaḥ / kuthaḥ varṇakambalaḥ / ekatarasyeti indravāhanaśabdaprayoge",
    "GK16ruvyavivya_pu:160_11": "kuthasāmarthyān nāgendrapratītir nāgendraśabdaprayoge ca śuklavarṇasya varṇitatvād indravāhanapratītir ity ekatarasyaiva",
    "GK16ruvyavivya_pu:160_12": "prayogo nyāyyaḥ / yatra tad ityādinā viśiṣṭaviśeṣyarūpatayā viśeṣyapratipattim udāharati / tadviśeṣaḥ viśeṣyagato viśeṣaḥ /",
    "GK16ruvyavivya_pu:160_13": "haraśabdasyeti pinākapāṇiśabdena haragato viśeṣaḥ pratipādyate yaḥ sarvotkarṣahetutvena vivakṣito na sajñimātram ity arthaḥ /",
    "GK16ruvyavivya_pu:160_14": "viśeṣyopādānam antareṇāpīti / kusumāyudhaśabdo 'pi hi viśeṣaṇam api viśeṣyam avagamayaty avyabhicārāt / na tu tasya pṛthakprayogaḥ /",
    "GK16ruvyavivya_pu:160_15": "atrāpīti pinākapāṇer ity atra liṅuttamapuruṣeṇaiveti asmady uttamaḥ ity atra hi sthāniny apīty anuvartanād aprayukte 'py",
    "GK16ruvyavivya_pu:160_16": "asmacchabde tadarthasaṃbhave uttamapuruṣo bhavaty eva / tadanupādānaṃ viśeṣyānupādānam / anyeṣām iti / bahuvacanād īdṛkṣu",
    "GK16ruvyavivya_pu:160_17": "sthāneṣv ekenaivevaśabdena gatārthatvād anyeṣāṃ prayogo viphala ity abhiprāyaḥ / tṛtīyasyāpīti vākyārthaupamyavivakṣāyām",
    "GK16ruvyavivya_pu:160_18": "eka evevaśabdaḥ prayoktavyaḥ / padārthaupamyavivakṣaṇe tu yāvanto viśeṣyabhūtāḥ padārthās tāvanta ivaśabdāḥ prayoktavyāḥ /",
    "GK16ruvyavivya_pu:160_19": "na tv ardhajaratīyaṃ kāryam ity arthaḥ / etac cābhyupagamavādenoktam / na tu saṃbhavantyāṃ vākyārthopamāyāṃ padārthopamāḥ",
    "GK16ruvyavivya_pu:160_20": "kāryā ity asya pakṣaḥ / tathā ca dine dine ityādinā dūṣayiṣyati / dine dine iti / atra cāndramasyā lekhāyā pārvatyupamānaṃ,",
    "GK16ruvyavivya_pu:160_21": "viśeṣāṇāṃ tu kalāntarāṇi / viśeṣāṇāṃ ca lāvaṇyamayān iti viśeṣaṇam / tatsthanīyaṃ kalāntarāṇāṃ jyotsnāntarāṇīti / jyotsnāntare",
    "GK16ruvyavivya_pu:160_22": "yeṣām iti hi vyākhyā / dine dine ityādi pārvatīndulekhayoḥ sādhāraṇo dharmaḥ / na tu kalāntarāṇi kartṝṇi jyotsnāntarāṇi puṣṇatīti",
    "GK16ruvyavivya_pu:160_23": "sādhvī vyākhyā vacanabhedādidoṣaprasaṅgāt / atra cāndramasīva lekhā kalāntarāṇi puṣṇātīty ekenaivevaśabdena gatārthatve dvitīyasyevaśabdasya",
    "GK16ruvyavivya_pu:160_24": "paunaruktyam / yaṃ sametyeti / atra yam ity asya caṇḍamāruta upamānaṃ, cedipadasya ca pradīpaḥ / tulyārthe vatiḥ / vilocanapraśamanād",
    "GK16ruvyavivya_pu:160_25": "eva śambhuvibhramatyāgaḥ / atra ca datte 'pi pāṭhe karmabhūtayor upameyopamānayor lalāṭalekhayetyādivijātīyapadagarbhitatvaṃ",
    "GK16ruvyavivya_pu:160_26": "vikṛtapadaprayogo vairasyaṃ ca dupariharam eva / tena caṇḍamārutanavapradīpavad iti pāṭhaḥ śreyān / evaṃ hi miśabdasthāne",
    "GK16ruvyavivya_pu:160_27": "naśabdamātrakaraṇena stokamātravyatyāsena saukaryeṇa doṣaparihārapratītiḥ saundaryaṃ ca / malayajārdram iveti himāṃśukhaṇḍasyotprekṣyatvenopanibaddham",
    "GK16ruvyavivya_pu:160_28": "ākāṅkṣāsaṃnidhisāmarthyāl lalāṭataṭasya viśeṣaṇaṃ paryavasyatīti kaver abhiprāyaḥ / vastutas tv ivaśabdaprayogam antareṇāpīṣṭasiddher",
    "GK16ruvyavivya_pu:160_29": "ivaśabdaḥ punar uktaḥ / na candrakhaṇḍasya malayajārdratvotprekṣaṇe prayojanaṃ kiṃ cit / yatra caitad dhi viśeṣaṇam upayujyate,",
    "GK16ruvyavivya_pu:160_30": "tatrevaśabdaprayogo vyarthaḥ / tadabhinnārtheneti samāse ivārthagarbhīkārāt / viparyayeṇeti lalāṭataṭanikaṭe prayogārhatvāt /",
    "GK16ruvyavivya_pu:160_31": "varam iti ivaśabdasya bhinnakramatvāparihārād anavatṛptiḥ / kevalaṃ hārīty asya samāsākaraṇād ivārthāpratīter ivaśabdo na",
    "GK16ruvyavivya_pu:160_32": "punar ukta iti paunaruktyaparihāraḥ kṛtaḥ / aho aparyanteti od iti pragṛhyasaṃjñā / upamārūpaketyādinā",
    "GK16ruvyavivya_pu:161": "alaṅkārasya kavayo yatrālaṅkaraṇāntaram /",
    "GK16ruvyavivya_pu:162": "asaṃtuṣṭā nibadhnanti hārāder maṇibandhavad",
    "GK16ruvyavivya_pu:163_0": "iti / vakroktijīvitakṛtas tu tam alaṅkārapuṣṭhapātinam alaṅkāraṃ dūṣayati / nirmokam uktim iveti atropamārūpakatvaṃ paraprasiddhyoktam /",
    "GK16ruvyavivya_pu:163_1": "na tv idam upamārūpakam / utprekṣārūpakaṃ tu syāt, nirmokam uktas saṃbhāvyamānatvena pratīteḥ / tathā hi nirmokānuguṇyāt",
    "GK16ruvyavivya_pu:163_2": "tāvat gaganasyorageṇa rūpaṇam / nirvyūḍhe ca rūpake nirmokam uktir na tāṭasthyena pratīyate, kiṃ tu gaganoragasaṃbandhitvena /",
    "GK16ruvyavivya_pu:163_3": "gaganoragasaṃbandhitvena ca pratītau na sādṛśyam api tv adhyavasāyaḥ / tasya ca pravṛttamānatvam ity utprekṣaiva jyāyāsī",
    "GK16ruvyavivya_pu:163_4": "pratītau / ataś ceyaṃdaṃmuktipadaṃ kṛtam / anyathā śuddhasādṛśyapratipādane dharmy eva viśiṣṭo nirmoka upamānatvena nirdeśyaḥ",
    "GK16ruvyavivya_pu:163_5": "syāt / bhinnaliṅgayor upamāyā duṣṭatvān na nirdiṣṭa iti cen na / sādhāraṇadharmasyānirdeśe nirdiṣṭasyāpi vā dvairūpyābhāve",
    "GK16ruvyavivya_pu:163_6": "bhinnaliṅgasaṅkhyayor api strīva gacchati ṣaṇḍo 'yam ityādau hantāvahanti doṣā iva nṛpatīnāṃ guṇa iha sahaivadurvinayam ityādau",
    "GK16ruvyavivya_pu:163_7": "copamānopameyabhāvasyeṣṭatvāt / tasmād upamāyāṃ nirmoka iveti syāt / utprekṣāyāṃ kriyāmātrotprekṣaṇam upapadyata ity utprekṣārūpakam",
    "GK16ruvyavivya_pu:163_8": "etat paramārthataḥ / etad asmābhir harṣacaritavārttike vistṛtya pratipāditaṃ tata evāvaseyam / evaṃ paraśur ivetyādau vācyam /",
    "GK16ruvyavivya_pu:163_9": "tamoraṇyavahner ivārcir iti / atra tamaso 'raṇyena rūpeṇa vahnir arcissaṃbandhitayā vivakṣitaḥ samāse niveśanīyaḥ, yato na",
    "GK16ruvyavivya_pu:163_10": "kaś cid atra nirdiṣṭaḥ yo vahninā rūpyeta / tasmāt tamoraṇyasya vahnyarcir iti vaktavyam ity atra vācyāvacanaṃ doṣaḥ / ālānam",
    "GK16ruvyavivya_pu:163_11": "iti saty eva sādṛśye āropyāropakabhāvasya nidarśanam / cumbatīveti / atroprekṣārthe prayuktasyevaśabdasya lakṣaṇāsamarthitenārthena",
    "GK16ruvyavivya_pu:163_12": "kṛtārthatvāt punaruktatvam /",
    "GK16ruvyavivya_pu:164_0": "atra copamārūpakābhimate evaṃvidhe ca pradeśe granthakāro hevākitayaiva dūṣaṇam adāt / tathā śabdārthayor vicchittir alaṅkāraḥ /",
    "GK16ruvyavivya_pu:164_1": "vicchittiś ca kavipratibhollāsarūpatvāt kavipratibhollāsasya cānantyād anantatvaṃ bhajamānā na paricchettuṃ śakyate / ata",
    "GK16ruvyavivya_pu:164_2": "evoktaṃ dhvanikṛtā",
    "GK16ruvyavivya_pu:165": "vācaspatisahasrāṇāṃ sahasrair api yatnataḥ /",
    "GK16ruvyavivya_pu:166": "nibaddhā sā kṣayaṃ naiti prakṛtir jagatām iva //",
    "GK16ruvyavivya_pu:167": "iti / anyatrāpy uktam -",
    "GK16ruvyavivya_pu:168": "ajjavi abhiṇṇam uddo pajaai vāāparipphando",
    "GK16ruvyavivya_pu:169_0": "iti / evaṃ ca yadi vicchttyantarāpekṣayā tasya vicchittyantarasya paunaruktyaṃ tadopamāyā rūpakādyapekṣayā paunaruktyaṃ syāt /",
    "GK16ruvyavivya_pu:169_1": "upamāpekṣayā hi rūpakam atiśayoktir vā balīyasī / na caivaṃ prayujyate, vivakṣāyā nānātvāt / tathā hi kva cit sādṛśyamātraṃ",
    "GK16ruvyavivya_pu:169_2": "vivakṣitam / tatrāpi kva cid abhedaḥ / tasminn api kvacid āropaḥ / kvacid adhyavasāyaḥ / adhyavasāye 'pi kva cit sādhyatvaṃ",
    "GK16ruvyavivya_pu:169_3": "kva cit siddhatvam ityādikrameṇānantaprakāraṃ vicchittivaicitryam / tatrāpi saṃyojanakrameṇa navaṃ vicchittivaicitryam anubhūyamānam",
    "GK16ruvyavivya_pu:169_4": "āśritaṃ ca mahākavibhiḥ kathaṃ saṃkṣeparucitvenāpahnūyate / na hīdaṃ vākyaṃ lakṣaṇaśāstraṃ, yena mātrālāghavaṃ cintyate /",
    "GK16ruvyavivya_pu:169_5": "tatrāpi vā na niyamena lāghavam āśritaṃ mahadbhiḥ / tathā hi vāgrahaṇasya sthāne 'nyatarasyāṃ grahaṇam api kṛtam / vicchittivaicitryaṃ",
    "GK16ruvyavivya_pu:169_6": "tair apy āśritam eva / tad uktaṃ vicitrā hi sūtrasya kṛtiḥ pāṇineḥ iti / evaṃ cātra kṛte 'pi rūpake utprekṣādinibandhaḥ kam",
    "GK16ruvyavivya_pu:169_7": "api guṇam utkarṣayati na doṣam iti sahṛdayair nipuṇaṃ nirūpaṇīyam / na tu hevākasya paścāl laganīyam ity āstāṃ tāvat / prakṛtam",
    "GK16ruvyavivya_pu:169_8": "anusarāmaḥ //",
    "GK16ruvyavivya_pu:170_0": "murmuraḥ aṅgāraḥ / āmravaṇasyeti pranirantar ṇatvam / pathikavrajān parita iti / paritaśśabdayoge abhitaḥ paritaḥ samayānikaṣā",
    "GK16ruvyavivya_pu:170_1": "iti dvitīyā / atra dadhur ivetīvaśabdaḥ punar ukta eva, vastvantarabhūtānāṃ rajaḥkaṇānāṃ vastvantarabhūtamurmuracūrṇatvadhāraṇena",
    "GK16ruvyavivya_pu:170_2": "suṣṭhusādṛśyapratīteḥ / evaṃ -",
    "GK16ruvyavivya_pu:171": "tat pātu vaḥ śrīpatinābhipadmaṃ svādhyāyaśālā kamalāsanasya /",
    "GK16ruvyavivya_pu:172": "dīrghair ninādair dadhate 'nukāraṃ sāmadhvanīnām iva yatra bhṛṅgāḥ //",
    "GK16ruvyavivya_pu:173_0": "ityādāv anukāraśabdaprayoge ivādiśabdaprayogasya paunaruktyam avaseyam / prativastvalaṅkārād iti pūrṇaḥ śaśāṅkābhyudayam",
    "GK16ruvyavivya_pu:173_1": "ākāṅkṣati mahārṇavaḥ iti prativastūpamayā sādṛśyapratītau dṛṣṭāntaśabdoktir duṣṭā / na ca dṛṣṭāntālaṅkāratvaṃ pratipādayituṃ",
    "GK16ruvyavivya_pu:173_2": "dṛṣṭāntaśabdaḥ, dṛṣṭāntaśabdād dṛṣṭāntālaṅkāratvāpratīteḥ / na hi ṣaṣṭhyādiparihāreṇa saṃbandhiśabdāt saṃbandhapratītiḥ rasaśabdād",
    "GK16ruvyavivya_pu:173_3": "vā rasapratītiḥ / adūraviprakarṣeṇa tv abhidhānaṃ vastusaṃsparśi bhavatīti / nanu svakaṇṭhenābhidhānam apahāya kim iti sādṛśyapratītir",
    "GK16ruvyavivya_pu:173_4": "āśrīyata ity āha vācyo hy artha iti / pūrvavad iti / pūrvaṃ yathā ālānam ity ādau rūpakamukhenopamānopameyabhāvaḥ kathitas",
    "GK16ruvyavivya_pu:173_5": "tadvad iha dīpakamukhenety arthaḥ / atra ca dvayoḥ prabhādhenvoḥ prākaraṇikatvāt tulyayogitām adyatanā manyante / dvayor",
    "GK16ruvyavivya_pu:173_6": "api prākaraṇikatve mahāprakaraṇāpekṣayā dhenoḥ prakṛṣṭaṃ prākaraṇikatvaṃ prabhāyās tv aprakrṣṭam ity etadapekṣayā cirantanair",
    "GK16ruvyavivya_pu:173_7": "dīpakam etat sthāpitam / tadapekṣayātrānena tadvācoyuktiḥ kṛtā / evam alaṅkārāntareṣv api samāsoktyapastutapraśaṃsādiṣu /",
    "GK16ruvyavivya_pu:173_8": "tatrāpy upamānopameyabhāvaḥ svakaṇṭhena nopanibandhanīyaḥ / tathā -",
    "GK16ruvyavivya_pu:174": "draviṇam āpadi bhūṣaṇam utsave śaraṇam ātmabhaye niśi dīpikāḥ /",
    "GK16ruvyavivya_pu:175": "bahuvidhārthyupakārabharakṣamo bhavati ko 'pi bhavān iva san maṇiḥ //",
    "GK16ruvyavivya_pu:176_0": "ity atrāprastutapraśaṃsayā bhavadarthasya sadṛśatvena pratīteḥ punar vacanaṃ na karttavyam iti vakṣyate / asmābhiś caitat",
    "GK16ruvyavivya_pu:176_1": "prapañco bṛhatyāṃ kariṣyate / itinaiveti itiśabdo hetvarthah prayujyamānaḥ svabhāvataḥ pūrvavākyārthasyocyamānatvaṃ bodhyamānatvaṃ",
    "GK16ruvyavivya_pu:176_2": "vā garbhīkṛtya pravartate / varam iti uktadoṣadvayanivāraṇamātram etat / na tu sarvathā niravadyam idam, yataśśabdātaśśabdayor",
    "GK16ruvyavivya_pu:176_3": "vaiyarthyāt / anibandhanasyeti na hi pūraṇīyapūrakatvena duṣṭatvam / aviśeṣaṇa iti viśeṣaṇadānārtham avyabhicāriṇo 'pi prayogaḥ",
    "GK16ruvyavivya_pu:176_4": "śasyata ity arthaḥ tathā cāha vāmanaḥ - viśeṣaṇasya ca iti / vyalokyateti vilokanakriyaiva lokitāraṃ lokam ākṣipatīti lokaśabdasya",
    "GK16ruvyavivya_pu:176_5": "paunaruktyam / dvaya'rpāti prasthānavaśān nītivaśāc cāśrīyante / gām iti gośabdasya vākparyāyasya vacanakriyāyām avyabhicārāt",
    "GK16ruvyavivya_pu:176_6": "prayogo na kāryaḥ / dṛṣṭa iti darśanakriyāyā dṛg eva karaṇatvenākṣipteti dṛkśabdaḥ punar uktaḥ / kārakāntareṣv apīti yathā",
    "GK16ruvyavivya_pu:176_7": "sthāne tiṣṭhati ity atrādhikaraṇasya paunaruktyam / vivikte sthāne tiṣṭhatīti tu viśeṣaṇārthaṃ prayogo na duṣṭaḥ / ekaiveti",
    "GK16ruvyavivya_pu:176_8": "ekaivopamādiḥ / śābdatvaṃ śrautatvaṃ yathevādiśabdaprayogāt / ārthatvaṃ sadṛśādiśabdaprayogāt / atisphuṭām iti sthūladṛṣṭyaiva",
    "GK16ruvyavivya_pu:176_9": "dṛśyām ity arthaḥ / umāvṛṣāṅkāv iti / atra śarajanmanā yathetyādinā pratīto 'py upamānopameyabhāvas tatsadṛśenetyādinā punar",
    "GK16ruvyavivya_pu:176_10": "uktaḥ / kaves tu nandananimittaḥ pūrva upamānopameyabhāvaḥ / pratīyamānaprabhāvādinimittas tv aparaḥ / tathā cāyaṃ dilīpa",
    "GK16ruvyavivya_pu:176_11": "iti rājendur induḥ kṣīranidhāv iva ity evaṃvidham upamānopameyabhāvam ātanoti / granthakāras tu viśiṣṭopamānanirdeśān nāntarīyakatayā",
    "GK16ruvyavivya_pu:176_12": "prabhāvādipratītir bhavatīti na dvirupādānaṃ kāryam iti manyate / yasyeti yasya pūrvatāder yadrūpatāyāḥ priyatamādirūpatvasyābhivyaktiḥ",
    "GK16ruvyavivya_pu:176_13": "sāmarthyāl liṅgaviśeṣaśliṣṭapadopanibandhanarūpād bhavati, tasya parvatādeḥ tadarthaṃ priyatamādirūpatvapratītyartham upamā",
    "GK16ruvyavivya_pu:176_14": "rūpakaṃ vā yan nibadhyate, tat punar uktam ity arthaḥ / uravo mahāntaḥ payodharā meghāḥ urū ca payodharau stanau ca / samayāt",
    "GK16ruvyavivya_pu:176_15": "saṅgatety arthaḥ / ārdranakhakṣatam iveti bhinnakrama ivaśabdaḥ / yāpito gamitaḥ nirvāhita ity arthaḥ / upamānād eveti ākārasādṛśyena",
    "GK16ruvyavivya_pu:176_16": "palāśaṃ prati dīyamānād ārdranakhakṣatam ity asmāt / tadviśeṣaṇopādānam iti ramaṇadattam ity ārdranakhakṣataviśeṣaṇopādānaṃ",
    "GK16ruvyavivya_pu:176_17": "madayāpitalajjayeti pramadāviśeṣaṇopādānaṃ cety arthaḥ / yata iti nakhakṣatam ivety upamopakṛtāt surabhivanamālādīnāṃ puṃstvastrītvanirdeśād",
    "GK16ruvyavivya_pu:176_18": "ity arthaḥ / strīpuṃsatvānumitir iti prathamavimarśoktaprakāreṇa vyakter anumitirūpatvenopapāditatvāt / aindraṃ dhanur iti",
    "GK16ruvyavivya_pu:176_19": "atyanteti ābhogīti codāharaṇatrayaṃ vaidharmyakrameṇoktam / upapannakramasyāsya sadbhāvāt / nāyakatvapratināyakatve iti /",
    "GK16ruvyavivya_pu:176_20": "anumīyate iti śeṣaḥ / evam aṅganeva maṇistambhāv iti anumīyata iti śeṣaḥ / bhogī vāsukeḥ sa eva netram ākarṣaṇarajjus tasya",
    "GK16ruvyavivya_pu:176_21": "ā samantād yat parivartanarūpo viśeṣeṇa bhramo bhramaṇaṃ, tena mandarasya mūrttiḥ nitambe madhyabhāge valanaṃ parivarttanaṃ",
    "GK16ruvyavivya_pu:176_22": "tenākulā jātā / tathā ābhogi vistāravat yan netraṃ nayanaṃ tasya parivartanaṃ kaṭākṣīkaraṇaṃ sa eva vibhramo vilāsaḥ / mūrttyā",
    "GK16ruvyavivya_pu:176_23": "samāropitanāyikāvyavahārayā / utkalikās taraṅgā ruhiruhikāś ca hṛdayaṃ madhyadeśāś cittaṃ ca / ārohārtha iti āroḍhum iti",
    "GK16ruvyavivya_pu:176_24": "pūrvaślokabhāgagataḥ / hṛdayārthaś ceti / hṛdayam ambunidher ity atra sthitiḥ / tayor iti āroho jīvavyāpāraviśeṣaḥ / hṛdayaṃ",
    "GK16ruvyavivya_pu:176_25": "jīvakāyaikadeśaviśeṣaḥ / alaṅkārāntaratvam iti sādṛśyāl lakṣaṇā vakroktir ityādiprakāreṇa / lākṣaṇikahṛdayādiśabdaprayoge",
    "GK16ruvyavivya_pu:176_26": "svaśabdaṃ vināpy arthāntaraṃ pratīyata ity āha yadartheti / yatropameye 'mbunidhiprabhṛtau / yadarthaikāśrayo nāyakādirūpopamānaviṣayo",
    "GK16ruvyavivya_pu:176_27": "dharmo hṛdayādir āropito lakṣaṇayā bhavet, tayor nāyakāder upamānasyāmbunidhyādeś copameyasyopamānopameyabhāvaḥ śābdo neṣyate /",
    "GK16ruvyavivya_pu:176_28": "gamyamānas tv iṣṭa evety arthaḥ / atraiva aparāgetyādinā śābdatve doṣodāharaṇam āha / mūlāny amātyādiprakṛtivargaḥ vṛkṣāvabandhanāni",
    "GK16ruvyavivya_pu:176_29": "ca unmūlayituṃ sukara iti yojanā / tad dhīti upamānopameyatvam / rūpakaṃ yatheti / tasyopamā rūpakaṃ vā ity anusaṃdhatte /",
    "GK16ruvyavivya_pu:176_30": "anurāgo lauhityam api / apiśabdaḥ sukhādipadanikaṭe yojanīyaḥ / vasuśabdas tejodhanayoḥ / atra niṣkāsanam utkaṭatvena gaṇikādharmo",
    "GK16ruvyavivya_pu:176_31": "rūpakasya sādhakaḥ pramāṇam / kāryataś ceti kāryam atra niṣkāsanam / tadviśeṣasya strītvaviśeṣasya gaṇikārūpasyeti / ubhayārtheti",
    "GK16ruvyavivya_pu:176_32": "dvyarthapadaprayogaḥ pāṇḍupayodhareṇa ityādau / liṅgaviśeṣaḥ śarad raveḥ ityādau / guṇavṛtti padam āroḍhuṃ hṛdayam ityādau /",
    "GK16ruvyavivya_pu:176_33": "upamānaviśeṣo yathā ārdranakhakṣatābham ityādau / ākrośo gālidānam / paryāyoktīti yena rāhustrīstanayoḥ kārkaśyalakṣmīr vṛthā",
    "GK16ruvyavivya_pu:176_34": "kṛtety anena bhaṅgyantareṇa rāhoḥ śiraśchedaḥ prakāśita iti tatsādhanam asādhāraṇaṃ cakraṃ pratīyata evety arthaḥ / padādīti",
    "GK16ruvyavivya_pu:176_35": "padādigatānām akṣarāṇām anuprāso gumphabhaṅgī darśayan kavīnām atyantavallabha ity arthaḥ / kalabhāṣiṇīti / atra kamalekṣaṇe",
    "GK16ruvyavivya_pu:176_36": "ity arthānuguṇaḥ pāṭhaḥ / anyathānuprāsahevākitaiva syāt / śatrur eva śātrava iti prajñāditvāt svārthe 'ṇ / tadrūpaṇam eveti",
    "GK16ruvyavivya_pu:176_37": "upamāpekṣayā rūpakasya gamyamānaupamyatvāt prayogārhatve 'pi sāmarthyāvagatarūpatvād yatrābhidhānaṃ punar uktaṃ tatropamāyāṃ",
    "GK16ruvyavivya_pu:176_38": "paunaruktye kā śaṅkā iti / ivaśabdasyeti mūrcchita iva mūrcchayatīty arthapratīteḥ siddhatvāt / viṣādisaṃparkād dhi mohaṃ",
    "GK16ruvyavivya_pu:176_39": "prāptaḥ parān api mohayatīti prasiddham / ayaṃ mandadyutir iti nidarśanāyāṃ mamevety arthāt pratītaṃ na punar upāttam / mumūrccheti",
    "GK16ruvyavivya_pu:176_40": "prasasārety arthaḥ / bādhakasadbhāvābhāva iti / anena yatraikasyaiva viśeṣaṇasyopamānopameyasaṃbandhabādhakam asti tatra",
    "GK16ruvyavivya_pu:176_41": "pṛthakprayoge 'pi na doṣaḥ, yathā -",
    "GK16ruvyavivya_pu:177": "cakorya eva caturāś candrikācāmakarmaṇi /",
    "GK16ruvyavivya_pu:178": "āvantya eva nipuṇāḥ sadṛśo ratanarmaṇi //",
    "GK16ruvyavivya_pu:179_0": "ityādau prativastūpamāyām ity āha / atra hīvādiśabdābhāve sati vākyabhedaḥ / prākaraṇikatvopamānopameyabhāvapratītau sādharaṇadharmasya",
    "GK16ruvyavivya_pu:179_1": "pṛthakprayogam antareṇa vākyārthasaṅgatir na bhavatīti pṛthak prayogo na duṣṭaḥ / tadvacanam iti sahajapadena svābhāvikatvavacanam /",
    "GK16ruvyavivya_pu:179_2": "tulyavibhaktīnām arthāt upamānopameyānām / eṣā nirdhāraṇe ṣaṣṭhī / etanmadhye ekasyety arthaḥ / paryāyair iti / svābhāvikapadādiṣu",
    "GK16ruvyavivya_pu:179_3": "kṛteṣu sahajapadādibhiḥ / samāsāntarapadāśrayaṇeneti umā ca mā ca umāme / tayoḥ dhavāv ityādi dvandvapūrvakatatpuruṣāśrayeṇety",
    "GK16ruvyavivya_pu:179_4": "arthaḥ / chāyānihatapadayor iti prathamaṃ chāyāśabdaḥ dvitīyaś nihataśabdaḥ kartavyaḥ syād iti dārṣṭāntikakrameṇaiva dṛṣṭāntāv",
    "GK16ruvyavivya_pu:179_5": "uktau / astv iti chāyānihataśabdayoḥ prayogaḥ / ubhayor apīti / dvandvapūrvakasya bahuvrīher bahuvrīhipūrvakasya vā dvandvasyety",
    "GK16ruvyavivya_pu:179_6": "arthaḥ / etac ca dṛṣṭāntagatatvenoktam api dārṣṭāntikagatatvenāpi paryavasānaṃ neyam / dārṣṭāntike hītthaṃ yojanā / tatpuruṣapūrvasya",
    "GK16ruvyavivya_pu:179_7": "dvandvasya dvandvapūrvasya vā tatpuruṣasya lakṣaṇānugamaḥ saṃbhavatīti / tadarthatvād ity uktaṃ vidheyāvimarśavicāre / yāvadbhir",
    "GK16ruvyavivya_pu:179_8": "iti padair ity arthāt / tatpuruṣalakṣaṇāśrayeṇeti prakṛte dvandvalakṣaṇapūrvakatvaṃ jñeyam / evaṃ na dvandvalakṣaṇam ity",
    "GK16ruvyavivya_pu:179_9": "atra tatpuruṣalakṣaṇapūrvakatvaṃ boddhavyam / tasyeti dvandvasya / atajjātīya iti yatra tatpuruṣaśaṅkā nāstīti pārvatīparameśvarāv",
    "GK16ruvyavivya_pu:179_10": "ity atrāpi parameśvarapade karmadhārayāśrayaṇadarśanena tatpuruṣapūrvakatvaṃ yojanīyam / avāntaracintayeti paunaruktyaprastāve",
    "GK16ruvyavivya_pu:179_11": "samāsacintayety arthaḥ / atra mādhavaśabdasya yaugikatve 'pi samṃjñātvena nrūḍher umāmādhavāv iti prayoge umāyā mādhavasya",
    "GK16ruvyavivya_pu:179_12": "ca spṛṣṭatvena pratītir na tu dvandvapūrvakatatpuruṣārthasyeti dvandvalakṣaṇaṃ nātīva hṛdayaṅgamam ity āhuḥ / rekhā hīti",
    "GK16ruvyavivya_pu:179_13": "rekhā maryādā avadhiḥ sīmeti paryāyāḥ / tatra heyapakṣapratikṣepeṇa prayogo yathā saṃsāreti / atra saṃsārasaṃbhavasya nirākaraṇam",
    "GK16ruvyavivya_pu:179_14": "iti heyasya pratikṣepaḥ / upādeyaparigraho yathā tvaṣṭur iti / atra saṃpadaḥ prasaro vistāra ity upādeyasya parigrahaḥ /",
    "GK16ruvyavivya_pu:179_15": "indūdayasyeva saṃnibhā yasyeti atra saṃnibhāśabdaḥ prabhāparyāyo vyākhyātaḥ / yathā tu dāṇḍo granthas tathā saṃnibhaśabdaḥ",
    "GK16ruvyavivya_pu:179_16": "sadṛśaparyāyo 'sti tad uktam -",
    "GK16ruvyavivya_pu:180": "ivavad vāyathāśabdāḥ samānanibhasaṃnibhāḥ /",
    "GK16ruvyavivya_pu:181_0": "iti / tadanusāreṇendūdayena sadṛśa indūdayasaṃnibha iti vyākhyeyam / taduktyaiveti avahitatvoktyety arthaḥ / mūḍhacetana",
    "GK16ruvyavivya_pu:181_1": "iti mūḍhadhiya iti ca mohanāmno mūḍhatvasya buddhidharmatvāt cetanadhīśabdayoḥ paunaruktyam / tatsaṃbandhāt tadavagatir iti",
    "GK16ruvyavivya_pu:181_2": "cetanasaṃbandhāc caitanyāvagatir ity arthaḥ / kṛpāmṛdur iti / kṛpā cetanadharma iti caitanyavācipadaṃ na kṛtam / evaṃ mūḍhāḥ",
    "GK16ruvyavivya_pu:181_3": "mūḍhaḥ ity atrāpi vācyam / uditavapuṣīti paunaruktyam evānusaṃdhatte / manaḥkartṛkatvaṃ pramodaḥ kriyākaraṇaśabdayor iti",
    "GK16ruvyavivya_pu:181_4": "atra gauḥ śābaleya itivac chokakriyāśabdayoḥ sāmānyaviśeṣabhāvena prayogaḥ / granthakṛtas tu viśeṣasyaivopayogāt sāmānyāvyabhicārāc",
    "GK16ruvyavivya_pu:181_5": "ca kriyāśabdasya vaiyarthyam karaṇaśabdasya kriyāvācitvān niṣphalatvam iti śokaśabda eva karttavya ity abhiprāyaḥ / anubhavaviśeṣātmatvopagama",
    "GK16ruvyavivya_pu:181_6": "iti saugataprakriyayaitad uktam / vaiśeṣikās tu jaḍam evātmaguṇam ekārthasamavāyinā jñānena grāhyaṃ sukham āhuḥ / tatprakriyāyāṃ",
    "GK16ruvyavivya_pu:181_7": "kartavyam evānubhavagrahaṇam / ekasyeti sāgarasya / itarasya ceti uttārārthasya / tadrūpatāvagater ity ubhayatra vācyam /",
    "GK16ruvyavivya_pu:181_8": "madirādraveti / atra samābhātīty ekaṃ padaṃ gaṇitam upasargāṇāṃ dyotyapāratantryeṇa pṛthakpadārhatvābhāvāt / ekādiprayoge",
    "GK16ruvyavivya_pu:181_9": "satīti ekasya prayogābhyupagame 'nyeṣām eva tattvam / tatrāpy ekatvam aniyatam / evaṃ dvayos trayāṇām ityādiyojanā kāryā,",
    "GK16ruvyavivya_pu:181_10": "tatrāpy aniyatatvena prakārabahutvāt / avivekaprayuktam iti / yady apy avimṛśyakāritvasyaivāpatkaraṇatvaṃ, tathāpy avivekasyāvimṛśyakāritvaprayojakatvāt",
    "GK16ruvyavivya_pu:181_11": "tasya kāraṇatve 'py avimṛśyakāritvam eva kāraṇam uktaṃ bhavati / na hīti yasmin sati vahnau dhūma ityādike pratibandhakālabhāviny",
    "GK16ruvyavivya_pu:181_12": "anvaye sati viśeṣaṇasya yasya asati vahnau na dhūma ityādivyatirekasya gatiḥ pratītiḥ, tasyānvayasya sa eva vyatireko hetur",
    "GK16ruvyavivya_pu:181_13": "yuktaḥ vayavasthitasya hetuhetumadbhāvasya vaiparītyaprasaṅgāt / anvayapratītihetuko hi vyatirekapratītyupakramo na tu viparyayaḥ /",
    "GK16ruvyavivya_pu:181_14": "viśeṣaṇāc ceti guṇalubdhā iti sādhāraṇatvād ity arthaḥ / sāmarthyeti / dvividhaṃ paunaruktyam arthagataṃ śabdagataṃ ceti /",
    "GK16ruvyavivya_pu:181_15": "tatrārthasya sāmarthyasiddhatve 'rthagataṃ gauṇam āmukhe paunaruktyānavabhāsāt / śabdagatam āsukhāvabhāsamānatvād mukhyam /",
    "GK16ruvyavivya_pu:181_16": "prakṛtipratyayārthasyeti prakṛtyarthaḥ pratyayārthaḥ prakṛtipratyayasamudāyārtha iti vyastasamastatvena yojyam / evaṃ prakṛteḥ",
    "GK16ruvyavivya_pu:181_17": "pratyayasya cety atrāpi vācyam / anyathā prāṅnirdiṣṭasya pañcavidhasya paunaruktyasyāsaṅgrahaḥ syāt / vihitasyeti / vastuvṛttyā",
    "GK16ruvyavivya_pu:181_18": "sthitasya bahuvrīher yā karmadhārayaśaṅkā tayā matvarthīyādiḥ śabdaḥ kṛto bisakisalayacchedapātheyavanta ityādau / tasya",
    "GK16ruvyavivya_pu:181_19": "sphuṭaṃ paunaruktyaṃ vṛttidvayasya gauravāt / yasminn iti jāmbavapallavādaunītyādau yasmin pallavaśabda ity arthaḥ / arthaḥ",
    "GK16ruvyavivya_pu:181_20": "yatra + tyalakṣaṇo yattaddhitotpattiḥ yasmād aṇpratyayākhyāt taddhitād utpattiḥ pratītiviṣayatvāpattir yasyārthasya / tadantas",
    "GK16ruvyavivya_pu:181_21": "taddhitapratyayānto jāmbavaśabdādiḥ / tenaiva pallavaśabdena na samasanīyaḥ, jambūpallavānīti samāsena gatatvāt taddhitavaiyarthyaprasaṅgāt /",
    "GK16ruvyavivya_pu:181_22": "viśeṣaṇavaśād iti / pinākapāṇyādiviśeṣaṇamāhātmyāt / viśiṣṭam utkarṣāpakarṣavantaṃ saṃjñinaṃ harādikaṃ yatrecchet na tatra",
    "GK16ruvyavivya_pu:181_23": "paunaruktyam / anyathā tu paunaruktyam / yathā pāyāt sa śītakiraṇābharaṇo bhavo vaḥ ityādau / sakṛd eveti sāmyābhidhāyī ivaśabdādiḥ /",
    "GK16ruvyavivya_pu:181_24": "niryāya vidyetyādau / yadvad iti dṛṣṭāntamukhena janair ajātaskhalanair ityādi saṅgṛhītam / arthasyeti rāhustrīratanayor",
    "GK16ruvyavivya_pu:181_25": "ityādau / yadvaśād iti tajjigīrṣur ivetyādau / athavā yatra kārakaviśeṣavaśāt kriyāyāḥ pratītiḥ kriyāviśeṣavaśād vā kārakasya,",
    "GK16ruvyavivya_pu:181_26": "tatra kriyākārakayoḥ prayogo na kārya ity ayam arthaḥ / yathā mā bhavantam ityādau / yo yaddharmeti aparadiggaṇiketyādau",
    "GK16ruvyavivya_pu:181_27": "yo diglakṣaṇo 'rtho yaddharmasya gaṇikādharmasya niṣkāsanāder upacāreṇopalakṣitaḥ / tathā ambunidher mamanthe ityādau yasya",
    "GK16ruvyavivya_pu:181_28": "kāmukasya saṃbandhaṃ yad hṛdayādi tetyanānvito 'mbudhilakṣaṇo yaś cārthaḥ, tasya tadrūpaṇād gaṇikākāmukarūpaṇāt na śābdī /",
    "GK16ruvyavivya_pu:181_29": "neṣyate / ārthī punar iṣyata eva / prayuktāntargatair eveti madirādravetyādau / kartari iti pradhānabhūte rājādau kartari /",
    "GK16ruvyavivya_pu:181_30": "tatkriyāyāṃ ca khaḍgena cchadakriyāyāṃ rūḍhāyāṃ sādhakatamasya khaḍgasya yāni bahūni tadapekṣayāṅgāni dhārāvinipātādīni teṣāṃ",
    "GK16ruvyavivya_pu:181_31": "vāg vacanaṃ neṣyate yathā karakalitetyādau / etad uktaṃ bhavati / rājādau karttari cchedādikriyāyāṃ yat sādhakatamaṃ khaḍgādyaṅgaṃ",
    "GK16ruvyavivya_pu:181_32": "tasyāpy aṅgānāṃ dhārāvinipātādīnāṃ vacanaṃ neṣyate tenaivāṅgena pradhānabhūtenāvāntarāṅgānām apy ākṣepād / doṣadvayaṃ prayukteti",
    "GK16ruvyavivya_pu:181_33": "karttari iti ca pratipāditam / te iti samāsāḥ / vṛttāv iti / samāse vākye vā asādhāraṇaṃ yatra viśeṣaṇaṃ tatra viśeṣyaṃ na",
    "GK16ruvyavivya_pu:181_34": "vācyaṃ yathā duḥkhānubhavetyādau / yo yadātmeti bāṣpāder jalādirūpatvāvyabhicārāt prayojanābhāve jalādipadaprayogā na kārya",
    "GK16ruvyavivya_pu:181_35": "ity arthaḥ / yathā nayane bāṣpavāriṇetyādau / yo yasyeti yo niṣyandanādiḥ yasya candrakāntāder dharmiṇo 'vyabhicārī dharmaḥ",
    "GK16ruvyavivya_pu:181_36": "tayoḥ samāso na praśasyate, yathā dviṣadvadhūlocanetyādau / anyathā iti / sādharmyārtha ity arthaḥ / kriyeti kriyāyāḥ śokādilakṣaṇāyāḥ",
    "GK16ruvyavivya_pu:181_37": "pratītiḥ karaṇapratītiṃ na vyabhicarati karaṇam eva yataḥ kriyā / tadapratītau karaṇāpratītau saiva śokādilakṣaṇā kriyā na",
    "GK16ruvyavivya_pu:181_38": "niścitā syād ekatvāt / tyāgakriyety atraitad eva kriyāśabdapravṛttinimittam / tat tasmāt / tayadvaśāt śokādiśabdaprayogavaśād",
    "GK16ruvyavivya_pu:181_39": "yasya karaṇasya vyaktiḥ prakāśas taduktau śākādiśabdaprayoge tat karaṇādivat padaṃ na prayuñjītety arthaḥ, yathā śokakriyākaraṇasyetyādau /",
    "GK16ruvyavivya_pu:181_40": "prayukte ceti prakṛtyādipaunaruktyānāṃ caturṇām upasaṃhāraḥ / anyonyeti vākyapaunaruktyasaṃgrahaḥ / ubhayor uktir ekasya",
    "GK16ruvyavivya_pu:181_41": "ubhayamadhyāt kasya cit / paunaruktyaṃ nātikrāmati / yathā sahasā vidadhītetyādau //",
    "GK16ruvyavivya_pu:182_0": "evaṃ paunaruktyaṃ saprapañcaṃ vicārya vācyāvacanaṃ prapañcayitum āha - vācyasyāvacanaṃ yatheti / asamāsena nirdeśo vakṣyamāṇam",
    "GK16ruvyavivya_pu:182_1": "etatsamānanyāyam avācyasya vacanam api kaṭākṣayitum / idamā parāmarśa iti abādhitapratyakṣanimittatvād bhrāntinivṛtteḥ pratyakṣasya",
    "GK16ruvyavivya_pu:182_2": "ca viṣayamukhena parāmarśārhatvāt / tasya yat svaśabdena vacanam iti pūrvaṃ saty eva sarvanāmni punaḥ svaśabdena pratipādanaṃ",
    "GK16ruvyavivya_pu:182_3": "-",
    "GK16ruvyavivya_pu:183": "sarvanāmaparāmarśayogyasyārthasya yat punaḥ /",
    "GK16ruvyavivya_pu:184": "svaśabdenābhidhānaṃ sā śabdasya punaruktatā //",
    "GK16ruvyavivya_pu:185_0": "iti punaruktam uktam / idānīṃ tu sarvanāmasthanīyatvena svaśabdena vacanaṃ vācyāvacanam ucyate / dharmidharmeti dharmī haralakṣaṇo",
    "GK16ruvyavivya_pu:185_1": "'rthaḥ / dharmaḥ kapālasaṃbandhena garhitatvam / ubhayaṃ dharmidharmātmakam / viśeṣapratipattaya iti garhitatvam atra viśeṣaḥ /",
    "GK16ruvyavivya_pu:185_2": "tasyeti garhitatvasya / evaṃ tasya vivakṣitety atra jñeyam / vivakṣito 'rthaḥ śocyatālakṣaṇaḥ / ārtha iti viśeṣaṇadvāreṇa",
    "GK16ruvyavivya_pu:185_3": "bhāvāt / vāmalocanātvam iti / na cātra vāmalocaneti viśeṣyapadam / yato 'pi yattacchabdadvayotthāpitavākyārthadvayasāmarthyān",
    "GK16ruvyavivya_pu:185_4": "nāyikālakṣaṇasya viśeṣyasya pratītiḥ / viśeṣaṇam evātra vāmalocanāpadam / tṛtīya iti ubhayavṛttitvākhyaḥ / na cāsāv iti āvṛttiḥ /",
    "GK16ruvyavivya_pu:185_5": "na caiṣām iti tenaiva tatparyāyeṇa sarvanāmnā cety eṣāṃ prakārāṇām / alpadoṣatvād iti / tasyeti vyavahitasaṃbandhāt kiṃ cid",
    "GK16ruvyavivya_pu:185_6": "utkṛṣṭatvam / tasya samāgamaprārthanayeti vācyam / arthabhedād iti / ayam arthaḥ ekasyāsakṛdvṛttā sarvā vāvṛttiḥ, yathā daridrāṇāṃ",
    "GK16ruvyavivya_pu:185_7": "bhojane kāṃsyapātryāḥ / tad uktam - āvṛttir asakṛdvṛttiḥ iti / na cārthabhede śabdasyaikatvaṃ nyāyyam arthabhedasya pradhānabhūtasya",
    "GK16ruvyavivya_pu:185_8": "guṇabhūtaṃ śabdaṃ prati bhedakatvam tvāt / tasmād atra dvayoḥ śabdayor vastuvṛttena yat sādṛśyaṃ yaś ca sādṛśyahetukaḥ pratipattṛṛṇām",
    "GK16ruvyavivya_pu:185_9": "ekatābhramaḥ, tannibandhano 'yaṃ mukhya evāvṛttivyavahāra iti / ataś ceti / yata āvṛttir na yujyate, tata ity arthaḥ / dharmidharmobhayātmakam",
    "GK16ruvyavivya_pu:185_10": "iti / ubhayamaye vastuni pratipatsita ity arthaḥ / yatrānyasyetyādinā / vācyāvacanodāharaṇaprasaṅgena śleṣaṃ guṇadoṣavattayā",
    "GK16ruvyavivya_pu:185_11": "vitataṃ vicārayati / alakālīti / alakāny evāḷikulam alakasadṛśaṃ cālikulam / chado 'dharaḥ patrāṇi ca / āmodaḥ praharṣaḥ",
    "GK16ruvyavivya_pu:185_12": "saurabhaṃ ca / karṇikā karṇābharaṇaṃ bījakośaś ca / na śleṣasyeti / nanu śleṣaprastāve kaḥ prasaṅgo 'bjasyopamānacarcāyām /",
    "GK16ruvyavivya_pu:185_13": "naitat / alaṅkārāntaraviviktaviṣayābhāvena sarvālaṅkārāpavādatvāc śleṣasyopamāpratibhotpattihetuḥ śleṣa evātra nyāyyo nopamety",
    "GK16ruvyavivya_pu:185_14": "abhiprāyaḥ / ata eva śleṣe tu tasya vācyatayety uktam / nibandha iti nibadhnantīti nirdiṣṭaḥ / tatsāmyaṃ rajjvādisāmyam /",
    "GK16ruvyavivya_pu:185_15": "na śleṣasyeti upamāśleṣasyety arthaḥ / tena rajjvādipratipādakaṃ guṇā iveti na vācyam / nanu viśeṣaṇasāmyanibandhanā samāsoktir",
    "GK16ruvyavivya_pu:185_16": "na ca nibadhnantīti viśeṣaṇam ity āha na hi viśeṣaṇasāmyam eveti / etac cāsmābhir harṣacaritavārtike nirṇītam iti tata evāvadhāryam /",
    "GK16ruvyavivya_pu:185_17": "pṛthak tam upādāyeti tacchabdena śaśī parāmṛṣṭaḥ / sa hy ārtha eveti upamānopameyabhāvaḥ / śleṣaviṣaye iti / atra tisraḥ",
    "GK16ruvyavivya_pu:185_18": "kakṣyāḥ / rājaśabdasyobhayārthatvāc śleṣaḥ / tadanāśrayaṇenendunā rūpaṇaṃ tatpṛṣṭhe cendur ivety upamā / nanu rājendur ity",
    "GK16ruvyavivya_pu:185_19": "atra tūpamārūpakayor ekaparigrahe sādhakabādhakābhāvāt saṅkaro nyāyyaḥ, na niyamena rūpakam / tat katham uktaṃ rūpakam āsūtritam",
    "GK16ruvyavivya_pu:185_20": "iti / ucyate / prakramyamāṇopamābhiprāyāt paunaruktyabhayena rūpakam āśritam / upamāyā abhāve tu saṅkara evātra yuktaḥ /",
    "GK16ruvyavivya_pu:185_21": "yad vopamāpekṣayā rūpakasyātra samāse sphuṭatvena pratīte rūpakaṃ saṃśritam / anenaiva hy abhiprāyeṇa vakṣyati rūpakasya",
    "GK16ruvyavivya_pu:185_22": "viṣaye upamāyā yatheti / tābhyāṃ spardhitum iti / rūpakaṃ śleṣarūpakābhyām / tayor yathāpūrvam iti / upamāpekṣayā rūpakasya",
    "GK16ruvyavivya_pu:185_23": "rūpakāpekṣayā śleṣasyety arthaḥ //",
    "GK16ruvyavivya_pu:186_0": "nanv evaṃ satīti / asya doṣasyātiprasaṅgaṃ brūte / tāpa ātapo 'pi / phalaṃ śālyādikam api / sumanasaḥ puṣpāṇy api / khalatā",
    "GK16ruvyavivya_pu:186_1": "durjanatvaṃ, dhānyādikṣodanasthānaṃ ca / asatī dūṣaṇīyā aśobhanā ca / yadalaṅkāreti / khalatām ityādāv upamotthāpite śleṣe",
    "GK16ruvyavivya_pu:186_2": "nopamā śleṣaṃ bādhate / tasya viviktaviṣaytvābhāvāt / śleṣas tu tām bādhate iti yuktam / asya nyāyasyālaṅkārāntare 'pi bhāvād",
    "GK16ruvyavivya_pu:186_3": "vyāptigarbham uktaṃ yad alaṅkāreti / nibandhanāntarābhāve iti / sati samāsoktyādinibandhane pūrvavat śleṣottāpitopamā na",
    "GK16ruvyavivya_pu:186_4": "kartavyā syāt / na cātrānirākṛtetyādiviśeṣaṇasāmyāt samāsoktir iti vācyam / viśeṣaṇānāṃ niyatopamānagāmitvāpratīteḥ / atra",
    "GK16ruvyavivya_pu:186_5": "viṣayatāśaṅkaiveti upamāviṣayatvasaṃbhāvanety arthaḥ / kva cit tu tada[tadv]iṣayateti pāṭhaḥ / tatra śleṣaviṣayatvam upamāviṣayatvaṃ",
    "GK16ruvyavivya_pu:186_6": "ca yugapan na śaṅkanīyaṃ tayor utsargāpavādedabhāve na vyavasthiter ity arthaḥ / uktadoṣadvayeti / uktaṃ yac śleṣaviṣaye",
    "GK16ruvyavivya_pu:186_7": "doṣadvayaṃ - yatra samāsoktiviṣaye śleṣaḥ kṛtaḥ śleṣaviṣaye copameti, tasyātra saṃbandhābhāvād ity arthaḥ / yadalaṅkāreti /",
    "GK16ruvyavivya_pu:186_8": "śleṣopamādīnām alaṅkārāṇām abhivyaktyarthaṃ ye śabdā abjam ivetyādayaḥ tebhyo 'laṅkārebhya itaraḥ samāsoktiśleṣādiḥ tair",
    "GK16ruvyavivya_pu:186_9": "eva śabdaiḥ alpatarair abjam ivetyādirahitair yadi vyajyeta tadāsau samāsoktiśleṣādir laghutvād grāhyo, nāparaḥ śleṣopamādir",
    "GK16ruvyavivya_pu:186_10": "ity arthaḥ / nanu śobhātiśayahetutvam alaṅkārāntarāṇāṃ lakṣaṇam / tad viśeṣyate / tat katham idam uktam ity āha - na hy astīti /",
    "GK16ruvyavivya_pu:186_11": "śobhātiśayajanane nije vyāpāre nāsty alaṅkārāṇāṃ viśeṣaḥ / tataś caiko gṛhyate 'paras tyajyata iti na yuktam / gurulaghutvam",
    "GK16ruvyavivya_pu:186_12": "āśritya punar yujyata etan nānyatheti tātparyam / vācyātiśayāpekṣayā caitad uktam pratīyamānatvāpekṣayā tu samanantaraṃ viśeṣo",
    "GK16ruvyavivya_pu:186_13": "vakṣyate / kiṃ cetyādinā kāvyakriyāyāṃ saundaryaniṣpatteḥ prayojakatvam alaṅkāraniṣpatteś ca anuniṣpāditaṃ yathā vaktā vedanācāmayoḥ",
    "GK16ruvyavivya_pu:186_14": "ity āha / samāsoktiśleṣabhaṅgibhyām eveti / samāsoktyā tu alakālītyādau / śleṣeṇa bhairavācārya ityādau / nopameyeti / alakālītyādāv",
    "GK16ruvyavivya_pu:186_15": "upamā śleṣopamā / bhairavācārya ityādau upamaivopamā / atra samāsoktiśleṣabhaṅgibhyām eva ity etadgranthānusāreṇa rūpakasya",
    "GK16ruvyavivya_pu:186_16": "viṣaye upamāyā yathetyādigranthaḥ prakṣipta iva lakṣyate / rūpakasyehānupasaṃhārād, uktadoṣadvayayogāsiddheḥ ity asya ca",
    "GK16ruvyavivya_pu:186_17": "pūrvoktagranthasyātra pakṣe nyūnatvād ataś caivāyaṃ kva cid ādarśe na paṭhyate / aprakṣepe tu trirūpakagrahaṇam iha kartvyaṃ",
    "GK16ruvyavivya_pu:186_18": "syāt / tasmāt sa vā grantho nivārya iha vā rūpakagrahaṇaṃ prakṣepyam / uktadoṣadvayeti ca prakṛtaucityena vyākhyātam / te",
    "GK16ruvyavivya_pu:186_19": "hi tatsiddhīti / rasabandhasiddhāv alaṅkārā avaśyaṃ sidhyantīty arthaḥ / niṣpādakatvam ihānmāpakatvam / ata eva bharate rasaniṣpattir",
    "GK16ruvyavivya_pu:186_20": "ity atra rasānumitir iti vyākhyeyam / tadvaicitryaṃ vibhāvādivaicitryam / tadāśrayāḥ paraṃparayā rasāśrayā rasajñaptihetava",
    "GK16ruvyavivya_pu:186_21": "ity arthaḥ / tenaiṣām iti / kaver arthagataṃ cārutvaṃ tātparyeṇa saṃpādyaṃ, nālaṅkāropanibandhaḥ alaṅkārāṇāṃ tannāntarīyakatvenāprādhānyāt /",
    "GK16ruvyavivya_pu:186_22": "ataś cārutvaṃ yathā niṣpadyate tathā teṣām upanibandhaḥ kāryaḥ / tatprayojanāc cādhānoddharaṇādaya ity arthaḥ / nānvahādhānoddharaṇādaya",
    "GK16ruvyavivya_pu:186_23": "ity uktyā alaṅkārāṇāṃ parasparaṃ cārutvaniṣpādane viśeṣaḥ pratipāditaḥ / pūrvaṃ ca na hy asti nije ityādinā viśeṣābhāva uktaḥ /",
    "GK16ruvyavivya_pu:186_24": "tat kathaṃ na virodhaḥ / naitat / pūrvam avavadhānena cārutvaniṣpādanaṃ manasikṛtya viśeṣābhāvaḥ pratipāditaḥ / iha tu vibhāvādyupakaraṇatvena",
    "GK16ruvyavivya_pu:186_25": "gurulaghutvādinā viśeṣa ukta ity apekṣābhedā[n na] virodhaḥ kaś cit /",
    "GK16ruvyavivya_pu:187_0": "kaiś cid iti vāmanaprabhṛtibhiḥ / adhunā yat pratijñāmātreṇa pratipāditaṃ yathā śabdasya śaktyantarābhāvād vyañjakatvaṃ na",
    "GK16ruvyavivya_pu:187_1": "saṃbhavati iti tadvācyāvacanodāharaṇatvopayogi śleṣaprasaṅgenopapādayitum āsūtrayati - sa cāyam iti / yas samāsoktiviṣaye",
    "GK16ruvyavivya_pu:187_2": "kṛto yasya ca viṣaye upamā kṛtā sa ity arthaḥ / dvividha iti vakṣyamāṇasyobhayaśleṣasyātraivāntarbhāvaḥ / ābhyām eva samuccitābhyāṃ",
    "GK16ruvyavivya_pu:187_3": "tasyotthāpanāt / yatrānyūneti yatra viśeṣyasya viśeṣaṇaṃ na nyūnībhavati nāpy atiricyate, tatra śleṣaḥ / mātragrahaṇaṃ liṅgavacanānāṃ",
    "GK16ruvyavivya_pu:187_4": "bhedād ubhayasaṃbandhasahiṣṇuśabdatāparigrahārtham / kartṛkarmeti / kartṛkarmarūpaḥ ādigrahaṇāt kriyārūpo yatra pradhānabhūto",
    "GK16ruvyavivya_pu:187_5": "'rthaḥ śleṣeṇa svarūpahāniṃ nīyate, na tatra śleṣo niravadya ity arthaḥ / tasya ca dharmapratipādakaśabdaviṣayatvena dharmipratipādakaśabdaviṣayatvena",
    "GK16ruvyavivya_pu:187_6": "ca dvaividhyam / ubhayapratipādakaśabdaviṣayatvaṃ tu dūṣayiṣyate / aparas tv iti / arthaśleṣaḥ / ubhayatrāpi śabdaśleṣe 'rthaśleṣe",
    "GK16ruvyavivya_pu:187_7": "ca / yāvad ivādi nibandhanaṃ nāśritaṃ tāvad arthāntaram apramāṇakam eveti śleṣābhivyaktyarthaṃ nibandhanam āśrayaṇīyam /",
    "GK16ruvyavivya_pu:187_8": "atrāntare iti phullamallikābhir dhavalā ye 'ṭṭās tripuracatuṣpuramahāprakārā āpaṇā vā tair vikāso hāso yasya tadvac ca dhavalāṭṭahāso",
    "GK16ruvyavivya_pu:187_9": "yasya / kusumasamayayugaṃ māsadvayaṃ ramyatvena tatsadṛśa ca yugaṃ kṛtādim upasaṃharan ajṛmbhata vikasitavān vyaktānanaś",
    "GK16ruvyavivya_pu:187_10": "cābhūd mahākālo dīrghasamayaḥ saṃhartṛdevatāviśeṣaś ca / samāsoktīti / mahākāla ity atra mahāsamaya ity aśliṣṭe viśeṣyapade",
    "GK16ruvyavivya_pu:187_11": "prayukte viśeṣaṇasāmyād eva devatāviśeṣapratīteḥ samāsoktir bhavantī mahākālaśabdasyāvṛttau pramāṇam / na cātra mahākālaśabde",
    "GK16ruvyavivya_pu:187_12": "prayukte prayāsaḥ kaś cit / yena alakālikuletivat samāsoktyā śleṣasya vaiyarthyaṃ śaṅkyeta / ācchāditeti / parvatapakṣe ācchāditaṃ",
    "GK16ruvyavivya_pu:187_13": "vaipulyād diśaś cāmbaram ākāśaṃ ca yena, uccakair ucyatāṃ gāṃ bhūmiṃ cākramya vartamānaṃ, mahārohapariṇāhāni śṛṅgāṇi śikharāṇi",
    "GK16ruvyavivya_pu:187_14": "yasya, tadaucityāc ca śirasi sphurac candralekham, evaṃvidhaṃ nageśaṃ parvatarājaṃ dṛṣṭvā ko na vismito bhavatīty arthaḥ /",
    "GK16ruvyavivya_pu:187_15": "harapakṣe tu ācchāditaṃ paridhānīkṛta diśa eva asya nava vastraṃ yena, tathā u[k]taṃ sthūlaviṣāṇa ca vṛṣabham adhiruhya sthitaṃ,",
    "GK16ruvyavivya_pu:187_16": "mastake candrakalānvitaṃ ca nageśa kailāsādhipatiṃ sākṣātkṛtya anugṛhītammanyatvena ko na vismayata ity arthaḥ / śveto dhāvatītivad",
    "GK16ruvyavivya_pu:187_17": "iti śabdatantram / pradīpavad iti punar arthatantram / yathāyogam iti tulyapradhānatvena sādhāraṇyaṃ tantram / atulyapradhānatvena",
    "GK16ruvyavivya_pu:187_18": "tu prasaṅgaḥ / tayoḥ pratipattir iti / kiṃ cit khalu vastuśaktyaiva kāryakāri yathā dīpādi / kiṃ cit tu parāmarśāpekṣaṃ yathā",
    "GK16ruvyavivya_pu:187_19": "dhūmādi liṅgam / yatra yasmin viṣaye parāmarśanairapekṣyeṇa vastuśaktyaivobhayakāritvaṃ tatra tantrādi nānyatra / śabdaḥ",
    "GK16ruvyavivya_pu:187_20": "parāmarśāpekṣo 'rthapratītikārī / parāmarśo na nirnibandhana iti nātra tantrādipravṛttiḥ / ahāryaḥ parvataḥ / sahakāritā",
    "GK16ruvyavivya_pu:187_21": "saha karaṇaśīlatva sahakārasaṃbandhaś ca / anavamā utkṛṣṭāḥ / navaḥ pratyagraḥ / mādhavo vasantaḥ / ramyatātireketi sahakārasaṃbandharūpa",
    "GK16ruvyavivya_pu:187_22": "ity arthaḥ / tasya vācyasyeti / tacchabdena nibandhanaṃ parāmṛṣṭam /",
    "GK16ruvyavivya_pu:188_0": "samayasmṛtiḥ saṅketasmaraṇam / asiddham ekatvam iti / tataś ca nāyaṃ tantrāder viṣayaḥ / tattvam ekatvam / avyayānavyayātmakam",
    "GK16ruvyavivya_pu:188_1": "iti / avyayam ivādi / anavyayaṃ sadṛśādi / dharmārthasyeti / śleṣād abhinnatvam iti yojyam / prakaṭeti / kulayaś caṭakāḥ",
    "GK16ruvyavivya_pu:188_2": "tad uktam - kuliḥ kuliṅgaś caṭakaḥ iti / te ca te śakuntāḥ śakunayaḥ teṣāṃ cakreṇa samūhena bhāsvatīnāṃ valabhīnāṃ hitāḥ",
    "GK16ruvyavivya_pu:188_3": "anurūpā mattavāraṇāḥ aṅkaḥ cihnaṃ yasyāḥ / niśānto 'ntaḥpuram / viḍambayantī uapahasantī / samarabhūpakṣe kuliśaṃ vajraṃ /",
    "GK16ruvyavivya_pu:188_4": "kuntāḥ prāsāḥ / cakrāṇi arīṇi / tair bhāsvadbhiḥ / vyatireko viḍambayantīti prakāśitaḥ / prakaṭetyādau ca viśeṣaṇabhāge 'tra",
    "GK16ruvyavivya_pu:188_5": "śleṣaḥ / uṣasīti / andhakāra eva malinatvāt paṅkaḥ / tasya vigalitasya plavo 'navasthānaṃ tena śabalaṃ vicitram / ghanavartma",
    "GK16ruvyavivya_pu:188_6": "viyat / dūram atyartham / madhuraḥ sukumāro yas taraṇitāpo raviprabhā tadyogena tāraṃ hṛdyam / madhupāyino bhramarās teṣāṃ",
    "GK16ruvyavivya_pu:188_7": "paṅktiḥ / andhakārapaṅkaplava eva vigalanena nissāratvāc chavaḥ tasya laṅghanena vartmasu pakṣmasu dūramā aramaṇīyaśrīḥ /",
    "GK16ruvyavivya_pu:188_8": "madhuratā makarandāsaktā tathā raṇitā saśabdā, yad vā madhuratena makarandāsaṅgena raṇitaṃ guñjitaṃ yasyāḥ / payogatā jalagatā /",
    "GK16ruvyavivya_pu:188_9": "aram atyartham / atra ghanavartmaśabdasyopameyavācinaḥ śleṣe 'ntarbhāvāt dharmidharmobhayārthasyodāharaṇatve nyāyye dharmārthasyodāharaṇatvaṃ",
    "GK16ruvyavivya_pu:188_10": "cintyam / anavarateti / anavarataṃ nayanasalilena sicyamāno vṛddhiṃ nīyamānaḥ / tathā anavarataṃ nayanaṃ prāpaṇaṃ yasya tena",
    "GK16ruvyavivya_pu:188_11": "salilena sicyamāna ārdratvaṃ prāpyamāṇaḥ / vipado lavaḥ sūkṣmabhāgo vipallavo vigatakisalayaś ca / prarohati vistīrṇībhavati",
    "GK16ruvyavivya_pu:188_12": "aṅkurāṃś ca muñcati dharmāṃś ca muñcati dharmārthatvam iti / kila atra sthitam api dharmārthatvaṃ nopamānaviśeṣaṇatvāyālaṃ",
    "GK16ruvyavivya_pu:188_13": "viśeṣaṇatvasya kakṣyāntarabhāvitvāt / na cāvṛttim antareṇa kakṣyāntaraparigraho nyāyyaḥ / na cātrāvṛttiḥ kāryā / pramāṇābhāvāt /",
    "GK16ruvyavivya_pu:188_14": "anāvṛttau tu tasyām eva kakṣyāyāṃ viśeṣaṇatve upameyasvarūpāpahāraprasaṅga iti padārthaḥ / tasyopameyeti tacchabdena vipallavaśabdaḥ",
    "GK16ruvyavivya_pu:188_15": "parāmṛṣṭaḥ / yaḥ punar iti śleṣaprayojakaḥ śabdaḥ / apradhānaṃ viśeṣaṇabhūtam / pradhānasya hi pūrvoktanyāyenāvṛttir nyāyyā /",
    "GK16ruvyavivya_pu:188_16": "nibandhanam ivādi / sānuparvatasya mālabhūbhāgaḥ / aṅkollākhyās taravaḥ teṣāṃ pallavā bhāsvanto yatra / aṅkollaśabdaḥ prākṛtabhāṣāpadam",
    "GK16ruvyavivya_pu:188_17": "api kavibhir atiprasiddhyā śleṣādiṣu prayujyate / tathā ca sakuśāṅkollapallavā / maithilīva śriyaṃ dhatte iti parimalena",
    "GK16ruvyavivya_pu:188_18": "prayutam / saṃskṛte punar aṅkoṭhaśabdaḥ sthitaḥ / tathā bhāsvān aṅke ullapan mukharaḥ lavākhyaḥ putro yatreti sāmānyenānyapadārtho",
    "GK16ruvyavivya_pu:188_19": "gṛhyate / iheti vipallavaśabde / ivādyavyayam iti / tarur iveti prayuktasyevaśabdasyānyathā vyavasthāpayiṣyamāṇatvāt / alaṅkārāntaraṃ",
    "GK16ruvyavivya_pu:188_20": "samāsoktyādi / pradhānārthasaṃsparśamātrād iti / yataḥ tena padena saṃbhavadapradhānārthenāpi pradhānabhūto 'rthaḥ saṃspṛṣṭaḥ,",
    "GK16ruvyavivya_pu:188_21": "tato 'ntarasaṃbandhāsahiṣṇutvāt dvirupādānārhatvam / yatra ca pradhānāpradhānobhayārthasya dvirupādānam avaśyaṃ kāryam, tatra",
    "GK16ruvyavivya_pu:188_22": "daṇḍāpūpikayā tadekārthasya pradhānamātrārthasya śabdasya dvirupādānaṃ nyāyasiddham eva / rucir dīptiḥ abhilāṣaś ca ruciḥ /",
    "GK16ruvyavivya_pu:188_23": "atra dvau ruciśabdau viśeṣyavācitvāt pradhānārthau / nanūpamānasya yadi viśeṣyatvaṃ nopameyaviśeṣaṇatvaṃ tat katham upameyasaṃbandhiny",
    "GK16ruvyavivya_pu:188_24": "upamānasya vibhaktiḥ yathā vāgarthāv iva saṃpṛktau iti / naiṣa doṣaḥ / viśeṣaṇatvam avacchedakatvaṃ tac copamānasyopameyaṃ",
    "GK16ruvyavivya_pu:188_25": "praty upamitikriyāyāṃ vidyata eva / anyathā tayoḥ saṃbandhābhāvād ananvyaprasaṅgaḥ / sthite viśeṣaṇatve tasya na viśeṣyavibhakter",
    "GK16ruvyavivya_pu:188_26": "hāniḥ kā cit / yat punar ihopamānaśabdasya viśeṣyavācitvam uktaṃ tad dharmitābhiprāyeṇa / dharmī hy upamānam / na ca svatantratvāt",
    "GK16ruvyavivya_pu:188_27": "viśeṣyārthaḥ / ataś caivāyaṃ strīva gacchati ṣaṇḍo 'yam ity upameyaliṅgaṃ na bhajate / dharmavāci tu viśeṣaṇaṃ viśeṣyaliṅgam",
    "GK16ruvyavivya_pu:188_28": "eva / tad uktam - guṇavacanānām āśrayato liṅgavacanāni bhavanti iti / tad evam upamānam upameyavibhaktiṃ na na bhajate dharmitvaṃ",
    "GK16ruvyavivya_pu:188_29": "ca na jahātīti / khalatā durjanatvam / khalatā ākāśavallī / atra prayukta iti / tarur ivety atra / vākyabhedaprasaṅgād iti",
    "GK16ruvyavivya_pu:188_30": "saṃbhavaty ekavākyatve vākyabhedaś ca neṣyate iti vākyabhedasya pratipattigauravavattvād dheyatvam / atha samāsoktīti / anavaratajaletyāder",
    "GK16ruvyavivya_pu:188_31": "viśeṣaṇasya dvyarthatvāt / upamānabhūteti / yatropamānabhūtasya dharmiṇo 'nyasyārthasya gamyamānatvaṃ tatra samāsoktiḥ, na",
    "GK16ruvyavivya_pu:188_32": "sākṣād upādāna ity arthaḥ / kva cid iti / babhravaḥ kapilāḥ / etad dāvāgniviśeṣaṇaṃ san nakulalakṣaṇam arthaṃ pratipādayatīti",
    "GK16ruvyavivya_pu:188_33": "dharmidharmobhayātmatvam / evaṃ hariṇā haritā mṛgāś ca / jaṭā mūlāni keśasaṃniveśāś ca / valkalaṃ vṛkṣatvak tatkṛtaṃ ca vāsaḥ /",
    "GK16ruvyavivya_pu:188_34": "kapilāḥ piṅgalā muniviśeṣāś ca / āropaviṣayabahutvād āropyamānānām api bahutvam /",
    "GK16ruvyavivya_pu:189_0": "kesariṇaṃ bakulapuṣpavantaṃ siṃhaṃ ca / vasantaṃ mādhavaṃ nivasantaṃ ca / abhimāno dhārādhirūḍho māno mahāpramāṇaś ca / durvāraṇo",
    "GK16ruvyavivya_pu:189_1": "'śakyavāraṇo duṣṭaś ca karī / matto matsakāśāt samadaś ca / abhimāna iti na tathā hṛdayaṅgamaḥ pāṭhaḥ / anyonyam iti vasantam",
    "GK16ruvyavivya_pu:189_2": "ity asya kesariṇam iti viśeṣaṇaṃ, siṃhapakṣe ca kesariṇam ity asya vasantam iti / rūpyeti yaḥ kesarī pratītaḥ sa vasantasya",
    "GK16ruvyavivya_pu:189_3": "rūpakatvena na tāṭasthyena / evaṃ vasantam ity asya nivasanārthayoge 'pi vasantārthaḥ kesariṇo rūpakatvena yojanīyaḥ / ittham",
    "GK16ruvyavivya_pu:189_4": "eva durvāraṇābhimānayor vācyam / viśeṣyatvena rūpyatvena ca svatantratvaṃ, tadviparyayeṇa paratantratvam / viśeṣyādyātmaketi /",
    "GK16ruvyavivya_pu:189_5": "ādigrahaṇena rūpyarūpakabhāvo gṛhyate / tilakas taruviśeṣas tilakaś ca viśeṣakaḥ / tadabhivyaktir ubhayārthābhivyaktiḥ /",
    "GK16ruvyavivya_pu:189_6": "tayor ubhayor arthayoḥ / guṇavanto rajjuyuktā api ghaṭakāḥ saṅghaṭayitāro hrasvāś ca ghaṭāḥ / pārthivā rājānaḥ, na tu vakṣyamāṇayuktyā",
    "GK16ruvyavivya_pu:189_7": "pṛthivīvikārā vyākhyeyāḥ guṇavattvaghaṭakatvayor iti / yady apy atra samīhitasiddhau hetutvena vyavasthitasya ghaṭakā ity",
    "GK16ruvyavivya_pu:189_8": "asya pārthivā iti prati viśeṣaṇatvaṃ, tathāpi kūpa ivety upamāsāmarthyād viśeṣyatvam api ghaṭate //"
}