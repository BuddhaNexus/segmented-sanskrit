{
  "S06adsp55-u:0": "Aṣṭādaśasāhasrikā Prajñāpāramitā, Parivartas 55 - 70",
  "S06adsp55-u:1": "Parivarta 55.",
  "S06adsp55-u:2": "[f. 215b] atha bhagavān ayuṣmantaṃ subhūtim etad avocat:",
  "S06adsp55-u:3": "sacet punaḥ subhūte bodhisattvo mahāsattvaḥ svapnāntaragato 'pi śrāvakabhūmaye vā pratyekabuddhabhūmaye vā traidhātukāya vā na spṛhayate,",
  "S06adsp55-u:4": "na anuśamsācittam utpādayati,",
  "S06adsp55-u:5": "svapnopamān eva sarvadharman vyavalokayati,",
  "S06adsp55-u:6": "pratiśrutkopamān yāvan nirmitopamān eva sarvadharmān vyavalokayati,",
  "S06adsp55-u:7_0": "na ca sākṣātkaroti. idaṃ subhūte avaivartikasya bodhisattvasya mahāsattvasya-avaivartikalakṣaṇaṃ",
  "S06adsp55-u:7_1": "veditavyam. punar aparaṃ subhūte saced bodhisattvo mahāsattvaḥ svapnāntaragato 'py",
  "S06adsp55-u:7_2": "anekaśataparivāram anekasahasraparivāraṃ anekaśatasahasraparivāram anekakoṭīparivāram",
  "S06adsp55-u:7_3": "anekakoṭīsahasraparivāram anekakoṭīśatasahasraparivāram anekakoṭīniyutaśatasahasraparivāraṃ",
  "S06adsp55-u:7_4": "bhikṣubhikṣuṇyupāsakopāsikābhir devanāgayakṣagandharvāsuragaruḍakinnaramahoragaiḥ",
  "S06adsp55-u:7_5": "parivṛtaṃ puraskṛtaṃ tathāgatam arhantaṃ samyaksaṃbuddhaṃ dharman deśayantaṃ paśyati,",
  "S06adsp55-u:8": "sa tan dharmaṃ śrutvā tasya dharmasya artham ājñāsyāmi iti iti,",
  "S06adsp55-u:9": "dharmānudharmapratipanno viharati,",
  "S06adsp55-u:10_0": "sāmīcīpratipanno 'nudharmacārī. idam api subhūte avaivartikasya bodhisattvasya mahāsattvasyaiva",
  "S06adsp55-u:10_1": "avaivarkalakṣaṇaṃ veditavyam. punar aparaṃ subhūte bodhisattvo mahāsattvaḥ svapnāntaragato",
  "S06adsp55-u:10_2": "'pi tathāgatam arhantaṃ samyaksaṃbuddhaṃ paśyati,",
  "S06adsp55-u:11": "vaihāyasam abhyudgamya bhikṣusaṃghāya dharmaṃ deśayantaṃ dvātriṃśatā mahāpuruṣalakṣaṇaiḥ (AdSPG I 4)",
  "S06adsp55-u:12_0": "samanvāgataṃ vyāmaprabhām ṛddhiprātihāryāṇi sandarśayantaṃ nirmitāni ca nirmimāṇaṃ",
  "S06adsp55-u:12_1": "yāni nirmitāny anyeṣu lokadhātuṣu buddhakaryāṇi kurvanti. idam api subhūte avaivartikasya",
  "S06adsp55-u:12_2": "bodhisattvasya mahāsattvasya avaivartikalakṣaṇaṃ veditavyam. punar aparaṃ subhūte",
  "S06adsp55-u:12_3": "sacet svapnāntaragato bodhisattvo mahāsattvo nottrasyati na santrasyati na santrāsam āpadyate,",
  "S06adsp55-u:13": "grāmaghāte vā vartamāne nagaraghāte vā vartamāne agnidāhe vā vartamāne,",
  "S06adsp55-u:14": "vyādamṛgān vā dṛṣṭvā tadanyāni vā cāṇḍālamṛgajātāni dṛṣṭvā,",
  "S06adsp55-u:15": "śirṣacchedaṃ vā pratyupasthitaṃ dṛṣṭvā,",
  "S06adsp55-u:16": "yān vā tadanyāṃ bhayabhairavāṃ saṃtrāsāṃ dṛṣṭvā,",
  "S06adsp55-u:17": "duḥkhadaurmanasya-upāyāsāṃ dṛṣṭvā,",
  "S06adsp55-u:18": "jighatsitaṃ vā pipāsitaṃ vā dṛṣṭvā,",
  "S06adsp55-u:19": "mātṛmaraṇaṃ vā pitṛmaraṇaṃ vā bhrātṛmaraṇaṃ vā bhaginīmaraṇaṃ vā dṛṣṭvā,",
  "S06adsp55-u:20": "mitrajñātisālohitamaraṇaṃ vā dṛṣṭvā na śokabhayai bhairavaḥ saṃtrāsa utpādyate. tataś ca svapnāt samanantaraprativibuddhasya sata evaṃ bhavati:",
  "S06adsp55-u:21": "svapnopamaṃ vatedaṃ sarvatraidhātukaṃ,",
  "S06adsp55-u:22_0": "mayāpy anuttarāṃ samyaksaṃbodhim abhisaṃbudhya svapnopamāḥ sarvatraidhātukadharmā",
  "S06adsp55-u:22_1": "deśayitavyāḥ. idam api subhūte avaivartikasya bodhisattvasya mahāsattvasya avaivartikalakṣaṇaṃ",
  "S06adsp55-u:22_2": "veditavyam. punar aparaṃ subhūte kathaṃ vijñāyate,",
  "S06adsp55-u:23": "yad avaivartikasya bodhisattvasya mahāsattvasya anuttarāṃ samyaksaṃbodhim abhisaṃbuddhasya tatra buddhakṣetre sarveṇa sarvaṃ sarvathā sarvaṃ trayo 'pāyā na bhaviṣyanti?",
  "S06adsp55-u:24": "sacet svapnāntaragato 'pi bodhisattvo [f. 216a?",
  "S06adsp55-u:25": "] mahāsattvo nairayikān vā sattvān dṛṣṭvā tiryagyonikān vā sattvān dṛṣṭvā yamalaukikān vā sattvān dṛṣṭvā evaṃ smṛtiṃ pratilabhate,",
  "S06adsp55-u:26": "smṛtipratilabdhasyaivaṃ bhavati tathā kariṣyāmi tathā pratipatsye yathā me 'nuttarāṃ samyaksaṃbodhim abhisaṃbuddhasya tatra buddhakṣetre (AdSPG I 5)",
  "S06adsp55-u:27": "sarveṇa sarvaṃ sarvathā sarvaṃ trayo 'pāyā na bhaviṣyanti,",
  "S06adsp55-u:28": "tat kasya hetos?",
  "S06adsp55-u:29_0": "tathā hi yaś ca svapno yaś ca svapnāntaḥ sarvam etad advayam advaidhīkāram. idam",
  "S06adsp55-u:29_1": "api subhūte avaivartikasya bodhisattvasya mahāsattvasya avaivartikalakṣaṇaṃ veditavyam.",
  "S06adsp55-u:29_2": "punar aparaṃ subhūte saced bodhisattvo mahāsattvaḥ svapnāntaragato vā vibuddho vā",
  "S06adsp55-u:29_3": "nagaradāhe vā vartamāne evaṃ samanvāharati:",
  "S06adsp55-u:30": "ye mayā svapnānataragatena vā vibuddhena vā ākārā yāni liṅgāni yāni nimittāni dṛṣṭāni,",
  "S06adsp55-u:31": "yair ākārair yair liṅgair yair nimittaiḥ samanvāgato bodhisattvo mahāsattvo 'vaivartiko veditavyaḥ,",
  "S06adsp55-u:32": "sacet me te ākārās tāni liṅgāni tāni nimittāni saṃvidyante,",
  "S06adsp55-u:33": "anena satyena satyavacanena ayaṃ nagaradāha upaśāmyatu śītībhavatv astaṃ gacchatu,",
  "S06adsp55-u:34": "sacet pratiśāmyati śītībhavaty astaṃ gacchati,",
  "S06adsp55-u:35": "veditavyaṃ subhūte,",
  "S06adsp55-u:36": "vyākṛto 'yaṃ bodhisattvo mahāsattvo 'nuttarāyāḥ samyaksaṃbodher avaivartikatāyām. sacet punaḥ subhūte so 'gniskandhas tat satyavacanam atikramya gṛhād gṛhaṃ dahaty,",
  "S06adsp55-u:37": "rathyāyā rathyāyāṃ dahaty,",
  "S06adsp55-u:38": "anyāni gṛhāni dahaty anyāni gṛhāni na dahaty,",
  "S06adsp55-u:39": "anyāḥ rathyā dahaty anyāḥ rathyā na dahati,",
  "S06adsp55-u:40_0": "veditavyaṃ subhūte tena bodhisattvena mahāsattvena dharmapratyākhyānasaṃvartanīyam",
  "S06adsp55-u:40_1": "ebhiḥ sattvaiḥ karmopacitaṃ yenaiṣāṃ sattvānām ekatyāni gṛhāni dahyanta ekatyāni",
  "S06adsp55-u:40_2": "gṛhāni na dahyante. teṣām etad dṛṣṭadhārmikaṃ karma vipacyate. tata evaitad dharmapratyākhyānāt",
  "S06adsp55-u:40_3": "sāvaśeṣaṃ karma vipacyate. ayaṃ subhūte hetur ayaṃ pratyaya avaivartikasya bodhisattvasya mahāsattvasya,",
  "S06adsp55-u:41_0": "yair hetubhir yaiḥ pratyayair avaivartiko bodhisattvo mahāsattvo veditavyaḥ. punar",
  "S06adsp55-u:41_1": "aparaṃ subhūte yair ākārair yair liṅgair yair nimittair avaivartiko bodhisattvo mahāsattvo",
  "S06adsp55-u:41_2": "veditavyaḥ, tāny (AdSPG I 6)",
  "S06adsp55-u:42": "ākārās tāni liṅgāni tani nimittāni deśayiṣyāmi. sacet subhūte kācid eva strī vā puruṣo vā amanuṣyeṇa adhiṣṭhito bhavet,",
  "S06adsp55-u:43": "tatra bodhisattvena mahāsattvenaivaṃ samanvāhartavyaṃ:",
  "S06adsp55-u:44_0": "saced ahaṃ vyākṛtas taiḥ paurvakais tathāgatair arhadbhiḥ samyaksaṃbuddhair anuttarāyāṃ",
  "S06adsp55-u:44_1": "samyaksaṃbodhau parisamyaksaṃbuddhair anuttarāyāṃ samyaksaṃbodhau pariśuddho me 'dhyāśayo yathā",
  "S06adsp55-u:45_0": "aham anuttarāṃ samyaksaṃbodhim abhisaṃboddhukāmo yathā aham anuttarāṃ samyaksaṃbodhim",
  "S06adsp55-u:45_1": "abhisaṃboddhukāmo yathā aham anuttarāṃ samyaksaṃbodhim abhisaṃbhotsye pariśuddhaś",
  "S06adsp55-u:45_2": "ca me manasikāro 'nuttarāyāṃ samyaksaṃbodhau,",
  "S06adsp55-u:46": "apagataṃ me śrāvakacittam apagataṃ me pratyekabuddhacittam,",
  "S06adsp55-u:47": "apagataśrāvākapratyekabuddhacittena anuttarā samyaksaṃbodhir abhisaṃboddhavyā,",
  "S06adsp55-u:48": "na ahaṃ na anuttarāṃ samyaksaṃbodhim abhisaṃbhotsye,",
  "S06adsp55-u:49": "abhisaṃbhotsya eva aham anuttarāṃ samyaksaṃbodhim. ye te 'pi te asaṃkhyeya-aprameyeṣu lokadhātuṣu buddhā bhagavantas tiṣṭhanti dhṛyante yāpayanti dharmañ ca deśayanti,",
  "S06adsp55-u:50_0": "na teṣāṃ tathāgatānām arhatāṃ samyaksaṃbuddhānāṃ kiṃcid ajñātam adṛṣṭam aviditam",
  "S06adsp55-u:50_1": "asākṣātkṛtam anabhisaṃbuddham. yathā me te buddhā bhagavanto jānanty āśayam iti hi",
  "S06adsp55-u:50_2": "[f. 216b] aham anuttarāṃ samyaksaṃbodhim abhisaṃbhotsye. anena satyena satyavacanena",
  "S06adsp55-u:50_3": "iyaṃ strī vā puruṣo vā yena amanuṣyeṇa gṛhīto vā viheṭhito vā so 'manuṣyo 'pakrāmatu.",
  "S06adsp55-u:50_4": "sacet subhūte so 'manuṣyas tato na apakrāmati,",
  "S06adsp55-u:51": "tasya bodhisattvasya mahāsattvasyaivaṃ bhāṣamāṇasya,",
  "S06adsp55-u:52": "veditavyaṃ subhūte na ayaṃ bodhisattvo mahāsattvo vyākṛtas taiḥ paurvakais tathāgatair arhadbhiḥ samyaksaṃbuddhair anuttarāyāṃ samyaksaṃbodhau. sacet (AdSPG I 7)",
  "S06adsp55-u:53": "punaḥ subhūte bodhisattvasya mahāsattvasyaivaṃ bhāṣamāṇasya so 'manuṣyabhūto 'pakrāmati,",
  "S06adsp55-u:54_0": "veditavyaṃ subhūte vyākṛto vatāyaṃ bodhisattvo mahāsattvas taiḥ paurvakais tathāgatair",
  "S06adsp55-u:54_1": "arhadbhiḥ samyaksaṃbuddhair anuttarasyāṃ samyaksaṃbodhau. ebhiḥ subhūte ākārair ebhi",
  "S06adsp55-u:54_2": "liṅgair ebhi nimittaiḥ samanvāgato bodhisattvo mahāsattvaḥ avaivartiko veditavyaḥ.",
  "S06adsp55-u:54_3": "punar aparaṃ subhūte bodhisattvasya mahāsattvasya ṣaṭsu pāramitāsv acaritasya,",
  "S06adsp55-u:55": "upāyakauśalavirahitasya,",
  "S06adsp55-u:56": "acaritāvinaś caturṣu smṛtyupasthāneṣu yāvac chūnyatānimittāpraṇihiteṣu vimokṣamukheṣu,",
  "S06adsp55-u:57": "bodhisattvanyāmam anavakrāntasya satyādhiṣṭhānena māraḥ pāpīyān upasaṃkramiṣyati. sacet subhūte bodhisattvo mahāsattvaḥ satyādhiṣṭhānaṃ kariṣyati:",
  "S06adsp55-u:58": "yena satyena satyavacanena ahaṃ vyākṛto 'nuttarasyāṃ samyaksaṃbodhau taiḥ paurvakais tathāgatair arhadbhiḥ samyaksaṃbuddhaiḥ,",
  "S06adsp55-u:59": "anena satyena satyavacanena ayam amanuṣyabhūto 'pakrāmatu. tatra māraḥ pāpīyān autsukyam āpatsyate,",
  "S06adsp55-u:60": "kim ity ayam amanuṣyabhūto 'pakrāmet. tata kasya hetos?",
  "S06adsp55-u:61": "tathā hi māraḥ pāpīyān balavattaraṃ ca tejovattaraṃ ca tatra autsukyam āpatsyate,",
  "S06adsp55-u:62": "katham ayam amanuṣya ito 'pakrāmed iti. evaṃ sa māra adhiṣṭhānena tato 'pakramiṣyati. evaṃ ca tasya bodhisattvasya mahāsattvasya bhaviṣyati:",
  "S06adsp55-u:63": "mamaiṣo 'nubhāvena amanuṣyo 'pakrānto. na punar evaṃ jñāsyati:",
  "S06adsp55-u:64": "mārānubhāvenaiṣo 'manuṣyo 'pakrānta iti. sa tena anyān bodhisattvān mahāsattvān avamaṃsyate ullapiṣyati uccagghiṣyati kutsayiṣyati paṃsayiṣyaty:",
  "S06adsp55-u:65": "ahaṃ vyākṛto 'nuttarasyāṃ samyaksaṃbodhau taiḥ paurvakais tathāgatair arhadbhiḥ samyaksaṃbuddhair,",
  "S06adsp55-u:66": "ete punar anye na vyākṛtā anuttarasyāṃ samyaksaṃbodhau, (AdSPG I 8)",
  "S06adsp55-u:67": "sa tāvanmātrakeṇa mānaṃ vardhayiṣyati mānam utpādayiṣyati,",
  "S06adsp55-u:68": "dūrīkariṣyati sarvākārajñatāṃ dūrīkariṣyaty anuttaraṃ buddhajñānam. sa tathārūpo sattvas tāvatā anupāyakuśalo 'dhimānam utpādayiṣyati,",
  "S06adsp55-u:69": "tasya dve bhūmī pratikāṅkṣitavye. katame dve bhūmī?",
  "S06adsp55-u:70_0": "yaduta śrāvakabhūmir vā pratyekabuddhabhūmir vā. evaṃ satyādhiṣṭhānena tasya bodhisattvasy",
  "S06adsp55-u:70_1": "a mahāsattvasya mārakarmotpatsyate. tatra kalyāṇamitrāṇi na seviṣyati na pratiseviṣyati",
  "S06adsp55-u:70_2": "na bhakṣiṣyati na paryupāsiṣyate. tad eva mārabandhanaṃ gāḍhīkariṣyati. tat kasya hetos?",
  "S06adsp55-u:71_0": "tathāpi ca ṣaṭpāramitāsv acaritvāt upāyakauśalena ca aparigṛhītatvāt. evam api subhūte",
  "S06adsp55-u:71_1": "bodhisattvena mahāsattvena mārakarma veditavyam. kathaṃ ca subhūte bodhisattvaṃ ṣaṭpāramitāsv",
  "S06adsp55-u:71_2": "acaritāvinaṃ yāvad anavakrāntanyāmaṃ nāmādhiṣṭhānena māraḥ pāpīyān upasaṃkramiṣyati?",
  "S06adsp55-u:72": "iha subhūte māraḥ pāpīyān anyatarānyatareṇa veṣeṇopasaṃkramya bodhisattvam evaṃ vakṣyati:",
  "S06adsp55-u:73": "vyākṛtas tvaṃ kulaputra tathāgatena arhatā samyaksaṃbuddhena anuttarasyāṃ samyaksaṃbodhau [f. 217a?",
  "S06adsp55-u:74_0": "] idan te nāmadheyam idan te mātur nāmadheyam idan te pitur nāmadheyam idan te bhrātur",
  "S06adsp55-u:74_1": "nāmadheyam idan te bhaginyā nāmadheyam imāni te mitrāmātyajñātisālohitānāṃ nāmadheyāni.",
  "S06adsp55-u:74_2": "yāvad ā saptamasya mātāpitṛyugasya nāmadheyam upadekṣyaty,",
  "S06adsp55-u:75": "amuṣmāt tvaṃ janapadād amuṣyā diśo 'muṣmiṃ tvaṃ janapade jāto 'muṣmiṃ nagare vā grāme vā. sa sacet prakṛtyā mṛduko bhaviṣyati,",
  "S06adsp55-u:76": "sa enam evaṃ vakṣyati:",
  "S06adsp55-u:77": "pūrvāntato 'pi tvam evaṃ mṛduko 'bhūḥ. sacet tīkṣṇo bhaviṣyati,",
  "S06adsp55-u:78": "sa enam evaṃ vakṣyati:",
  "S06adsp55-u:79": "pūrvāntato 'pi tvam evaṃ tīkṣṇo 'bhūḥ. saced āraṇyako bhaviṣyati sacet piṇḍapātiko bhaviṣyati (AdSPG I 9)",
  "S06adsp55-u:80_0": "sacet pāṃsukūliko bhaviṣyati sacet khalu paścādbhaktiko bhaviṣyati saced ekāsaniko",
  "S06adsp55-u:80_1": "bhaviṣyati sacet prāptapiṇḍiko bhaviṣyati sacec cchmāśāniko bhaviṣyati saced ābhyavakāśiko",
  "S06adsp55-u:80_2": "bhaviṣyati sacet vṛkṣamūliko bhaviṣyati sacen naiṣadyiko bhaviṣyati saced yāthāsaṃstariko",
  "S06adsp55-u:80_3": "bhaviṣyati sacet traicīvariko bhaviṣyati saced alpecchaḥ sacet saṃtuṣṭaḥ sacet praviviktaḥ",
  "S06adsp55-u:80_4": "yāvat prajñaḥ saced apagatapādamrakṣaṇaḥ sacen mandabhāṣyo bhaviṣati,",
  "S06adsp55-u:81": "sa enam evaṃ vakṣyati:",
  "S06adsp55-u:82": "pūrvāntato 'pi tvaṃ mandabhāṣyo 'bhūḥ. sacen mandamantro bhaviṣyati,",
  "S06adsp55-u:83": "sa enam evaṃ vakṣyati:",
  "S06adsp55-u:84": "pūrvāntato 'pi tvaṃ mandamantro 'bhūḥ. tat kasya hetos?",
  "S06adsp55-u:85": "tathā hi te ime evaṃrūpā dhutaguṇāḥ saṃvidyante,",
  "S06adsp55-u:86": "niścayena te pūrvāntato 'py eta eva dhutaguṇasaṃlekhā abhūvan,",
  "S06adsp55-u:87": "so 'py anena paurvakeṇa nāmāpadeśena gotrāpadeśena anena ca pratyutpannena dhutaguṇasaṃlekhāpadeśena mananām utpādayiṣyati. tam enaṃ māraḥ pāpīyān saṃmūḍham iti viditvā",
  "S06adsp55-u:88": "upasaṃkrayaivaṃ vakṣyati:",
  "S06adsp55-u:89": "vyākṛtas tvaṃ kulaputra tathāgatena arhatā samyaksaṃbuddhena anuttarasyāḥ samyaksaṃbodher avaivartikatāyām. tathā te guṇāḥ saṃvidyante. sa kadācid bhikṣuveṣeṇopasaṃkramiṣyati,",
  "S06adsp55-u:90": "sa kadācid bhikṣuṇīveṣeṇa kadācid gṛhapativeṣeṇa kadācin mātṛveṣeṇa kadācit pitṛveṣeṇopasaṃkramya evaṃ vakṣyati:",
  "S06adsp55-u:91": "vyākṛtas tvaṃ kulaputra tathāgatena arhatā samyaksaṃbuddhena anuttarasyāṃ samyaksaṃbodhau. tat kasya hetos?",
  "S06adsp55-u:92": "tathā hi tavaite guṇāḥ saṃvidyante,",
  "S06adsp55-u:93_0": "ye avaivartikānāṃ bodhisattvānāṃ mahāsattvānām. ye ca te mayā subhūte avaivartikānāṃ",
  "S06adsp55-u:93_1": "bodhisattvānāṃ mahāsattvānām ākārā liṅgāni nimittāny ākhyātāni tāni tasya bodhisattvasya na (AdSPG I 10)",
  "S06adsp55-u:94": "saṃvidyante. veditavyaṃ subhūte tad anyair bodhisattvair mahāsattvair mārādhiṣṭhito vatāyaṃ bodhisattvaḥ. tat kasya hetos?",
  "S06adsp55-u:95_0": "tathā hi subhūte yāny ākārā liṅgāni nimittāny avaivartikasya bodhisattvasya mahāsattvasya",
  "S06adsp55-u:95_1": "tāni tasya na saṃvidyante. anena ca nāmāpadeśena tadanyān bodhisattvān mahāsattvān",
  "S06adsp55-u:95_2": "atimaṃsyate uccagghiṣyaty ullapiṣyati kutsayiṣyati paṃsayiṣyati. idam api subhūte",
  "S06adsp55-u:95_3": "nāmādhiṣṭhānena bodhisattvena mahāsattvena mārakarma veditavyam. punar aparaṃ subhūte",
  "S06adsp55-u:95_4": "nāmādhiṣṭhānena bodhisattvena mahāsattvena mārakarma veditavyam. tat kasya hetos?",
  "S06adsp55-u:96": "tathā hi subhūte bodhisattvaḥ ṣaṭsu pāramitāsv acaritāvī skandhamāraṃ na jānāti,",
  "S06adsp55-u:97": "rūpaṃ na jānāti,",
  "S06adsp55-u:98": "vedanāsaṃjñāsaṃskārān vijñanaṃ na jānāti. [f. 217b?",
  "S06adsp55-u:99": "] taṃ ca māraḥ pāpīyān nāmādhiṣṭhānena vyākariṣyati:",
  "S06adsp55-u:100": "yāvad anuttarāṃ samyaksaṃbodhim abhisaṃbuddhasyeti idaṃ nāma bhaviṣyati iti. yadi ca tena bodhisattvena nāmadheyam anuvitarkitam anuvicintitam anuvicāritaṃ bhaviṣyati,",
  "S06adsp55-u:101": "tatra duṣprajñajātīyasya bodhisattvasya anupāyakuśalasyaivaṃ bhaviṣyati:",
  "S06adsp55-u:102": "yat tan mayā nāmadheyaṃ manasā anuvitarkitam anuvincintitam anuvicāritam,",
  "S06adsp55-u:103": "idaṃ me 'nuttarāṃ samyaksaṃbodhim abhisaṃbuddhasya nāmadheyaṃ bhaviṣyati. yathā yathā māraḥ pāpīyān nirdekṣyati,",
  "S06adsp55-u:104": "mārakāyikā devatā mārādhiṣṭhito vā bhikṣus,",
  "S06adsp55-u:105": "tathā tathāsyaivaṃ bhaviṣyati:",
  "S06adsp55-u:106": "yathā ca me cittotpāda utpanno,",
  "S06adsp55-u:107_0": "yathā ca me nāmadheyam anena bhikṣuṇā nirdiṣṭaṃ sameti nāma nāmnā ahan tena tathāgatena",
  "S06adsp55-u:107_1": "arhatā samyaksaṃbuddhena vyākṛto 'nuttarasyāṃ samyaksaṃbodhāv iti. ye ca te mayā",
  "S06adsp55-u:107_2": "subhūte avaivartikasya bodhisattvasya (AdSPG I 11)",
  "S06adsp55-u:108_0": "mahāsattvasya ākāra liṅgāni nimittāny ākhyātāni tāni tasya bodhisattvasya na saṃvidyante.",
  "S06adsp55-u:108_1": "tena cāsau nāmnā tena ca vyākaraṇāpadeśena anyān bodhisattvān mahāsattvān atimaṃsyate.",
  "S06adsp55-u:108_2": "sa tayā atimananatayā dūribhaviṣyaty anuttarasyāḥ samyaksaṃbodheḥ. tasyopāyakauśalavirahitasya",
  "S06adsp55-u:108_3": "prajñāpāramitāvirahitasya kalyāṇamitravirahitasya pāpamitraparigṛhītasya dve bhūmī pratikāṅkṣitavye,",
  "S06adsp55-u:109": "yaduta śrāvakabhūmir vā pratyekabuddhabhūmir vā,",
  "S06adsp55-u:110_0": "atha vā ciraṃ suciraṃ saṃdhāvya saṃsṛtya kalyāṇamitrāṇi sevitvā bhajitvā paryupāsya",
  "S06adsp55-u:110_1": "imām eva prajñāpāramitām āgamya anuttarāṃ samyaksaṃbodhim abhisaṃbhotsyate. sacet",
  "S06adsp55-u:110_2": "punaḥ subhūte bodhisattvaḥ kalyāṇamitrāṇi na abhīkṣṇaṃ lapsyate darśanāya vandanāya paryupāsanāya,",
  "S06adsp55-u:111": "sacet tenaiva ca ātmabhāvapratilaṃbhena tān paurvikāṃś cittotpādān na vigarhiṣyati na pratideśayiṣyati,",
  "S06adsp55-u:112": "tasya dve bhūmī pratikāṅkṣitavye,",
  "S06adsp55-u:113_0": "yaduta śrāvakabhūmir vā pratyekabuddhabhūmir yā. tadyathāpi nāma subhūte śrāvakayānīyo",
  "S06adsp55-u:113_1": "bhikṣuś catasṛṇāṃ mūlāpattīnām anyatarānyatarām āpattim adhyāpadya abhikṣur bhavaty",
  "S06adsp55-u:113_2": "aśramaṇo bhavaty aśākyaputrīyaḥ so 'bhavyas tenaiva ātmabhāvena caturṇāṃ śrāmaṇyaphalānām",
  "S06adsp55-u:113_3": "anyatarānyatarañc chrāmaṇyaphalam anuprāptum. evam eva subhūte gurutaro 'yaṃ cittotpādo",
  "S06adsp55-u:113_4": "yo nāmāpadeśena bodhisattvasya manyanāsahagataś cittotpāda utpannas,",
  "S06adsp55-u:114": "tena ca nāmadheya mātreṇa anyān bodhisattvān mahāsattvān vimaṃsyate avamaṃsyate atimaṃsyate ayan tena gurutaraś cittotpādo veditavyaḥ. (AdSPG I 12)",
  "S06adsp55-u:115_0": "iti hi subhūte imāni nāmavyapadeśena utpatsyante mārakarmāṇi sūkṣmāṇi. tiṣṭhantu",
  "S06adsp55-u:115_1": "subhūte catasro gurukā mūlāpattayaḥ. pañcabhyaḥ ānantaryebhyo gurutaro 'yaṃ cittotpādaḥ",
  "S06adsp55-u:115_2": "yo 'yaṃ bodhisattvasya nāmāpadeśena manyanāsahagataś cittotpāda utpannaḥ. ayan tena",
  "S06adsp55-u:115_3": "gurutaraś cittotpādo veditavyaḥ. punar aparaṃ subhūte vivekaguṇāpadeśena bodhisattvaṃ",
  "S06adsp55-u:115_4": "mahāsattvaṃ māraḥ pāpīyān upasaṃkramiṣyaty upasaṃkramyaivaṃ vakṣyati:",
  "S06adsp55-u:116": "vivekasya tathāgato [f. 218a?",
  "S06adsp55-u:117": "] varṇavādī na ca ahaṃ subhūte evaṃ vivekaṃ vadāmi bodhisattvasya mahāsattvasya yaduta āraṇyāni vanaprasthāni prāntāni śayyāsanāni. āha:",
  "S06adsp55-u:118": "kaḥ punar bhagavaṃ bodhisattvasya mahāsattvasya anyo viveko yadi na āraṇyāni vanaprasthāni prāntāni śayyāsanāni kīdṛgrūpaḥ sa bhagavann anyo viveko bodhisattvasya mahāsattvasya?",
  "S06adsp55-u:119": "bhagavān āha:",
  "S06adsp55-u:120_0": "sacet subhūte bodhisattvo mahāsattvo vivikto bhavati śrāvakapratyekabuddhapratisaṃyuktair",
  "S06adsp55-u:120_1": "manasikārair vivikto bhavati bodhisattvo mahāsattvaḥ āraṇyeṣu vanaprastheṣu prānteṣu",
  "S06adsp55-u:120_2": "śayyāsaneṣu viharati vivikta eva viharati bodhisattvo mahāsattvaḥ. ayaṃ subhūte viveko",
  "S06adsp55-u:120_3": "mayā anujñāto bodhisattvasya mahāsattvasya anena ced vivekena rātriṃ divaṃ ca viharati",
  "S06adsp55-u:120_4": "vivikta eva viharati bodhisattvo (AdSPG I 13)",
  "S06adsp55-u:121": "mahāsattvaḥ yaś ca mayā subhūte viveko 'nujñāto bodhisattvānāṃ mahāsattvānāṃ,",
  "S06adsp55-u:122_0": "yaṃ ca punar enaṃ māraḥ pāpīyān vivekam upadekṣaty āraṇyeṣu vanaprastheṣu prānteṣu",
  "S06adsp55-u:122_1": "śayyāsaneṣu viharet sa tena vivekena saṃkīrṇa eva san śrāvakapratyekabuddhabhūmipratisaṃyuktair",
  "S06adsp55-u:122_2": "manasikārair avirahita prajñāpāramitā anabhisaṃyukto sarvākārajñatāṃ na paripūrayiṣyati.",
  "S06adsp55-u:122_3": "evaṃ so 'nena vihāreṇa viharan na pariśuddhamanasikāra eva saṃs tadanyān bodhisattvān",
  "S06adsp55-u:122_4": "mahāsattvān atimaṃsyate. ye grāmānte viharanti. pariśuddhacitta manasikārāḥ śrāvakacittena",
  "S06adsp55-u:122_5": "asaṃkīrṇāḥ pratyekabuddhacittena asaṃkīrṇās tadanyair vā pāpakaiś cittotpādair asaṃkīrṇāḥ",
  "S06adsp55-u:122_6": "dhyānavimokṣasamādhisamāpattīnām abhijñāparijñāparipūriṃ gatāḥ. atha ca punaḥ so",
  "S06adsp55-u:122_7": "'nupāyakuśalo bodhisattvaḥ kiñcāpi yojanaśatikeṣv aṭavīkāntāreṣv anapagatavyāḍamṛgapakṣiṣv",
  "S06adsp55-u:122_8": "anapagatacauracaṇḍāleṣv anapagatadaṃṣṭṛvyāḍarākṣasa-anuvicariteṣu (AdSPG I 14)",
  "S06adsp55-u:123_0": "tatra madhyagataḥ vā saṃkalpayati varṣaṃ vā varṣaśataṃ vā varṣasahasraṃ vā varṣaśatasahasraṃ",
  "S06adsp55-u:123_1": "vā varṣakoṭīṃ vā varṣakoṭīśataṃ vā varṣakoṭīsahasraṃ va varṣakoṭīśatasahasraṃ vā",
  "S06adsp55-u:123_2": "varṣakoṭīniyutaśatasahasraṃ vā tato vottari imañ ca vivekaṃ na jānīyād yena vivekena",
  "S06adsp55-u:123_3": "bodhisattvā mahāsattvā adhyāśayasaṃprasthitā viharanti,",
  "S06adsp55-u:124": "saṃkīrṇa eva viharati bodhisattvo mahāsattvaḥ,",
  "S06adsp55-u:125": "saṃkliṣṭha eva tatra viveke niśrita ālīno 'dhyavasito 'idhyavasitavān,",
  "S06adsp55-u:126": "na me sa tāvatā cittam abhirādhayati. yaś ca mayā viveka ākhyāto bodhisattvānāṃ mahāsattvānāṃ tena vivekena samanvāgatas tasminn api sa viveke na saṃdṛśyate. tat kasya hetos?",
  "S06adsp55-u:127": "tathā hi sa virahitas tena vivekena. tam enaṃ māraḥ pāpīyān upasaṃkramya uparyantarīkṣe sthitvaivaṃ vakṣyati:",
  "S06adsp55-u:128_0": "sādhu sādhu kulaputra eṣa sa bhūto vivekas tathāgatena ākhyātaḥ etena tvaṃ vivekena",
  "S06adsp55-u:128_1": "vihara. evaṃ tvaṃ kṣipram anuttarāṃ samyaksaṃbodhim abhisaṃbhotsyase. sa tato vivekāt",
  "S06adsp55-u:128_2": "taṃ vivekaṃ pradhānatamaṃ mānyamānaḥ punar api grāmāntam avatīrya tadanyān bodhisattvayānikān",
  "S06adsp55-u:128_3": "bhikṣūn pariśuddhacittamanasikārān yāvat peśalān kalyāṇadharmāṇo 'vamaṃsyate. saṃkīrṇavihāreṇeme",
  "S06adsp55-u:128_4": "āyuṣmanto viharanti,",
  "S06adsp55-u:129": "ye te viviktaṃ vihariṣyanti bodhisattvā mahāsattvās [f. 218b] tān saṃkīrṇavihariṇaś codayiṣyaty ākīrṇavihariṇaś codayiṣyaty atimaṃsyate. ye ca te saṃkīrṇavihariṇo vihariṣyanti,",
  "S06adsp55-u:130": "tān viviktavihāreṇa samudācariṣyati,",
  "S06adsp55-u:131": "tatra ca gauravam utpādayiṣyati. yatra ca gauravam utpādayitavyaṃ tatra mānam utpādayiṣyati. tat kasya heto?",
  "S06adsp55-u:132": "tathā hi sa maṃsyate,",
  "S06adsp55-u:133": "aham amanuṣyaiś codye aham amanuṣyaiḥ smārye.",
  "S06adsp55-u:134": "(AdSPG I 15)",
  "S06adsp55-u:135": "eṣa subhūte vihāro yena vihāreṇa ahaṃ viharāmi. ko grāmāntavihariṇaś codayiṣyati. ko grāmāntavihāriṇaḥ smārayiṣyati?",
  "S06adsp55-u:136_0": "evaṃ sa bodhisattvo bodhisattvayānikān kulaputrān atimaṃsyate. ayaṃ subhūte pudgalo",
  "S06adsp55-u:136_1": "bodhisattvaś caṇḍālo veditavyo bodhisattvadūṣī veditavyo bodhisattvaprativarṇiko",
  "S06adsp55-u:136_2": "veditavyaḥ cauraḥ sadevamānuṣāsure loke cauro veditavyaḥ. sa ca punaḥ bodhisattvayānikaiḥ",
  "S06adsp55-u:136_3": "kulaputraiḥ kuladuhitṛbhir vā tādṛgjātīyaḥ pudgalo na sevitavyo na bhakṣitavyo na",
  "S06adsp55-u:136_4": "paryupāsitavyaḥ. tat kasya hetor?",
  "S06adsp55-u:137": "ādhimānikā hi subhūte te tathārūpāḥ pudgalā veditavyaḥ. yasya khalu punar bodhisattvasya mahāsattvasya aparityaktā sarvākārajñatā aparityaktā ca anuttarā samyaksaṃbodhis,",
  "S06adsp55-u:138": "tena bodhisattvena mahāsattvena adhyāśayena anuttarāṃ samyaksaṃbodhim abhisaṃboddhukāmena,",
  "S06adsp55-u:139_0": "sarvasattvānām arthaṃ kartukāmena tādṛgjātīyāḥ pudgalā na sevitavyā na bhajitavyā",
  "S06adsp55-u:139_1": "na paryupāsitavyāḥ. api tu khalu svārthayogam anuyuktena bhavitavyam. nityam udvignamānasena.",
  "S06adsp55-u:139_2": "saṃsārād uttrastamānasena. asaṃsṛṣṭena traidhātuke. tatraiva ca bodhisattvacaṇḍālaiḥ",
  "S06adsp55-u:139_3": "maitry utpādayitavyā tatraiva anukampām upādāya kāruṇyatā utpādayitavyā. muditopekṣotpādayitavyā.",
  "S06adsp55-u:139_4": "evaṃ ca cittam utpādayitavyaṃ,",
  "S06adsp55-u:140": "tathā kariṣyāmi yathaite mama doṣāḥ sarvathā sarvaṃ sarveṇa sarvaṃ na bhaviṣyanti,",
  "S06adsp55-u:141": "notpatsyante. saced utpatsyante,",
  "S06adsp55-u:142": "kṣipram etāṃ prahāsyāmi iti śikṣā karaṇīyā. ayaṃ subhūte bodhisattvānāṃ mahāsattvānām svayamabhijñāparākramo veditavyaḥ. punar aparaṃ subhute (AdSPG I 16)",
  "S06adsp55-u:143": "bodhisattvena mahāsattvena adhyāśayena anuttarāṃ samyaksaṃbodhim abhisaṃboddhukāmena kalyāṇamitrāṇi sevitavyāni bhajitavyāni paryupāsitavyāni. āha:",
  "S06adsp55-u:144": "kāni punar bhagavan bodhisattvānāṃ mahāsattvānāṃ kalyāṇamitrāṇi veditavyāni?",
  "S06adsp55-u:145": "bhagavān āha:",
  "S06adsp55-u:146": "buddhā bhagavantaḥ subhūte bodhisattvānāṃ mahāsattvānāṃ kalyāṇamitrāṇi veditavyāni,",
  "S06adsp55-u:147": "bodhisattvā api subhūte mahāsattvā bodhisattvānāṃ mahāsattvānāṃ kalyāṇamitrāṇi veditavyāni,",
  "S06adsp55-u:148": "śrāvakā api subhūte bodhisattvānāṃ mahāsattvānāṃ kalyāṇamitrāṇi veditavyāni,",
  "S06adsp55-u:149": "ye ca ṣaṭpāramitān ākhyāyanti deśayanti prakāśayanti. [f. 219a] prasthāpayanti vivaranti vibhajanti uttānīkurvanti saṃprakāśayanti,",
  "S06adsp55-u:150": "ime 'pi subhūte bodhisattvānāṃ mahāsattvānāṃ kalyāṇamitrāṇi veditavyāni. punar aparaṃ subhūte ṣaṭpāramitā bodhisattvānāṃ mahāsattvānāṃ kalyāṇamitrāṇi veditavyāni,",
  "S06adsp55-u:151": "catvāri smṛtyupasthānāni yāvad aṣṭādaśāveṇikā buddhadharmā bodhisattvānāṃ mahāsattvānāṃ kalyāṇamitrāṇi veditavyāni,",
  "S06adsp55-u:152": "tathatā bhūtakoṭir dharmadhātur bodhisattvānāṃ mahāsattvānāṃ kalyāṇamitrāṇi veditavyāni. punar aparaṃ subhūte ṣaṭpāramitā bodhisattvānāṃ mahāsattvānāṃ śāstāro veditavyāḥ,",
  "S06adsp55-u:153": "ṣaṭpāramitā mārgaḥ,",
  "S06adsp55-u:154": "ṣaṭpāramitā ālokaḥ. ṣaṭpāramitā ulkā avabhāso buddhir medhā prajñā,",
  "S06adsp55-u:155": "ṣaṭpāramitās trāṇaṃ,",
  "S06adsp55-u:156": "ṣaṭparamitāḥ śaraṇaṃ,",
  "S06adsp55-u:157": "ṣaṭpāramitā parāyaṇaṃ,",
  "S06adsp55-u:158": "ṣaṭpāramitā mātā. catvāri smṛtyupasthānāni yāvat sarvākārajñatā sarvavāsanānusandhi prahāṇāya saṃvartate. tat kasya hetoḥ?",
  "S06adsp55-u:159": "tathā hi subhūte ye 'pi te 'bhūvann (AdSPG I 17)",
  "S06adsp55-u:160": "atīte 'dhvani tathāgatā arhantaḥ samyaksaṃbuddhās,",
  "S06adsp55-u:161_0": "teṣāṃ api buddhānāṃ bhagavatām ima eva bodhipakṣyā dharmāḥ mātāpitarau bhūvan. ye",
  "S06adsp55-u:161_1": "'pi te subhūte bhaviṣyanty anāgate 'dhvani tathāgatā arhantaḥ samyaksaṃbuddhās teṣām",
  "S06adsp55-u:161_2": "api subhūte buddhānāṃ bhagavatām ima eva bodhipakṣyā dharmāḥ mātāpitarau bhaviṣyanti.",
  "S06adsp55-u:161_3": "ye 'pi te subhūte etarhi daśasu dikṣu lokadhātuṣu buddhā bhagavantas tiṣṭhanti dhṛyante",
  "S06adsp55-u:161_4": "yāpayanti dharmañ ca deśayanti,",
  "S06adsp55-u:162": "teṣām api buddhānāṃ bhagavatām ima eva bodhipakṣyā dharmā mātāpitarau. tat kasya hetoḥ?",
  "S06adsp55-u:163": "tathā hi subhūte ato niiyātā atītānāgata pratyutpannā buddhā bhagavantas. tasmāt tarhi subhūte bodhisattvena mahāsattvena anuttarāṃ samyaksaṃbodhim abhisaṃboddhukāmena,",
  "S06adsp55-u:164": "buddhakṣetraṃ pariśodhayitukāmena,",
  "S06adsp55-u:165": "sattvāṃ paripācayitukāmena,",
  "S06adsp55-u:166": "caturbhiḥ saṃgrahavastubhiḥ sattvāḥ saṃgṛhītavyāḥ. katamaiś caturbhir?",
  "S06adsp55-u:167": "yaduta dānena priyavacane na arthacaryayā samānārthatayā. imam apy ahaṃ subhūte arthavaśaṃ saṃpaśyann evaṃ vadāmi:",
  "S06adsp55-u:168": "ete bodhisattvānāṃ mahāsattvānāṃ śāstāro mātāpitarau",
  "S06adsp55-u:169": "layanaṃ trāṇaṃ dvīpaṃ śaraṇaṃ parāyaṇaṃ yaduteṣā eva bodhipakṣyā dharmā. tasmāt tarhi subhūte bodhisattvena mahāsattvena aparapraṇeyatāṃ gantukāmena aparapraṇeyatāyāṃ sthātukāmena,",
  "S06adsp55-u:170": "sarvasattvānāṃ saṃśayāṃc chetukāmena,",
  "S06adsp55-u:171": "buddhakṣetraṃ pariśodhayitukāmena,",
  "S06adsp55-u:172": "sattvāṃś ca paripācayitukāmena ihaiva prajñāpāramitāyāṃ śikṣitavyam. tat kasya hetoḥ?",
  "S06adsp55-u:173": "atra hi prajñāpāramitāyāṃ te dharmā vistareṇopadiṣṭā yatra bodhisattvena mahāsattvena śikṣitavyam. subhūtir āha:",
  "S06adsp55-u:174": "kiṃlakṣaṇā bhagavaṃ prajñāpāramitā?",
  "S06adsp55-u:175": "bhagavān āha:",
  "S06adsp55-u:176": "ākāśāsaṃgalakṣaṇā (AdSPG I 18)",
  "S06adsp55-u:177": "subhūte prajñāparamitā. na subhūte prajñāpāramitā [f. 219b] lakṣaṇaṃ,",
  "S06adsp55-u:178": "na prajñāpāramitāyāḥ kiṃ lakṣaṇam. āha:",
  "S06adsp55-u:179": "syād bhagavaṃ paryāyo yena lakṣaṇena prajñāpāramitā saṃvidyate tena lakṣaṇena sarvadharmāḥ saṃvidyeran?",
  "S06adsp55-u:180": "bhagavān āha:",
  "S06adsp55-u:181": "evam etat subhūte evam etat yena lakṣaṇena prajñāpāramitā saṃvidyate tenaiva lakṣaṇena sarvadharmāḥ saṃvidyante. tat kasya hetoḥ?",
  "S06adsp55-u:182": "sarvadharmā hi subhūte viviktasvabhāvāḥ sarvadharmāḥ svabhāvaśūnyāḥ. anena subhūte paryāyeṇa yena lakṣaṇeṇa prajñāpāramitā saṃvidyate,",
  "S06adsp55-u:183": "tena lakṣaṇena sarvadharmāḥ saṃvidyante. yaduta śūnyatālakṣaṇena viviktalakṣaṇena. āha:",
  "S06adsp55-u:184": "yadi bhagavaṃ sarvadharmāḥ sarvadharmair viviktāḥ sarvadharmāḥ sarvadharmaiḥ śūnyās,",
  "S06adsp55-u:185": "tat kathaṃ bhagavaṃ sattvānāṃ saṃkleśavyavadānaṃ prajñāyate. na hi bhagavaṃ viviktam saṃkliśyate na vyavadāyate,",
  "S06adsp55-u:186": "na sūnyatā saṃkliśyate na vyavadāyate. na viviktaṃ na?",
  "S06adsp55-u:187_0": "śūnyatā anuttarāṃ samyaksaṃbodhim abhisaṃbudhyate. na viviktena śūnyatāyāṃ kaścid",
  "S06adsp55-u:187_1": "dharma upalabhyate. na viviktena śūnyatāyāṃ sattva upalabhyate yo bodhim abhisaṃbudhyeta",
  "S06adsp55-u:187_2": "asya bhagavaṃ vayaṃ bhāṣitasya katham arthan ājānīyāma?",
  "S06adsp55-u:188": "bhagavān āha:",
  "S06adsp55-u:189": "tat kiṃ manyase subhūte dīrgharātraṃ sattvā ahaṃkāramamakāre caranti?",
  "S06adsp55-u:190": "āha: evam etad bhagavann evam etat sugataḥ. dīrgharatraṃ sattvā ahaṃkāramamakāre caranti. bhagavān āha:",
  "S06adsp55-u:191": "tat kiṃ manyase subhūte api nv ahaṃkāramamakārau viviktau śūnyau?",
  "S06adsp55-u:192": "aha: śūnyau bhagavaṃc chūnyau sugataḥ. bhagavān āha:",
  "S06adsp55-u:193": "tat kiṃ manyase subhūte api nv ahaṃkāramamakāreṇa sattvāḥ saṃsaranti saṃdhāvanti. āha:",
  "S06adsp55-u:194": "evam etad bhagavann evam etat sugataḥ. ahaṃkāramamakāreṇa sattvāḥ saṃdhāvanti saṃsaranti. bhagavān āha:",
  "S06adsp55-u:195": "evaṃ khalu subhūte sattvasaṃkleśaḥ prajñāyate:",
  "S06adsp55-u:196": "yatra na ahaṃkāro na mamakāraḥ tatra nodgrāhaḥ, (AdSPG I 19)",
  "S06adsp55-u:197": "nodgrahaḥ na tatra sattvāḥ sandhāvanti na saṃsaranti,",
  "S06adsp55-u:198": "na tatra saṃkleśaḥ. evaṃ khalu subhūte sattvānāṃ vyavadānaṃ prajñāyate. āha:",
  "S06adsp55-u:199": "evaṃ caraṃ bhagavaṃ bodhisattvo mahāsattvo na rūpe carali,",
  "S06adsp55-u:200": "na vedanāyāṃ na saṃjñāyāṃ na saṃskāreṣu na vijñāne carati. na caturṣu smṛtyupasthāneṣu carati yāvan na aṣṭādaśeṣv āveṇikeṣu buddharmeṣu carati. tat kasya hetoḥ?",
  "S06adsp55-u:201_0": "tathā hi te dharmā nopalabhyante yaś cared yata vā cared yatra vā cared. evaṃ caraṃ",
  "S06adsp55-u:201_1": "bhagavaṃ bodhisattvo mahāsattvo anavamardanīyo bhavati. sadevamānuṣāsureṇa lokena.",
  "S06adsp55-u:201_2": "evaṃ caraṃ punar bhagavaṃ bodhisattvo mahāsattvaḥ sarvaśrāvakapratyekabuddhair na",
  "S06adsp55-u:201_3": "śakyam abhibhavitum. tat kasya hetoḥ?",
  "S06adsp55-u:202": "tathā hi so 'nabhibhūtasthāne sthito yaduta bodhisattvanyāme,",
  "S06adsp55-u:203": "anabhibhūto hi bhagavaṃ bodhisattvo mahāsattva sarvākārajñātāmanasikāreṇa avirahita evaṃ caraṃ bhagavaṃ bodhisattvo mahāsattva sarvākārajñatayā abhyāśī bhavati. bhagavān āha:",
  "S06adsp55-u:204": "tat kiṃ manyase subhūte [f. 220a] yāvatyo jāṃbudvīpakā sattvās te sarve mānuṣyakam ātmabhāvaṃ pratilabheran,",
  "S06adsp55-u:205": "mānuṣyakam ātmabhāvaṃ pratilabhya anuttarāṃ samyaksaṃbodhim abhisaṃbudhyeran,",
  "S06adsp55-u:206": "tān ca kaścid eva kulaputro vā kuladuhitā vā. yāvajjīvaṃ tiṣṭhanto satkuryāt gurukuryāt mānayet pūjayet,",
  "S06adsp55-u:207": "tac ca kuśalamūlam anuttarāyāṃ samyaksaṃbodhau pariṇāmayet,",
  "S06adsp55-u:208": "tat kiṃ manyase subhūte api nu sa kulaputro vā kuladuhitā vā tatonidānaṃ bahu puṇyaṃ prasaved?",
  "S06adsp55-u:209": "ahā: bahu bhagavan bahu sugata. bhagavān āha:",
  "S06adsp55-u:210": "ataḥ subhūte sa kulaputro (AdSPG I 20)",
  "S06adsp55-u:211_0": "vā kuladuhitā vā tatonidānaṃ bahutaraṃ puṇyaṃ prasaved yaḥ prajñāpāramitāṃ pareṣām",
  "S06adsp55-u:211_1": "ācakṣīta deśayet prakāśayet prasthāpayed vivared vibhajed uttānikuryāt saṃprakāśayet",
  "S06adsp55-u:211_2": "prajñāpāramitāpratisaṃyuktaiś ca manasikārair viharet,",
  "S06adsp55-u:212": "evaṃ yāvantas trisāhasramahāsāhasre lokadhātau sattvāṃs te sarve mānuṣyakam ātmabhāvaṃ pratilabheraṃs,",
  "S06adsp55-u:213": "tān kaścid eva kulaputro vā kuladuhitā vā daśasu kuśaleṣu karmapatheṣu pratiṣṭhāpayet,",
  "S06adsp55-u:214": "caturṣu dhyāneṣu caturṣu apramāṇeṣu catasriṣv ārūpyasamāpattīṣu yāvat srotaāpattiphale sakṛdāgamīphale anāgāmīphale arhattve pratyekabodhau pratiṣṭhāpayed,",
  "S06adsp55-u:215": "anuttarasyāṃ samyaksaṃbodhau pratiṣṭhāpayet tāñ ca kuśalamūlān anuttarāyai samyaksaṃbodhaye pariṇāmayet,",
  "S06adsp55-u:216": "tat kiṃ manyase subhūte api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06adsp55-u:217": "āha: bahu bhagavan bahu sugata. bhagavān āha:",
  "S06adsp55-u:218": "ataḥ subhūte sa kulaputro vā kuladuhitā vā bahutaraṃ puṇyaṃ prasaved, ya",
  "S06adsp55-u:219": "imāṃ prajñāpāramitāṃ pareṣām ācakṣīta deśayet prakāśayet prasthāpayed vivared vibhajed uttānīkuryāt saṃprakāśayet sarvākārajñatāpratisaṃyuktaiś ca manasikārair viharet,",
  "S06adsp55-u:220": "sa subhūte bodhisattvo mahāsattvaḥ sarvasattvānāṃ dakṣiṇīyatāṃ gacchati. tat kasya hetos?",
  "S06adsp55-u:221": "tathā hi na kasyacit sattvasya tādṛśo vihāro yādṛśo bodhisattvasya mahāsattvasya,",
  "S06adsp55-u:222": "sthāpayitvā tathāgatam arhantaṃ samyaksaṃbuddham. tat kasya hetos?",
  "S06adsp55-u:223": "tathā hi te kulaputrā prajñāpāramitāyāṃ caranto mahāmaitrīm abhinirharanti,",
  "S06adsp55-u:224": "sarvasattvān vadhyagatān iva samanupaśyanti,",
  "S06adsp55-u:225": "te mahākaruṇām abhinirharanti,",
  "S06adsp55-u:226": "te tena vihāreṇa viharaṃto muditayā pramodanto 'bhipramodanti. te (AdSPG I 21)",
  "S06adsp55-u:227_0": "mahāmuditām abhinirharanti. te tena nimittena sārdhaṃ na saṃvasanti. te mahopekṣāṃ",
  "S06adsp55-u:227_1": "pratilabhante. ayaṃ subhūte bodhisattvānāṃ mahāsattvanāṃ mahāṃ prajñāloko yaduta",
  "S06adsp55-u:227_2": "dānapāramitālokaḥ śīlapāramitālokāḥ kṣāntipāramitālokaḥ vīryapāramitālokaḥ dhyānapāramitālokaḥ",
  "S06adsp55-u:227_3": "prajñāpāramitālokaḥ. anabhisaṃbuddhā api te kulaputrāḥ sarvasattvānāṃ dakṣiṇīyatāṃ gacchanti,",
  "S06adsp55-u:228_0": "na ca vivartante 'nuttarāyāḥ samyaksaṃbodheḥ. yasya ca te paribhuñjate cīvarapiṇḍapātaśayyāsanaglānapratyayabhaiṣajyapariṣkārān",
  "S06adsp55-u:228_1": "[f. 220b] te prajñāpāramitāpratisaṃyuktair manasikārair viharanto dāyakadānapatīnāṃ",
  "S06adsp55-u:228_2": "dakṣiṇāṃ śodhayanti,",
  "S06adsp55-u:229": "sarvākārajñatāyāś ca abhyāsī bhavanti. tasmāt tarhi subhūte bodhisattvena mahāsattvena amoghaṃ rāṣṭrapiṇḍaṃ paribhoktukāmena sarvasattvānāṃ mārgam upadeśayitukāmena,",
  "S06adsp55-u:230": "vipulam avabhāsaṃ kartukāmena,",
  "S06adsp55-u:231": "traidhātukabandhanagatān sattvān parimocayitukāmena,",
  "S06adsp55-u:232": "sarvasattvānām anuttarāṃ prajñācakṣur utpādayitukāmena,",
  "S06adsp55-u:233_0": "prajñāpāramitāpratisaṃyuktair manasikārair satatasamitaṃ vihartavyam. sacet subhūte",
  "S06adsp55-u:233_1": "bodhisattvo mahāsattvaḥ tair prajñāpāramitāpratisamuyktair manasikārair viharet tena",
  "S06adsp55-u:233_2": "prajñāpāramitāpratisaṃyuktā eva kathā kathitavyā. tena prajñāpāramitāpratisaṃyuktān",
  "S06adsp55-u:233_3": "eva kathān kathitvā prajñāpāramitāpratisaṃyuktair eva manasikārair vihartavyaṃ. tena",
  "S06adsp55-u:233_4": "prajñāpāramitā pratisaṃyuktamanasikāreṇa viharatā anyeṣāṃ manasikārāṇām avakāśo na dātavyaḥ,",
  "S06adsp55-u:234": "tathā ca kartavyaṃ yathā tair eva prajñāpāramitāpratisaṃyuktair manasikārair rātriṃ divam anikṣiptadhuro (AdSPG I 22)",
  "S06adsp55-u:235_0": "viharet. tadyathāpi nāma subhūte kenacid eva puruṣeṇa maṇiratnam apratilabdhapūrvaṃ",
  "S06adsp55-u:235_1": "bhavet. so yena samayena pratilabheta tan maṇiratnaṃ pratilabhya udāreṇa prītiprāmodyasaumanasyena",
  "S06adsp55-u:235_2": "samanvāgato bhavet. tasya sahapratilambham eva tan maṇiratnaṃ punaḥ praṇaśyet sa",
  "S06adsp55-u:235_3": "tatonidānaṃ mahatā duḥkhadaurmanasyena saṃyukto bhavet. sa?",
  "S06adsp55-u:236": "tasya satatasamitaṃ ratnapratisaṃyuktā eva manasikārāḥ pravarterann:",
  "S06adsp55-u:237_0": "aho vatāhaṃ tena manoramena maṇiratnena visaṃyukta iti. evam eva subhūte bodhisattvena",
  "S06adsp55-u:237_1": "mahāsattvena ratnam idam iti sarvākārajñatāpratisaṃyuktair manasikārair avirahitena",
  "S06adsp55-u:237_2": "bhavitavyam. na ca tat sarvākārajñatāratna nāmitavyam eva satataṃ sukhasaumanasya",
  "S06adsp55-u:237_3": "bahulo bhaviṣyati. āha:",
  "S06adsp55-u:238": "yat punar bhagavaṃ sarvamanasikārā svabhāvena virahitāḥ sarvamanasikārāḥ svabhāvena śūnyā,",
  "S06adsp55-u:239": "tat kathaṃ bhagavan bodhisattvo mahāsattvaḥ sarvākārajñatāpratisaṃyuktair manasikārair avirahito bhavati?",
  "S06adsp55-u:240": "na hi virahite bodhisattva upalabhyate,",
  "S06adsp55-u:241": "na manasikāro na sarvākārajñatā. bhagavān āha:",
  "S06adsp55-u:242": "sacet punaḥ subhūte bodhisattvo mahāsattva evaṃ jānāti:",
  "S06adsp55-u:243_0": "virahitāḥ sarvadharmāḥ svabhāvena. te na śrāvākaiḥ kṛtā na pratyekabuddhair kṛtā",
  "S06adsp55-u:243_1": "na ca buddhair bhagavadbhir kṛtā sthitaivaiṣāṃ dharmāṇāṃ dharmatā dharmasthititā",
  "S06adsp55-u:243_2": "dharmaniyāmatā tathatā avitathatā ananyatathatā dharmadhātur bhūtakoṭiḥ. avirahito",
  "S06adsp55-u:243_3": "bodhisattvo mahāsattvo prajñāpāramitāyā bhavati. tat kasya hetor?",
  "S06adsp55-u:244": "[f. 221a] eṣā hi subhūte prajñāpāramitā svabhāvena viviktā,",
  "S06adsp55-u:245": "svabhāvena śūnyā,",
  "S06adsp55-u:246": "sā naiva vivardhate na ca parihīyate. āha:",
  "S06adsp55-u:247": "saced bhagavan prajñāpāramitā svabhāvena viviktā svabhāvena śūnyā,",
  "S06adsp55-u:248": "kathaṃ bodhisattvo mahāsattva prajñāpāramitāyāṃ samudagamya (AdSPG I 23)",
  "S06adsp55-u:249": "anuttarāṃ samyaksaṃbodhim abhisaṃbudhyate?",
  "S06adsp55-u:250": "bhagavān āha:",
  "S06adsp55-u:251": "na subhūte bodhisattvo mahāsattvo prajñāpāramitāyāṃ samudāgamya vivardhate vā parihīyate vā,",
  "S06adsp55-u:252": "na bhūtakoṭir vivardhate vā parihīyate vā,",
  "S06adsp55-u:253": "na dharmadhātur vivardhate vā parihīyate vā. tat kasya hetoḥ?",
  "S06adsp55-u:254": "na hi prajñāpāramitā ekaṃ na dve,",
  "S06adsp55-u:255": "sacet subhūte bodhisattvasya mahāsattvasya evaṃ bhāṣyamāṇe cittaṃ na avalīyate na saṃlīyate nottrasyati na santrasyati na saṃtrāsam āpadyate,",
  "S06adsp55-u:256": "niṣṭhā tatra gantavyās sthito 'yaṃ bodhisattvo mahāsattvaḥ avaivartyadhātau. caraty ayaṃ bodhisattvo mahāsattvaḥ prajñāpāramitāyāṃ. subhūtir āha:",
  "S06adsp55-u:257": "kiṃ punar bhagavan yeyaṃ prajñāpāramitā śūnyatā riktatā vaśikatā asārakatā sā prajñāpāramitāyāṃ carati?",
  "S06adsp55-u:258": "bhagavān āha:",
  "S06adsp55-u:259": "no hīdaṃ subhūte. āha:",
  "S06adsp55-u:260": "tato 'nyatra bhagavan prajñāpāramitāyā kaścid dharma upalabhyate yaḥ prajñāpāramitāyāṃ carati?",
  "S06adsp55-u:261": "bhagavān āha:",
  "S06adsp55-u:262": "no hīdaṃ subhūte. āha:",
  "S06adsp55-u:263": "kaccit punar bhagavan prajñāpāramitā prajñāpāramitāyāṃ carati?",
  "S06adsp55-u:264": "bhagavān āha:",
  "S06adsp55-u:265": "no hīdaṃ subhūte. āha:",
  "S06adsp55-u:266": "kaccit punar bhagavaṃc chūnyatā śūnyatāyāṃ carati?",
  "S06adsp55-u:267": "bhagavān āha :",
  "S06adsp55-u:268": "no hīdaṃ subhūte. āha:",
  "S06adsp55-u:269": "kaccit punar bhagavan anyatra śūnyatāyāḥ śūnyatāyāṃ carati?",
  "S06adsp55-u:270": "bhagavān āha:",
  "S06adsp55-u:271": "no hīdaṃ subhūte. āha:",
  "S06adsp55-u:272": "kiṃ punar bhagavan rūpaṃ prajñāpāramitāyāṃ carati. vedanāsaṃjñāsaṃskāravijñānaṃ prajñāpāramitāyāṃ carati?",
  "S06adsp55-u:273": "bhagavān āha:",
  "S06adsp55-u:274": "no hīdaṃ subhūte. āha:",
  "S06adsp55-u:275": "kiṃ punar bhagavan ṣaṭpāramitā prajñāpāramitāyāṃ caranti,",
  "S06adsp55-u:276": "yāvad aṣṭādaśāveṇikā buddhadharmāḥ prajñāpāramitāyāṃ caranti?",
  "S06adsp55-u:277": "bhagavān āha:",
  "S06adsp55-u:278": "no hīdaṃ subhūte. āha:",
  "S06adsp55-u:279": "kiṃ punar bhagavan yā rūpaśūnyatāriktatātucchatā-asārakatātathatā-avitathatā-ananyatathatā,",
  "S06adsp55-u:280": "dharmatā dharmadhātu dharmaniyāmatā bhūtakoṭiḥ (AdSPG I 24)",
  "S06adsp55-u:281": "sā prajñāpāramitāyāṃ carati?",
  "S06adsp55-u:282": "bhagavan āha:",
  "S06adsp55-u:283": "no hīdaṃ subhūte. āha:",
  "S06adsp55-u:284_0": "kiṃ punar bhagavan yāvad aṣṭādaśāveṇikānāṃ buddhadharmāṇāṃ śūnyatāriktatātucchatā-asārakatātathatā-avitathatā-ananyatathatā",
  "S06adsp55-u:284_1": "dharmatā dharmadhātu dharmaniyāmatā bhūtakoṭiḥ sā prajñāpāramitāyāṃ carati?",
  "S06adsp55-u:285": "bhagavān āha:",
  "S06adsp55-u:286": "no hīdaṃ subhūte. āha:",
  "S06adsp55-u:287": "sacet punar bhagavann ete dharmā na caranti prajñāpāramitāyāṃ,",
  "S06adsp55-u:288": "tat kathaṃ punar bodhisattvo mahāsattvaś carati prajñāpāramitāyāṃ?",
  "S06adsp55-u:289": "bhagavān āha:",
  "S06adsp55-u:290": "tat kiṃ manyase subhūte samanupaśyasi tvaṃ taṃ dharmaṃ yat prajñāpāramitāyāṃ [f. 221b] carati?",
  "S06adsp55-u:291": "āha: no hīdaṃ bhagavan. bhagavān āha:",
  "S06adsp55-u:292": "tat kiṃ manyase subhūte samanupaśyasi tvam tāṃ prajñāpāramitāṃ yatra bodhisattvena caritavyam?",
  "S06adsp55-u:293": "āha: no hīdaṃ bhagavan. bhagavān āha:",
  "S06adsp55-u:294": "tat kiṃ manyase subhūte yad dharma yaṃ tvaṃ na samanupaśyasi. kaścit sa dharma upalabhyate?",
  "S06adsp55-u:295": "āha: no hīdaṃ bhagavan. bhagavān āha:",
  "S06adsp55-u:296": "tat kiṃ manyase subhūte yo dharmo nopalabhyate api nu sa dharma utpatsyate vā nirotsyate vā?",
  "S06adsp55-u:297": "āha: no hīdaṃ bhagavan. bhagavān āha:",
  "S06adsp55-u:298_0": "iyaṃ subhūte bodhisattvānāṃ mahāsattvānām anutpattikeṣu dharmeṣu kṣāntiḥ. evaṃrūpayā",
  "S06adsp55-u:298_1": "subhūte kṣāntyā samanvāgato. bodhisattvo mahāsattvo vyākṛyate buddhair bhagavadbhir",
  "S06adsp55-u:298_2": "anuttarasyāṃ samyaksaṃbodhau. iyam ucyate subhūte daśabalavaiśāradyapratisaṃvin mahāmaitryā",
  "S06adsp55-u:298_3": "mahākaruṇā aṣṭādaśāveṇikabuddhadharmā pratisaṃvider tāṃ. yāṃ pratipadyamāno bodhisattvo",
  "S06adsp55-u:298_4": "mahāsattva. evaṃ caran evaṃ ghaṭamāṇaḥ (AdSPG I 25)",
  "S06adsp55-u:299": "evaṃ vyāyacchamāno anuttarasamyaksaṃbuddhajñānaṃ mahājñānaṃ sarvākārajñatājñānaṃ nānuprāpsyatīti. nedaṃ sthānaṃ vidyate. tat kasya hetoḥ?",
  "S06adsp55-u:300": "tathā hi tena bodhisattvena mahāsattvena anutpattikeṣu dharmeṣu kṣāntiḥ pratilabdhā. tasya na kadācit teṣāṃ dharmāṇāṃ hānir bhaviṣyati,",
  "S06adsp55-u:301": "yāvad anuttarāṃ samyaksaṃbodhim abhisaṃbhotsyate. subhūtir āha:",
  "S06adsp55-u:302": "kiṃ punar bhagavan sarvadharmāṇām utpādāya vyākṛyate bodhisattvo mahāsattvo anuttarasyāṃ samyaksaṃbodhau?",
  "S06adsp55-u:303": "bhagavān āha:",
  "S06adsp55-u:304": "no hīdaṃ subhūte. āha:",
  "S06adsp55-u:305": "kiṃ punar bhagavan sarvadharmāṇām anutpattikatāya vyākṛyate bodhisattvo mahāsattvo 'nuttarasyāṃ samyaksaṃbodhau?",
  "S06adsp55-u:306": "bhagavān āha:",
  "S06adsp55-u:307": "no hīdaṃ subhūte. āha:",
  "S06adsp55-u:308": "tat kiṃ bhagavan naivotpattito nānutpattito vyākṛyate bodhisattvo mahāsattvo 'nuttarasyāṃ samyaksaṃbodhau?",
  "S06adsp55-u:309": "bhagavān āha:",
  "S06adsp55-u:310": "no hīdaṃ subhūte. āha:",
  "S06adsp55-u:311": "sacet punar bhagavan naivotpattito nānutpattito bodhisattvo vyākṛyate 'nuttarasyāṃ samyaksaṃbodhau,",
  "S06adsp55-u:312": "tat katham idānīṃ vyākaraṇaṃ bhavati bodhisattvasya mahāsattvasya anuttarasyāṃ samyaksaṃbodhau?",
  "S06adsp55-u:313": "bhagavān āha:",
  "S06adsp55-u:314": "tat kiṃ manyase subhūte samanupaśyasi tvaṃ tad dharmaṃ yo vyākṛyate 'nuttarasyāṃ samyaksambodhau?",
  "S06adsp55-u:315_0": "āha: no hīdaṃ bhagavan. na nahan tad dharmaṃ samanupaśyāmi yo dharmo vyākṛyate 'nuttarasyāṃ",
  "S06adsp55-u:315_1": "samyaksaṃbodhau. tam apy ahaṃ bhagavan dharmaṃ na samanupaśyāmi yo dharmo 'bhisaṃbudhyate",
  "S06adsp55-u:315_2": "yena vā dharmeṇa abhisaṃbudhyate. .... tā. bhagavān āha:",
  "S06adsp55-u:316": "evam etat subhūte evam etat. sarvadharmān anupalaṃbhamānasya (AdSPG I 26)",
  "S06adsp55-u:317": "bodhisattvasya mahāsattvasya naivaṃ bhavaty. aham abhisaṃbhotsye. anena abhisaṃbhotsyate idam abhisaṃbhotsyate. tat kasya hetoḥ?",
  "S06adsp55-u:318": "tathā hi subhūte bodhisattvasya mahāsattvasya prajñāpāramitāyāṃ carataḥ sarva ete vikalpā na saṃvidyante. tat [f. 222a] kasya hetoḥ?",
  "S06adsp55-u:319": "avikalpā hi subhūte prajñāpāramitā. [55]",
  "S06adsp55-u:320": "(AdSPG I 27)",
  "S06adsp55-u:321": "parivarta 56.",
  "S06adsp55-u:322": "atha śakro devānām indro bhagavantam etad avocat:",
  "S06adsp55-u:323_0": "gaṃbhīrā bhagavan prajñāpāramitā dudṛśyā duranubodhā atarkyā atarkā avacarā yāvat",
  "S06adsp55-u:323_1": "sūkṣmā nipuṇā paṇḍitavijñāvedanīyā bhagavan prajñāpāramitā atyantiviviktatām upādāya.",
  "S06adsp55-u:323_2": "na te bhagavan sattvā avarakeṇa kuśalamūlena samanvāgatā bhaviṣyanti,",
  "S06adsp55-u:324_0": "ya imāṃ gaṃbhīrāṃ prajñāpāramitāṃ śroṣyanti dhārayiṣyanti vācayiṣyanti paryavāpsyanti",
  "S06adsp55-u:324_1": "tathātvāya ca pratipatsyante na ca anyeṣāṃ cittacaitasikānāṃ dharmāṇām avakāśaṃ dāsyanti",
  "S06adsp55-u:324_2": "yāvad anuttarāṃ samyaksaṃbodhim abhisaṃbhotsjante. bhagavān āha:",
  "S06adsp55-u:325_0": "evam etat kauśika evam etat. na te sattvā avarakeṇa kuśalamūlena samanvāgatā bhaviṣyanti",
  "S06adsp55-u:325_1": "ya imāṃ gaṃbhīrāṃ prajñāpāramitāṃ śroṣyanti dhārayisyanti vācayiṣyanti. tathātvāya",
  "S06adsp55-u:325_2": "ca pratipatsyante na ca anyeṣāṃ cittacaitasikānāṃ dharmāṇām avakāśaṃ dāsyanti. yāvad",
  "S06adsp55-u:325_3": "anuttarāṃ samyaksaṃbodhim abhisaṃbhotsyante. tat kiṃ manyase kauśika ye ca yāvantyo",
  "S06adsp55-u:325_4": "jāṃbudvīpakā sattvās te sarve daśabhiḥ kuśalaiḥ karmapathaiḥ samanvāgatā bhaveyuś",
  "S06adsp55-u:325_5": "caturbhir dhyānaiś caturbhir apramāṇaiś catasṛbhir ārūpyasamāpattibhiḥ paṃcabhir abhijñābhiḥ,",
  "S06adsp55-u:326_0": "yaś ca kaluputro vā kuladuhitā vā imāṃ gaṃbhīrāṃ prajñāpāramitām udgṛhṇīyād dhārayed",
  "S06adsp55-u:326_1": "vācayet paryavāpnuyāt udgṛhya dhārayitvā vācayitvā paryavāpya tathātvāya pratipadyeta. (AdSPG I 28)",
  "S06adsp55-u:327": "asya kauśika kuśalamūlasya etat paurvakaṃ kuśalamūlaṃ śatatamīm api kalāṃ nopaiti,",
  "S06adsp55-u:328_0": "sahasratamīm api śatasahasratamīm api. kotitamīm api yāvat koṭiniyutaśatasahasratamīm",
  "S06adsp55-u:328_1": "api kalāṃ nopaiti. saṃkhyām api kalām api gaṇanām apy upaniśām api na kṣamate. atha",
  "S06adsp55-u:328_2": "anyataro bhikṣu. śakraṃ devānām indram etad avocat:",
  "S06adsp55-u:329": "abhibhūtā kaubhikṣu (sic)",
  "S06adsp55-u:330": ". śakraṃ devānām indram etad avocat:",
  "S06adsp55-u:331": "abhibhūtā kauśika tena kulaputreṇa vā kuladuhitrā vā te sarvajāṃcaturdhyānasamanvāgatāś (sic)",
  "S06adsp55-u:332_0": "caturapramāṇasamanvāgatāś caturārūpyasamāpattisamanvāgatāḥ paṃcābhijñāsamanvāgatā",
  "S06adsp55-u:332_1": "ya imāṃ prajñāpāramitām avikṣiptena cittena udgrahīṣyati dhārayiṣyati vācayiṣyati",
  "S06adsp55-u:332_2": "paryavāpsyati tathātvāyā ca pratipatsyate. na cānyeṣāṃ cittacaitasikānāṃ dharmāṇām avakāśaṃ dāsyati,",
  "S06adsp55-u:333": "yāvad anuttarāṃ samyaksaṃbodhim abhisaṃbhotsyate. evam ukte śakro devānām indras taṃ bhikṣum etad avocat:",
  "S06adsp55-u:334_0": "ekacittotpādena bhikṣos tena bodhisattvena mahāsattvena te sarvajāṃbudvīpakā sattvā",
  "S06adsp55-u:334_1": "daśakuśalakarmapathasamanvāgatāś caturdhyānasamanvāgatāś caturapramāṇasamanvāgatāś",
  "S06adsp55-u:334_2": "caturārūpyasamāpattisamanvāgatāḥ paṃcābhijñāsamanvāgatā abhibhūtāḥ. kaḥ punar vādo",
  "S06adsp55-u:334_3": "ya imāṃ gaṃbhīrāṃ prajñāpāramitām udgrahīṣyati dhārayiṣyati [f. 222b] paryavāpsyati",
  "S06adsp55-u:334_4": "udgṛhyā dhārayitvā vācayitvā paryavāpya tathātvāya pratipatsyate. tena sadevamānuṣāsuro",
  "S06adsp55-u:334_5": "loko abhibhūto bhaviṣyati sadevamānuṣāsuraṃ lokam abhibhavaṃ gamiṣyati. na kevalaṃ",
  "S06adsp55-u:334_6": "sadevamānuṣāsuraṃ lokam abhibhavaṃ gamiṣyati bodhisattva mahāsattvo. ye 'pi te srotaāpannāḥ",
  "S06adsp55-u:334_7": "sakṛdāgāmino 'nāgāmino (AdSPG I 29)",
  "S06adsp55-u:335": "'rhantaḥ pratyekabuddhās tān api sarvān abhibhavaṃ gamiṣyati bodhisattvo mahāsattvaḥ. na kevalaṃ srotaāpannā yāvat pratyekabuddhā,",
  "S06adsp55-u:336_0": "ye 'pi te bodhisattvā mahāsattvā dānapāramitāyāṃ caraṃty upāyakauśalavirahitā prajñāpāramitāvirahitās",
  "S06adsp55-u:336_1": "tān api sarvān abhibhavaṃ gamiṣyati bodhisattvo mahāsattvaḥ. na kevalaṃ ye dānapāramitāyāṃ caranti,",
  "S06adsp55-u:337_0": "ye 'pi te bodhisattvā mahāsattvāḥ śīlapāramitāyāṃ caranty upāyakauśalavirahitāḥ prajñāpāramitāvirahitās",
  "S06adsp55-u:337_1": "tān apy abhibhavaṃ gamiṣyati bodhisattvo mahāsattva. na kevalaṃ ye kṣānti pāramitāyāṃ caranti,",
  "S06adsp55-u:338_0": "ye 'pi te bodhisattvā mahāsattvā vīryapāramitāyāṃ caranty upāyakauśalavirahitās prajñāpāramitayā",
  "S06adsp55-u:338_1": "virahitās tān apy abhibhavaṃ gamiṣyati bodhisattvo mahāsattva. na kevalaṃ ye vīryapāramitāyāṃ caranti,",
  "S06adsp55-u:339_0": "ye 'pi te bodhisattvā mahāsattvā dhyānapāramitāyāṃ caranty upāyakauśalavirahitāḥ",
  "S06adsp55-u:339_1": "prajñāpāramitāvirahitās tān apy abhibhavaṃ gamiṣyati bodhisattvo mahāsattvāḥ. ye",
  "S06adsp55-u:339_2": "te bodhisattvā mahāsattvā yathopadiṣṭāyāṃ prajñāpāramitāyāṃ caranti,",
  "S06adsp55-u:340": "te sadevamānuṣāsureṇa lokena na śakyam abhibhavitum. prajñāpāramitāyāṃ yaś carati bodhisattvo mahāsattvo yathopadiṣṭāṃ prajñāpāramitām anuvartate,",
  "S06adsp55-u:341": "ayaṃ bodhisattvo",
  "S06adsp55-u:342_0": "mahāsattvaḥ sarvākārajñātāvaṃśasya anupacchedāya sthitaḥ. ayaṃ bodhisattvo mahāsattvas",
  "S06adsp55-u:342_1": "tathāgatān na dūrīkaroti. ayaṃ bodhisattvo mahāsattvaḥ evaṃ pratipadyamāno na virāgayati",
  "S06adsp55-u:342_2": "bodhimaṇḍam. ayaṃ bodhisattvo mahāsattvaḥ sattvān saṃsīdān uddhartukāmaḥ. ayaṃ bodhisattvo",
  "S06adsp55-u:342_3": "mahāsattvaḥ evaṃ śikṣamāṇo bodhisattvaśikṣāyāṃ na śrāvakaśikṣāyāṃ śikṣate. na pratyekabuddhaśikṣāyāṃ",
  "S06adsp55-u:342_4": "śikṣate. evaṃ (AdSPG I 30)",
  "S06adsp55-u:343": "śikṣamāṇasya bodhisattvasya mahāsattvasya catvāro maharājāno upasaṃkramitavyaṃ maṃsyaṃte,",
  "S06adsp55-u:344": "upasaṃkramyaivaṃ vakṣyanti:",
  "S06adsp55-u:345_0": "śīghraṃ bho mahāpuruṣa śikṣasva laghu śikṣasva imāni tāni catvāri pātrāṇi yāni tvayā",
  "S06adsp55-u:345_1": "parigṛhītavyāni bodhimaṇḍaniṣaṇṇe 'nuttarāṃ samyaksaṃbodhim abhisaṃbuddhya yāni parigrahītāni",
  "S06adsp55-u:345_2": "paurvakais tathāgatair arhadbhiḥ samyaksaṃbuddhai. evaṃ śikṣamāṇaṃ bodhisattvaṃ mahāsattvaṃ",
  "S06adsp55-u:345_3": "prajñāparamitāyām upasaṃkramitavyaṃ maṃsyante catvāro mahārājakāyikāḥ devarājā. sārdhaṃ",
  "S06adsp55-u:345_4": "mahārājakāyikair devaputrai punar trāyastriṃśa devaputrā apy enam upsaṃkramitavyaṃ",
  "S06adsp55-u:345_5": "maṃsyaṃte. sārdhaṃ trāyastriṃśair devaputraiḥ suyāmo 'pi devarājā upasaṃkramitavyaṃ maṃsyaṃte,",
  "S06adsp55-u:346": "sārdhaṃ yāmair devaputrai saṃtuṣito 'pi devarājā upasaṃkramitavyaṃ maṃsyaṃte,",
  "S06adsp55-u:347": "sārdhaṃ tuṣitair devaputraiḥ nirmito 'pi devarājā upasaṃkramitavyaṃ maṃsyaṃte. sārdhaṃ nirmāṇāratibhir devaputraiḥ vaśavarty api devarājā upasaṃkramitavyaṃ maṃsyante,",
  "S06adsp55-u:348_0": "sārdhaṃ vaśavartibhir devaputraiḥ brahmāpi sahaṃpatir upasaṃkramitavyaṃ maṃsyate.",
  "S06adsp55-u:348_1": "sārdhaṃ brahmakāyikair devaputraiḥ ābhāsvarā api devā upasaṃkramitavyaṃ maṃsyaṃte.",
  "S06adsp55-u:348_2": "śubhakṛtsnāḥ bṛhatphalāḥ avṛhāḥ atapāḥ [f. 223a] sudṛśāḥ sudarśanāḥ śuddhāvāsakāyikā",
  "S06adsp55-u:348_3": "devā upasaṃkramitavyaṃ maṃsyante. yo bodhisattvo mahāsattva iha gaṃbhīrāyāṃ prajñāpāramitāyāṃ",
  "S06adsp55-u:348_4": "yathopadiṣṭhāyāṃ carati,",
  "S06adsp55-u:349_0": "tathāgatair arhadbhiḥ samyaksaṃbuddhair sa bodhisattvo mahāsattvo nityaṃ samanvāhṛto",
  "S06adsp55-u:349_1": "bhaviṣyati ya iha gaṃbhīrāyāṃ prajñāpāramitāyāṃ cariṣyati. evaṃ carato bodhisattvasya",
  "S06adsp55-u:349_2": "mahāsattvasya iha gaṃbhīrāyāṃ prajñāpāramitāyāṃ yāni kānicil laukikāni duḥkhāni paropakramāṇi (AdSPG I 31)",
  "S06adsp55-u:350_0": "kāye utpatsyante tāni sarveṇa sarvaṃ kāye notpatsyante. na nipatiṣyanti. ime bhikṣor",
  "S06adsp55-u:350_1": "dṛṣṭadhārmikā guṇā bhaviṣyanti tasya bodhisattvasya mahāsattvasyeha gaṃbhīrāyāṃ prajñāpāramitāyāṃ",
  "S06adsp55-u:350_2": "carataḥ. tasmin samaye yāni tāni sannipātikāni glānyāni,",
  "S06adsp55-u:351_0": "tadyathā cakṣurogaḥ śrotrarogaḥ jihvārogo dantaśūlaṃ kāyaśūlaṃ cittaśūlaṃ yāvat tāni",
  "S06adsp55-u:351_1": "sarvāṇi kāye notpatsyante na nipatiṣyanti. ime bodhisattvasya mahāsattvasya dṛṣṭadhārmikā",
  "S06adsp55-u:351_2": "guṇāḥ pratikāṃkṣitavyā iha gaṃbhīrāyāṃ prajñāpāramitāyāṃ carataḥ. athāyuṣmataḥ ānandasyaitad abhūt:",
  "S06adsp55-u:352": "kim ayaṃ śakro devānām indra ātmīyena svakena pratibhānena prajñāpāramitām upadiśati. prajñāpāramitāyāś ca guṇānuśaṃsāna utāho buddha anubhāvena?",
  "S06adsp55-u:353": "atha śakro devānām indra āyuṣmata ānandasya cetasyaiva cetaḥparivitarkam ājñāya āyuṣmantam ānandam etad avocat:",
  "S06adsp55-u:354": "buddha anubhāva eṣa bhadanta ānanda veditavyo yo 'haṃ prajñāpāramitām upadiśāmi. prajñāpāramitāyaś ca guṇānuśaṃsāṃ. atha bhagavān āyuṣmantam ānandam etad avocat:",
  "S06adsp55-u:355": "evam etat ānanda evam etat,",
  "S06adsp55-u:356_0": "tathāgatasyaiṣo 'nubhāva tathāgatasyaitad adhiṣṭhānam. yac chakro devānām indraḥ",
  "S06adsp55-u:356_1": "prajñāpāramitām upadiśati. asyāś ca prajñāpāramitāyā guṇānuśaṃsān. yasmin khalu punar",
  "S06adsp55-u:356_2": "samaye ānanda bodhisattvo mahāsattvaḥ prajñāpāramitāyāṃ śikṣate prajñāpāramitāyāṃ",
  "S06adsp55-u:356_3": "yogam āpadyate prajñāpāramitāṃ bhāvayati,",
  "S06adsp55-u:357": "tasmiṃ samaye ye trisāhasramahāsāhasre lokadhātau mārāḥ pāpīyāṃs te sarve saṃśayaprāptā bhavaṃti:",
  "S06adsp55-u:358": "kim ayaṃ bodhisattvo mahāsattvo bhūtakotiṃ sākṣātkṛtya śrotaāpattiphalam anuprāpsyati (AdSPG I 32)",
  "S06adsp55-u:359": "sakṛdāgāmiphalam anāgāmiphalam arhatvaṃ pratyekabuddhatvam anuprāpsyati,",
  "S06adsp55-u:360": "utāho 'nuttarāṃ samyaksaṃbodhim abhisaṃbhotsyate?",
  "S06adsp55-u:361_0": "punar aparam ānanda yasmin samaye bodhisattvo mahāsattva prajñāpāramitāyā avirahito",
  "S06adsp55-u:361_1": "bhavati tasmin samaye māraḥ pāpīyāṃc chokaśalyaviddho bhavati. punar aparam ānanda",
  "S06adsp55-u:361_2": "bodhisattvasya mahāsattvasya māraḥ pāpīyān ulkapātān avasṛjati. bhayaṃ janayaty apy",
  "S06adsp55-u:361_3": "eva nāma bodhisattvasya mahāsattvasya avalīnatā bhavet romaharṣo vā bhaved avalīnacittatā",
  "S06adsp55-u:361_4": "vā bhaved ekacittavikṣepo vā bhavet sarvākārajñatāmanasikārāt. athāyuṣmān ānando",
  "S06adsp55-u:361_5": "bhagavantam etad avocat:",
  "S06adsp55-u:362": "kina punar bhagavan sarvān bodhisattvān mahāsattvān māraḥ pāpīyān upasaṃkrāmati viheṭhanābhiprāyaḥ?",
  "S06adsp55-u:363": "bhagavān āha:",
  "S06adsp55-u:364": "na khalv ānanda sarvāṃ bodhisattvāṃ mahāsattvān māraḥ pāpīyān upasaṃkrāmati viheṭhanābhiprāyaḥ. ānanda āha:",
  "S06adsp55-u:365": "kiyadrūpān puruṣān upasaṃkrāmati? [f.",
  "S06adsp55-u:366": "223b] bhagavān āha:",
  "S06adsp55-u:367_0": "yeṣām ānanda bodhisattvānāṃ mahāsattvānāṃ pūrvāntataḥ iha gaṃbhīrāyāṃ prajñāpāramitāyāṃ",
  "S06adsp55-u:367_1": "bhāṣyamāṇāyāṃ cittaṃ nādhimuktaṃ tāṃ māra pāpīyān upasaṃkrāmati viheṭhanābhiprāyaḥ.",
  "S06adsp55-u:367_2": "punar aparam ānanda ya iha gaṃbhīrāyāṃ prajñāpāramitāyām bhāṣyamāṇāyāṃ bodhisattvā",
  "S06adsp55-u:367_3": "saṃśayaprāptā 'bhūvan syād veyaṃ prajñāpāramitā na vā syād iyaṃ prajñāpāramitā,",
  "S06adsp55-u:368": "etān ānanda māraḥ pāpīyān upasaṃkrāmati viheṭhanābhiprāyaḥ. punar (AdSPG I 33)",
  "S06adsp55-u:369": "aparam ānanda bodhisattvaḥ kalyāṇamitravirahito bhavati. so 'paśyaṃ kalyāṇamitram imāṃ gaṃbhīrāṃ prajñāpāramitāṃ na śṛṇoti. aśṛṇvan na jānāti,",
  "S06adsp55-u:370_0": "ajānaṃ na tathātvāyā pratipadyate. kathaṃ prajñāpāramitā bhāvayitavyeti. punar aparam",
  "S06adsp55-u:370_1": "ānanda bodhisattvaḥ prajñāpāramitayā virahitaḥ asaddharmaparigrāhaṃ karoty asyāpy",
  "S06adsp55-u:370_2": "ānanda bodhisattvasya mahāsattvasya māraḥ pāpīyān avakāśaṃ labhate. punar aparam",
  "S06adsp55-u:370_3": "ānanda prajñāpāramitayā virahito bodhisattvo mahāsattvaḥ asaddharmasya varṇāṃ bhāṣate,",
  "S06adsp55-u:371": "tatra mārasya pāpīyasa evaṃ bhavati:",
  "S06adsp55-u:372": "sahāyako 'yaṃ mama yo asaddharmasya varṇaṃ bhāṣate,",
  "S06adsp55-u:373": "bahūnām apy eṣa bodhisatttvayānikānāṃ sahāyako labdho yo 'saddharmasya varṇāṃ bhāṣate. ayaṃ mama abhiprāyaṃ paripūrayiṣyati,",
  "S06adsp55-u:374": "yat te bodhisattvayānikā dvayor bhūmyo sthāsyanti. yaduta śrāvakabhūmau vā pratyekabuddhabūmau vā. punar aparam ānanda kiyadrūpasya bodhisattvasya māro 'vatāraṃ labhate?",
  "S06adsp55-u:375": "yo bodhisattva iha gaṃbhīrāyāṃ prajñāpāramitāyām bhāṣyamaṇāyām evaṃ vadati:",
  "S06adsp55-u:376": "gaṃbhīreyaṃ prajñāpāramitā kin te 'nayā gaṃbhīrayā prajñāpāramitayā śrutayā bhāṣitayā dhāritayā vācitayā paryavāptayā?",
  "S06adsp55-u:377": "aham eva tāvad gādhaṃ nopalabhe. kutas tvaṃ lapsyase?",
  "S06adsp55-u:378": "asyāpy ānanda bodhisattvasya māraḥ pāpiyān avatāraṃ labhate. punar aparam ānanda yasmiṃ samaye bodhisattvo 'nyatarān bodhisattvān mahāsattvān avamanyate:",
  "S06adsp55-u:379": "ahaṃ dānapāramitāyāṃ carāmi yāvad ahaṃ prajñāpāramitāyāṃ carāmi na tvaṃ dānapāramitāyāṃ carasi yāvan na tvaṃ prajñāpāramitāyāṃ carasi, asyāpy (AdSPG I 34)",
  "S06adsp55-u:380_0": "ānanda bodhisattvasya māraḥ pāpīyān avatāraṃ lapsyate. punar aparam ānanda yasmiṃ",
  "S06adsp55-u:380_1": "samaye bodhisattva ātmānam utkṛṣṭaṃ manyate tasminn ānanda samaye māraḥ pāpīyān tuṣṭo",
  "S06adsp55-u:380_2": "bhavaty udagra āttamanaḥ pramuditaḥ prītisaumanasyajāto bhavati tasyāpy ānanda bodhisattvasya",
  "S06adsp55-u:380_3": "māraḥ pāpīyān avatāraṃ labhate. punar aparam ānanda yasmin samaye bodhisattvasya",
  "S06adsp55-u:380_4": "mahāsattvasya nāmagrahaṇaṃ vā gotragrahaṇaṃ vā parikīrtitaṃ bhavati,",
  "S06adsp55-u:381_0": "sa tena nāmagrahanena vā gotragrahaṇena vā tadanyān bodhisattvān mahāsattvān peśalān",
  "S06adsp55-u:381_1": "yāvat kalyāṇadharmāṇo 'bhimanyate. ātmānam utkarṣayati. paraṃ paṃsayati. te cāsya",
  "S06adsp55-u:381_2": "guṇā na saṃvidyante,",
  "S06adsp55-u:382_0": "yāny avaivartikānāṃ bodhisattvanāṃ mahāsattvānām ākārā liṅgāni nimittāni. sa tair",
  "S06adsp55-u:382_1": "ākāraliṅganimittair asaṃvidyamānai kleśam utpādayaty ātmānaṃ cotkarṣayati paraṃś",
  "S06adsp55-u:382_2": "ca paṃsayati. evaṃ ca vadati:",
  "S06adsp55-u:383": "na tvam atra bodhisattvayāne sandṛśyase na bodhisattvagotre sandṛśyase,",
  "S06adsp55-u:384": "yathāham atra bodhisattvayāne bodhisattvagotre saṃdṛśye,",
  "S06adsp55-u:385": "sa tena tāṃ bodhisattvayānikān pudgalāṃ kutsayati paṃsayati. tatra mārasya pāpīyasa evaṃ bhavaty:",
  "S06adsp55-u:386_0": "aśūnyaṃ me bhavanaṃ bhaviṣyaty utsadā bhaviṣyanti mahānarakās tiryagyonir yamalokaḥ",
  "S06adsp55-u:386_1": "[f. 224a] pretaviṣayaś ca. tathā tathā ca māraḥ pāpīyāṃs taṃ bodhisattvam adhiṣṭhāsyati.",
  "S06adsp55-u:386_2": "yathā ādeyavacano bhaviṣyati. tasya tayā ādeyavacanatayā bahujanaḥ śrotavyaṃ śraddhatavyaṃ",
  "S06adsp55-u:386_3": "maṃsyante. tasya te śrutvā dṛṣṭānugītam āpatsyante. te dṛṣṭānugītam āpadyamānās tathātvāya (AdSPG I 35)",
  "S06adsp55-u:387": "śikṣiṣyante:",
  "S06adsp55-u:388": "te tathātvāya śikṣamāṇās tathātvāya pratipadyamānāḥ kleśaṃ vardhayiṣyanti,",
  "S06adsp55-u:389_0": "evaṃ te viparyastayā santatyā yad yad eva karma ārapsyante kāyena vā vācā vā manasā",
  "S06adsp55-u:389_1": "vā sarvaṃ tad aniṣṭhatvāya akāntatvāya amana āpatvāya saṃvartiṣyate. evaṃ te mahānarakā",
  "S06adsp55-u:389_2": "utsadā bhaviṣyanti tiryagyonir yamalokaḥ pretaviṣaya utsado bhaviṣyati. mārabhavanam",
  "S06adsp55-u:389_3": "utsado bhaviṣyati. imam ānanda arthavaśaṃ saṃpaśyaṃ māraḥ pāpīyān āttamanā bhaviṣyati,",
  "S06adsp55-u:390": "pramuditaḥ prītisaumanasyajātaḥ. punar aparam ānanda saced bodhisattvayānikaḥ pudgalaḥ śrāvakayānikena kulaputreṇa sārdhaṃ vivadati ahaṃ pradhānataro na tvaṃ,",
  "S06adsp55-u:391": "tatra mārasya pāpīyasa evaṃ bhavati:",
  "S06adsp55-u:392": "dūrīkariṣyati vatāyaṃ kulaputraḥ sarvākārajñātām. na sa abhyāśi bhaviṣyati sarvākārajñatāyāḥ. tat kasya hetoḥ?",
  "S06adsp55-u:393_0": "naite kalahabhaṇḍanavigrahavivādā sarvākārajñatāyā mārgaḥ narakamārga eṣa tiryagyonimārga",
  "S06adsp55-u:393_1": "eṣa yamalokamārga eṣa naiṣa mārgaḥ sarvākārajñatāyāḥ. punar aparam ānanda saced bodhisattvayānikaḥ",
  "S06adsp55-u:393_2": "pudgalo 'pareṇa bodhisattvayānikena pudgalena",
  "S06adsp55-u:394": "sārdhaṃ kalahabhaṇḍanavigrahavivādaṃ karoti tatra mārasya pāpīyasa evaṃ bhavati:",
  "S06adsp55-u:395": "ubhāv etau dūrīkarisyatas sarvākārajñatām. ubhāv etau nābhisaṃbhotsyete 'nuttarāṃ samyaksaṃbodhim. tat kasya hetoḥ?",
  "S06adsp55-u:396": "tathā hi naiṣa (AdSPG I 36)",
  "S06adsp55-u:397": "mārgaḥ naiṣa pratipat sarvākārajñatāyā ya ābhyāṃ kulaputrābhyām ārabdhaḥ,",
  "S06adsp55-u:398_0": "narakatiryagyoniyamalokamārga eṣa ya ābhyāṃ kulaputrābhyām ārabdhaḥ. punar aparam",
  "S06adsp55-u:398_1": "ānanda saced avyākṛto bodhisattvo vyākṛtasya bodhisattvasya antike cittam āghātayet",
  "S06adsp55-u:398_2": "kalahabhaṇḍanavigrahavivādaṃ kuryāt,",
  "S06adsp55-u:399_0": "tena punar eva tāvata eva kalpān samnāhaḥ sannaddhavyaḥ yāvanto 'sya te cittotpādāḥ",
  "S06adsp55-u:399_1": "pāpakā utpannāḥ kalahabhaṇḍanavigrahavivādān kurvataḥ. saced asya sarvākārajñatā",
  "S06adsp55-u:399_2": "aparityaktā bhavati. ānanda āha:",
  "S06adsp55-u:400": "asti punar bhagavann eṣāṃ cittotpādānāṃ niḥsaraṇatā utāho tāvata eva kalpāṃs tena saṃnāhaḥ sannaddhavyaḥ?",
  "S06adsp55-u:401": "bhagavān āha:",
  "S06adsp55-u:402_0": "sanniḥsaraṇo mayā ānanda dharmo deśitaḥ śrāvakayānikānāṃ pratyekabuddhayānikānāṃ",
  "S06adsp55-u:402_1": "bodhisattvayānikānāṃ ca pudgalānām. tatra ānanda yo 'yaṃ bodhisattvayānikaḥ pudgalo",
  "S06adsp55-u:402_2": "bodhisattvayānikena pudgalena sārdhaṃ kalahet vā vivadeta vā ākrośed vā paribhāṣeta",
  "S06adsp55-u:402_3": "vā kalahitvā vivadya ākruṣya paribhāṣya na pratideśayed anuśayaṃ vahed anubaddho 'nuśayena viharen,",
  "S06adsp55-u:403": "na aham ānanda tasya pudgalasya niḥsaraṇaṃ vadāmi,",
  "S06adsp55-u:404": "avaśyam eva tena pudgalena tāvata eva kalpāṃ sannāha sannaddhavyaḥ,",
  "S06adsp55-u:405_0": "saced asya aparityaktā bhavati sarvākārajñatā. yaḥ punar ānanda bodhisattvo mahāsattvaḥ",
  "S06adsp55-u:405_1": "kalahitvā vivadya ākruśya paribhāṣya pratideśayati. nānuśayaṃ vahaty āyatyāṃ saṃvaram āpadyate,",
  "S06adsp55-u:406_0": "durlabdhā me lābhā yan mayā sarvasattvānāṃ duḥkham apahartavyaṃ tad ahaṃ mantrite",
  "S06adsp55-u:406_1": "pratimantrayāmi. yan mayā sarvasattvānāṃ saṃkramabhūtena bhavitavyam. so 'haṃ parasya",
  "S06adsp55-u:406_2": "apriyaṃ (AdSPG I 37)",
  "S06adsp55-u:407": "vadāmi prativacanaṃ dadāmi. evam api me na kartavyam. jaḍaiḍamūkasadṛśena me bhavitavyaṃ,",
  "S06adsp55-u:408": "adhyāśayaś [f. 224b] ca me na vikopayitavyaḥ,",
  "S06adsp55-u:409_0": "yat mayaite sattvāḥ parinirvāpayitavyāḥ anuttarāṃ samyaksaṃbodhim abhisaṃbuddhya",
  "S06adsp55-u:409_1": "tad aham atraiva vyāpadye tad aham atraiva kṣubhyāmi na mayātra vyāpattavyaṃ na mayātra",
  "S06adsp55-u:409_2": "kṣubhitavyam. asya ānanda bodhisattvasya mahāsattvasya sanniḥsaraṇaṃ vadāmi,",
  "S06adsp55-u:410_0": "asya bodhisattvasya mahāsattvasya māraḥ pāpīyān avatāraṃ na labhate. punar aparam",
  "S06adsp55-u:410_1": "ānanda bodhisattvena mahāsattvena śrāvakayānikaiḥ pudgalaiḥ sārdhaṃ saṃsargo na kartavyam.",
  "S06adsp55-u:410_2": "sacet tiṣṭhante na kasyacid antike vyāpattavyaṃ na kṣubhitavyam. tat kasya hetoḥ?",
  "S06adsp55-u:411": "tathā hi naitan mama pratirūpaṃ syād yad aham eṣām antike vyāpadyeyaṃ vā kṣubhyeyaṃ vā. tat kasya hetoḥ?",
  "S06adsp55-u:412": "tathā hy ete mayā anuttarāṃ samyaksaṃbodhim abhisaṃbuddhya sarvaduḥkhebhyaḥ parimocayitavyāḥ. ānanda āha:",
  "S06adsp55-u:413": "kathaṃ bhagavaṃ bodhisattvena mahāsattvena bodhisattvayānikānāṃ pudgalānām antike sthātavyam?",
  "S06adsp55-u:414": "bhagavān āha:",
  "S06adsp55-u:415": "tadyathāpi nāma ānanda śāstuḥ. evaṃ bodhisattvena mahāsattvena bodhisattvayānikasya pudgalasya antike sthātavyam. tat kasya hetor?",
  "S06adsp55-u:416": "eṣa me sahāyaka ekanau samārūḍho yathaivānena śikṣitavyaṃ tathaiva me śikṣitavyaṃ. yatraiva anena śikṣitavyaṃ. tatraiva mayā śikṣitavyaṃ. dānapāramitāyāṃ (AdSPG I 38)",
  "S06adsp55-u:417_0": "yāvat sarvākārajñatāyāṃ. evaṃ ca tena cittam utpādayitavyaṃ. saṃbodhimārgadeśaka",
  "S06adsp55-u:417_1": "eṣa me. sacet punar eṣa vyavakīrṇe vihared apagatasarvākārajñatāpratisaṃyuktair manasikārair",
  "S06adsp55-u:417_2": "na mayātra śikṣitavyaṃ. sacet punar eṣa bodhisattvo mahāsattvaḥ avirahito viharet",
  "S06adsp55-u:417_3": "sarvākārajñatāpratisaṃyuktair manasikārair mayā 'py evaṃ śikṣitavyaṃ. evaṃ śikṣamāṇo",
  "S06adsp55-u:417_4": "bodhisattvo mahāsattvaḥ samaśikṣo bhavati. ((56))",
  "S06adsp55-u:418": "(AdSPG I 39)",
  "S06adsp55-u:419": "parivarta 57.",
  "S06adsp55-u:420": "athāyuṣmān subhūtir bhagavantam etad avocat:",
  "S06adsp55-u:421": "katamā bhagavaṃ bodhisattvānāṃ mahāsattvānāṃ samatā yatra samatāyāṃ bodhisattvena mahāsattvena śikṣitavyaṃ?",
  "S06adsp55-u:422": "bhagavān āha:",
  "S06adsp55-u:423": "adhyātmaśūnyatā subhūte bodhisattvānāṃ mahāsattvānāṃ samatā,",
  "S06adsp55-u:424": "bahirdhāśūnyatā subhūte bodhisattvānāṃ mahāsattvānāṃ samatā,",
  "S06adsp55-u:425_0": "adhyātmabahirdhāśūnyatā subhūte bodhisattvānāṃ mahāsattvānāṃ samatā. yāvad abhāvasvabhāvaśūnyatā",
  "S06adsp55-u:425_1": "subhūte bodhisattvānāṃ mahāsattvānāṃ samatā. rūpaṃ rūpeṇa śūnyaṃ vedanāsaṃjñāsaṃskārā",
  "S06adsp55-u:425_2": "vijñānaṃ vijñānena śūnyaṃ yāvad bodhir bodhyā śūnyā,",
  "S06adsp55-u:426": "iyaṃ subhūte bodhisattvānāṃ mahāsattvānāṃ samatā yatra samatāyāṃ bodhisattvo mahāsattvaḥ sthitvā anuttarāṃ samyaksaṃbodhim abhisaṃbudhyate. āha:",
  "S06adsp55-u:427": "kiṃ punar bhagavaṃ bodhisattvo mahāsattvo yad rūpasya kṣayāya śikṣate śikṣate sarvākārajñatāyāṃ,",
  "S06adsp55-u:428_0": "yad rūpasya virāgāya śikṣate śikṣate sarvākārajñatāyāṃ. yad rūpasya nirodhāya śikṣate",
  "S06adsp55-u:428_1": "śikṣate sarvākārajñatāyāṃ. yad rūpasya anutpādāya śikṣate śikṣate sarvākārajñatāyāṃ.",
  "S06adsp55-u:428_2": "yāvad yad bodheḥ kṣayāya śikṣate śikṣate sarvākārajñatāyāṃ. evaṃ yāvad bodher virāgāya",
  "S06adsp55-u:428_3": "nirodhāya anutpādāya [f. 225a] śikṣate śikṣate sarvākārajñātāyāṃ. bhagavān āha:",
  "S06adsp55-u:429": "yat subhūtiḥ sthavira evam āha:",
  "S06adsp55-u:430_0": "yad rūpasya kṣayāya śikṣate śikṣate sarvākārajñatāyāṃ. yāvad yad rūpasya anutpādāya",
  "S06adsp55-u:430_1": "śikṣate śikṣate sarvākārajñatāyāṃ. yāvad yad vedanāyāḥ saṃjñāyāḥ saṃskārāṇāṃ vijñānasya",
  "S06adsp55-u:430_2": "kṣayāya śikṣate śikṣate sarvākārajñatāyāṃ. yāvad yad vedanāyāḥ saṃjñāyāḥ saṃskārāṇāṃ",
  "S06adsp55-u:430_3": "vijñānasya (AdSPG I 40)",
  "S06adsp55-u:431": "anutpādāya śikṣate śikṣate sarvākārajñatāyāṃ,",
  "S06adsp55-u:432_0": "yāvad yad bodheḥ kṣayāya śikṣate śikṣate sarvākārajñatāyāṃ. evaṃ yad bodher virāgāya",
  "S06adsp55-u:432_1": "nirodhāya anutpādāya śikṣate śikṣate sarvākārajñatāyāṃ. vistareṇa kartavyaṃ. tat",
  "S06adsp55-u:432_2": "kiṃ manyase subhūte yā rūpasya tathatā yā vedanāyāḥ saṃjñāyāḥ saṃskārāṇāṃ vijñānasya tathatā,",
  "S06adsp55-u:433": "yāvad yā bodhes tathatā yāvad yā tathāgatasya tathatā yayā tathatayā tathāgataḥ prajñapyate. api nu sā tathatā kṣīyate vā nirudhyate vā prahīyate vā?",
  "S06adsp55-u:434": "āha: no hīdaṃ bhagavaṃ no hīdaṃ sugata. bhagavān āha:",
  "S06adsp55-u:435_0": "evaṃ śikṣamāṇaḥ subhūte bodhisattvo mahāsattvaḥ tathatāyāṃ śikṣate śikṣate sarvākārajñatāyāṃ.",
  "S06adsp55-u:435_1": "na tathatā kṣīyate vā nirudhyate vā prahīyate vā. evaṃ śikṣamāṇaḥ subhūte bodhisattvo",
  "S06adsp55-u:435_2": "mahāsattvaḥ tathatāyāṃ śikṣate śikṣate sarvākārajñatāyāṃ. evaṃ śikṣamāṇaḥ subhūte",
  "S06adsp55-u:435_3": "bodhisattvo mahāsattvaḥ ṣaṭsu pāramitāsu śikṣate. yāvāc caturṣu smṛtyupasthāneṣu,",
  "S06adsp55-u:436_0": "yāvad aṣṭādaśasv āveṇikeṣu buddhadharmeṣu śikṣate śikṣate sarvākārajñatāyāṃ. evaṃ",
  "S06adsp55-u:436_1": "śikṣamāṇaḥ subhūte bodhisattvo mahāsattvaḥ sarvaśikṣāpāramitām anuprāpnoti. evaṃ",
  "S06adsp55-u:436_2": "śikṣamāṇaḥ subhūte bodhisattvo mahāsattvo na śakyate mārair vā mārakāyikābhir vā",
  "S06adsp55-u:436_3": "devatābhir dharṣayitum. evaṃ śikṣamāṇaḥ subhūte bodhisattvo mahāsattva kṣipram eva",
  "S06adsp55-u:436_4": "avaivartyabhūmim anuprāpnoti. evaṃ śikṣamāṇaḥ subhūte bodhisattvo mahāsattvaḥ svake",
  "S06adsp55-u:436_5": "paitṛke tathāgatagocare (AdSPG I 41)",
  "S06adsp55-u:437_0": "carati. evaṃ śikṣamāṇaḥ subhūte bodhisattvo mahāsattvo nāthakaraṇeṣu dharmeṣu śikṣate.",
  "S06adsp55-u:437_1": "evaṃ śikṣamāṇaḥ subhūte bodhisattvo mahāsattvo mahāmaitryāṃ śikṣate. mahākaruṇāyāṃ",
  "S06adsp55-u:437_2": "śikṣate. buddhakṣetrapariśodhanāya śikṣate. sattvaparipākāya śikṣate. evaṃ śikṣamāṇaḥ",
  "S06adsp55-u:437_3": "subhūte bodhisattvo mahāsattvas triparivartadvādaśākāradharmacakrapravartanāya śikṣate.",
  "S06adsp55-u:437_4": "evaṃ śikṣamāṇaḥ subhūte bodhisattvo mahāsattvo sarvasattvān parinirvāpayiṣyāmi iti",
  "S06adsp55-u:437_5": "śikṣate. evaṃ śikṣamāṇaḥ subhūte bodhisattvo mahāsattvas tathāgatavaṃśasya anupacchedāya",
  "S06adsp55-u:437_6": "śikṣate. evaṃ śikṣamāṇaḥ subhūte bodhisattvo mahāsattvaḥ amṛtasya dvāraṃ vivariṣyāmīti śikṣate,",
  "S06adsp55-u:438_0": "asaṃskṛtadhātuṃ sandarśayiṣyāmīti śikṣate. na subhūte śakyaṃ hīnasattvair ihodāraśikṣāyāṃ",
  "S06adsp55-u:438_1": "śikṣituṃ. sarvasattvān saṃsārād uddhartukāmaḥ sa bodhisattvo mahāsattvaḥ ya iha śikṣāyāṃ",
  "S06adsp55-u:438_2": "śikṣate. evaṃ śikṣamāṇaḥ subhūte bodhisattvo mahāsattvo na narakeṣu upapadyate. na",
  "S06adsp55-u:438_3": "tiryagyonau na yamaloke na pratyaṃtimeṣu janapadeṣu upapadyate na pukkasacaṇḍālakuleṣu",
  "S06adsp55-u:438_4": "upapadyate. na kāṇo bhavati. na kubjo bhavati. na laṃgo bhavati. nonāṇgo bhavati.",
  "S06adsp55-u:438_5": "na badhiro bhavati. na paṅkapatito bhavati. na vikalendriyo bhavati. paripūrṇendriyo bhavati,",
  "S06adsp55-u:439": "na aparipūrṇendriyaḥ. na prāṇātipātiko bhavati. nādattādāyī [f. 225b] na kāmamithyācāriko (AdSPG I 42)",
  "S06adsp55-u:440": "na mṛṣāvādī na paiśuniko na pāruṣikaḥ na saṃbhinnapralāpī na abhidhyālur na vyāpannacitto na mithyādṛṣṭiko bhavati,",
  "S06adsp55-u:441": "na mithyājīvikayā jīvitāṃ",
  "S06adsp55-u:442": "saṃkalpayati. na abhūta parigrāhako bhavati na duḥśīlaparigrāhako bhavati. evaṃ śikṣamāṇaḥ subhūte bodhisattvo mahāsattvo na dīrghāyuṣkeṣu deveṣu upapadyate. tat kasya hetor?",
  "S06adsp55-u:443": "asty asyopāyakauśalaṃ yenopāyakauśalasamanvāgato bodhisattvo mahāsattvo na dīrghāyuṣkeṣu deveṣu upapadyate. tat punaḥ katamad?",
  "S06adsp55-u:444": "yaduta ihaiva prajñāpāramitāyām upāyakauśalam upadiṣṭaṃ. yena upāyakauśalena samanvāgato dhyānāni samāpadyate. apramāṇāni samāpadyate. ārūpyasamāpattīś ca samāpadyate,",
  "S06adsp55-u:445_0": "na dhyānānām apramāṇānām ārūpyāsamāpattīnāṃ ca vaśena upapadyate. evaṃ śikṣamāṇaḥ",
  "S06adsp55-u:445_1": "subhūte bodhisattvo mahāsattvaḥ sarvabuddhadharmabalapariśuddhim adhigacchati. yaduta",
  "S06adsp55-u:445_2": "śrāvakapratyekābuddhabhūmipariśuddhitaḥ. āha:",
  "S06adsp55-u:446": "yad bhagavaṃ sarvadharmāḥ prakṛtipariśuddhās,",
  "S06adsp55-u:447": "tat katamasya dharmasya bodhisattvo mahāsattvaḥ pariśuddhim adhigacchati?",
  "S06adsp55-u:448": "bhagavān āha:",
  "S06adsp55-u:449": "evam etat subhāte evam etat tathā yathā vadasi. sarvadharmāḥ subhūte prakṛtipariśuddhāḥ,",
  "S06adsp55-u:450": "evaṃ pariśuddheṣu subhūte sarvadharmeṣu bodhisattvasya mahāsattvasya prajñāpāramitāyāṃ carato yā cittasya asaṃsīdanatā,",
  "S06adsp55-u:451": "anavalīnatā,",
  "S06adsp55-u:452": "iyaṃ subhūte prajñāpāramitā. tat sarvabālapṛthagjanā etāṃ dharmatāṃ na jānanti na paśyanti, teṣāṃ (AdSPG I 43)",
  "S06adsp55-u:453_0": "sattvānāṃ kṛte bodhisattvā mahāsattvā dānapāramitāyāṃ caranti yāvat prajñāpāramitāyāṃ",
  "S06adsp55-u:453_1": "caranti yāvat sarvākārajñatāyāṃ caranti. evaṃ śikṣamāṇaḥ subhūte bodhisattvo mahāsattvāḥ",
  "S06adsp55-u:453_2": "sarvadharmabalavaiśāradyatāṃ pratilabhate na ca śrāvakapratyekabuddhabhūmau patati",
  "S06adsp55-u:453_3": "evaṃ śikṣamāṇaḥ subhūte bodhisattvo mahāsattvaḥ sarvasattvacittacaritavispanditānāṃ",
  "S06adsp55-u:453_4": "pāraṃ gacchati. tadyathāpi nāma subhūte alpakās te mahāpṛthivīpradeśā yatra jāṃbūnadaṃ",
  "S06adsp55-u:453_5": "survarṇaṃ jātarūpam utpadyate. evam eva subhūte alpakās te sattvā ya iha śikṣāyāṃ śikṣante,",
  "S06adsp55-u:454_0": "yaduta prajñāpāramitāśikṣāyāṃ. ato bahutarāḥ te sattvāḥ ye śrāvakabhūmaye vā pratyekabuddhabhūmaye",
  "S06adsp55-u:454_1": "vā saṃpratiṣṭhante. tadyathāpi nāma subhūte alpakās te sattvā ye cakravartirājasaṃvartanīyaṃ",
  "S06adsp55-u:454_2": "karma samādāya vartante. ato bahutarās te sattvāḥ ye koṭṭarājasaṃvartanīyaṃ karma",
  "S06adsp55-u:454_3": "samādāya vartante. evam eva subhūte alpakās te sattvā ye imaṃ sarvajñatāmārgaṃ samārohanti.",
  "S06adsp55-u:454_4": "ato bahutarāḥ sattvāḥ ye śrāvākapratyekabuddhamārgaṃ samārohanti. ye 'pi te subhūte",
  "S06adsp55-u:454_5": "bodhisattvā mahāsattvā anuttarasyai samyaksaṃbodhaye saṃprasthitāḥ,",
  "S06adsp55-u:455": "ato 'lpatarakās te bodhisattvā mahāsattvā ye tathātvāya pratipadyante,",
  "S06adsp55-u:456": "ato bahutarā ye śrāvakatvāya vā pratyekabuddhatvāya vā tiṣṭhanti. ye 'pi te subhūte bodhisattvayānikāḥ kulaputrāḥ prajñāpāramitāyāṃ viharantaḥ niḥsaṃśayena (AdSPG I 44)",
  "S06adsp55-u:457_0": "avaivartikabhūmim ākrāmanti. ataḥ prabhūtatarā ye na avaivartikabhūmim avakrāmanti.",
  "S06adsp55-u:457_1": "tasmāt tarhi subhūte bodhisattvena mahāsattvena [f. 226a] avaivartikabhūmim aimprāptukāmena",
  "S06adsp55-u:457_2": "avaivartikabhūmau gaṇanāṃ dāntukāmenehaiva prajñāpāramitāyāṃ śikṣitavyaṃ. punar aparaṃ",
  "S06adsp55-u:457_3": "subhūte bodhisattvasya mahāsattvasya prajñāpāramitāyāṃ carata na mātsaryasahagataṃ cittam utpadyate,",
  "S06adsp55-u:458": "na dauḥśīlyasahagataṃ cittam utpadyate,",
  "S06adsp55-u:459_0": "na kṣobhasahagataṃ cittam utpadyate. na kausīdyasahagataṃ cittam utpadyate. na vikṣepasahagataṃ",
  "S06adsp55-u:459_1": "cittam utpadyate. na dauṣprajñasahagataṃ cittam utpadyate. na rāgasahagataṃ cittam",
  "S06adsp55-u:459_2": "utpadyate. na dveṣasahagataṃ cittam utpadyate. na mohasahagataṃ cittam utpadyate.",
  "S06adsp55-u:459_3": "na khilasahagataṃ cittam utpadyate. na rūpasahagataṃ cittam utpadyate,",
  "S06adsp55-u:460": "na vedanāsaṃjñāsaṃskāravijñānasahagataṃ cittam utpadyate. yāvan na bodhisahagataṃ cittam utpadyate. tat kasya hetos?",
  "S06adsp55-u:461_0": "tathā hi subhūte bodhisattvo mahāsattva iha gaṃbhīrāyāṃ prajñāpāramitāyāṃ caran na",
  "S06adsp55-u:461_1": "kaṃcid dharmam upalabhate. anupalabhamāno na kvacid dharme cittam utpādayati. evaṃ",
  "S06adsp55-u:461_2": "khalu subhūte iha gaṃbhīrāyaṃ prajñāpāramitāyāṃ śikṣamāṇena bodhisattvena mahāsattvena",
  "S06adsp55-u:461_3": "sarvaṣaṭpāramitāḥ parigṛhītā bhavanti sarvaṣaṭpāramitāḥ samudānitā bhavanti sarvaṣaṭpāramitāḥ",
  "S06adsp55-u:461_4": "anugatā bhavanti. tat kasya hetoḥ?",
  "S06adsp55-u:462": "tathā hi subhūte iha gaṃbhīrāyāṃ prajñāpāramitāyām 6arvapāramitā antargatā bhavanti. tadyathāpi nāma subhūte satkāyadṛṣṭau dvāṣaṣṭidṛṣṭigatāny antargatāni bhavanti. (AdSPG I 45)",
  "S06adsp55-u:463_0": "evam eva subhūte iha gaṃbhirāyāṃ prajñāpāramitāyāṃ sarvapāramitā antargatā bhavanti.",
  "S06adsp55-u:463_1": "tadyathāpi nāma subhūte puruṣasya kālagatasya jīvitendriye niruddhe sarvendriyāṇi",
  "S06adsp55-u:463_2": "niruddhāni bhavanti. evam eva subhūte bodhisattvasya mahāsattvasyaiha gaṃbhīrāyāṃ",
  "S06adsp55-u:464_0": "prajñāpāramitāyāṃ carataḥ sarvapāramitā antargatā bhavanti. tasmāt tarhi subhūte",
  "S06adsp55-u:464_1": "bodhisattvena mahāsattvena sarvapāramitānāṃ pāraṃgantukāmena iha gaṃbhīrāyāṃ prajñāpāramitāyāṃ",
  "S06adsp55-u:464_2": "śikṣitavyaṃ. iha punaḥ subhūte gaṃbhīrāyāṃ prajñāpāramitāyāṃ śikṣamāṇo bodhisattvo",
  "S06adsp55-u:464_3": "mahāsattvaḥ sarvasattvānām agryatāyāṃ śikṣate. tat kiṃ manyase subhūte ye trisāhasramahāsāhasre",
  "S06adsp55-u:464_4": "lokadhātau sattvāḥ api nu te bahavaḥ?",
  "S06adsp55-u:465": "āha: bahavo bhagavaṃ bahavaḥ sugata. jāmbūdvīpakā eva tāvad bhagavaṃ sattvā bahavaḥ kaḥ punar vādo ye trisāhasramahāsāhasre lokadhātau sattvāḥ. bhagavān āha:",
  "S06adsp55-u:466_0": "yāvantaḥ subhūte trisāhasramahāsāhasre lokadhātau sattvās te sarve anupūrvacaramaṃ",
  "S06adsp55-u:466_1": "mānuṣyakam ātmabhāvaṃ pratilabhya anuttarāṃ samyaksaṃbodhim abhisaṃbudhyeraṃs. teṣāṃ",
  "S06adsp55-u:466_2": "sarveṣām ekaikaṃ bodhisattvo mahāsattvo yāvajjīvaṃ tiṣṭhan taṃ cīvarapiṇḍapātaśayyāsanaglānapratyayabhaiṣajyapariṣkārair upattiṣṭhet,",
  "S06adsp55-u:467": "tat kiṃ manyase subhūte api nu sa bodhisattvo mahāsattvas tatonidānaṃ bahupuṇyaṃ prasucīta?",
  "S06adsp55-u:468": "āha: bahu bhagavan bahu sugata. bhagavān [f. 226b] āha:",
  "S06adsp55-u:469": "ataḥ sa subhūte kulaputro vā kuladuhitā vā bahutaraṃ puṇyaṃ prasaviṣyati (AdSPG I 46)",
  "S06adsp55-u:470": "ya imāṃ gaṃbhīrāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati. tathātvāya ca pratipatsyate. tat kasya hetoḥ?",
  "S06adsp55-u:471_0": "evaṃ mahārthikā hi subhūte bodhisattvānāṃ mahāsattvānāṃ prajñāpāramitā. anuttarasyāḥ",
  "S06adsp55-u:471_1": "samyaksaṃbodher āhartrī. tasmāt tarhi subhūte bodhisattvena mahāsattvena sarvasattvānām",
  "S06adsp55-u:471_2": "anuttareṇa. bhavitukāmena sarvasattvānām anāthānāṃ nāthena bhavitukāmena. aśaraṇānāṃ",
  "S06adsp55-u:471_3": "śaraṇena bhavitukāmena. aparāyaṇānāṃ parāyaṇena bhavitukāmena. andhānāṃ cakṣuṣā bhavitukāmena",
  "S06adsp55-u:471_4": "avidyāndhakāraprakṣiptānāṃ dīpena bhavitukāmena. buddhatvam anuprāptukāmena buddhaviṣayam",
  "S06adsp55-u:471_5": "anugantukāmena buddhavikrīḍitaṃ vikrīḍitukāmena. buddhasiṃhanādaṃ naditukāmena buddhabherīṃ",
  "S06adsp55-u:471_6": "parāhantukāmena buddhaśaṃkhaṃ pravātukāmena buddhasāṃkathyaṃ kartukāmena ihaiva gaṃbhirāyāṃ",
  "S06adsp55-u:471_7": "prajñāpāramitāyāṃ śikṣitavyaṃ. tat kasya hetor?",
  "S06adsp55-u:472": "prajñāpāramitāyāṃ subhūte śikṣamāṇo bodhisattvo mahāsattvo na sā kācit saṃpattir yāṃ na pratilabhate. yā anena na pratilabdhavyā. subhūtir āha:",
  "S06adsp55-u:473": "śrāvakasaṃpattir api bhagavann anena pratilabhdavyāḥ,",
  "S06adsp55-u:474": "pratyekabuddhasaṃpattir apy anena pratilabdhavyāḥ?",
  "S06adsp55-u:475": "bhagavān āha:",
  "S06adsp55-u:476": "śrāvakasaṃpattir apy anena subhūte pratilabdhavyā,",
  "S06adsp55-u:477": "pratyekabuddhasaṃpattir apy anena pratilabdhavyāḥ,",
  "S06adsp55-u:478_0": "tatra ca na sthātavyaṃ na pratiṣṭhātavyaṃ. jñānena ca darśanena ca tāṃ dṛṣṭvā atikramitavyā.",
  "S06adsp55-u:478_1": "bodhisattvanyāmo 'vakramitavyaḥ. evaṃ śikṣamāṇaḥ subhūte bodhisattvo mahāsattvaḥ",
  "S06adsp55-u:478_2": "sarvākārajñatāyā (AdSPG I 47)",
  "S06adsp55-u:479_0": "abhyāśī bhavaty anuttarāṃ ca samyaksaṃbodhim abhisaṃbudhyate. evaṃ śikṣamāṇaḥ subhūte",
  "S06adsp55-u:479_1": "bodhisattvo mahasattvaḥ sadevamānuṣāsure loke dakṣiṇīyatāṃ gacchati. evaṃ śikṣamāṇaḥ",
  "S06adsp55-u:479_2": "subhūte bodhisattvo mahāsattvo ye tadanye dakṣiṇīyāḥ. śrāvakapratyekabuddhās tān",
  "S06adsp55-u:479_3": "sarvān abhibhūya gacchati. sarvākārajñatāyāś ca abhyāśī bhavaty. evaṃ śikṣamāṇaḥ",
  "S06adsp55-u:479_4": "subhūte bodhisattvo mahāsattvo na riñcati prajñāpāramitāṃ carati ca prajñāpāramitāyām",
  "S06adsp55-u:479_5": "avirahitaś ca prajñāpāramitāyā. evaṃ caran subhūte bodhisattvo mahāsattva iha gaṃbhīrāyāṃ",
  "S06adsp55-u:479_6": "prajñāpāramitāyām aparihāṇadharma veditavyaḥ sarvākārajñatāyā,",
  "S06adsp55-u:480": "dūrīkaroti śrāvakapratyekabuddhabhūmī abhyāśī bhavaty anuttarasyāḥ samyaksaṃbodheḥ. sacet punar asyaivaṃ bhavati. iyaṃ prajñāpāramitā,",
  "S06adsp55-u:481": "iha prajñāpāramitā,",
  "S06adsp55-u:482": "anayā prajñāpāramitayā sarvākārajñātām āhariṣyāmi iti,",
  "S06adsp55-u:483": "saced evaṃ jānāti na carati prajñāpāramitāyāṃ. atha tāṃ prajñāpāramitāṃ na jānāti. iyaṃ prajñāpāramitā iha prajñāpāramitā,",
  "S06adsp55-u:484_0": "tam api na jānāti na paśyati. yasya prajñāpāramitā yena vā prajñāpāramitā yo vā prajñāpāramitayā",
  "S06adsp55-u:484_1": "[f. 227a] niryāya anuttarāṃ samyaksaṃbodhim abhisaṃbudhyate. sacet punar asyaivaṃ bhavati:",
  "S06adsp55-u:485": "neyaṃ prajñāpāramitā neha prajñāpāramitā,",
  "S06adsp55-u:486": "na anayā prajñāpāramitayā kaścid dharmo niryāti sthitatvād dharmadhātos tathatāyā bhūtakoṭeḥ. evaṃ caran subhūte bodhisattvo mahāsattvaś carati prajñāpāramitāyāḥ. ((57))",
  "S06adsp55-u:487": "(AdSPG I 48)",
  "S06adsp55-u:488": "parivarta 58.",
  "S06adsp55-u:489": "atha khalu śakrasya devānām indrasyaitad abhūc:",
  "S06adsp55-u:490_0": "carann api iha bodhisattvo mahāsattvaḥ dānapāramitāyāṃ śilapāramitāyāṃ kṣāntipāramitāyāṃ",
  "S06adsp55-u:490_1": "vīryapāramitāyāṃ dhyānapāramitāyāṃ prajñāpāramitāyāṃ yāvad aṣṭādaśasv āveṇikeṣu buddhadharmeṣu",
  "S06adsp55-u:490_2": "sarvasattvān abhibhavati. kaḥ punar vādo 'nuttarāṃ samyaksaṃbodhim abhisaṃbudhya.",
  "S06adsp55-u:490_3": "sulabdhāḥ taiḥ sattvail lābhāḥ sujīvitāṃ ca teṣāṃ sattvānāṃ jīvitaṃ yeṣāṃ sarvākārajñatāyāṃ",
  "S06adsp55-u:490_4": "cittaṃ krāmati. kaḥ punar vādo ye 'nuttarāyai samyaksaṃbodhaye cittam utpādayanti.",
  "S06adsp55-u:490_5": "spṛhaṇīyās te sattvā yair anuttarasyai samyaksaṃbodhaye cittam utpāditam utpādayiṣyanti",
  "S06adsp55-u:490_6": "imāṃ ca prajnāpāramitāṃ śṛṇvantaḥ. atha śakro devānām indro māndāravāṇi puṣpāṇi gṛhītvā",
  "S06adsp55-u:490_7": "yena bhagavāṃs tenopasaṃkrānta upasaṃkramya tair māndāravaiḥ puṣpais tathāgatam arhantaṃ",
  "S06adsp55-u:490_8": "samyaksaṃbuddham avakiranti sma abhyavakiranti sma abhiprakiranti sma. avakīrya abhyavakīrya",
  "S06adsp55-u:490_9": "abhiprakīryaivaṃ vacam abhāṣata:",
  "S06adsp55-u:491": "ye bodhisattvayānikāḥ pudgalā anuttarāṃ samyaksaṃbodhim adhyālambante,",
  "S06adsp55-u:492": "teṣām anena kuśalamūlena buddhadharmāṇāṃ paripūrir bhavatu sarvākārajñatādharmāṇāṃ paripūrir bhavatu. esām eva svayaṃbhūdharmāṇāṃ paripūrir bhavatu,",
  "S06adsp55-u:493": "eṣām eva anāsravadharmāṇāṃ paripūrir bhavatu. na hi me bhagavann ekacittotpādo 'py utpadyate. yad bodhisattvayānikaḥ pudgalo 'nuttarasyai (AdSPG I 49)",
  "S06adsp55-u:494_0": "samyaksaṃbodhaye saṃprasthito vivarteta. na me bhagavann ekacittotpādo 'py utpadyate",
  "S06adsp55-u:494_1": "yad bodhisattvo mahāsattvo vivartya śrāvakatve vā pratyekabodhau vā patet. api tu",
  "S06adsp55-u:494_2": "khalu janayec chandam anuttarasyāṃ samyaksaṃbodhau. bhūyasyā mātrayā praṇidhiṃ kuryād",
  "S06adsp55-u:494_3": "anuttarasyai samyaksaṃbodhaye. imāni saṃsārāvacarāṇi duḥkhāni dṛṣṭvā arthakāmo hitakāmaḥ",
  "S06adsp55-u:494_4": "sukhakāmo yogakṣemakāmaḥ sadevamānuṣāsurasya lokasyaibhiś cittotpādaiḥ samanvāgato",
  "S06adsp55-u:494_5": "bodhisattvo mahāsattva evaṃ vicunuyāt. kim iti vayaṃ tīrṇā atīrṇān sattvāṃs tārayema,",
  "S06adsp55-u:495": "kim iti vayaṃ muktā amuktān sattvān mocayema. kim iti vayam āśvāstā anāśvāstān sattvān āśvāsayema,",
  "S06adsp55-u:496_0": "[f. 227b] kim iti vayaṃ parinirvṛtā aparinirvṛtān sattvān parinirvāpayema. kiyat",
  "S06adsp55-u:496_1": "sa bhagavaṃ kulaputro vā kuladuhitā vā puṇyaṃ prasaved. yaḥ prathamayānasaṃprasthitānāṃ",
  "S06adsp55-u:496_2": "bodhisattvānāṃ mahāsattvānāṃ tāṃś cittotpādān anumodeta. ciracaritānām api bodhisattvānāṃ",
  "S06adsp55-u:496_3": "mahāsattvānāṃ tāṃś cittotpādān anumodeta avaivartikānām api bodhisattvānāṃ mahāsattvānāṃ",
  "S06adsp55-u:496_4": "tāṃś cittotpādān anumodeta ekajātipratibaddhānām api bodhisattvānāṃ mahāsattvānāṃ",
  "S06adsp55-u:496_5": "tāṃś cittotpādān anumodeta?",
  "S06adsp55-u:497": "evam ukte bhagavāṃc chakraṃ devānām indram etad avocat:",
  "S06adsp55-u:498": "syāt kauśika cāturmahādvīpake lokadhātau palāgrapramāṇena parimāṇāṃ,",
  "S06adsp55-u:499_0": "na tv eva teṣām anumodanāsahagatānāṃś cittotpādānāṃ puṇyasya pramāṇaṃ. syāt kauśika",
  "S06adsp55-u:499_1": "trisāhasramahāsāhasre lokadhātau palāgrapramāṇena parimāṇāṃ. na tv eva teṣām anumodanāsahagatānāṃ (AdSPG I 50)",
  "S06adsp55-u:500_0": "cittotpādānāṃ puṇyasya pramāṇaṃ. syāt punaḥ kauśika trisāhasramahāsāhasre lokadhātau",
  "S06adsp55-u:500_1": "mahāsamudreṣu yaḥ apskandhas tasya apskandhasya śatadhābhinnayā bālāgrakoṭyā udakabindūnām",
  "S06adsp55-u:500_2": "utkṣipyamāṇānāṃ pramāṇaṃ. na tv eva teṣām anumodanāsahagatānāṃ cittotpādānāṃ puṇyasya",
  "S06adsp55-u:500_3": "pramāṇaṃ. evam ukte śakro devānām indro bhagavantam etad avocat:",
  "S06adsp55-u:501": "mārādhiṣṭhitā bhagavaṃs te sattvā bhaviṣyanti ya imāṃś cittotpādān na anumodiṣyante,",
  "S06adsp55-u:502": "mārapakṣikā bhagavaṃs te sattvā bhaviṣyanti ya imāṃś cittotpādān na anumodiṣyante,",
  "S06adsp55-u:503": "mārabhavanād bhagavaṃs te sattvāś cyutā bhaviṣyanti ya imāṃś cittotpādān na anumodiṣyante. tat kasya hetoḥ?",
  "S06adsp55-u:504_0": "mārabhavanavidhvaṃsanakarā hi bhagavaṃs te sattvā ya imāṃś cittotpādān abhinirhṛtya",
  "S06adsp55-u:504_1": "anuttarasyāṃ samyaksaṃbodhau pariṇāmayanti. anumoditavyās te cittotpādā ye 'nuttarasyai",
  "S06adsp55-u:504_2": "samyaksaṃbodhaye cittotpādā utpāditā. yeṣām aparityakto buddhaḥ aparityakto dharmaḥ",
  "S06adsp55-u:504_3": "aparityaktaḥ saṃghas,",
  "S06adsp55-u:505": "tair ime cittotpādā anumoditavyāḥ,",
  "S06adsp55-u:506": "anumodya anuttarasyāṃ samyaksaṃbodhau pariṇāmayitavyāḥ. yathā na dvayasaṃjñā na advayasaṃjñā. bhagavān āha:",
  "S06adsp55-u:507": "evam etat kauśika evam etat. tathā yathā vadasi. ya imān kauśika cittotpādān anumodiṣyante,",
  "S06adsp55-u:508": "te kṣipram eva tathāgatān arhataḥ samyaksaṃbuddhān ārāgayiṣyanti,",
  "S06adsp55-u:509": "ārāgya na virāgayiṣyanti. evaṃ te ebhir anumodanāsahagataiś cittotpādakuśalamūlaiḥ samanvāgatā yatra yatropapatsyante tatra tatra satkṛtā bhaviṣyanti,",
  "S06adsp55-u:510": "gurukṛtā mānitāḥ pūjitā bhaviṣyanti,",
  "S06adsp55-u:511": "na ca te jātv amanaāpaṃ rūpaṃ drakṣyanti. na amanaāpāñc chabdāṃc chroṣyanti.",
  "S06adsp55-u:512": "(AdSPG I 51) na amanaāpān gandhān ghrāsyanti na amanaāpān rasān āsvādayiṣyanti na amanaāpān sparśān sprakṣyanti. na amanaāpān dharmān vijñāsyanti,",
  "S06adsp55-u:513": "na ca te jātu buddhair bhagavadbhir virahitā bhaviṣyanti. buddhakṣetrād [f. 228a] buddhakṣetraṃ saṃkramiṣyanti. tāṃś ca buddhān bhagavataḥ paryupāsiṣyante,",
  "S06adsp55-u:514": "kuśalamūlān ca avaropayiṣyanti. tat kasya hetos?",
  "S06adsp55-u:515_0": "tathā hi kauśika taiḥ kulaputraiś ca kuladuhitṛbhiś ca asaṃkhyeyānāṃ bodhisattvānāṃ",
  "S06adsp55-u:515_1": "mahāsattvānāṃ prathamayānasaṃprasthitānāṃ kuśalamūlāny anumoditāni dvitīyabhūmisthitānāṃ",
  "S06adsp55-u:515_2": "tṛtīyabhūmisthitānāṃ yāvad daśamībhūmīsthitānāṃ yāvad ekajātipratibaddhānāṃ bodhisattvānāṃ",
  "S06adsp55-u:515_3": "mahāsattvānāṃ tāni kuśalamūlāny anumoditāni. taiś ca kuśalamūlair vivardhamānair",
  "S06adsp55-u:515_4": "anuttarasyāḥ samyaksaṃbodher abhyāśībhavanti. te 'nuttarāṃ samyaksaṃbodhim abhisaṃbudhya",
  "S06adsp55-u:515_5": "aprameyāsaṃkhyeyāparimāṇān sattvān parinirvāpayiṣyanti. tad anena api kauśika paryāyeṇa",
  "S06adsp55-u:515_6": "tena kulaputreṇa vā kuladuhitrā vā prathamayānasaṃprasthitānāṃ bodhisattvānām mahāsattvānāṃ",
  "S06adsp55-u:515_7": "kuśalamūlāny anumodya anuttarasyāṃ samyaksaṃbodhau pariṇāmayitavyāni yathā na cittaṃ",
  "S06adsp55-u:515_8": "na anyatra cittena. cārikāṃ caratām avaivartikānām ekajātipratibaddhānāṃ tāni kuśalamūlāny",
  "S06adsp55-u:515_9": "anumodya anuttarasyāṃ samyaksaṃbodhau pariṇāmayitavyāni yathā na cittaṃ na anyatra",
  "S06adsp55-u:515_10": "cittena. athāyuṣmān subhūtir bhagavantam etad (AdSPG I 52)",
  "S06adsp55-u:516": "avocat: kathaṃ bhagavaṃ māyopamaṃ cittam anuttarāṃ samyaksaṃbodhim abhisaṃbhotsyate?",
  "S06adsp55-u:517": "bhagavān āha:",
  "S06adsp55-u:518": "tat kiṃ manyase subhūte samanupaśyasi tvaṃ tan māyopamaṃ cittaṃ?",
  "S06adsp55-u:519": "āha: no hīdaṃ bhagavan na ahaṃ bhagavan māyāṃ na māyopamaṃ cittaṃ samanupaśyāmi. bhagavān āha:",
  "S06adsp55-u:520": "tat kiṃ manyase subhūte. yatra na māyā na māyopamaṃ cittaṃ samanupaśyasi tvaṃ tac cittaṃ yac cittam anuttarāṃ samyaksaṃbodhim abhisaṃbudhyate?",
  "S06adsp55-u:521": "āha: no hīdaṃ bhagavaṃ. bhagavān āha:",
  "S06adsp55-u:522": "tat kiṃ manyase subhūte anyatra māyāyā māyopamād vā cittāt taṃ dharmaṃ samanupaśyasi. yo dharmo 'nuttarāṃ samyaksaṃbodhim abhisaṃbhotsyate?",
  "S06adsp55-u:523_0": "āha: no hīdāṃ bhagavaṃ na ahaṃ bhagavann anyatra māyāyā nānyatra māyopamāc cittāt",
  "S06adsp55-u:523_1": "tad dharmaṃ samanupaśyāmi. yo dharmo 'nuttarāṃ samyaksaṃbodhim abhisaṃbhotsyate.",
  "S06adsp55-u:523_2": "so 'haṃ bhagavann anyan dharmam asamanupaśyan,",
  "S06adsp55-u:524": "kataman dharmam upadekṣyāmy astitā vā nāstitā vā veti?",
  "S06adsp55-u:525": "yo dharmo 'tyantatayā vivikto na so 'stitāṃ vā nāstitāṃ vopaiti. yo dharmo 'tyantatayā vivikto na so dharmo 'nuttarāṃ samyaksaṃbodhim abhisaṃbhotsyate,",
  "S06adsp55-u:526": "na ca asaṃvidyamāno dharmo 'nuttarāṃ samyaksaṃbodhim abhisaṃbudhyate. tat kasya hetoḥ?",
  "S06adsp55-u:527": "tathā hi bhagavaṃ sarvadharmā na saṃvidyante. ye saṃkliśyeran vā vyavadāyeran vā. tat kasya hetos?",
  "S06adsp55-u:528_0": "tathā hi bhagavaṃ prajñāpāramitā atyantatayā viviktā dhyānapāramitā atyantatayā viviktā",
  "S06adsp55-u:528_1": "vīryapāramitā atyantatayā viviktā kṣāntipāramitā atyantatayā viviktā śīlapāramitā",
  "S06adsp55-u:528_2": "atyantatayā viviktā. dānapāramitā (AdSPG I 53)",
  "S06adsp55-u:529_0": "atyantatayā viviktā yāvad bodhir atyantatayā vivikta. yaś ca atyantatayā vivikto",
  "S06adsp55-u:529_1": "dharmo [f. 228b] na sa bhāvayitavyo na vibhāvayitavyaḥ. nāpi sā kasyacid dharmasya",
  "S06adsp55-u:529_2": "āhartrī prajñāpāramitā atyantaviśuddhatvāt. atyantaviviktā prajñāpāramitā. kathaṃ",
  "S06adsp55-u:529_3": "prajñāpāramitām āgamya bodhisattvo mahāsattvo 'nuttarāṃ samyaksaṃbodhim abhisaṃbudhyate?",
  "S06adsp55-u:530": "anuttarāpi samyaksaṃbodhir atyantatayā viviktā,",
  "S06adsp55-u:531": "tat kathaṃ viviktena viviktasya anubodho bhavati?",
  "S06adsp55-u:532": "bhagavān aha:",
  "S06adsp55-u:533_0": "sādhu sādhu subhūte evam etat subhūte evam etat. atyantaviviktā hi subhūte prajñāpāramitā.",
  "S06adsp55-u:533_1": "atyantavivktā hi dhyānapāramitā atyantaviviktā hi vīryapāramitā atyantaviviktā hi",
  "S06adsp55-u:533_2": "kṣāntipāramitā atyantaviviktā hi śīlapāramitā atyantaviviktā hi dānapāramitā atyantaviviktā",
  "S06adsp55-u:533_3": "hi yāvad bodhiḥ atyantaviviktā hi yāvat sarvākārajñatā. yathā subhūte atyantaviviktā",
  "S06adsp55-u:533_4": "prajñāpāramitā. yāvat sarvākārajñatā tathā atyantaviviktā anuttarā samyaksaṃbodhir",
  "S06adsp55-u:533_5": "abhisaṃbudhyate. sacet subhūte prajñāpāramitā na atyantaviviktā syād yāvat sarvākārajñatā",
  "S06adsp55-u:533_6": "na atyantaviviktā syāt na sā syāt prajñāpāramitā yāvan na sā syāt sarvākārajñatā,",
  "S06adsp55-u:534_0": "tasmāt tarhi subhūte yathā prajñāpāramitā atyantaviviktā yathā yāvat sarvākārajñatā",
  "S06adsp55-u:534_1": "atyantaviviktā. evaṃ hi subhūte na prajñāpāramitām anāgamya anuttarā samyaksaṃbodhir",
  "S06adsp55-u:534_2": "abhisaṃbudhyate. na ca vivekena viveko 'bhisaṃbudhyate. abhisaṃbudhyate ca anuttarā samyaksaṃbodhiḥ,",
  "S06adsp55-u:535": "na ca anāgamya prajñāpāramitām abhisaṃbudhyate. āha:",
  "S06adsp55-u:536": "gaṃbhīre bhagavann arthe carati bodhisattvo mahāsattvaḥ. bhagavān āha:",
  "S06adsp55-u:537": "evam etat subhūte evam etat,",
  "S06adsp55-u:538": "gaṃbhīre subhūte arthe carati bodhisattvo mahāsattvaḥ. duṣkarakārakaḥ subhūte bodhisattvo (AdSPG I 54)",
  "S06adsp55-u:539": "mahāsattva yad gaṃbhīre 'rthe carati. taṃ",
  "S06adsp55-u:540": "ca arthaṃ na sākṣātkaroti. yaduta śrāvakabhūmiṃ vā pratyekabuddhabhūmiṃ vā. āha:",
  "S06adsp55-u:541": "yathā ahaṃ bhagavato bhāṣitasya artham ājānāmi. na kiṃcid duṣkaraṃ karoti. kathaṃ duṣkarakārako bodhisattvo mahāsattvaḥ?",
  "S06adsp55-u:542": "tat kasya hetos?",
  "S06adsp55-u:543": "tathā hi bhagavaṃ so 'rtho nopalabhyate. yaḥ sākṣātkṛyeta,",
  "S06adsp55-u:544": "sāpi prajñāpāramitā nopalabhyate. yayā sākṣatkṛyeta,",
  "S06adsp55-u:545_0": "so 'pi dharmo nopalabhyate yaḥ sākṣātkuryāt. anupalabhyamāneṣu bhagavaṃ sarvadharmeṣu",
  "S06adsp55-u:545_1": "katamo 'rthaḥ sākṣātkariṣyati. katamayā vā prajñāpāramitayā sākṣātkariṣyate. katamo",
  "S06adsp55-u:545_2": "vā dharmaḥ sākṣātkariṣyate. yaṃ sākṣātkṛtya nottrasyati. na saṃtrasyati na saṃtrāsam",
  "S06adsp55-u:545_3": "āpadya bhagavann anupalaṃbhacarir bodhisattvacarir yatra caraṃ bodhisattvo mahāsattvaḥ",
  "S06adsp55-u:545_4": "sarvadharmeṣv anandhakāratām anuprāpnoti. saced bhagavann evaṃ bhāṣyamāṇe bodhisattvasya",
  "S06adsp55-u:545_5": "mahāsattvasya. cittaṃ na avalīyate na saṃlīyate nottrasyati. na saṃtrasyati na saṃtrāsam",
  "S06adsp55-u:545_6": "āpadyate. evaṃ caraṃ bhagavan bodhisattvo mahāsattvaś carati prajñāpāramitāyāṃ. sa",
  "S06adsp55-u:545_7": "carāmi iti na samanupaśyati. prajñāpāramitām api na samanupasyati. anuttarāṃ samyaksaṃbodhim",
  "S06adsp55-u:545_8": "abhisaṃbhotsya ity api na samanupaśyati. tasya khalu punar bhagavaṃ bodhisattvasya",
  "S06adsp55-u:545_9": "mahāsattvasya prajñāpāramitāyāṃ carato naivaṃ bhavati:",
  "S06adsp55-u:546": "dūrīkariṣyāmi śrāvakapratyekabhūmī āsanno 'smin [f. 229a] sarvākārajñatāyāḥ. tadyathāpi nāma bhagavaṃ na abhyavakāśasyaivaṃ bhavati:",
  "S06adsp55-u:547": "kasyacid ahaṃ dūre vā 'bhyāśe vā. tat kasya hetor?",
  "S06adsp55-u:548": "abhadatvād acalatvād bhagavann abhyavakāśasya avikalpatvād bhagavann abhyavakāśasya. evam eva bhagavan (AdSPG I 55)",
  "S06adsp55-u:549": "bodhisattvasya mahāsattvasya prajñāpāramitāyāṃ carato naivaṃ bhavati:",
  "S06adsp55-u:550": "śrāvakabhūmir vā pratyekabuddhabhūmir vā mama dūre anuttarā samyaksaṃbodhir mama abhyāśe. tat kasya hetor?",
  "S06adsp55-u:551": "avikalpatvād bhagavan prajñāpāramitāyāḥ. tadyathāpi nāma bhagavaṃ māyāpuruṣasya naivaṃ bhavati:",
  "S06adsp55-u:552": "māyā me dūre,",
  "S06adsp55-u:553": "māyākāro me 'bhyāśe,",
  "S06adsp55-u:554": "yaḥ punar ayaṃ janakāyaḥ sannipatita,",
  "S06adsp55-u:555": "eṣa me dūre vā 'bhyāśe vā. tat kasya hetor?",
  "S06adsp55-u:556": "avikalpatvād bhagavan māyāpuruṣasya. evam eva bhagavan bodhisattvasya mahāsattvasya prajñāpāramitāyāṃ carato naivaṃ bhavati:",
  "S06adsp55-u:557": "śrāvakabhūmir vā pratyekabuddhabhūmir vā mama dūre anuttarā samyaksaṃbodhir mama abhyāśe. tadyathāpi nāma bhagavan na pratibimbasyaivaṃ bhavati:",
  "S06adsp55-u:558": "yena āraṃbaṇena pratibimbam utpannaṃ tat mama abhyāśe,",
  "S06adsp55-u:559": "ye punar atra upasaṃkrāntā ādarśe vā udakapātre vā te me dūre. tat kasya hetor?",
  "S06adsp55-u:560": "avikalpatvād bhagavan pratibimbasya. evam eva bhagavam bodhisattvasya mahāsattvasya prajñāpāramitāyāṃ carato naivaṃ bhavati:",
  "S06adsp55-u:561": "śrāvakabhūmir vā pratyekabuddhabhūmir vā mama dūre,",
  "S06adsp55-u:562": "anuttarā samyaksaṃbodhir mama abhyāśe. tat kasya hetor?",
  "S06adsp55-u:563": "avikalpatvāt punar bhagavaṃ prajñāpāramitāyā. na hi bhagavaṃ prajñāpāramitāyāḥ priyo vā apriyo vā asti. tat kasya hetos?",
  "S06adsp55-u:564": "tathā hy asyāḥ svabhāvo nopalabhyate,",
  "S06adsp55-u:565": "yasya priyo vā apriyo vā bhavet. tadyathāpi nāma bhagavaṃs tathāgatasya arhataḥ samyaksaṃbuddhasya na kaścit priyo vā apriyo vā saṃvidyate,",
  "S06adsp55-u:566": "evam eva bhagavaṃ prajñāpāramitāyā na kaścit priyo vā apriyo vā saṃvidyate. tadyathāpi nāma bhagavaṃs tathāgato 'rhan samyaksaṃbuddhaḥ sarvakalpavikalpaprahīṇaḥ,",
  "S06adsp55-u:567": "evam eva bhagavaṃ prajñāpāramitā (AdSPG I 56)",
  "S06adsp55-u:568": "sarvakalpavikalpaprahīṇā,",
  "S06adsp55-u:569": "avikalpatām upadāya. tadyathāpi nāma bhagavan na tathāgatanirmitasyaivaṃ bhavati:",
  "S06adsp55-u:570": "śrāvakabhūmir vā pratyekabuddhabhūmir vā mama dūre,",
  "S06adsp55-u:571": "anuttarā samyaksaṃbodhir mama abhyāśe. tat kasya hetoḥ?",
  "S06adsp55-u:572": "avikalpatvād bhagavaṃs tathāgatasya tathāgatanirmitasya ca. evam eva bhagavan na bodhisattvasya mahāsattvasya prajñāpāramitāyāṃ carata evaṃ bhavati:",
  "S06adsp55-u:573": "śrāvakabhūmir vā pratyekabuddhabhūmir vā mama dūre,",
  "S06adsp55-u:574": "anuttarā samyaksaṃbodhir mama abhyāśe. tadyathāpi nāma bhagavaṃs tathāgato nirmitaṃ nirmimīta sa yasya kāryasya kṛte nirmitas tat kāryaṃ karoti,",
  "S06adsp55-u:575": "sa ca nirmitaḥ avikalpo nirvikalpaḥ,",
  "S06adsp55-u:576": "evam eva bhagavan yasya kāryasya kṛte prajñāpāramitā bhāvyate tac ca kāryaṃ karoti,",
  "S06adsp55-u:577": "sā ca prajñāpāramitā avikalpā nirvikalpā. tadyathāpi nāma bhagavan dakṣeṇa palagaṇḍena vā palagaṇḍāntevasinā vā yantraṃ yuktaṃ syāt strivigraho vā puruṣavigraho vā,",
  "S06adsp55-u:578": "hastivigraho vā,",
  "S06adsp55-u:579": "balīvardavigraho vā. tac ca yadṛśasya kāryasya kṛte kṛtaṃ tat kāryaṃ karoti. tac ca yantram avikalpaṃ,",
  "S06adsp55-u:580": "evam eva bhagavan yasya kṛtyasya kṛte prajñāpāramitā bhāvyate,",
  "S06adsp55-u:581": "tat kāryaṃ karoti. sā ca prajñāpāramitā avikalpā. athāyuṣmāñc chāradvatīputra āyuṣmantaṃ subhūtim etad avocat:",
  "S06adsp55-u:582": "[f. 229b] kiṃ punar āyuṣmaṃ subhūte prajñāpāramitāiva avikalpā utāho dhyānapāramitā api,",
  "S06adsp55-u:583": "yāvad dānapāramitā apy avikalpā?",
  "S06adsp55-u:584": "subhūtir āha:",
  "S06adsp55-u:585": "dhyānapāramitā apy āyuṣmañc chāradvātīputra avikalpā. yāvad dānapāramitā apy avikalpā. āha:",
  "S06adsp55-u:586": "kiṃ punar āyuṣmaṃ subhūte rūpam apy avikalpaṃ yāvad vijñānam apy avikalpaṃ?",
  "S06adsp55-u:587": "cakṣur apy avikalpaṃ yāvad mano 'py avikalpaṃ?",
  "S06adsp55-u:588": "kiṃ punar rūpam apy avikalpaṃ (AdSPG I 57)",
  "S06adsp55-u:589": "yāvad dharmam apy avikalpaṃ?",
  "S06adsp55-u:590": "cakṣurvijñānam",
  "S06adsp55-u:591": "apy avikalpaṃ yāvad manovijñānam apy avikalpaṃ?",
  "S06adsp55-u:592": "cakṣuḥsaṃsparśo 'py avikalpo yāvan manaḥsaṃparśo 'py avikalpaḥ?",
  "S06adsp55-u:593": "cakṣuḥsaṃsparśajā api vedanā avikalpā yāvan manahsaṃsparśajā api vedanā avikalpāḥ?",
  "S06adsp55-u:594": "kiṃ punar dhyānāny apramāṇāny ārūpyasamāpattayo 'py avikalpā?",
  "S06adsp55-u:595": "smṛtyupasthānāny api yāvan mārgo 'pi śūnyatā ānimittam apraṇihitam apy avikalpaṃ?",
  "S06adsp55-u:596_0": "kiṃ punar daśatathāgatabalāni. catvāri vaiśāradyāni catasraḥ pratisaṃvido mahāmaitrī",
  "S06adsp55-u:596_1": "mahākaruṇā apy avikalpāḥ yāvad aṣṭādaśāveṇikā buddharmā apy avikalpā bodhir apy avikalpā",
  "S06adsp55-u:596_2": "saṃskṛtadhātur asaṃkṛtadhātur apy avikalpāḥ?",
  "S06adsp55-u:597": "subhūtir āha:",
  "S06adsp55-u:598": "sarvadharmā apy āyuṣmañc chāradvatīputra avikalpāḥ. āha:",
  "S06adsp55-u:599": "yady āyuṣmaṃ subhūte sarvadharmā apy avikalpāḥ,",
  "S06adsp55-u:600": "kuto 'yaṃ paṃcagatikaḥ saṃsāra iti bheda āgataḥ narakatiryagyoniyamalokadevamanuṣyāḥ,",
  "S06adsp55-u:601": "kuta iyaṃ prabhāvanā śrotaāpannānāṃ sakṛdāgāminām anāgāminām arhatāṃ pratyekabuddhānāṃ bodhisattvānāṃ buddhānāṃ bhagavatāṃ?",
  "S06adsp55-u:602": "subhūtir āha:",
  "S06adsp55-u:603": "ye te āyuṣmañc chāradvatīputra sattvā viparyāsasamutthitaṃ karma abhisaṃskurvanti kāyena vācā manasā,",
  "S06adsp55-u:604_0": "teṣāṃ tathārūpāṇy āyatanāny abhinirvartante. cchandamūlakaṃ karmavipākaṃ parigṛhya",
  "S06adsp55-u:604_1": "vikalpasamutthitaṃ narakatiryagyoniyamalokadevamanuṣyagatīr abhinirvartayanti. yat",
  "S06adsp55-u:604_2": "punar āyuṣmañc chāradvatīputra evam āha:",
  "S06adsp55-u:605": "kutaḥ punaḥ śrotaāpannā prabhāvyante sakṛdāgāmino 'nāgāmino 'rhantaḥ pratyekabuddhā,",
  "S06adsp55-u:606": "kuto 'pi bodhisattvā mahāsattvāḥ,",
  "S06adsp55-u:607": "kutas tathāgatā arhantaḥ samyaksaṃbuddhāḥ prabhāvyanta iti?",
  "S06adsp55-u:608": "avikalpataḥ āyuṣmañc chāradvatīputra śrotaāpannāḥ prabhāvyante (AdSPG I 58)",
  "S06adsp55-u:609": "avikalpataḥ śrotaāpattiphalaṃ yāvad avikalpato 'rhantaḥ avikalpato 'rhatvaṃ,",
  "S06adsp55-u:610": "avikalpataḥ pratyekabuddhāḥ avikalpataḥ pratyekabodhiḥ,",
  "S06adsp55-u:611": "avikalpato buddhāḥ avikalpato bodhiḥ. ye 'pi te āyuṣmañc chāradvatīputra abhūvann atīte 'dhvani tathāgatā arhantaḥ samyaksaṃbuddhās,",
  "S06adsp55-u:612": "te 'py āyuṣmañc chāradvatīputra buddhā bhagavantaḥ avikalpā vikalpaprahīnāḥ,",
  "S06adsp55-u:613_0": "evam anāgatā apy avikalpā bhaviṣyanti. ye 'pi te śāradvatīputra etarhi daśasu dikṣu",
  "S06adsp55-u:613_1": "lokadhātuṣu pratyutpanne 'dhvani buddhā bhagavanto 'nuttarāṃ samyaksaṃbodhim abhisaṃbuddhās",
  "S06adsp55-u:613_2": "te 'py āyuṣmañc chāradvatīputra buddhā bhagavantaḥ avikalpā vikalpaprahīṇāḥ. tad",
  "S06adsp55-u:613_3": "anena te āyuṣmañc chāradvatīputra paryāyeṇa evaṃ veditavyaṃ,",
  "S06adsp55-u:614_0": "sarvadharmā avikalpā avikalpatathatāṃ pramāṇīkṛtya bhūtakoṭitathatān dharmadhātutathatāṃ",
  "S06adsp55-u:614_1": "pramāṇikṛtya. evaṃ khalv āyuṣmañc chāradvatīputra bodhisattvena mahāsattvena avikalpāyāṃ",
  "S06adsp55-u:614_2": "prajñāpāramitāyāṃ caritavyaṃ,",
  "S06adsp55-u:615": "avikalpāyāṃ prajñāpāramitāyāṃ carann avikalpān sarvadharmān abhisaṃbudhyate. ((58))",
  "S06adsp55-u:616": "(AdSPG I 59)",
  "S06adsp55-u:617": "parivarta 59.",
  "S06adsp55-u:618": "atha āyuṣmañc charadvatīputra ayuṣmantaṃ subhūtim etad avocat:",
  "S06adsp55-u:619_0": "sāre vatāyam [f. 230a] āyuṣmaṃ subhūte carati bodhisattvo mahāsattvo yaḥ prajñāpāramitāyāṃ",
  "S06adsp55-u:619_1": "carati. sāre vatāyaṃ carati bodhisattvo mahāsattvaḥ. evam ukte āyuṣmāṃ subhūtir āyuṣmantaṃ",
  "S06adsp55-u:619_2": "śāradvatīputram etad avocat:",
  "S06adsp55-u:620": "asāre vatāyaṃ caraty āyuṣmañc chāradvatīputra bodhisattvo mahāsattvo yaḥ prajñāpāramitāyāṃ carati. tat kasya hetoḥ?",
  "S06adsp55-u:621": "tathā hy āyuṣmañc chāradvatīputra asārikā prajñāpāramitā yāvad asārikā sarvākārajñatā. tat kasya hetos?",
  "S06adsp55-u:622_0": "tathā hi bodhisattvo mahāsattvaḥ prajñāpāramitāyāṃ carann asāram eva nopalabhate",
  "S06adsp55-u:622_1": "na samanupaśyati. kutaḥ punaḥ sāram upalapsyate. yāvad asārikāṃ sarvākārajñatāṃ nopalabhate.",
  "S06adsp55-u:622_2": "kutaḥ punaḥ sāram upalapsyate. atha saṃbahulānāṃ kāmāvacarāṇāṃ rūpāvacarāṇāṃ ca devaputrāṇām etad abhūn:",
  "S06adsp55-u:623_0": "namaskaraṇīyās te kulaputrāś ca kuladuhitaraś ca yair anuttarasyai samyaksaṃbodhaye",
  "S06adsp55-u:623_1": "cittam utpāditaṃ ye ceha gaṃbhirāyāṃ prajñāpāramitāyāṃ yathopadiṣṭāyāṃ caranti. atra",
  "S06adsp55-u:623_2": "ca arthe caranti. na ca bhūtakoṭiṃ sākṣātkurvanti. yāṃ sākṣātkṛtya śrāvakabhūmau",
  "S06adsp55-u:623_3": "vā pratyekabuddhabhūmau vā avatiṣṭheran. anena api paryāyeṇa namaskaraṇīyās te bodhisattvā",
  "S06adsp55-u:623_4": "mahāsattvā ya imān dharmatāṃ na sākṣātkurvanti. athāyuṣmāṃ subhūtis tān devaputrān etad avocat:",
  "S06adsp55-u:624": "nedaṃ devaputrā duṣkaraṃ (AdSPG I 60)",
  "S06adsp55-u:625_0": "bodhisattvānāṃ mahāsattvānāṃ ya imān dharmatāṃ na sākṣātkurvanti yaya sākṣātkṛyayā",
  "S06adsp55-u:625_1": "śrāvakabhūmau vā pratyekabuddhabhūmau vā avatiṣṭherann. idaṃ teṣāṃ devaputrā duṣkarataraṃ",
  "S06adsp55-u:625_2": "yad aprameya asaṃkhyeya aparimāṇān sattvān parinirvāpayiṣyāma iti sannāhaṃ sannahyanti.",
  "S06adsp55-u:625_3": "te ca sattvā atyantatayā nopalabhyante yāṃ parinirvāpayeyuḥ. evaṃ cāran bodhisattvo",
  "S06adsp55-u:625_4": "mahāsattvaḥ saṃprasthito bhavaty anuttarasyai samyaksaṃbodhaye sarvasattvān vineṣyāmi",
  "S06adsp55-u:625_5": "iti. ākāśaṃ sa vinetavyaṃ manyeta,",
  "S06adsp55-u:626": "yaḥ sattvān vinetavyaṃ manyeta. tat kasya hetor?",
  "S06adsp55-u:627": "ākāśaviviktatayā sattvaviviktatā draṣṭavyā,",
  "S06adsp55-u:628": "ākāśaśūnyatayā sattvaśūnyatā draṣṭavyā. ākāśāsāratayā sattvāsāratā draṣṭavyā,",
  "S06adsp55-u:629_0": "ākāśatucchatayā sattvatucchatā draṣṭavyā. anena api devaputrāḥ paryāyeṇa duṣkarakārakā",
  "S06adsp55-u:629_1": "bodhisattvā mahāsattvāḥ ye avidyamānānāṃ sattvānāṃ kṛte sannāhaṃ sannahyanti. ākāśena",
  "S06adsp55-u:629_2": "te sārdhaṃ vivaditukāmā ye sattvānāṃ kṛte sannāhaṃ sannahyanti. sa ca sannāho bodhisattvena",
  "S06adsp55-u:629_3": "mahāsattvena sannaddhas te ca sattvā nopalabhyante yeṣāṃ sattvānām arthāya bodhisattvena",
  "S06adsp55-u:629_4": "mahāsattvena sannāhaḥ sannaddhas. tat kasya hetoḥ?",
  "S06adsp55-u:630": "sattvaviviktatayā sannāhaviviktatā draṣṭavyā. saced evaṃ bhāṣyamāṇe bodhisattvo mahāsattvo na saṃsīdati,",
  "S06adsp55-u:631": "carati bodhisattvo mahāsattva prajñāpāramitāyāṃ. tat kasya hetoḥ?",
  "S06adsp55-u:632_0": "rūpaviviktatayā sattvaviviktatā. vedanāsaṃjñāsaṃskāra vijñānaviviktatayā sattvaviviktatā.",
  "S06adsp55-u:632_1": "rūpaviviktatayā prajñāpāramitāviviktatā. rūpaviviktatayā yāvat sarvākārajñātāviviktatā.",
  "S06adsp55-u:632_2": "sacet punaḥ (AdSPG I 61)",
  "S06adsp55-u:633": "subhūte bodhisattvasya mahāsattvasya sarvadharmaviviktatāyāṃ bhāṣyamāṇāyāṃ cittaṃ na avalīyate na saṃlīyate na cāsya mānasaṃ saṃtrāsam āpadyate,",
  "S06adsp55-u:634": "carati bodhisattvo mahāsattvaḥ prajñāpāramitāyāṃ. atha bhagavān āyuṣmantaṃ subhūtim etad avocat:",
  "S06adsp55-u:635": "kena kāraṇena subhūte bodhisattvo mahāsattvo na [f. 230b] saṃsīdati prajñāpāramitāyāṃ?",
  "S06adsp55-u:636": "āha: asattvād bhagavaṃ sarvadharmāṇāṃ na saṃsīdati bodhisattvo mahāsattvāḥ prajñāpāramitāyāṃ,",
  "S06adsp55-u:637_0": "viviktatvāc chāntatvād anutpādatvād bhagavaṃ na saṃsīdati bodhisattvo mahāsattvaḥ",
  "S06adsp55-u:637_1": "prajñāpāramitāyāṃ. anena bhagavan kāraṇena bodhisattvo mahāsattvo na saṃsīdati prajñāpāramitāyāṃ. tat kasya hetos?",
  "S06adsp55-u:638_0": "tathā hi sa bhagavaṃ nopalabhyate yaḥ saṃsīded yena vā saṃsīded yatra vā saṃsīdet.",
  "S06adsp55-u:638_1": "sarva ete dharmā na saṃvidyante. saced bhagavaṃ bodhisattvo mahāsattvaḥ evaṃ bhāṣyamāṇe",
  "S06adsp55-u:638_2": "na saṃsīdati na viṣīdati. na līyate na avalīyate na saṃlīyate,",
  "S06adsp55-u:639": "nottrasyati na saṃtrasyati na saṃtrāsam āpadyate. carati prajñāpāramitāyāṃ. tat kasya hetos?",
  "S06adsp55-u:640_0": "tathā hi bhagavan sarva ete dharmā na saṃvidyante yo vā saṃsīded yena vā saṃsīded",
  "S06adsp55-u:640_1": "yatra vā saṃsīdet. evaṃ caran bhagavan bodhisattvo mahāsattvaḥ sendrakair devāiḥ",
  "S06adsp55-u:640_2": "sabrahmakaiḥ saprajāpatikair namasyate. bhagavān āha:",
  "S06adsp55-u:641_0": "na kevalaṃ subhūte sendrakair devaiḥ sabrahmakaiḥ saprajāpatikair namasyate. bodhisattvo",
  "S06adsp55-u:641_1": "mahāsattvo ya evaṃ prajñāpāramitāyāṃ carati. ye 'pi te abhikrāntā abhikrāntavarṇāḥ",
  "S06adsp55-u:641_2": "śubhakṛtsnā vṛhatphalāḥ yāvac chuddhāvāsakāyikā devaputrās te 'pi taṃ bodhisattvaṃ (AdSPG I 62)",
  "S06adsp55-u:642": "mahāsattvaṃ namasyaṃti ya evaṃ prajñāparamitāyāṃ carati. ye 'pi te subhūte tathāgatā arhantaḥ samyaksaṃbuddhā asaṃkhyeyāprameyeṣu lokadhātuṣu tiṣṭhanti dhṛyante yāpayanti,",
  "S06adsp55-u:643_0": "te 'pi taṃ bodhisattvaṃ mahāsattvaṃ prajñāpāramitāyāṃ carantaṃ samanvāharanti. ayaṃ",
  "S06adsp55-u:643_1": "bodhisattvo mahāsattvaḥ prajñāpāramitāyāṃ caran dānapāramitāṃ paripūrayiṣyati. yāvat",
  "S06adsp55-u:643_2": "sarvākārajñatāṃ paripūrayiṣyati. yaṃ punaḥ subhūte bodhisattvaṃ mahāsattvaṃ prajñāpāramitāyāṃ",
  "S06adsp55-u:643_3": "carantaṃ buddhā bhagavantaḥ samanvāharanti. sa bodhisattvo mahāsattvo buddhatvapratipannako",
  "S06adsp55-u:643_4": "dhārayitavyaḥ. yāvantaḥ subhūte gaṅgānadīvālukopameṣu lokadhātuṣu sattvās te sarve",
  "S06adsp55-u:643_5": "mārāḥ pāpīyāṃso bhaveyur,",
  "S06adsp55-u:644": "ekaikaś ca māraḥ pāpīyāṃs tāvanto mārān pāpīyāṃso 'bhinirmimīta,",
  "S06adsp55-u:645_0": "te sarve apratibalās tasya bodhisattvasya mahāsattvasya antarāyaṃ kartuṃ. dvābhyāṃ",
  "S06adsp55-u:645_1": "subhūte dharmābhyāṃ samanvāgato bodhisattvo mahāsattvo durdharṣo bhavati māraiḥ pāpīyobhiḥ.",
  "S06adsp55-u:645_2": "katamābhyāṃ dvābhyāṃ?",
  "S06adsp55-u:646_0": "sarvadharmaś ca anena sūnyatā vyavalokitā bhavanti. sarvasattvāś ca asya aparityaktā",
  "S06adsp55-u:646_1": "bhavanti. ābhyāṃ subhūte dvābhyāṃ dharmābhyāṃ samanvāgato bodhisattvo māhasattvo",
  "S06adsp55-u:646_2": "durdharṣo bhavati māraiḥ pāpīyobhiḥ. aparābhyāṃ subhūte dvābhyāṃ dharmābhyāṃ samanvāgato",
  "S06adsp55-u:647": "bodhisattvo mahāsattvaḥ prajñāpāramitāyāṃ caran durdharṣo bhavati māraiḥ pāpīyobhiḥ. katamābhyāṃ dvābhyāṃ?",
  "S06adsp55-u:648": "yathāvādī ca bhavati tathākārī,",
  "S06adsp55-u:649_0": "buddhaiś ca bhagavadbhiḥ samanvāhṛyate. ābhyāṃ subhūte dvābhyāṃ dharmābhyāṃ samanvāgato",
  "S06adsp55-u:649_1": "bodhisattvo mahāsasattvaḥ prajñāpāramitāyāṃ caran durdharṣo bhavati māraiḥ pāpīyobhiḥ. evaṃ (AdSPG I 63)",
  "S06adsp55-u:650": "carantaḥ subhūte bodhisattvasya mahāsattvasya te devaputrā upasaṃkramitavyaṃ maṃsyante. paryupāsiṣyante pariprakṣyanti paripraśnayiṣyanti,",
  "S06adsp55-u:651": "utsāhaṃ ca dāsyanti:",
  "S06adsp55-u:652_0": "kṣipraṃ tvaṃ kulaputra buddhabodhim anuprāpsyasi. tasmāt tarhi tvaṃ kulaputra anenaiva",
  "S06adsp55-u:652_1": "vihāreṇa vihara yaduta śūnyatāvihāreṇa animittavihāreṇa apraṇihitavihāreṇa. [f. 231a] tat kasya hetor?",
  "S06adsp55-u:653_0": "anena tvaṃ kulaputra vihāreṇa viharann anāthānāṃ sattvānāṃ nātho bhaviṣyasy aśaraṇānāṃ",
  "S06adsp55-u:653_1": "sattvānāṃ śaraṇaṃ bhaviṣyasy atrāṇānāṃ sattvānāṃ trāṇāṃ bhaviṣyasy aparāyaṇānāṃ sattvānāṃ",
  "S06adsp55-u:653_2": "parāyaṇaṃ bhaviṣyasy alayanānāṃ sattvānāṃ layanaṃ bhaviṣyasy advīpānāṃ sattvānāṃ",
  "S06adsp55-u:653_3": "dvīpo bhaviṣyasy andhabhūtānāṃ sattvānām ālokabhūto bhaviṣyasi iti. tat kasya hetos?",
  "S06adsp55-u:654_0": "tathā hy anena prajñāpāramitāvihāreṇa viharato bodhisattvasya mahāsattvasya ye 'pi",
  "S06adsp55-u:654_1": "te aprameyāsaṃkheyeyeṣu lokadhātuṣu buddhā bhagavantas tiṣṭhaṃti dhṛyaṃte yāpayanti",
  "S06adsp55-u:654_2": "dharmañ ca deśayaṃti bhikṣusaṃghaparivṛtā yo 'sau prajñāpāramitāyāṃ caraty ebhir",
  "S06adsp55-u:654_3": "guṇaiḥ samanvāgato yaduta prajñāpāramitāguṇais tasya bodhisattvasya mahāsattvasya",
  "S06adsp55-u:654_4": "nāmaṃ ca gotraṃ ca parikīrtayamānarūpā dharmaṃ deśayanty udānaṃ ca udānayaṃti. tadyathāpi",
  "S06adsp55-u:654_5": "nāma subhūte aham etarhi ratnaketor bodhisattvasya mahāsattvasya nāmadheyaṃ parikīrtayamānarūpo",
  "S06adsp55-u:654_6": "dharmaṃ deśayāmy udānaṃ codānayāmi. sikhinaś ca bodhisattvasya mahāsattvasya nāmadheyaṃ",
  "S06adsp55-u:654_7": "parikīrtayamānarūpo dharmaṃ deśayāmy udānaṃ codānayāmi. ye 'pi te bodhisattvā mahāsattvāḥ",
  "S06adsp55-u:654_8": "akṣobhyasya tathāgatasya arhataḥ (AdSPG I 64)",
  "S06adsp55-u:655_0": "samyaksaṃbuddhasya antike brahmacaryaṃ caranty anayā prajñāpāramitayā avirahitās",
  "S06adsp55-u:655_1": "teṣām apy ahaṃ bodhisattvānāṃ mahāsattvānāṃ nāmadheyaṃ parikīrtayamānarūpo dharmaṃ",
  "S06adsp55-u:655_2": "deśayāmy udānaṃ codānayāmi. ye 'pi te pūrvasyān diśi buddhā bhagavaṃtas tiṣṭhaṃti",
  "S06adsp55-u:655_3": "dhṛyaṃte yāpayaṃti dharmaṃ ca deśayaṃti,",
  "S06adsp55-u:656_0": "tatra ye bodhisattvā mahāsattvā evaṃ brahmacaryaṃ caranty anayā prajñāpāramitayā",
  "S06adsp55-u:656_1": "avirahitās teṣāṃ te buddhā bhagavaṃtaḥ saṃharṣayamāṇarūpā dharmaṃ deśayanty udānaṃ",
  "S06adsp55-u:656_2": "codānayanti. evaṃ ye 'pi te dakṣiṇasyāṃ diśi paścimāyām uttarasyām adhastād upariṣṭād",
  "S06adsp55-u:656_3": "yāvat samaṃtād daśasu dikṣu buddhā bhagavaṃtas tiṣṭhanti dhṛyante yāpayanti dharmaṃ ca deśayaṃti,",
  "S06adsp55-u:657_0": "tatra ye bodhisattvā mahāsattvā brahmacaryaṃ caranty anayā prajñāpāramitayā avirahitās",
  "S06adsp55-u:657_1": "teṣāṃ te buddhā bhagavaṃtaḥ saṃharṣayamāṇarūpā dharman deśayanty udānaṃ codānayaṃti.",
  "S06adsp55-u:657_2": "ye 'pi te subhūte bodhisattvā mahāsattvāḥ prathamacittotpādam upādāya bodhimārgaṃ ca pariśodhayaṃti,",
  "S06adsp55-u:658": "yāvat sarvākārajñatām anuprāpsyanti,",
  "S06adsp55-u:659": "teṣām api te buddhā bhagavantaḥ saṃharṣayamāṇarūpā dharman deśayaṃty udānaṃ codānayaṃti. tat kasya hetoḥ?",
  "S06adsp55-u:660": "evaṃ duṣkarakārakā hi subhūte bodhisattvā mahāsattvā bhavanti,",
  "S06adsp55-u:661": "ye buddhanetryā avyavacchedāya pratipannāḥ. āha:",
  "S06adsp55-u:662": "katameṣāṃ bhagavaṃ bodhisattvānāṃ mahāsattvānāṃ nāmadheyaṃ parikīrtayamānarūpāś te buddhā bhagavaṃto dharman deśayaṃti. avaivartikānām atha vaivartikānāṃ?",
  "S06adsp55-u:663": "bhagavān aha:",
  "S06adsp55-u:664": "asti subhūte [f. 231b] bodhisattvā mahāsattvā avaivartikā ye prajñāpāramitāyāṃ caraṃti. asty avyākṛtakā bodhisattvā (AdSPG I 65)",
  "S06adsp55-u:665": "mahāsattvā ye prajñāpāramitāyāṃ caraṃti. teṣāṃ te buddhā bhagavaṃtaḥ saṃharṣayamāṇarūpā dharman deśayaṃty udānaṃ codānayaṃti. āha:",
  "S06adsp55-u:666": "te punar bhagavaṃ katame?",
  "S06adsp55-u:667": "bhagavān āha:",
  "S06adsp55-u:668_0": "ye akṣobhyasya tathāgatasya arhataḥ samyaksaṃbuddhasya bodhisattvacārikāṃ caraṃte",
  "S06adsp55-u:668_1": "'nuśikṣamāṇarūpā viharanti. ime te subhūte avaivartikā bodhisattvā mahāsattvā yeṣāṃ",
  "S06adsp55-u:668_2": "te buddhā bhagavantaḥ saṃharṣayamāṇarūpā dharman deśayanty udānaṃ codānayaṃti. ye",
  "S06adsp55-u:668_3": "'pi te subhūte ratnaketor bodhisattvasya mahāsattvasya anuśikṣamāṇarūpā bodhisattvacārikāṃ",
  "S06adsp55-u:668_4": "caraṃti. teṣām api te buddhā bhagavantaḥ saṃharṣayamāṇarūpā dharman deśayanty udānaṃ",
  "S06adsp55-u:668_5": "codānayaṃti. punar aparaṃ subhūte ye te bodhisattvā mahāsattvāḥ prajñāpāramitāyāṃ caranti,",
  "S06adsp55-u:669_0": "sarvadharmāṇām anutpattikatāyām adhimuktā na ca anutpattikeṣu dharmeṣu kṣāntiḥ pratilabdhā.",
  "S06adsp55-u:669_1": "sarvadharmāḥ śūnyā ity adhimuktā na ca anutpattikeṣu dharmeṣu kṣāntiḥ pratilabdhā.",
  "S06adsp55-u:669_2": "sarvadharmāḥ śāntā ity adhimuktā na ca anutpattikeṣu dharmeṣu kṣāntiḥ pratilabdhā.",
  "S06adsp55-u:669_3": "sarvadharmā riktakā iti tucchakā iti vaśikā ity asārakā ity adhimuktā na ca anutpattikeṣu",
  "S06adsp55-u:669_4": "dharmeṣu kṣāntiḥ pratilabdhā. eṣām api subhūte bodhisattvānāṃ mahāsattvānāṃ te buddhā",
  "S06adsp55-u:669_5": "bhagavantaḥ saṃharṣayamāṇarūpā dharmaṃ deśayanty udānaṃ codānayaṃti. yeṣām api subhūte",
  "S06adsp55-u:669_6": "bodhisattvānāṃ mahāsattvānāṃ buddhā bhagavaṃto nāmadheyaṃ parikīrtayamānarūpā dharman",
  "S06adsp55-u:669_7": "deśayanty udānaṃ codānayaṃti. teṣām api subhūte bodhisattvānāṃ mahāsattvānāṃ prahīṇāḥ",
  "S06adsp55-u:669_8": "śrāvakabhūmi pratyekabuddhabhūmiś ca vyākṛyaṃte te 'nuttarāyāṃ samyaksaṃbodhau. yasya",
  "S06adsp55-u:669_9": "subhūte bodhisattvasya (AdSPG I 66)",
  "S06adsp55-u:670_0": "mahāsattvasya prajñāpāramitāyāṃ carato buddhā bhagavaṃto nāmadheyaṃ parikīrtayamānarūpā",
  "S06adsp55-u:670_1": "dharman deśayanty udānaṃ codānayaṃti. sa bodhisattvo mahāsattvaḥ avaivartikatāyāṃ",
  "S06adsp55-u:670_2": "sthāsyati. yatra sthitvā sarvākārajñatām anuprāpsyati. punar aparaṃ subhūte bodhisattvo",
  "S06adsp55-u:670_3": "mahāsattvo gaṃbhīrāṃ prajñāpāramitāṃ bhāṣyamāṇāṃ śrutvā na kāṃkṣiṣyati. na vicikitsiṣyati na dhandhāyiṣyate,",
  "S06adsp55-u:671_0": "evam etad yathā tathāgatena arhatā samyaksaṃbuddhena bhāṣitam iti. sa punar eva vistareṇa",
  "S06adsp55-u:671_1": "śroṣyaty akṣobhyasya tathāgatasyārhataḥ samyaksaṃbuddhasya antikāt teṣāṃ ca bodhisattvayānikānāṃ",
  "S06adsp55-u:671_2": "kulaputrāṇām antikāt. ayam api",
  "S06adsp55-u:672": "bodhissattvayānikaḥ kulaputra imāṃ prajñāpāramitām adhimokṣyate,",
  "S06adsp55-u:673_0": "imāṃ gaṃbhīrāṃ prajñāpāramitāṃ yathā tathāgatena bhāṣitāṃ tathā adhimucyamāna avaivartikatāyāṃ",
  "S06adsp55-u:673_1": "sthāsyati. evaṃ bahukaro hi subhūte bodhisattvānāṃ mahāsattvānāṃ prajñāpāramitā śravaḥ",
  "S06adsp55-u:673_2": "kaḥ punar vādo ye 'dhimokṣyaṃte adhimucya tathatvāya sthāsyanti. tathātvāya pratipatsyante",
  "S06adsp55-u:673_3": "tathātvāya sthitvā tathātvāya pratipadya sthāsyanti sarvākārajñātāyāṃ. āha:",
  "S06adsp55-u:674": "yat punar bhagayaṃ tathātvāya [f. 232a] sthitvā yat pratipadya na kaścid dharmam upalapsyate. kathaṃ sthāsyati sarvākārajñatāyāṃ?",
  "S06adsp55-u:675_0": "yad bhagavaṃs tathāgatanirmito na kaṃcid dharmam upalabhyate ko 'yaṃ tathatāyāṃ sthāsyati",
  "S06adsp55-u:675_1": "ko vā tathatāyāṃ sthitvā anuttarāṃ samyaksaṃbodhim abhisaṃbhotsyate ko vā tathatāyāṃ",
  "S06adsp55-u:675_2": "sthitvā dharman deśayiṣyati?",
  "S06adsp55-u:676": "tathataiva tāvaṃ nopalabhyate kaḥ punar vādo yaḥ tathatāyāṃ sthāsyati. tathatāyāṃ sthitvā (AdSPG I 67)",
  "S06adsp55-u:677": "anuttarāṃ samyaksaṃbodhim abhisaṃbhotsyate. tathatāyāṃ sthitvā dharman deśayiṣyati. nedaṃ sthānaṃ vidyate. bhagavān āha:",
  "S06adsp55-u:678_0": "yat subhūtir evam āha. na ca tathāgatanirmito 'nyaṃ kiṃcid dharmam upalabhate yas",
  "S06adsp55-u:678_1": "tathatāyāṃ tiṣṭhet tathatāyāṃ sthitvā anuttarāṃ samyaksaṃbodhim abhisaṃbhotsyate.",
  "S06adsp55-u:678_2": "tathatāyāṃ sthitvā dharman deśayet. tathataiva tāvan nopalabhyate. kaḥ punar vādo",
  "S06adsp55-u:678_3": "yas tathatāyāṃ sthāsyati. tathatāyāṃ sthitvā anuttarāṃ samyaksaṃbodhim abhisaṃbhotsyate.",
  "S06adsp55-u:678_4": "tathatāyāṃ sthitvā dharman deśayiṣyati. nedaṃ sthānaṃ vidyate. evam etat subhūte",
  "S06adsp55-u:678_5": "evam etat tathā yathā vadasi. na subhūte tathāgatanirmito 'nyaṃ kaṃcid dharmam upalabhate.",
  "S06adsp55-u:678_6": "yas tathatāyāṃ tiṣṭhet tathatāyāṃ sthitvā anuttarāṃ samyaksaṃbodhim abhisaṃbudhyeta,",
  "S06adsp55-u:679_0": "tathatāyāṃ sthitvā dharman deśayet. tathataiva tāvan nopalabhyate kaḥ punar vādo",
  "S06adsp55-u:679_1": "yas tathatāyāṃ sthāsyati tathatāyāṃ sthitvā anuttarāṃ samyaksaṃbodhim abhisaṃbhotsyate.",
  "S06adsp55-u:679_2": "tathatāyāṃ sthitvā dharman deśayiṣyati. nedaṃ sthānaṃ vidyate. tat kasya hetoḥ?",
  "S06adsp55-u:680_0": "utpādād vā subhūte tathāgatānām anutpādād vā tathāgatānāṃ sthitaivaiṣā dharmāṇāṃ",
  "S06adsp55-u:680_1": "tathatā avitathatā ananyatathatā. dharmatā sthita evaiṣā dharmāṇāṃ dharmadhātur dharmasthititā",
  "S06adsp55-u:680_2": "dharmaniyāmatā bhūtakoṭiḥ. neha subhūte tathatāyāṃ kaścit sthāsyati. na tathatāyāṃ",
  "S06adsp55-u:680_3": "sthitvā anuttarāṃ samyaksaṃbodhim abhisaṃbhotsyate. na tathatāyāṃ sthitvā dharman",
  "S06adsp55-u:680_4": "deśayiṣyati. tat kasya ketoḥ?",
  "S06adsp55-u:681": "tathā hy atra tathatāyāṃ notpāda upalabhyate na vyayo na sthitasyānyathātvaṃ. tad yasya dharmasya nāpy utpāda upalabhyate na vyayo na sthitasyānyathātvaṃ (AdSPG I 68)",
  "S06adsp55-u:682_0": "na tatra kaścit sthāsyati. nāpi tatra sthitvā anuttarāṃ samyaksaṃbodhim abhisaṃbhotsyate.",
  "S06adsp55-u:682_1": "kutaḥ punas tatra sthitvā dharman deśayiṣyati. nedaṃ sthānaṃ vidyate. atha śakro",
  "S06adsp55-u:682_2": "devānām indro bhagavantam etad avocat:",
  "S06adsp55-u:683": "gaṃbhīreyaṃ bhagavaṃ. prajñāpāramitā. duṣkarakārakā bhagavaṃ bodhisattvā mahāsattvā ye 'nuttarāṃ samyaksaṃbodhim abhisaṃboddhukāmāḥ. tat kasya hetor?",
  "S06adsp55-u:684_0": "na ca nāma bhagavaṃ kaścid dharma upalabhyate nāpi kaścit tathatāyāṃ sthāsyati nāpi",
  "S06adsp55-u:684_1": "kaścid anuttarāṃ samyaksaṃbodhim abhisaṃbuddhyate nāpi kaścid dharman deśayati. tatra",
  "S06adsp55-u:684_2": "ca nāvalīyante na caiṣāṃ kāṃkṣayitatvaṃ vā dhandhāyitatvaṃ vā bhavati. atha subhūti",
  "S06adsp55-u:684_3": "sthaviraḥ śakraṃ devānām indram etad avocat:",
  "S06adsp55-u:685_0": "yat kauśikaivaṃ vadasi duṣkarakārakā bodhisattvā mahāsattvā yeṣām iha gaṃbhīreṣu",
  "S06adsp55-u:685_1": "dharmeṣu na bhavati kāṃkṣayitatvaṃ vā dhaṃdhāyitatvaṃ veti. śūnyeṣu kauśika sarvadharmeṣu",
  "S06adsp55-u:685_2": "kasyātra kāṃkṣayitatvaṃ vā dhandhāyitatvaṃ vā bhaviṣyati?",
  "S06adsp55-u:686_0": "śakra āha: yad subhūtir sthaviro nirdiśati. tat sarvaṃ śūnyatām eva ārabhya nirdiśati.",
  "S06adsp55-u:686_1": "na kvacit sajjati. tadyathāpi nāma iṣur antarīkṣe kṣipto na kvacit sajjaty evam eva",
  "S06adsp55-u:686_2": "subhūte sthavirasya [f. 232b] dharmadeśanā na kvacit sajjati. ((59))",
  "S06adsp55-u:687": "(AdSPG I 69)",
  "S06adsp55-u:688": "parivarta 60.",
  "S06adsp55-u:689": "atha śakro devanām indro bhagavantam etad avocat:",
  "S06adsp55-u:690": "kaceid ahaṃ bhagavann evaṃ bhāṣamāṇa evam upadiśann uktavādī ca bhagavato dharmavādī ca dharmasya cānudharmatām samyak vyākurvaṃ vyākaromi?",
  "S06adsp55-u:691": "bhagavān āha:",
  "S06adsp55-u:692": "sa khalu tvaṃ kauśikaivaṃ bhāṣamāṇa evam upadiśaṃs tathāgatasyoktavādī ca dharmavādī ca dharmasya cānudharmatāṃ vyākaroṣi. śakra āha:",
  "S06adsp55-u:693_0": "āścaryaṃ bhagavan yāvad idaṃ subhūte sthavirasya pratibhāti. sarvaṃ taṃc chūnyatām",
  "S06adsp55-u:693_1": "evārabhya pratibhāty ānimittam eva apraṇihitam evārabhya pratibhāti. smṛtyupasthānāny",
  "S06adsp55-u:693_2": "evārabhya pratibhāti yāvan mārgam evārabhya pratibhāti. adhyātmaśūnyatām evārabhya",
  "S06adsp55-u:693_3": "pratibhāti yāvad abhāvasvabhāvaśūnyatām evārabhya pratibhāti. yāvad bodhim evārabhya",
  "S06adsp55-u:693_4": "pratibhāti. bhagavān āha:",
  "S06adsp55-u:694_0": "subhūtiḥ kauśika sthavira śūnyatayā viharan dānapāramitām eva nopalabhate. kaḥ punar",
  "S06adsp55-u:694_1": "vādo yaḥ dānapāramitāyāṃ carati. śīlapāramitām eva nopalabhate. kaḥ punar vādo yaḥ",
  "S06adsp55-u:694_2": "śīlapāramitāyāṃ carati. evaṃ kṣāntipāramitāṃ vīryapāramitāṃ dhyānapāramitāṃ prajñāpāramitām",
  "S06adsp55-u:694_3": "eva nopalabhate. kaḥ punar vādo yaḥ prajñāpāramitāyāṃ carati. smṛtyupasthānāny eva",
  "S06adsp55-u:694_4": "nopalabhate kaḥ punar vādo ya smṛtyupasthānāni bhāvayati. yāvan mārgam eva nopalabhate.",
  "S06adsp55-u:694_5": "kaḥ punar vādo yo mārgaṃ bhāvayati. adhyātmaśūnyatām eva nopalabhate. kaḥ punar vādo",
  "S06adsp55-u:694_6": "yo 'dhyātmaśūnyatāṃ (AdSPG I 70)",
  "S06adsp55-u:695_0": "bhavayati. yāvad abhāvasvabhāvaśūnyatām eva nopalabhate. kaḥ punar vādo yo 'bhāvasvabhāśūnyatāṃ",
  "S06adsp55-u:695_1": "bhāvayati. āryasatyāny eva nopalabhate kaḥ punar vādo yo āryasatyāni bhāvayati. evaṃ",
  "S06adsp55-u:695_2": "dhyānavimokṣasamādhisamāpattīr eva nopalabhate kaḥ punar vādo yo dhyānavimokṣasamādhisamāpattīn",
  "S06adsp55-u:695_3": "bhāvayati. balāny eva nopalabhate. kaḥ punar vādo yo balāni bhāvayati. vaiśāradyāny",
  "S06adsp55-u:695_4": "eva nopalabhate. kaḥ punar vādo yo vaiśāradyāny abhinirharati. pratisaṃvida eva nopalabhate",
  "S06adsp55-u:695_5": "kaḥ punar vādo yaḥ pratisāṃvido 'bhinirharati. mahākaruṇām eva nopalabhate. kaḥ punar",
  "S06adsp55-u:695_6": "vādo yo mahākaruṇāvihārī bhavati. āveṇikabuddhadharmān eva nopalabhate kaḥ punar",
  "S06adsp55-u:695_7": "vādo ya āveṇikabuddhadharmān abhinirharati. bodhim eva nopalabhate,",
  "S06adsp55-u:696_0": "kaḥ punar vādo yo bodhim abhisaṃbudhyate. sarvākārajñatām eva nopalabhate. kaḥ punar",
  "S06adsp55-u:696_1": "vādo yas sarvākārajñatām anuprāpnoti. tathāgatam eva nopalabhate kaḥ punar vādo yas",
  "S06adsp55-u:696_2": "tathāgato bhavati. anutpādam eva nopalabhate. kaḥ punar vādo yo 'nutpādaṃ sākṣātkaroti.",
  "S06adsp55-u:696_3": "lakṣaṇāny eva nopalabhate kaḥ punar vādo yasya lakṣaṇāni kāye bhavaṃti. anuvyaṃjanāny",
  "S06adsp55-u:696_4": "eva nopalabhate. kaḥ punar vādo yasya anuvyaṃjanāni kāye bhavanti. tat kasya hetoḥ?",
  "S06adsp55-u:697_0": "sarvadharmaviviktavihārī hi kausika subhūti sthavira anupalambhavihāri śūnyatāvihārī",
  "S06adsp55-u:697_1": "ānimittavihārī apraṇihitavihārī. ya eṣa kauśika subhūte sthavirasya vihāraḥ sa bodhisattvasya",
  "S06adsp55-u:697_2": "mahāsattvasya prajñāpāramitāyaṃ carato vihārasya śatatamīm api kalāṃ nopaiti. sahasratamīm",
  "S06adsp55-u:697_3": "api śatasahasratamīm api koṭīśatasahasratamīm [f. 233a] api saṃkhyām api kalām (AdSPG I 71)",
  "S06adsp55-u:698": "api gaṇanām apy upamām apy upaniśām api na kṣamate. tat kasya hetoḥ?",
  "S06adsp55-u:699_0": "tathāgatavihāraṃ sthāpayitvā bodhisattvasya mahāsattvasya prajñāpāramitāyāṃ carato",
  "S06adsp55-u:699_1": "yo vihāro yaś ca śrāvakānāṃ vihāro yaś ca pratyekabuddhānāṃ vihāra eṣāṃ vihārāṇām",
  "S06adsp55-u:699_2": "ayam eva bodhisattvasya mahāsattvasya prajñāpāramitāyāṃ carato vihāro 'grya ākhyāyate",
  "S06adsp55-u:699_3": "jyeṣṭhaḥ śreṣṭha ākhyāyate varaḥ pravaraḥ praṇīta ākhyāyāte anuttaro niruttara ākhyāyate.",
  "S06adsp55-u:699_4": "tasmāt tarhi kauśika bodhisattvena mahāsattvena sarvasattvānām agryatāṃ gantukāmena",
  "S06adsp55-u:699_5": "anena vihāreṇa vihartavyaṃ. yaduta prajñāpāramitāvihāreṇa,",
  "S06adsp55-u:700": "tat kasya hetor?",
  "S06adsp55-u:701_0": "atra hi kauśika prajñāpāramitāyāṃ caran bodhisattvo mahāsattvaḥ śrāvakapratyekabuddhabūmim",
  "S06adsp55-u:701_1": "atikrāmati. bodhisattvanyāmam avakrāmati. bodhisattvanyāmam avakramya buddhadharmān",
  "S06adsp55-u:701_2": "paripūrayati. buddhadharmān paripūrya sarvākārajñatājñānam anuprāpnoti. sarvākārajñatājñānam",
  "S06adsp55-u:701_3": "anuprāpnuvantas tathāgatasya arhataḥ samyaksaṃbuddhasya sarvavāsanānusandhikleśaprahāṇaṃ bhavati.",
  "S06adsp55-u:702_0": "atha tasyām eva parṣadi devās trayastriṃśā māndaravāṇi puṣpāṇi gṛhītvā bhagavantam",
  "S06adsp55-u:702_1": "avakiranti sma abhyavakiranti sma abhiprakiranti sma. ṣaṣṭyadhikaṃ ca bhikṣuśatam",
  "S06adsp55-u:702_2": "utthāyasanād ekāṃsaṃ cīvaraṃ prāvṛtya dakṣiṇāṃ jānumaṇḍalaṃ pṛthivyāṃ pratiṣṭhāpya",
  "S06adsp55-u:702_3": "yena bhagavāṃs tenāñjaliṃ praṇamayya animiṣābhyāṃ cakṣurbhyāṃ bhagavantaṃ prekṣamāṇā",
  "S06adsp55-u:702_4": "namasyanti sma. atha buddhānubhāvena teṣāṃ bhikṣūṇāṃ te 'ñjalayaḥ praṇamayanto māṇḍāravaiḥ",
  "S06adsp55-u:702_5": "puṣpaiḥ paripūrṇā abhūvan. te tair māndāravaiḥ puṣpais (AdSPG I 72)",
  "S06adsp55-u:703": "tathāgatam arhantaṃ samyaksaṃbuddham avakiranti sma abhyavakiranti sma abhiprakiranti sma. avakiranto 'bhyavakiranto 'bhiprakirantaḥ evaṃ c)",
  "S06adsp55-u:704": "vācaṃ bhāṣante sma:",
  "S06adsp55-u:705": "vayaṃ bhagavann anena kuśalamūlena anena uttamavihāreṇa viharema. yatra agatiḥ. sarvaśrāvakapratyekabuddhānāṃ.",
  "S06adsp55-u:706": "atha bhagavāṃs teṣāṃ bhikṣūṇām āśayaṃ viditvā tasyāṃ velāyāṃ smitaṃ prādurakarṣīd. dharmatā khalu punar buddhānāṃ bhagavatāṃ yadā smitam āviṣkurvanti,",
  "S06adsp55-u:707": "atha tāvad eva anekavarṇā nānāvarṇā arciṣo mukhadvārān niścaranti,",
  "S06adsp55-u:708": "tadyathā nīlapītalohitāvadātamañjiṣṭhasphaṭikarajatavarṇās,",
  "S06adsp55-u:709_0": "te trisāhasramahāsāhasraṃ lokadhātum avabhāsena spharitvā punar eva āgamya bhagavantaṃ",
  "S06adsp55-u:709_1": "triḥ pradakṣiṇīkṛtya bhagavato mūrdhany antardhīyante sma. athāyuṣmān ānanda utthāyāsanād",
  "S06adsp55-u:709_2": "ekāṃsam uttarāsaṃgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs",
  "S06adsp55-u:709_3": "tenāṃjaliṃ praṇamayya bhagavantam etad avocat:",
  "S06adsp55-u:710": "ko bhagavan hetuḥ kaḥ pratyayaḥ smitasyāviṣkuraṇe,",
  "S06adsp55-u:711": "na ahetu na apratyayaṃ tathāgatā arhantaḥ samyaksaṃbuddhāḥ smitam āviṣkurvanti. evam ukte bhagavān āyuṣmantam ānandam etad avocat:",
  "S06adsp55-u:712_0": "idam ānanda ṣaṣṭyadhikaṃ śataṃ bhikṣūṇāṃ tārakopame kalpe 'nuttarāṃ samyaksaṃbodhim",
  "S06adsp55-u:712_1": "abhisaṃbhotsyante. avakīrṇakusumanāmānas tathāgatā arhantaḥ samyaksaṃbuddhā loke",
  "S06adsp55-u:712_2": "bhaviṣyanti. teṣāṃ khalu punar ānanda avakīrṇakusumanāmakānāṃ tathāgatānām arhatāṃ",
  "S06adsp55-u:712_3": "samyaksaṃbuddhānāṃ samo (AdSPG I 73)",
  "S06adsp55-u:713_0": "bhikṣusaṃgho bhaviṣyati. samaṃ buddhakṣetraṃ bhaviṣyati. samāyuṣpramāṇaṃ bhaviṣyati.",
  "S06adsp55-u:713_1": "yaduta varṣasahasraṃ. yato yato 'bhiniṣkramiṣyanty [f. 233b] abhiniṣkramya pravrajiṣyanti.",
  "S06adsp55-u:713_2": "pravrajya anuttarāṃ samyaksaṃbodhim abhisaṃbhotsyante. tatra tatra pañcavarṇikānāṃ",
  "S06adsp55-u:713_3": "kusumānāṃ kusumavarṣam abhipravarṣiṣyati. tasmāt tarhy ānanda uttamavihāreṇa vihartukāmena",
  "S06adsp55-u:713_4": "bodhisattvena mahāsattvena prajñāpāramitāyāṃ caritavyaṃ. tathāgatavihāreṇa vihartukāmena",
  "S06adsp55-u:713_5": "bodhisattvena mahāsattvena prajñāpāramitāyāṃ caritavyaṃ. yo hi kaścid ānanda kulaputro",
  "S06adsp55-u:713_6": "vā kuladuhitā vā iha gaṃbhīrāyāṃ prajñāpāramitāyāṃ cariṣyati. niṣṭhā tena ānanda",
  "S06adsp55-u:713_7": "kulaputreṇa vā kuladuhitrā vā gantavyā,",
  "S06adsp55-u:714": "manuṣyebhya eva ahaṃ cyutvehopapannas,",
  "S06adsp55-u:715_0": "tuṣitebhyo vā devanikāyebhyaś cyutvā iha upapanno. manuṣyeṣv eveyaṃ gaṃbhīrā prajñāpāramitā",
  "S06adsp55-u:715_1": "vistareṇa śrutā bhaviṣyati. tuṣiteṣu vā devanikāyeṣv iyaṃ gaṃbhīrā prajñāpāramitā",
  "S06adsp55-u:715_2": "vistareṇa śrutā bhaviṣyati. tathāgatavyavalokitās te ānanda bodhisattvā mahāsattvā",
  "S06adsp55-u:715_3": "draṣṭavyā ya iha gaṃbhīrāyāṃ prajñāpāramitāyāṃ cariṣyanti. yo hi kaścid ānanda kulaputro",
  "S06adsp55-u:715_4": "vā kuladuhitā vā imāṃ gaṃbhīrāṃ prajñāpāramitāṃ śroṣyanti śrutvā ca udgrahīṣyanti",
  "S06adsp55-u:715_5": "dhārayiṣyanti. vācayiṣyanti paryavāpsyanti yoniśaś ca manasikariṣyanti,",
  "S06adsp55-u:716": "bodhisattvayānikāṃś ca pudgalāṃś ceha gaṃbhīrāyāṃ prajñāpāramitāyām avavadiṣyaty anuśāsiṣyati niṣṭhā tena ānanda bodhisattvayānikena pudgalena gantavyā,",
  "S06adsp55-u:717": "saṃmukhaṃ mayā teṣāṃ tathāgatānām arhatāṃ samyaksaṃbuddhānām antikād iyaṃ (AdSPG I 74)",
  "S06adsp55-u:718": "gaṃbhirā prajñāpāramitā śrutā bhaviṣyaty udgṛhītā ca dhāritā ca vā citā ca paryavāptā ca bhaviṣyati,",
  "S06adsp55-u:719": "tatra ca tathāgateṣv arhatsu samyaksaṃbuddheṣu kuśalamūlāny avaropitāni bhaviṣyanti. veditavyam ānanda tena kulaputreṇa vā kuladuhitrā vā,",
  "S06adsp55-u:720": "na mayā śrāvakāṇām antike kusalamūlāny avaropitāni,",
  "S06adsp55-u:721": "na śrāvakāṇām antikād iyaṃ gaṃbhīrā prajñāpāramitā śrutā. yo hi kaścid ānanda kulaputro vā kuladuhitā vā imāṃ gaṃbhīrāṃ prajñāpāramitāṃ udgrahīṣyati dhārayiṣyati vācayiṣyati,",
  "S06adsp55-u:722": "paryavāpsyati,",
  "S06adsp55-u:723": "arthataś ca dharmataś ca vyañjanataś ca anugamiṣyati,",
  "S06adsp55-u:724": "niṣṭhā ānanda tena kulaputreṇa vā kuladuhitrā vā gantavyā,",
  "S06adsp55-u:725_0": "saṃmukhībhūto me tathāgato 'rhan samyaksaṃbuddhaḥ. yo hi kaścid ānanda kulaputro",
  "S06adsp55-u:725_1": "vā kuladuhitā vā imāṃ gaṃbhīrāṃ prajñāpāramitāṃ bhāṣyamāṇāṃ śrutvā na pratikrokṣyanti",
  "S06adsp55-u:725_2": "na prativakṣyanti śrutvā ca prasādaṃ pratilapsyante,",
  "S06adsp55-u:726_0": "pūrvajinakṛtādhikāraḥ sa ānanda kulaputro vā kuladuhitā vā veditavyaḥ. avaropitakuśalumūlaḥ",
  "S06adsp55-u:726_1": "kalyāṇamitraparigṛhitāḥ. kiṃ cāpy ānanda yena kulaputreṇa vā kuladuhitrā vā tathāgatānām",
  "S06adsp55-u:726_2": "arhatāṃ samyaksaṃbuddhānām antike kuśalamūlam avaropitaṃ,",
  "S06adsp55-u:727": "na tad visaṃvadiṣyati. śrāvakatve vā pratyekabuddhatve vā. api tu khalu punar ānanda supratividdhena bodhisattvena mahāsattvena bhavitavyaṃ,",
  "S06adsp55-u:728": "dānapāramitāyāṃ caratā,",
  "S06adsp55-u:729": "śilakṣāntivīryadhyānaprajñāpāramitāyāṃ caratā,",
  "S06adsp55-u:730": "yāvat sarvākārajñatāyāṃ [f. 234a] caratā. supratividdho hy ānanda bodhisattvo mahāsattvo dānapāramitāyāṃ caraṃc,",
  "S06adsp55-u:731": "chīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ caran,",
  "S06adsp55-u:732": "yāvat sarvākārajñatāyāṃ (AdSPG I 75)",
  "S06adsp55-u:733_0": "caran na śrāvakatve vā pratyekabuddhatve vā sthāsyati. tasmāt tarhy ānanda anuparindāmi",
  "S06adsp55-u:733_1": "te imāṃ gaṃbhīrāṃ prajñāpāramitāṃ. sacet tvam ānanda yo mayā dharmo deśitaḥ prajñāpāramitāṃ",
  "S06adsp55-u:733_2": "sthāpayitvā sarvāṃ tāṃ dharmadeśanām udgṛhya paryavāpsa punar eva nāśayeḥ,",
  "S06adsp55-u:734": "punar evotsṛjer,",
  "S06adsp55-u:735_0": "na me tvam ānanda tāvatāparādhye. sacen tvam ānanda imāṃ prajñāpāramitām udgṛhya",
  "S06adsp55-u:735_1": "ekapadam api nāśayes tāvatā me tvam ānanda aparādhye. sacet tvam ānanda imāṃ gaṃbhīrāṃ",
  "S06adsp55-u:735_2": "prajñāpāramitām udgṛhya punar eva na nāśaye punar eva notsṛjeś tāvatā me tvam ānanda",
  "S06adsp55-u:735_3": "nāparādhye. tasmāt tarhy ānanda,",
  "S06adsp55-u:736_0": "anuparindāmi te imāṃ gaṃbhīrāṃ prajñāpāramitāṃ yathodgṛhya dhāraye. vācayet paryavāpnuyā",
  "S06adsp55-u:736_1": "sumanasikṛtā ca kartavyā suparigṛhitā ca suparyavāptā ca svādhāritā ca kartavyā susanāptair",
  "S06adsp55-u:736_2": "akṣarapadavyañjanai suniruktā ca sūdgṛhītā ca kartavyā. yo hi kaścid ānanda kulaputro",
  "S06adsp55-u:736_3": "vā kuladuhitā vā imāṃ gaṃbhīrāṃ prajñāpāramitām udgrahīṣyati dhārayiṣyati vācayiṣyati",
  "S06adsp55-u:737_0": "paryavāpsyaty atītānāgatapratyutpannānāṃ buddhānāṃ bhagavatāṃ tena bodhir dhāritā",
  "S06adsp55-u:737_1": "bhaviṣyati. yo hi kaścid ānanda kulaputro vā kuladuhitā vā imāṃ gaṃbhīrāṃ prajñāpāramitām",
  "S06adsp55-u:737_2": "udgrahīṣyaty atītānāgatapratyutpannānāṃ buddhānāṃ bhagavatāṃ tena bodhir anuparigṛhītā",
  "S06adsp55-u:737_3": "bhaviṣyati. ya icchet mama ānanda saṃmukhībhūtaṃ satkartuṃ gurukartuṃ mānayituṃ pūjayituṃ. (AdSPG I 76)",
  "S06adsp55-u:738_0": "puṣpair mālyair gandhair vilepanaiś cūrṇaiś cīvaraiś chattrair dhvajaiḥ patākābhi.",
  "S06adsp55-u:738_1": "teneyaṃ prajñāpāramitodgrahītavyā dhārayitavyā vācayitavyā paryavāptavyā udgṛhya",
  "S06adsp55-u:738_2": "dhārayitvā vācayitvā paryavāpyeyaṃ prajñāpāramitā satkartavyā gurukartavyā mānayitavyā pūjayitavyā,",
  "S06adsp55-u:739": "puṣpair mālyair gandhair vilepanaiś cūrṇaiś cīvaraiś chattrair dhvajaiḥ patākābhiḥ. prajñāpāramitāṃ satkurvatāṃ gurukurvatāṃ mānayatāṃ pūjayatām ahaṃ ca tena pūjito bhaviṣyāmy,",
  "S06adsp55-u:740_0": "atītānāgatapratyutpannāś ca buddhā bhagavantaḥ pūjitā bhaviṣyanti. yo hi kaścid ānanda",
  "S06adsp55-u:740_1": "asyāṃ gaṃbhīrāyāṃ prajñāpāramitāyāṃ bhāṣyamāṇāyāṃ gauravaṃ ca premaṃ ca prasādaṃ",
  "S06adsp55-u:740_2": "ca utpādayiṣyati atītānāgatapratyutpannānāṃ buddhānāṃ bhagavatām antike tena premaś",
  "S06adsp55-u:740_3": "ca prasādaś ca gauravaṃ cotpāditaṃ bhaviṣyati. yadi te ānanda ahaṃ priyaś ca manaāpaś ca aparityaktaś ca,",
  "S06adsp55-u:741_0": "tan te ānanda iyaṃ prajñāpāramitā priyā ca manaāpā ca aparityaktā ca bhavatu. yathaikapadam",
  "S06adsp55-u:741_1": "api te ito gaṃbhīrāyāḥ prajñāpāramitāyā na nāśayitavyaṃ. subahv api te ānanda bhāṣeyaṃ",
  "S06adsp55-u:741_2": "prajñāpāramitāyā parindānām ārabhya. saṃkṣiptena ānanda yādṛśa eva ahaṃ te śāstās",
  "S06adsp55-u:741_3": "tādṛśas te [f. 234b] iyaṃ prajñāpāramitā śāstā,",
  "S06adsp55-u:742_0": "tasmāt tarhy ānanda apramāṇayā parindānayā te 'ham imāṃ prajñāpāramitām anuparindāmi.",
  "S06adsp55-u:742_1": "tasmāt tarhy ānanda sadevamānuṣāsurasya lokasya purata ārocayāmi. yasyāparityakto",
  "S06adsp55-u:742_2": "buddhaḥ aparityakto dharmaḥ aparityaktaḥ saṃghaḥ aparityaktā ca atītānāgatapratyutpannā",
  "S06adsp55-u:742_3": "buddhā bhagavanta. aparityaktā ca atītānāgatapratyutpannānāṃ buddhānāṃ bhagavatāṃ bodhis,",
  "S06adsp55-u:743": "tasyeyaṃ prajñāpāramitā aparityaktā bhavatu. iyam asmākam anuśāsanī. yo hi kaścid ānanda (AdSPG I 77)",
  "S06adsp55-u:744_0": "kulaputro va kuladuhitā vā imaṃ gaṃbhirāṃ prajñāpāramitām udgrahīṣyati. dhārayiṣyati",
  "S06adsp55-u:744_1": "vācayiṣyati paryavāpsyati pattīyeṣyati yoniśaś ca manasikariṣyati. pareṣāṃ cemāṃ",
  "S06adsp55-u:744_2": "gaṃbhīrāṃ prajñāpāramitām anekaparyāyeṇa vistareṇa ākhyāsyati deśayiṣyati prajñāpayiṣyati,",
  "S06adsp55-u:745_0": "prasthāpayiṣyati vivariṣyati vibhajiṣyati uttānīkariṣyati saṃprakāśayiṣyati sa khalu",
  "S06adsp55-u:745_1": "punar ānanda kulaputro vā kuladuhitā vā kṣipram eva anuttarāṃ samyaksaṃbodhim abhisaṃbhotsyate.",
  "S06adsp55-u:745_2": "abhyāśī bhaviṣyati sarvākārajñatāyā. tat kasya hetoḥ?",
  "S06adsp55-u:746_0": "prajnāpāramitāniryātā hy ānanda buddhānāṃ bhagavatām anuttarā samyaksaṃbodhir. ye",
  "S06adsp55-u:746_1": "'pi te ānanda abhūvann atīte 'dhvani tathāgatā arhantaḥ samyaksaṃbuddhās teṣām api",
  "S06adsp55-u:746_2": "buddhānāṃ bhagavatāṃ prajñāpāramitānirjātaiva anuttarā samyaksaṃbodhiḥ. ye 'pi te",
  "S06adsp55-u:746_3": "ānanda bhaviṣyanty anāgāte 'dhvani tathāgatā arhantaḥ samyaksaṃbuddhās teṣām api",
  "S06adsp55-u:746_4": "buddhānāṃ bhagavatāṃ prajñāpāramitānirjātaiva anuttarā samyaksaṃbodhiḥ. ye 'pi te",
  "S06adsp55-u:746_5": "ānanda etarhi pūrvasyān diśi dakṣiṇasyāṃ paścimāyām uttarasyām adhastād upariṣṭād",
  "S06adsp55-u:746_6": "yāvat samantād daśasu dikṣu lokadhātuṣu tathāgatā arhantaḥ samyaksaṃbuddhās tiṣṭhanti",
  "S06adsp55-u:746_7": "dhṛyante yāpayanti dharmaṃ ca deśayanti teṣām api buddhānāṃ bhagavatāṃ prajñāpāramitānirjātaiva",
  "S06adsp55-u:746_8": "anuttarā samyaksaṃbodhiḥ. tasmāt tarhy ānanda anuttarāṃ samyaksaṃbodhim abhisaṃboddhukāmena",
  "S06adsp55-u:746_9": "bodhisattvena mahāsattvena. ṣaṭsu pāramitāsu caritavyaṃ. tat kasya hetor?",
  "S06adsp55-u:747": "eṣā hy ānanda bodhisattvānāṃ mahāsattvānāṃ janetrī yaduta prajñāpāramitā. ye hi kecid (AdSPG I 78)",
  "S06adsp55-u:748_0": "ānanda bodhisattvā mahāsattvā ṣaṭsu pāramitāsu śikṣiṣyanti. sarve te niryāsyanty",
  "S06adsp55-u:748_1": "anuttarasyāṃ samyaksaṃbodhau. tasmāt tarhy ānanda imāḥ ṣaṭpāramitāḥ bhūyasyā mātrayā",
  "S06adsp55-u:748_2": "parindāmy anuparindāmi. tat kasya hetor?",
  "S06adsp55-u:749": "eṣā hy ānanda tathāgatānām arhatāṃ samyaksaṃbuddhānāṃ dharmakośaḥ,",
  "S06adsp55-u:750_0": "akṣayo hy eṣa dharmakośo yaduta ṣaṭpāramitākośaḥ. ye 'pi te ānanda pūrvasyāṃ diśi",
  "S06adsp55-u:750_1": "dakṣiṇasyāṃ paścimāyām uttarasyām adhastād upariṣṭād yāvat samantād daśasu dikṣu",
  "S06adsp55-u:750_2": "lokadhātuṣu tathāgatā arhantaḥ samyaksaṃbuddhās tiṣṭhanti dhṛyante yāpayanti dharmaṃ",
  "S06adsp55-u:750_3": "ca deśayanti. te 'py ānanda buddhā bhagavanta iha eva ṣaṭpāramitākośād dharmaṃ deśayanti.",
  "S06adsp55-u:750_4": "ye 'pi te ānanda abhūvann atīte 'dhvani tathāgatā arhantaḥ samyaksaṃbuddhās te 'py",
  "S06adsp55-u:750_5": "atraiva ṣaṭsu pāramitāsu śikṣitvā anuttarāṃ samyaksaṃbodhim abhisaṃbuddhā dharman",
  "S06adsp55-u:750_6": "deśayanta. ye 'pi te ānanda bhaviṣyanty anāgāte 'dhvani tathāgatā arhantaḥ samyaksaṃbuddhās",
  "S06adsp55-u:750_7": "te 'py atraiva ṣaṭsu pāramitāsu śikṣitvā anuttarāṃ samyaksaṃbodhim abhisaṃbhotsyante.",
  "S06adsp55-u:750_8": "dharman deśayanti. [f. 235a] ye 'pi te anantātītānāgatapratyutpannānāṃ buddhānāṃ",
  "S06adsp55-u:750_9": "bhagavatāṃ śrāvakāḥ sarve te ihaiva prajñāpāramitāyāṃ śikṣitvā parinirvṛtāś ca parinirvānti",
  "S06adsp55-u:750_10": "ca parinirvāpayiṣyanti ca. sacet tvam ānanda śrāvakayānikānāṃ pudgalānāṃ śrāvavakabhūmim",
  "S06adsp55-u:750_11": "ārabhya dharman deśayes tayā ca dharmadeśanayā ye trisāhasramahāsāhasre lokadhātau",
  "S06adsp55-u:750_12": "sattvās te sarve arhatvaṃ sākṣātkuryuḥ adyāpi tvayā me śrāvakeṇa śrāvakakṛtyaṃ na",
  "S06adsp55-u:750_13": "kṛtaṃ bhavet. sacet me (AdSPG I 79)",
  "S06adsp55-u:751": "tvam ānanda bodhisattvasya mahāsattvasyaikapadam api prajñāpāramitāpratisaṃyuktaṃ deśayeḥ prakāśayeḥ,",
  "S06adsp55-u:752": "evam ahaṃ tvayā me?",
  "S06adsp55-u:753": "śrāvakeṇa ārādhito bhaveyaṃ,",
  "S06adsp55-u:754_0": "śrāvakeṇa śrāvakakṛtyaṃ kṛtaṃ bhavet. yā ca paurvikayā dharmadeśanayā ye trisāhasramahāsāhasre",
  "S06adsp55-u:754_1": "lokadhātau sattvās te sarve 'nupūrvacaramam arhatvaṃ sākṣātkuryus teṣāṃ ca arhatāṃ",
  "S06adsp55-u:754_2": "yad dānamayaṃ puṇyakriyāvastu śīlamayaṃ bhāvanāmayaṃ puṇyakriyāvastu. tat kiṃ manyase",
  "S06adsp55-u:754_3": "ānanda api nu tad bahu bhavet?",
  "S06adsp55-u:755": "āha: bahu bhagavan bahu sugata. bhagavān āha:",
  "S06adsp55-u:756": "ataḥ sa ānanda bahutaraṃ puṇyaṃ prasaved yaḥ śrāvakayānikaḥ pudgalo bodhisattvasya mahāsattvasya prajñāpāramitāpratisaṃyuktaṃ dharman deśayed antaśa ekadivasam api,",
  "S06adsp55-u:757": "tiṣṭhatv ānandaikadivasaḥ saced ānanda ardhadivasam api,",
  "S06adsp55-u:758": "tiṣṭhatv ānanda ardhadivasaḥ. saced ānanda yāvat purobhaktam api,",
  "S06adsp55-u:759": "saced yāvan nāḍikāntaraṃ vā saced yāvad acchaṭāntaraṃ vā,",
  "S06adsp55-u:760_0": "saced yāvat kṣaṇaṃ vā lavaṃ vā muhūrttaṃ vā. ayam eva ānanda bahutaraṃ puṇyaṃ prasaveti",
  "S06adsp55-u:760_1": "yaḥ śrāvakayānikaḥ pudgalo bodhisattvasya mahāsattvasya prajñāpāramitāpratisaṃyuktaṃ",
  "S06adsp55-u:760_2": "dharman deśayet sa sarvaśrāvakapratyekabuddhayānikānāṃ kulaputrāṇāṃ kuladuhitṛṇāṃ",
  "S06adsp55-u:760_3": "ca kuśalamūlam abhibhavati. sacet punar ānanda bodhisattvo mahāsattvo bodhisattvayānikānāṃ",
  "S06adsp55-u:760_4": "pudgalānāṃ prajñāpāramitāpratisaṃyuktaṃ dharman deśayet antaśa ekadivasam apy ardhadivasam",
  "S06adsp55-u:760_5": "api purobhaktam api nāḍikāntaram api kṣaṇaṃ vā lavaṃ vā muhūrttaṃ vā,",
  "S06adsp55-u:761": "ayam ānanda bodhisattvo mahāsattvaḥ sarvaśrāvakapratyekabuddhayānikānāṃ kulaputrāṇāṃ kuladuhitṛṇāṃ ca kuśalamūlam abhibhavati. tat kasya hetoḥ?",
  "S06adsp55-u:762": "tathā hi sa (AdSPG I 80)",
  "S06adsp55-u:763_0": "ātmanā ca anuttarāṃ samyaksaṃbodhim abhisaṃboddhukāmaḥ paraṃ ca anuttarasyāṃ samyaksaṃbodhau",
  "S06adsp55-u:763_1": "samādāpayati saṃharṣayati samuttejayati niveśayati pratiṣṭhāpayati. evam ānanda bodhisattvo",
  "S06adsp55-u:763_2": "mahāsattvaḥ ṣaṭsu pāramitāsu caraṃś caturṣu smṛtyupasthāneṣu,",
  "S06adsp55-u:764": "yāvan mārgākārajñatāyāṃ caraṃ kuśalamulair vivardhamānaḥ asthānam ānanda anavakāśo yad anuttarasyāḥ samyaksaṃbodheḥ parihīyeta nedaṃ sthānaṃ vidyate.",
  "S06adsp55-u:765_0": "asyāṃ khalu punaḥ prajñāpāramitāyāṃ bhāṣyamāṇāyāṃ bhagavāṃś catasṛṇāṃ parṣadāṃ devanāgayakṣagandharvāsuragaruḍakinnaramahoragāṇāṃ",
  "S06adsp55-u:765_1": "tathā sthitānām eva puratas tathārūpam ṛddhyabhisaṃskāram abhisaṃskṛtavān yathārūpeṇarddhyabhisaṃskāreṇa",
  "S06adsp55-u:765_2": "abhisaṃskṛtena sarve te akṣobhyaṃ tathāgatam arhantaṃ samyaksaṃbuddhaṃ paśyanti bhikṣusaṃghaparivṛtaṃ",
  "S06adsp55-u:765_3": "bhikṣusaṃghapuraskṛtaṃ dharman deśayantaṃ sāgaropamayā parṣadā akṣobhyayā,",
  "S06adsp55-u:766_0": "sarvair arhadbhiḥ kṣīṇāsravair niṣkleśair vaśībhūtaiḥ suvimuktacittaiḥ suvimuktaprajñair",
  "S06adsp55-u:766_1": "ājāneyair mahānāgaiḥ [f. 235b] kṛtakṛtyaiḥ kṛtakaraṇīyair apahṛtabhārair anuprāptasvakārthaiḥ",
  "S06adsp55-u:766_2": "parikṣīṇabhavasaṃyojanaiḥ samyagājñāsuvimuktacittaiḥ sarvacetovaśitāparapāramiprāptair",
  "S06adsp55-u:766_3": "bodhisattvaiś ca mahāsattvaiḥ sāgaropamabuddhibhiḥ. atha bhagavān punar eva tam ṛddhyabhisaṃskāraṃ",
  "S06adsp55-u:766_4": "pratisaṃhṛtavān pratisaṃhṛte ca tasmin ṛddhyabhisaṃskāre tāś catasraḥ parṣado na",
  "S06adsp55-u:766_5": "bhūyaḥ paśyanti tam akṣobhyaṃ tathāgatam arhantaṃ samyaksaṃbuddhaṃ,",
  "S06adsp55-u:767": "śrāvakān vā bodhisattvayānikān vā pudgalaṃs, tac ca (AdSPG I 81)",
  "S06adsp55-u:768": "buddhakṣetram akṣobhyasya tathāgatasya arhataḥ samyaksaṃbuddhasya na bhūyaḥ paśyanti,",
  "S06adsp55-u:769": "na bhūyo buddhapramukho bhikṣusaṃghaś cakṣuṣa ābhāsam āgacchati. tat kasya hetoḥ?",
  "S06adsp55-u:770": "pratisaṃhṛto hi tathāgatena arhatā samyaksaṃbuddhena sa ṛddhyabhisaṃskāras. tena tena bhūyaḥ paśyanti. atha bhagavān āyuṣmantam ānandam āmantrayata:",
  "S06adsp55-u:771": "paśyasi tvam ānanda tad akṣobhyasya tathāgatasya buddhakṣetraṃ taṃ ca akṣobhyam tathāgataṃ taṃ ca bhikṣusaṃghaṃ bodhisattvasaṃghaṃ ca?",
  "S06adsp55-u:772": "āha: cakṣuṣo 'pi bhagavaṃs tad buddhakṣetraṃ nābhāsam āgacchati. nāpi sa tathāgato nāpi sa bhikṣusaṃgho nāpi sa bodhisattvasaṃghaḥ. bhagavān āha:",
  "S06adsp55-u:773_0": "evam eva ānanda sarvadharmā na cakṣuṣa ābhāsam āgacchanti. na dharmo dharmasya ābhāsam",
  "S06adsp55-u:773_1": "āgacchati. na dharmo dharmaṃ paśyati. na dharmo dharmaṃ jānāti. yathā punar eva akṣobhyas",
  "S06adsp55-u:773_2": "tathāgato 'rhan samyaksaṃbuddhas te ca śrāvakās te ca bodhisattvayānikāḥ pudgalās",
  "S06adsp55-u:773_3": "tac ca buddhakṣetraṃ na cakṣuṣa ābhāsam āgacchati. evaṃ hy ānanda sarvadharmā na",
  "S06adsp55-u:773_4": "cakṣuṣa ābhāsam āgacchanti. na dharmo dharmasya ābhāsam āgacchati. na dharmo dharmaṃ",
  "S06adsp55-u:773_5": "paśyati. na dharmo dharmaṃ jānāti. sarvadharmā hy ānanda ajānakāḥ apaśyakāḥ akriyāsamarthāḥ. tat kasya hetoḥ?",
  "S06adsp55-u:774": "nirīhakā agrāhyā hy ānanda sarvadharmā ākaśanirīhakatayā,",
  "S06adsp55-u:775": "acintyā hy ānanda sarvadharmāḥ māyāpuruṣopamāḥ,",
  "S06adsp55-u:776": "avedakā hy ānanda sarvadharmāś cittavigatatvāt. viṭhapanapratyupasthānalakṣaṇatvād asārakatāṃ copādāya. evaṃ caran bodhisattvo mahāsattvaś (AdSPG I 82)",
  "S06adsp55-u:777_0": "carati prajñāpāramitāyāṃ na ca kiṃcid dharmam abhiniviśate. evaṃ śikṣamāṇa ānanda",
  "S06adsp55-u:777_1": "bodhisattvo mahāsattvaḥ śikṣate prajñāpāramitāyāṃ. sarvapāramitāḥ paripūrayitukāmena",
  "S06adsp55-u:777_2": "bodhisattvena mahāsattvena prajñāpāramitāyāṃ śikṣitavyaṃ. eṣā śikṣā agryā ākhyāyate",
  "S06adsp55-u:777_3": "jyeṣṭhā śreṣṭhā varā pravarā praṇītā ākhyāyate anuttarā niruttarā ākhyāyate,",
  "S06adsp55-u:778_0": "sarvalokahitāya sarvalokasukhāya. anāthānāṃ nāthakarī huddhānujñātā buddhapraśastā.",
  "S06adsp55-u:778_1": "yatra sthitvā tathāgatā arhantaḥ samyaksaṃbuddhā iman trisāhasramahāsāhasraṃ lokadhātuṃ",
  "S06adsp55-u:778_2": "dakṣiṇena pāṇinābhyutkṣipya punar eva nikṣipeyuḥ na ca teṣāṃ sattvānām evaṃ bhaved,",
  "S06adsp55-u:779": "utkṣipto vāyaṃ trisāhasramahāsāhasro lokadhātur nikṣipto vā. tat kasya hetoḥ?",
  "S06adsp55-u:780_0": "iyaṃ sā ānanda prajñāpāramitā yatra śikṣitvā buddhānāṃ bhagavatām atītānāgatapratyutpanneṣu",
  "S06adsp55-u:780_1": "dharmeṣv asaṃgaṃ jñānadarśanam utpannaṃ. yāvantya ānanda śikṣā sarvāsāṃ śikṣāṇām",
  "S06adsp55-u:780_2": "iyaṃ prajñāpāramitāśikṣā agryā ākhyāyate jyeṣṭhā śreṣṭhā ākhyāyate varā pravarā ākhyāyate.",
  "S06adsp55-u:780_3": "praṇītā ākhyāyate anuttarā niruttarā ākhyāyate. ākāśasya sa ānanda [f. 236a] pramāṇaṃ",
  "S06adsp55-u:780_4": "vā paryantaṃ vodgrahītavyaṃ manyeta. yaḥ prajñāpāramitāyāḥ pramāṇaṃ vā paryantaṃ",
  "S06adsp55-u:780_5": "vodgrahītavyaṃ manyeta. tat kasya hetoḥ?",
  "S06adsp55-u:781": "apramāṇā hy ānanda prajñāpāramitā. na mayā ānanda prajñāpāramitāyāḥ pramāṇam ākhyātaṃ,",
  "S06adsp55-u:782": "nāmakāyapadakāyavyañjanakāyā hy ānanda pramāṇabaddhā na prajñāpāramitā pramāṇabaddhā. ānanda āha:",
  "S06adsp55-u:783": "kena kāraṇena bhagavaṃ prajñāpāramitā apramāṇabaddhā?",
  "S06adsp55-u:784": "bhagavān āha:",
  "S06adsp55-u:785": "akṣayatvād ānanda (AdSPG I 83)",
  "S06adsp55-u:786": "prajñāpāramitā apramāṇabaddhā,",
  "S06adsp55-u:787_0": "viviktatvād ānanda prajñāpārāmitā apramāṇabaddhā. ye 'pi te ānanda abhūvann atīte",
  "S06adsp55-u:787_1": "'dhvani tathāgatā arhantaḥ samyaksaṃbuddhās te 'pi ita eva prajñāpāramitāyāḥ prabhāvitā.",
  "S06adsp55-u:787_2": "na ca prajñāpāramitā kṣayaṃ gatā. ye 'pi te ānanda bhaviṣyanty anāgate 'dhvani tathāgatāḥ",
  "S06adsp55-u:787_3": "arhantaḥ samyaksaṃbuddhās te 'pi ita eva prajñāpāramitāyāḥ prabhāvayiṣyanti. na ca",
  "S06adsp55-u:787_4": "prajñāpāramitā kṣeṣyate. ye pi 'te ānandaitarhi daśasu dikṣu loke tathāgatā arhantaḥ",
  "S06adsp55-u:787_5": "samyaksaṃbuddhās tiṣṭhanti dhṛyante yāpāyanti dharmaṃ ca deśayanti,",
  "S06adsp55-u:788": "te 'pi buddha bhagavanta ita eva prajñāpāramitāyāḥ prabhāvyante na ca prajñāpāramitā kṣiyate. tat kasya hetor?",
  "S06adsp55-u:789_0": "ākāśaṃ sa ānanda kṣapayitavyaṃ manyeta yaḥ prajñāpāramitāṃ kṣapayitavyaṃ manyeta.",
  "S06adsp55-u:789_1": "na ca prajñāpāramitā kṣīṇā na kṣīyate na kṣeṣyate. evaṃ na dhyānapāramitā vīryapāramitā",
  "S06adsp55-u:789_2": "kṣāntipāramitā śīlapāramitā dānapāramitā kṣīṇā na kṣīyate na kṣeṣyate. na hy eṣāṃ",
  "S06adsp55-u:789_3": "dharmāṇām utpādo 'sti,",
  "S06adsp55-u:790": "yeṣām utpādo nāsti kutas teṣāṃ kṣayaḥ prajñāsyate?",
  "S06adsp55-u:791": "atha bhagavān jihvendriyam abhinirmāpayya sarvāntaṃ mukhamaṇḍalaṃ jihvendriyeṇa saṃcchādya āyuṣmantam ānandam āmantrayata:",
  "S06adsp55-u:792": "tasmād tarhy ānanda imāṃ prajñāpāramitāṃ catasṛṇāṃ parṣadāṃ vistareṇa cakṣīthā deśayeḥ saṃprakāśayeḥ prajñapayeḥ prasthāpayeḥ vivarer vivarer uttānīkuryād vistareṇa (AdSPG I 84)",
  "S06adsp55-u:793": "saṃprakāśayeḥ. iha hy ānanda gaṃbhīrāyāṃ prajñāpāramitāyāṃ sarvadharmā vistareṇopadiṣṭā yatra śrāvakayānikair vā pratyekabuddhayānikair vā bodhisattsayānikair",
  "S06adsp55-u:794": "vā pudgalaiḥ śikṣitavyaṃ. yatra yathānuśiṣṭā śikṣamāṇā svasu svasu bhūmiṣu sthāsyaṃti. iyaṃ punar ānanda gaṃbhīrā prajñāpāramitā sarvākṣarāṇāṃ praveśaḥ,",
  "S06adsp55-u:795_0": "iyam ānanda gaṃbhīrā prajñāpāramitā sarvadhāraṇīnāṃ mukhaṃ yatra dhāraṇīmukhe bodhisattvena",
  "S06adsp55-u:795_1": "mahāsattvena śikṣitavyaṃ. imān dhāraṇīn dhārayatāṃ bodhisattvānām mahāsattvānāṃ sarvapratibhānapratisaṃvida",
  "S06adsp55-u:795_2": "āmukhībhavanti. iyam ānanda prajñāpāramitā atītānāgatapratyutpannānāṃ buddhānāṃ bhagavatām",
  "S06adsp55-u:795_3": "akṣayaḥ saddharmakośaḥ ukto mayā. tasmāt tarhy ānanda ārocayāmi te prativedayāmi",
  "S06adsp55-u:795_4": "te ya imāṃ gaṃbhīrāṃ prajñāpāramitām udgrahīṣyati dhārayiṣyati vācayiṣyati. paryavāpṣyati.",
  "S06adsp55-u:795_5": "so 'tītānāgatapratyutpannānāṃ buddhānāṃ bhagavatāṃ bodhiṃ dhārayiṣyati. [f. 236b]",
  "S06adsp55-u:795_6": "iyaṃ sā ānanda prajñāpāramitā dhāraṇy uktā mayā. yān tvaṃ prajñāpāramitādhāraṇīn",
  "S06adsp55-u:795_7": "dhārayan sarvadharmān dhārayiṣyasi. ((60))",
  "S06adsp55-u:796": "(AdSPG I 85)",
  "S06adsp55-u:797": "parivarta 61.",
  "S06adsp55-u:798": "athāyuṣmataḥ subhūter etad abhūt:",
  "S06adsp55-u:799": "gaṃbhirā vateyam tathāgatānāṃ samyakambuddhānāṃ bodhiḥ. yannv ahaṃ tathāgatam arhantaṃ samyaksaṃbuddhaṃ paripṛccheyaṃ. athāyuṣmāṃ subhūtir bhagavantam etad avocat:",
  "S06adsp55-u:800": "akṣayā hi bhagavaṃ prajñāpāramitā. bhagavān āha:",
  "S06adsp55-u:801": "ākāśa akṣayatvāt subhūte akṣayā prajñāpāramitā. āha:",
  "S06adsp55-u:802": "kathaṃ bhagavaṃ prajñāpāramitā abhinirhartavyā?",
  "S06adsp55-u:803": "bhagavān āha:",
  "S06adsp55-u:804_0": "rūpa akṣayatvāt subhūte prajñāpāramitā abhinirhartavyā. vedanāsaṃjñāsaṃskāravijñānākṣayatvāt",
  "S06adsp55-u:804_1": "subhūte prajñāpāramitā abhinirhartavyā. dānapāramitā akṣayatvāt subhūte prajñāpāramitā",
  "S06adsp55-u:804_2": "abhinirhartavyā. yāvat sarvākārajñatā akṣayatvāt subhūte prajñāpāramitā abhinirhartavyā.",
  "S06adsp55-u:804_3": "punar aparaṃ subhūte rūpākāśākṣayatvena bodhisattvena mahāsattvena prajñāpāramitā",
  "S06adsp55-u:804_4": "abhinirhartavyā. vedanāsaṃjñāsaṃskāravijñānākāśākṣayatvena subhūte bodhisattvena",
  "S06adsp55-u:804_5": "mahāsattvena prajñāpāramitā abhinirhartavyā. dānapāramitā ākāśākṣayatvena prajñāpāramitā",
  "S06adsp55-u:804_6": "abhinirhartavyā. śīlapāramitā ākāśāakṣayatvena prajñāpāramitā abhinirhartavyā. kṣāntipāramitā",
  "S06adsp55-u:804_7": "ākāśākṣayatvena prajñāpāramitā abhinirhartavyā. vīryapāramitā ākāśākṣayatvena prajñāpāramitā",
  "S06adsp55-u:804_8": "abhinirhartavyā. dhyānapāramitā ākāśākṣayatvena prajñāpāramitā abhinirhartavyā. yāvat",
  "S06adsp55-u:804_9": "sarvākārajñatākāśākṣayatvena prajñāpāramitā abhinirhartavyā. punar aparaṃ subhūte",
  "S06adsp55-u:804_10": "avidyākāśākṣayatvena bodhisattvena mahāsattvena prajñāpāramitā abhinirhartavyā. saṃskārākāśāakṣayatvena",
  "S06adsp55-u:804_11": "subhūte bodhisattvena mahāsattvena prajñāpāramitā (AdSPG I 86)",
  "S06adsp55-u:805_0": "abhinirhartavyā. vijñānākaśākṣayatvena subhūte bodhisattvena mahāsattvena prajñāpāramitā",
  "S06adsp55-u:805_1": "abhinirhartavyā. nāmarūpākāśākṣayatvena subhūte bodhisattvena mahāsattvena prajnāpāramitā",
  "S06adsp55-u:805_2": "abhinirhartavyā. ṣaḍāyatanākāśākṣayatvena subhūte bodhisattvena mahāsattvena prajñāpāramitā",
  "S06adsp55-u:805_3": "abhinirhartavyā. sparśākāśākṣayatvena subhūte bodhisattvena mahāsattvena prajñāpāramitā",
  "S06adsp55-u:805_4": "abhinirhartavyā. vedanākāśākṣayatvena subhūte bodhisattvena prajñāpāramitā abhinirhartavyā.",
  "S06adsp55-u:805_5": "tṛṣṇākāśākṣayatvena subhūte bodhisattvena mahāsattvena prajñāpāramitā abhinirhartavyā.",
  "S06adsp55-u:805_6": "upādānākāśāakṣayatvena subhūte bodhisattvena mahāsattvena prajñāpāramitā abhinirhartavyā.",
  "S06adsp55-u:805_7": "bhavākāśākṣayatvena subhūte bodhisattvena mahāsattvena prajñāpāramitā abhinirhartavyā.",
  "S06adsp55-u:805_8": "jātyākāśākṣayatvena subhūte bodhisattvena mahāsattvena prajñāpāramitā abhinirhartavyā.",
  "S06adsp55-u:805_9": "jarāmaraṇaśokaparidevaduḥkhadaurmanasyopāyāsākāśākṣayatvena sūbhūte bodhisattvena",
  "S06adsp55-u:805_10": "mahāsattvena prajñapāramitā [f. 237a] abhinirhartavyā. evaṃ khalu subhūte bodhisattvena",
  "S06adsp55-u:805_11": "mahāsattvena prajñāpāramitā abhinirhartavyā. iyaṃ subhūte bodhisattvasya mahāsattvasya",
  "S06adsp55-u:805_12": "pratītyasamutpādavyavalokanatāntavivarjanatā. āveṇiko 'yaṃ bodhisattvasya mahāsattvasya",
  "S06adsp55-u:805_13": "dharmo bodhimaṇḍaniṣaṇnasya yadevaṃ pratītyasamutpādaṃ vyavalokayati. evaṃ vyavalokayaṃ",
  "S06adsp55-u:805_14": "pratītyasamutpādaṃ sarvajñatājñānaṃ pratilabhate. ya kaścit subhūte anena ākāśākṣayābhinirhāreṇa",
  "S06adsp55-u:805_15": "prajñāpāramitāyāṃ caraṃ pratītyasamutpādaṃ vyavalokayati. sa na śrāvakabhūmau vā",
  "S06adsp55-u:805_16": "pratyekabuddhabhūmau (AdSPG I 87)",
  "S06adsp55-u:806": "vā sthāsyati. sthāsyati so 'nuttarasyāṃ samyaksaṃbodhau. ye 'pi kecit subhūte bodhisattvayānikā pudgalā vivartante,",
  "S06adsp55-u:807_0": "sarve te imāṃ prajñāpāramitāmanasikārān anāgamya vivartante. na ca jānaṃti kathaṃ",
  "S06adsp55-u:807_1": "prajñāpāramitāyāṃ caratā bodhisattvena mahāsattvenākāśākṣayābhinirhāreṇa pratītyasamutpādo",
  "S06adsp55-u:807_2": "vyavalokitavyaḥ. ye 'pi kecit subhūte bodhisattvayānikā pudgalā vivartante sarve",
  "S06adsp55-u:807_3": "te idam upāyakauśalam anāgamya vivartaṃte 'nuttarasyāḥ samyaksaṃbodhe. ye 'pi kecit",
  "S06adsp55-u:807_4": "subhūte bodhisattvā mahāsattvā na vivartaṃte 'nuttarasyā samyaksaṃbodheḥ sarve te",
  "S06adsp55-u:807_5": "imāṃ prajñāpāramitām āgamya na vivartante 'nuttarasyāḥ samyaksaṃbodhe. upāyakauśalena",
  "S06adsp55-u:807_6": "caivaṃ prajñāpāramitāyāṃ caratā bodhisattvena mahāsattvenākāśākṣayābhinirhāreṇa prajñāpāramitā",
  "S06adsp55-u:807_7": "vyavalokitavyā abhinirhartavyā. evaṃ khalu subhūte bodhisattvo mahāsattvaḥ pratītyasamutpādaṃ",
  "S06adsp55-u:807_8": "vyavalokayan na kaṃcid dharmaṃ paśyaty ahetukam utpadyamānam na kaṃcid dharmaṃ nityaṃ",
  "S06adsp55-u:807_9": "samanupaśyati na nirudhyamānaṃ. na kaṃcid dharmam ātmataḥ samanupaśyati. na sattvato",
  "S06adsp55-u:807_10": "na jīvato na jaṃtuto na manujato na mānavato na poṣato na pudgalato na kārakato na",
  "S06adsp55-u:807_11": "kārāpakato na utthāpakato na samutthāpakato na vedakato na vedayitrīkato na jānakato na paśyakataḥ,",
  "S06adsp55-u:808_0": "na nityataḥ samanupaśyati na anityato na sukhato na duḥkhato na ātmato na anātmato",
  "S06adsp55-u:808_1": "na śāntato na aśāntataḥ. evaṃ khalu subhūte bodhisattvena mahāsattvena pratītyasamutpādo",
  "S06adsp55-u:808_2": "vyavalokayitavyaḥ prajñāpāramitāyāṃ caratā. yasmiṃ subhūte samaye bodhisattvo mahāsattva (AdSPG I 88)",
  "S06adsp55-u:809": "prajñāpāramitāyāṃ carati,",
  "S06adsp55-u:810": "tasmiṃ samaye na rūpaṃ samanupaśyati,",
  "S06adsp55-u:811": "nityaṃ vā anityaṃ vā sukhaṃ vā duḥkhaṃ vā ātmānaṃ vā anātmānaṃ vā śāntaṃ vā aśāntaṃ vā yāvat sarvākārajñatām na samanupaśyati nityaṃ vā anityaṃ vā sukhaṃ vā duḥkhaṃ vā,",
  "S06adsp55-u:812": "ātmānaṃ vā anātmānaṃ vā,",
  "S06adsp55-u:813": "śāntaṃ vā aśāntaṃ vā. yasmiṃ subhūte samaye bodhisattvo mahāsattva prajñāpāramitāyāṃ carati,",
  "S06adsp55-u:814_0": "tasmim [f. 237b] samaye prajñāpāramitāyāṃ caraṃ prajñāpāramitāṃ na samanupaśyati.",
  "S06adsp55-u:814_1": "tam api dharmaṃ na samanupaśyati. yena prajñāpāramitāṃ samanupaśyet. evaṃ dhyānapāramitāṃ",
  "S06adsp55-u:814_2": "na samanupaśyati. vīryapāramitāṃ na samanupaśyati. kṣāntipāramitāṃ na samanupaśyati.",
  "S06adsp55-u:814_3": "śīlapāramitāṃ na samanupaśyati. dānapāramitāṃ na samanupaśyati. yāvad bodhiṃ na samanupaśyati.",
  "S06adsp55-u:814_4": "tam api dharmaṃ na samanupaśyati. yena dharmeṇa bodhiṃ samanupaśyet. yena ca dharmeṇa",
  "S06adsp55-u:814_5": "sarvavāsanānusandhiprahāṇaṃ kuryāt tam api na samanupaśyati. evaṃ khalu subhūte bodhisattvena",
  "S06adsp55-u:814_6": "mahāsattvena prajñāpāramitāyāṃ caritavyaṃ. sarvadharma anupalaṃbhayogena. yasmiṃ",
  "S06adsp55-u:814_7": "subhūte samaye bodhisattvo mahāsattvaḥ sarvadharma anupalabhamānaḥ prajñāpāramitāyāñ carati",
  "S06adsp55-u:815": "tasmin samaye māraḥ pāpīyāṃ chokaśalyasamarpito bhavati. tadyathāpi nāma subhūte puruṣo mātāpitroḥ kālagatayo śokaśalyasamarpito bhavati. parameṇa śokaśalyena samanvāgataḥ,",
  "S06adsp55-u:816_0": "evam eva subhūte māraḥ pāpīyān bodhisattvasya mahāsattvasya prajñāpāramitāyāṃ carataḥ",
  "S06adsp55-u:816_1": "sarvadharma anupalabhamānasya śokaśalyasamarpito bhavati. parameṇa śokaśalyena samanvāgataḥ. subhūtir āha:",
  "S06adsp55-u:817": "kim eka eva bhagavaṃ māraḥ pāpīyāṃ parameṇa śokaśalyena samarpito bhavati. utāho ye trisāhasramahāsāhasre lokadhātu mārā pāpiyāṃsas (AdSPG I 89)",
  "S06adsp55-u:818": "te sarve parameṇa śokaśalyena samarpitā bhavaṃti?",
  "S06adsp55-u:819": "bhagavān āha:",
  "S06adsp55-u:820_0": "ye 'pi te subhūte trisāhasramahāsāhasre lokadhātau mārāḥ pāpīyāṃsas te sarve parameṇa",
  "S06adsp55-u:820_1": "śokaśalyena samanvāgatā bhavaṃti. svakasvakeṣu ca āsaneṣu na ramante. yadā bodhisattvo",
  "S06adsp55-u:820_2": "mahāsattvaḥ prajñāpāramitāvihāreṇa avirahito bhavati. evaṃ viharato bodhisattvasya",
  "S06adsp55-u:820_3": "mahāsattvasya sadevamānuṣāsuro loko 'vatāraṃ na labhate gādhaṃ na labhate. yatra",
  "S06adsp55-u:820_4": "gṛhītvā vivartayet. tasmāt tarhi subhūte bodhisattvena mahāsattvena kṣipram anuttarāṃ",
  "S06adsp55-u:820_5": "samyaksaṃbodhim abhisaṃboddhukāmena prajñāpāramitāvihāreṇa vihartavyaṃ. prajñāpāramitāvihāreṇa",
  "S06adsp55-u:820_6": "viharato bodhisattvasya mahāsattvasya dānapāramitā bhāvanāparipūriṃ gacchati. evaṃ",
  "S06adsp55-u:820_7": "śīlapāramitā kṣāntipāramitā. vīryapāramitā dhyānapāramitā prajñāpāramitā bhāvanāparipūriṃ",
  "S06adsp55-u:820_8": "gacchati. prajñāpāramitāvihāreṇa viharato bodhisattvasya mahāsattvasya sarvapāramitā",
  "S06adsp55-u:820_9": "bhāvanāparipūriṃ gacchaṃti. athāyuṣmāṃ subhūtir bhagavaṃtam etad avocat:",
  "S06adsp55-u:821": "kathaṃ bhagavaṃ bodhisattvasya mahāsattvasya prajñāpāramitāyāṃ carato dānapāramitā bhāvanāparipūriṃ gacchati,",
  "S06adsp55-u:822": "evaṃ śīlapāramitā kṣāntipāramitā vīryapāramitā dhyānapāramitā. prajñāpāramitā kathaṃ bhāvanāparipūriṃ gacchati?",
  "S06adsp55-u:823": "bhagavān āha:",
  "S06adsp55-u:824_0": "iha subhūte bodhisattvo mahāsattvaḥ dānaṃ dadan sarvākārajñatāyāṃ pariṇāmayaṃs tad",
  "S06adsp55-u:824_1": "dānaṃ dadāti. evaṃ khalu subhūte bodhisattvasya mahāsattvasya dānapāramitā bhāvanāparipūriṃ",
  "S06adsp55-u:824_2": "gacchati. kathaṃ ca subhūte bodhisattvasya mahāsattvasya śīlapāramitā [f. 238a] bhāvanāparipūriṃ gacchati?",
  "S06adsp55-u:825": "iha subhūte bodhisattvo mahāsattva śīlaṃ rakṣan sarvākārajñatāyāṃ pariṇāmayaṃs tac chīlaṃ rakṣati. evaṃ (AdSPG I 90)",
  "S06adsp55-u:826": "khalu subhūte bodhisattvasya mahāsattvasya śīlapramitā bhāvanāparipūriṃ gacchati. kathaṃ ca subhūte bodhisattvasya mahāsattvasya kṣāntipāramitā bhāvanāparipūriṃ gacchati?",
  "S06adsp55-u:827_0": "iha subhūte bodhisattvo mahāsattvaḥ kṣāṃtyā saṃpādayaṃ. sarvākārajñatāyāṃ. pariṇāmayaṃs",
  "S06adsp55-u:827_1": "tāṃ kṣāntiṃ bhāvayati. evaṃ khalu subhūte bodhisattvasya mahāsattvasya kṣāntipāramitā",
  "S06adsp55-u:827_2": "bhāvanāparipūriṃ gacchati. kathaṃ ca subhūte bodhisattvasya mahāsattvasya vīryapāramitā",
  "S06adsp55-u:827_3": "bhāvanāparipūriṃ gacchati?",
  "S06adsp55-u:828_0": "iha subhūte bodhisattvo mahāsattvaḥ vīryam ārabhamāṇaḥ sarvākārajñatāyāṃ pariṇāmayaṃs",
  "S06adsp55-u:828_1": "tad vīryam ārabhate. evaṃ khalu subhūte bodhisattvasya mahāsattvasya vīryapāramitā",
  "S06adsp55-u:828_2": "bhāvanāparipūriṃ gacchati. kathaṃ ca subhūte bodhisattvasya mahāsattvasya dhyānapāramitā",
  "S06adsp55-u:828_3": "bhāvanāparipūriṃ gacchati?",
  "S06adsp55-u:829_0": "iha subhūte bodhisattvo mahāsattvo dhyānāni samāpadyamānaḥ sarvākārajñatāyāṃ pariṇāmayaṃs",
  "S06adsp55-u:829_1": "tāni dhyānāni samāpadyate. evaṃ khalu subhūte bodhisattvasya mahāsattvasya dhyānapāramitā",
  "S06adsp55-u:829_2": "bhāvanāparipūriṃ gacchati. kathaṃ ca subhūte bodhisattvasya mahāsattvasya prajñāpāramitā",
  "S06adsp55-u:829_3": "bhāvanāparipūriṃ gacchati?",
  "S06adsp55-u:830_0": "iha subhūte bodhisattvo mahāsattva prajñāṃ bhāvayan sarvākārajñatāyāṃ pariṇāmayaṃs",
  "S06adsp55-u:830_1": "tāṃ prajñāṃ bhāvayati. evaṃ khalu subhūte bodhisattvasya mahāsattvasya prajñāpāramitā",
  "S06adsp55-u:830_2": "bhāvanāparipūriṃ gacchati. athāyuṣmāñc subhūtir bhagavantam etad avocat:",
  "S06adsp55-u:831": "kathaṃ bhagavaṃ bodhisattvo mahāsattvo dānapāramitāyāṃ sthitaḥ śīlapāramitāṃ parigṛhṇāti?",
  "S06adsp55-u:832": "bhagavān āha:",
  "S06adsp55-u:833": "iha subhūte bodhisattvasya mahāsattvasya dānan dadataḥ sarvākārajñatāyāṃ pariṇāmayataḥ sarvasattveṣu maitraṃ kāyakarma maitraṃ vākkarma maitraṃ (AdSPG I 91)",
  "S06adsp55-u:834": "manaskarma pratyupasthitaṃ bhavati. śīlapāramitāṃ tasmiṃ samaye bodhisattvo mahāsattva parigṛhṇāti. āha:",
  "S06adsp55-u:835": "kathaṃ bhagavaṃ bodhisattvo mahāsattvo dānapāramitāyāṃ sthitaḥ kṣāntipāramitāṃ parigṛhṇāti?",
  "S06adsp55-u:836": "bhagavān āha:",
  "S06adsp55-u:837_0": "iha subhūte bodhisattvasya mahāsattvasya dānaṃ dadataḥ yan te parigrāhakā ākrośaṃti",
  "S06adsp55-u:837_1": "vā paribhāṣanti vā asahyābhir vā paruṣābhir vāgbhiḥ samudācaraṃti sa na teṣām antike",
  "S06adsp55-u:837_2": "cittam āghātayati. evaṃ khalu subhūte bodhisattvo mahāsattvo dānapāramitāyāṃ sthitaḥ",
  "S06adsp55-u:837_3": "kṣāntipāramitāṃ parigṛhṇāti. āha:",
  "S06adsp55-u:838": "kathaṃ bhagavaṃ bodhisattvo mahāsattvo dānapāramitāyaṃ sthito vīryapāramitāṃ parigṛhṇāti?",
  "S06adsp55-u:839": "bhagavān āha:",
  "S06adsp55-u:840_0": "iha subhūte bodhisattvasya mahāsattvasya dānaṃ dadataḥ yan te parigrāhakā akrośanti",
  "S06adsp55-u:840_1": "vā paribhāṣante vā asahyābhir vā paruṣābhir vāgbhiḥ samudācaraṃti tasyākruśyamānasya",
  "S06adsp55-u:840_2": "vā paribhāṣyamānasya vā asahyābhir vā paruṣābhir vāgbhiḥ samudācaryamāṇasya vā dānabuddhir",
  "S06adsp55-u:840_3": "eva bhavati parityāgabuddhir eva bhavati. dātavyam eva mayā",
  "S06adsp55-u:841": "dānaṃ na mayā dānaṃ na dātavyaṃ,",
  "S06adsp55-u:842": "sa kāyikaṃ caitasikaṃ ca vīryaṃ saṃjanayati. evaṃ khalu subhūte bodhisattvo mahāsattvo dānapāramitāyāṃ sthito vīryapāramitāṃ [f. 238b] parigṛhṇāti. āha:",
  "S06adsp55-u:843": "kathaṃ bhagavaṃ bodhisattvo mahāsattvo dānapāramitāyāṃ sthito dhyānapāramitāṃ parigṛhṇāti?",
  "S06adsp55-u:844": "bhagavān aha:",
  "S06adsp55-u:845": "iha subhūte bodhisattvo mahāsattvo dānaṃ dadan na śrāvakabhūmau vā pratyekabuddhabhūmau vā pariṇāmayaty,",
  "S06adsp55-u:846": "anyatra sarvākārajñātāyām eva asya cittaṃ na pravartate. evaṃ khalu subhūte bodhisattvo mahāsattvo (AdSPG I 92)",
  "S06adsp55-u:847": "dānapāramitāyāṃ sthito dhyānapāramitāṃ parigṛhṇāti. āha:",
  "S06adsp55-u:848": "kathaṃ bhagavaṃ bodhisattvo mahāsattvo upāyakauśalena dānan dadan prajñāpāramitāṃ parigṛhṇāti?",
  "S06adsp55-u:849": "bhagavān āha:",
  "S06adsp55-u:850_0": "iha subhūte bodhisattvasya mahāsattvasya dānaṃ dadato dānaṃ parityajato māyābuddhir",
  "S06adsp55-u:850_1": "sadā dāne pratyupasthitā bhavati. tena ca dānena na kasyacid sattvasya upakāraṃ vā",
  "S06adsp55-u:850_2": "apakaraṃ vā paśyati. evaṃ khalu subhūte bodhisattvo mahāsattvo dānapāramitāyāṃ sthita.",
  "S06adsp55-u:850_3": "upāyakauśalena prajñāparamitāṃ parigṛhṇāti. ((6))",
  "S06adsp55-u:851": "(AdSPG I 93)",
  "S06adsp55-u:852": "parivarta 62.",
  "S06adsp55-u:853": "athāyuṣman subhūtir bhagavantam etad avocat:",
  "S06adsp55-u:854": "kathaṃ bhagavān bodhisattvo mahāsattva śīlapāramitāyāṃ sthito dānapāramitāṃ parigṛhṇāti?",
  "S06adsp55-u:855": "bhagavān āha:",
  "S06adsp55-u:856_0": "iha subhūte bodhisattvo mahāsattvaḥ śīlapāramitāyāṃ sthito yaḥ kāyiko vā vāciko vā",
  "S06adsp55-u:856_1": "caitasiko vā saṃcaras tena saṃcareṇa śrāvakabhūmiṃ. vā pratyekabuddhabhūmiṃ vā na",
  "S06adsp55-u:856_2": "parāmṛśati. sa tatra ca śīlapāramitāyāṃ sthito na sattvān jīvitād vyavaropayati nādattam",
  "S06adsp55-u:856_3": "ādadāti. na kāmeṣu mithyācarati na mṛṣāvācaṃ bhāṣate. na piśunāṃ vācāṃ bhāṣate. na",
  "S06adsp55-u:856_4": "paruṣāṃ vācāṃ bhāṣate. na saṃbhinnapralāpī bhavati,",
  "S06adsp55-u:857_0": "na abhidhyālur bhavati na vyāpannacitto bhavati. na mithyādṛṣṭiko bhavati. sa tatra",
  "S06adsp55-u:857_1": "śīlapāramitāyāṃ sthito yad dānaṃ dadāty annam annārthakebhyaḥ pānaṃ pānārthakebhyo",
  "S06adsp55-u:857_2": "yānaṃ yānārthakebhyo vastraṃ vastrārthakebhyaḥ puṣpāṇi puṣpārthakebhyo mālyaṃ mālyārthakebhyo",
  "S06adsp55-u:857_3": "gandhān gandhārthakebhyo vilepanāṃ vilepanārthakebhyaḥ śayanāsanaṃ śayanāsanārthakebhyaḥ",
  "S06adsp55-u:857_4": "upāśrayam upāśrayārthakebhyaḥ prājīvikaṃ prājīvikārthakebhyaḥ upakaraṇam upakaranārthakebhyaḥ",
  "S06adsp55-u:857_5": "yāvad anyatarānyatarān mānuṣyakān pariṣkārān dadāti. tac ca dānaṃ sarvasattvai sārdhaṃ",
  "S06adsp55-u:857_6": "sādhāraṇaṃ kṛtvā anuttarasyāṃ samyaksaṃbodhau pariṇāmayati. tathā ca pariṇāmayati.",
  "S06adsp55-u:857_7": "yathā pariṇāmo na śrāvakabhūmau vā pratyekabuddhabhūmau vā pariṇāmayati. evaṃ khalu",
  "S06adsp55-u:857_8": "subhūte bodhisattvo mahāsattvaḥ (AdSPG I 94)",
  "S06adsp55-u:858": "śīlapāramitāyāṃ sthito dānapāramitāṃ parigṛhṇati. aha:",
  "S06adsp55-u:859": "kathaṃ bhagavan bodhisattvo mahāsattvaḥ śīlapāramitāyāṃ sthitaḥ kṣāntipāramitāṃ parigṛhṇāti?",
  "S06adsp55-u:860": "bhagavān āha:",
  "S06adsp55-u:861_0": "iha subhūte bodhisattvasya mahāsattvasya śīlapāramitāyāṃ sthitasya sacet sarvasattvāgamyāṃgapratyaṅgāni",
  "S06adsp55-u:861_1": "cchittvā cchittvā gaccheyus tatra bodhisattvasya mahāsattvasya ekacittotpādo 'pi",
  "S06adsp55-u:861_2": "na kṣubhyati na vyāpadyate anyatrāsyaivaṃ bhavati,",
  "S06adsp55-u:862_0": "sulabdhā me lābhā yatra hi nāma mama sarvasattvā aṅgapratyaṅgāni cchittvā cchittvā",
  "S06adsp55-u:862_1": "gacchanti. anena ca ahaṃ kāyaparityāgena. divyaṃ vajramayaṃ tathāgatakāyaṃ pratilapsye.",
  "S06adsp55-u:862_2": "evaṃ khalu subhūte bodhisattvo mahāsattvaḥ śīlapāramitāyāṃ sthitaḥ kṣāntipāramitāṃ",
  "S06adsp55-u:862_3": "[f. 239a] parigṛhṇāti. āha:",
  "S06adsp55-u:863": "kathaṃ bhagavaṃ bodhisattvo mahāsattvaḥ śīlapāramitāyāṃ sthito vīryapāramitāṃ parigṛhṇāti?",
  "S06adsp55-u:864": "bhagavān āha:",
  "S06adsp55-u:865_0": "iha subhūte bodhisattvo mahāsattva kāyena ca cittena ca vīryaṃ na sraṃsayati. sarvasattvā",
  "S06adsp55-u:865_1": "mayā uttārayitavyā saṃsārād amṛte dhātau pratiṣṭhāpayitavyā. evaṃ khalu subhūte bodhisattvo",
  "S06adsp55-u:865_2": "mahāsattvaḥ śīlapāramitāyāṃ sthito vīryapāramitāṃ parigṛhṇāti. āha:",
  "S06adsp55-u:866": "kathaṃ bhagavaṃ bodhisattvo mahāsattva śīlapāramitāyāṃ sthito dhyānapāramitāṃ parigṛhṇāti?",
  "S06adsp55-u:867": "bhagavān āha:",
  "S06adsp55-u:868_0": "yadā subhūte bodhisattvo mahāsattvaḥ prathamaṃ dhyānaṃ samāpadyate. dvitīyaṃ tṛtīyaṃ",
  "S06adsp55-u:868_1": "caturthaṃ yāvan nirodhaṃ samāpadyate. na ca śrāvakabhūmiṃ vā pratyekabuddhabhūmim",
  "S06adsp55-u:868_2": "adhyālambate. anyatrāsyaivaṃ bhavati. iha mayā samādhipāramitāyāṃ (AdSPG I 95)",
  "S06adsp55-u:869": "sthitvā sarvasattvā saṃsārāt parimocayitavyā iti. evaṃ khalu subhūte bodhisattvo mahāsattvaḥ śīlapāramitāyāṃ sthito dhyānapāramitāṃ parigṛhṇāti,",
  "S06adsp55-u:870": "āha: kathaṃ bhagavaṃ bodhisattvo mahāsattvaḥ śīlapāramitāyāṃ sthitaḥ prajñāpāramitāṃ parigṛhṇāti?",
  "S06adsp55-u:871": "bhagavān āha:",
  "S06adsp55-u:872_0": "iha subhūte bodhisattvo mahāsattvaḥ śīlāpāramitāyāṃ sthito na kaṃcid dharmaṃ saṃskṛtaṃ",
  "S06adsp55-u:872_1": "paśyati na asaṃskṛtaṃ paśyati. na bhāvaṃ saṃskṛtaṃ paśyati. na abhāvam asaṃskṛtaṃ",
  "S06adsp55-u:872_2": "paśyati. na nimittaṃ saṃskṛtaṃ paśyati. na animittam asaṃskṛtaṃ paśyati. na kasyacid",
  "S06adsp55-u:872_3": "dharmasya astitāṃ vā nāstitāṃ vā samanupaśyati. anyatra sarvadharmatathatāṃ na vyativartaṃte.",
  "S06adsp55-u:872_4": "tayā ca prajñāpāramitayā upāyakauśalena ca na śrāvakabhūmau vā pratyekabuddhabhūmau",
  "S06adsp55-u:872_5": "vā patati. evaṃ khalu subhūte bodhisattvo mahāsattvaḥ śīlapāramitāyāṃ sthita prajñāpāramitāṃ parigṛhṇāti. āha:",
  "S06adsp55-u:873": "kathaṃ bhagavaṃ bodhisattvo mahāsattvaḥ kṣāntipāramitāyāṃ sthito dānapāramitāṃ parigṛhṇātī?",
  "S06adsp55-u:874": "bhagavān āha:",
  "S06adsp55-u:875_0": "iha subhūte bodhisattvasya mahāsattvasya prathamacittotpādam upādāya dānan dadato",
  "S06adsp55-u:875_1": "yāvad bodhimaṇḍaniṣaṇṇasya sarvasattvā ākrośeyuḥ paribhāṣerann aṅgapratyaṅgāni vā",
  "S06adsp55-u:875_2": "cchintyuś tasya bodhisattvasya mahāsattvasya kṣāntipāramitāyāṃ sthitasyaivaṃ bhavati:",
  "S06adsp55-u:876_0": "dātavyam eva mayaitebhya sattvebhya na mayā dānaṃ na dātavyaṃ. sa teṣāṃ sattvānām",
  "S06adsp55-u:876_1": "annam annārthikebhyo dadāti. pānaṃ pānārthikebhyo dadāti. yāvad anyatarānyatarān",
  "S06adsp55-u:876_2": "mānuṣyakāṃ pariṣkārāṃ dadāti. sa tāni kuśalamūlāni sarvasattvaiḥ sārdhaṃ sādhāraṇāṃ",
  "S06adsp55-u:876_3": "kṛtvā sarvākārajñatāyāṃ pariṇāmayati. yathā pariṇāmayatas triṣu buddhiṣu (AdSPG I 96)",
  "S06adsp55-u:877": "na pravartate. kaḥ pariṇāmayati kiṃ vā pariṇāmayati. kva vā pariṇāmayati. evaṃ khalu subhūte bodhisattvo mahāsattvaḥ kṣāntipāramitāyāṃ sthito dānapāramitāṃ parigṛhṇāti. āha:",
  "S06adsp55-u:878": "kathaṃ bhagavaṃ bodhisattvo mahāsattvaḥ kṣāntipāramitāyāṃ sthitaḥ śīlapāramitāṃ parigṛhṇāti?",
  "S06adsp55-u:879": "bhagavān āha: iha",
  "S06adsp55-u:880_0": "subhūte bodhisattvo mahāsattvaḥ prathamacittotpādam upādāya yāvad bodhimaṇḍaniṣaṇṇa",
  "S06adsp55-u:880_1": "na kaṃcit sattvaṃ jīvitād vyavaropayati. nādattam ādadāti na kāmeṣu mithyācarati",
  "S06adsp55-u:880_2": "na mṛṣāvadati na paiśunyaṃ [f. 239b] vadati. na pāruṣyaṃ vadati. na saṃbhinnapralāpī",
  "S06adsp55-u:880_3": "bhavati. na abhidhyālur bhavati na vyāpannacitto bhavati na mithyādṛṣṭiko bhavati.",
  "S06adsp55-u:880_4": "na ca asya śrāvakabhūmau vā. pratyekabuddhabhūmau vā cittaṃ krāmati. tāni ca kuśalamūlāni",
  "S06adsp55-u:880_5": "sarvasattvaiḥ sārdhaṃ sādhāraṇāni kṛtvā anuttarasyāṃ samyaksaṃbodhau pariṇāmayati.",
  "S06adsp55-u:880_6": "tathā ca pariṇāmayati. yathā trividhā buddhir na pravartate. kaḥ pariṇāmayati kiṃ",
  "S06adsp55-u:880_7": "vā pariṇāmayati. kva vā pariṇāmayati. evaṃ khalu subhūte bodhisattvo mahāsattvaḥ",
  "S06adsp55-u:880_8": "kṣāntipāramitāyāṃ sthitaḥ śīlapāramitāṃ parigṛhṇāti. āha:",
  "S06adsp55-u:881": "kathaṃ bhagavaṃ bodhisattvo mahāsattvaḥ kṣāntipāramitāyāṃ sthito vīryapāramitāṃ parigṛhṇāti?",
  "S06adsp55-u:882": "bhagavān āha:",
  "S06adsp55-u:883_0": "iha subhūte bodhisattvo mahāsattva kṣāntipāramitāyāṃ sthito evaṃ vīryaṃ saṃjanayati.",
  "S06adsp55-u:883_1": "gatvāhaṃ yojanaśataṃ vā gatvā yāvad yojanasahasraṃ vā yāvad yojanaśatasahasraṃ vā",
  "S06adsp55-u:883_2": "gatvā yāval lokadhātuṃ vā gatvā lokadhātukoṭīśatasahasraṃ vā gatvā tatra antataḥ",
  "S06adsp55-u:883_3": "ekasattvam api śaraṇagamane śikṣāpadeṣu vā pratiṣṭhāpayeyaṃ (AdSPG I 97)",
  "S06adsp55-u:884_0": "kṣāntau vā śrotaāpattiphale vā yāvad arhattve vā pratyekabodhau vā yāvad anuttarasyāṃ",
  "S06adsp55-u:884_1": "samyaksaṃbodhau pratiṣṭhāpayeyam iti vīryam ārabdhavyaṃ tāni ca kuśalamūlāni sarvasattvaiḥ",
  "S06adsp55-u:884_2": "sārdhaṃ sādhāraṇāni kṛtvānuttarasyāṃ samyaksaṃbodhau pariṇāmayati. evaṃ khalu subhūte",
  "S06adsp55-u:884_3": "bodhisattvo mahāsattva kṣāntipāramitāyāṃ sthito vīryapāramitāṃ parigṛhṇāti. āha:",
  "S06adsp55-u:885": "kathaṃ bhagavaṃ bodhisattvo mahāsattvaḥ kṣāntipāramitāyāṃ sthito dhyānapāramitāṃ parigṛhṇāti?",
  "S06adsp55-u:886": "bhagavān āha:",
  "S06adsp55-u:887_0": "iha subhūte bodhisattvo mahāsattvaḥ kṣāntipāramitāyāṃ sthito viviktam eva kāmair",
  "S06adsp55-u:887_1": "viviktaṃ pāpakair akuśalaiḥ dharmaiḥ savitarkaṃ savicāraṃ vivekajaṃ prītisukhaṃ prathamaṃ",
  "S06adsp55-u:887_2": "dhyānam upasaṃpadya viharati. yāvac caturthaṃ dhyānam upasaṃpadya viharati,",
  "S06adsp55-u:888_0": "yāvan nirodhaṃ samāpadya viharati. utpanno 'nutpannāṃś ca cittacaitasikān dharmān",
  "S06adsp55-u:888_1": "kuśalopasaṃhitān sarvākārajñatāyāṃ pariṇāmayati. tathā ca pariṇāmayati. yathā dhyānāni",
  "S06adsp55-u:888_2": "ca dhyānāṅgāni ca tasmiṃ samaye nopalabhate. nevaṃ khalu subhūte bodhisattvo mahāsattvaḥ",
  "S06adsp55-u:888_3": "kṣāntipāramitāyāṃ sthito dhyānapāramitāṃ parigṛhṇāti,",
  "S06adsp55-u:889": "āha: kathaṃ bhagavaṃ bodhisattvo mahāsattvaḥ kṣāntipāramitāyāṃ sthito prajñāpāramitāṃ parigṛḥṇāti?",
  "S06adsp55-u:890": "bhagavān āha:",
  "S06adsp55-u:891": "iha subhūte bodhisattvo mahāsattvaḥ kṣantipāramitāyāṃ sthito yasmiṃ samaye dharmeṣu dharmānupaśyī viharati,",
  "S06adsp55-u:892": "viviktākāreṇa vā śāntākāreṇa vā akṣayākāreṇa vā,",
  "S06adsp55-u:893": "na ca tān dharmatāṃ sākṣātkaroti,",
  "S06adsp55-u:894": "yāvan na bodhimaṇḍaniṣaṇṇo bhavati. tatra ca niṣadya. sarvākārajñatām anuprāpnoti. utthāya ca dharmacakraṃ pravartayati. evaṃ khalu subhūte bodhisattvo (AdSPG I 98)",
  "S06adsp55-u:895": "mahāsattvaḥ kṣāntipāramitāyāṃ sthitaḥ prajñāpāramitāṃ parigṛhṇāti. tathā ca parigṛhṇāti yathā notsṛjati. na parigṛhṇāti. āha:",
  "S06adsp55-u:896": "kathaṃ bhagavaṃ bodhisattvo mahāsattvo. vīryapāramitāyāṃ sthito dānapāramitāṃ [f. 240a] parigṛhṇāti?",
  "S06adsp55-u:897": "bhagavān āha:",
  "S06adsp55-u:898": "iha subhūte bodhisattvo mahāsattvo vīryapāramitāyāṃ sthitaḥ kāyena ca cittena ca dhuraṃ na nikṣipati,",
  "S06adsp55-u:899_0": "avaśyam eva mayā anuttarā samyaksaṃbodhir abhisaṃboddhavyā. na mayā na abhisaṃboddhavyā",
  "S06adsp55-u:899_1": "anuttarā samyaksaṃbodhiḥ. sa sattvānāṃ kṛte yojanaṃ vā yāvad yojanaśataṃ vā yojanasahasraṃ",
  "S06adsp55-u:899_2": "vā yojanaśatasahasraṃ vā. lokadhātuṃ vā yāval lokadhātukoṭiṃ vā lokadhātukoṭīśataṃ",
  "S06adsp55-u:899_3": "vā lokadhātukoṭīśatasahasraṃ vā gatvā vīryapāramitāyāṃ sthito 'ntaśa ekasattvam api",
  "S06adsp55-u:899_4": "bodhau pratiṣṭhāpayati. saced bodhisattvayānikaṃ pudgalaṃ na labheta tatra śravakayānikaṃ",
  "S06adsp55-u:899_5": "pudgalaṃ śrāvakatve pratiṣṭhāpayati. pratyekabuddhayānikaṃ pudgalaṃ pratyekabuddhatve",
  "S06adsp55-u:899_6": "pratiṣṭhāpayati. antaśa ekasattvam api daśasu kuśaleṣu karmapatheṣu pratiṣṭhāpayati.",
  "S06adsp55-u:899_7": "sa tad dharmadānaṃ dattvā āmiṣadānena sattvān saṃtarpayati. tac ca kuśalamūlaṃ na",
  "S06adsp55-u:899_8": "śrāvakabhūmau vā pratyekabuddhabhūmau vā pariṇāmayati. anyatra sarvasattvaiḥ sārdhaṃ",
  "S06adsp55-u:899_9": "sādhāraṇaṃ kṛtvā anuttarasyāṃ samyaksaṃbodhau pariṇāmayati. evaṃ khalu subhūte bodhisattvo",
  "S06adsp55-u:899_10": "mahāsattvo. vīryapāramitāyāṃ sthito dānapāramitāṃ parigṛhṇāti. āha:",
  "S06adsp55-u:900": "kathaṃ bhagavaṃ bodhisattvo mahāsattvo vīryapāramitāyāṃ sthitaḥ śīlapāramitāṃ parigṛhṇāti?",
  "S06adsp55-u:901": "bhagavān āha:",
  "S06adsp55-u:902_0": "iha subhūte bodhisattvo mahāsattvaḥ prathamacittotpādam upādāya yāvad bodhimaṇḍaniṣaṇṇa",
  "S06adsp55-u:902_1": "ātmanā ca prāṇātipātāt prativirato bhavati. paraṃ ca prāṇātipātavairamaṇyāṃ samādāpayati.",
  "S06adsp55-u:902_2": "prāṇātipātavairamaṇyasya ca varṇaṃ bhāṣate ye ca anye prāṇātipātāt prativiratā bhavanti",
  "S06adsp55-u:903": "teṣām api ca varṇavādī bhavati samanujñaḥ. yāvad ātmanā ea mithyādṛṣṭeḥ (AdSPG I 99)",
  "S06adsp55-u:904_0": "prativirato bhavati paraṃ ca mithyādṛṣṭivairamaṇyāṃ samādāpayati. mithyādṛṣṭivairamaṇyasya",
  "S06adsp55-u:904_1": "ca varṇaṃ bhāṣate. ye ca anye mithyādṛṣṭeḥ prativiratās teṣām api varṇavādī bhavati.",
  "S06adsp55-u:904_2": "samanujñaḥ. sa tayā śīlapāramitayā na kāmadhātau pratitiṣṭhati. na rūpadhātau na",
  "S06adsp55-u:904_3": "arūpyadhātau pratitiṣṭhati. na śrāvakabhūmau na pratyekabuddhabhūmau pratitiṣṭhati.",
  "S06adsp55-u:904_4": "nānyatra tāni kuśalamūlāni sarvasattvai sārdhaṃ sādhāraṇāni kṛtvānuttarasyāṃ samyaksaṃbodhau",
  "S06adsp55-u:904_5": "pariṇāmayati. tathā ca pariṇāmayati. yathā asya trividhā buddhir na pravartate. kaḥ",
  "S06adsp55-u:904_6": "pariṇāmayati kiṃ vā pariṇāmayati. kva vā pariṇāmayati. evaṃ khalu subhūte bodhisattvo",
  "S06adsp55-u:904_7": "mahāsattvo vīryapāramitāyāṃ sthitaḥ śīlapāramitāṃ parigṛhṇāti. āha:",
  "S06adsp55-u:905": "kathaṃ bhagavaṃ bodhisattvo mahāsattvo vīryapāramitāyāṃ sthitaḥ kṣāntipāramitāṃ parigṛhṇāti?",
  "S06adsp55-u:906": "bhagavān āha:",
  "S06adsp55-u:907_0": "iha subhūte bodhisattvasya mahāsattvasya prathamacittotpādam upādāya yāvad bodhimaṇḍaniṣaṇṇasya",
  "S06adsp55-u:907_1": "sacet manuṣyabhūto vā amanuṣyabhūto vā cittavikṣepaṃ kuryāt aṅgapratyaṅgāni vā chittvā",
  "S06adsp55-u:907_2": "cchitvā ādāya gacchet tatra bodhisattvasya mahāsattvasya vīryapāramitāyaṃ sthitasya naivaṃ bhavati,",
  "S06adsp55-u:908": "kaścit me chinnatti vā bhinnatti vā harati vā. api tv asyaivaṃ bhavati,",
  "S06adsp55-u:909_0": "sulabdhā [f. 240b] me lābhā yeṣām eva kṛte kāyaṃ pariharāmi. ta evāgamya mamāṅgapratyaṅgāni",
  "S06adsp55-u:909_1": "chittvā chittvā ādāya gacchanti. dharmāṇāṃ vā tena prakṛtiḥ sumanasikṛtā bhavati.",
  "S06adsp55-u:909_2": "tāni ca kuśalamūlāni na śrāvakabhūmau vā pratyekabuddhabhūmau vā pariṇāmayaty anyatra",
  "S06adsp55-u:909_3": "sarvasattvaiḥ sārdhaṃ sādharaṇāni kṛtvānuttarasyāṃ samyaksaṃbodhau pariṇāmayati.",
  "S06adsp55-u:909_4": "evaṃ khalu subhūte (AdSPG I 100)",
  "S06adsp55-u:910": "bodhisattvo mahāsattvo vīryapāramitāyāṃ sthita kṣāntipāramitāṃ parigṛhṇāti. āha:",
  "S06adsp55-u:911": "kathaṃ bhagavaṃ bodhisattvo mahāsattvo vīryapāramitāyāṃ sthito dhyānapāramitāṃ parigṛhṇāti?",
  "S06adsp55-u:912": "bhagavān āha:",
  "S06adsp55-u:913_0": "iha subhūte bodhisattvo mahāsattvo viviktam eva kāmair viviktaṃ pāpakair akuśalair",
  "S06adsp55-u:913_1": "dharmaiḥ savitarkaṃ savicāraṃ vivekajaṃ pritisukhaṃ prathamaṃ dhyānam upasaṃpadya",
  "S06adsp55-u:913_2": "viharati. yāvac caturthaṃ dhyānam upasaṃpadya viharati. sa maitrīsahagatena cittena",
  "S06adsp55-u:913_3": "yāvat sarvāvantaṃ lokaṃ spharitvā upasaṃpadya viharati. evaṃ karuṇāsahagatena muditāsahagatena",
  "S06adsp55-u:913_4": "upekṣāsahagatena cittena yāvat sarvāvantaṃ lokaṃ spharitvā upasaṃpadya viharati.",
  "S06adsp55-u:913_5": "yāvan naivasaṃjñānāsaṃjñāyatanasamāpattim upasaṃpadya viharati. sa teṣāṃ dhyānānāṃ",
  "S06adsp55-u:913_6": "ca apramāṇānāṃ ca ārūpyasamāpattīnāṃ. vipākaṃ na parigṛhṇāti. anyatra yatra sarvasattvānām",
  "S06adsp55-u:913_7": "arthaḥ kartavyas tatropapadyate. sa tān sattvān ṣaṭsu pāramitāsu paripācayati. dānapāramitāyāṃ",
  "S06adsp55-u:913_8": "śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ,",
  "S06adsp55-u:914_0": "buddhakṣetrād buddhakṣetraṃ saṃkrāmati buddhān bhagavataḥ paryupāsīnaḥ kuśalamūlānām",
  "S06adsp55-u:914_1": "avaropanatāyai. evaṃ khalu subhūte bodhisattvo mahāsattvo vīryapāramitāyāṃ sthito",
  "S06adsp55-u:914_2": "dhyānapāramitāṃ parigṛhṇāti. āha:",
  "S06adsp55-u:915": "kathaṃ bhagavaṃ bodhisattvo mahāsattvo vīryapāramitāyāṃ sthitaḥ prajñāpāramitāṃ parigṛhṇāti?",
  "S06adsp55-u:916": "bhagavān āha:",
  "S06adsp55-u:917_0": "iha subhūte bodhisattvo mahāsattvo vīryapāramitāyāṃ sthito dānapāramitāṃ na dravyataḥ",
  "S06adsp55-u:917_1": "samanupaśyati. na bhāvato na nimittataḥ. śīlapāramitāṃ na dravyataḥ samanupaśyati.",
  "S06adsp55-u:917_2": "na bhāvato na nimittataḥ,",
  "S06adsp55-u:918": "kṣāntipāramitāṃ na dravyataḥ samanupaśyati na bhāvato na nimittataḥ,",
  "S06adsp55-u:919": "vīryapāramitāṃ na dravyataḥ samanupaśyati (AdSPG I 101)",
  "S06adsp55-u:920": "na bhāvato na nimittataḥ,",
  "S06adsp55-u:921_0": "dhyānapāramitāṃ na dravyataḥ samanupaśyati na bhāvato na nimittataḥ. evaṃ yāvat smṛtyupasthānāni",
  "S06adsp55-u:921_1": "yāvat sarvākārajñatāṃ na dravyataḥ samanupaśyati. na bhāvato na nimittataḥ. sa sarvadharmān",
  "S06adsp55-u:921_2": "adravyataḥ samanupaśyann abhāvataḥ animittataḥ samanupaśyan,",
  "S06adsp55-u:922": "na kaścid dharme niketaṃ karoti. sa yathāvādi tathākārī bhavati. evaṃ khalu subhūte bodhisattvo mahāsattvo vīryapāramitāyāṃ sthitaḥ prajñāpāramitāṃ parigṛhṇāti. āha:",
  "S06adsp55-u:923": "kathaṃ bhagavaṃ bodhisattvo mahāsattvo dhyānāpāramitāyāṃ sthito dānapāramitāṃ parigṛhṇāti?",
  "S06adsp55-u:924": "bhagavān āha:",
  "S06adsp55-u:925_0": "iha subhūte bodhisattvo mahāsattvo viviktam eva kāmair viviktaṃ pāpakair akusalair",
  "S06adsp55-u:925_1": "dharmai savitarkaṃ savicāraṃ vivekajaṃ prītisukhaṃ prathamadhyānam upasaṃpadya viharati.",
  "S06adsp55-u:925_2": "yāvan naivasaṃjñānāsaṃjñāyatanasamāpattim upasaṃpadya viharati. sa tatra dhyānapāramitāyāṃ",
  "S06adsp55-u:925_3": "sthita avikṣiptamanas [f.",
  "S06adsp55-u:926_0": "241a] tebhya sattvebhya āmiṣadānaṃ ca dharmadānaṃ ca dadāti. sa ātmanā ca āmiṣadānaṃ",
  "S06adsp55-u:926_1": "ca dharmadānaṃ ca dadāti. parāṃś ca āmiṣadānena ca dharmadānena ca samādāpayati.",
  "S06adsp55-u:926_2": "āmiṣadānadharmadānasya ca varṇaṃ bhāṣate. ye ca anye sattvā āmiṣadānaṃ ca dharmadānaṃ",
  "S06adsp55-u:926_3": "ca dadanti teṣām api varṇavādī bhavati samanujñaḥ. tāni ca kuśalamūlāni na śrāvākabhūmau",
  "S06adsp55-u:926_4": "vā pratyekabuddhabhūmau vā pariṇāmayaty anyatra sarvasattvai sārdhaṃ sādhāraṇāni",
  "S06adsp55-u:926_5": "kṛtvā anuttarasyāṃ samyaksaṃbodhau pariṇāmayati. evaṃ khalu subhūte bodhisattvo mahāsattvo",
  "S06adsp55-u:926_6": "dhyānapāramitāyāṃ sthito dānapāramitāṃ parigṛhṇāti. āha:",
  "S06adsp55-u:927": "kathaṃ bhagavan bodhisattvo mahāsattvo dhyānapāramitāyāṃ sthita śīlapāramitāṃ parigṛhṇāti?",
  "S06adsp55-u:928": "bhagavān āha:",
  "S06adsp55-u:929": "iha subhūte bodhisattvasya mahāsattvasya dhyānapāramitāyāṃ sthitasya na rāgasahagataṃ cittam utpadyate na doṣasahagataṃ na mohasahagataṃ,",
  "S06adsp55-u:930": "na vihiṃsā sahagataṃ cittam utpadyate. (AdSPG I 102)",
  "S06adsp55-u:931": "na? anyatra sarvākārajñatāpratisaṃyuktair manasikārair viharati,",
  "S06adsp55-u:932_0": "tāni ca kuśalamūlaṃ na śrāvakabhūmau vā pratyekabuddhabhūmau vā pariṇāmayaty anyatra",
  "S06adsp55-u:932_1": "sarvasattvaiḥ sārdhaṃ sādhāraṇaṃ kṛtvā anuttarasyāṃ samyaksaṃbodhau pariṇāmayati.",
  "S06adsp55-u:932_2": "evaṃ khalu subhūte bodhisattvo mahāsattvo dhyānapāramitāyāṃ sthitaḥ śīlapāramitāṃ parigṛhṇāti. āha:",
  "S06adsp55-u:933": "kathaṃ bhagavaṃ bodhisattvo mahāsattvo dhyānapāramitāyāṃ sthitaḥ kṣāntipāramitāṃ parigṛhṇāti?",
  "S06adsp55-u:934": "bhagavān āha:",
  "S06adsp55-u:935_0": "iha subhūte bodhisattvo mahāsattvo dhyānapāramitāyāṃ sthitaḥ phenapiṇḍopamaṃ rūpaṃ",
  "S06adsp55-u:935_1": "pratyavekṣate. budbudopamāṃ vedanām marīcyupamāṃ saṃjñāṃ kadalyupamāṃ saṃskārān māyopamaṃ",
  "S06adsp55-u:935_2": "vijñānaṃ pratyavekṣate. tasyaivaṃ pratyavekṣamāṇasya pañcasu upādānaskandheṣv asārakasaṃjña",
  "S06adsp55-u:935_3": "pratyupasthitā bhavati. tasyaivaṃ pratyavekṣamāṇasyaivam bhavati. cchidyamāneṣv aṅgapratyaṅgeṣu",
  "S06adsp55-u:935_4": "ko 'tra chinnanti kiṃ veha cchidyate. kasya vā kāyaḥ kasya vā vedanā kasyeyaṃ saṃjñā",
  "S06adsp55-u:935_5": "kasya vā saṃskārā kasya vā vijñānaṃ?",
  "S06adsp55-u:936": "tasyaivaṃ pratyevekṣamāṇasyaivaṃ bhavati. ko 'trākruśyate vā paribhāṣyate vā yatra ākruśyamānasya vā paribhāṣyamāṇasya vā vyāpāda utpadyate?",
  "S06adsp55-u:937": "evaṃ khalu subhūte bodhisattvo mahāsattvo dhyānapāramitāyāṃ sthitaḥ kṣāntipāramitāṃ parigṛhṇāti. āha:",
  "S06adsp55-u:938": "kathaṃ bhagavaṃ bodhisattvo mahāsattvo dhyānapāramitāyāṃ sthito vīryapāramitāṃ parigṛhṇāti?",
  "S06adsp55-u:939": "bhagavān āha:",
  "S06adsp55-u:940_0": "iha subhūte bodhisattvo mahāsattvo dhyānapāramitāyāṃ sthitvā viviktam eva kāmair",
  "S06adsp55-u:940_1": "viviktaṃ pāpakair akuśalaiḥ dharmaiḥ savitarkaṃ savicāraṃ vivekajaṃ prītisukhaṃ prathamadhyānam (AdSPG I 103)",
  "S06adsp55-u:941_0": "upasaṃpadya viharati. yāvac caturthaṃ dhyānam upasaṃpadya viharati. sa dhyānānāṃ",
  "S06adsp55-u:941_1": "dhyānāṅgānāṃ ca nimittam udgṛhya anekavidham ṛddhividhiṃ pratyanubhavati. yāvad vistareṇa kartavyaṃ,",
  "S06adsp55-u:942": "yāvad divyena śrotradhātunā ubhayāṃc chabdāṃc chṛṇoti. divyāṃś ca mānuṣāṃś ca,",
  "S06adsp55-u:943_0": "parasattvānāṃ parapudgalānāṃ cetasaiva cittaṃ yathābhūtaṃ prajānāti. yāvad anuttaraṃ",
  "S06adsp55-u:943_1": "cittam anuttaraṃ cittam iti yathābhūtaṃ prajānāti. so 'nekavidhaṃ pūrve nivāsam anusmarati.",
  "S06adsp55-u:943_2": "yāvad vistareṇa kartavyaṃ. yāvat sa divyena cakṣuṣā atikrāntamānuṣeṇa yāvad,",
  "S06adsp55-u:944_0": "yathākarmopagān sattvān paśyati. sa imāḥ [f. 241b] pañcābhijñā. pratiṣṭhāya buddhakṣetrād",
  "S06adsp55-u:944_1": "buddhakṣetraṃ saṃkrāmati. buddhān bhagavataḥ paryupāsīnaḥ kuśalamūlāny avaropayan",
  "S06adsp55-u:944_2": "sattvān paripāvayan buddhakṣetraṃ pariśodhayaṃs. tāni ca kuśalamūlāni na śrāvakabhūmau",
  "S06adsp55-u:944_3": "vā pratyekabuddhabhūmau vā pariṇāmayaty anyatra sarvasattvaiḥ sārdhaṃ sādharaṇaṃ",
  "S06adsp55-u:944_4": "kṛtvā anuttarasyāṃ samyaksaṃbodhau pariṇāmayati. evaṃ khalu subhūte bodhisattvo mahāsattvo",
  "S06adsp55-u:944_5": "dhyānapāramitāyāṃ sthito vīryapāramitāṃ parigṛhṇāti. āha:",
  "S06adsp55-u:945": "kathaṃ bhagavaṃ bodhisattvo mahāsattvo dhyānapāramitāyāṃ sthitaḥ prajñāpāramitāṃ parigṛhṇāti?",
  "S06adsp55-u:946": "bhagavān āha:",
  "S06adsp55-u:947_0": "iha subhūte bodhisattvo mahāsattvo dhyānapāramitāyāṃ sthito rūpaṃ nopalabhate. vedanāsaṃjñāsaṃskārāvijñānaṃ",
  "S06adsp55-u:947_1": "nopalabhate. dānapāramitāṃ nopalabhate śīlapāramitāṃ kṣāntipāramitāṃ vīryapāramitāṃ",
  "S06adsp55-u:947_2": "dhyānapāramitāṃ prajñāpāramitāṃ nopalabhate. smṛtyupasthānāni nopalabhate samyakprahāṇāni",
  "S06adsp55-u:947_3": "nopalabhate. ṛddhipādāṃ nopalabhate indriyāṇi nopalabhate balāni nopalabhate. bodhyaṃgāni",
  "S06adsp55-u:947_4": "nopalabhate. āryāṣṭāṅgaṃ mārgaṃ (AdSPG I 104)",
  "S06adsp55-u:948": "nopalabhate,",
  "S06adsp55-u:949_0": "yāvat sarvākārajñatāṃ nopalabhate. saṃskṛtadhātuṃ nopalabhate asaṃskṛtadhātuṃ nopalabhate.",
  "S06adsp55-u:949_1": "anupalabhamāno na abhisaṃskaroti. anabhisaṃskurvan notpādayati. na nirodhayati. tat kasya hetos?",
  "S06adsp55-u:950_0": "tathā hi subhūte utpādād vā tathāgatānām anutpādād vā tathāgatānāṃ sthitaivaiṣāṃ",
  "S06adsp55-u:950_1": "dharmāṇāṃ dharmasthititā sthita eva dharmadhātu sa naivotpadyate na nirudhyate. so",
  "S06adsp55-u:950_2": "'vikṣiptacitta sarvākārajñatāpratisaṃyuktair manasikārair avirahito bhavati. evaṃ",
  "S06adsp55-u:950_3": "khalu subhūte bodhisattvo mahāsattvo dhyānapāramitāyāṃ sthitaḥ prajñāpāramitāṃ parigṛhṇāti. āha:",
  "S06adsp55-u:951": "kathaṃ bhagavaṃ bodhisattvo mahāsattvāḥ prajñāpāramitāyāṃ sthito dānapāramitāṃ parigṛhṇāti?",
  "S06adsp55-u:952": "bhagavān āha:",
  "S06adsp55-u:953": "iha subhūte bodhisattvo mahāsattvaḥ prajñapāramitāyāṃ caraṃ sarvadharmāṃc chūnyā iti",
  "S06adsp55-u:954": "samanupaśyati. āha:",
  "S06adsp55-u:955": "kathaṃ bhagavaṃ bodhisattvo mahāsattvaḥ prajñāpāramitāyāṃ caran sarvadharmāṃc chūnyā iti samanupaśyati?",
  "S06adsp55-u:956": "bhagavān āha:",
  "S06adsp55-u:957_0": "iha subhūte bodhisattvo mahāsattvaḥ prajñāpāramitāyāṃ carann adhyātmaśūnyatāyāṃ carann",
  "S06adsp55-u:957_1": "adhyātmaśūnyatām adhyātmaśūnyateti nopalabhate. bahirddhāśūnyatāṃ bahirddhāsūnyateti",
  "S06adsp55-u:957_2": "nopalabhate. adhyātmabahirddhāśūnyatām adhyātmabahirddhāśūnyateti nopalabhate. śūnyatāśūnyatāṃ",
  "S06adsp55-u:957_3": "śūnyatāśūnyateti nopalabhate. mahāśūnyatāṃ mahāśūnyateti nopalabhate. paramārthaśūnyatāṃ",
  "S06adsp55-u:957_4": "paramārthaśūnyateti nopalabhate. saṃskṛtaśūnyatāṃ saṃskṛtaśūnyateti nopalabhate.",
  "S06adsp55-u:957_5": "asaṃskṛtaśūnyatām asaṃskṛtaśūnyateti nopalabhate. atyaṃśūnyatām atyantaśūnyateti",
  "S06adsp55-u:957_6": "nopalabhate. anavarāgraśūnyatām anavarāgraśūnyateti nopalabhate. avakāraśūnyatām",
  "S06adsp55-u:957_7": "avakāraśūnyateti nopalabhate. prakṛtiśūnyatāṃ prakṛtiśūnyateti nopalabhate sarvadharmaśūnyatāṃ",
  "S06adsp55-u:957_8": "sarvadharmaśūnyateti nopalabhate,",
  "S06adsp55-u:958": "svalakṣaṇaśūnyatāṃ svalaksaṇaśūnyateti (AdSPG I 105)",
  "S06adsp55-u:959_0": "nopalabhate. sa iha caturdaśasu śūnyatāsu sthitvā bodhisattvo mahāsattvo rūpaṃ nopalabhate",
  "S06adsp55-u:959_1": "[f. 242a] śūnyam iti vā aśūnyam iti vā. vedanāṃ saṃjñāṃ saṃskārān vijñānaṃ nopalabhate.",
  "S06adsp55-u:959_2": "śūnyam iti vā aśūnyam iti vā. smṛtyupasthānāni nopalabhate śūnyam iti vā aśūnyam",
  "S06adsp55-u:959_3": "iti vā. yāvad aṣṭādaśāveṇikāṃ buddhadharmāṃ nopalabhate śūnyā iti vā aśūnyā iti vā.",
  "S06adsp55-u:959_4": "yāvad bodhim api nopalabhate śūnyeti vā aśūnyeti vā. saṃskṛtadhātuṃ nopalabhate śūnya",
  "S06adsp55-u:959_5": "iti vā aśūnya iti vā. asaṃskṛtadhātuṃ nopalabhate śūnya iti vā aśūnya iti vā. sa",
  "S06adsp55-u:959_6": "iha prajñāpāramitāyāṃ caraṃ bodhisattvo mahāsattvo yad yad eva dānaṃ dadāty annaṃ",
  "S06adsp55-u:959_7": "vā pānaṃ vā yāvad anyatarānyatarān mānuṣyakāṃ pariṣkarāṃs tad dānaṃ śūnyam iti na",
  "S06adsp55-u:959_8": "samanupaśyati. yo vā dadāti. yasmai vā dadāti tam api śūnyam iti na samanupaśyati.",
  "S06adsp55-u:959_9": "tasya mātsaryacittasya vā āgrahacittasya vā avakāśo na bhavati. tat kasya heto?",
  "S06adsp55-u:960_0": "sarva ete prajñāpāramitāyāṃ carato bodhisattvasya mahāsattvasya vikalpāna bhavaṃti.",
  "S06adsp55-u:960_1": "prathamacittotpādam upādāya. yāvad bodhimaṇḍaniṣaṇṇasya. yathaiva tathāgatasya arhata",
  "S06adsp55-u:960_2": "samyaksaṃbuddhasya anuttarāṃ samyaksaṃbodhim abhisaṃbuddhasya na mātsaryacittaṃ vā",
  "S06adsp55-u:960_3": "āgrahacittaṃ vā utpadyate,",
  "S06adsp55-u:961_0": "tathaiva bodhisattvasya mahāsattvasya prajñāpāramitāyāṃ carato na mātsaryacittaṃ",
  "S06adsp55-u:961_1": "vā āgrahacittaṃ vā utpadyate. eṣa eva bodhisattvasya mahāsattvasya śāstā yaduta prajñāpāramitā.",
  "S06adsp55-u:961_2": "evaṃ khalu subhūte bodhisattvo mahāsattvaḥ prajñāpāramitāyāṃ sthito dānapāramitāṃ parigṛhṇāti. āha:",
  "S06adsp55-u:962": "kathaṃ bhagavan bodhisattvo mahāsattvaḥ prajñāpāramitāyāṃ sthitaḥ śīlapāramitāṃ parigṛhṇāti?",
  "S06adsp55-u:963": "bhagavān āha:",
  "S06adsp55-u:964": "iha subhūte bodhisattvo mahāsattvaḥ prajñāpāramitāyāṃ sthitaḥ (AdSPG I 106)",
  "S06adsp55-u:965": "śrāvakapratyekabuddhacittānām avakāśaṃ na dadāti. tat kasya hetoḥ?",
  "S06adsp55-u:966_0": "tathā hi sa śrāvākapratyekabuddhabhūmīṃ nopalabhate. tac ca cittaṃ nopalabhate. yac",
  "S06adsp55-u:966_1": "chrāvakabhūmau vā pratyekabuddhabhūmau vā pariṇāmayet. sa prathamacittotpādam upādaya.",
  "S06adsp55-u:966_2": "yāvad bodhimaṇḍaṃ prāṇātipātaṃ prahāṇāya dharman deśayati. ātmanā ca prāṇātipātāt",
  "S06adsp55-u:966_3": "prativirato bhavati. paraṃ ca prāṇātipātavairamaṇyāṃ samādāpayati. prāṇātipātavairamaṇyasya",
  "S06adsp55-u:966_4": "ca varṇaṃ bhāṣate. ye ca anye prāṇātipātāt prativiratā bhavaṃti teṣām api varṇavādī",
  "S06adsp55-u:966_5": "bhavati. samanujñaḥ. yāvad ātmanā ca mithyādṛṣṭeḥ prativirato bhavati. paraṃ ca mityādṛṣṭivairamaṇye",
  "S06adsp55-u:966_6": "samādāpayati mithyādṛṣṭivairamaṇyasya ca varṇaṃ bhāṣate. ye ca anye mithyādṛṣṭiviratās",
  "S06adsp55-u:966_7": "teṣām api varṇavādī bhavati samanujñaḥ. tena ca śīlena na kaṃcid dharmaṃ parāmṛśati.",
  "S06adsp55-u:966_8": "śrāvakatvaṃ vā pratyekabuddhatvaṃ vā buddhatvaṃ vā prāg eva anye kecit. evaṃ khalu",
  "S06adsp55-u:966_9": "subhūte bodhisattvo mahāsattvaḥ prajñāpāramitāyāṃ sthitaḥ śīlapāramitāni parigṛhṇāti. āha:",
  "S06adsp55-u:967": "kathaṃ bhagavaṃ bodhisattvo mahāsattvaḥ prajñāpāramitāyāṃ sthitaḥ kṣāntipāramitāṃ parigṛhṇāti?",
  "S06adsp55-u:968": "bhagavān āha:",
  "S06adsp55-u:969_0": "iha subhūte bodhisattvasya mahāsattvasya prajñāpāramitāyāṃ sthitasya ānulomikī kṣāntir",
  "S06adsp55-u:969_1": "utpadyate. tasyaivaṃ bhavati. neha kaścid dharma utpadyate vā nirudhyate vā. jāyate",
  "S06adsp55-u:969_2": "vā jīryate vā mṛyate vā,",
  "S06adsp55-u:970": "ākrośyate vā paribhāṣyate vā,",
  "S06adsp55-u:971_0": "cchidyate vā bhidyate vā. [f. 242b] hanyate vā. tasya prathamacittopādam upādāya",
  "S06adsp55-u:971_1": "yāvad bodhimaṇḍam atrāntarāt sacet sarvasattvā āgamya ākrośeyu paribhāṣeral loṣṭadaṇḍa",
  "S06adsp55-u:971_2": "muṣṭiśastraprahārān dadyuś cchindyur bhidyur vā tatrāsyaivaṃ bhavati. aho dharmāṇāṃ",
  "S06adsp55-u:971_3": "dharmatā (AdSPG I 107)",
  "S06adsp55-u:972_0": "na ca nāmeha kaścid dharma ākrośyate vā paribhāṣyate vā cchidyate vā bhidyate vā",
  "S06adsp55-u:972_1": "hanyate vā badhyate vā. evaṃ khalu subhūte bodhisattvo mahāsattvaḥ prajñāpāramitāyāṃ",
  "S06adsp55-u:972_2": "sthitaḥ kṣāntipāramitāṃ parigṛhṇāti. āha:",
  "S06adsp55-u:973": "kathaṃ bhagavaṃ bodhisattvo mahāsattva prajñāpāramitāyāṃ sthito vīryapāramitāṃ parigṛhṇāti?",
  "S06adsp55-u:974": "bhagavān āha:",
  "S06adsp55-u:975": "iha subhūte bodhisattvo mahāsattvaḥ prajñāpāramitāyām sthitaḥ caturṣu ṛddhipādeṣu",
  "S06adsp55-u:976_0": "sthita upāyakauśalena samanvāgataḥ kāyikaṃ caitasikaṃ ca vīryaṃ saṃjanayya lokadhātum",
  "S06adsp55-u:976_1": "api gatvā lokadhātuśatam api gatvā lokadhātusahasram api gatvā yāval lokadhātukoṭīniyutaśatasahasraṃ",
  "S06adsp55-u:976_2": "api gatvā sattvānāṃ dharman deśayati. dānapāramitāyāṃ pratiṣṭhāpayati śīlapāramitāyāṃ",
  "S06adsp55-u:976_3": "vā kṣāntipāramitāyāṃ vā vīryapāramitāyāṃ vā dhyānapāramitāyāṃ vā prajñāpāramitāyāṃ",
  "S06adsp55-u:976_4": "vā. pratiṣṭhāpayati. sa bodhipakṣyeṣu dharmeṣu pratiṣṭhāpayati. śrotaāpattiphale",
  "S06adsp55-u:976_5": "pratiṣṭhāpayati. sakṛdāgāmīphale anāgāmīphale arhattve pratyekabodhau yāvad anuttarasyāṃ",
  "S06adsp55-u:976_6": "samyaksaṃbodhau pratiṣṭhāpayati. tathā ca pratiṣṭhāpayati. yathā na saṃskṛte dhātau",
  "S06adsp55-u:976_7": "pratiṣṭhāpayati. na asaṃskṛte dhātau pratiṣṭhāpayati. evaṃ khalu subhūte bodhisattvo",
  "S06adsp55-u:976_8": "mahāsattvaḥ prajñāpāramitāyāṃ sthito vīryapāramitāṃ parigṛhṇāti. āha:",
  "S06adsp55-u:977": "kathaṃ bhagavan bodhisattvo mahāsattvaḥ prajñāpāramitāyāṃ sthito dhyānapāramitāṃ parigṛhṇāti?",
  "S06adsp55-u:978": "bhagavān āha:",
  "S06adsp55-u:979_0": "iha subhūte hodhisattvo mahāsattvāḥ prajñāpāramitāyāṃ sthitas tathāgatasamādhiṃ sthāpayitvā",
  "S06adsp55-u:979_1": "yāvantaḥ kecit samādhayaḥ śrāvakasamādhayo vā pratyekabuddhasamādhayo vā bodhisattvasamādhayo",
  "S06adsp55-u:979_2": "vā tān sarvān samāpadyate. tatra samādhiṣu sthitvā aṣṭau vimokṣān anulomapratilomaṃ",
  "S06adsp55-u:979_3": "samāpadyate ca vyutthiṣṭhate ca. katamān aṣṭau?",
  "S06adsp55-u:980": "iha subhūte bodhisattvo mahāsattvo rūpī rūpāṇi paśyaty,",
  "S06adsp55-u:981": "ayaṃ prathamo vimokṣaḥ. adhyātmarūpasaṃjñī bahirddhārūpāṇi paśyaty, ayaṃ (AdSPG I 108)",
  "S06adsp55-u:982": "dvitīyo vimokṣaḥ. śubhaṃ cādhimukto bhavaty,",
  "S06adsp55-u:983": "ayaṃ tritīyo vimokṣaḥ. sa sarvaśo rūpasaṃjñānāṃ samatikramāt pratighasaṃjñānām astaṃgamān nānātvasaṃjñānām amanasikārād anantam ākāśam ity ākāśānāntyāyatanam upasaṃpadya viharaty,",
  "S06adsp55-u:984": "ayaṃ caturtho vimokṣaḥ. sa sarvaśa ākāśānāntyāyatana samatikramād anantaṃ vijñānam iti vijñānanantyāyatanam upasaṃpadya viharaty,",
  "S06adsp55-u:985": "ayaṃ paṃcamo vimokṣaḥ. sa sarvaśo vijñānānantyāyatanasamatikramān nāsti kiṃcid ity ākiṃcanyāyatanam upasaṃpadya viharaty,",
  "S06adsp55-u:986": "ayaṃ ṣaṣṭho vimokṣaḥ. sa sarvaśa ākiṃcanyāyatanasamatikramān naivasaṃjñānāsaṃjñāyatanam upasaṃpadya viharaty,",
  "S06adsp55-u:987": "ayaṃ saptamo vimokṣaḥ. sa sarvaśo naivasaṃjñānāsaṃjñāyatanasamatikramāt saṃjñāvedayitanirodham [f. 243a] upasaṃpadya viharaty,",
  "S06adsp55-u:988_0": "ayam aṣṭamo vimokṣaḥ. imān aṣṭau vimokṣān anulomapratilomaṃ samāpadyate ca vyutthiṣṭhate",
  "S06adsp55-u:988_1": "ca. nava ca anupūrvasamāpattīr anulomapratilomaṃ samāpadyate ca vyutthiṣṭhate ca. katamā nava?",
  "S06adsp55-u:989_0": "iha subhūte bodhisattvo mahāsattvaḥ viviktam eva kāmair viviktaṃ pāpakair akuśalair",
  "S06adsp55-u:989_1": "dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya",
  "S06adsp55-u:989_2": "viharati. yāvac cathurthaṃ dhyānam upasaṃpadya viharati. yāvat naivasaṃjñānāsaṃjñāyatanasamatikramāt",
  "S06adsp55-u:989_3": "saṃjñāvedayitanirodham upasaṃpadya viharati. iha nava anupūrvasamāpattīr anulomapratilomaṃ",
  "S06adsp55-u:989_4": "samāpadyate ca vyutthiṣṭhate ca. sa eṣām aṣṭānāṃ vimokṣāṇām āsāṃ ca navānām anupūrvasamāpattīnāṃ",
  "S06adsp55-u:989_5": "vibhaṅgaṃ kṛtvā imaṃ siṃhavijṛṃbhitaṃ samādhiṃ samāpadyate. katamaś ca subhūte bodhisattvasya",
  "S06adsp55-u:989_6": "mahāsattvasya (AdSPG I 109)",
  "S06adsp55-u:990": "siṃhavijṛṃbhitaḥ samādhiḥ?",
  "S06adsp55-u:991_0": "iha subhūte bodhisattvo mahāsattvo viviktam eva kāmair viviktaṃ pāpakair akuśalair",
  "S06adsp55-u:991_1": "dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya",
  "S06adsp55-u:991_2": "viharati. yāvan naivasaṃjñānāsaṃjñāyatanād vyutthāya nirodhaṃ samāpadyate. nirodhasamāpatter",
  "S06adsp55-u:991_3": "vyutthāya naivasaṃjñānāsaṃjñāyatanaṃ samāpadyate. naivasaṃjñānāsaṃjñāyatanād vyutthāya",
  "S06adsp55-u:991_4": "prathamadhyānaṃ samāpadyate. sa imaṃ siṃhavijṛṃbhitaṃ samādhiṃ vipākīkṛtya viṣkandakasamādhiṃ",
  "S06adsp55-u:991_5": "samāpadyate. katamaś ca subhūte bodhisattvasya mahāsattvasya viṣkandakasamādhi?",
  "S06adsp55-u:992_0": "iha subhūte bodhisattvo mahāsattvo viviktam eva kāmair viviktaṃ pāpakair akuśalair",
  "S06adsp55-u:992_1": "dharmai savitarkaṃ savicāraṃ vivekajaṃ prītisukhaṃ prathamadhyānam upasaṃpadya viharati.",
  "S06adsp55-u:992_2": "prathamadhyānād vyutthāya yāvan naivasaṃjñānāsaṃjñāyatanam upasaṃpadya viharati.",
  "S06adsp55-u:992_3": "naivasaṃjñānāsaṃjñāyatanād vyutthāya nirodhasamāpattiṃ samāpadyate. nirodhasamāpatter",
  "S06adsp55-u:992_4": "vyutthāya dvitīyaṃ dhyānam upasaṃpadya viharati. dvitīyād dhyānād vyutthāya nirodhasamāpattiṃ",
  "S06adsp55-u:992_5": "samāpadyate. nirodhasamāpatter vyutthāya tritīyaṃ dhyānam upasaṃpadya viharati. tṛtīyād",
  "S06adsp55-u:992_6": "dhyānād vyutthāya nirodhasamāpattiṃ samāpadyate. nirodhasamāpatter vyutthāya caturthaṃ",
  "S06adsp55-u:992_7": "dhyānam upasaṃpadya viharati. caturthād dhyānād vyutthāya nirodhasamāpattiṃ samāpadyate.",
  "S06adsp55-u:992_8": "nirodhasamāpatter vyutthāya ākāśānantyāyatanaṃ samāpadyate. ākāśanantyāyatanād vyutthāya",
  "S06adsp55-u:992_9": "nirodhasamāpattiṃ samāpadyate. nirodhasamāpatter vyutthāya vijñānanantyāyatanaṃ samāpadyate.",
  "S06adsp55-u:992_10": "vijñānānantyāyatanād vyutthāya nirodhasamāpattiṃ samāpadyate. nirodhasamāpatter vyutthāya (AdSPG I 110)",
  "S06adsp55-u:993_0": "akiṃcanyāyatanaṃ samāpadyate. ākiṃcanyāyatanād vyutthāya nirodhasamāpattiṃ samāpadyate.",
  "S06adsp55-u:993_1": "nirodhasamāpatter vyutthāya naivasaṃjñānāsaṃjñāyatanaṃ samāpadyate. naivasaṃjñānāsaṃjñāyatanād",
  "S06adsp55-u:993_2": "vyutthāya nirodhasamāpattiṃ samāpadyate. nirodhasamāpatter vyutthāya naivasaṃjñānāsaṃjñāyatanaṃ",
  "S06adsp55-u:994_0": "samāpadyate. naivasaṃjñānāsaṃjñāyatanād vyutthāya asamahitacitte 'vatiṣṭhate. [f.",
  "S06adsp55-u:994_1": "243b] asamahitacittān nirodhasamāpattiṃ samāpadyate. nirodhasamāpatter vyutthāya.",
  "S06adsp55-u:994_2": "asamahitacitte 'vatiṣṭhate. asamahitacittān naivasaṃjñānāsaṃjñāyatanaṃ samāpadyate.",
  "S06adsp55-u:994_3": "naivasaṃjñānāsaṃjñāyatanād vyutthāya asamahitacitte 'vatiṣṭhate. asamahitacittād",
  "S06adsp55-u:994_4": "ākiṃcanyāyatanaṃ samāpadyate. ākiṃcanyāyatanād vyutthāya. asamahitacitte 'vatiṣṭhate.",
  "S06adsp55-u:994_5": "asamahitacittād vijñānānantyāyatanaṃ samāpadyate. vijñānānantyāyatanād vyutthāya",
  "S06adsp55-u:994_6": "asamahitacitte 'vatiṣṭhate. asamahitacittād ākāśānantyāyatanaṃ samāpadyate. ākāśānantyāyatanād",
  "S06adsp55-u:994_7": "vyutthāya asamahita [f. 243A] citte 'vatiṣṭhate. asamahitacittāc caturthaṃ dhyānaṃ",
  "S06adsp55-u:994_8": "samāpadyate. caturthadhyānād vyutthāya asamahitacitte 'vatiṣṭhate. asamahitacittāt",
  "S06adsp55-u:994_9": "tṛtīyaṃ dhyānaṃ samāpadyate. tṛtīyadhyānād vyutthāya asamahitacitte 'vatiṣṭhate.",
  "S06adsp55-u:994_10": "asamahitacittād dvitīyaṃ dhyānaṃ samāpadyate. dvitīyād dhyānād vyutthāya asamahitacitte",
  "S06adsp55-u:994_11": "'vatiṣṭhate. asamahitacittāt prathamaṃ dhyānaṃ samāpadyate. prathamadhyānād vyutthāya",
  "S06adsp55-u:994_12": "asamahitacitte 'vatiṣṭhate. sa iha avaskandakasamādhau sthitvā sarvadharmasamatām",
  "S06adsp55-u:994_13": "anuprāpnoti. evaṃ khalu subhūte bodhisattvo mahāsattvaḥ prajñāpāramitāyāṃ sthito",
  "S06adsp55-u:994_14": "dhyānapāramitāṃ parigṛhṇāti. ((6))",
  "S06adsp55-u:995": "(AdSPG I 111)",
  "S06adsp55-u:996": "parivarta 63.",
  "S06adsp55-u:997": "atha khalv āyuṣman subhūtir bhagavantam etad avocat:",
  "S06adsp55-u:998": "kiyac ciraṃ saṃprasthito vatāyaṃ bhagavan bodhisattvo mahāsattvaḥ yo 'nenopāyakauśalena samanvāgataḥ?",
  "S06adsp55-u:999": "bhagavān āha:",
  "S06adsp55-u:1000": "asaṃkhyeyakalpakoṭīniyutasaṃprasthito 'yaṃ subhūte bodhisattvo mahāsattvaḥ yo 'nenopāyakauśalena samanvāgataḥ. āha:",
  "S06adsp55-u:1001": "kiyanto buddhān bhagavantaḥ paryupāsito 'yaṃ bhagavaṃ bodhisattvo mahāsattvo yo 'nenopāyakauśalena samanvāgataḥ?",
  "S06adsp55-u:1002": "bhagavān āha:",
  "S06adsp55-u:1003": "gaṅgānadīvālukopamān buddhān bhagavantaḥ paryupāsito sa bodhisattvo mahāsattvo veditavyaḥ yo 'nenopāyakauśalena samanvāgataḥ. āha:",
  "S06adsp55-u:1004": "kin tena bhagavan bodhisattvena mahāsattvena kuśalamūlam avaropitama yo 'nenopāyakauśalena samanvāgataḥ?",
  "S06adsp55-u:1005": "bhagavān āha:",
  "S06adsp55-u:1006_0": "prathamacittotpādam upādāya subhūte na sā kācid dānapāramitā yā tena bodhisattvena",
  "S06adsp55-u:1006_1": "mahāsattvena na paripūritā yo 'nenopāyakauśalena samanvāgataḥ. na sā kācic chīlapāramitā",
  "S06adsp55-u:1006_2": "kṣāntipāramitā vīryapāramitā dhyānapāramitā prajñāpāramitā yā tena bodhisattvena",
  "S06adsp55-u:1006_3": "mahāsattvena na paripūritā yo 'nenopāyakauśalena samanvāgataḥ. āha:",
  "S06adsp55-u:1007": "āścaryam etad bhagavan bodhisattvānāṃ mahāsattvānāṃ ye 'nenopāyakauśalena samanvāgatāḥ. bhagavān āha:",
  "S06adsp55-u:1008": "evam etat subhūte evam etat. āścaryam etad bodhisattvānāṃ mahāsattvānāṃ ye 'nenopāyakauśalena samanvāgatāḥ tadyathāpi nāma subhūte sūryacandramaṇḍalaṃ caturo (AdSPG I 112)",
  "S06adsp55-u:1009": "dvīpān avabhāsayati,",
  "S06adsp55-u:1010": "caluraś ca dvīpān anugacchaty anuparivartate,",
  "S06adsp55-u:1011": "evam eva subhūte prajñāpāramitā pañcasu pāramitāsu karma karoti,",
  "S06adsp55-u:1012": "pañcapāramitā anugacchaty anuparivartate. prajñāpāramitā avirahitatvāt pañcapāramitāḥ pāramitānāmadheyaṃ labhante,",
  "S06adsp55-u:1013": "prajñāpāramitāvirahitatvān na pāramitānāmadheyaṃ labhante. tadyathāpi nāma subhūte yathā rājā cakravartī virahitaḥ saptabhī ratnair na rājā cakravartīti nāmadheyaṃ labhate,",
  "S06adsp55-u:1014": "evam eva subhūte pañcapāramitā prajñāpāramitāvirahitatvān na pāramitānāmadheyaṃ labhante. tadyathāpi nāma subhūte apuruṣā strī sudharṣaṇā bhavati dhūrtakaiḥ,",
  "S06adsp55-u:1015_0": "evam eva subhūte prajñāpāramitāvirahitatvāt pañcapāramitāḥ sudharṣaṇā bhavanti māreṇa",
  "S06adsp55-u:1015_1": "vā mārakāyikābhir vā devatābhiḥ. tadyathāpi nāma subhūte saṃgrāmāvacaraḥ puruṣaḥ",
  "S06adsp55-u:1015_2": "sarvasannāhasannaddhaḥ saṃgrāme vartamāne durādharṣo bhavati pratirājānair vā pratyarthikair",
  "S06adsp55-u:1015_3": "vā pratyamitrair vā,",
  "S06adsp55-u:1016": "evam eva subhūte pañcapāramitāḥ prajñāpāramitā avirahitatvād durādharṣā bhavanti māreṇa vā mārakāyikābhir vā devatābhir,",
  "S06adsp55-u:1017": "ādhimānikair vā pudgalair vā,",
  "S06adsp55-u:1018": "yāvan bodhisattvacaṇḍālair vā. tadyathāpi nāma subhūte koṭṭarājāno rājñā cakravartinā anuvidheyā bhavanti,",
  "S06adsp55-u:1019": "sāyamprātarupasthānāya gacchanti,",
  "S06adsp55-u:1020_0": "evam eva subhūte pañcapāramitāḥ prajñāpāramitāparigṛhītā yena sarvākārajñatā tena",
  "S06adsp55-u:1020_1": "anugacchanti. tadyathāpi nāma subhūte yāḥ kācit kunadyaḥ sarvās tā yena gaṅgānadī",
  "S06adsp55-u:1020_2": "tena anugacchanti, (AdSPG I 113)",
  "S06adsp55-u:1021": "tā gaṅgānadyā sārdhaṃ mahāsamudram upayānti,",
  "S06adsp55-u:1022": "evam eva subhūte pañcapāramitāḥ prajñāpāramitāparigṛhītāḥ yena sarvākārajñatā tena anugacchanti. tadyathāpi nāma subhūte puruṣasya dakṣiṇahastaḥ sarvakṛtyāṇi karoty,",
  "S06adsp55-u:1023_0": "evam eva subhūte prajñāpāramitā draṣṭavyā. yathā vāmahastaḥ evaṃ pañcapāramitā draṣṭavyā.",
  "S06adsp55-u:1023_1": "tadyathāpi nāma subhūte yat kunadīṣu yac ca mahānadīṣu udakaṃ sarvaṃ tan mahāsamudram",
  "S06adsp55-u:1023_2": "anupraviṣṭam ekarasaṃ bhavaty,",
  "S06adsp55-u:1024_0": "evam eva subhūte pañcapāramitāḥ prajñāpāramitāparigṛhītāḥ sarvākārajñatām anupraviṣṭā",
  "S06adsp55-u:1024_1": "pāramitānāmadheyaṃ labhante. tadyathāpi nāma subhūte rājñāś cakravartinaś caturaṅgasya",
  "S06adsp55-u:1024_2": "balakāyasya cakraratnam agrato gacchati,",
  "S06adsp55-u:1025": "tiṣṭhati ca. yatra rājā cakravarty annahetos tiṣṭhati,",
  "S06adsp55-u:1026": "tatra rājñaś cakravartino balakāyān saṃtarpayati,",
  "S06adsp55-u:1027": "na ca tac cakraratnaṃ sthānataś calati,",
  "S06adsp55-u:1028": "evam eva subhūte āsāṃ pañcānāṃ pāramitānāṃ prajñāpāramitā pariṇāyikā,",
  "S06adsp55-u:1029": "yena sarvākārajñatā tena anugacchanti,",
  "S06adsp55-u:1030": "tatra sthāsyanti,",
  "S06adsp55-u:1031": "tatra sthitvā tataḥ sthānato nātikrāmanti,",
  "S06adsp55-u:1032_0": "tadyathāpi nāma subhūte rājñaś cakravartinaś tac cakraratnaṃ tac ca pariṇāyakaratnaṃ",
  "S06adsp55-u:1032_1": "tac ca gṛhapatiratnaṃ tac ca strīratnaṃ tac ca maṇiratnaṃ tac ca hastiratnaṃ tac",
  "S06adsp55-u:1032_2": "ca aśvaratnaṃ caturaṅgasya balakāyasya agrato gacchaty,",
  "S06adsp55-u:1033": "evam eva subhūte āsāṃ pañcānāṃ pāramitānāṃ prajñāpāramitā agrato gacchaty,",
  "S06adsp55-u:1034": "agrato gatvā yena sarvākārajñatā tena tiṣṭhati,",
  "S06adsp55-u:1035": "na ca prajñāpāramitāyā evaṃ bhavati:",
  "S06adsp55-u:1036": "dānapāramitā mama [f. 243b] anugacchet. evaṃ śīlapāramitā kṣāntipāramitā vīryapāramitā dhyānapāramitā anugacchet. na dānapāramitāyā evaṃ bhavaty:",
  "S06adsp55-u:1037": "ahaṃ prajñāpāramitām anugaccheyaṃ. evaṃ na śīlapāramitāyā na kṣāntipāramitāyā na vīryaparamitāyā na dhyānapāramitāyā (AdSPG I 114)",
  "S06adsp55-u:1038": "evaṃ bhavaty:",
  "S06adsp55-u:1039": "ahaṃ prajñāpāramitām anugaccheyaṃ. tat kasya hetoḥ?",
  "S06adsp55-u:1040": "svabhāvo hy āsām eṣaḥ akiṃcitsamarthaḥ svabhāvaśūnyā tucchā marīcisamā. athāyuṣmān subhūtir bhagavantam etad avocat:",
  "S06adsp55-u:1041": "yadi bhagavaṃ sarvadharmā svabhāvaśūnyās,",
  "S06adsp55-u:1042_0": "tat kathaṃ bhagavaṃ bodhisattvo mahāsattvo dānapāramitāyāṃ carañc chīlapāramitāyaṃ",
  "S06adsp55-u:1042_1": "kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ carann anuttarāṃ",
  "S06adsp55-u:1042_2": "samyaksaṃbodhim abhisaṃbudhyate?",
  "S06adsp55-u:1043": "bhagavān āha:",
  "S06adsp55-u:1044": "iha subhūte bodisattvasya mahāsattvasya ṣaṭpāramitāsu carataḥ evaṃ bhavati:",
  "S06adsp55-u:1045_0": "viparyastacitto vatāyaṃ lokasanniveśaḥ. sa na śakyam anupāyakauśalena saṃsārāt parimocayituṃ.",
  "S06adsp55-u:1045_1": "ahaṃ teṣāṃ sattvānām arthāya dānapāramitāyāṃ cariṣyāmi. śīlapāramitāyāṃ cariṣyāmi",
  "S06adsp55-u:1045_2": "kṣāntipāramitāyāṃ cariṣyāmi. vīryapāramitāyāṃ carisyāmi. dhyānapāramitāyāṃ cariṣyāmi.",
  "S06adsp55-u:1045_3": "prajñāpāramitāyāṃ cariṣyāmi. sa teṣāṃ sattvānām arthāya ādhyatmikabahyāni vastūni parityajati,",
  "S06adsp55-u:1046": "tasyaivaṃ parityajata evaṃ bhavati:",
  "S06adsp55-u:1047": "na me kiṃcit parityaktaṃ.",
  "S06adsp55-u:1048": "tat kasya hetos?",
  "S06adsp55-u:1049_0": "tathā hy etad vastu svabhāvaśūnyaṃ. evaṃ khalu subhūte bodhisattvo mahāsattva upaparīkṣamāṇo",
  "S06adsp55-u:1049_1": "dānapāramitāṃ paripūrayati. teṣām eva sattvānām arthāya dauḥśīlasya avakāśaṃ na dadāti. tat kasya hetoḥ?",
  "S06adsp55-u:1050": "tathā hy asyaivaṃ bhavati:",
  "S06adsp55-u:1051_0": "naitad me pratirūpaṃ syād yad aham anuttarasyāṃ samyaksaṃbodhaye saṃprasthitaḥ prāṇātipātaṃ",
  "S06adsp55-u:1051_1": "kuryāṃ yāvan mithyādṛṣṭiko bhaveyaṃ viṣayān vā prārthayeyaṃ. devatvaṃ vā brahmatvaṃ",
  "S06adsp55-u:1051_2": "vā śrāvakabhūmiṃ vā pratyekabuddhabhūmiṃ vā prārthayeyaṃ. evaṃ khalu subhūte bodhisattvo (AdSPG I 115)",
  "S06adsp55-u:1052_0": "mahāsattvaḥ upaparīkṣamāṇaḥ śīlapāramitāyāṃ carati. teṣām eva sattvānām arthāya satatam",
  "S06adsp55-u:1052_1": "ākruśyamānaḥ paribhāṣyamāṇaḥ kaṭukaiḥ karkaśair vacanair na kṣobhacittam utpādayati.",
  "S06adsp55-u:1052_2": "nāpi loṣṭadaṇḍaśastrapāṣāṇaprahārais tāḍyamāno nāpi śārirā vayaveṣu bhidyamāneṣu",
  "S06adsp55-u:1052_3": "nāpy aṅgapratyaṅgāvayaveṣu cchidyamāneṣu duṣṭacittam utpādayati. tat kasya hetoḥ?",
  "S06adsp55-u:1053_0": "tathā hi sa sarvaśaṃ tāṃ pratiśrutkropamān upaparīkṣate. rūpaṃ phenapiṇḍopamaṃ yāvat",
  "S06adsp55-u:1053_1": "vijñānaṃ māyopamam upaparīkṣate. [f. 244a] evaṃ khalu subhūte bodhisattvo mahāsattva",
  "S06adsp55-u:1053_2": "upaparīkṣamāṇaḥ kṣāntipāramitāyāṃ carati,",
  "S06adsp55-u:1054": "teṣām eva sattvānām arthāya na kausīdyacittam utpādayati. sarvakuśalaparyeṣṭyāṃ yāvan na anuttarāṃ samyaksaṃbodhim abhisaṃbuddho bhavati. tat kasya hetoḥ?",
  "S06adsp55-u:1055": "tathā hi tasyaivaṃ bhavati,",
  "S06adsp55-u:1056_0": "na kusīdena śakyaṃ sattvānām arthaḥ kartum anuttarāṃ vā samyaksaṃbodhim abhisaṃboddhuṃ.",
  "S06adsp55-u:1056_1": "evaṃ khalu subhūte bodhisattvo mahāsattva upaparīkṣamāṇaḥ vīryapāramitāyāṃ carati.",
  "S06adsp55-u:1056_2": "teṣām eva sattvānām arthāya na vikṣiptacitto bhavati yāvan na anuttarāṃ samyaksaṃbodhim",
  "S06adsp55-u:1056_3": "abhisaṃbuddho bhavati. evaṃ khalu subhūte bodhisattvo mahāsattvaḥ upaparīkṣamāṇo",
  "S06adsp55-u:1056_4": "dhyānapāramitāyāṃ carati. teṣām eva sattvānām arthāya na jātu prajñāvirahito bhavati. tat kasya hetoḥ?",
  "S06adsp55-u:1057": "nāpy anyathā śakyaṃ sattvān paripācayitum anyatra prajñāpāramitāpraveśāt,",
  "S06adsp55-u:1058": "tasmāt mayaikam api dauṣprajñasahagataṃ (AdSPG I 116)",
  "S06adsp55-u:1059": "cittaṃ notpādayitavyam iti. evaṃ khalu subhūte bodhisattvo mahāsattvaḥ sattvānām evārthāya prajñāpāramitāyāṃ carati. āha:",
  "S06adsp55-u:1060": "yadi bhagavan pāramitānāṃ nāsti nānātvaṃ,",
  "S06adsp55-u:1061": "kutaḥ iyaṃ prajñāpāramitā pañcānāṃ pāramitānām agryā ākhyāyate jyeṣṭhā śreṣṭhā varā pravarā praṇītā anuttarā niruttarā asamasamā ākhyāyate. bhagavān āha:",
  "S06adsp55-u:1062": "evam etat subhūte evam etat,",
  "S06adsp55-u:1063": "na subhūte pāramitānāṃ kiṃcin nānātvāṃ. yadi punaḥ prajñāpāramitā na bhaven nemāḥ paṃcapāramitāḥ pāramitānāmadheyaṃ labheran,",
  "S06adsp55-u:1064": "prajñāpāramitāṃ punar āgamya imāḥ paṃcapāramitāḥ pāramitānāmadheyaṃ labhante. tadyathāpi nāma subhūte nānāprakārā ātmabhāvāḥ sumeruṃ parvatarājam upasaṃkrāntā ekavarṇā bhavanti,",
  "S06adsp55-u:1065": "evam eva subhūte prajñāpāramitām āgamyemāḥ paṃcapāramitāḥ pāramitānāmadheyaṃ labhante tāḥ sarvākārajñatām anupraviṣṭā ekavarṇā bhavanti. yaduta prajñāpāramitāvarṇā,",
  "S06adsp55-u:1066": "na viśeṣaḥ kaścit prajñāyate iyan dānapāramitā iyaṃ śīlapāramitā iyaṃ kṣāntipāramitā iyaṃ vīryapāramitā iyaṃ dhyānapāramitā iyaṃ prajñāpāramitā. tat kasya hetos?",
  "S06adsp55-u:1067": "tathā hy āsāṃ svabhāvo nāsti,",
  "S06adsp55-u:1068": "anena kāraṇena viśeso na prajñāyate. āha:",
  "S06adsp55-u:1069": "yadi bhagavaṃ nārthaprāptau kasyacid dharmasya viśeṣo vā nānākaraṇaṃ vā prajñāyate,",
  "S06adsp55-u:1070_0": "kuta iyaṃ prajñāpāramitā āsāṃ paṃcānāṃ pāramitānām agryākhyāyate. jyeṣṭhākhyāyate",
  "S06adsp55-u:1070_1": "śreṣṭhākhyāyate varā pravarā praṇītā ākhyāyate. anuttarā niruttarā asamasamā ākhyāyate. bhagavān āha:",
  "S06adsp55-u:1071": "evam etat subhūte evam etat. nārthaprāptau kasyacid dharmasya viśeṣo vā nānākaraṇaṃ vā prajñāyate,",
  "S06adsp55-u:1072": "api tu khalu lokavyavahārasaṃketam upādāya dānapāramitā prajñāyate śīlapāramitā (AdSPG I 117)",
  "S06adsp55-u:1073_0": "kṣāntipāramitā vīryapāramitā dhyānapāramitā prajñāpāramitā prajñāyate. sattvānāṃ",
  "S06adsp55-u:1073_1": "saṃsārata parimocanatayā. sarve te ca sattvā na jāyaṃte na mṛyaṃte na cyavyaṃte nopapadyante.",
  "S06adsp55-u:1073_2": "sattvāsattayā sarvadharmāsattā veditavyā. anena subhūte paryāyeṇa āsāṃ paṃcānāṃ pāramitānāṃ",
  "S06adsp55-u:1073_3": "prajñāpāramitā agryākhyāte jyeṣṭhākhyāyate śreṣṭhākhyāyate. [f. 244b] varākhyāyate",
  "S06adsp55-u:1073_4": "pravarākhyāyate praṇītākhyāyate. anuttarākhyāyate niruttarākhyāyate asamasamākhyāyate.",
  "S06adsp55-u:1073_5": "tadyathāpi nāma subhūte yā kāścana striyas tāṣāṃ striratnānām agramā ākhyāyate yāvad",
  "S06adsp55-u:1073_6": "asamasamākhyāyate. evam eva subhūte āsāṃ paṃcānāṃ pāramitānāṃ prajñāpāramitā agryākhyāyate",
  "S06adsp55-u:1073_7": "yāvad asamasamā ākhyāyate. āha:",
  "S06adsp55-u:1074": "ka eṣa bhagavann abhiprāyo yat prajñāpāramitā agryā ākhyāyate yāvad asamasamākhyāyate?",
  "S06adsp55-u:1075": "bhagavān āha:",
  "S06adsp55-u:1076": "tathā hi iyaṃ prajñāpāramitā sarvakuśaladharmān parigṛhya yena sarvākārajñatā tena sthāsyaty asthānayogena. āha:",
  "S06adsp55-u:1077": "kiṃ punar bhagavaṃ prajñāpāramitā kaṃcid dharmaṃ gṛhṇāti vā muṃcati vā?",
  "S06adsp55-u:1078": "bhagavān āha:",
  "S06adsp55-u:1079": "no hīdaṃ subhūte na prajñāpāramitā kaṃcid dharmaṃ gṛhṇāti vā muṃcati vā. tat kasya hetos?",
  "S06adsp55-u:1080": "tathā hi subhūte. te sarvadharmā agṛhītā amuktāḥ. āha:",
  "S06adsp55-u:1081": "katamān bhagavaṃ prajñāpāramitā sarvadharmāṃ na gṛhṇāti na muṃcati?",
  "S06adsp55-u:1082": "bhagavān āha:",
  "S06adsp55-u:1083": "rūpaṃ subhūte prajñāpāramitā na gṛhṇāti na muñcati. vedanāṃ saṃjñāṃ saṃskārān vijñānaṃ subhūte prajñāpāramitā na gṛhṇāti na muñcati,",
  "S06adsp55-u:1084": "yāvad bodhiṃ subhūte prajñāpāramitā na gṛhṇāti na muñcati. āha:",
  "S06adsp55-u:1085": "kathaṃ bhagavaṃ rūpam aparigṛhītaṃ bhavati,",
  "S06adsp55-u:1086": "kathaṃ vedanāsaṃjñāsaṃskārāvijñānam (AdSPG I 118)",
  "S06adsp55-u:1087": "aparigṛhītam bhavati.",
  "S06adsp55-u:1088": "kathaṃ yāvat sarvākārajñatā aparigṛhītā bhavati?",
  "S06adsp55-u:1089": "bhagavān āha:",
  "S06adsp55-u:1090": "rūpasya subhūte amanasikārato rūpam aparigṛhītaṃ bhavati,",
  "S06adsp55-u:1091": "vedanāyā saṃjñāyā saṃskārāṇāṃ vijñānasya amanasikārato vijñānam aparigṛhītaṃ bhavati,",
  "S06adsp55-u:1092": "yāvat sarvākārajñatāyā amanasikārato bodhir aparigṛhītā bhavati. evaṃ khalu subhūte rūpam aparigṛhītaṃ bhavati. yāvad bodhir aparigṛhītā bhavati. āha:",
  "S06adsp55-u:1093": "yadi bhagavaṃ rūpaṃ na manasikartavyaṃ vedanā saṃjñā saṃskārā vijñānaṃ na manasikartavyaṃ yāvat sarvākārajñatā na manasikartavyā,",
  "S06adsp55-u:1094": "tat kathaṃ bhagavann amanasikurvato rūpaṃ yāvad amanasikurvataḥ sarvākārajñatāṃ kuśalamūlāni vivardhante,",
  "S06adsp55-u:1095": "kuśalamūlair avivardhamānai kathaṃ ṣaṭpāramitā paripūrayiṣyante,",
  "S06adsp55-u:1096": "ṣaḍbhiḥ pāramitābhir aparipūryamāṇābhiḥ kathaṃ sarvākārajñatā anuprāpsyate?",
  "S06adsp55-u:1097": "bhagavān āha:",
  "S06adsp55-u:1098": "yadā subhūte rūpaṃ na manasikariṣyati vedanāsaṃjñāsaṃskārāvijñānaṃ na manasikariṣyati,",
  "S06adsp55-u:1099": "yāvad bodhiṃ na manasikariṣyati tadā bodhisattvasya mahāsattvasya kuśalamūlaṃ vivardhiṣyante,",
  "S06adsp55-u:1100": "kuśalamūlair vivardhamānai ṣaṭpāramitāḥ paripūrayiṣyati ṣaṭpāramitā paripūrya sarvākārajñām anuprāpsyati. tat kasya heto?",
  "S06adsp55-u:1101": "amanasikṛtya rūpam amanasikṛtya vedanāṃ saṃjñāsaṃskārāvijñānam amanasikṛtya bodhim anuttarām samyaksaṃbodhim abhisaṃbhotsyate. āha:",
  "S06adsp55-u:1102": "kim atra bhagavaṃ kāraṇāṃ yad amanasikṛtya rūpaṃ,",
  "S06adsp55-u:1103": "amanasikṛtya vedanāṃ saṃjñā saṃskāravijñānaṃ amanasikṛtya bodhiṃ sarvākārajñatām anuprāpsyati?",
  "S06adsp55-u:1104": "bhagavān āha:",
  "S06adsp55-u:1105": "amanasikāreṇa na śleṣyate,",
  "S06adsp55-u:1106_0": "kāmadhātau na ślesyate rūpadhātau na śleṣyate arūpyadhātau amanasikāreṇa na kvacic",
  "S06adsp55-u:1106_1": "cchliṣyate. evaṃ khalu subhūte bodisattvena mahāsattvena prajñāpāramitāyāṃ caratā na (AdSPG I 119)",
  "S06adsp55-u:1107": "kvacid dharmeṣu śleṣṭavyaṃ. āha:",
  "S06adsp55-u:1108": "evañ caran bhagavaṃ bodhisattvo [f. 245a] mahāsattvaḥ prajñāpāramitāyāṃ kva sthāsyati?",
  "S06adsp55-u:1109": "bhagavān āha:",
  "S06adsp55-u:1110": "evaṃ caran subhūte bodhisattvo mahāsattvo rūpe na sthāsyati vedanāyāṃ saṃjñāyāṃ saṃskāreṣu vijñāne na sthāsyati. yāvat sarvākārajñatāyāṃ na sthāsyati. āha:",
  "S06adsp55-u:1111": "kena kāraṇena bhagavaṃs tatra api sarvākārajñātāyān na sthāsyati?",
  "S06adsp55-u:1112": "bhagavān āha:",
  "S06adsp55-u:1113": "anabhiniveśena na kvacit sthāsyati. tat kasya hetos?",
  "S06adsp55-u:1114_0": "tathā hi sarvadharmān na samanupaśyati yatra abhiniviśed avatiṣṭhed vā. evaṃ khalu",
  "S06adsp55-u:1114_1": "subhūte bodhisattvo mahāsattva prajnāpāramitāyāṃ caraty anabhiniveśena asthānayogena.",
  "S06adsp55-u:1114_2": "sacet punar bodhisattvasya mahāsattvasyaivaṃ bhavati,",
  "S06adsp55-u:1115": "ya evaṃ carati evaṃ bhāvayati sa prajñāpārmitāyāṃ carati,",
  "S06adsp55-u:1116_0": "sa prajñāpāramitāṃ bhāvayati. ahaṃ prajñāpāramitāyāṃ carāmy ahaṃ prajñāpāramitāṃ",
  "S06adsp55-u:1116_1": "bhāvayāmi. saced evaṃ saṃjānāti dūrikaroti prajñāpāramitāṃ. sa prajñāpāramitāyāḥ",
  "S06adsp55-u:1116_2": "dūribhavati dhyānapāramitāyāḥ dūrībhavati,",
  "S06adsp55-u:1117": "vīryapāramitāyā kṣāntipāramitāyā śīlapāramitāyā dānapāramitāyā dūrībhavati. yāvat sarvākārajñatāyā dūrībhavati. tat kasya hetoḥ?",
  "S06adsp55-u:1118": "na hi prajñāpāramitā kaṃcid dharmam abhiniviśate. na hi prajñāpāramitāyā kaścid abhiniveśa. tat kasya hetos?",
  "S06adsp55-u:1119_0": "tathā hy asyāḥ svabhāvo nāsti yatra abhiniviśeta. sacet punaḥ subhūte bodhisattvo",
  "S06adsp55-u:1119_1": "mahāsattva prajñāpāramitām api saṃjānāti cyavate bodhisattvo mahāsattva prajñāpāramitāyāḥ.",
  "S06adsp55-u:1119_2": "yaḥ prajñāpāramitāyāś cyavate sa sarvadharmebhyaś cyavate. sacet punar asyaivaṃ bhavati",
  "S06adsp55-u:1119_3": "prajñāpāramitā paṃcapāramitān (AdSPG I 120)",
  "S06adsp55-u:1120": "parigṛhṇāti yavat sarvākārajñatāṃ parigṛhṇāti,",
  "S06adsp55-u:1121": "cyuto bodhisattvo mahāsattvaḥ prajñāpāramitāyā. na khalu punaḥ prajñāpāramitāvihīnena śakyam anuttarāṃ samyaksaṃbodhir abhisaṃboddhuṃ. sacet punar asyaivaṃ bhavati:",
  "S06adsp55-u:1122_0": "iha prajñāpāramitāyāṃ sthita vyākariṣyate 'nuttarasyāṃ samyaksaṃbodhau cyuto bodhisattvo",
  "S06adsp55-u:1122_1": "mahāsattvaḥ prajñāpāramitāyāḥ. na hi prajñāpāramitāyāś cyuto vyākriyate 'nuttarasyāṃ",
  "S06adsp55-u:1122_2": "samyaksaṃbodhau. sacet punar asyaivaṃ bhavati:",
  "S06adsp55-u:1123": "ya iha prajñāpāramitāyāṃ sthitvā bodhisattvo mahāsattvo dānapāramitām abhinirharati yāvat mahākaruṇām abhinirharati. cyuto bodhisattvo mahāsattvaḥ prajñāpāramitāyā. tat kasya heto?",
  "S06adsp55-u:1124": "na hi prajñāpāramitāyāś cyutasya śakyaṃ dānapāramitām abhinirhartuṃ yāvan na śakyaṃ mahākaruṇām abhinirhartuṃ. sacet punar asyaivaṃ bhavati:",
  "S06adsp55-u:1125": "parigṛhītās tathāgatena sarvadharmā svayam abhisaṃbudhya ākhyātā. deśitā prakāśitā cyuto bodhisattvo mahāsattvaḥ prajñāpāramitāyāḥ. tat kasya hetoḥ?",
  "S06adsp55-u:1126": "na hi tathāgatena kaścid dharmo 'bhisaṃbuddhaḥ.",
  "S06adsp55-u:1127": "tat kasya heto?",
  "S06adsp55-u:1128": "tathā hi subhūte tathāgata na kaṃcid dharmaṃ prajñapayati. kutaḥ puna kiṃcid dharmam abhisaṃbhotsyate nedaṃ sthānaṃ vidyate. atha khalv āyuṣmāṃs subhūtir bhagavantam etad avocat:",
  "S06adsp55-u:1129": "kathaṃ bhagavaṃ bodhisattvasya mahāsattvasya prajñāpāramitāyāṃ carataḥ ime doṣāḥ na bhavanti?",
  "S06adsp55-u:1130": "bhagavān āha:",
  "S06adsp55-u:1131": "yadā subhūte bodhisattvo mahāsattvaḥ prajñāpāramitāyāṃ carann evaṃ saṃjānāty asaṃtaḥ sarvadharmā aparigṛhītā aśakyam abhisaṃboddhuṃ. saced (AdSPG I 121)",
  "S06adsp55-u:1132": "evaṃ carati carati prajñāpāramitāyāṃ. sacet punar evam aparigṛhītaṃ dharmam abhiniviśate,",
  "S06adsp55-u:1133": "virahito bodhisattvo [f. 245b] mahāsattvaḥ prajñāpāramitāyāḥ. tat kasya hetoḥ?",
  "S06adsp55-u:1134": "na hi prajñāpāramitā abhiniveśato vaktavyā. āha:",
  "S06adsp55-u:1135": "kiṃ punar bhagavaṃ prajñāpāramitā prajñāpāramitāyā avirahitā yāvad dānapāramitā dānapāramitayā avirahitā yāvat sarvākārajñatā sarvākārajñatayā avirahitā?",
  "S06adsp55-u:1136_0": "sacet prajñāpāramitā prajñāpāramitayā avirahitā. yāvad dānapāramitā dānapāramitayā",
  "S06adsp55-u:1136_1": "avirahitā yāvat sarvākārajñatā sarvākārajñatayā avirahitā. kathaṃ prajñāpāramitā",
  "S06adsp55-u:1136_2": "abhinirhṛyate. kathaṃ yāvat sarvākārajñatā abhinirhṛyate?",
  "S06adsp55-u:1137": "bhagavān āha:",
  "S06adsp55-u:1138": "iha subhūte bodhisattvo mahāsattvaḥ prajñāpāramitāyāṃ caran rūpam iti na abhiniviśate idaṃ rūpam asya rūpam iti. evaṃ vedanāṃ saṃjñāṃ saṃskārān vijñānam iti na abhiniviśate,",
  "S06adsp55-u:1139": "idaṃ vijñānam asya vijñānam iti,",
  "S06adsp55-u:1140_0": "yāvat sarvākārajñateti na abhiniviśate idaṃ sarvākārajñatā asya sarvākārajñateti.",
  "S06adsp55-u:1140_1": "rūpaṃ nityato vā anityato vā na abhiniviśate. vedanāsaṃjñāsaṃskārāvijñānaṃ nityato",
  "S06adsp55-u:1140_2": "vā anityato vā nābhiniviśate. yāvat sarvākārajñatāṃ nityato vā anityato vā nābhiniviśate.",
  "S06adsp55-u:1140_3": "rūpaṃ sukhato vā duḥkhato vā nābhiniviśate. vedanāṃ saṃjñāṃ saṃskārān vijñānaṃ sukhato",
  "S06adsp55-u:1140_4": "vā duḥkhato vā nābhiniviśate. yāvat sarvākārajñatāṃ sukhato vā duḥkhato vā nābhiniviśate.",
  "S06adsp55-u:1140_5": "rūpam ātmato vā anātmato vā nābhiniviśate,",
  "S06adsp55-u:1141_0": "vedanāṃ saṃjñāṃ saṃskārān vijñānam ātmato vā anātmato vā nābhiniviśate. yāvat sarvākārajñatām",
  "S06adsp55-u:1141_1": "ātmato vā anātmato vā nābhiniviśate. rūpaṃ śāntato vā aśāntato vā nābhiniviśate.",
  "S06adsp55-u:1141_2": "vedanāṃ saṃjñāṃ saṃskārān vijñānaṃ śāntato vā aśāntato vā nābhiniviśate. yāvat sarvākārajnatāṃ",
  "S06adsp55-u:1141_3": "śāntato vā aśāntato vā nābhiniviśate. rūpaṃ śūnyato vā aśūnyato vā nābhiniviśate.",
  "S06adsp55-u:1141_4": "vedanāṃ saṃjñāṃ saṃskārān vijñānaṃ śūnyato vā aśūnyato vā nābhiniviśate. yāvat sarvākārajñatāṃ (AdSPG I 122)",
  "S06adsp55-u:1142_0": "śūnyato vā aśūnyato vā nābhiniviśate. rūpaṃ nimittato vā animittato vā nābhiniviśate.",
  "S06adsp55-u:1142_1": "vedanāṃ saṃjñāṃ saṃskārān vijñānaṃ nimittato vā animittato vā nābhiniviśate. yāvat",
  "S06adsp55-u:1142_2": "sarvākārajñatāṃ nimittato vā animittato vā nābhiniviśate. rūpaṃ praṇihitato vā apraṇihitato",
  "S06adsp55-u:1142_3": "vā nābhiniviśate. vedanāṃ saṃjñāṃ saṃskārān vijñānaṃ praṇihitato vā apraṇihitato",
  "S06adsp55-u:1142_4": "vā nābhiniviśate. yāvat sarvākārajñatāṃ praṇihitato vā apraṇihitato vā nābhiniviśate.",
  "S06adsp55-u:1142_5": "rūpaṃ viviktato vā aviviktato vā nābhiniviśate,",
  "S06adsp55-u:1143": "vedanāṃ saṃjñāṃ saṃskārān vijñānaṃ viviktato vā aviviktato vā nābhiniviśate. yāvat sarvākārajñatāṃ viviktato vā aviviktato vā nābhiniviśate. tat kasya hetoḥ?",
  "S06adsp55-u:1144_0": "na hy asvabhāvo dharmo nitya iti vā anitya iti vā sukham iti vā duḥkham iti va ātma",
  "S06adsp55-u:1144_1": "iti vā anātma iti vā śānta iti vā aśānta iti vā śūnya iti vā aśūnya iti vā nimittam",
  "S06adsp55-u:1144_2": "iti vā animittam iti vā praṇihitam iti vā apraṇihitam iti vā vivikta iti vā avivikta",
  "S06adsp55-u:1144_3": "iti vā śakyam abhinirhartuṃ. svabhāvaṃ svabhāvena śūnyam iti na śakyam abhinirhartuṃ.",
  "S06adsp55-u:1144_4": "sa khalu punaḥ subhūte bodhisattvo mahāsattvaḥ",
  "S06adsp55-u:1145_0": "prajñāpāramitāyāṃ caran dhyānapāramitāyaṃ vīryapāramitāyāṃ kṣāntipāramitāyāṃ śīlapāramitāyāṃ",
  "S06adsp55-u:1145_1": "dānapāramitāyāṃ caran sarvākārajñatāyāṃ [f. 246a] sthāsyati. tadyathāpi nāma subhūte",
  "S06adsp55-u:1145_2": "rājñaś cakravartinaś caturaṃgo balakāyo. yena yena rājā cakravartī gacchati. tena",
  "S06adsp55-u:1145_3": "tena caturaṃgo balakāyo gacchati. evam eva subhūte yena yenaiva prajñāpāramitā gacchati.",
  "S06adsp55-u:1145_4": "tena tenemā pañcapāramitā anuvartante. yena sarvākārajñatā tena sthāsyanti. tadyathāpi",
  "S06adsp55-u:1145_5": "nāma subhūte sārathiś caturyugamaś (AdSPG I 123)",
  "S06adsp55-u:1146": "ca ratham abhiruhya samena mārgeṇa gacchati. evam eva āsāṃ pañcānāṃ pāramitānāṃ prajñāpāramitā sārathī. samena mārgeṇa yena sarvākārajñatā tena gacchati. āha:",
  "S06adsp55-u:1147": "katamo bhagavan bodhisattvānāṃ mahāsattvānāṃ mārgaḥ katamaḥ amārgaḥ?",
  "S06adsp55-u:1148": "bhagavān āha:",
  "S06adsp55-u:1149": "śravakamārgo bodhisattvānāṃ mahāsattvānām amārgaḥ,",
  "S06adsp55-u:1150": "pratyekabuddhamārgo bodhisattvānāṃ mahāsattvānām amārgaḥ,",
  "S06adsp55-u:1151": "sarvākārajñatāmārgaḥ bodhisattvānāṃ mahāsattvānāṃ mārgaḥ. ayaṃ bodhisattvānāṃ mahāsattvānāṃ mārgaḥ ayam amārgaḥ. āha:",
  "S06adsp55-u:1152": "mahākṛtyena bhagavan prajñāpāramitā bodhisattvānāṃ mahāsattvānāṃ pratyupasthitā yaivaṃ praṇayaty ayaṃ mārgo 'yam amārgaḥ. bhagavān āha:",
  "S06adsp55-u:1153_0": "evam etat subhūte evam etat. mahākṛtyena prajñāpāramitā pratyupasthitā bodhisattvānāṃ",
  "S06adsp55-u:1153_1": "mahāsattvānāṃ yā mārgaṃ vā amārgaṃ vā pradarśayati. aprameyakṛtyena prajñāpāramitā",
  "S06adsp55-u:1153_2": "bodhisattvānāṃ mahāsattvānāṃ pratyupasthitā. asaṃkhyeyakṛtyena prajñāpāramitā bodhisattvānāṃ",
  "S06adsp55-u:1153_3": "mahāsattvānāṃ pratyupasthitā. prajñāparamitā subhūte tac ca kṛtyam varṇayati. na",
  "S06adsp55-u:1153_4": "ca rūpaṃ parigṛhṇāti. na vedanāṃ na saṃjñāṃ na saṃskārān na vijñānaṃ parigṛhṇāti",
  "S06adsp55-u:1153_5": "na śrāvakatvasya na pratyekabuddhatvasya parigrahāya pratyupasthitā. sā khalu punar",
  "S06adsp55-u:1153_6": "iyaṃ prajñāpāramitā bodhisattvasya mahāsattvasya pariṇāyikā anuttarasyāḥ samyaksaṃbodheḥ",
  "S06adsp55-u:1153_7": "śrāvakabhūmeś (AdSPG I 124)",
  "S06adsp55-u:1154": "ca pratyekabuddhabhūmeś ca apariṇāyikā,",
  "S06adsp55-u:1155": "sarvākārajñatāyāś ca upanāyikā evam iyaṃ prajñāpāramitā na kasyacid dharmasya utpādayitrī na nirodhayitrī dharmasthititāṃ pramāṇīkṛtya. āha:",
  "S06adsp55-u:1156": "yadi bhagavann iyaṃ prajñāpāramitā na kasyacid dharmasya utpādayitrī na nirodhayitrī,",
  "S06adsp55-u:1157_0": "tat kathaṃ bhagavaṃ bodhisattvena mahāsattvena prajñāpāramitāyāṃ caratā dānaṃ dātavyaṃ",
  "S06adsp55-u:1157_1": "kathaṃ śīlaṃ rakṣitavyaṃ kathaṃ kṣāntir bhāvayitavyāḥ kathaṃ vīryam ārabdhavyaṃ kathaṃ",
  "S06adsp55-u:1157_2": "dhyānāni samāpattavyāni. kathaṃ prajñā bhāvayitavyā?",
  "S06adsp55-u:1158": "bhagavān āha:",
  "S06adsp55-u:1159_0": "sarvākārajñatām āraṃbaṇīkṛtya dānan dātavyāṃ sarvākārajñatām āraṃbaṇīkṛtya sīlaṃ",
  "S06adsp55-u:1159_1": "rakṣitavyaṃ sarvākārajñatām āraṃbanīkṛtya kṣāntir bhāvayitavyā sarvākārajñatām āraṃbaṇīkṛtya",
  "S06adsp55-u:1159_2": "vīryam ārabdhavyaṃ sarvākārajñatām āraṃbaṇīkṛtya dhyānāni samāpattavyāni. sarvākārajñatām",
  "S06adsp55-u:1159_3": "āraṃbaṇīkṛtya prajñā bhāvayitavyā. tena tāni kuśalamūlaṃ sarvasattvaiḥ sārdhaṃ sādhāraṇāni",
  "S06adsp55-u:1159_4": "kṛtvā anuttarasyāṃ samyaksaṃbodhau pariṇāmayitavyāni. evaṃ bodhisattvasya mahāsattvasya",
  "S06adsp55-u:1159_5": "tāni kuśalamūlāny anuttarasyāṃ samyaksaṃbodhau pariṇāmayataḥ ṣaṭpāramitā bhāvanāparipūriṃ",
  "S06adsp55-u:1159_6": "gacchaṃti yāvad bodhisattvasya mahāsattvasya sarvākārajñatā [f. 246b] bhāvanāparipūriṃ",
  "S06adsp55-u:1159_7": "gacchati. yaś ca kaścid bodhisattvo mahāsattvaḥ ṣaḍbhiḥ pāramitābhir avirahitaḥ sa",
  "S06adsp55-u:1159_8": "sarvākārajñatāya avirahitaḥ. tasmād bodhisattvena mahāsattvena anuttarāṃ samyaksaṃbodhim",
  "S06adsp55-u:1159_9": "abhisaṃboddhukāmena ṣaṭsu pāramitāsu śikṣitavyaṃ. ṣaṭsu pāramitāsu caran bodhisattvo",
  "S06adsp55-u:1159_10": "mahāsattvo sarvakuśalamūlāni paripūrya sarvākārajñatām anuprāpsyati. tasmāt tarhi",
  "S06adsp55-u:1159_11": "subhūte bodhisattvena mahāsattvenā ṣaṭsu pāramitāsu yogaḥ karaṇīyaḥ. āha:",
  "S06adsp55-u:1160": "kathaṃ bhagavan bodhisattvena mahāsattvena ṣaṭsu pāramitāsu (AdSPG I 125)",
  "S06adsp55-u:1161": "yogaḥ karaṇīyaḥ?",
  "S06adsp55-u:1162": "bhagavān āha:",
  "S06adsp55-u:1163_0": "iha subhūte bodhisattvena mahāsattvena evaṃ pratyavekṣitavyaṃ. rūpaṃ na saṃyuktaṃ",
  "S06adsp55-u:1163_1": "na visaṃyuktaṃ. vedanāsaṃjñāsaṃskāra vijñānaṃ sa saṃyuktaṃ na visaṃyuktaṃ yāvat sarvākārajñatā",
  "S06adsp55-u:1163_2": "na saṃyuktā na visaṃyuktā. evaṃ khalu subhūte bodhisattvena mahāsattvena ṣaṭsu pāramitāsu",
  "S06adsp55-u:1163_3": "yogaḥ karaṇīyaḥ. punar aparaṃ subhūte bodhisattvena mahāsattvena na rūpe sthāsyāmi iti yoga karaṇīyaḥ,",
  "S06adsp55-u:1164": "na vedanāyāṃ na saṃjñāyāṃ na saṃskāreṣu na vijñāne sthāsyāmi iti yogaḥ karaṇīyaḥ,",
  "S06adsp55-u:1165": "yāvan na sarvākārajñatā yāṃ sthāsyāmi iti yoga karaṇīyaḥ. tat kasya hetoḥ?",
  "S06adsp55-u:1166": "na hi rūpaṃ kvacit sthitaṃ,",
  "S06adsp55-u:1167": "na vedanā na saṃjñā na saṃskārā na vijñānaṃ kvacit sthitaṃ. yāvan na sarvākārajñatā kvacit sthitā,",
  "S06adsp55-u:1168_0": "evam asthānayogena bodhisattvena mahāsattvena anuttarā samyakambodhir abhisaṃboddhavyā.",
  "S06adsp55-u:1168_1": "tadyathāpi nāma subhūte puruṣa āmraphalāni vā panasaphalāni vā khāditukāmo bhavet.",
  "S06adsp55-u:1168_2": "tena āmraphalaṃ vā panasaphalaṃ vā avaropitavyaṃ. avaropya kālena kālam udakaṃ dātavyaṃ kelayitavyaṃ,",
  "S06adsp55-u:1169_0": "tasya anupūrveṇa vardhamāne staṃbhe sāmagrīm āsādya āmraphalair vā panasaphalair",
  "S06adsp55-u:1169_1": "vā sāmagrī bhaviṣyati. sa tāny āmraphalāni vā panasaphalāni vā khādiṣyati. evam eva",
  "S06adsp55-u:1169_2": "subhūte bodhisattvena mahāsattvena anuttarāṃ samyaksaṃbodhim abhisaṃboddhukāmena",
  "S06adsp55-u:1169_3": "ṣaṭsu pāramitāsu śikṣitvā sattvān dānena anugrahītavyā śīlena kṣāntyā vīryeṇa dhyānena",
  "S06adsp55-u:1169_4": "prajñayā anugrahītavyāḥ sattvāṃ saṃsārāt parimocayitavyāḥ. tasmāt tarhi",
  "S06adsp55-u:1170": "subhūte bodhisattvena mahāsattvena aparapraṇeyatāṃ gantukāmena buddhakṣetraṃ pariśodhayitukāmena bodhimaṇḍaniṣīditukāmena dharmacakraṃ pravartayitukāmena (AdSPG I 126)",
  "S06adsp55-u:1171": "ṣaṭsu pāramitāsu śikṣitavyaṃ. āha:",
  "S06adsp55-u:1172": "prajñāpāramitayā bhagavan prajñāpāramitāyāṃ śikṣitavyam iti vadasi?",
  "S06adsp55-u:1173": "bhagavān āha:",
  "S06adsp55-u:1174": "prajñāpāramitayā subhūte prajñāpāramitāyāṃ śikṣitavyam iti vadāmi. sarvadharmavaśitābhāvanām anuprāptukāmena prajñāpāramitāyāṃ śikṣitavyam iti vadāmi. tat kasya hetoḥ?",
  "S06adsp55-u:1175": "eṣā hi prajñāpāramitā. yayā sarvadharmavaśitābhūmir anuprāpyate. eṣā hi prajñāpāramitā sarvadharmāṇāṃ mukhaṃ. tadyathāpati nāma mahāsamudraḥ sarvanadīnāṃ mukham,",
  "S06adsp55-u:1176_0": "evam eva prajñāpāramitā sarvadharmāṇāṃ mukhaṃ. śrāvākayānikair vā pratyekabuddhayānikair",
  "S06adsp55-u:1176_1": "vā bodhisattvayānikair vā pudgalair ihaiva prajñāpāramitāyāṃ śikṣitavyaṃ. tasmāt",
  "S06adsp55-u:1176_2": "tarhi subhūte bodhisattvena mahāsattvena dānapāramitāyaṃ śikṣitavyaṃ. śilapāramitāyāṃ",
  "S06adsp55-u:1176_3": "kṣāntipāramitāyāṃ vīryapāramitāyāṃ [f. 247a] dhyānapāramitayāṃ prajñāpāramitāyāṃ",
  "S06adsp55-u:1176_4": "śikṣitavyaṃ yāvat sarvākārajñatāyāṃ śikṣitavyaṃ. tadyathāpi nāma subhūte iṣvastrācāryo",
  "S06adsp55-u:1176_5": "yathānurūpaṃ dhanur gṛhītvā durādharṣo bhavati pratyarthikair vā pratyamitrair vā.",
  "S06adsp55-u:1176_6": "evam eva subhūte bodhisattvo mahāsattvaḥ prajñāpāramitāyāṃ caran durādharṣo bhavati",
  "S06adsp55-u:1176_7": "māreṇa vā mārakāyikābhir vā devatābhiḥ. tasmāt tarhi subhūte bodhisattvena mahāsattvena",
  "S06adsp55-u:1176_8": "anuttarāṃ samyaksaṃbodhim abhisaṃboddhukāmena prajñāpāramitāyāṃ śikṣitavyaṃ. taṃ",
  "S06adsp55-u:1176_9": "ca prajñāpāramitāyāṃ carantam atītānāgatapratyutpannā buddhā bhagavantaḥ samanvāharanti. āha:",
  "S06adsp55-u:1177": "kathaṃ bhagavan buddhā bhagavan (AdSPG I 127)",
  "S06adsp55-u:1178": "tas taṃ bodhisattvaṃ mahāsattvaṃ dānapāramitāyāṃ carantaṃ samanvāharanti?",
  "S06adsp55-u:1179": "kathaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ carantaṃ samanvāharanti?",
  "S06adsp55-u:1180": "katham adhyātmaśūnyatāyāṃ yāvad abhāvasabhāvaśūnyatāyāṃ carantaṃ samanvāharanti?",
  "S06adsp55-u:1181": "yāvat kathaṃ sarvākārajñatāyāṃ carantaṃ samanvāharanti?",
  "S06adsp55-u:1182": "bhagavān āha:",
  "S06adsp55-u:1183_0": "iha subhūte atītānāgatapratyutpannā buddhā bhagavanto bodhisattvaṃ mahāsattvaṃ dānapāramitāyāṃ",
  "S06adsp55-u:1183_1": "carantaṃ samanvāharanti. śīlapāramitāyāṃ kṣāntipāramitāyāṃ vīryapāramitāyāṃ dhyānapramitāyāṃ",
  "S06adsp55-u:1183_2": "prajñāpāramitāyāṃ carantaṃ samanvāharanti. tathā punaḥ samanvāharanti yathā naiva",
  "S06adsp55-u:1183_3": "dānaṃ na śīlaṃ na kṣāntiṃ na vīryaṃ na dhyānaṃ na prajñām upalabhate. evam anupalabhamānaṃ",
  "S06adsp55-u:1183_4": "bodhisattvaṃ mahāsattvaṃ samanvāharanti. evaṃ bodhisattvaṃ mahāsattvaṃ sarvākārajñatāyāṃ",
  "S06adsp55-u:1183_5": "carantaṃ samanvāharanti. tathā ca punaḥ samanvāharanti,",
  "S06adsp55-u:1184_0": "yathā naiva sarvākārajñatām upalabhate. evam anupalabhamānaṃ bodhisattvaṃ mahāsattvaṃ",
  "S06adsp55-u:1184_1": "samanvāharanti. punar aparaṃ subhūte buddhā bhagavanto bodhisattvaṃ mahāsattvaṃ na",
  "S06adsp55-u:1184_2": "rūpataḥ samanvāharanti. na vedanāto na saṃjñāto na saṃskārato na vijñanataḥ samanvāharanti.",
  "S06adsp55-u:1184_3": "yāvan na sarvākārajñatātaḥ samanvāharanti. āha:",
  "S06adsp55-u:1185": "bahuṣu bhagavaṃs sthāneṣu bodhisattyena mahāsattvena śikṣitavyaṃ,",
  "S06adsp55-u:1186": "na kvacic chikṣitavyaṃ?",
  "S06adsp55-u:1187": "bhagavān āha:",
  "S06adsp55-u:1188": "evam etat subhūte evam etad. bahuṣu sthāneṣu bodhisattvena manāsattvena śikṣitavyaṃ. na kvacic chikṣitavyaṃ. tat kasya hetoḥ?",
  "S06adsp55-u:1189": "tathā hi te dharmā nopalabhyante,",
  "S06adsp55-u:1190": "yatra bodhisattvena mahāsattvena śikṣitavyaṃ. āha:",
  "S06adsp55-u:1191": "yat punar bhagavaṃs tathāgateneme dharmā saṃkṣipteṇa ca vistareṇa ca bhāṣitās, (AdSPG I 128)",
  "S06adsp55-u:1192_0": "tatra bodhisattvena mahāsattvena anuttarāṃ samyaksaṃbodhim abhisaṃboddhukāmenemāḥ",
  "S06adsp55-u:1192_1": "ṣaṭpāramitāḥ saṃkṣiptena ca vistareṇa ca paryavāptavyā paryavāpya vācā suparicitāḥ",
  "S06adsp55-u:1192_2": "kṛtvā manasā anuprekṣitavyās,",
  "S06adsp55-u:1193": "tathā ca anuprekṣitavyā yathā cittacaitasikadharmā na pravarteran. bhagavān āha:",
  "S06adsp55-u:1194": "evam etat subhūte evam etat. āsu saṃkṣiptavistareṇa ṣaṭsu pāramitāsu śikṣamāṇo bodhisattvo [f. 247b] mahāsattvaḥ sarvadharmāṇāṃś ca saṃkṣiptavistaraṃ jñāsyati. āha:",
  "S06adsp55-u:1195": "kathaṃ bhagavaṃ bodhisattvo mahāsattvāḥ sarvadharmāṇāṃ saṃkṣiptavistaraṃ jñāsyati?",
  "S06adsp55-u:1196": "bhagavān āha:",
  "S06adsp55-u:1197": "rūpasya vā vedanāyā vā saṃjñāyā vā saṃskarāṇāṃ vā vijñānasya vā tathatāṃ jānānaḥ. yāvat sarvākārajñatāyās tathatāṃ jānānaḥ. sarvadharmāṇāṃ saṃkṣiptavistaraṃ jñāsyati. āha:",
  "S06adsp55-u:1198": "kathaṃ punar bhagavaṃ rūpasya tathatā?",
  "S06adsp55-u:1199": "bhagavān āha:",
  "S06adsp55-u:1200": "yasyā tathatāyā notpādaḥ prajñāyate na vyayaḥ prajñāyate na sthitasyānyathātvaṃ prajñāyate. iyaṃ rūpatathatā yatra bodhisattvena mahāsattvena śikṣitavyaṃ. āha:",
  "S06adsp55-u:1201": "kathaṃ bhagavaṃ vedanāyā saṃjñāyā saṃskarāṇāṃ vijñānasya tathatā yāvat sarvākārajñatāyās tathatā?",
  "S06adsp55-u:1202": "bhagavān āha:",
  "S06adsp55-u:1203_0": "yasyā tathatāyā notpāda prajñāyate na vyayaḥ prajñāyate na sthitasyānyathātvan prajñāyate",
  "S06adsp55-u:1203_1": "iyaṃ vedanāsaṃjñāsaṃskāravijñānatathatā yāvat sarvākārajñatātathatā. yatra bodhisattvena",
  "S06adsp55-u:1203_2": "mahāsattvena śikṣitavyaṃ. bhūtakoṭiṃ jānānaḥ bodhisattvo mahāsattvaḥ sarvadharmāṇāṃ",
  "S06adsp55-u:1203_3": "saṃkṣiptavistaraṃ jñāsyati. āha:",
  "S06adsp55-u:1204": "katamā sā bhagavaṃ bhūtakoṭiḥ?",
  "S06adsp55-u:1205": "bhagavān āha:",
  "S06adsp55-u:1206": "akoṭir bhūtakoṭir. atra koṭyāṃ (AdSPG I 129)",
  "S06adsp55-u:1207": "śikṣamāṇo bodhisattvo mahāsattva sarvadharmāṇāṃ saṃkṣiptavistaraṃ jñāsyati.",
  "S06adsp55-u:1208": "dharmadhātuṃ jānāno bodhisattvo mahāsattvaḥ sarvadharmāṇāṃ saṃkṣiptavistaraṃ jñāsyati. āha:",
  "S06adsp55-u:1209": "katamāsau bhagavaṃ dharmadhātuḥ?",
  "S06adsp55-u:1210": "bhagavān āha:",
  "S06adsp55-u:1211": "adhātur dharmadhātuḥ,",
  "S06adsp55-u:1212": "yasya dharmadhātor nocchedaḥ prajñāyate na paricchedaḥ. evaṃ caraṃ dharmadhātuṃ jānānan bodhisattvo mahāsattvaḥ sarvadharmāṇāṃ saṃkṣiptavistaraṃ jñāsyati. āha:",
  "S06adsp55-u:1213": "kathaṃ bhagavaṃ sarvadharmāṇāṃ saṃkṣiptavistaraṃ jñātavyaṃ?",
  "S06adsp55-u:1214": "bhagavān āha:",
  "S06adsp55-u:1215": "yathā sarvadharmā na saṃyuktā na visaṃyuktāḥ. āha:",
  "S06adsp55-u:1216": "katame te bhagavaṃ sarvadharmā ye na saṃyuktā na visaṃyuktāḥ?",
  "S06adsp55-u:1217": "bhagavān ahā:",
  "S06adsp55-u:1218": "rūpaṃ na saṃyuktaṃ na visaṃyuktaṃ vedanāsaṃjñāsaṃskāravijñānaṃ na saṃyuktaṃ na visaṃyuktaṃ yāvat saṃskṛtadhātur asaṃskṛtadhātur na saṃyukto na visaṃyuktaḥ. tat kasya hetoḥ?",
  "S06adsp55-u:1219": "na hy asya svabhāvo 'sti yaḥ saṃyujyeta vā visaṃyujyeta vā,",
  "S06adsp55-u:1220": "yaś ca asvabhāvaḥ sa abhāvaḥ,",
  "S06adsp55-u:1221_0": "yaś ca abhāvaḥ sa abhāvena sārddhaṃ na saṃyukto na visaṃyuktaḥ. evaṃ sarvadharmā",
  "S06adsp55-u:1221_1": "jñātavyāḥ. ayaṃ punaḥ suhhūte abhisaṃkṣepo bodhisattvānāṃ mahāsattvānāṃ. atra hi",
  "S06adsp55-u:1221_2": "subhūte 'bhisaṃkṣepapāramitāyām ādikarmikeṇa bodhisattvena mahāsattvena śikṣitavyaṃ,",
  "S06adsp55-u:1222": "yāvad daśamyāṃ bhūmau sthitvā ihaiva abhisaṃkṣepe śikṣitavyaṃ. iha punar abhisaṃkṣepe śikṣamāṇo bodhisattvo mahāsattvaḥ sarvadharmāṇāṃ saṃkṣepavistaraṃ jñāsyati. āha:",
  "S06adsp55-u:1223": "tīkṣṇendriyasya bhagavaṃ bodhisattvasya mahāsattvasya ayaṃ praveśaḥ?",
  "S06adsp55-u:1224": "bhagavān āha:",
  "S06adsp55-u:1225": "mṛdvendriyasya api subhūte bodhisattvasya mahāsattvasya ayaṃ praveśo,",
  "S06adsp55-u:1226": "madhyendriyasya (AdSPG I 130)",
  "S06adsp55-u:1227_0": "api bodhisattvasya mahāsattvasya ayaṃ praveśaḥ asamāhitendriyasya api bodhisattvasya",
  "S06adsp55-u:1227_1": "mahāsattvasya ayaṃ praveśaḥ. na ayaṃ kasyacid yan na praveśaḥ śikṣitukāmasya bodhisattvasya mahāsattvasya,",
  "S06adsp55-u:1228": "na kusīdasya ayaṃ praveśo na hīnavīryasya na muṣitasmṛter na vikṣiptacittasya,",
  "S06adsp55-u:1229": "ārabdhavīryasyākusīdasya upasthitasmṛter ayaṃ praveśaḥ,",
  "S06adsp55-u:1230_0": "śikṣitukāmasya avaivartikabhūmau sarvākārajñatām anuprāptukāmasya ayaṃ praveśaḥ.",
  "S06adsp55-u:1230_1": "saced yathopadiṣṭāyāṃ prajñāpāramitāyāṃ śikṣiṣyate śikṣitvā dānāpāramitāyāṃ śīlapāramitāyāṃ",
  "S06adsp55-u:1230_2": "[f. 248a] kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
  "S06adsp55-u:1230_3": "sarvākārajñatām anuprāpsyati. tasya khalu punar bodhisattvasya mahāsattvasya prajñāpāramitāyāṃ",
  "S06adsp55-u:1230_4": "carato yāni kānicin mārakarmāṇy utpatsyante,",
  "S06adsp55-u:1231_0": "sa utpadyamānāny eva prahāsyante. tasmād upāyakauśalaṃ parigṛhītukāmena bodhisattvena",
  "S06adsp55-u:1231_1": "mahāsattvena prajñāpāramitāyāṃ śikṣitavyaṃ. yasmin samaye bodhisattvo mahāsattva",
  "S06adsp55-u:1231_2": "prajñāpāramitāyāṃ carati prajñāpāramitāṃ bhāvayati prajñāpāramitāyāṃ yogam āpadyate.",
  "S06adsp55-u:1231_3": "tasmiṃ samaye asaṃkhyeyeṣu lokadhātuṣu ye buddhā bhagavantas tiṣṭhanti dhṛyante yāpayanti",
  "S06adsp55-u:1231_4": "saddharmaṃ deśayaṃti. te taṃ bodhisattvaṃ mahāsattvaṃ samanvāharanti. prajñāpāramitāyāṃ",
  "S06adsp55-u:1231_5": "carantaṃ. tat kasya hetoḥ?",
  "S06adsp55-u:1232_0": "ato niryātā hy atītānāgatapratyutpannā buddhā bhagavaṃta. yaduta ṣaṭpāramitebhyaḥ.",
  "S06adsp55-u:1232_1": "tasmāt tarhi bodhisattvena mahāsattvena prajñāpāramitāyāṃ carataivaṃ pratikāṃkṣitavyam",
  "S06adsp55-u:1232_2": "aham apy etān dharmān anuprāpsyāmi. ye 'tītānāgatapratyutpannair buddhair bhagavadbhir",
  "S06adsp55-u:1232_3": "anuprāptā anuprāpyante. anuprāpsyante ca. evaṃ khalu subhūte bodhisattvena (AdSPG I 131)",
  "S06adsp55-u:1233_0": "mahāsattvena prajñāpāramitāyāṃ carata yogaṃ āpattavyaṃ. evaṃ yujyamāno bodhisattvo",
  "S06adsp55-u:1233_1": "mahāsattva kṣipram anuttarāṃ samyaksaṃbodhim abhisaṃbhotsyate. tasmāt tarhi bodhisattvena",
  "S06adsp55-u:1233_2": "mahāsattvena sarvākārajñatāmanasikārair avirahitena bhavitavyaṃ. sacet punar bodhisattvo",
  "S06adsp55-u:1233_3": "mahāsattva evaṃ caran sarvākārajñatāyām antaśo 'cchaṭāsaṃghātamātram api prajñāpāramitāṃ",
  "S06adsp55-u:1233_4": "bhāvayiṣyati. sa khalu punar bodhisattvo mahāsattva bahutaraṃ puṇyaṃ prasaviṣyati.",
  "S06adsp55-u:1233_5": "na tv eva trisāhasramahāsāhasre lokadhātau ye sattvās tān dānena saṃtarpayet śīle",
  "S06adsp55-u:1233_6": "pratiṣṭhāpayet samādhau pratiṣṭhāpayet prajñāyāṃ pratiṣṭhāpayed vimuktau pratiṣṭhāpayed",
  "S06adsp55-u:1233_7": "vimuktijñānadarśane pratiṣṭhāpayet śrotaāpattiphale pratiṣṭhāpayed yāvad arhattve",
  "S06adsp55-u:1233_8": "pratiṣṭhāpayet pratyekabodhau pratiṣṭhāpayed,",
  "S06adsp55-u:1234": "ayam eva bahutaraṃ puṇyaṃ prasaved ya imāṃ gaṃbhīrāṃ prajñāpāramitām acchaṭāsaṃghātamātram api bhāvayet. tat kasya hetoḥ?",
  "S06adsp55-u:1235_0": "ato niryātaṃ hi tad dānaśīlasamādhiprajñāvimuktivimuktijñānadarśanasrotaāpattiphalaṃ",
  "S06adsp55-u:1235_1": "yāvad arhattvaṃ pratyekabodhiḥ. ye 'pi te buddhā bhagavanto daśasu dikṣu lokadhātuṣu",
  "S06adsp55-u:1235_2": "tiṣṭhanti dhṛyante yāpayanti dharmaṃ ca deśayanti te 'py ato niryātāḥ prajñāpāramitāyāḥ.",
  "S06adsp55-u:1235_3": "ye 'pi te 'tītānāgatapratyutpannā buddhā bhagavantas te 'py ata eva prabhāvitā. prajñāpāramitāyāḥ.",
  "S06adsp55-u:1235_4": "punar aparaṃ subhūte yo muhūrtaṃ vā divasaṃ vā divasaśataṃ vā saṃvatsaraṃ va saṃvatsaraśataṃ",
  "S06adsp55-u:1235_5": "vā. kalpaṃ vā kalpaśataṃ vā yāvad asaṃkhyeyāny api kalpaśatāni imāṃ prajñāpāramitāṃ",
  "S06adsp55-u:1235_6": "sarvākārajñatāraṃbaṇamanasikārair bhāvayiṣyati. sa prabhūtataraṃ puṇyaṃ prasaviṣyati.",
  "S06adsp55-u:1235_7": "na tv eva ye gaṃgānadīvālukopameṣu lokadhātuṣu sattvās tān sarvān dānena saṃtarpayet",
  "S06adsp55-u:1235_8": "śīle pratiṣṭhāpayet samādhau prajñāyāṃ vimuktau vimuktijñānadarśane pratiṣṭhāpayet",
  "S06adsp55-u:1235_9": "srotaāpattiphale yāvad arhattve pratiṣṭhāpayet pratyekabodhau (AdSPG I 132)",
  "S06adsp55-u:1236": "pratiṣṭhāpayet. tat kasya hetoḥ?",
  "S06adsp55-u:1237": "ato niryātā [f. 248b] hi te buddhā bhagavanto yair etad dānamayaṃ puṇyakriyāvastu prajñāptaṃ yāvad arhattvaṃ prajñaptaṃ pratyekabodhiḥ prajñaptā. yaḥ punar bodhisattvo",
  "S06adsp55-u:1238_0": "mahāsattvaḥ evam upadiṣṭāyāṃ prajñapāramitāyāṃ sthāsyati. sa khalu punar bodhisattvo",
  "S06adsp55-u:1238_1": "mahāsattvaḥ avaivartika pratikāṇkṣitavyaḥ. tathāgatasamanvāgata sa bodhisattvo mahāsattvaḥ",
  "S06adsp55-u:1238_2": "pratikāṅkṣitavyo yo 'nenopāyakauśalena samanvāgataḥ bahubuddhakoṭiniyutaśatasahasraparyupāsitaḥ",
  "S06adsp55-u:1238_3": "sa bodhisattvo mahāsattvaḥ pratikāṅkṣitavyaḥ avaropitakuśalamūlaḥ sa bodhisattvo",
  "S06adsp55-u:1238_4": "mahāsattvaḥ pratikāṅkṣitavyaḥ,",
  "S06adsp55-u:1239": "kalyāṇāmitraparigṛhītaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1240": "ṣaṭpāramitācīrṇaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1241": "caturdaśaśūnyatābhāvitaḥ sa bodhisattvo mahāsattvaḥ pratikāṅkṣitavyaḥ yāvat catuḥpratisaṃvidabhāvitaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1242": "ṣaḍabhijñaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1243": "kumārabhūtaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1244": "abhiprāyaparipūrṇāḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1245": "buddhadarśana avirahitaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1246": "kuśalamūla avirahitaḥ sa bodhisattvo mahāsattvaḥ pratikāṅkṣitavyaḥ. buddhakṣetra avirahitaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1247": "anācchedyapratibhānaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1248": "dhārāṇīpratilabdhaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1249": "rūpapariniṣpattiś tasya bodhisattvasya mahāsattvasya pratikāṅkṣitavyaḥ,",
  "S06adsp55-u:1250": "vyākaraṇasaṃpannaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1251": "saṃcintya bhavapratikāṃkṣī (AdSPG I 133)",
  "S06adsp55-u:1252": "sa bodhisattvo mahāsattvaḥ pratikāṅkṣitavyaḥ akṣarapraveśakuśalaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1253": "anakṣarapraveśakuśalaḥ sa bodhisattvo mahāsattvaḥ pratikāṅkṣitavyaḥ bodhisattvavihārakusalaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1254": "vyāhārakuśalaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1255": "avyāhārakuśalaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1256": "nekādhivacanakuśalo dvyadhivacanakuśalo bahvādhivacanakuśalaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1257": "stryadhivacanukuśalo puruṣādhivacanakuśalo napuṃsakādhivacanakuśalo sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1258": "atītānāgātapratyutpannakuśalaḥ sa bodhisattvo mahāsattvaḥ pratikāṅkṣitavyaḥ,",
  "S06adsp55-u:1259": "rūpakuśalo vedanākuśalaḥ saṃjñākuśalaḥ saṃskārakuśalaḥ vijñānakuśalaḥ yāvat nirvāṇakuśalo dharmadhātulakṣaṇakuśalaḥ saṃskṛtalaksaṇakuśalaḥ asaṃskṛtalakṣaṇakuśalaḥ,",
  "S06adsp55-u:1260": "bhāvakuśalaḥ abhāvakuśalaḥ svabhāvakuśalaḥ parabhāvakuśalaḥ,",
  "S06adsp55-u:1261": "saṃprayuktakuśalo viprayuktakuśalaḥ saṃprayuktaviprayuktakuśalaḥ na saṃprayuktaviprayuktakuśalaḥ,",
  "S06adsp55-u:1262_0": "tathatākuśalaḥ avitathatākuśalaḥ ananyatathatākuśalaḥ [f. 249a] dharmadhātukuśalo",
  "S06adsp55-u:1262_1": "dharmaniyāmatākuśalaḥ hetupratyayakuśalaḥ apratyayakuśalaḥ skandhakuśalo dhātukuśalaḥ",
  "S06adsp55-u:1262_2": "āyatanakuśalaḥ satyakuśalaḥ pratītyasamutpādakuśalaḥ dhyānakuśalaḥ apramāṇakuśalaḥ",
  "S06adsp55-u:1262_3": "ārūpyasamāpattikuśalaḥ ṣaṭpāramitākuśalaḥ (AdSPG I 134)",
  "S06adsp55-u:1263_0": "catusmṛtyupasthānakuśalo yāvat sarvakārajñātākuśalaḥ saṃskṛtadhātukuśalaḥ asaṃskṛtadhātukuśalaḥ",
  "S06adsp55-u:1263_1": "dhātukuśalaḥ adhātukuśalaḥ rūpamanasikārakuśalaḥ yāvat vijñānamanasikārakuśalaḥ yāvat",
  "S06adsp55-u:1263_2": "sarvākārajñatāmanasikārakuśalaḥ rūpaṃ rūpeṇa sūnyam iti kuśalaḥ yāvat vijñānaṃ vijñānena",
  "S06adsp55-u:1263_3": "śūnyam iti kuśalaḥ yāvad bodhi bodhyā śūnyeti kuśalaḥ praśrabdhimārgakuśalaḥ apraśrabdhimārgakuśalaḥ",
  "S06adsp55-u:1263_4": "utpādanirodhakuśalaḥ sthitvanyathātvakuśalaḥ rāgakuśalaḥ dveṣakuśalo mohakuśalaḥ",
  "S06adsp55-u:1263_5": "arāgakuśalaḥ adveṣakuśalaḥ amohakuśalaḥ dṛṣṭikuśalaḥ adṛṣṭikuśalaḥ mithyādṛṣṭikuśalaḥ",
  "S06adsp55-u:1263_6": "amithyādṛṣṭikuśalaḥ yāvat sarvadṛṣṭikuśalaḥ nāmakuśalo nāmarūpakuśalaḥ āraṃbaṇakuśalaḥ",
  "S06adsp55-u:1263_7": "adhipatikuśalaḥ ākārakuśalaḥ lakṣaṇakuśalaḥ duḥkhakuśalaḥ samudayakuśalaḥ nirodhakuśalaḥ",
  "S06adsp55-u:1263_8": "mārgakuśalaḥ narakakuśalaḥ tiryagyonikuśalo yamalokakuśalaḥ manuṣyakuśalaḥ manuṣyamārgakuśalaḥ",
  "S06adsp55-u:1263_9": "devakuśalo devamārgakuśalaḥ srotaāpattiphalakuśalaḥ srotaāpattiphalamārgakuśalaḥ",
  "S06adsp55-u:1263_10": "sakṛdāgāmīkuśalaḥ sakṛdāgāmīphalamārgakuśalaḥ anāgāmīphalamārgakuśalaḥ arhattvakuśalaḥ",
  "S06adsp55-u:1263_11": "arhattvamārgakuśalaḥ pratyekabodhikuśalaḥ pratyekabodhimārgakuśalaḥ mārgākārajñatākuśalo",
  "S06adsp55-u:1263_12": "mārgākārajñatāmārgakuśalaḥ",
  "S06adsp55-u:1264_0": "sarvākārajñatākuśalaḥ sarvākārajñatāmārgakuśalaḥ indriyakuśalaḥ indriyaparipūrikuśalaḥ",
  "S06adsp55-u:1264_1": "āśuprajñakuśalaḥ tīkṣṇaprajñakuśalaḥ javanaprajñakuśalaḥ nairvedhikaprajñakuśalaḥ",
  "S06adsp55-u:1264_2": "pṛthuprajñakuśalaḥ asamaprajñakuśalaḥ atītādhvakuśalo 'nāgatādhvakuśalaḥ pratyutpannādhvakuśalaḥ",
  "S06adsp55-u:1264_3": "upāyākuśalaḥ sattvāśayakuśalaḥ āśayakuśalaḥ adhyāśayakuśalaḥ (AdSPG I 135)",
  "S06adsp55-u:1265_0": "arthakuśalo vyañjanakuśalaḥ yānatrayāvasthānakusalaḥ sa bodhisattvo mahāsattvaḥ pratikāṅkṣitavyaḥ.",
  "S06adsp55-u:1265_1": "ete 'nuśāṃsāḥ subhūte tasya bodhisattvasya mahāsattvasya prajñāpāramitāyāṃ carataḥ",
  "S06adsp55-u:1265_2": "prajñāpāramitām abhinirharataḥ prajñāpāramitāṃ bhāvayataḥ pratikāṅkṣitavyāḥ. āha:",
  "S06adsp55-u:1266": "kathaṃ bhagavaṃ prajñāpāramitāyāṃ caritavyaṃ kathaṃ prajñāpāramitā abhinirhartavyā kathaṃ prajñāpāramitā bhāvayitavyā?",
  "S06adsp55-u:1267": "bhagavān āha:",
  "S06adsp55-u:1268_0": "rūpaśāntatayā rūpavaśikatayā rūpatucchakatayā rūpāsārakatayā prajñāpāramitāyāṃ caritavyaṃ.",
  "S06adsp55-u:1268_1": "vedanāsaṃjñāsaṃskāravijñānaśāntatayā vijñānavaśikatayā vijñānatucchakatayā. vijñāna",
  "S06adsp55-u:1268_2": "asārakatayā prajñāpāramitāyāṃ caritavyaṃ. yat punar subhūte evaṃ vadasi,",
  "S06adsp55-u:1269": "kathaṃ prajñāpāramitā abhinirhartavyeti?",
  "S06adsp55-u:1270": "ākāśaśūnyatābhinirhareṇa prajñāpāramitā abhinirhartavyā. yat punar evaṃ vadasi,",
  "S06adsp55-u:1271": "kathaṃ prajñāpāramitā bhāvayitavyeti?",
  "S06adsp55-u:1272": "[f. 249b] bhāvanāvibhāvanatayā prajñāpāramitā bhāvayitavyā. āha:",
  "S06adsp55-u:1273": "kiyac ciraṃ bhagavaṃ bodhisattvena mahāsattvena prajñāpāramitāyāṃ carataḥ prajñāpāramitāyāṃ cīrṇāṃ bhavati?",
  "S06adsp55-u:1274": "bhagavān āha:",
  "S06adsp55-u:1275": "prathamacittotpādam upādāya yāvad bodhimaṇḍaniṣaṇṇa prajñāpāramitāyāṃ caritavyaṃ. evam abhinirhartavyā bhāvayitavyā. āha:",
  "S06adsp55-u:1276": "kiṃ punar bhagavaṃs cittānantaryatāvirahitena bhavitavyaṃ?",
  "S06adsp55-u:1277": "bhagavān āha;",
  "S06adsp55-u:1278": "anyeṣāṃ manasikārāṇām avakāśam adadatā prajñāpāramitāyāṃ caritavyaṃ,",
  "S06adsp55-u:1279_0": "sarvākārajñatāmanasikāram anutsṛjatā prajñāpāramitāyāṃ caritavyaṃ prajñāpāramitā",
  "S06adsp55-u:1279_1": "abhinirhartavyā prajñāpāramitā bhāvayitavyā. tathā punaś caritavyaṃ tathā bhāvayitavyaṃ",
  "S06adsp55-u:1279_2": "tathā abhinirhartavyā yathā cittacaitasikā dharmā na pravartante. āha;",
  "S06adsp55-u:1280": "kiṃ punar bhagavan prajñāpāramitāyāṃ caratā prajñāpāramitām abhinirharatā prajñāpāramitāṃ bhāvayatā sarvākārajñatā anuprāpyate?",
  "S06adsp55-u:1281": "bhagavān āha:",
  "S06adsp55-u:1282": "no hi iti. āha: tat kim (AdSPG I 136)",
  "S06adsp55-u:1283": "abhāvayatā?",
  "S06adsp55-u:1284": "bhagavān āha:",
  "S06adsp55-u:1285": "no hīti. āha:",
  "S06adsp55-u:1286": "tat kiṃ bhāvayatā ca abhāvayatā ca?",
  "S06adsp55-u:1287": "bhagavān āha:",
  "S06adsp55-u:1288": "no hīti. āha:",
  "S06adsp55-u:1289": "tat kiṃ naiva bhāvayatā nā bhāvayatā?",
  "S06adsp55-u:1290": "bhagavān āha:",
  "S06adsp55-u:1291": "no hīti. āha:",
  "S06adsp55-u:1292": "katham idānīṃ bhagavaṃ sarvākārajñatām anuprāpyate?",
  "S06adsp55-u:1293": "bhagavān āha:",
  "S06adsp55-u:1294": "yathā tathatā. āha:",
  "S06adsp55-u:1295": "kathaṃ tathatā?",
  "S06adsp55-u:1296": "bhagavān āha:",
  "S06adsp55-u:1297": "yathā bhūtakoṭi. āha:",
  "S06adsp55-u:1298": "kathaṃ bhūtakoṭiḥ?",
  "S06adsp55-u:1299": "bhagavān āha:",
  "S06adsp55-u:1300": "yathā dharmadhātuḥ. āha:",
  "S06adsp55-u:1301": "kathaṃ dharmadhātuḥ?",
  "S06adsp55-u:1302": "bhagavān āha:",
  "S06adsp55-u:1303": "yathā ātmadhātuḥ sattvadhātur jīvadhātuḥ pudgaladhātuḥ. āha:",
  "S06adsp55-u:1304": "kathaṃ bhagavann ātmadhātuḥ sattvadhātur jīvadhātuḥ pudgaladhātu?",
  "S06adsp55-u:1305": "bhagavān āha:",
  "S06adsp55-u:1306": "tat kiṃ manyase subhūte api nv ātmā vā sattvo vā jīvo vā pudgalo vā upalabhyate?",
  "S06adsp55-u:1307": "āha: no hīdaṃ bhagavaṃ. bhagavān āha:",
  "S06adsp55-u:1308": "anupalabhamānaḥ subhūte ātmānaṃ vā sattvaṃ vā jivaṃ vā pudgalaṃ vā,",
  "S06adsp55-u:1309": "katham ātmadhātuṃ sattvadhātum jīvadhātuṃ pudgaladhātuṃ prajñapayiṣyāmaḥ?",
  "S06adsp55-u:1310": "evam aprajñapayan prajñāpāramitām evaṃ aprajñapayaṃ sarvadharmān sarvākārajñātam anuprāpsyati. āha:",
  "S06adsp55-u:1311_0": "kiṃ punar bhagavann aprajñapanīyā prajñāpāramitā. aprajñapanīyā dhyānapāramitā aprajñapanīyā",
  "S06adsp55-u:1311_1": "vīryapāramitā aprajñapanīyā kṣāntipāramitā aprajñapanīyā śīlapāramitā aprajñapanīyā dānapāramitā?",
  "S06adsp55-u:1312": "bhagavān āha:",
  "S06adsp55-u:1313": "aprajñapanīyā subhūte prajñāpāramitā aprajñapanīyā yāvat sarvadharmāḥ saṃskṛtā vā asaṃskṛtā vā śrāvakadharmā vā pratyekabuddhadharmā vā. āha:",
  "S06adsp55-u:1314_0": "yadi bhagavann aprajñapanīyā sarvadharmā kutaḥ punar bhagavan narakāḥ prajñāyante.",
  "S06adsp55-u:1314_1": "tiryagyonir vā yamaloko vā prajñāyate. devā vā manuṣyā vā prajñāyante śrotaāpanno",
  "S06adsp55-u:1314_2": "vā sakṛdāgāmī vā anāgāmī vā arhan vā pratyekabuddho vā bodhisattvo vā (AdSPG I 137)",
  "S06adsp55-u:1315": "samyaksaṃbuddho vā prajñāyate?",
  "S06adsp55-u:1316": "bhagavān āha:",
  "S06adsp55-u:1317": "tat kiṃ manyase subhūte api nu sattvaprajñaptir upalabhyate?",
  "S06adsp55-u:1318": "āha: no hīdaṃ bhagavan. bhagavān āha:",
  "S06adsp55-u:1319_0": "anupalabhamānaḥ subhūte sattvān kuto narakaṃ prajñapayiṣyāmi. tiryagyoniṃ vā yamalokaṃ",
  "S06adsp55-u:1319_1": "vā devān vā manuṣyan vā śrotaāpannaṃ vā sakṛdāgāminaṃ vā anāgāminaṃ vā arhattvaṃ",
  "S06adsp55-u:1319_2": "vā pratyekabuddhaṃ vā samyaksaṃbuddhaṃ vā prajñapayiṣyāmi?",
  "S06adsp55-u:1320": "evaṃ khalu subhūte bodhisattvena mahāsattvena prajñāpāramitāyāṃ caratā aprajñapanīyeṣu dharmeṣu śikṣitavyaṃ. āha:",
  "S06adsp55-u:1321_0": "na punar bhagavan bodhisattvena mahāsattvena prajñāpāramitāyāṃ caratā rūpe śikṣitavyaṃ",
  "S06adsp55-u:1321_1": "vedanāyāṃ saṃjñāyāṃ [f. 250a] yāṃ saṃskāreṣu vijñāne śikṣitavyaṃ yāvan na sarvākārajñatāyāṃ",
  "S06adsp55-u:1321_2": "śikṣitavyaṃ. bhagavān āha:",
  "S06adsp55-u:1322": "rūpe śikṣitavyaṃ anutkṣepāprakṣepatayā. vedanāyāṃ saṃjnāyāṃ saṃskāreṣu vijñāne śikṣitavyam anutkṣepāprakṣepatayā. yāvat sarvākārajñatāyāṃ śikṣitavyam anutkṣepāprakṣepatayā. āha:",
  "S06adsp55-u:1323": "kathaṃ bhagavaṃ rūpe śikṣitavyam anutkṣepāprakṣepatayā. kathaṃ vedanāyāṃ saṃjñāyāṃ saṃskāreṣu kathaṃ vijñāne śikṣitavyam anutkṣepāprakṣepatayā?",
  "S06adsp55-u:1324": "bhagavān āha;",
  "S06adsp55-u:1325": "anutpādānirodhataḥ śikṣitavyaṃ. āha:",
  "S06adsp55-u:1326": "kathaṃ bhagavaṃ yāvat sarvākārajñatāyāṃ śikṣitavyam anutkṣepāprakṣepatayā?",
  "S06adsp55-u:1327": "bhagavān āha:",
  "S06adsp55-u:1328": "anutpādānirodhataḥ śikṣitavyaṃ. āha:",
  "S06adsp55-u:1329": "kathaṃ bhagavann anutpādānirodhatāyāṃ śikṣitavyaṃ?",
  "S06adsp55-u:1330": "bhagavān āha:",
  "S06adsp55-u:1331": "anabhisaṃskāratāyāṃ,",
  "S06adsp55-u:1332": "saṃskārāṇāṃ na bhāvanāyāṃ na vibhāvanāyāṃ. āha:",
  "S06adsp55-u:1333": "kathaṃ bhagavann anabhisaṃskāratāyāṃ śikṣitavyaṃ?",
  "S06adsp55-u:1334": "bhagavān āha;",
  "S06adsp55-u:1335": "svalakṣaṇaśūnyatāṃ sarvadharmāṃ paśyatā (AdSPG I 138)",
  "S06adsp55-u:1336": "anabhisaṃskāratāyāṃ śikṣitavyaṃ. āha:",
  "S06adsp55-u:1337": "kathaṃ bhagavaṃ svalakṣaṇaśūnyā sarvadharmā draṣṭavyā?",
  "S06adsp55-u:1338": "bhagavān āha:",
  "S06adsp55-u:1339_0": "rūpaṃ rūpeṇa śūnyaṃ draṣṭavyaṃ. vedanā vedanayā śūnyā draṣṭavyā. saṃjñā saṃjñayā",
  "S06adsp55-u:1339_1": "śūnyā draṣṭavyā saṃskārā saṃskarai śūnyā draṣṭavyā vijñānaṃ vijñānena śūnyaṃ draṣṭavyaṃ",
  "S06adsp55-u:1339_2": "cakṣuś caksūṣā śūnyaṃ draṣṭavyaṃ. yāvat mano manasā śūnyaṃ draṣṭavyam adhyātmaśūnyatā",
  "S06adsp55-u:1339_3": "adhyātmaśūnyatayā śūnyā draṣṭavyā yāvat svalakṣaṇaśūnyatā svalakṣaṇaśūnyatayā śūnyā",
  "S06adsp55-u:1339_4": "draṣṭavyā dhyānāni dhyānai śūnyāni draṣṭavyāni. yāvan nirodhasamāpattir nirodhasamāpattyā",
  "S06adsp55-u:1339_5": "śūnyā draṣṭavyā smṛtyūpasthānāni smṛtyupasthānai śūnyāni draṣṭavyāni yāvad bodhir",
  "S06adsp55-u:1339_6": "bodhyā śūnyā draṣṭavyā. evaṃ khalu subhūte bodhisattvena mahāsattvena prajñāpāramitāyāṃ",
  "S06adsp55-u:1339_7": "caratā svalakṣaṇaśūnyeṣu sarvadharmeṣu śikṣitavyaṃ. āha:",
  "S06adsp55-u:1340": "yadi bhagavaṃ rūpaṃ rūpeṇa śūnyaṃ yāvad bodhir bodhyā śūnyā draṣṭavyā tat kathaṃ bhagavaṃ bodhisattvasya mahāsattvasya prajñāpāramitāyāṃ carataś caryā bhavati?",
  "S06adsp55-u:1341": "bhagavān āha:",
  "S06adsp55-u:1342": "acaryā subhūte bodhisattvasya mahāsattvasya prajñāpāramitācaryā. āha:",
  "S06adsp55-u:1343": "kena kāraṇena bhagavann acaryā prajñāpāramitācaryā?",
  "S06adsp55-u:1344": "bhagavān āha:",
  "S06adsp55-u:1345_0": "tathā hi subhūte prajñāpāramitā nopalabhyate bodhisattvo 'pi nopalabhyate. caryā",
  "S06adsp55-u:1345_1": "api nopalabhyate. yaś carati yena vā carati yatra vā carati tad api nopalabhyate.",
  "S06adsp55-u:1345_2": "iyaṃ subhūte acaryā bodhisattvasya māhasattvasya prajñāpāramitācaryā yatraite sarvaprapaṃcā nopalabhyante. āha:",
  "S06adsp55-u:1346": "yadi bhagavann acaryā prajñāpāramitācaryā tat katham ādikarmikeṇa bodhisattvena mahāsattvena prajñāpāramitāyāṃ caritavyaṃ?",
  "S06adsp55-u:1347": "bhagavān āha:",
  "S06adsp55-u:1348": "iha subhūte ādikarmikeṇa bodhisattvena mahāsattvena prathamacittotpādam evārabhya anupalaṃbheṣu sarvadharmeṣu śikṣitavyaṃ. tena dānaṃ dadatā anupalaṃbhayogena dānaṃ dātavyaṃ,",
  "S06adsp55-u:1349": "śīlaṃ rakṣatā anupalaṃbhayogena śīlaṃ (AdSPG I 139)",
  "S06adsp55-u:1350_0": "rakṣitavyaṃ kṣāntyā saṃpādayatā anupalaṃbhayogena kṣāntyā saṃpādayitavyaṃ. vīryam",
  "S06adsp55-u:1350_1": "ārabhamāṇena anupalaṃbhayogena vīryam ārabdhavyaṃ. samādhiṃ samāpadyamānena anupalaṃbhayogena",
  "S06adsp55-u:1350_2": "samādhiḥ samāpattavyaḥ prajñāṃ bhāvayatā. anupalaṃbhayogena [f. 250b] prajñā bhāvayitavyā.",
  "S06adsp55-u:1350_3": "yāvat sarvākārajñatāṃ bhāvayatā anupalaṃbhayogena sarvākārajñatā bhāvayitavyā. āha:",
  "S06adsp55-u:1351": "kiyatā bhagavann anupalaṃbho bhavati. kiyatopalaṃbho bhavati?",
  "S06adsp55-u:1352": "bhagavan āha:",
  "S06adsp55-u:1353": "yāvad dvayaṃ tāvad upalaṃbha. advayam anupalaṃbha. āha:",
  "S06adsp55-u:1354": "kim iti bhagavan dvayaṃ?",
  "S06adsp55-u:1355": "bhagavān āha:",
  "S06adsp55-u:1356": "yāvat cakṣūrūpāṇi yāvad yāvan manodharmāś ca yāvad yāvad bodhir buddhāś ca idaṃ subhūte dvayaṃ. āha:",
  "S06adsp55-u:1357": "kiṃ punar bhagavann upalabhyo 'nupalaṃbhaḥ atha anupalabhyo 'nupalaṃbha?",
  "S06adsp55-u:1358": "bhagavān āha:",
  "S06adsp55-u:1359_0": "na subhūte anupalaṃbhyo 'nupalaṃbha. na anupalabhyo 'nupalaṃbhaḥ. api tu khalu punaḥ",
  "S06adsp55-u:1359_1": "subhūte upalaṃbha anupalaṃbhasamatā anupalaṃbhaḥ. evaṃ khalu subhūte bodhisattvena",
  "S06adsp55-u:1359_2": "mahāsattvena upalaṃbhasamatāyāṃ śikṣitavyaṃ. evaṃ śikṣamāṇo bodhisattvo mahāsattva",
  "S06adsp55-u:1359_3": "prajñāpāramitāyām anaupalaṃbhiko bhavati. āha:",
  "S06adsp55-u:1360": "yadi bhagavaṃ bodhisattvo mahāsattvaḥ prajñāpāramitāyāṃ caran naivopalaṃbhe sajjate naivānupalaṃbhe,",
  "S06adsp55-u:1361": "kathaṃ bodhisattvena mahāsattvena prajñāpāramitāyāṃ caratā bhūmer bhūmiḥ paripūrayitavyaṃ,",
  "S06adsp55-u:1362": "bhūmer bhūmiṃ paripūrya sarvākārajñatā anuprāptavyā?",
  "S06adsp55-u:1363": "bhagavān āha:",
  "S06adsp55-u:1364_0": "na subhūte bodhisattvo mahāsattvaḥ prajñāpāramitāyāṃ carann upalaṃbhe sthitvā bhūmer",
  "S06adsp55-u:1364_1": "bhūmiṃ paripūrayati. na hy upalaṃbhe sthitvā śakyaṃ bodhisattvena mahāsattvena prajnāpāramitāyāṃ",
  "S06adsp55-u:1364_2": "caratā bhūmer bhūmi paripūrayituṃ. tat kasya heto?",
  "S06adsp55-u:1365": "anupalaṃbho hi prajñāpāramitā anupalaṃbho bodhi so 'pi nopalabhyate. yaḥ prajñāpāramitāyāṃ carati. evaṃ khalu subhūte bodhisattvena mahāsattvena prajñāpāramitāyāṃ (AdSPG I 140)",
  "S06adsp55-u:1366": "caritavyaṃ. āha:",
  "S06adsp55-u:1367_0": "yadi bhagavaṃ prajñāpāramitā nopalabhyate bodhir api nopalabhyate yo 'pi bodhau carati",
  "S06adsp55-u:1367_1": "so 'pi nopalabhyate. tat katham idānīṃ bodhisattvena mahāsattvena prajñāpāramitāyāṃ",
  "S06adsp55-u:1367_2": "caratā sarvadharmeṣu pravicayaḥ kartavyaḥ idaṃ rūpam iyaṃ vedanā iyaṃ saṃjñā ime",
  "S06adsp55-u:1367_3": "saṃskārā idaṃ vijñānaṃ yāvad iyaṃ bodhiḥ?",
  "S06adsp55-u:1368": "bhagavān āha:",
  "S06adsp55-u:1369_0": "na hi subhūte bodhisattvo mahāsattvaḥ prajñāpāramitāyāṃ caraṃs tathā dharmeṣu pravicayaṃ",
  "S06adsp55-u:1369_1": "karoti. yathā kurvan rūpam upalabheta vedanāṃ saṃjñāṃ saṃskārān vijñānam upalabheta.",
  "S06adsp55-u:1369_2": "yāvad bodhim upalabheta. āha:",
  "S06adsp55-u:1370": "yadi bhagavan bodhisattvo mahāsattvaḥ prajñāpāramitāyāṃ caran rūpaṃ nopalabhate. vedanāṃ saṃjñāṃ saṃskārān vijñānaṃ nopalabhate. yāvad bodhiṃ nopalabhate,",
  "S06adsp55-u:1371_0": "katham idānīṃ dānapāramitāṃ paripūrya śīlapāramitāṃ kṣantipāramitāṃ vīryapāramitāṃ",
  "S06adsp55-u:1371_1": "dhyānapāramitāṃ prajñāpāramitāṃ paripūrya bodhisattvanyāmam avakrāmati. bodhisattvanyāmam",
  "S06adsp55-u:1371_2": "avakramya buddhakṣetraṃ pariśodhayati. buddhakṣetraṃ pariśodhya sattvān paripācayati.",
  "S06adsp55-u:1371_3": "sattvān paripācya sarvākārajñatām anuprāpnoti. sarvākārajñatām anuprāpya dharmacakraṃ",
  "S06adsp55-u:1371_4": "pravartayati. dharmacakraṃ pravartya buddhakāryaṃ karoti. buddhakāryaṃ kṛtvā sattvān",
  "S06adsp55-u:1371_5": "saṃsārāt parimocayati?",
  "S06adsp55-u:1372": "bhagavān āha:",
  "S06adsp55-u:1373_0": "na subhūte bodhisattvo mahāsattvo rūpasya kṛte prajñāpāramitāyāṃ carati. na vedanāyā",
  "S06adsp55-u:1373_1": "na saṃjñāyā na saṃskārāṇāṃ na vijñānasya kṛte yāvan na bodheḥ [f. 25la] kṛte prajñāpāramitāyāṃ carati. āha:",
  "S06adsp55-u:1374": "kasya bhagavan kṛte bodhisattvo mahāsattvaḥ (AdSPG I 141)",
  "S06adsp55-u:1375": "prajñāpāramitāyāṃ carati?",
  "S06adsp55-u:1376": "bhagavan āha:",
  "S06adsp55-u:1377": "na kasyacit",
  "S06adsp55-u:1378": "kṛte bodhisattvo mahāsattvaḥ prajñāpāramitāyāṃ carati. tat kasya hetos?",
  "S06adsp55-u:1379": "tathā hy akṛtāḥ sarvadharmāḥ anabhisaṃskṛtāḥ sarvadharmāḥ,",
  "S06adsp55-u:1380": "sāpi prajñāpāramitā akṛtā anabhisaṃskṛtā,",
  "S06adsp55-u:1381": "bodhir apy akṛtā anabhisaṃskṛtā. bodhisattvo 'py akṛto 'nabhisaṃskṛtaḥ. evaṃ khalu subhūte bodhisattvena mahāsattvena prajñāpāramitāyāṃ caritavyam akṛta anabhisaṃskṛtayogena. āha:",
  "S06adsp55-u:1382": "yadi bhagavann akṛtā anabhisaṃskṛtāḥ sarvadharmā,",
  "S06adsp55-u:1383": "tat katham eṣāṃ trayāṇāṃ yānānāṃ vyavasthānaṃ bhavati. śrāvākayānasya vā pratyekabuddhayānasya vā mahāyānasya vā?",
  "S06adsp55-u:1384": "bhagavān āha:",
  "S06adsp55-u:1385": "na subhūte akṛtānabhisaṃskṛtānāṃ dharmāṇāṃ kiṃcid vyavasthānam upalabhyate. abhisaṃskṛtānām abhisaṃcetayitānāṃ dharmāṇāṃ vyavasthānam upalabhyate. tat kasya hetos?",
  "S06adsp55-u:1386_0": "tathā hi bālo 'śrutavān pṛthagjano 'bhiniviśya pañcasu skandheṣu rūpe yāvad vijñāne.",
  "S06adsp55-u:1386_1": "yāvat sarvākārajñātāyām abhiniviśya rūpaṃ manyate rūpam upalabhate. yāvad vijñānaṃ",
  "S06adsp55-u:1386_2": "manyate vijñānam upalabhate. yāvad bodhiṃ manyate bodhim upalabhate. tasyaivaṃ bhavaty:",
  "S06adsp55-u:1387": "ahaṃ bodhim abhisaṃbhotsye ahaṃ sattvān mocayiṣye saṃsārāt sa evam asat kalpayati. tat kasya hetos?",
  "S06adsp55-u:1388": "tathā hi subhūte yad buddhaiḥ paṃcabhiś cakṣubhir nopalabdhaṃ rūpaṃ yāvad bodhiḥ,",
  "S06adsp55-u:1389": "tat te mohapuruṣā andhā acakṣuṣkā sattvāṃc chinnanti saṃsārāt parimocayituṃ. āha:",
  "S06adsp55-u:1390": "yadi bhagavaṃs tathāgatena arhatā samyaksaṃbuddhena paṃcabhiś cakṣubhir nopalabhdāḥ sattvā ye saṃsārāt parimucyeran,",
  "S06adsp55-u:1391": "katham idānīṃ bhagavān anuttarāṃ samyaksaṃbodhim abhisaṃbudhya sattvāṃs tṛṣu rāśiṣu vyākarṣīt,",
  "S06adsp55-u:1392": "samyaktvaniyate aniyate mithyātvaniyate?",
  "S06adsp55-u:1393": "bhagavān āha; (AdSPG I 142)",
  "S06adsp55-u:1394": "na me subhūte anuttarāṃ samyaksaṃbodhim abhisaṃbudhya kaścit sattva upalabdhaḥ,",
  "S06adsp55-u:1395": "samyaktvaniyato vā aniyato vā mithyātvaniyato vā. api tu khalu subhūte ya ime sattvā adravye dravyasaṃjñina. abhūtagrāhād vārayāmi,",
  "S06adsp55-u:1396": "lokavyavahāreṇa na punaḥ paramārthena. āha:",
  "S06adsp55-u:1397": "nanu bhagavatā paramārthe sthitvā anuttarā samyaksaṃbodhir abhisaṃbuddhā?",
  "S06adsp55-u:1398": "bhagavān āha:",
  "S06adsp55-u:1399": "neti. āha:",
  "S06adsp55-u:1400": "tad viparyāse sthitvā anuttarā samyaksaṃbodhir abhisaṃbuddhā?",
  "S06adsp55-u:1401": "bhagavān āha:",
  "S06adsp55-u:1402": "neti. āha:",
  "S06adsp55-u:1403_0": "tad yadi bhagavan nāpi paramārthe sthitvā anuttarā samyaksaṃbodhir abhisaṃbuddhā",
  "S06adsp55-u:1403_1": "nāpi viparyāse sthitvā tan mā haiva na tathāgatena anuttarā samyaksaṃbodhir abhisaṃbuddhā",
  "S06adsp55-u:1403_2": "bhavet. bhagavān āha:",
  "S06adsp55-u:1404": "abhisaṃbuddhā subhūte tathāgatena arhatā samyaksaṃbuddhena anuttarā samyaksaṃbodhiḥ,",
  "S06adsp55-u:1405_0": "sā na kvacit sthitvā saṃskṛte vā dhātāv asaṃskṛte vā dhātau. tadyathāpi nāma subhūte",
  "S06adsp55-u:1405_1": "tathāgatanirmito na kvacit sthitaḥ saṃskṛte vā dhātau vā asaṃskṛte vā dhātau. sa",
  "S06adsp55-u:1405_2": "tathāgatanirmito gacchati ca āgacchati ca,",
  "S06adsp55-u:1406": "tiṣṭhati ca niṣīdati ca,",
  "S06adsp55-u:1407": "sa dānapāramitāyāṃ carec chīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ caret,",
  "S06adsp55-u:1408_0": "yāvac catvāri dhyānāny upasaṃpadya viharet catvāry apramāṇāni catasra ārūpyasamāpattī.",
  "S06adsp55-u:1408_1": "pañcābhijñā catvāri smṛtyupasthānāni bhāvayed yāvad āryāṣṭāṃgaṃ [f. 251b] mārgaṃ",
  "S06adsp55-u:1408_2": "śūnyatāṃ samādhim ānimittaṃ samādhim apraṇihitaṃ samādhim adhyātmaśūnyatāṃ yāvat",
  "S06adsp55-u:1408_3": "svalakṣaṇaśūnyatām aṣṭau vimokṣān navānupūrvasamāpattīr daśatathāgatabalāni catvān",
  "S06adsp55-u:1408_4": "vaiśāradyāni catasra pratisaṃvido mahāmaitrīṃ mahākaruṇām (AdSPG I 143)",
  "S06adsp55-u:1409": "aṣṭādaśāveṇikān buddhadharmān dharmacakrapravartanāyai. sa ca nirmitaḥ apy apramāṇān sattvān nirmāya triṣu rāśiṣu vyākuryāt,",
  "S06adsp55-u:1410": "tat kiṃ manyase subhūte. api nu tena nirmitena kaścit sattvo vyākṛto bhavet?",
  "S06adsp55-u:1411": "āha: no hīdaṃ bhagavan. bhagavān āha:",
  "S06adsp55-u:1412_0": "evam eva subhūte tathāgatena nirmitopamā sarvadharmā jñātā gaṇitā ajñānanirmitāṃ",
  "S06adsp55-u:1412_1": "jñātvā na kaścit sattva upalabdho nāpi vinītaḥ. evaṃ khalu subhūte bodhisattvena",
  "S06adsp55-u:1412_2": "mahāsattvena prajñāpāramitāyāṃ caritavyaṃ. tadyathāpi nāma subhūte tathāgatanirmita. āha:",
  "S06adsp55-u:1413": "yadi bhagavaṃ sarvadharmā nirmitopamās,",
  "S06adsp55-u:1414": "tathāgatasya ca nirmitasya ca ko viśeṣaḥ kiṃ nānākaraṇaṃ ko 'bhiprāyaḥ?",
  "S06adsp55-u:1415": "bhagavān āha:",
  "S06adsp55-u:1416": "tathāgatasya subhūte nirmitasya ca na kiṃcid viśeṣo na kiṃcin nānākaraṇam upalabhyate. nirviśeṣo hi subhūte tathāgataś ca nirmitaś ca. tat kasya hetoḥ?",
  "S06adsp55-u:1417": "tathā hi yat tathāgataḥ karma karoti. taṃ nirmitaḥ karma karoti. āha:",
  "S06adsp55-u:1418": "kiṃ punar bhagavan sati tathāgate nirmitaḥ karma karoti?",
  "S06adsp55-u:1419": "bhagavān āha;",
  "S06adsp55-u:1420": "karoti subhūte. āha:",
  "S06adsp55-u:1421": "atha kathaṃ punar bhagavann asati tathāgate nirmita karma karoti?",
  "S06adsp55-u:1422": "bhagavān āha:",
  "S06adsp55-u:1423": "tadyathāpi nāma subhūte śāntamatis tathāgato 'rhan samyaksaṃbuddho bodhisattvam anupalabhamānas tathāgatavigrahaṃ nirmāya parinirvṛta,",
  "S06adsp55-u:1424": "tena ca nirmitenordhvaṃ kalpaṃ buddhakāryaṃ kṛtaṃ,",
  "S06adsp55-u:1425": "sa ca paścād bodhisattvo mahāsattvaḥ vyākṛtya parinirvṛta iti saṃjñātaḥ,",
  "S06adsp55-u:1426_0": "na ca nirmitasya kaścid utpādo na parinirvāṇaṃ. evaṃ khalu subhūte bodhisattvena",
  "S06adsp55-u:1426_1": "mahāsattvena prajñāpāramitāyāṃ caritavyaṃ yaduta nirmitopamān sarvadharmān adhimucya.",
  "S06adsp55-u:1426_2": "(AdSPG I 144) āha: yadi",
  "S06adsp55-u:1427": "nirmitasya ca tathāgatasya ca viśeṣo nāsti,",
  "S06adsp55-u:1428_0": "dakṣiṇāpariśuddhiḥ kathaṃ bhaviṣyati. ya ime bhagavaṃ sattvā puṇyārthikā nirvānārthikās",
  "S06adsp55-u:1428_1": "tathāgate 'rhe samyaksaṃbuddhe dakṣiṇāṃ pratiṣṭhāpayanti. na ca jātu sā kṣīyate yāvan",
  "S06adsp55-u:1428_2": "na te sarve 'nupadhiśeṣe nirvāṇadhātau parinirvṛtā bhavanti. evam eva nirmite dakṣiṇā",
  "S06adsp55-u:1428_3": "pratiṣṭhāpitā. na jātu kṣīyate yāvan na te sarve 'nupadhiśeṣe nirvāṇadhātau parinirvṛtā bhavanti?",
  "S06adsp55-u:1429": "bhagavān āha:",
  "S06adsp55-u:1430_0": "yayā subhūte dharmatayā tathāgata sadevamānuṣāsurasya lokasya dakṣiṇīyaḥ tathaiva",
  "S06adsp55-u:1430_1": "dharmatayā nirmitaḥ sadevamānuṣāsurasya lokasya dakṣiṇīyaḥ. tiṣṭhatu tāvat subhūte",
  "S06adsp55-u:1430_2": "tathāgatapratiṣṭhāpitā dakṣiṇā. tiṣṭhatu tathāgatanirmitapratiṣṭhāpitā dakṣiṇā. ye",
  "S06adsp55-u:1430_3": "'pi kecit subhūte kulaputrā vā kuladuhitaro vā tathā tathāgataṃ maitrāvatā manasikāreṇa manasikariṣyanti,",
  "S06adsp55-u:1431": "sarve te tasya kuśalamūlasya paryantam adhigamya duḥkhasyāntaṃ kariṣyanti. tiṣṭhatu maitrāvān manasikāraḥ,",
  "S06adsp55-u:1432": "ye pi kecit subhūte kulaputrā vā kuladuhitaro vā ākāśe puṣpaṃ kṣepsyanti tathāgataṃ manasikṛtya,",
  "S06adsp55-u:1433": "sarve te tasya kuśalamūlasya paryantam anadhigamya,",
  "S06adsp55-u:1434": "duḥkhasyāntaṃ kariṣyanti. tiṣṭhatu subhūte maitrāvān manasikāraḥ tiṣṭhatv ākāśe puṣpaṃ,",
  "S06adsp55-u:1435": "ye kecit subhūte kulaputrā vā kuladuhitaro vā buddhaṃ namaskariṣyanti,",
  "S06adsp55-u:1436": "sarve te [f. 252a] 'nupūrveṇa duḥkhasyāntaṃ kariṣyanti. evaṃ mahārthikā vata subhūte tathāgatapratiṣṭhāpitā dakṣiṇā. evaṃ mahānuśaṃsā. tad anena paryāyeṇa subhūte veditavyaṃ. ,",
  "S06adsp55-u:1437": "tathāgatasya ca nirmitasya ca nāsti kiṃcin nānākaraṇaṃ,",
  "S06adsp55-u:1438": "dharmāṇāṃ dharmatāṃ pramāṇīkṛtya (AdSPG I 145)",
  "S06adsp55-u:1439": "evaṃ khalu subhūte bodhisattvena mahāsattvena prajñāpāramitāyāṃ caritavyaṃ,",
  "S06adsp55-u:1440": "dharmāṇāṃ dharmatāyām avatīrya. sā ca dharmāṇāṃ dharmatā na vikopayitavyā iyaṃ prajñāpāramitā iyaṃ prajñāpāramitāyā dharmateti na vikopayitavyaṃ. iyan dhyāna pāramitā,",
  "S06adsp55-u:1441": "iyaṃ dhyānapāramitāyā dharmateti na vikopayitavyaṃ. yāvat iyan dānapāramitā iyan dānapāramitāyā dharmateti na vikopayitavyaṃ. evaṃ yāvat sarvadharmeṣu kartavyaṃ. āha:",
  "S06adsp55-u:1442": "yadi bhagavan sarvadharmāṇāṃ dharmatā na vikopayitavyā,",
  "S06adsp55-u:1443": "tad yat punar bhagavaṃs tathāgatena vikopitam idaṃ rūpam yāvad idaṃ vijñānaṃ. evam adhyātmikā bāhyā dharmā nirdiṣṭāḥ,",
  "S06adsp55-u:1444": "evaṃ kuśalā akuśalāḥ sāsravā anāsravāḥ laukikā lokottarāḥ sādhāraṇā asādhāraṇāḥ saṃskṛta asaṃskṛtā dharmā nirdiṣṭāḥ,",
  "S06adsp55-u:1445": "tan mā haiva bhagavatā dharmāṇāṃ dharmatā vikopitā bhavati?",
  "S06adsp55-u:1446": "bhagavān āha:",
  "S06adsp55-u:1447": "no hīdaṃ subhūte. nāmanimittaiś ca mayā te dharmā nirdiṣṭāḥ dharmāṇāṃ sūcanā kṛtā,",
  "S06adsp55-u:1448": "kathaṃ paro 'vataret iti. na punar dharmāṇāṃ dharmatā vikopitā bhavati. āha:",
  "S06adsp55-u:1449": "yadi bhagavaṃ nāmani mittaṃ nirdiṣṭaṃ pareṣām avataraṇārthaṃ,",
  "S06adsp55-u:1450": "tat kathaṃ bhagavann anāmakā animittā dharmā nāmanimittena vyāhṛtāḥ bhagavān āha:",
  "S06adsp55-u:1451": "vyāhāraḥ subhūte na nāmanimittaṃ na abhiniveśo vā,",
  "S06adsp55-u:1452": "nānyatra subhūte duḥkham eva vyāharāmi na nāmni na nimitte vā abhiniveśe. na hi subhūte tathāgato vā tathāgataśrāvako vā nāmanimitte (AdSPG I 146)",
  "S06adsp55-u:1453": "'bhiniviśate. yadi subhūte nāma nāmny abhiniviśeta,",
  "S06adsp55-u:1454": "nimittaṃ nimitte 'bhiniviśeta,",
  "S06adsp55-u:1455": "śūnyatā śūnyatāyām abhiniviśeta,",
  "S06adsp55-u:1456": "ānimittam ānimitte 'bhiniviśeta,",
  "S06adsp55-u:1457": "apraṇihitam apraṇihite 'bhiniviśeta. tathatā tathatāyām abhiniviśeta,",
  "S06adsp55-u:1458": "bhūtakoṭiḥ bhūtakoṭyām abhiniviśeta,",
  "S06adsp55-u:1459": "dharmadhātur dharmadhātāv abhiniviśeta,",
  "S06adsp55-u:1460_0": "asaṃskṛtam asaṃskṛte 'bhiniviśeta. abhiniviśeta tathāgato vā tathāgataśrāvako vā",
  "S06adsp55-u:1460_1": "nāmanimitte. ete ca sarvadharmā nāmamātraṃ. na caite nāmamātre 'py avatiṣṭhante.",
  "S06adsp55-u:1460_2": "evaṃ khalu subhūte bodhisattvena mahāsattvena nāmanimittamātre sthitvā prajñāpāramitāyāñ",
  "S06adsp55-u:1460_3": "caritavyaṃ. tatra ca na abhiniveṣṭavyaṃ. āha:",
  "S06adsp55-u:1461": "yadi bhagavaṃ nāmanimittamātram eva sarvaṃ saṃskṛtaṃ,",
  "S06adsp55-u:1462": "tat kasyedānīṃ kṛte bodhisattvo mahāsattvo bodhaye cittam",
  "S06adsp55-u:1463": "utpādayati,",
  "S06adsp55-u:1464_0": "bodhaye cittaṃ utpādya anekavidhān saṃskārāviprakārān pratyanubhavati. bodhisattvacārikāṃ",
  "S06adsp55-u:1464_1": "carati. bodhisattvacārikāṃ caran vicitrāṇi dānāni dadāti. śīlañ ca rakṣati kṣāntyā",
  "S06adsp55-u:1464_2": "ca saṃpādayati. vīryaṃ ca ārabhate. samādhiṃ ca samāpadyate. prajñāṃ ca bhāvayati.",
  "S06adsp55-u:1464_3": "śūnyatāyāṃ ca carati. dhyānāpramāṇaiś ca arūpyasamāpattibhiś ca carati. smṛtyupaṣṭhānaiś",
  "S06adsp55-u:1464_4": "ca viharati samyakprahāṇaiś ca viharati. yāvac chūnyatānimittāpraṇihitaiś ca vimokṣamukhair viharati,",
  "S06adsp55-u:1465": "daśabhiś ca tathāgatabalair viharati yāvan mahāmaitrīṃ mahākaruṇāṃ ca paripūrayati?",
  "S06adsp55-u:1466": "bhagavān āha:",
  "S06adsp55-u:1467": "yat subhūtir evam āha:",
  "S06adsp55-u:1468": "yadi nāmanimittamātram eva sarvaṃ saṃskṛtaṃ,",
  "S06adsp55-u:1469": "tat kasya idāniṃ kṛte bodhisattvo mahāsattvo bodhisattvacārikāṃ carati? yasmāt (AdSPG I 147)",
  "S06adsp55-u:1470": "tarhi subhūte nāmanimittamātram eva sarvaṃ saṃskṛtaṃ,",
  "S06adsp55-u:1471": "tac ca nāma nāmnā [f. 252b] śūnyaṃ,",
  "S06adsp55-u:1472_0": "nimittaṃ nimittena śūnyaṃ. tasmād bodhisattvo mahāsattvo bodhisattvacārikāṃ caraṃ",
  "S06adsp55-u:1472_1": "sarvākārajñatām anuprāpnoti. sarvakārajñatām anuprāpya dharmacakraṃ pravartayati.",
  "S06adsp55-u:1472_2": "dharmacakraṃ pravartya sattvāṃs tribhir yānaiḥ parinirvāpayati. tasya ca nāmanimittasya",
  "S06adsp55-u:1472_3": "notpādo na vyayo na sthitasyānyathātvaṃ prajñāyate. āha:",
  "S06adsp55-u:1473": "sarvākārajñatā sarvākārajñateti bhagavan vadasi. bhagavān āha:",
  "S06adsp55-u:1474": "sarvākārajñatā sarvākārajñateti vadami. āha:",
  "S06adsp55-u:1475": "yat punar bhagavaṃ sarvākārajñatā tathāgatena nirdiṣṭā,",
  "S06adsp55-u:1476": "mārgākārajñatā api tathāgatena nirdiṣṭā,",
  "S06adsp55-u:1477": "sarvajñatāpi tathāgatena nirdiṣṭā. āsāṃ bhagavaṃs tisṛṇāṃ sarvajñatānāṃ. ko viśeṣa kin nānākaraṇaṃ?",
  "S06adsp55-u:1478": "bhagavān āha:",
  "S06adsp55-u:1479": "sarvajñatā subhūte śrāvakapratyekabuddhānāṃ mārgākārajñatā bodhisattvānāṃ mahāsattvānāṃ sarvākārajñatā tathāgatānām arhatāṃ samyaksaṃbuddhānaṃ. āha:",
  "S06adsp55-u:1480_0": "kena kāraṇena bhagavaṃ sarvajñatā śrāvakapratyekabuddhānāṃ. kena kāraṇena mārgākārajñatā",
  "S06adsp55-u:1480_1": "bodhisattvānāṃ mahāsattvānāṃ. kena kāraṇena sarvākārajñatā tathāgatānām arhatāṃ samyaksaṃbuddhānāṃ?",
  "S06adsp55-u:1481": "bhagavān āha:",
  "S06adsp55-u:1482": "etāvad eva subhūte sarvaṃ yāvad eva adhyātmikāś ca bāhyāś ca dharmāḥ te śrāvakapratyekabuddhair api jñātā na punaḥ sarvamārgāṇi na sarvākāreṇa. yat punaḥ subhūtir evam āha:",
  "S06adsp55-u:1483": "kena kāraṇena mārgākārajñatā bodhisattvānāṃ mahāsattvānām iti?",
  "S06adsp55-u:1484": "sarvamārgāḥ subhūte bodhisattvena mahāsattvenautpādayitavyāḥ,",
  "S06adsp55-u:1485": "sarvamārgāḥ jñātavyā, (AdSPG I 148)",
  "S06adsp55-u:1486": "ye ca śrāvakapratyekabuddhamārgā. ye ca bodhisattvamārgāḥ,",
  "S06adsp55-u:1487": "te ca mārgāḥ paripūrayitavyāḥ,",
  "S06adsp55-u:1488": "taiś ca mārgair mārgakaraṇīyaṃ kartavyaṃ. na ca bhūtakoṭi prativeddhavyā. āha:",
  "S06adsp55-u:1489": "yat punar bhagavaṃ bodhisattvena mahāsattvena buddhamārgaḥ paripūrayitavyo nanu tena bhūtakoṭi na?",
  "S06adsp55-u:1490": "sākṣātkartavyā?",
  "S06adsp55-u:1491": "bhagavān āha:",
  "S06adsp55-u:1492": "na apariśodhya subhūte buddhakṣetraṃ na aparipācya sattvāṃs tena bodhisattvena mahāsattvena bhūtakoṭiḥ sākṣātkartavyā. āha:",
  "S06adsp55-u:1493": "kiṃ punar bhagavaṃ bodhisattvena mahāsattvena mārge sthitvā bhūtakoṭiḥ sākṣātkartavyā?",
  "S06adsp55-u:1494": "bhagavān āha:",
  "S06adsp55-u:1495": "neti. āha:",
  "S06adsp55-u:1496": "tad amārge sthitvā?",
  "S06adsp55-u:1497": "bhagavān āha:",
  "S06adsp55-u:1498": "neti. āha:",
  "S06adsp55-u:1499": "tan mārge ca amārge ca sthitvā?",
  "S06adsp55-u:1500": "bhagavān āha:",
  "S06adsp55-u:1501": "neti. āha:",
  "S06adsp55-u:1502": "tan naiva mārge na amārge sthitvā?",
  "S06adsp55-u:1503": "bhagavān āha:",
  "S06adsp55-u:1504": "neti. āha:",
  "S06adsp55-u:1505": "tat kathaṃ bhagavaṃ bodhisattvena mahāsattvena bhūtakoṭiḥ sākṣātkartavyā?",
  "S06adsp55-u:1506": "bhagavān āha:",
  "S06adsp55-u:1507": "tat kiṃ manyase subhūte mārge te sthitasya anupādāyāsravebhyaś cittaṃ vimuktaṃ?",
  "S06adsp55-u:1508": "āha: no hīdaṃ bhagavan. bhagavān āha:",
  "S06adsp55-u:1509": "amārge sthitasya?",
  "S06adsp55-u:1510": "āha: no hīdaṃ bhagavan. bhagavān āha:",
  "S06adsp55-u:1511": "tan mārge ca amārge sthitasya?",
  "S06adsp55-u:1512": "āha: no hīdaṃ bhagavan. bhagavan āha:",
  "S06adsp55-u:1513": "tan naiva mārge na amārge sthitasya anupādāya āsravebhyaś cittaṃ vimuktaṃ?",
  "S06adsp55-u:1514": "āha: no hīdaṃ bhagavan. na me bhagavaṃ kvacit sthitasya anupādāyāsravebhyas cittaṃ vimuktaṃ,",
  "S06adsp55-u:1515": "vimuktaṃ ca me bhagavaṃś cittaṃ yathā na kvacit sthitasya. bhagavān āha:",
  "S06adsp55-u:1516": "evam eva subhūte bodhisattvena mahāsattvena na kvacit sthitvā bhūtakoṭiḥ sākṣātkartavyā. yat punaḥ subhūte sarvākārajñatā sarvākārajñatety (AdSPG I 149)",
  "S06adsp55-u:1517": "ucyate. ekena ākāreṇa sarvākārajñatety ucyate. yaduta śāntākāreṇa. api tu khalu punaḥ subhūte yair ākārair yair liṅgair yair nimittair [f. 253a] dharmā sūcyante,",
  "S06adsp55-u:1518": "sarvāṇi tāny ākārās tāni liṅgāni tāni nimittāni tathāgatena anubuddhāni,",
  "S06adsp55-u:1519": "tasmāt sarvākārajñatety ucyate. āha:",
  "S06adsp55-u:1520": "yat punar bhagavaṃ sarvākārajñatā ca mārgākārajñatā ca sarvajñatā ca,",
  "S06adsp55-u:1521": "kaccid bhagavann āsām tisṛṇāṃ sarvajñatānāṃ kleśaprahāṇasya nānātvam asti,",
  "S06adsp55-u:1522": "asya sāvaśeṣaprahāṇam asya anavaśeṣaprahāṇam iti?",
  "S06adsp55-u:1523": "bhagavān āha:",
  "S06adsp55-u:1524": "na subhūte kleśaprahāṇasya nānātvam asti. asti punas tathāgatasya sarvavāsanānusandhiprahāṇaṃ na punaḥ srāvakasya pratyekabuddhasya ca sarvāsanānusandhikleśaprahānaṃ.",
  "S06adsp55-u:1525": "āha: kiṃ punar bhagavann ebhir anuprāptam asaṃskṛtaṃ. kiṃ vā punar bhagavann asaṃskṛtasya nānātvam upalabhyate?",
  "S06adsp55-u:1526": "bhagavān āha:",
  "S06adsp55-u:1527": "neti. āha:",
  "S06adsp55-u:1528": "yady asaṃskṛtasya nānātvaṃ nopalabhyate,",
  "S06adsp55-u:1529": "kuto bhagavann evaṃ nirdiśaty:",
  "S06adsp55-u:1530": "asya sarvavāsanānusandhiprahāṇam asya na sarvavāsanānusandhiprahāṇaṃ?",
  "S06adsp55-u:1531": "bhāgavān āha:",
  "S06adsp55-u:1532_0": "na subhūte vāsanānusandhikleśo 'sti. api tv asti teṣāṃ śrāvākapratyekabuddhānāṃ rāgadoṣamohaprahāṇaṃ",
  "S06adsp55-u:1532_1": "kaścit tu kāyavikārās pravartante te bālapṛthagjanānām anarthāya sanivartante. na",
  "S06adsp55-u:1532_2": "tu śrāvakānāṃ te tathāgatasya nāsti. athāyuṣmāṃ subhūtir bhagavantam etad avocat:",
  "S06adsp55-u:1533": "yady abhāvo (AdSPG I 150)",
  "S06adsp55-u:1534": "bhagavaṃ mārgaḥ abhāvo nirvāṇaṃ,",
  "S06adsp55-u:1535": "tat kutaḥ bhagavan nirdiśyate. ayaṃ śrotaāpanna ayaṃ sakṛdāgāmī. ayam anāgāmī ayam arhann ayaṃ pratyekabuddhho 'yaṃ bodhisattvo mahāsattvo 'yaṃ tathāgato 'rhan samyaksaṃbuddhaḥ?",
  "S06adsp55-u:1536": "bhagavān āha:",
  "S06adsp55-u:1537_0": "sarva ete subhūte asaṃskṛtaprabhāvitā. yaś ca śrotaāpanno yaś ca sakṛdāgāmī yaś ca",
  "S06adsp55-u:1537_1": "anāgāmī yaś ca arhan yaś ca pratyekabuddho yaś ca bodhisattvo mahāsattvo yaś ca tathāgato",
  "S06adsp55-u:1537_2": "'rhan samyaksaṃbuddhaḥ. āha:",
  "S06adsp55-u:1538": "kaccit punar bhagavann asaṃskṛtaṃ prabhāvayaty ayaṃ śrotaāpanno 'yaṃ yāvad arhann ayaṃ pratyekabuddho 'yaṃ bodhisattvo mahāsattvo 'yaṃ tathāgato 'rhan samyaksaṃbuddha iti?",
  "S06adsp55-u:1539": "bhagavān āha:",
  "S06adsp55-u:1540": "na khalu subhūte asaṃskṛtaṃ prabhāvayaty api tu khalu vacanaṃ pramāṇīkṛtya jalpyate. na punaḥ paramārthena śakyaṃ prabhāvituṃ. tat kasya hetoḥ?",
  "S06adsp55-u:1541": "nāsti tatra vākpathaprajñaptir. āha:",
  "S06adsp55-u:1542": "kathaṃ bhagavan paścimā koṭir prajñapyate?",
  "S06adsp55-u:1543": "bhagavān āha:",
  "S06adsp55-u:1544": "lokavyavahāraṃ subhūte pramāṇīkṛtya yair yair antaḥ ucchinnas teṣāṃ paścimā koṭiḥ prajñapyate. api tu khalu punar yaiḥ pūrvānto vyavacchinnas teṣāṃ paścimā koṭir prajñaptā. āha:",
  "S06adsp55-u:1545": "svalakṣaṇaśūnyānāṃ bhagavan sarvadharmāṇāṃ kutaḥ punaḥ pūrvakoṭiḥ prajñāyate,",
  "S06adsp55-u:1546": "kutaḥ punaḥ paścimā koṭiḥ prajñāyate?",
  "S06adsp55-u:1547": "bhagavan āha:",
  "S06adsp55-u:1548": "evam etat subhūte evam etat. svalakṣaṇaśūnyānāṃ subhūte sarvadharmāṇāṃ pūrvakoṭir na prajñāyate,",
  "S06adsp55-u:1549": "kutaḥ punaḥ paścimā koṭiḥ prajñapyate nedaṃ sthānaṃ vidyate. api tu khalu subhūte ye te sattvā svalakṣaṇaśunyān dharmān na jānanti,",
  "S06adsp55-u:1550": "teṣām evaṃ nirdiṣṭam iyaṃ sā pūrvakoṭir iyaṃ sā paścimā koṭir iti,",
  "S06adsp55-u:1551": "na punaḥ svalakṣaṇaśūnyeṣu sarvadharmeṣu (AdSPG I 151)",
  "S06adsp55-u:1552_0": "pūrvakoṭir na paścimā koṭir upalabhyate. evaṃ khalu subhūte bodhisattvena mahāsattvena",
  "S06adsp55-u:1552_1": "svalakṣaṇaśūnyeṣu sarvadharmeṣu prajñāpāramitāyāṃ caritavyaṃ. svalakṣaṇaśūnyeṣu sarvadharmeṣu",
  "S06adsp55-u:1552_2": "caran na kvacid abhiniviśate. adhyātmikeṣu vā bāhyeṣu vā,",
  "S06adsp55-u:1553": "saṃskṛteṣu vā asaṃskṛteṣu vā,",
  "S06adsp55-u:1554": "śrāvakadharmeṣu vā pratyekabuddhadharmeṣu vā. evam ukte āyuṣmān subhūtir bhagavantam etad avocat:",
  "S06adsp55-u:1555": "prajñāpāramitā prajñāpāramiteti bhagavann ucyate,",
  "S06adsp55-u:1556": "kenārthena prajñāpāramitety ucyate?",
  "S06adsp55-u:1557": "bhagavān āha:",
  "S06adsp55-u:1558": "paramapāramiprāptaiṣā subhūte prajñāpāramitā sarvadharmāṇāṃ,",
  "S06adsp55-u:1559_0": "tenārthena prajñāpāramitety ucyate. api tu khalu punaḥ subhūte anayā prajñāpāramitayā",
  "S06adsp55-u:1559_1": "sarvaśrāvakapratyekabuddhā [f. 253b] bodhisattvāś ca mahāsattvā tathāgatāś ca arhantaḥ",
  "S06adsp55-u:1559_2": "samyaksaṃbuddhā pāraṃ gatā gacchanti gamiṣyanti,",
  "S06adsp55-u:1560_0": "tenārthena prajñāpāramitety ucyate. api tu khalu punaḥ subhūte paramārthena yo 'rthaḥ",
  "S06adsp55-u:1560_1": "sarvadharmāṇāṃ abhinnaḥ sa. iha prajñāpāramitayāḥ taiś ca tathāgatair arhadbhiḥ samyaksaṃbuddhaiḥ",
  "S06adsp55-u:1560_2": "sarvadharmeṣu pāro nopalabdhas,",
  "S06adsp55-u:1561": "tenārthena prajñāpāramitety ucyate. api tu khalu punaḥ subhūte iha prajñāpāramitāyāṃ tathatā antargatā bhūtakoṭir antargatā dharmadhātur antargatās,",
  "S06adsp55-u:1562_0": "tenārthenocyate prajñāpāramitety. api tu khalu punaḥ subhūte iyaṃ prajñāpāramitā",
  "S06adsp55-u:1562_1": "na kenacid dharmeṇa saṃyuktā vā visaṃyuktā vā sanidarśanā vā anidarśanā vā pratighā",
  "S06adsp55-u:1562_2": "vā apratighā vā. tat kasya hetoḥ?",
  "S06adsp55-u:1563": "tathā hi iyaṃ prajñāpāramitā arūpiṇy anidarśanā apratighā ekalakṣaṇā yadutālakṣaṇā. api tu khalu punaḥ subhūte iyaṃ prajñāpāramitā sarvadharmāṇāṃ (AdSPG I 152)",
  "S06adsp55-u:1564_0": "cārikā, dātrī sarvapratibhānānāṃ sarvālokānānām anacchedyeyaṃ subhūte prajñāpāramitā",
  "S06adsp55-u:1564_1": "asaṃhāryā mārair vā mārakāyikābhir devatābhiḥ śrāvakapratyekabuddhayānikair vā pudgalair",
  "S06adsp55-u:1564_2": "yāvan na kaiścid anyatīrthikaiḥ pāpamitrair iyaṃ prajñāpāramitā śakyam ācchetuṃ bodhisattvasya",
  "S06adsp55-u:1564_3": "mahāsattvasya. tat kasya hetos?",
  "S06adsp55-u:1565_0": "tathā hi te sarve 'tra prajñāpāramitāyāṃ nopalabhyante svalakṣaṇaśūnyatām upādāya.",
  "S06adsp55-u:1565_1": "evaṃ khalu subhūte bodhisattvena mahāsattvena iha prajñāpāramitāyāṃ caritavyaṃ. punar",
  "S06adsp55-u:1565_2": "aparaṃ subhūte bodhisattvena mahāsattvena iha gaṃbhīrāyāṃ prajñāpāramitāyām arthe",
  "S06adsp55-u:1565_3": "caratā anityārthe caritavyaṃ duḥkhārthe anātmārthe caritavyaṃ. duḥkhajñānārthe samudayajñānārthe",
  "S06adsp55-u:1565_4": "nirodhajñānārthe mārgajñānārthe. kṣayajñānārthe. anutpādajñānārthe. dharmajñānārthe.",
  "S06adsp55-u:1565_5": "anvayajñānārthe. saṃvṛtijnānārthe,",
  "S06adsp55-u:1566": "paramārthajñānārthe. yāvad yathāvajjñānārthe caritavyaṃ. evaṃ khalu subhūte bodhisattvena mahāsattvena prajñāpāramitāyārthe caritavyaṃ. āha:",
  "S06adsp55-u:1567": "yadi bhagavann iha gaṃbhīrāyāṃ prajñāpāramitāyām arthaś ca anarthaś ca nopalabhyate. kathaṃ bodhisattvena",
  "S06adsp55-u:1568": "mahāsattvena prajñāpāramitāyārthe caritavyaṃ?",
  "S06adsp55-u:1569": "bhagavān āha:",
  "S06adsp55-u:1570_0": "iha subhūte bodhisattvena mahāsattvena gaṃbhīre prajñāpāramitārthe caratā evaṃ caritavyaṃ.",
  "S06adsp55-u:1570_1": "rāgo me 'rtho 'nartha iti na varitavyaṃ dośo me 'rtho 'nartha iti na caritavyaṃ moho",
  "S06adsp55-u:1570_2": "me 'rtho 'nartha iti na caritavyaṃ mithyādṛṣṭir me 'rtho 'nartha iti na caritavyaṃ",
  "S06adsp55-u:1570_3": "yāvat sarvadṛṣṭigatāni me (AdSPG I 153)",
  "S06adsp55-u:1571": "'rtho 'nartha iti na caritavyaṃ. tat kasya hetoḥ?",
  "S06adsp55-u:1572": "na hi rāgadoṣamohānāṃ tathatā yāvan na nānādṛṣṭigatānāṃ tathatā kasyacid arthaṃ karoti na anarthaṃ karoti. rūpaṃ me artha iti na caritavyaṃ. rūpaṃ me 'nartha iti na caritavyaṃ,",
  "S06adsp55-u:1573": "vijñānaṃ me artha iti na caritavyaṃ vijñānaṃ me 'nartha iti na caritavyaṃ. yāvad:",
  "S06adsp55-u:1574": "bodhi me 'rtha iti na caritavyaṃ bodhi me 'nartha iti na caritavyaṃ. tat kasya hetoḥ?",
  "S06adsp55-u:1575_0": "tathā hi subhūte tathāgatena arhatā samyaksaṃbuddhena anuttarāṃ samyaksaṃbodhim abhisaṃbudhya",
  "S06adsp55-u:1575_1": "na kaścid dharmo upalabdho yo 'rthaṃ vā kuryād anarthaṃ vā. api tu khalu subhūte",
  "S06adsp55-u:1575_2": "utpādād vā tathāgatānām anutpādād vā tathāgatānāṃ sthitaiva dharmāṇāṃ dharmatā dharmasthititā",
  "S06adsp55-u:1575_3": "sthitaiva dharmadhātu. sa naiva kasyacid arthaṃ karoti na anarthaṃ. evaṃ khalu subhūte",
  "S06adsp55-u:1575_4": "bodhisattvena mahāsattvena artha anarthān varjitena prajñāpāramitāyāṃ caritavyaṃ. āha:",
  "S06adsp55-u:1576": "kena kāraṇena bhagavan prajñāpāramitā na arthaṃ karoti na anarthaṃ karoti?",
  "S06adsp55-u:1577": "bhagavān āha:",
  "S06adsp55-u:1578": "tathā hi subhūte saṃskārāṇām asaṃskṛtadharmatā yāś ca karaṇīyā prajñāpāramitā,",
  "S06adsp55-u:1579": "anena kāraṇena prajñāpāramitā [f. 254a] na kasyacid arthakarā na anarthakarā. āha:",
  "S06adsp55-u:1580": "nanu bhagavann asaṃskṛto 'rtha sarvāryāṇāṃ buddhānāṃ ca buddhaśrāvakānāṃ ca?",
  "S06adsp55-u:1581": "bhagavān āha:",
  "S06adsp55-u:1582": "asaṃskṛto 'rthaḥ subhūte sarvāryāṇāṃ buddhānāṃ ca buddhaśrāvakānāṃ ca?",
  "S06adsp55-u:1583": "na punar kasyacid upakāreṇa vā anupakāreṇa vā pratyupasthitaḥ. tadyathāpi nāma subhūte ākāśasya tathatā na kasyacid upakāreṇa vā anupakāreṇa vā pratyupasthitā,",
  "S06adsp55-u:1584": "evam eva subhūte bodhisattvasya mahāsattvasya prajñāpāramitā (AdSPG I 154)",
  "S06adsp55-u:1585": "na kasyacid dharmasya upakāreṇa vā anupakāreṇa vā pratyupasthitā. āha:",
  "S06adsp55-u:1586": "nanu bhagavaṃ bodhisattvo mahāsattvo 'saṃskṛtāyāṃ prajñāpāramitāyāṃ śikṣitvā sarvākārajñatām anuprāpnoti?",
  "S06adsp55-u:1587": "bhagavān āha:",
  "S06adsp55-u:1588": "evam etat subhūte evam etat. bodhisattvo mahāsattvaḥ iha gaṃbhīrāyām asaṃskṛtāyāṃ prajñāpāramitāyāṃ śikṣitvā sarvākārajñatām anuprāpnoti,",
  "S06adsp55-u:1589": "na punar dvayayogena. āha:",
  "S06adsp55-u:1590": "kiṃ punar bhagavann advayo dharma advayaṃ dharmam anuprāpnoti?",
  "S06adsp55-u:1591": "bhagavān āha:",
  "S06adsp55-u:1592": "neti. āha:",
  "S06adsp55-u:1593": "tat kiṃ dvayo dharma dvayaṃ dharmam anuprāpnoti?",
  "S06adsp55-u:1594": "bhagavān āha:",
  "S06adsp55-u:1595": "neti. āha:",
  "S06adsp55-u:1596": "tat kiṃ dvayo dharma advayaṃ dharmam anuprāpnoti?",
  "S06adsp55-u:1597": "bhagavān āha:",
  "S06adsp55-u:1598": "neti. āha:",
  "S06adsp55-u:1599": "tat kim advayo dharma dvayaṃ dharmam anuprāpnoti?",
  "S06adsp55-u:1600": "bhagavān āha:",
  "S06adsp55-u:1601": "neti. āha:",
  "S06adsp55-u:1602": "tat katham idānīṃ prāpyate?",
  "S06adsp55-u:1603": "bhagavān āha:",
  "S06adsp55-u:1604": "yadā na dvayan dharmo nādvayan dharma upalabhyate. tat kasya hetoḥ?",
  "S06adsp55-u:1605": "anupalaṃbho hi prāpti sā na anupalaṃbhena prāpyate na punar upalaṃbhena prāpyate. (63)",
  "S06adsp55-u:1606": "(AdSPG I 155)",
  "S06adsp55-u:1607": "parivarta 64.",
  "S06adsp55-u:1608": "athāyuṣmān subhūtir bhagavantam etad avocat:",
  "S06adsp55-u:1609_0": "gaṃbhīrā bhagavaṃ prajñāpāramitā duṣkarakārakā bhagavaṃ bodhisattvāḥ mahāsattvāḥ",
  "S06adsp55-u:1609_1": "ye 'nuttarasyai samyaksaṃbodhaye saṃpratiṣṭhante na ca nāma kaścit sattva upalabhyate",
  "S06adsp55-u:1609_2": "na ca sattvaprajñaptis,",
  "S06adsp55-u:1610_0": "te ca sattvānāṃ kṛte anuttarasyai samyaksaṃbodhaye saṃpratiṣṭhante. tadyathāpi nāma",
  "S06adsp55-u:1610_1": "bhagavaṃ kaścid eva puruṣa ākāśa apratiṣṭhāne stambam icched vāpayitum evam eva bhagavaṃ",
  "S06adsp55-u:1610_2": "bodhisattvā mahāsattvāḥ sattvānāṃ kṛte sarvākārajñatām icchanty anuprāptuṃ. bhagavān āha:",
  "S06adsp55-u:1611": "evam etat subhūte evam etat,",
  "S06adsp55-u:1612_0": "duṣkarakārakā bodhisattvā mahāsattvāḥ ye sattvānāṃ kṛte 'nuttarasyai samyaksaṃbodhaye",
  "S06adsp55-u:1612_1": "saṃpratiṣṭhante. tāṃ ca sarvākārajñatām abhisaṃbudhya sattvāṃ sattvagrāhāt parimocayanti.",
  "S06adsp55-u:1612_2": "tadyathāpi nāma subhūte kaścid eva puruṣaḥ stambam icched vāpayituṃ. sa ca puruṣas",
  "S06adsp55-u:1612_3": "tasya stambasya na mūlaṃ jānīyān)",
  "S06adsp55-u:1613": "na śākhān na gaṇḍaṃ na pattrān na puṣpaṃ na phalaṃ jānīyāt,",
  "S06adsp55-u:1614": "sa tasya stambasya gaṇḍaṃ vāpayitvā kālena kālaṃ gopayet udakaṃ dadyāt tasya sa gaṇḍam anupūrveṇa śākhāsaṃpannaś ca bhavet pattrasaṃpannaś ca bhavet puṣpasaṃpannaś ca (AdSPG I 156)",
  "S06adsp55-u:1615_0": "bhavet phalasaṃpannaś ca bhavet. sa tasya stambasya pattrāṇi ca anubhuṃjīta puṣpāṇi",
  "S06adsp55-u:1615_1": "ca phalāni ca anubhuṃjīta. evam eva subhūte ye bodhisattvāḥ mahāsattvāḥ sarvasattvānāṃ",
  "S06adsp55-u:1615_2": "kṛte 'nuttarasyai samyaksaṃbodhaye saṃpratiṣṭhante te 'nupūrveṇa ṣaṭpāramitāsu caraṃtaḥ",
  "S06adsp55-u:1615_3": "sarvākārajñatām anuprāpnuvanti. te sarvasattvānāṃ pattrapuṣpaphalopajīvyā bhavanti.",
  "S06adsp55-u:1615_4": "tatredaṃ subhūte pattraṃ yad bodhisattvaṃ mahāsattvam āgamya sattvāḥ tribhyo apāyebhyaḥ",
  "S06adsp55-u:1615_5": "[f. 254b] parimucyante. puṣpaṃ yad bodhisattvaṃ mahāsattvam āgamya kṣatriyamahāsālakuleṣu",
  "S06adsp55-u:1615_6": "brāhmaṇamahāsālakuleṣu gṛhapatimahāsālakuleṣu upapadyante cāturmahārājakāyikeṣu deveṣu",
  "S06adsp55-u:1615_7": "upapadyante yāvan naivasaṃjñānāsaṃjñāyatanopageṣu deveṣu upapadyante. phalaṃ yad",
  "S06adsp55-u:1615_8": "bodhisattvo mahāsattvaḥ sarvākārajñatām anuprāpya tāṃ sattvāṃ srotaāpattiphale pratiṣṭhāpayati",
  "S06adsp55-u:1615_9": "sakṛdāgāmīphale pratiṣṭhāpayati anāgāmīphale pratiṣṭhāpayati. arhattve pratiṣṭhāpayati.",
  "S06adsp55-u:1615_10": "pratyekabodhau pratiṣṭhāpayati. tam eva bodhisattvaṃ mahāsattvam āgamya sarvākārajñatām anuprāpnuvanti,",
  "S06adsp55-u:1616": "sarvākārajñatām anuprāpya te 'pi sarvasattvānāṃ pattrapuṣpaphalopajīvyā bhavaṃti. tatra ye dakṣiṇāṃ pratiṣṭhāpayaṃti te sarve 'nupūrveṇa tribhir yānaiḥ parinirvānti,",
  "S06adsp55-u:1617_0": "yaduta śrāvakayānena vā pratyekabuddhayānena vā mahāyānena vā 'nuttarāṃ samyaksaṃbodhim",
  "S06adsp55-u:1617_1": "abhisaṃbudhyante. na ca tatra sattvaṃ prajñapayaṃti. na sattvaprajñaptiṃ tāṃś ca",
  "S06adsp55-u:1617_2": "sattvāṃ sattvagrāhāṃ parimocayaṃti. evaṃ khalu subhūte bodhisattvena mahāsattvena (AdSPG I 157)",
  "S06adsp55-u:1618": "prajñāpāramitāyaṃ caritavyaṃ. na ceha kaścit sattvo na sattvaprajñaptir upalabhyate. yeṣāṃ kṛte sarvākārajñatām anuprāpsyāmi. subhūtir āha:",
  "S06adsp55-u:1619": "tathāgata eva bhagavaṃ bodhisattvo mahāsattvo veditavyaḥ. tat kasya hetos?",
  "S06adsp55-u:1620": "tathā hi bhagavan bodhisattvaṃ mahāsattvam āgamya sarvanarakā ucchidyante,",
  "S06adsp55-u:1621_0": "sarvatiryagyonaya sarvayamalokā ucchidyante sarvākṣaṇāpāyā ucchidyante sarvadāridryāny",
  "S06adsp55-u:1621_1": "ucchidyante sarvahīnagataya ucchidyante sarvakāmadhātur ucchidyate sarvarūpadhātur",
  "S06adsp55-u:1621_2": "ucchidyate sarva ārūpyadhātur ucchidyate. bhagavān āha:",
  "S06adsp55-u:1622": "evam etat subhūte evam etat,",
  "S06adsp55-u:1623": "tathāgata eva bodhisattvo mahāsattvo veditavyaḥ. sacet khalu punaḥ subhūte bodhisattvo mahāsattvo nābhaviṣyan,",
  "S06adsp55-u:1624": "nātītānāgatapratyutpannānāṃ buddhānāṃ bhagavatām anuttarāṃ samyaksaṃbodhiṃ prajñāsyatan,",
  "S06adsp55-u:1625_0": "na pratyekabuddhānāṃ loke prādurbhāvo 'bhaviṣyan na arhatāṃ loke prādurbhāvo 'bhaviṣyan",
  "S06adsp55-u:1625_1": "na anāgāmināṃ na sakṛdāgāmināṃ na srotaāpannānāṃ loke prādurbhāvo 'bhaviṣyat. na",
  "S06adsp55-u:1625_2": "punar yāvat sarvanarakā udacchetsyaṃta na sarvatiryagyonayo na sarvayamalokā udacchetsyanta.",
  "S06adsp55-u:1625_3": "na sarvakāmadhātur udacchetsy anta na sarvarūpadhātur udacchetsyanta na sarvārūpyadhātur",
  "S06adsp55-u:1625_4": "udacchetsyanta. ... ... api tu khalu punar subhūte yad evaṃ vadasi,",
  "S06adsp55-u:1626": "tathāgata eva bodhisattvo mahāsattvo veditavya iti. evam etat subhūte evam etat. tathāgata eva bodhisattvo mahāsattvaḥ veditavyaḥ. tat kasya [f. 255a] hetoḥ?",
  "S06adsp55-u:1627": "yayā subhūte tathatayā tathāgataḥ prajñapyate,",
  "S06adsp55-u:1628": "yayā tathatayā (AdSPG I 158)",
  "S06adsp55-u:1629_0": "pratyekabuddhaḥ prajñapyate. yayā tathatayā sarvāryāḥ prajñapyante. yayā tathatayā",
  "S06adsp55-u:1629_1": "rūpaṃ prajñapyate yayā tathatayā yāvad vijñānaṃ prajñapyate yayā tathatayā yāvat",
  "S06adsp55-u:1629_2": "saṃskṛtadhātuḥ prajñapyate. asaṃskṛtadhātu prajñapyate. sarvā sā tathataiva,",
  "S06adsp55-u:1630_0": "tasmāt tathatā ity ucyate. tasyāṃ tathatāyāṃ bodhisattvo mahāsattvaḥ sthitvā sarvākārajñatām",
  "S06adsp55-u:1630_1": "anuprāpsyati. tasmāt tathāgata ity ucyate. anena subhūte paryāyeṇa bodhisattvo mahāsattvas",
  "S06adsp55-u:1630_2": "tathāgata eva veditavyaḥ tathatāṃ pramāṇīkṛtya. evaṃ khalu subhūte bodhisattvena",
  "S06adsp55-u:1630_3": "mahāsattvena tathatā prajñāpāramitāyāṃ śikṣitavyaṃ. tathatāprajñāpāramitāyāṃ subhūte",
  "S06adsp55-u:1630_4": "bodhisattvo mahāsattvaḥ śikṣitvā sarvadharmatathatāyāṃ śikṣate. mahāsattvaḥ śikṣitvā",
  "S06adsp55-u:1630_5": "sarvadharmatathatāyāṃ śikṣate. sarvadharmatathatāyāṃ śikṣitvā sarvadharmatathatāṃ",
  "S06adsp55-u:1630_6": "paripūrayiṣyati. sarvadharmatathatāṃ paripūrya sarvadharmatathatāvaśībhāvanatām anuprāpsyati,",
  "S06adsp55-u:1631": "sarvadharmatathatāvaśībhāvanatām anuprāpya sarvasattvendriyakuśalo bhaviṣyati indriyakuśalo bhūtvā. indriyaparipūrīkuśalatām anuprāpsyati. indriyaparipūrīkuśalatām",
  "S06adsp55-u:1632": "anuprāpya sattvānāṃ karmasvakatāṃ jñāsyati,",
  "S06adsp55-u:1633": "sattvānāṃ karmasvakatāṃ jñātvā praṇidhijñānaṃ paripūrayiṣyati,",
  "S06adsp55-u:1634": "praṇidhijñānaṃ paripūrya tridhvasujñānaṃ viśodhayiṣyati. tridhvasujñānaṃ viśodhya bodhisattvacārikāṃ caran sattvānām arthaṃ kariṣyati,",
  "S06adsp55-u:1635": "sattvānām arthaṃ kurvan buddhakṣetraṃ pariśodhayiṣyati. buddhakṣetraṃ pariśodhya sarvākārajñatām anuprāpsyati,",
  "S06adsp55-u:1636": "sarvākārajñatām anuprāpya dharmacakraṃ pravartayiṣyati. dharmacakraṃ pravartya sattvān triṣu yāneṣu (AdSPG I 159)",
  "S06adsp55-u:1637": "pratiṣṭhāpayiṣyati,",
  "S06adsp55-u:1638_0": "sattvān triṣu yāneṣu pratiṣṭhāpya anupadhiśeṣe nirvāṇadhātau parinirvāsyati. evaṃ",
  "S06adsp55-u:1638_1": "khalu subhūte bodhisattvena mahāsattvena sarvāṃ guṇānuśaṃsān paśyatā ātmanā ca anuttarāyai",
  "S06adsp55-u:1638_2": "samyaksaṃbodhaye cittam utpādayitavyaṃ,",
  "S06adsp55-u:1639": "pare ca anuttarasyai samyaksaṃbodhaye cittam utpādayitavyaṃ. subhūtir āha:",
  "S06adsp55-u:1640": "namaskaraṇīyās te bhagavaṃ bodhisattvā mahāsattvāḥ sadevamānuṣāsureṇa lokena ye iha gaṃbhīrāyāṃ prajñāpāramitāyāṃ yathopadiṣṭhāyāṃ caranti. bhagavān āha:",
  "S06adsp55-u:1641": "evam etat subhūte evam etat,",
  "S06adsp55-u:1642": "namaskaraṇīyās te bodhisattvā mahāsattvāḥ sadevamānuṣāsureṇa lokena. ya iha gaṃbhīrāyāṃ prajñāpāramitāyāṃ yathopadiṣṭhāyāṃ caranti. āha:",
  "S06adsp55-u:1643": "kiyad bhagavaṃ prathamacittotpādiko bodhisattvo mahāsattvaḥ puṇyaṃ prasaviṣyati yaḥ sarvasattvānāṃ kṛte 'nuttarāṃ samyaksaṃbodhim abhisaṃboddhukāmaḥ?",
  "S06adsp55-u:1644": "bhagavān āha:",
  "S06adsp55-u:1645": "sacet subhūte yāvantas trisāhasramahāsāhasre lokadhātau sattvās te sarve śrāvakabhūmau pratitiṣṭheyu pratyekabuddhabhūmau pratitiṣṭheyu. api nu te sattvā bahupuṇyaṃ prasaveyuḥ?",
  "S06adsp55-u:1646": "āha: bahu bhagavan bahu sugata. aprameyaṃ bhagavann aprameyaṃ sugata. bhagavān āha:",
  "S06adsp55-u:1647": "yac ca khalu punaḥ subhūte trisāhasramahāsāhasre lokadhātau sarvasattvānāṃ sarvaśrāvakayānikānāṃ pratyekabuddhayānikānāṃ vā puṇyaṃ,",
  "S06adsp55-u:1648": "yac ca prathamacittotpādikasya bodhisattvasya mahāsattvasya puṇyaṃ,",
  "S06adsp55-u:1649": "asya prathamacittotpādikasya bodhisattvasya puṇyasaṃbhārasya evaṃ (AdSPG I 160)",
  "S06adsp55-u:1650_0": "trisāhasramahāsāhasre lokadhātau sarvasattvānāṃ śrāvakayānikānāṃ pratyekabuddhayānikānāṃ",
  "S06adsp55-u:1650_1": "vā [f. 255b] puṇyaṃ śatatamīm api kalāṃ nopaiti. yāvat koṭīśatasahasratamīm api kalāṃ",
  "S06adsp55-u:1650_2": "nopaiti yāvad upaniśām api na kṣamate. tat kasya hetoḥ?",
  "S06adsp55-u:1651_0": "bodhisattvaprasūtā hi śrāvakapratyekabuddhayānikā pudgalā na punaḥ śrāvakapratyekabuddhaprasūtā",
  "S06adsp55-u:1651_1": "bodhisattvā mahāsattvā. tiṣṭhantu trisāhasramahāsāhasre lokadhātau sarvasattvāḥ śrāvakayānikā",
  "S06adsp55-u:1651_2": "vā pratyekabuddhayānikā vā,",
  "S06adsp55-u:1652_0": "sacet ye trisāhasramahāsāhasre lokadhātau sattvās te sarve śrāvakaguṇasamanvāgatā",
  "S06adsp55-u:1652_1": "pratyekabuddhaguṇasamanvāgatā bhaveyus teṣāṃ yat puṇyaṃ tat prathamacittotpādikabodhisattvapuṇyasya",
  "S06adsp55-u:1652_2": "śatatamīm api kalāṃ nopaiti. yāvat koṭīśatasahasratamīm api kalāṃ nopaiti. yāvad",
  "S06adsp55-u:1652_3": "upaniśām api na kṣamate. tat kasya hetor?",
  "S06adsp55-u:1653_0": "bodhisattvaprasūtā hi śrāvakapratyekabuddhaguṇā na śrāvakapratyekabuddhaprasūtā bodhisattvā",
  "S06adsp55-u:1653_1": "mahāsattvā. evaṃ saced ye trisāhasramahāsāhasre lokadhātau sattvās te sarve śuklavidarśanābhūmau",
  "S06adsp55-u:1653_2": "pratiṣṭhitā bhaveyuḥ teṣāṃ yat puṇyaṃ tat prathamacittotpādikabodhisattvapuṇyasya",
  "S06adsp55-u:1653_3": "śatatamīm api kalāṃ nopaiti yāvad upaniśām api na kṣamate. sacet punaḥ ye trisāhasramahāsāhasre",
  "S06adsp55-u:1653_4": "lokadhātau sattvās te sarve gotrabhūmau pratiṣṭhitā bhaveyuḥ,",
  "S06adsp55-u:1654_0": "teṣāṃ yat puṇyaṃ tat prathamacittotpādikabodhisattvapuṇyasya śatatamīm api kalāṃ",
  "S06adsp55-u:1654_1": "nopaiti yāvad upaniśām api na kṣamate. yāvat saced aṣṭamakabhūmau pratiṣṭhitā bhaveyur.",
  "S06adsp55-u:1654_2": "darśanabhūmau pratiṣṭhitā bhaveyuḥ tanubhūmau pratiṣṭhitā bhaveyu. vītarāgabhūmau",
  "S06adsp55-u:1654_3": "pratiṣṭhitā bhaveyuḥ kṛtāvībhūmau pratiṣṭhitā bhaveyuḥ pratyekabuddhabhūmau pratiṣṭhitā",
  "S06adsp55-u:1654_4": "bhaveyuḥ (AdSPG I 161)",
  "S06adsp55-u:1655_0": "teṣāṃ yat puṇyaṃ tat prathamacittotpadikabodhisattvapuṇyasya śatatamīm api kalāṃ",
  "S06adsp55-u:1655_1": "nopaiti yāvat koṭīśatasahasratamīm api kalān nopaiti. yāvad upaniśām api na kṣamate. tat kasya hetoḥ?",
  "S06adsp55-u:1656_0": "bodhisattvaprasūtā hi śravakapratyekabuddhaguṇā na śrāvakapratyekabuddhaprasūtā bodhisattvā",
  "S06adsp55-u:1656_1": "mahāsattvā. sacet punar ye trisāhasramahāsāhasre lokadhātau sattvās te sarve bodhisattvanyāmam avakrāntā bhaveyus,",
  "S06adsp55-u:1657_0": "teṣāṃ yat puṇyaṃ tad bodhisattvasya mahāsattvasya puṇyasya śatatamīm api kalāṃ nopaiti",
  "S06adsp55-u:1657_1": "yāvad upaniśām api na kṣamate. sacet punar ye trisāhasramahāsāhasre lokadhātau sattvās",
  "S06adsp55-u:1657_2": "te sarve bodhipratipannakā bhaveyus teṣāṃ yat puṇyaṃ tathāgatasya arhataḥ samyaksaṃbuddhasya",
  "S06adsp55-u:1657_3": "puṇyasya śatatamīm api kalān nopaiti yāvat koṭīśatasahasratamīm api kalāṃ nopaiti.",
  "S06adsp55-u:1657_4": "yāvad upaniśām api na ksamate. āha:",
  "S06adsp55-u:1658": "prathamacittotpādikena bhagavaṃ bodhisattvena mahāsattvena sarvākārajñatā manasikartavyā?",
  "S06adsp55-u:1659": "bhagavān āha:",
  "S06adsp55-u:1660": "prathamacittotpādikena subhūte bodhisattvena mahāsattvena sarvākārājñatā manasikartavyā. āha:",
  "S06adsp55-u:1661": "sarvākārajñatāyā bhagavaṃ ko bhāva kim āraṃbaṇaṃ kim ādhipateyaṃ ka ākāra kiṃ lakṣaṇaṃ?",
  "S06adsp55-u:1662": "bhagavān āha:",
  "S06adsp55-u:1663": "sarvākārajñateti subhūte 'bhāvaḥ alaksaṇam",
  "S06adsp55-u:1664": "animittam anābhogam anutpāda aprādurbhāvaḥ. yat punar subhūtir evam āha:",
  "S06adsp55-u:1665": "sarvākārajñatāyāḥ kim āraṃbaṇam iti?",
  "S06adsp55-u:1666": "sarvākārajñatāyā kim ādhipateyaṃ ka ākāra kiṃ lakṣaṇam iti?",
  "S06adsp55-u:1667": "sarvākārajñatāyā subhūte abhāva āraṃbaṇaṃ, (AdSPG I 162)",
  "S06adsp55-u:1668": "smṛtir ādhipateyaṃ,",
  "S06adsp55-u:1669": "śāntir ākāro,",
  "S06adsp55-u:1670": "alakṣaṇaṃ lakṣaṇaṃ. sarvākārajñatāyāḥ subhūte idam āraṃbaṇam idam ādhipateyam idaṃ lakṣaṇam ayam ākāra. āha:",
  "S06adsp55-u:1671": "kiṃ punar sarvākārajñataiva abhāvaḥ,",
  "S06adsp55-u:1672": "utāho rūpam apy abhāvaḥ,",
  "S06adsp55-u:1673": "vedanāsaṃjñāsaṃskāravijñānam [f. 256a] apy abhāvaḥ,",
  "S06adsp55-u:1674": "evam ādhyātmikabāhyā dharmāḥ abhāvāḥ,",
  "S06adsp55-u:1675_0": "catvāri dhyānāni catvāry apramāṇāni catasra ārūpyasamāpattayaḥ catvāri smṛtyupasthānāni",
  "S06adsp55-u:1675_1": "catvāri samyakprahāṇāni catvārarddhipādā pañcendriyāṇi pañcabalāni saptabodhyaṅgāny",
  "S06adsp55-u:1675_2": "āryāṣṭāṇgo mārga śūnyatāsamādhiḥ ānimittasamādhiḥ apraṇihita samādhiḥ aṣṭau vimokṣāḥ",
  "S06adsp55-u:1675_3": "navānupūrvasamāpattayaḥ daśatathāgatabalāni catvāri vaiśāradyāni catasraḥ pratisaṃvido",
  "S06adsp55-u:1675_4": "'ṣṭādaśāveṇikā buddhadharmā mahāmaitrī mahākaruṇā mahāmuditā mahopekṣā prathamābhijñā",
  "S06adsp55-u:1675_5": "dvitīyābhijñā tṛtīyā caturthī pañcamy abhijñā ṣaṣṭy abhijñā saṃskṛtadhātur asaṃskṛtadhātur apy abhāvaḥ?",
  "S06adsp55-u:1676": "bhagavān āha:",
  "S06adsp55-u:1677": "rūpam api subhūte abhāva vedanāsaṃjñāsaṃskāravijñānam apy abhāvaḥ yāvat saṃskṛtadhātur apy abhāvaḥ asaṃskṛtadhātur apy abhāvaḥ. tat kasya hetos?",
  "S06adsp55-u:1678": "tathā hi subhūte sarvākārajñatāyā svabhāvo nāsti. yasya khalu punaḥ subhūte svabhāvo nāsti sa abhāvaḥ. āha:",
  "S06adsp55-u:1679": "kena kāraṇena bhagavaṃ sarvākārajñatāyā svabhāvo nāsti?",
  "S06adsp55-u:1680": "bhagavān āha:",
  "S06adsp55-u:1681_0": "nāsti subhūte sāṃyogikaḥ svabhāvaḥ. yasya sāṃyogikaḥ svabhāvo nāsti sa abhāvaḥ. anena",
  "S06adsp55-u:1681_1": "subhūte paryāyeṇa abhāvasvabhāvāḥ sarvadharmāḥ. api tu khalu punar subhūte śūnyatāsvabhāvāḥ",
  "S06adsp55-u:1681_2": "sarvadharmāḥ ānimittasvabhāvāḥ sarvadharmāḥ apraṇihitasvabhāvāḥ sarvadharmā. api",
  "S06adsp55-u:1681_3": "tu khalu subhūte. tathatāsvabhāvaḥ (AdSPG I 163)",
  "S06adsp55-u:1682": "sarvadharmāḥ bhūtakoṭisvabhāvāḥ sarvadharmāḥ dharmadhātusvabhāvāḥ sarvadharmāḥ. anenāpi subhūte paryāyeṇaivaṃ veditavyam abhāvasvabhāvāḥ sarvadharmāḥ. āha:",
  "S06adsp55-u:1683": "yadi bhagavan sarvadharmāḥ abhāvasvabhāvās,",
  "S06adsp55-u:1684_0": "tat katamenopāyakauśalena samanvāgataḥ prathamacittotpādiko bodhisattvo mahāsattvo",
  "S06adsp55-u:1684_1": "dānapāramitāyāṃ caran buddhakṣetraṃ pariśodhayati. sattvāṃś ca paripācayati. evaṃ",
  "S06adsp55-u:1684_2": "śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
  "S06adsp55-u:1684_3": "caran buddhakṣetraṃ pariśodhayati sattvāṃś ca paripācayati. evaṃ prathame dhyāne",
  "S06adsp55-u:1684_4": "caran yāvat caturthe dhyāne maitryāṃ yāvad upekṣāyāṃ,",
  "S06adsp55-u:1685": "ākāśānantyāyatanasamāpattau yāvan naivasaṃjñānāsaṃjñāyatanasamāpattau,",
  "S06adsp55-u:1686": "adhyātmaśūnyatāyāṃ yāvad abhāvasvabhāvaśūnyatāyāṃ,",
  "S06adsp55-u:1687": "caturṣu smṛtyupasthāneṣu yāvad āryāṣṭāṅge mārge,",
  "S06adsp55-u:1688": "śūnyatāyāṃ samādhau ānimittasamādhau apraṇihitasamādhau,",
  "S06adsp55-u:1689": "dhyāneṣu apramāṇeṣu yāvat navānupūrvasamāpattīṣu daśasu tathāgatabaleṣu caturṣu vaiśāradyeṣu. catasṛṣu pratisaṃvitsv aṣṭādaśeṣv āveṇikeṣu buddhadharmeṣu,",
  "S06adsp55-u:1690": "mahāmaitryāṃ mahākaruṇāyāṃ (yāvat? )",
  "S06adsp55-u:1691": "sarvākārajñatāyāṃ caran buddhakṣetraṃ pariśodhayati sattvāṃś ca paripācayati. bhagavān āha:",
  "S06adsp55-u:1692": "etad eva subhūte bodhisattvasya mahāsattvasya upāyakauśalaṃ veditavyaṃ,",
  "S06adsp55-u:1693": "yad abhāvasvabhāveṣu dharmeṣu paricayaṃ karoti,",
  "S06adsp55-u:1694_0": "buddhakṣetraṃ ca [f. 256b] pariśodhayati. sattvāṃś ca paripācayati. tac ca buddhakṣetraṃ",
  "S06adsp55-u:1694_1": "tāṃś ca sattvān abhāvasvabhāvāṃ jānāti. sa khalu punar bodhisattvo mahāsattvo dānapāramitāyāṃ",
  "S06adsp55-u:1694_2": "caraṃ bodhimārge paricayaṃ (AdSPG I 164)",
  "S06adsp55-u:1695_0": "karoti. śīlapāramitāyāṃ caraṃ bodhimārge paricayaṃ karoti. kṣāntipāramitāyāṃ caraṃ",
  "S06adsp55-u:1695_1": "bodhimārge paricayaṃ karoti. vīryapāramitāyāṃ caraṃ bodhimārge paricayaṃ karoti.",
  "S06adsp55-u:1695_2": "dhyānapāramitāyāṃ caraṃ bodhimārge paricayaṃ karoti. prajñāpāramitāyāṃ caran bodhimārge",
  "S06adsp55-u:1695_3": "paricayam karoti. yāvat sarvākārajñatāyāṃ caraṃ bodhimārge paricayaṃ karoti,",
  "S06adsp55-u:1696_0": "tan ca bodhimārgam abhāvasvabhāvaṃ jānāti. sa khalu punar subhūte bodhisattvo mahāsattvaḥ",
  "S06adsp55-u:1696_1": "ṣaṭsu pāramitāsu caraṃs tāvat tasmin bodhimārge paricayaṃ karoti. yāvan na daśabhis",
  "S06adsp55-u:1696_2": "tathāgatabalaiḥ samanvāgato bhavati. na caturbhir vaiśāradyaiḥ samanvāgato bhavati.",
  "S06adsp55-u:1696_3": "na catasṛbhiḥ pratisaṃvidbhiḥ samanvāgato bhavati na āveṇikair buddhadharmair mahāmaitryā",
  "S06adsp55-u:1696_4": "mahākaruṇayā ca samanvāgato bhavati. ayaṃ subhūte sa bodhimārgo yatra mārge sthitvā",
  "S06adsp55-u:1696_5": "pāramitān paripūrayati. pāramitān paripūrya ekakṣaṇasamāyuktayā prajñayā sarvākārajñatām",
  "S06adsp55-u:1696_6": "anuprāpsyati. tasya tatra avasthāyāṃ sarvavāsanānusandhikleśan prahāsyati anutpattikaprahāṇena.",
  "S06adsp55-u:1696_7": "sa buddhacakṣuṣā trisāhasramahāsāhasraṃ lokadhātuṃ vyavalokayann abhāva ity api na",
  "S06adsp55-u:1696_8": "upalapsyate prāg eva bhāvaṃ. evaṃ khalu subhūte bodhisattvena",
  "S06adsp55-u:1697_0": "mahāsattvena prajñāpāramitāyāṃ caritavyam abhāvasvabhāvasarvadharmeṣu. etad eva subhūte",
  "S06adsp55-u:1697_1": "bodhisattvasya mahāsattvasya upāyakauśalaṃ yad abhāva iti nopalabhate prāg eva bhāvaṃ.",
  "S06adsp55-u:1697_2": "sa khalu punar subhūte bodhisattvo mahāsattvaḥ prajñāpāramitāyāṃ caran dānaṃ (AdSPG I 165)",
  "S06adsp55-u:1698": "dadāti, sa tan dānan dadan na kalpayati,",
  "S06adsp55-u:1699": "na nimittīkaroti naiva bhāvato na abhāvato manasikaroti. pratigrāhakam api na kalpayati,",
  "S06adsp55-u:1700": "na nimittīkaroti,",
  "S06adsp55-u:1701": "naiva bhāvato nābhāvato manasikaroti. dāyakam api na kalpayati. na nimittīkaroti. naiva bhāvato nābhavato manasikaroti. tad api bodhicittaṃ nopalabhate. na nimittīkaroti,",
  "S06adsp55-u:1702": "nālambanīkaroti. na samanupaśyati ... yāvat ... prajñāpāramitāṃ na kalpayati,",
  "S06adsp55-u:1703": "na nimittīkaroti,",
  "S06adsp55-u:1704": "naiva bhāvato na abhāvato manasikaroti. yo 'pi tāṃ prajñāpāramitāṃ bhāvayati,",
  "S06adsp55-u:1705": "tam api na samanupaśyati na nimittīkaroti,",
  "S06adsp55-u:1706": "naiva bhāvato nābhāvato manasikaroti,",
  "S06adsp55-u:1707": "yeṣām api sattvānāṃ kṛtaśas tāṃ prajñāpāramitāṃ bhāvayati tāṃ na kalpayati na nimittīkaroti,",
  "S06adsp55-u:1708": "naiva bhāvato nābhāvato manasikaroti. tat kasya hetos?",
  "S06adsp55-u:1709": "tathā hi yadi ta eva sarvadharmā abhāvās te na buddhaiḥ kṛtā na śrāvakair na pratyekabuddhaiḥ kṛtā. akārakāḥ hi sarvadharmā kārakavirahitāḥ āha:",
  "S06adsp55-u:1710": "nanu bhagavaṃ dharmair eva dharmā virahitā?",
  "S06adsp55-u:1711": "bhagavān āha:",
  "S06adsp55-u:1712": "evam etat subhūte evam etat. dharmair eva dharmā virahitā. āha:",
  "S06adsp55-u:1713": "yadi bhagavaṃ dharmair eva dharmā virahitās,",
  "S06adsp55-u:1714": "tat kathaṃ virahito dharmo virahitaṃ dharmaṃ saṃjānāti,",
  "S06adsp55-u:1715_0": "bhāva iti vā abhāva iti vā. na hi bhagavann abhāvo dharmo abhāvam dharmaṃ jānāti.",
  "S06adsp55-u:1715_1": "na bhāvo dharmo 'bhāvaṃ dharmaṃ jānāti. na abhāvo dharmo 'bhāvan dharmaṃ jānāti.",
  "S06adsp55-u:1715_2": "na bhāvo dharmo bhāvaṃ dharmaṃ jānāti. evam asaṃjānaṃ sarvadharmeṣu kutaḥ evaṃ bhavati.",
  "S06adsp55-u:1715_3": "bodhisattvasya mahāsattvasya bhāva iti vā abhāva iti vā?",
  "S06adsp55-u:1716": "bhagavān āha:",
  "S06adsp55-u:1717": "lokasaṃvṛtim upādāya bodhisattvo mahāsattvaḥ prajñāpāramitāyāṃ (AdSPG I 166)",
  "S06adsp55-u:1718": "caran bhāva iti vā abhāva iti vā nirdiśati,",
  "S06adsp55-u:1719": "na punaḥ paramārthena. āha:",
  "S06adsp55-u:1720": "kiṃ punar bhagavann anyā lokasaṃvṛtir anyaḥ paramārthaḥ?",
  "S06adsp55-u:1721": "bhagavān āha:",
  "S06adsp55-u:1722": "na anya subhūte Iokasaṃvṛtir anyaḥ paramārthaḥ. yena lokasaṃvṛtes tathatā saiva paramārthasya [f. 257a] tathatā,",
  "S06adsp55-u:1723": "tat te sattvā viparyastā etāṃ tathatāṃ na jānanti na paśyanti. teṣām arthāya bodhisattvo mahāsattvo lokasaṃvṛtyā nirdiśati,",
  "S06adsp55-u:1724": "bhāva iti vā abhāva iti vā. api tu khalu subhūte ya ete sattvāḥ pañcaskandheṣu bhāvasaṃjñinaḥ abhāva iti na jānanti. teṣām arthāyaivaṃ taṃ nirdiśyate,",
  "S06adsp55-u:1725": "dharmāṇām aprabhedatām upādāya,",
  "S06adsp55-u:1726": "katham abhāva jānīyur iti. evaṃ khalu subhūte bodhisattvena mahāsattvena prajñāpāramitāyāṃ caritavyaṃ. ((64))",
  "S06adsp55-u:1727": "(AdSPG I 167)",
  "S06adsp55-u:1728": "parivarta 65.",
  "S06adsp55-u:1729": "athāyuṣmān subhūtir bhagavantam etad avocat:",
  "S06adsp55-u:1730": "bodhisattva cārikā bodhisattvacārikety ucyate,",
  "S06adsp55-u:1731": "kasyaitad adhivacanaṃ yaduta bodhisattvacāriketi?",
  "S06adsp55-u:1732": "bhagavān āha:",
  "S06adsp55-u:1733": "bodhisattvacārikā bodhisattvacāriketi subhūte ucyate bodhaye esā cārikā tasmād bodhisattvacārikety ucyate. āha:",
  "S06adsp55-u:1734": "kva bhagavaṃ sā bodhisattvasya mahāsattvasya cārikā?",
  "S06adsp55-u:1735": "bhagavān āha:",
  "S06adsp55-u:1736_0": "rūpaṃ śūnyam iti carati. vedanāsaṃjñāsaṃskāravijñānaṃ śūnyam iti carati. evam ādhyātmikabāhyair",
  "S06adsp55-u:1736_1": "āyatanair dānapāramitāyāṃ carati śīlapāramitāyāṃ kṣāntipāramitāyāṃ vīryapāramitāyāṃ",
  "S06adsp55-u:1736_2": "dhyānapāramitāyāṃ prajñāpāramitāyāṃ. ādhyātmaśūnyatāyāṃ carati. bahirddhāśūnyatāyām",
  "S06adsp55-u:1736_3": "ādhyātmabahirddhāśūnyatāyāṃ śūnyatāśūnyatāyāṃ mahāśūnyatāyāṃ paramārthaśūnyatāyāṃ",
  "S06adsp55-u:1736_4": "saṃskṛtaśūnyatāyām asaṃskṛtaśūnyatāyām atyaṃtaśūnyatāyām anavarāgraśūnyatāyām anavakāraśūnyatāyāṃ",
  "S06adsp55-u:1736_5": "prakṛtiśūnyatāyāṃ sarvadharmaśūnyatāyāṃ carati svalakṣaṇaśūnyatāyāṃ carati. anupalaṃbhaśūnyatāyām",
  "S06adsp55-u:1736_6": "abhāvaśūnyatāyāṃ carati. svabhāvaśūnyatāyāna carati. abhāvasvabhāśūnyatāyāṃ carati.",
  "S06adsp55-u:1736_7": "prathame dhyāne carati. dvitīye tṛtīye eaturthe dhyāne carati maitryāṃ carati. karuṇāyāṃ",
  "S06adsp55-u:1736_8": "muditāyām upekṣāyāṃ carati. ākāśānantyāyatane carati. vijñānantyāyatane ākiṃcanyāyatane, naiva (AdSPG I 168)",
  "S06adsp55-u:1737_0": "saṃjñānāsaṃjñāyatane carati. caturṣu smṛtyupasthāneṣu carati. caturṣu samyakprahāṇeṣu",
  "S06adsp55-u:1737_1": "caturṣu ṛddhipādeṣu paṃcasv indriyeṣu. paṃcasu baleṣu. saptabodhyaṅgeṣv. āryāṣṭāṃge",
  "S06adsp55-u:1737_2": "mārge carati. śūnyatāyāṃ samādhau caraty ānimitte samādhau ca apraṇihite samādhau",
  "S06adsp55-u:1737_3": "carati. aṣṭasu vimokṣeṣu navasv anupūrvasamāpattiṣu carati. daśasu tathāgatabaleṣu",
  "S06adsp55-u:1737_4": "carati. catasṛṣu vaiśāradyeṣu catasṛṣu pratisaṃvitsu mahāmaitryā mahākaruṇāyām aṣṭādaśasv",
  "S06adsp55-u:1737_5": "āveṇikeṣu buddhadharmeṣu carati. buddhakṣetrapariśuddhaye carati. sattvaparipāke",
  "S06adsp55-u:1737_6": "carati. pratibhāne caraty akṣarābhinirhāreṣu carati. akṣarapraveśeṣu carati. anakṣarapraveśe",
  "S06adsp55-u:1737_7": "carati. dhāranīṣu carati. saṃskṛtadhātau caraty. asaṃskṛtadhātau carati. tathā punar",
  "S06adsp55-u:1737_8": "carati yathā buddhir na dvidhī bhavati. evaṃ khalu subhūte bodhisattvo mahāsattvaḥ",
  "S06adsp55-u:1737_9": "prajñāpāramitāyāṃ caran bodhau carati. athāyuṣmān subhūtir bhagavantam etad avocat:",
  "S06adsp55-u:1738": "buddho buddha iti bhagavamn ucyate. kasyaitad adhivacanaṃ buddha iti?",
  "S06adsp55-u:1739": "bhagavān āha:",
  "S06adsp55-u:1740": "bhūto 'rtho buddha ity ucyate. api tu khalu subhūte bhūto 'nena dharmo 'bhisaṃbuddhas,",
  "S06adsp55-u:1741": "tasmād buddha ity ucyate. bhūto [f. 257b] 'nenārthaḥ pratividdhas tasmād buddha ity ucyate. api tu khalu subhūte sarvadharmāḥ anena yathāvad abhisaṃbuddhās,",
  "S06adsp55-u:1742": "tasmād buddha ity ucyate. āha:",
  "S06adsp55-u:1743": "bodhi bodhir iti bhagavann ucyate,",
  "S06adsp55-u:1744": "kasyaitad bhagavann adhivacanaṃ bodhir iti?",
  "S06adsp55-u:1745": "bhagavān āha:",
  "S06adsp55-u:1746": "bodhir iti subhūte śūnyatāyā etad adhivacanaṃ,",
  "S06adsp55-u:1747": "tathatāyā etad adhivacanaṃ,",
  "S06adsp55-u:1748": "bhūtakoṭer etad adhivacanaṃ,",
  "S06adsp55-u:1749": "dharmadhātor etad adhivacanaṃ. api tu khalu subhūte bodhir iti tathata avitathatā (AdSPG I 169)",
  "S06adsp55-u:1750": "ananyatathatā ananyathābhāvas,",
  "S06adsp55-u:1751": "tasmād bodhir ity ucyate. api tu khalu subhūte nāmadheyanimittamātram etad yaduta bodhis,",
  "S06adsp55-u:1752": "tasmād bodhir ity ucyate. api tu khalu subhūte abhedārtho bodhyarthaḥ. api tu khalu subhūte buddhānām eṣā bhagavatāṃ bodhis,",
  "S06adsp55-u:1753": "tasmād bodhir ity ucyate. api tu khalu subhūte buddhair eṣā bhagavadbhir abhisaṃbuddhās,",
  "S06adsp55-u:1754": "tasmād bodhir ity ucyate. āha:",
  "S06adsp55-u:1755": "yo bhagavaṃ bodhisattvo mahāsattva iha bodhaye carati,",
  "S06adsp55-u:1756": "sa kiṃ ṣaḍbhiḥ pāramitābhir carati yāvat sarvākārajñatāyāṃ viharati,",
  "S06adsp55-u:1757": "katameṣāṃ bhagavaṃ kuśalamūlānām ācayo bhavaty apacayo vā hānir vā vṛddhir vā utpādo vā nirodho vā saṃkleśo vā vyavadānaṃ vā?",
  "S06adsp55-u:1758": "bhagavān āha:",
  "S06adsp55-u:1759_0": "yaḥ subhūte bodhisattvo mahāsattvaḥ iha bodhau carati ṣaḍbhiḥ pāramitābhir carati",
  "S06adsp55-u:1759_1": "yāvat sarvākārajñatayā carati. tasya na kasyacid dharmasya ācayo bhavaty apacayo",
  "S06adsp55-u:1759_2": "vā hānir vā vṛddhir vā utpādo vā nirodho vā saṃkleśaṃ vā vyavadānaṃ vā. tat kasya heto?",
  "S06adsp55-u:1760": "na hi subhūte bodhisattvasya mahāsattvasya bodhiḥ prajñāpāramitāyāṃ carataḥ kasyacid dharmasya āraṃbaṇayogena pratyupasthitā,",
  "S06adsp55-u:1761": "ācaye vā apacaye vā hānaye vā vṛddhaye vā utpādāya vā nirodhāya vā saṃkleśāya vā vyavadānāya vā. āha:",
  "S06adsp55-u:1762": "yadi bhagavaṃ bodhisattvasya mahāsattvasya prajñāpāramitāyāṃ carataḥ bodhir na kasyacid dharmasya āraṃbaṇayogena pratyupasthitā. tat katham idānīṃ",
  "S06adsp55-u:1763": "bhagavaṃ bodhisattvo mahāsattvo dānapāramitāṃ parigṛhṇāti. śīlapāramitāṃ kṣāntipāramitāṃ vīryapāramitāṃ dhyānapāramitāṃ prajñāpāramitāṃ parigṛhṇāti,",
  "S06adsp55-u:1764": "katham adhyātmaśūnyatāyāṃ carati. bahirddhāśūnyatāyām adhyātmabahirddhāśūnyatāyāṃ yāvat svalakṣaṇaśūnyatāyāṃ (AdSPG I 170)",
  "S06adsp55-u:1765_0": "carati, kathaṃ dhyāneṣu apramaṇeṣu ārūpyasamāpattiṣu yāvat anupūrvavihārasamāpattiṣu",
  "S06adsp55-u:1765_1": "carati. kathaṃ śūnyatānimittāpraṇihiteṣu vimokṣamukheṣu carati. kathaṃ daśasu tathāgatabaleṣu",
  "S06adsp55-u:1765_2": "carati caturṣu vaiśāradyeṣu catasṛṣu pratisaṃvitsu aṣṭādaśaṣv āveṇikeṣu buddhadharmeṣu",
  "S06adsp55-u:1765_3": "mahāmaitryāṃ mahākaruṇāyāṃ carati. kathaṃ daśasu bodhisattvabhūmiṣu carati. śrāvakapratyekabbuddhabhūmim",
  "S06adsp55-u:1765_4": "atikrāmati. bodhisattvanyāmaṃ ca avakrāmati?",
  "S06adsp55-u:1766": "bhagavān āha:",
  "S06adsp55-u:1767": "na hi subhūte bodhisattvasya mahāsattvasya dvayacāriṇī buddhiḥ. na hi subhūte bodhisattvo mahāsattvo dvayena dānapāramitāyāṃ carati. na dvayena śīlapāramitāyāṃ carati,",
  "S06adsp55-u:1768": "na dvayena kṣāntipāramitāyāṃ carati,",
  "S06adsp55-u:1769_0": "na dvayena vīryapāramitāyāṃ carati. na dvayena samādhipāramitāyāṃ carati. na dvayena",
  "S06adsp55-u:1769_1": "prajñāpāramitāyāṃ carati. evaṃ subhūte bodhisattvo mahāsattvaḥ dānapāramitāṃ parigṛhṇāti",
  "S06adsp55-u:1769_2": "yāvat prajñāpāramitāṃ parigṛhṇāti yāvat sarvākārajñatām anuprāpnoti. āha:",
  "S06adsp55-u:1770": "yadi bhagavaṃ na dvayena [f. 258a] dānapāramitāyāṃ carati,",
  "S06adsp55-u:1771": "na dvayena śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ carati,",
  "S06adsp55-u:1772": "tat katham idānīṃ bodhisattvo mahāsattvaḥ kuśalamūlair vivardhamānai prathamacittotpādam upādāya. yāvat paścimakaś cittotpādaḥ kuśalamūlair vivardhate?",
  "S06adsp55-u:1773": "bhagavān āha:",
  "S06adsp55-u:1774": "ye subhūte dvayena caranti,",
  "S06adsp55-u:1775": "na te vivardhante kuśalamūlaiḥ. tat kasya hetoḥ?",
  "S06adsp55-u:1776": "dvayaniśritā hi subhūte sarvabālapṛthagjanās,",
  "S06adsp55-u:1777": "te na vivardhaṃte kuśalamūlaiḥ. bodhisattvo mahāsattvaḥ punar advayena carati,",
  "S06adsp55-u:1778": "sa prathamacittotpādam upādāya kuśalamūlair vivardhate. yāvat paścimakaś cittotpāda kuśalamūlair vivardhate. tena (AdSPG I 171)",
  "S06adsp55-u:1779": "na śakyate 'bhibhavituṃ. sadevamānuṣāsureṇa lokena,",
  "S06adsp55-u:1780": "yair akuśalamūlair avamarditaḥ śrāvakabhūmau vā pratyekabuddhabhūmau vā patet,",
  "S06adsp55-u:1781": "tad anyair vā akuśalair dharmaiḥ saṃhṛyeta,",
  "S06adsp55-u:1782": "yaiḥ saṃhṛyamāno dānapāramitāyāṃ caran kuśalair mūlair na vivardheta,",
  "S06adsp55-u:1783": "yāvat sarvākārajñatāyāṃ caran kuśalamūlair na vivardheta. evaṃ khalu subhūte bodhisattvena mahāsattvena prajñāpāramitāyāṃ caritavyaṃ. āha:",
  "S06adsp55-u:1784": "kiṃ punar bhagavaṃ bodhisattvena mahāsattvena kusalamūlānāṃ kṛte prajñāpāramitāyāṃ caritavyaṃ?",
  "S06adsp55-u:1785": "bhagagavān āha:",
  "S06adsp55-u:1786": "no hīdaṃ subhūte,",
  "S06adsp55-u:1787": "na bodhisattvo mahāsattvo kuśalamūlānāṃ kṛte prajñāpāramitāyāṃ carati,",
  "S06adsp55-u:1788": "nāpy akuśalamūlānāṃ kṛte prajñāpāramitāyāṃ carati,",
  "S06adsp55-u:1789": "na ca aparyupāsya buddhān bhagavato,",
  "S06adsp55-u:1790": "na aparipūrya kuśalamūlāni. na kalyāṇamitrair aparigṛhīto bodhisattvo mahāsattvaḥ śaktaḥ sarvākārajñatām anuprāptuṃ. āha:",
  "S06adsp55-u:1791": "kathaṃ bhagavaṃ paryupāsya buddhāṃ bhagavataḥ kuśalamūlaiḥ parigṛhītaḥ kalyāṇamitrair parigṛhīto bodhisattvo mahāsattvaḥ sarvākārajñatām anuprāpnoti?",
  "S06adsp55-u:1792": "bhagavān āha:",
  "S06adsp55-u:1793": "iha subhūte bodhisattvo mahāsattvaḥ prathamacittotpādam upādāya buddhān bhagavataḥ paryupāste,",
  "S06adsp55-u:1794": "yac ca te buddhā bhagavanto bhāṣante,",
  "S06adsp55-u:1795_0": "sūtraṃ geyaṃ vyākaraṇaṃ gāthodānanidāna-ityuktakajātakavaipulya-adbhutadharmāpadānāpadeśas",
  "S06adsp55-u:1795_1": "tat sarvam udgṛhṇāty udgṛhya vācā suparicitaṃ kṛtvā manasā ca anuprekṣitaṃ kṛtvā",
  "S06adsp55-u:1795_2": "dṛṣṭyā supratividdhaṃ kṛtvā dhāraṇīṃ pratilabhate. dhāraṇyāpratilabdhayā pratisaṃvida",
  "S06adsp55-u:1795_3": "utpādayati. pratisaṃvidbhir utpāditābhis (AdSPG I 172)",
  "S06adsp55-u:1796": "tasya jātivyativṛttasyāpi te dharmā na jātu vipraṇaśyati yāvat sarvākārajñatām anuprāpnoti. tatra ca tathāgateṣv arhatsu samyaksaṃbuddheṣu kuśalamūlāny avaropayati,",
  "S06adsp55-u:1797": "yaiḥ kuśalamūlaiḥ parigṛhīto na jātv apāyeṣv akṣaṇeṣu copapadyate. taiś ca kuśalaiḥ mūlaiḥ āśrayapariśuddhiṃ parigṛhṇāti,",
  "S06adsp55-u:1798": "yair āśrayair buddhakṣetraṃ pariśodhayati sattvāṃś ca paripācayati,",
  "S06adsp55-u:1799": "taiś ca kuśalamūlaiḥ parigṛhītaḥ kalyāṇamitrair na jātu virahito",
  "S06adsp55-u:1800_0": "bhavati buddhaiś ca bhagavadbhiḥ bodhisattvair mahāsattvaiḥ śrāvakaiś ca ye buddhayānasya",
  "S06adsp55-u:1800_1": "varṇāṃ bhāṣante. evaṃ khalu subhūte bodhisattvena mahāsattvena prajñāpāramitāyāṃ",
  "S06adsp55-u:1800_2": "caratā buddhā bhagavantaḥ paryupāsitavyāḥ,",
  "S06adsp55-u:1801": "kuśalamūlāni ca avaropayitavyāni kalyāṇamitrāṇi ca sevitavyāni. ((65)) [f. 258b]",
  "S06adsp55-u:1802": "(AdSPG I 173)",
  "S06adsp55-u:1803": "parivarta 66.",
  "S06adsp55-u:1804": "athāyuṣmāṃ subhūtir bhagavantam etad avocat:",
  "S06adsp55-u:1805": "yaḥ punar bhagavaṃ bodhisattvo mahāsattvo naiva buddhāṃ bhagavataḥ paryupāste,",
  "S06adsp55-u:1806": "na kuśalamūlāni paripūrayati,",
  "S06adsp55-u:1807": "na kalyāṇamitraparigṛhīto bhavet,",
  "S06adsp55-u:1808": "mā haiva bodhisattvo mahāsattvaḥ sarvākārajñatām anuprāpnuyāt?",
  "S06adsp55-u:1809": "bhagavān āha:",
  "S06adsp55-u:1810": "nāsti subhūte bodhisattvo mahāsattvo yo buddhāṃ bhagavato 'paryupāsya kuśalamūlāny aparipūrya kalyāṇamitrair aparigṛhītaḥ sarvākārajñatām anuprāpnuyāt. tat kasya hetor?",
  "S06adsp55-u:1811_0": "buddhān eva tāvat paryupāsya kuśalamūlāny avaropya kalyāṇamitrāṇi. sevitvā ādy api",
  "S06adsp55-u:1811_1": "tāvat sarvākārajñatā na śakyate 'nuprāptuṃ. prāg eva aparyupāsya buddhān bhagavataḥ",
  "S06adsp55-u:1811_2": "aparipūrya kuśalamūlāny asevitvā kalyāṇamitrāṇi sarvākārajñatām anuprāpnuyād iti",
  "S06adsp55-u:1811_3": "nedaṃ sthānaṃ vidyate. tasmāt tarhi subhūte bodhisattvena mahāsattvena satye bodhiṃ niṣṭhātukāmena,",
  "S06adsp55-u:1812": "kṣipraṃ ca anuttarāṃ samyaksaṃbodhim abhisaṃboddhukāmena buddhān bnagavataḥ paryupāsitavyā kuśalamūlāny avaropayitavyāni kalyāṇamitrāṇi sevitavyāni. āha:",
  "S06adsp55-u:1813": "kena kāraṇena bhagavaṃ bodisattvo mahāsattvo buddhān bhagavataḥ paryupāsya kuśalamūlāny avaropya kalyāṇamitrāṇi sevitvā sarvākārajñatāṃ na anuprāpnoti?",
  "S06adsp55-u:1814": "bhagavān āha:",
  "S06adsp55-u:1815": "upāyakauśalavirahitatvāt,",
  "S06adsp55-u:1816": "so 'nenopāyo na śruto bhavati teṣāṃ buddhānāṃ bhagavatām antikāt,",
  "S06adsp55-u:1817": "tāni ca kuśalamūlāni na avaropitāni. (AdSPG I 174)",
  "S06adsp55-u:1818": "tāni ca kalyāṇamitrāṇi na sevitāni. ye 'syopāyam upadiśanti. āha:",
  "S06adsp55-u:1819": "katamad bhagavāṃs tad upāyakauśalaṃ yenopāyakauśalena samanvāgato bodhisattvo mahāsattvaḥ sarvākārajñatām anuprāpnoti?",
  "S06adsp55-u:1820": "bhagavān āha:",
  "S06adsp55-u:1821": "iha subhūte bodhisattvo mahāsattva prathamacittotpādam upādāya dānapāramitāyāṃ caraṃ sarvākārajñatāpratisaṃyuktair manasikārair dānaṃ dadāti,",
  "S06adsp55-u:1822_0": "buddhebhyo bhagavadbhyas pratyekabuddhebhyaḥ śrāvakebhyo manuṣyabhūtebhyaḥ amanuṣyabhūtebhyaḥ.",
  "S06adsp55-u:1822_1": "sa taiḥ sarvākārajñatāpratisaṃyuktair manasikārair samanvāgato na ca asya dāne dānasaṃjñā bhavati,",
  "S06adsp55-u:1823": "na pratigrāhake pratigrāhakasaṃjñā bhavati,",
  "S06adsp55-u:1824": "na dāyake dāyakasaṃjñā bhavati. tat kasya hetoḥ?",
  "S06adsp55-u:1825_0": "tathā hi subhūte svalakṣaṇaśūnyān sarvadharmān jānāty asato 'saṃbhūtān apariniṣpannān",
  "S06adsp55-u:1825_1": "anabhinirvṛttān sarvadharmān paśyati. dharmāṇāṃ ca dharmalakṣaṇam avataraty akiñcitsamarthāḥ",
  "S06adsp55-u:1825_2": "sarvadharmā ity asaṃskāralakṣaṇena avatarati. so 'nenopāyakauśalena samanvāgata kuśalamūlair vivardhate,",
  "S06adsp55-u:1826": "sa kuśalamūlair vivardhamāno dānapāramitāyāṃ carati,",
  "S06adsp55-u:1827_0": "dānapāramitāyāṃ caran sattvāṃś ca paripācayati buddhakṣetraṃ ca pariśodhayati. na",
  "S06adsp55-u:1827_1": "ca dānaphalam āśaṃsate yad dānaphalaṃ saṃsāre paribhuṃjīta anyatra sattvaparitrāṇatāyai",
  "S06adsp55-u:1827_2": "sattvaparimocanatāyai dānapāramitāyāṃ carati. upāyakauśalyanirdeśaparivartaḥ. ((66))",
  "S06adsp55-u:1828": "(AdSPG I 175)",
  "S06adsp55-u:1829": "pativarta 67.",
  "S06adsp55-u:1830_0": "punar aparaṃ subhūte bodhisattvo mahāsattvaḥ śīlapāramitāyāṃ caraṃ prathamacittotpādam",
  "S06adsp55-u:1830_1": "upādāya sarvākārajñatāpratisaṃyuktair manasikāraiḥ śīlaṃ rakṣati. tasya naiva rāga",
  "S06adsp55-u:1830_2": "cittam āvṛnoti na doṣo na moho na anuśayā na paryutthānāni na anye 'py akuśalā dharmā",
  "S06adsp55-u:1830_3": "ye bodheḥ paripanthakarā,",
  "S06adsp55-u:1831_0": "tadyathā mātsaryaṃ vā dauśīlyaṃ vā kṣobhaṇacittaṃ vā kausīdyacittaṃ vā hīna [f. 259a]",
  "S06adsp55-u:1831_1": "vīryacittaṃ vā vibhrāntacittaṃ vā dauṣprajñacittaṃ vā māno vā avamāno vā adhimāno",
  "S06adsp55-u:1831_2": "vāsmimāno vā. śrāvakapratyekabuddhacittaṃ vā. tat kasya hetoḥ?",
  "S06adsp55-u:1832": "tathā hi sa svalakṣaṇaśūnyān sarvadharmān jānāty,",
  "S06adsp55-u:1833_0": "asato 'saṃbhūtān apariniṣpannān anabhinirvṛttāṃś ca sarvadharmān paśyati. dharmāṇāṃ",
  "S06adsp55-u:1833_1": "ca dharmalakṣaṇam avataraty akiñcitsamarthāt sarvadharmā ity asaṃskṛtalakṣaṇena avatarati.",
  "S06adsp55-u:1833_2": "so 'nenopāyakauśalena samanvāgataḥ kuśalamūlair vivardhate. sa kuśalamūlair vivardhamānaḥ",
  "S06adsp55-u:1833_3": "śīlapāramitāyāṃ carati. sa śīlapāramitāyāṃ caraṃ sattvāṃś ca paripācayati. buddhakṣetraṃ",
  "S06adsp55-u:1833_4": "ca pariśodhayati. na ca śīlaphalam ākāṇkṣate,",
  "S06adsp55-u:1834": "yac chīlaphalaṃ saṃsāre paribhuṃjīta anyatra sattvaparitrāṇatāyai sattvaparipācanatāyai śīlapāramitāyāṃ carati. ((67))",
  "S06adsp55-u:1835": "(AdSPG I 176)",
  "S06adsp55-u:1836": "parivarta 68.",
  "S06adsp55-u:1837_0": "evaṃ kṣāntipāramitā vīryapāramitā dhyānapāramitā kartavyā. punar aparaṃ subhūte bodhisattvo",
  "S06adsp55-u:1837_1": "mahāsattva prajñāpāramitāyāṃ caraṃ prathamacittotpādam upādāya sarvākārajñatāpratisaṃyuktair",
  "S06adsp55-u:1837_2": "manasikāraiḥ prajñāṃ bhāvayati. tasya naiva rāga cittam āvṛṇoti,",
  "S06adsp55-u:1838": "na doṣo yāvan na śrāvakapratyekabuddhacittaṃ vā. tat kasya hetoḥ?",
  "S06adsp55-u:1839_0": "tathā hi sa subhūte svalakṣaṇaśūnyān sarvadharmān jānāty asato 'saṃbhūtān apariniṣpannān",
  "S06adsp55-u:1839_1": "anabhinirvṛttāṃś ca sarvadharmān paśyati. dharmāṇāṃ ca dharmalakṣaṇam avataraty akiñcit",
  "S06adsp55-u:1839_2": "asamarthāḥ sarvadharmā ity asaṃskṛtalakṣaṇena avatarati. so 'nenopāyakauśalena samanvāgataḥ",
  "S06adsp55-u:1839_3": "kuśalamūlair vivardhate sa kuśalamūlair vivardhamānaḥ prajñāpāramitāyāṃ carati. sa",
  "S06adsp55-u:1839_4": "prajñāpāramitāyāṃ caraṃ sattvāṃś ca paripācayati,",
  "S06adsp55-u:1840": "buddhakṣetraṃ ca pariśodhayati. na ca prajñāphalam ākāṃkṣate yat prajñāphalaṃ saṃsāre paribhuṃjītānyatra sattvaparitrāṇatāyai sattvaparimocanatāyai prajñāpāramitāyāṃ carati. ((68))",
  "S06adsp55-u:1841": "(AdSPG I 177)",
  "S06adsp55-u:1842": "parivarta 69.",
  "S06adsp55-u:1843": "punar aparaṃ subhūte bodhisattvo mahāsattvaḥ prathamadhyānaṃ samāpadyate yāvat caturthaṃ dhyānaṃ samāpadyate,",
  "S06adsp55-u:1844": "maitriṃ yāvad upekṣāṃ samāpadyate,",
  "S06adsp55-u:1845": "ākāśānantyāyatanasamāpattiṃ yāvan naivasaṃjñānāsaṃjñāyatanasamāpattiṃ samāpadyate. na ca vipākaṃ parigṛhṇāti. tat kasya hetoḥ?",
  "S06adsp55-u:1846_0": "tathā hi sa upāyakauśalena samanvāgato yenopāyakauśalena tān dhyāna apramāṇaārūpyasamāpattīn",
  "S06adsp55-u:1846_1": "svalakṣaṇaśūnyān jānāti yāvad anabhinirvṛttān jānāti. punar aparaṃ subhūte bodhisattvo",
  "S06adsp55-u:1846_2": "mahāsattva prathamacittotpādam upādāya upāyakauśalena samanvāgato darśanabhāvanāprahātavye ca mārge carati,",
  "S06adsp55-u:1847": "na ca srotaāpattiphalam anuprāpnoti na sakṛdāgāmīphalaṃ na anāgāmīphalaṃ na arhattvam anuprāpnoti. tat kasya hetoḥ?",
  "S06adsp55-u:1848_0": "tathā hi sa svalakṣaṇaśūnyān sarvadharmān jānāti yāvad anabhinirvṛttān jānāti. teṣu",
  "S06adsp55-u:1848_1": "ca bodhipakṣikeṣu dharmeṣu caraṃc chrāvakapratyekabuddhabhūmim atikrāmati. iyaṃ subhūte",
  "S06adsp55-u:1848_2": "bodhisattvasya mahāsattvasya anutpattikeṣu dharmeṣu kṣānti. punar aparaṃ subhūte",
  "S06adsp55-u:1848_3": "'bodhisattvo mahāsattvaḥ prajñāpāramitāyāṃ carann aṣṭau vimokṣān samāpadyate navānupūrvasamāpattīn",
  "S06adsp55-u:1848_4": "samāpadyate na ca srotaāpattiphalam anuprāpnoti yāvan na arhattvam anuprāpnoti. tat (AdSPG I 178)",
  "S06adsp55-u:1849": "kasya hetoḥ?",
  "S06adsp55-u:1850_0": "tathā hi svalakṣaṇaśūnyān sarvadharmān [f. 259b] jānāti yāvad anabhinirvṛttāṃ sarvadharmān",
  "S06adsp55-u:1850_1": "jānāti. punar aparaṃ subhūte bodhisattvo mahāsattvo daśasu tathāgatabaleṣu paricayaṃ karoti,",
  "S06adsp55-u:1851_0": "caturṣu vaiśāradyeṣu catasṛṣu pratisaṃvitsu aṣṭādaśāveṇikeṣu buddhadharmeṣu mahāmaitryāṃ",
  "S06adsp55-u:1851_1": "mahākaruṇāyāṃ ca paricayaṃ karoti. na ca tāvat sarvākārajñatām anuprāpnoti yāvan",
  "S06adsp55-u:1851_2": "na buddhakṣetraṃ pariśodhitaṃ bhavati sattvāś ca paripācitā bhavanti. evaṃ subhūte",
  "S06adsp55-u:1851_3": "bodhisattvena mahāsattvena prajñāpāramitāyāṃ caritavyaṃ. āha:",
  "S06adsp55-u:1852": "paramabuddhimāṃ khalu bhagavan bodhisattvo mahāsattvo bhavati,",
  "S06adsp55-u:1853": "ya evaṃ gaṃbhīreṣu dharmeṣu carati na ca vipākaṃ parigṛhṇāti. bhagavān āha:",
  "S06adsp55-u:1854": "evam etat subhūte evam etat. paramabuddhimān bodhisattvo mahāsattvo ya evaṃ gaṃbhīreṣu dharmeṣu carati,",
  "S06adsp55-u:1855": "na ca vipākaṃ parigṛhṇāti. tat kasya hetoḥ?",
  "S06adsp55-u:1856": "tathā hi subhūte bodhisattvo mahāsattvaḥ svabhāvato na calati. āha:",
  "S06adsp55-u:1857": "kasya svabhāvato na calati?",
  "S06adsp55-u:1858": "bhagavān āha:",
  "S06adsp55-u:1859": "abhāvān na calati. yat punaḥ subhūtir evam āha:",
  "S06adsp55-u:1860": "kasya svabhāvān na calati?",
  "S06adsp55-u:1861": "rūpasya svabhāvāṃ na calati,",
  "S06adsp55-u:1862": "vedanāyā saṃjñāyā saṃskārāṇāṃ vijñānasya svabhāvān na calati,",
  "S06adsp55-u:1863": "dānapāramitāyā svabhāvān na calati,",
  "S06adsp55-u:1864": "śīlapāramitāyā svabhāvān na calati,",
  "S06adsp55-u:1865_0": "kṣāntipāramitāyā vīryapāramitāyā dhyānapāramitāyā prajñāpāramitāyā svabhāvān na calati.",
  "S06adsp55-u:1865_1": "dhyānasvabhāvān na calaty apramāṇasvabhāvān na calaty ārūpyasamāpattisvabhāvān na",
  "S06adsp55-u:1865_2": "calati. smṛtyupasthānānāṃ svabhāvān na calati. yāvad āryāṣṭāṅgasya mārgasya svabhāvān",
  "S06adsp55-u:1865_3": "na calati. śūnyatāsamādher ānimittasya samādher apraṇihitasya samādheḥ svabhāvān",
  "S06adsp55-u:1865_4": "na calaty aṣṭavimokṣanavānupūrvasamāpattisvabhāvān (AdSPG I 179)",
  "S06adsp55-u:1866_0": "na calati. daśānāṃ tathāgatabalānāṃ svabhāvān na calati yāvad aṣṭādaśānām āveṇikānāṃ",
  "S06adsp55-u:1866_1": "buddhadharmāṇāṃ svabhāvān na calati. mahāmaitryā mahākaruṇāyā svabhāvān na calati. tat kasya hetoḥ?",
  "S06adsp55-u:1867": "tathā hi subhūte ya eṣāṃ dharmāṇāṃ svabhāvaḥ so 'bhāvaḥ. na hi subhūte abhāvena abhāvaḥ śakyam abhisaṃboddhuṃ. āha:",
  "S06adsp55-u:1868": "kiṃ punar bhagavan bhāvena bhāvaḥ śakyam abhisaṃboddhuṃ?",
  "S06adsp55-u:1869": "bhagavān āha:",
  "S06adsp55-u:1870": "no hīdaṃ subhūte. āha:",
  "S06adsp55-u:1871": "tad abhāvena bhāvaḥ śakyam abhisaṃboddhuṃ?",
  "S06adsp55-u:1872": "bhagavān āha:",
  "S06adsp55-u:1873": "no hīdaṃ subhūte. āha:",
  "S06adsp55-u:1874": "tad abhāvena abhāvaḥ śakyam abhisaṃboddhuṃ?",
  "S06adsp55-u:1875": "bhagavān āha:",
  "S06adsp55-u:1876": "no hīdaṃ subhūte. āha:",
  "S06adsp55-u:1877": "tad bhāvena abhāva sakyam abhisaṃboddhuṃ?",
  "S06adsp55-u:1878": "bhagavān āha:",
  "S06adsp55-u:1879": "no hīdaṃ subhūte. āha:",
  "S06adsp55-u:1880": "tan mā haiva bhagavan na prāptir na abhisamayo bhaviṣyati,",
  "S06adsp55-u:1881": "yadi na abhāvena abhāvasya abhisamayo na bhāvena bhāvasya abhisamayaḥ na abhāvena bhāvasya abhisamayo na bhāvena abhāvasya abhisamayaḥ. bhagavān āha:",
  "S06adsp55-u:1882": "asty abhisamayo,",
  "S06adsp55-u:1883": "na punar anena catuṣka abhinirhāreṇa. āha:",
  "S06adsp55-u:1884": "katham idāniṃ bhagavann abhisamayaḥ?",
  "S06adsp55-u:1885": "bhagavān āha:",
  "S06adsp55-u:1886": "yatra naiva bhāvo na abhāvaḥ sa tādṛśo 'bhisamayaḥ yatraite prapaṃcā na saṃvidyante,",
  "S06adsp55-u:1887": "aprapaṃcyonisprapañco 'bhisamayaḥ. āha:",
  "S06adsp55-u:1888": "kaḥ punar bhagavaṃ bodhisattvasya mahāsattvasya prapañcaḥ?",
  "S06adsp55-u:1889": "bhagavān āha:",
  "S06adsp55-u:1890_0": "rūpaṃ nityam ity anityam iti vā bodhisattvasya mahāsattvasya prapañca. vedanāsaṃjñasaṃṣkāravijñānaṃ",
  "S06adsp55-u:1890_1": "nityam ity anityam iti vā prapañcaḥ. rūpaṃ sukham iti [f. 260a] vā duḥkham iti vā",
  "S06adsp55-u:1890_2": "prapañca. vedanāsaṃjñāsaṃskāravijñānaṃ sukham iti vā duḥkham iti vā prapañca. rūpam",
  "S06adsp55-u:1890_3": "ātmety anātmeti vā prapañca. vedanāsaṃjñāsaṃskāravijñānam ātmety anātmeti (AdSPG I 180)",
  "S06adsp55-u:1891_0": "vā prapañca. rūpaṃ śāntam ity aśāntam iti vā prapañca. vedanāsaṃjñāsaṃskāravijñānaṃ",
  "S06adsp55-u:1891_1": "śāntam ity aśāntam iti vā prapañca. rūpaṃ parijñeyam aparijñeyam iti vā prapañca.",
  "S06adsp55-u:1891_2": "vedanāsaṃjñāsaṃskāravijñānaṃ",
  "S06adsp55-u:1892": "parijñeyam aparijñeyam iti vā prapañca. duḥkham āryasatyaṃ parijñeyam iti prapañca,",
  "S06adsp55-u:1893": "samudaya prahātavya iti prapañca,",
  "S06adsp55-u:1894": "nirodhaḥ sākṣātkartavya iti prapañcaḥ,",
  "S06adsp55-u:1895_0": "mārgo bhāvayitavya iti prapañcaḥ. catvāri dhyānāni bhāvayitavyāni iti prapañcaḥ catvāry",
  "S06adsp55-u:1895_1": "apramāṇāni bhāvayitavyāni iti prapañcaḥ catasraḥ ārūpyasamāpattayo bhāvayitavyā iti",
  "S06adsp55-u:1895_2": "prapañcaḥ. catvāri smṛtyupasthānāni catvāri samyakprahāṇāni bhāvayiṣyāmi iti prapañcaḥ",
  "S06adsp55-u:1895_3": "catvārariddhipādā bhāvayitavyā iti prapañcaḥ. evaṃ pañcendriyāṇi pañcabalāni saptabodhyaṅgāny",
  "S06adsp55-u:1895_4": "āryāṣṭāṅgo mārgo bhāvayitavyā iti prapañcaḥ. śūnyatāvimokṣamukham ānimittaṃ vimokṣamukham",
  "S06adsp55-u:1895_5": "apraṇihitaṃ vimokṣamukhaṃ bhāvayitavyam iti prapañcaḥ aṣṭau vimokṣā navānupūrvasamāpattayo",
  "S06adsp55-u:1895_6": "bhāvayitavyā iti prapañcaḥ,",
  "S06adsp55-u:1896_0": "śrotaāpattiphalaṃ sakṛdāgāmīphalam anāgāmīphalam arhattvaṃ samatikrāmiṣyāmi iti prapañcaḥ.",
  "S06adsp55-u:1896_1": "pratyekabuddhabhūmiṃ samatikrāmiṣyāmi iti prapañcaḥ daśabodhisattvabhūmīn paripūrayiṣyāmi",
  "S06adsp55-u:1896_2": "iti prapañcaḥ bodhisattvanyāmam avakrāmiṣyāmi iti prapañcaḥ,",
  "S06adsp55-u:1897": "buddhakṣetraṃ pariśodhayiṣyāmi iti prapañcaḥ,",
  "S06adsp55-u:1898": "sattvān paripācayiṣyāmi iti prapañcaḥ. daśatathāgatabalāny utpādayisyāmi iti prapañcaḥ,",
  "S06adsp55-u:1899_0": "catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān utpādayiṣyāmi",
  "S06adsp55-u:1899_1": "iti prapañcaḥ. sarvākārajñatām anuprāpsyāmi iti prapañcaḥ sarvavāsanānusandhikleśaṃ",
  "S06adsp55-u:1899_2": "prahāsyāmi iti prapañcaḥ. tasmād bodhisattvo mahāsattvaḥ prajñāpāramitāyāṃ caran",
  "S06adsp55-u:1899_3": "rūpaṃ nityam ity anityam ity aprapañcyan na prapañcayati (AdSPG I 181)",
  "S06adsp55-u:1900_0": "vedanāsaṃjñāsaṃskāravijñānaṃ nityam ity anityam ity aprapañcyan na prapañcayati ...",
  "S06adsp55-u:1900_1": "nnityam ity anityam ity aprapañcyan na prapañcayati. yāvat sarvākārajñātām anuprāpsyāmi",
  "S06adsp55-u:1900_2": "ity aprapañcyan na prapañcayati. sarvavāsanānusandhikleśaṃ prahāsyāmi ity aprapañcyan",
  "S06adsp55-u:1900_3": "na prapañcayati. tat kasya hetor?",
  "S06adsp55-u:1901": "na hi svabhāvaḥ svabhāvaṃ prapañcayati. na abhāva abhāvaṃ prapañcayati. na ca svabhāva abhāvau sthāpayitvā anyaḥ kaścid dharma upalabhyate,",
  "S06adsp55-u:1902_0": "yaḥ prapañcayed yena vā prapañcayed yatra vā prapañcayet. tasmāt tarhi subhūte niṣprapañcyaṃ",
  "S06adsp55-u:1902_1": "rūpaṃ. niṣprapañcyā vedanāsaṃjñāsaṃskārā niṣprapañcyaṃ vijñānaṃ. yāvan niṣprapañcyā",
  "S06adsp55-u:1902_2": "sarvākārajñatā. evaṃ khalu subhūte bodhisattvena mahāsattvena niṣprapañcyāyāṃ prajñāpāramitāyāṃ",
  "S06adsp55-u:1902_3": "caritavyaṃ. api tu khalu subhūte nāsti rūpasya svabhāvo nāsti vedanāyāḥ saṃjñāyā",
  "S06adsp55-u:1902_4": "saṃskārāṇāṃ nāsti vijñānasya svabhāvaḥ. yāvan nāsti sarvākārajñatāyā svabhāvaḥ. yasya",
  "S06adsp55-u:1902_5": "svabhāvo nāsti tad niṣprapañcyaṃ. [f. 260b] anena subhūte kāraṇena niṣprapañcyaṃ",
  "S06adsp55-u:1902_6": "rūpaṃ niṣprapañcyā vedanāsaṃjñāsaṃskārā niṣprapañcyaṃ vijñānaṃ. yāvan niṣprapañcyā",
  "S06adsp55-u:1902_7": "sarvākārajñatā. evaṃ khalu suhhūte bodhisattvo mahāsattvaḥ prajñāpāramitāyāṃ caran",
  "S06adsp55-u:1902_8": "bodhisattvanyāmam avakrāmati. āha:",
  "S06adsp55-u:1903": "yadi bhagavan na kasyacid dharmasya svabhāva upalabhyate. katamena mārgeṇa bodhisattvo mahāsattvo bodhisattvanyāmam avakrāmati,",
  "S06adsp55-u:1904": "śrāvakamārgeṇa vā pratyekabuddhamārgeṇa vā buddharmārgeṇa vā?",
  "S06adsp55-u:1905": "bhagavān āha:",
  "S06adsp55-u:1906": "na subhūte śrāvakamārgeṇa bodhisattvo mahāsattvo bodhisattvanyāmam avakrāmati. na (AdSPG I 182)",
  "S06adsp55-u:1907_0": "pratyekabuddhamārgeṇa na buddhamārgeṇa. api tu khalu subhūte bodhisattvo mahāsattvaḥ",
  "S06adsp55-u:1907_1": "sarvamārgeṣu śikṣitvā bodhisattvanyāmam avakrāmati. tadyathāpi nāma aṣṭamakaḥ sarvamārgeṣu",
  "S06adsp55-u:1907_2": "śikṣitvā samyaktvanyāmam avakrāmati. na ca tāvat phalam anuprāpnoti yāvan na phalamārgam utpādayati,",
  "S06adsp55-u:1908_0": "evam eva subhūte bodhisattvo mahāsattvaḥ sarvamārgān utpādya bodhisattvanyāmam avakrāmati.",
  "S06adsp55-u:1908_1": "na ca tāvat sarvākārajñatām anuprāpnoti. yāvan na vajropamaḥ samādhiḥ pratilabdho",
  "S06adsp55-u:1908_2": "bhavati. sa tasya samādheḥ pratilaṃbhād ekakṣaṇasamāyuktayā prajñayā sarvākārajñatām anuprāpnoti. āha:",
  "S06adsp55-u:1909": "yadi bhagavan bodhisattvena mahāsattvena sarvamārgān paripūrya bodhisattvanyāmo 'vakrāmitavyaḥ,",
  "S06adsp55-u:1910_0": "nanu bhagavann anya eva aṣṭamakasya mārgaḥ anyaḥ srotaāpannasya anyaḥ sakṛdāgāmitāyai",
  "S06adsp55-u:1910_1": "pratipannakasya anyaḥ sakṛdāgāminaḥ anyo 'nāgāmitāyai pratipannakasya anyo 'nāgāminaḥ",
  "S06adsp55-u:1910_2": "anyo 'rhattvapratipannakasya anyo 'rhato mārgaḥ anyaḥ pratyekabuddhasya anyaḥ tathāgatasya",
  "S06adsp55-u:1910_3": "arhataḥ samyaksaṃbuddhasya mārgaḥ. yadi bhagavann anya eṣāṃ mārgas,",
  "S06adsp55-u:1911": "tat kathaṃ bodhisattvena mahāsattvena sarvamārgān paripūrya bodhisattvanyāmo 'vakramitavyaḥ?",
  "S06adsp55-u:1912": "yadi bhagavan bodhisattvena mahāsattvena sarvamārgāḥ paripūrayitavyāḥ,",
  "S06adsp55-u:1913": "tan mā haiva bhagavan bodhisattvo mahāsattvo 'ṣṭamakamārgam utpādya aṣṭamako bhaved,",
  "S06adsp55-u:1914": "darśanamārgam",
  "S06adsp55-u:1915": "utpādya srotaāpanno bhaved,",
  "S06adsp55-u:1916": "bhāvanāmārgam utpādya sakṛdāgāmīpratipannako bhavet. sakṛdāgāmī bhaved anāgāmīpratipannako bhaved anāgāmī bhaved arhattvapratipannako bhaved (AdSPG I 183)",
  "S06adsp55-u:1917": "arhan bhavet pratyekabuddhamārgam utpādya pratyekabuddho bhaved,",
  "S06adsp55-u:1918_0": "asthānaṃ ca bhagavann anavakāśo yad bodhisattvo mahāsattvo 'ṣṭamako bhūtvā bodhisattvanyāmam",
  "S06adsp55-u:1918_1": "avakrāmen nedaṃ stānaṃ vidyate yad bodhisattvanyāmam avakrāman sarvākārajñatām anuprāpnuyān",
  "S06adsp55-u:1918_2": "nedaṃ sthānaṃ vidyate. evaṃ śrotaāpattiphalam anuprāpya sakṛdāgāmīphalam anuprāpya",
  "S06adsp55-u:1918_3": "anāgāmīphalam anuprāpya arhattvam anuprāpya pratyekabodhim anuprāpya bodhisattvanyāmam",
  "S06adsp55-u:1918_4": "avakrāmet bodhisattvanyāmam avakrāman sarvākārajñatām anuprāpnuyān nedaṃ sthānaṃ",
  "S06adsp55-u:1918_5": "vidyate. tat kathaṃ bhagavan jānīyāma bodhisattvo mahāsattvaḥ sarvamārgān paripūrya",
  "S06adsp55-u:1918_6": "bodhisattvanyāmam avakrāmati,",
  "S06adsp55-u:1919": "bodhisattvanyāmam avakramya sarvākārajñatām anuprāpnoti. sarvavāsanānusandhiṃ ca prajahāti?",
  "S06adsp55-u:1920": "bhagavān āha:",
  "S06adsp55-u:1921_0": "evam etat subhūte evam etat. asthānaṃ subhūte anavakāśo yad bodhisattvo mahāsattvo",
  "S06adsp55-u:1921_1": "'ṣṭamako bhūtvā śrotaāpattiphalaṃ ca anuprāpyayāvad arhattvaṃ ca anuprāpya pratyekabodhiṃ",
  "S06adsp55-u:1921_2": "ca anuprāpya bodhisattvanyāmam avakrāmen nedaṃ sthānaṃ vidyate. bodhisattvanyāmam",
  "S06adsp55-u:1921_3": "anavakramya sarvākārajñatām anuprāpnuyān nedaṃ sthānaṃ vidyate. api tu khalu subhūte",
  "S06adsp55-u:1921_4": "[f. 261a] bodhisattvo mahāsattvo prathamacittotpādam upādāya ṣaṭsu pāramitāsu carann",
  "S06adsp55-u:1921_5": "aṣṭau bhūmīñ jñānena ca darśanena ca atikrāmati. katamā aṣṭau?",
  "S06adsp55-u:1922_0": "śūklavidarśanabhūmi gotrabhūmir aṣṭamakabhūmi darśanabhūmis tanubhūmir vītarāgabhūmiḥ",
  "S06adsp55-u:1922_1": "kṛtāvībhūmiḥ pratyekabuddhabhūmiḥ īdṛśaḥ sa imā aṣṭau bhūmīñ jñānena ca darśanena",
  "S06adsp55-u:1922_2": "ca atikramya mārgākārajñatayā bodhisattvanyāmam avakrāmati. bodhisattvanyāmam avakramya",
  "S06adsp55-u:1922_3": "sarvākārajñatājñānena sarvavāsanānusandhikleśaṃ (AdSPG I 184)",
  "S06adsp55-u:1923": "prajahāti. tatra subhūte. yad aṣṭamakasya jñānaṃ sā bodhisattvasya mahāsattvasya kṣāntiḥ,",
  "S06adsp55-u:1924_0": "yac chrotaāpannasya jñānaṃ ca prahāṇaṃ ca sā bodhisattvasya mahāsattvasya kṣāntiḥ.",
  "S06adsp55-u:1924_1": "yat sakṛdāgāmino jñānaṃ ca prahāṇaṃ ca sā bodhisattvasya mahāsattvasya kṣāntiḥ. yad",
  "S06adsp55-u:1924_2": "anāgāmino jñānaṃ ca prahāṇaṃ ca sā bodhisattvasya mahāsattvasya kṣāntiḥ. yad arhataḥ",
  "S06adsp55-u:1924_3": "jñānaṃ ca prahānaṃ ca sā bodhisattvasya mahāsattvasya kṣāntiḥ,",
  "S06adsp55-u:1925_0": "yat pratyekabuddhasya jñānaṃ ca prahāṇaṃ ca sā bodhisattvasya mahāsattvasya kṣāntiḥ.",
  "S06adsp55-u:1925_1": "tad bodhisattvo mahāsattvo śrāvakapratyekabuddhamārgān paripūrya mārgākārajñatājñānena",
  "S06adsp55-u:1925_2": "bodhisattvanyāmam avakrāmati. bodhisattvanyāmam avakramya sarvākārajñatājñānena sarvavāsanānusandhikleśaṃ",
  "S06adsp55-u:1925_3": "prajahāti. evaṃ khalu subhūte bodhisattvo mahāsattvaḥ sarvamārgān paripūrya anuttarāṃ",
  "S06adsp55-u:1925_4": "samyaksaṃbodhim abhisaṃbudhya sarvasattvānāṃ phalopājīvyo bhavati. āha:",
  "S06adsp55-u:1926": "ya ime bhagavan mārgāḥ,",
  "S06adsp55-u:1927": "śrāvakamārgaḥ pratyekabuddhamārgo buddhamārgas,",
  "S06adsp55-u:1928": "tat katamātra bhagavan mārgākārajñatāmārgaḥ?",
  "S06adsp55-u:1929": "bhagavān āha:",
  "S06adsp55-u:1930": "iha subhūte bodhisattvena mahāsattvena mārgākārajñatāviśuddhir utpādayitavyā. tatreyaṃ subhūte mārgākārajñatāviśuddhiḥ,",
  "S06adsp55-u:1931_0": "yair yair ākārair yair yair liṅgair yair yair nimittair mārgaḥ sūcyate. tatra tān",
  "S06adsp55-u:1931_1": "ākārān tāni liṅgāni tāni nimittāni bodhisattvena mahāsattvena abhisaṃboddhavyāny",
  "S06adsp55-u:1931_2": "abhisaṃbuddhya pareṣām ākhyātavyāni. deśayitavyāni prakāśayitavyāni,",
  "S06adsp55-u:1932": "prajñāpayitavyāni pratiṣṭhāpayitavyāni,",
  "S06adsp55-u:1933": "parasya vinayanārthaṃ yathā paro jānīyāt,",
  "S06adsp55-u:1934": "tatra bodhisattvena mahāsattvena sarvarutasaṃketaghoṣā (AdSPG I 185)",
  "S06adsp55-u:1935_0": "abhyudīrayitavyāḥ ādhārayitavyāḥ yādṛśais trisāhasramahāsāhasraṃ lokadhātuṃ vijñāpayen",
  "S06adsp55-u:1935_1": "pratiśrutkā ājñānana arthena. tad anena api subhūte paryāyeṇa bodhisattvena mahāsattvena",
  "S06adsp55-u:1935_2": "sarvamārgāḥ paripūrayitavyāḥ mārgākārajñatāṃ paripūrya sattvānām āśayā jñātavyāḥ.",
  "S06adsp55-u:1935_3": "nairayikānāṃ sattvānāṃ mārgo jñātavyaḥ hetur jñātavyaḥ phalaṃ jñātavyaṃ,",
  "S06adsp55-u:1936": "tataś ca nairayikā mārgato nivārayitavyāḥ hetuto nivārayitavyā phalato nivārayitavyāḥ,",
  "S06adsp55-u:1937": "tiryagyonikā mārgato nivārayitavyāḥ hetuto nivārayitavyā phalato nivārayitavyāḥ,",
  "S06adsp55-u:1938": "yamalaukikā mārgato nivārayitavyāḥ hetuto nivārayitavyā phalato nivārayitavyāḥ,",
  "S06adsp55-u:1939_0": "kinnarāṇāṃ mahoragānāṃ nāgānāṃ yakṣāṇāṃ manuṣyānāṃ mārgo jñātavyaḥ hetur jñātavyaḥ",
  "S06adsp55-u:1939_1": "phalaṃ jñātavyaṃ. devānāṃ mārgo jñātavyo hetur jñātavyaḥ phalaṃ jñātavyaṃ. brahmaṇānāṃ",
  "S06adsp55-u:1939_2": "mārgo jñātavyo hetur jñātavya phalaṃ jñātavyaṃ. ābhāsvarāṇāṃ devānāṃ mārgo jñātavyo",
  "S06adsp55-u:1939_3": "hetur jñātavya phalaṃ jñātavyaṃ. śubhakṛtsnānāṃ vṛhatphalānām asaṃjñisattvānām avṛhāṇām",
  "S06adsp55-u:1939_4": "atapānāṃ sudṛśānāṃ [f. 261b] sudarśanānām akaniṣṭhānāṃ devānāṃ mārgo jñātavyo hetur",
  "S06adsp55-u:1939_5": "jñātavyaḥ phalaṃ jñātavyaṃ. ākāśānantyāyatanānāṃ devānāṃ mārgo jñātavyo hetur jñātavyaḥ",
  "S06adsp55-u:1939_6": "phalaṃ jñātavyaṃ. yāvat naivasaṃjñānāsaṃjñāyatananaṃ devānāṃ mārgo jnātavyo hetur",
  "S06adsp55-u:1939_7": "jnātavya phalaṃ jñātavyaṃ. catvāri smṛtyupasthānāni jñātavyāni catvāri samyakprahāṇāni",
  "S06adsp55-u:1939_8": "catvāri ṛddhipādā pañcendriyāṇi pañcabalāni saptabodhyaṅgāni jñātavyāni yāvac śūnyatāvimokṣamukham",
  "S06adsp55-u:1939_9": "ānimittaṃ vimokṣamukham apraṇihitaṃ vimokṣamukhaṃ (AdSPG I 186)",
  "S06adsp55-u:1940": "jñātavyaṃ daśatathāgatabalāni jñātavyāni catvāri",
  "S06adsp55-u:1941_0": "vaiśāradyāni jñātavyāni catasraḥ pratisaṃvido jñātavyāḥ aṣṭādaśāveṇikā buddhadharmā",
  "S06adsp55-u:1941_1": "jñātavyāḥ mahāmaitrī jñātavyā mahākaruṇā jñātavyā. yaiś ca mārgair ye sattvā srotaāpattiphale",
  "S06adsp55-u:1941_2": "pratiṣṭhāpayitavyās tāṃ srotaāpattiphale pratiṣṭhāpayati. yāvad ye 'rhattve pratiṣṭhāpayitavyās",
  "S06adsp55-u:1941_3": "tān arhattve pratiṣṭhāpayati. ye pratyekabodhau pratiṣṭhāpayitavyās tāṃ pratyekabodhau",
  "S06adsp55-u:1941_4": "pratiṣṭhāpayati. ye bodhau pratiṣṭhāpayitavyās tāṃ bodhau pratiṣṭhāpayati. iyaṃ subhūte",
  "S06adsp55-u:1941_5": "bodhisattvasya mahāsattvasya mārgākārajñatā yatra bodhisattvo mahāsattva śikṣitvā",
  "S06adsp55-u:1941_6": "sattvāśayatām avatarati. sattvāśayatām avatīrya. tathaiva dharmaṃ deśayati. sā ca",
  "S06adsp55-u:1941_7": "asya dharmadeśanā akṣūṇā amoghāś ca bhavati. tat kasya hetos?",
  "S06adsp55-u:1942_0": "tathā hy anena pareṣām indriyāṇi prabhāvitāni bhavanti. sa sattvānāṃ gatiṃ cāgatiñ",
  "S06adsp55-u:1942_1": "ca cyutim upapattiṃ ca prajānāti. evaṃ khalu subhūte bodhisattvena mahāsattvena prajñāpāramitāyāṃ",
  "S06adsp55-u:1942_2": "caritavyaṃ. atra prajñāpāramitāyāṃ sarvamārgā antargatā. ye kecid bodhipakṣikā dharmā",
  "S06adsp55-u:1942_3": "yatra bodhisattvena mahāsattvena caritavyaṃ śrāvakair vā pratyekabuddhair vā caritavyaṃ. āha:",
  "S06adsp55-u:1943_0": "yadi bhagavan ye ca bodhipakṣikā dharmā yā ca bodhiḥ sarva ete dharmā na saṃyuktā",
  "S06adsp55-u:1943_1": "na visaṃyuktā arūpiṇo 'nidarśanā apratighā ekalakṣaṇā yadutālakṣaṇā. kathaṃ bhagavaṃ",
  "S06adsp55-u:1943_2": "bodhipakṣikā dharmā bodher āhārakā bhavanti. na hi bhagavana na saṃyukto na visaṃyuktaḥ",
  "S06adsp55-u:1943_3": "arūpiṇo 'nidarśano 'pratigho ekalakṣaṇo yadutālakṣaṇo dharma kasyacid dharmasya āhārako (AdSPG I 187)",
  "S06adsp55-u:1944": "vā apahārako vā. tadyathāpi nāma bhagavan na ākāśaṃ kasyacid dharmasya āhārako vā apahārako vā,",
  "S06adsp55-u:1945": "evam eva bhagavan na svalakṣaṇaśūnyo dharmaḥ kasyacid dharmasya āhārako vā apahārako vā. bhagavān āha:",
  "S06adsp55-u:1946_0": "evam etat subhūte evam etan. na subhūte svalakṣaṇaśūnyo dharmaḥ kasyacid dharmasya",
  "S06adsp55-u:1946_1": "āhārako vā apahārako vā. ye punaḥ subhūte sattvāḥ svalakṣaṇaśūnyān dharmān na jānanti",
  "S06adsp55-u:1946_2": "teṣām arthāyaivaṃ nirdiśyate. ime bodhipakṣikā dharmā bodher upanāyakā bhavanti iti.",
  "S06adsp55-u:1946_3": "api tu khalu punar subhūte yac ra rūpaṃ yā ca vedanā yā ca saṃjñā ye ca saṃskārā",
  "S06adsp55-u:1946_4": "yac ca vijñānaṃ yā ca dānapāramitā yā ca śīlapāramitā yā ca kṣāntipāramitā yā ca",
  "S06adsp55-u:1946_5": "vīryapāramitā. yā ca dhyānapāramitā yā ea prajñāpāramitā yā ca ādhyātmaśūnyatā yā",
  "S06adsp55-u:1946_6": "ca bahirddhāśūnyatā yāvad yā ca svalakṣaṇaśūnyatā yac ca prathamadhyānaṃ yā ca yāvan",
  "S06adsp55-u:1946_7": "naivasaṃjñānāsaṃjñāyatanasamāpattir ye ca catvāri smṛtyupasthānāni yo ca yāvad āryāṣṭāṅgo",
  "S06adsp55-u:1946_8": "mārgo ye ca yāvat trivimokṣamukhāni ye [f. 262a] ca yāvad aṣṭau vimokṣā yāvan navānupūrvavihārasamāpattayaḥ",
  "S06adsp55-u:1946_9": "ye ca yāvad daśatathāgatabalāni catvari vaiśāradyāni catasraḥ pratisaṃvidaḥ aṣṭādaśāveṇikā",
  "S06adsp55-u:1946_10": "buddhadharmā yā ca mahāmaitrī yā ca mahākaruṇā yā ca yāvat sarvākārajñatā asminn",
  "S06adsp55-u:1946_11": "ārye dharmavinaye sarva ete dharmā na saṃyuktā na visaṃyuktā arūpiṇo 'nidarśanā apratighā",
  "S06adsp55-u:1946_12": "ekalakṣaṇā yadutālakṣaṇāḥ. te ca khalu punaḥ subhūte tathāgatena sattvānām avataraṇārtham",
  "S06adsp55-u:1946_13": "evaṃ lokavyavahāreṇa vyāhṛtā na punaḥ paramārthena. tatra subhūte bodhisattvena mahāsattvena",
  "S06adsp55-u:1946_14": "sarvatra jñānena ca darśanena śikṣitavyaṃ,",
  "S06adsp55-u:1947": "jñānena darśanena śikṣitvā kecid dharmāḥ prativeddhavyāḥ (AdSPG I 188)",
  "S06adsp55-u:1948": "kecid dharmā na prativeddhavyāḥ. katame dharmā bodhisattvena mahāsattvena jñānena darśanena śikṣitvā prativeddhavyāḥ,",
  "S06adsp55-u:1949": "katame dharmā jñānena darśanena śikṣitvā na prativeddhavyāḥ?",
  "S06adsp55-u:1950": "śrāvakapratyekabuddhadharmāḥ śikṣitvājñānena darśanena ca na prativeddhavyāḥ,",
  "S06adsp55-u:1951": "sarvākārajñatājñānena sarvākāraiḥ sarvadharmā prativeddhavyāḥ. evaṃ khalu subhūte bodhisattvena mahāsattvena āryadharmavinaye prajñāpāramitāyāṃ śikṣitavyaṃ. āha:",
  "S06adsp55-u:1952": "āryo dharmavinayo āryo dharmavinaya iti bhagavann ucyate. kiyatā bhagavann āryo dharmavinaya ity ucyate?",
  "S06adsp55-u:1953": "bhagavān āha:",
  "S06adsp55-u:1954_0": "iha subhūte śrāvakāḥ pratyekabuddhā bodhisattvā mahāsattvāś ca tathāgatā arhantaḥ",
  "S06adsp55-u:1954_1": "samyaksaṃbuddhā rāgeṇa na saṃyuktā na visaṃyuktāḥ doṣeṇa na saṃyuktā na visaṃyuktāḥ",
  "S06adsp55-u:1954_2": "mohena na saṃyuktā na visaṃyuktāḥ satkāyadṛṣṭyā na saṃyuktā na visaṃyuktāḥ vicikitsayā",
  "S06adsp55-u:1954_3": "na saṃyuktā na visaṃyuktāḥ śīlavrataparāmarśena na saṃyuktā na visaṃyuktāḥ kāmarāgavyāpādena",
  "S06adsp55-u:1954_4": "na saṃyuktā na visaṃyuktāḥ rūparāgārūparāgeṇa na saṃyuktā na visaṃyuktāḥ avidyayā",
  "S06adsp55-u:1954_5": "na saṃyuktā na visaṃyuktāḥ manauddhatyena na saṃyuktā na visaṃyuktāḥ prathamena dhyānena",
  "S06adsp55-u:1954_6": "na saṃyuktā na visaṃyuktāḥ yāvat caturthena dhyānena na saṃyuktā na visaṃyuktāḥ maitryā",
  "S06adsp55-u:1954_7": "na saṃyuktā na visaṃyuktāḥ karuṇayā na saṃyuktā na visaṃyuktāḥ muditayā na saṃyuktā",
  "S06adsp55-u:1954_8": "na visaṃyuktāḥ upekṣayā na saṃyuktā na visaṃyuktāḥ yāvat naivasaṃjñānāsaṃjñāyatanena",
  "S06adsp55-u:1954_9": "na saṃyuktā na visaṃyuktāḥ caturbhiḥ smṛtyupasthānair na saṃyukta na visaṃyuktāḥ",
  "S06adsp55-u:1954_10": "yāvan mahāmaitryā mahākaruṇayā na saṃyuktā na visaṃyuktāḥ,",
  "S06adsp55-u:1955": "saṃskṛtadhātunā na (AdSPG I 189)",
  "S06adsp55-u:1956": "saṃyuktā na visaṃyuktāḥ asaṃskṛtadhātunā na saṃyuktā na visaṃyuktā iti. tena te āryā ity ucyante. teṣāṃ cāyaṃ dharmo vinayaś ca,",
  "S06adsp55-u:1957": "tasmād āryo dharmavinaya ity ucyate. tat kasya hetoḥ?",
  "S06adsp55-u:1958": "tathā hi te sarvadharmā arūpiṇo 'nidarśanā apratighā ekalakṣaṇā yadutālakṣaṇāḥ. te arūpiṇaḥ arūpiṇāḥ sārdhaṃ na saṃyuktā na visaṃyuktāḥ,",
  "S06adsp55-u:1959": "anidarśanā anidarśanena sārdhaṃ na saṃyuktā na visaṃyuktāḥ,",
  "S06adsp55-u:1960": "apratighā apratighena sārdhaṃ na saṃyuktā na visaṃyuktāḥ,",
  "S06adsp55-u:1961_0": "alakṣaṇā alakṣaṇena sārdhaṃ na saṃyuktā na visaṃyuktāḥ. iyaṃ subhūte arūpy anidarśanā",
  "S06adsp55-u:1961_1": "apratighā ekalakṣaṇā alakṣaṇā pāramitā bodhisattvānāṃ [f. 262b] mahāsattvānāṃ yatra",
  "S06adsp55-u:1961_2": "bodhisattvena mahāsattvena śikṣitavyaṃ,",
  "S06adsp55-u:1962": "yo 'tra śikṣitvā na kasyacid dharmasya lakṣaṇam upalabhate. subhūtir āha:",
  "S06adsp55-u:1963": "na punar bhagavan rūpalakṣaṇe śikṣitavyaṃ,",
  "S06adsp55-u:1964": "na vedanā saṃjñā saṃskārā vijñānalakṣaṇe śikṣitavyaṃ. na cakṣurlakṣaṇe śikṣitavyaṃ na yāvat manolakṣaṇe śikṣitavyaṃ,",
  "S06adsp55-u:1965": "na rūpaśabdagandharasaspraṣṭavyadharmalakṣaṇe śikṣitavyaṃ,",
  "S06adsp55-u:1966": "na pṛthivīdhātor abdhātor tejodhātor vāyurdhātor ākāśadhātor vijñānadhātor lakṣaṇe śikṣitavyaṃ,",
  "S06adsp55-u:1967": "na dānapāramitāyā lakṣaṇe śikṣitavyaṃ,",
  "S06adsp55-u:1968": "na śīlapāramitāyā na kṣāntipāramitāyā na vīryapāramitāyā na dhyānapāramitāyā na prajñāpāramitāyā lakṣaṇe śikṣitavyaṃ,",
  "S06adsp55-u:1969": "nādhyātmaśūnyatālakṣaṇe śikṣitavyaṃ yāvan na svalakṣaṇaśūnyatālakṣaṇe śikṣitavyaṃ,",
  "S06adsp55-u:1970_0": "na pratha madhyānalakṣaṇe śikṣitavyaṃ yāvan na caturthadhyānalakṣaṇe śikṣitavyaṃ",
  "S06adsp55-u:1970_1": "na maitryā lakṣaṇe śikṣitavyaṃ na yāvan naivasāṃjñānāsaṃjñāyatanalakṣaṇe śikṣitavyaṃ",
  "S06adsp55-u:1970_2": "na smṛtyupasthānānāṃ lakṣaṇe śikṣitavyaṃ yāvan na āryāṣṭāṅgamārgasya lakṣaṇe (AdSPG I 190)",
  "S06adsp55-u:1971": "śikṣitavyaṃ,",
  "S06adsp55-u:1972": "na śunyatā samādher nānimittasya samadher nāpraṇihitasya samādher laksane śikṣitavyaṃ,",
  "S06adsp55-u:1973": "na vimokṣāṇāṃ na anupūrvasamāpattīnāṃ lakṣaṇe śikṣitavyaṃ,",
  "S06adsp55-u:1974": "na daśabalānāṃ na caturṇāṃ vaiśāradyānāṃ ca catasṛṇāṃ pratisaṃvidāṃ na aṣṭādaśānām āveṇikānāṃ buddhadharmāṇāṃ lakṣaṇe śikṣitavyaṃ,",
  "S06adsp55-u:1975": "na mahāmaitryā na mahākaruṇāya lakṣaṇe śikṣitavyaṃ na duḥkhāryasatyānāṃ lakṣaṇe śikṣitavyaṃ,",
  "S06adsp55-u:1976": "na samudayalakṣaṇe śikṣitavyaṃ na nirodhalakṣaṇe śikṣitavyaṃ na mārgalakṣaṇe śikṣitavyaṃ nāryalakṣaṇe śikṣitavyaṃ nānulomapratilomapratītyasamutpādalakṣaṇe śikṣitavyaṃ,",
  "S06adsp55-u:1977": "na saṃskṛtadhātulakṣaṇe śikṣitavyaṃ na asaṃskṛtadhātulakṣaṇe śikṣitavyaṃ. yadi bhagavann atrāpi dharmalakṣaṇeṣu na śikṣitavyaṃ,",
  "S06adsp55-u:1978_0": "kathaṃ bhagavann aśikṣitvā bodhisattvo mahāsattvaḥ sarvadharmalaksaṇe saṃskāralakṣaṇe",
  "S06adsp55-u:1978_1": "ca śrāvakapratyekabuddhabhūmim atikrāmiṣyaty. anatikramya śrāvakapratyekabuddhabhūmiṃ",
  "S06adsp55-u:1978_2": "kathaṃ bodhisattvanyāmam avakramiṣyati,",
  "S06adsp55-u:1979": "bodhisattvanyāmam anavakramya kathaṃ sarvākārajñatām anuprāpnoti,",
  "S06adsp55-u:1980": "sarvākārajñatām ananuprāpya kathaṃ dharmacakraṃ pravartayiṣyati,",
  "S06adsp55-u:1981": "dharmacakram apravartya kathaṃ sattvān saṃsārāt parimocayiṣyati,",
  "S06adsp55-u:1982": "śrāvakayānena vā pratyekabuddhayānena vā mahayānena vā?",
  "S06adsp55-u:1983": "bhagavān āha:",
  "S06adsp55-u:1984_0": "yadi subhūte kasyacid dharmasya laksaṇaṃ bhavet tad bodhisattvena mahāsattvena tatra",
  "S06adsp55-u:1984_1": "lakṣaṇeṣu śikṣitavyaṃ. yasmāt tarhi subhūte sarvadharmāḥ alakṣaṇā arūpiṇo anidarśanā",
  "S06adsp55-u:1984_2": "apratighā ekalakṣaṇā yadutālakṣaṇā. tasmād bodhisattvena mahāsattvena naiva lakṣaṇe",
  "S06adsp55-u:1984_3": "śikṣitavyaṃ nālakṣaṇe. tat kasya hetor?",
  "S06adsp55-u:1985": "na hi pūrvam alakṣaṇā abhūvan paścāt salakṣaṇā bhūtāḥ,",
  "S06adsp55-u:1986": "yasmāt tarhi (AdSPG I 191)",
  "S06adsp55-u:1987": "subhūte pūrvam apy ete dharmā etarhy apy alakṣaṇās tasmād bodhisattvena mahāsattvena naiva lakṣaṇe śikṣitavyaṃ,",
  "S06adsp55-u:1988": "na alakṣaṇe. tat kasya hetor?",
  "S06adsp55-u:1989": "utpādād vā anutpadād vā tathāgatānāṃ sthita evāyam alakṣaṇadhātur. [f. 263a] āha:",
  "S06adsp55-u:1990": "yadi bhagavann alakṣaṇāḥ sarvadharmāḥ na vilakṣaṇas,",
  "S06adsp55-u:1991": "tat kathaṃ bodhisattvasya mahāsattvasya prajñāpāramitabhāvanā bhaviṣyati?",
  "S06adsp55-u:1992": "na ca bhagavann abhāvayitvā prajñāpāramitāṃ bodhisattvena mahāsattvena śakta śrāvākabhūmir vā pratyekabuddhabhūmir vā atikramituṃ,",
  "S06adsp55-u:1993": "anatikramya śrāvakabhūmiṃ pratyekabuddhabhūmiṃ na ca śakyaṃ bodhisattvena mahāsattvena bodhisattvanyāmo 'vakramituṃ,",
  "S06adsp55-u:1994": "anavakramya bodhisattvanyāmaṃ na śakyaṃ bodhisattvena mahāsattvena anutpattikeṣu dharmeṣu kṣāntim utpādayituṃ,",
  "S06adsp55-u:1995": "anutpattikeṣu dharmeṣu kṣāntir notpādya na śakyam abhijñā utpādayituṃ,",
  "S06adsp55-u:1996": "bodhisattvo 'bhijñā anutpade na śakyaṃ buddhakṣetraṃ pariśodhayituṃ sattvāṃś ca paripācayituṃ,",
  "S06adsp55-u:1997": "buddhakṣetram apariśodhya sattvāṃś ca aparipācya na śakyaṃ sarvākārajñatām anuprāptuṃ,",
  "S06adsp55-u:1998": "ananuprāpya sarvākārajñatāṃ na śakyaṃ dgarmacakraṃ pravartayituṃ,",
  "S06adsp55-u:1999": "dharmacakram apravartya na śakyaṃ sattvāṃ srotaāpattiphale pratiṣṭhāpayituṃ",
  "S06adsp55-u:2000": "na sakṛdāgāmiphale na anāgāmiphale na arhattve na pratyekabodhau pratiṣṭhāpayituṃ,",
  "S06adsp55-u:2001": "nāpi śakyaṃ sattvān dānamaye puṇyakriyāvastuni pratiṣṭhāpayituṃ na śīlamaye bhāvanāmaye puṇyakriyāvastuni pratiṣṭhāpayituṃ. bhagavān āha:",
  "S06adsp55-u:2002": "evam etat subhūte evam etat. alakṣaṇā subhūte sarvadharmā na vilakṣaṇāḥ. āha:",
  "S06adsp55-u:2003": "ta katham alakṣaṇeṣu dharmeṣu prajñāpāramitābhāvanā bhavati? bhagavān (AdSPG I 192)",
  "S06adsp55-u:2004": "āha: na subhūte prajñāpāramitābhāvanā bodhisattvasya mahāsattvasya vilakṣaṇā naivalakṣaṇā. alakṣaṇabhāvanā subhūte bodhisattvasya mahāsattvasya prajñāpāramitābhāvanā. āha:",
  "S06adsp55-u:2005": "tat katham alakṣaṇā prajñāpāramitābhavanā bhavati?",
  "S06adsp55-u:2006": "bhagavān āha:",
  "S06adsp55-u:2007": "sarvadharmavibhāvanā prajñāpāramitābhāvanā. āha:",
  "S06adsp55-u:2008": "tat kathaṃ bhagavaṃ sarvadharmavibhāvanā?",
  "S06adsp55-u:2009": "bhagavān āha:",
  "S06adsp55-u:2010_0": "rūpavibhāvanābhāvanā prajñāpāramitābhāvanā. vedanāsaṃjñāsaṃskārāvijñānavibhāvanābhāvanā",
  "S06adsp55-u:2010_1": "prajñāpāramitābhāvanā. cakṣuśrotraghrāṇajihvākāyamanovibhāvanābhāvanā prajñāpāramitābhāvanā.",
  "S06adsp55-u:2010_2": "rūpaśabdagandharasaspraṣṭavyadharmavibhāvanābhāvanā prajñāpāramitābhāvanā. āyūhavibhāvanābhāvanā",
  "S06adsp55-u:2010_3": "prajñāpāramitābhāvanā. niryūhavibhāvanābhāvanā prajñāpāramitābhāvanā. prathamadhyānavibhāvanābhāvanā",
  "S06adsp55-u:2010_4": "prajñāpāramitābhāvanā. dvitīyadhyānatṛtīyadhyānacaturthadhyānavibhāvanābhāvanā prajñāpāramitābhāvanā.",
  "S06adsp55-u:2010_5": "maitrīvibhāvanābhāvanā prajñāpāramitābhāvanā. karuṇāmuditā upekṣāvibhāvanābhāvanā",
  "S06adsp55-u:2010_6": "prajñāpāramitābhāvanā. ākāsānantyāyatanavibhāvanābhāvanā prajñāpāramitābhāvanā. vijñānānantyāyatanākiṃcanyāyatananaivasaṃjñānāsaṃjñāyatanavibhāvanābhāvanā",
  "S06adsp55-u:2010_7": "prajñāpāramitābhāvanā. buddhānusmṛtivibhāvanābhāvanā prajñāpāramitābhāvanā. dharmānusmṛtisaṃghānusmṛtiśīlānusmṛtityāgānusmṛtidevatānusmṛtyudvegānusmṛtyānāpānānusmṛtimaraṇānusmṛtikāyagatānusmṛtivibhāvanābhāvanā",
  "S06adsp55-u:2010_8": "prajñāpāramitābhāvanā. anityasaṃjñāduḥkhasaṃjñānātmasaṃjñāśubhasaṃjñāvibhāvanābhāvanā",
  "S06adsp55-u:2010_9": "prajñāpāramitābhāvanā. pratītyasamutpādavibhāvanābhāvanā prajñāpāramitābhāvanā. ātmasaṃjñāvibhāvanābhāvanā",
  "S06adsp55-u:2010_10": "prajñāpāramitābhāvanā. sattvasaṃjñajīvasaṃjñājantusaṃjñāmanujasaṃjñā mānavasaṃjñā",
  "S06adsp55-u:2010_11": "[f. 263b] (AdSPG I 193)",
  "S06adsp55-u:2011_0": "poṣasaṃjñāpudgalasaṃjñākārakasaṃjñākārapakasaṃjñāvibhāvanābhāvanā prajñāpāramitābhāvanā.",
  "S06adsp55-u:2011_1": "nityasaṃjñāsukhasaṃjñāśubhasaṃjñātmasaṃjñāvibhāvanābhāvanā prajñāpāramitābhāvanā.",
  "S06adsp55-u:2011_2": "smṛtyupasthānavibhāvanābhāvanā prajñāpāramitābhāvanā. samyakprahāṇarddhipādendriyabalabodhyaṅgāryāṣṭāṅgamārgavibhāvanābhāvanā",
  "S06adsp55-u:2011_3": "prajñāpāramitābhāvanā. śūnyatāsamādhivibhāvanābhāvanā prajñāpāramitābhāvanā. ānimittasamādhyapraṇihitasamādhivibhāvanābhāvanā",
  "S06adsp55-u:2011_4": "prajñāpāramitābhāvanā. aṣṭavimokṣavibhāvanābhāvanā prajñāpāramitābhāvanā. navānupūrvasamāpattivibhāvanābhāvanā",
  "S06adsp55-u:2011_5": "prajñāpāramitābhāvanā. savitarkasavicārasamādhivibhāvanābhāvanā prajñāpāramitābhāvanā.",
  "S06adsp55-u:2011_6": "avitarkasavicāramātrasamādhivibhāvanābhāvanā prajnāpāramitābhāvanā. avitarkāvicārasamādhivibhāvanābhāvanā",
  "S06adsp55-u:2011_7": "prajñāpāramitābhāvanā. duḥkhāryasatyavibhāvanābhāvanā prajñāpāramitābhāvanā. samudayanirodhamārgāryasatyavibhāvanābhāvanā",
  "S06adsp55-u:2011_8": "prajñāpāramitābhāvanā. duḥkhajñānasamudayajñānanirodhajñānamārgajñānavibhāvanābhāvanā",
  "S06adsp55-u:2011_9": "prajñāpāramitābhāvanā. kṣayajñānavibhāvanābhāvanā prajñāpāramitābhāvanā. anutpādajñānadharmajñānānvayajñānasaṃvṛtijñānaparicayajñānayathāvajjñānavibhāvanābhāvanā",
  "S06adsp55-u:2011_10": "prajñāpāramitābhāvanā. dānapāramitāvibhāvanābhāvanā prajñāpāramitābhāvanā. śīlapāramitākṣāntipāramitāvīryapāramitādhyānapāramitāprajñāpāramitāvibhāvanābhāvanā",
  "S06adsp55-u:2011_11": "prajñāpāramitābhāvanā. adhyātmaśūnyatāvibhāvanābhāvanā prajñāpāramitābhāvanā. bahirddhāśūnyatā",
  "S06adsp55-u:2011_12": "adhyātmabahirddhāśūnyatāśūnyatāśūnyatāmahāśūnyatāparamārthaśūnyatā (AdSPG I 194)",
  "S06adsp55-u:2012_0": "saṃskṛtaśūnyatāsaṃskṛtaśūnyatātyantaśunyatānavarāgraśūnyatāanavakāraśūnyatāprakṛtiśūnyatāsarvadharmaśūnyatāsvalakṣaṇaśūnyatābhāvaśūnyatāsvabhāvaśūnyatābhāvasvabhāvaśūnyatāvibhāvanābhāvanā",
  "S06adsp55-u:2012_1": "prajñāpāramitābhāvanā. daśatathāgatabalavibhāvanābhāvanā prajñāpāramitābhāvanā. caturvaiśāradyacatupratisaṃvidaṣṭādaśāveṇikabuddhadharmāvibhāvanābhāvanā",
  "S06adsp55-u:2012_2": "prajñāpāramitābhāvanā. mahāmaitrimahākaruṇāvibhāvanābhāvanā prajñāpāramitābhāvanā.",
  "S06adsp55-u:2012_3": "srotaāpattiphalavibhāvanābhāvanā prajñāpāramitābhāvanā. sakṛdāgāmiphalānāgāmiphalārhatvapratyekabodhivibhāvanābhāvanā",
  "S06adsp55-u:2012_4": "prajñāpāramitābhāvanā. sarvākārajñatāvibhāvanabhāvanā prajñāpāramitābhāvanā. sarvavāsanānusandhiprahāṇavibhāvanābhāvanā",
  "S06adsp55-u:2012_5": "prajñāpāramitābhāvanā. subhūtir āha:",
  "S06adsp55-u:2013": "kathaṃ punar bhagavaṃ rūpavibhāvanābhāvanā prajñāpāramitābhāvanā yāvat kathaṃ sarvavāsanānusandhiprahānavibhāvanābhāvanā prajñāpāramitābhāvanā?",
  "S06adsp55-u:2014": "bhagavān āha:",
  "S06adsp55-u:2015": "iha subhūte bodhisattvo mahāsattvaḥ prajñāpāramitāyāṃ caran rūpaṃ bhāva iti na bhāvayati yāvad vijñānaṃ bhāva iti na bhāvayati. yāvat sarvākarajñatāṃ bhāva iti na bhāvayati yāvat",
  "S06adsp55-u:2016": "sarvavāsanānusandhiprahāṇaṃ [f. 264a] bhāva iti na bhāvayati. tat kasya hetoḥ?",
  "S06adsp55-u:2017": "nāsti subhūte bhāvasaṃjñinaḥ dānapāramitābhāvanā,",
  "S06adsp55-u:2018": "nāsti śilapāramitābhāvanā kṣāntipāramitābhāvanā vīryapāramitābhāvanā dhyānapāramitābhāvanā nāsti subhūte bhāvasaṃjñinaḥ prajñāpāramitābhāvana. (AdSPG I 195)",
  "S06adsp55-u:2019": "nāsti bhāvasaṃjñinaḥ yāvat sarvākārajñatābhāvanā. tat kasya hetos?",
  "S06adsp55-u:2020_0": "tathā hi subhūte tasja bhāve saktasya dānena śīlena kṣāntyā vīryeṇa dhyānena prajñāyām",
  "S06adsp55-u:2020_1": "eṣa saṃgaḥ. yas tathā saktas tasya nāsti mokṣaḥ. nāsti subhūte bhāvasaṃjñinaḥ smṛtyupasthānabhāvanā,",
  "S06adsp55-u:2021": "na samyakprahāṇabhāvanā ṛddhipādābhāvanā indriyabhāvanā balabhāvanā,",
  "S06adsp55-u:2022": "na bodhyaṅgabhāvanā na mārgabhāvanā na śūnyatābhāvanā na animittabhāvanā na apraṇihitabhāvanā,",
  "S06adsp55-u:2023": "yāvan nāsti sarvākārajñatābhāvanā. tat kasya hetos?",
  "S06adsp55-u:2024": "tathā hi subhūte sa bhāve saktaḥ. evam ukte āyuṣmān subhūtir bhagavantam etad avocat:",
  "S06adsp55-u:2025": "kim iti bhagavan bhāvaḥ?",
  "S06adsp55-u:2026": "kim ity abhāvaḥ?",
  "S06adsp55-u:2027": "bhagavān āha:",
  "S06adsp55-u:2028": "dvayaṃ subhūte bhāvaḥ,",
  "S06adsp55-u:2029": "advayam abhāvaḥ. āha:",
  "S06adsp55-u:2030": "kim iti bhagavan dvayaṃ?",
  "S06adsp55-u:2031": "bhagavān āha:",
  "S06adsp55-u:2032": "rūpasaṃjñā subhūte dvayaṃ,",
  "S06adsp55-u:2033": "vedanāsaṃjñāsaṃskārāvijñānasaṃjñā dvayaṃ,",
  "S06adsp55-u:2034": "cakṣuḥsaṃjñā yāvat manosaṃjñā dvayaṃ,",
  "S06adsp55-u:2035_0": "rūpasaṃjñā yāvad dharmasaṃjñā yāvad buddhasaṃjñā bodhisaṃjñā saṃskṛtadhātusaṃjñā",
  "S06adsp55-u:2035_1": "asaṃskṛtadhātusaṃjñā yāvat subhūte sarvasaṃjñā yāvac ca asaṃjñā sarvam etad dvayaṃ.",
  "S06adsp55-u:2035_2": "yāvad dvayaṃ tāvad bhāvaḥ,",
  "S06adsp55-u:2036": "yāvad bhāvas tāvat saṃskṣro,",
  "S06adsp55-u:2037": "yāvat saṃskāras tāvat sattvā na parimucyante jātijarāvyādhimaraṇaśokaparidevaduḥkhadaurmanasyopāyāsebhyaḥ (AdSPG I 196)",
  "S06adsp55-u:2038": "tad anena api subhūte paryāyeṇaivaṃ veditavyam:",
  "S06adsp55-u:2039": "nāsti dvayasaṃjñino dānaṃ nāsti śīlaṃ nāsti kṣāntir nāsti vīryaṃ nāsti dhyānaṃ nāsti prajñā,",
  "S06adsp55-u:2040": "nāsti mārgo nāsti prāptir nāsty abhisamayo,",
  "S06adsp55-u:2041": "nāsty antaśaḥ ānulomiky api kṣāntiḥ,",
  "S06adsp55-u:2042": "kutaḥ punar rūpasya parijñā yāvad vijñānasya parijñā,",
  "S06adsp55-u:2043": "yāvat sarvākārajñatāyāḥ parijñā?",
  "S06adsp55-u:2044": "yasya nāsti mārgabhāvanā,",
  "S06adsp55-u:2045": "kutas tasya srotaāpattiphalaṃ kuto yāvad arhatvaṃ kutaḥ pratyekabodhiḥ,",
  "S06adsp55-u:2046": "kuto yāvat sarvavāsanānusandhiprahāṇaṃ? ((69))",
  "S06adsp55-u:2047": "(AdSPG I 197)",
  "S06adsp55-u:2048": "parivarta 70.",
  "S06adsp55-u:2049": "athāyuṣmān subhūtir bhagavantam etad avocat:",
  "S06adsp55-u:2050": "yadi bhagavan bhāvasaṃjñinaḥ anulomiky api kṣāntir nāsti,",
  "S06adsp55-u:2051": "kutaḥ punaḥ prāptiḥ kuto 'bhisamayaḥ?",
  "S06adsp55-u:2052": "kiṃ punar abhāvasaṃjñinaḥ anulomikī kṣāntiḥ nāsti,",
  "S06adsp55-u:2053_0": "śuklavidarśanabhūmir vā gotrabhūmir vā aṣṭamakabhūmir vā darśanabhūmir vā tanubhūmir",
  "S06adsp55-u:2053_1": "vā vītarāgabhūmir vā kṛtāvībhūmir vā pratyekabuddhabhūmir vā bodhisattvabhūmir vā",
  "S06adsp55-u:2053_2": "buddhabhūmir vā. mārgabhāvanā vā yāṃ mārgabhāvanām āgamya kleśān na prajahāti śrāvakapratisaṃyuktān",
  "S06adsp55-u:2053_3": "vā pratyekabuddhapratisaṃyuktāṃ vā,",
  "S06adsp55-u:2054": "yaiḥ kleśair āvṛto bodhisattvanyāmaṃ na avakrāmet,",
  "S06adsp55-u:2055": "bodhisattvanyāmam anavakraman sarvākārajñatāṃ na anuprāpnuyāt,",
  "S06adsp55-u:2056": "sarvākārajñatāṃ na anuprāpnuvan sarvavāsanānusandhikleśān na prajahīta?",
  "S06adsp55-u:2057": "yadi bhagavan nāsti kasyacid dharmasya utpadyamānasya utpādaḥ na ca anutpādya imān dharmāṃc chakyaṃ sarvākārajñatāṃ anuprāptuṃ?",
  "S06adsp55-u:2058": "bhagavān āha:",
  "S06adsp55-u:2059": "evam etat subhūte evam etat. na abhāvasaṃjñina ānulomikī kṣāntir asti yāvan nāsti sarvavāsanānusandhikleśaprahānaṃ. āha:",
  "S06adsp55-u:2060": "kiṃ punar bhagavaṃ bodhisattvasya mahāsattvasya prajñāpāramitāyāṃ carato bhāvasaṃjñā bhavaty abhāvasaṃjñā vā,",
  "S06adsp55-u:2061": "rūpasaṃjñā vā yāvat vijñānasaṃjñā vā,",
  "S06adsp55-u:2062": "yāvat sarvākārajñatāsaṃjñā vā,",
  "S06adsp55-u:2063": "rāgasaṃjñā vā rāgaprahāṇasaṃjñā vā,",
  "S06adsp55-u:2064": "dveṣasaṃjñā vā dveṣaprahāṇasaṃjñā [f. 264b] vā,",
  "S06adsp55-u:2065": "mohasaṃjñā vā mohaprahāṇasaṃjñā (AdSPG I 198)",
  "S06adsp55-u:2066": "vā, avidyāsaṃjñā vā avidyāprahāṇasaṃjña vā,",
  "S06adsp55-u:2067": "saṃskārasaṃjñā vā saṃskāraprahāṇasaṃjñā vā,",
  "S06adsp55-u:2068": "vijñānasaṃjñā vā vijñānaprahānasaṃjñā vā,",
  "S06adsp55-u:2069": "nāmarūpasaṃjñā vā nāmarūpaprahānasaṃjñā vā,",
  "S06adsp55-u:2070": "ṣaḍāyatanasaṃjñā vā ṣaḍāyatanaprahāṇasaṃjñā vā,",
  "S06adsp55-u:2071": "sparśasaṃjñā vā sparśaprahāṇasaṃjñā vā,",
  "S06adsp55-u:2072": "vedanāsaṃjñā vā vedanāprahāṇasaṃjñā vā,",
  "S06adsp55-u:2073": "tṛṣṇāsaṃjñā vā tṛṣṇāprahānasaṃjñā vā,",
  "S06adsp55-u:2074": "upādānasaṃjñā vā upādānaprahāṇasaṃjñā vā,",
  "S06adsp55-u:2075": "bhavasaṃjñā vā bhavaprahāṇasaṃjñā vā,",
  "S06adsp55-u:2076": "jātisaṃjñā vā jātiprahāṇasaṃjñā vā,",
  "S06adsp55-u:2077": "jarāmaraṇasaṃjñā vā jarāmaraṇaprahāṇasaṃjñā vā,",
  "S06adsp55-u:2078": "śokaparidevasaṃjñā vā śokaparidevaprahāṇasaṃjñā vā,",
  "S06adsp55-u:2079": "duḥkhasaṃjñā vā duḥkhaprahāṇasaṃjñā vā,",
  "S06adsp55-u:2080": "samudayasaṃjñā vā samudayaprahāṇasaṃjñā vā,",
  "S06adsp55-u:2081": "nirodhasaṃjñā vā nirodhaprahāṇasaṃjñā vā,",
  "S06adsp55-u:2082": "mārgasaṃjñā vā mārgaprahāṇasaṃjñā vā,",
  "S06adsp55-u:2083": "yāvat sarvākārajñatāsaṃjñā vā sarvavāsanānusandhikleśaprahānaprahāṇasaṃjñā vā?",
  "S06adsp55-u:2084": "bhagavān āha:",
  "S06adsp55-u:2085_0": "no hīdaṃ subhūte. na subhūte bodhisattvo mahāsattvaḥ prajñāpāramitāyāṃ caran kvacid",
  "S06adsp55-u:2085_1": "dharme bhāvasaṃjñī vā abhāvasaṃjñī vā bhavati. eṣaiva bodhisattvasya mahāsattvasya",
  "S06adsp55-u:2085_2": "ānulomikī kṣāntir yatra nāsti bhāvasaṃjñā na abhāvasaṃjñā. eṣaivāsya mārgabhāvanā",
  "S06adsp55-u:2085_3": "yatra nāsti bhāvasaṃjñā na abhāvasaṃjñā. etad eva asya phalaṃ yatra nāsti bhāvasaṃjñā",
  "S06adsp55-u:2085_4": "na abhāvasaṃjñā. abhāvaḥ khalu punaḥ subhūte bodhisattvasya mahāsattvasya mārgaḥ,",
  "S06adsp55-u:2086": "abhāva eva abhisamayas. tad anena api te subhūte paryāyeṇaivaṃ veditavyam:",
  "S06adsp55-u:2087": "abhāvasvabhāvāḥ sarvadharmāḥ. āha:",
  "S06adsp55-u:2088": "yadi bhagavann abhāvasvabhāvāḥ sarvadharmāḥ,",
  "S06adsp55-u:2089": "tat kathaṃ bhagavann abhāvasvabhāvāḥ sarvadharmās tathāgatena abhisaṃbuddhāḥ,",
  "S06adsp55-u:2090": "yeṣām abhisaṃbodhāya sarvadharmaviṣayavaśavarttitā (AdSPG I 199)",
  "S06adsp55-u:2091": "anuprāptā? evam ukte bhagavān āyuṣmantaṃ subhūtim etad avocat:",
  "S06adsp55-u:2092": "iha ahaṃ subhūte pūrvaṃ bodhisattvacārikāṃ caraṃ,",
  "S06adsp55-u:2093": "ṣaṭsu pāramitāsu caran,",
  "S06adsp55-u:2094_0": "viviktam eva kāmair viviktaṃ pāpakair akuśalaiḥ dharmaiḥ savitarkaṃ savicāraṃ vivekajaṃ",
  "S06adsp55-u:2094_1": "prītisukhaṃ prathamaṃ dhyānaṃ yāvad caturthaṃ dhyānam upasaṃpadya viharāmi. so 'haṃ",
  "S06adsp55-u:2094_2": "teṣān dhyānānāṃ dhyānāṅgānāñ ca nimittam anudgṛhṇaṃs,",
  "S06adsp55-u:2095": "tair dhyānair na manye,",
  "S06adsp55-u:2096": "dhyānāni na āsvādayāmi,",
  "S06adsp55-u:2097": "dhyānāni nopalabhe. so 'haṃ tāni dhyānāny ākāraviśuddhāni samāpadye,",
  "S06adsp55-u:2098": "so 'haṃ tāni dhyānāni vipākīkṛtvā vividhajñānasākṣātkriyāyai cittam abhinirṇāmayāmi,",
  "S06adsp55-u:2099_0": "yāvad divyaśrotrajñānasākṣātkriyāyai cittaparyāyajñānasākṣātkriyāyai pūrvanivāsānusmṛtijñānasākṣātkriyāyai",
  "S06adsp55-u:2099_1": "divyacakṣurjñānasākṣātkriyāyai cittam abhinirṇāmayāmi. tāsāṃ sākṣātkriyāyāṃ nimittam",
  "S06adsp55-u:2099_2": "anudgṛhṇaṃs tābhir abhijñabhir na manye na āsvādayāmi nopalabhe. so 'haṃ tāḥ pañcābhijñāḥ",
  "S06adsp55-u:2099_3": "ākāśasamāḥ paśyāmi samāpadye. so 'haṃ subhūte ekalakṣaṇasamāyuktayā prajñayā anuttarāṃ",
  "S06adsp55-u:2099_4": "samyaksaṃbodhim abhisaṃbudhya idaṃ duḥkhaṃ,",
  "S06adsp55-u:2100": "ayaṃ duḥkhasamudayo,",
  "S06adsp55-u:2101": "ayaṃ duḥkhanirodhaḥ,",
  "S06adsp55-u:2102": "iyaṃ duḥkhanirodhagaminīpratipad iti yathābhūtam ājñātavān,",
  "S06adsp55-u:2103_0": "so 'haṃ daśabhiḥ tathāgatabalaiḥ samanvāgataś caturbhir vaiśāradyaiś catasṛbhiḥ pratisaṃvidbhiḥ",
  "S06adsp55-u:2103_1": "mahāmaitryā mahākaruṇayā 'ṣṭādaśabhir āveṇikair buddhadharmaiḥ samanvāgataḥ sattvāṃs",
  "S06adsp55-u:2103_2": "triṣu rāśiṣu vyākaromi. (AdSPG I 200)",
  "S06adsp55-u:2104": "āha: kathaṃ bhagavaṃs [f. 265a] tathāgatena arhatā samyaksaṃbuddhena abhāvasvabhāvāni catvāri dhyānāni utpāditāni,",
  "S06adsp55-u:2105": "katham abhāsvabhāvā ṣaḍabhijñā utpāditā,",
  "S06adsp55-u:2106": "kathaṃ sattvāsattvā triṣu rāśiṣu vyākṛtāḥ?",
  "S06adsp55-u:2107": "bhagavān āha:",
  "S06adsp55-u:2108": "sacet subhūte kāmānāṃ vā pāpakānāṃ vā akuśalānāṃ dharmāṇāṃ svabhāvo 'bhaviṣyad bhāvo vābhaviṣyat para bhāvo vābhaviṣyan,",
  "S06adsp55-u:2109_0": "na ahaṃ subhūte pūrvaṃ bodhisattvacārikāṃ carann abhāvasvabhāvān kāmān viditvā abhāvasvabhāvān",
  "S06adsp55-u:2109_1": "pāpakān akuśalān dharmān viditvā catvāri dhyānāny upasaṃpadya vyāharṣaṃ. yasmāt tarhi",
  "S06adsp55-u:2109_2": "subhūte na kāmānāṃ pāpakānāṃ ca akuśalānāṃ dharmāṇāṃ svabhāvo 'sti na bhāvo na parabhāvaḥ",
  "S06adsp55-u:2109_3": "anyatra abhāvasvabhāvatvāt eva,",
  "S06adsp55-u:2110_0": "tasmād ahaṃ pūrvaṃ bodhisattvacārikāṃ caran viviktaṃ kāmair viviktaṃ pāpakair akuśalair",
  "S06adsp55-u:2110_1": "dharmaiḥ savitarkaṃ savicāraṃ vivekajaṃ prītisukhaṃ prathamadhyānam upasaṃpadya vyāharṣaṃ.",
  "S06adsp55-u:2110_2": "evaṃ yāvat caturthaṃ dhyānam upasaṃpadya vyāharṣaṃ. sacet subhūte abhijñānāṃ bhāvo",
  "S06adsp55-u:2110_3": "vā svabhāvo vā parabhāvo vā abhaviṣyan,",
  "S06adsp55-u:2111": "na ahaṃ subhūte sarvābhijñā abhāvasvabhāvā viditvā anuttarāṃ samyaksaṃbodhim abhisaṃbhotsye. yasmāt tarhi subhūte sarvābhijñānāṃ na bhāvo na svabhāvo na parabhāvo 'sti,",
  "S06adsp55-u:2112": "anyatra abhāvasvabhāvāt eva,",
  "S06adsp55-u:2113": "tasmāt tathāgato 'rhan samyaksaṃbuddhaḥ sarvābhijñā abhāvasvabhāvā viditvā anuttarāṃ samyaksaṃbodhim abhisaṃbuddhaḥ."
}