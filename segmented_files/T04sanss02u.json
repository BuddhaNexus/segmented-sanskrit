{
    "T04sanss02u:0": " śīlapāramitāyāṃ saddharmaparigraho nāma dvitīyaḥ paricchedaḥ //",
    "T04sanss02u:1": " evam eṣām ātmabhāvâdīnām utsṛṣṭānām api rakṣā kāryā /",
    "T04sanss02u:2": " kuto /",
    "T04sanss02u:3": " yasmāt //",
    "T04sanss02u:4": " paribhogāya satvā nāmâtmabhāvâdi dīyate /",
    "T04sanss02u:5": " arakṣite kuto bhogaḥ /",
    "T04sanss02u:6": " kiṃ dattaṃ yan na bhujyate //",
    "T04sanss02u:7": " tasmāt satvôpabhogârtham ātmabhāvâdi pālayet //",
    "T04sanss02u:8": " uktaṃ hi bodhisatvaprātimokṣe /",
    "T04sanss02u:9": " paraṃ śāriputra rakṣiṣyāmîty ātmā rakṣitavyaḥ /",
    "T04sanss02u:10": " evaṃrūpayā śāriputra hitâiṣikatayā samanvāgato bodhisatvo jīvitahetor api pāpaṃ karma na karotîti //",
    "T04sanss02u:11": " vīradattaparipṛcchāyām apy āha /",
    "T04sanss02u:12": " śakaṭam iva bhārôdvahanârthaṃ kevalaṃ dharmabuddhinā vāḍhavyam",
    "T04sanss02u:13": " iti /",
    "T04sanss02u:14": " tathâkṣayamatisūtre 'pi /",
    "T04sanss02u:15": " kāyaduṣkhatayā ca na parikhidyate satvâvekṣatayêti //",
    "T04sanss02u:16": " tac câtmabhāvâdikaṃ kathaṃ pālayet /",
    "T04sanss02u:17": " kalyāṇamitrânutsarjanāt /",
    "T04sanss02u:18": " yathôktam āryagaṇḍavyūhe āryaśrīsaṃbhavena //",
    "T04sanss02u:19": " kalyāṇamitrasandhāritāḥ kulaputra bodhisatvā na patanti",
    "T04sanss02u:20": " durgati-",
    "T04sanss02u:21": " [ Bendall ed p35 ---> ] ṣu /",
    "T04sanss02u:22": " kalyāṇamitrasamanvāhṛtā [[DOUBT]] nâtikrāmanti bodhisatvaśikṣāṃ /",
    "T04sanss02u:23": " kalyāṇamitrapraticchannâbhyudgatā bhavanti lokāt",
    "T04sanss02u:24": " kalyāṇamitraparyupāsitā bodhisatvâsaṃpramoṣacāriṇo bhavanti sarvabodhisatvacaryāsu /",
    "T04sanss02u:25": " kalyāṇamitraparigṛhītāḥ bodhisatvā durddharṣā bhavanti",
    "T04sanss02u:26": " karmakleśaiḥ /",
    "T04sanss02u:27": " sambodhakāḥ kalyāṇamitrâkaraṇīyānāṃ sannivārakāḥ",
    "T04sanss02u:28": " pramādasthānāt /",
    "T04sanss02u:29": " niṣkāsayitāraḥ saṃsārapurāt /",
    "T04sanss02u:30": " tasmāt tarhi kulaputrâivaṃ manasikārāt pratipraśrabdhena",
    "T04sanss02u:31": " kalyāṇamitrāṇy upasaṃ-",
    "T04sanss02u:32": " [ Cambridge MS f23b ---> ]",
    "T04sanss02u:33": " kramitavyāni /",
    "T04sanss02u:34": " pṛthivīsamacittena sarvabhāravahanâpariṇamanatayā",
    "T04sanss02u:35": " vajrasamacittenâbhedyâśayatayā /",
    "T04sanss02u:36": " cakravāḍasamacittena sarvaduṣkhâsaṃpravedhanatayā /",
    "T04sanss02u:37": " lokadāsasamacittena sarvakarmasamādānâjugupsanatayā /",
    "T04sanss02u:38": " rajoharaṇasamacittena mānâtimānavivarjanatayā /",
    "T04sanss02u:39": " yānasamacittena gurubhāranirvahanatayā /",
    "T04sanss02u:40": " śvasamacittenâkrudhyanatayā /",
    "T04sanss02u:41": " nausamacittena gamanâgamanâparitra-",
    "T04sanss02u:42": " [ Bendall ed p36 ---> ]",
    "T04sanss02u:43": " syanatayā /",
    "T04sanss02u:44": " suputrasadṛśena kalyāṇamitramukhavīkṣaṇatayā /",
    "T04sanss02u:45": " ātmani ca te kulaputrâturasaṃjñôtpādayitavyā /",
    "T04sanss02u:46": " kalyāṇamitreṣu ca vaidyasaṃjñā /",
    "T04sanss02u:47": " anuśāsanīṣu bhaiṣajyasaṃjñā /",
    "T04sanss02u:48": " pratipattiṣu vyādhinirghātanasaṃjñā /",
    "T04sanss02u:49": " ātmani ca te kulaputra bhīrusaṃjñôtpādayitavyā /",
    "T04sanss02u:50": " kalyāṇamitreṣu śūrasaṃjñā /",
    "T04sanss02u:51": " anuśāsanīṣu praharaṇasamjñā /",
    "T04sanss02u:52": " pratipattiṣu śatrunirghātanasaṃjñā //",
    "T04sanss02u:53": " atrâiva vācanôpāsikāvimokṣe varṇitaṃ /",
    "T04sanss02u:54": " kalyāṇamitrânuśāsanīpratipannasya kulaputra bodhisatvasya buddhā bhagavanto 'bhirāddhacittā bhavanti /",
    "T04sanss02u:55": " kalyāṇamitravacanâvilomasthāyino bodhisatvasya sarvajñatâsannībhavati /",
    "T04sanss02u:56": " kalyāṇamitravacanâvicikitsakasyâsannībhavanti",
    "T04sanss02u:57": " kalyāṇamitrāṇi /",
    "T04sanss02u:58": " kalyāṇamitramanasikārâvirahitasya sarvârthâbhimukhā bhavantîti /",
    "T04sanss02u:59": " atâivâryasudhanaḥ sāradhvajasya bhikṣoḥ pādau śirasâbhivandyânekaśatasahasrakṛtvaḥ pradakṣiṇīkrṭya",
    "T04sanss02u:60": " sāradhvajaṃ bhikṣum avalokya praṇipatya punaḥ punar avalokayan",
    "T04sanss02u:61": " niyataṃ praṇipatan",
    "T04sanss02u:62": " [ Cambridge MS f24a ---> ]",
    "T04sanss02u:63": " namasyann avanaman manasi kurvan cintayan bhāvayan",
    "T04sanss02u:64": " paribhāvayann udānam udānayan hākkāraṃ kurvan /",
    "T04sanss02u:65": " guṇān abhimukhīkurvan nigamayann atra sann anusmaran dṛḍhīkurvann avijahan manasâgamayann upanibadhnan praṇidhiṃ samavasaran",
    "T04sanss02u:66": " darśanam abhilaṣan svaranimittam udgṛhṇan yāvat tasyântikāt",
    "T04sanss02u:67": " prakrāntaḥ /",
    "T04sanss02u:68": " tathā kalyāṇamitrâgataṃ sarvajñatāṃ saṃpaśyann aśrumukho rudan yāvan meghasya dramitasyântikāt prakrāntaḥ //",
    "T04sanss02u:69": " bodhisatvapratimokṣe 'py uktaṃ /",
    "T04sanss02u:70": " iha śāriputra bodhisatvo dharmakāmatayā nâsti tal loke",
    "T04sanss02u:71": " [ Bendall ed p37 ---> ]",
    "T04sanss02u:72": " ratnaṃ yan na parityajati /",
    "T04sanss02u:73": " nâsti tat kāyôpasthānaṃ yan na karoti /",
    "T04sanss02u:74": " nâsti taj jaṅghāpreṣaṇaṃ yan nôtsahate /",
    "T04sanss02u:75": " nâsti tad vākkarma yan nôtsahate",
    "T04sanss02u:76": " ācāryôpādhyāyagauravatayā //",
    "T04sanss02u:77": " peyālaṃ //",
    "T04sanss02u:78": " tat kasya hetoḥ /",
    "T04sanss02u:79": " bandhacchedāyâiṣa dharmaḥ saṃvartate /",
    "T04sanss02u:80": " jātijarāvyādhimaraṇaśokaparidevaduṣkhadaurmanasyacchedāyâiṣa dharmaḥ saṃvartatae iti ratnacittam utpādya bhaiṣajyacittam",
    "T04sanss02u:81": " utpādya /",
    "T04sanss02u:82": " sarvasatvānāṃ glānyavyupaśamāyâiṣa dharmaḥ saṃvartatae iti /",
    "T04sanss02u:83": " eṣṭavyaś câsmābhiḥ sarvasatvānāṃ glānyavyupaśamāyâivaṃrūpo dharmêti //",
    "T04sanss02u:84": " ugradattaparipṛcchāyām apy uktaṃ /",
    "T04sanss02u:85": " sacet punar gṛhapate pāṭhasvâdhyāyârthiko bodhisatvaḥ",
    "T04sanss02u:86": " kasyacid antikāc catuṣpādikāṃ gāthāṃ śṛṇuyād uddiśed vôdgṛhṇīyād dānaśīlakṣāntivīryadhyānaprajñāsaṃprayuktāṃ",
    "T04sanss02u:87": " bodhisatvasaṃbhārôpacayaṃ vā tena tasminn ācārye dharmagauravaṃ karaṇīyaṃ yāvadbhir",
    "T04sanss02u:88": " nāmapadavyañjana ...",
    "T04sanss02u:89": " [ Cambridge MS f24b ---> ]",
    "T04sanss02u:90": " gāthôddiṣṭā /",
    "T04sanss02u:91": " yadi tāvatâivaṃ kalpāṃs tasyâcāryasyôpasthānaparicaryāṃ kuryād aśaṭhatayā",
    "T04sanss02u:92": " sarvalābhasatkārapūjayā /",
    "T04sanss02u:93": " adyâpi gṛhapate na pratipūritam ācāryasyâcāryagauravaṃ bhavati /",
    "T04sanss02u:94": " kaḥ punar vādo dharmagauravaṃ //",
    "T04sanss02u:95": " prajñāpāramitāyām aṣṭasahasrikāyām apy uktaṃ /",
    "T04sanss02u:96": " kalyāṇamitreṣu ca tvayā kulaputra tīvraṃ gauravam utpādayitavyaṃ /",
    "T04sanss02u:97": " prema ca karaṇīyaṃ /",
    "T04sanss02u:98": " atha khalu sadāprarudito bo-",
    "T04sanss02u:99": " [ Bendall ed p38 ---> ]",
    "T04sanss02u:100": " dhisatvo mahāsatvâivaṃrūpair guṇair gauravamanasikārair gacchann anupūrveṇânyatamanagaram",
    "T04sanss02u:101": " anuprāptas /",
    "T04sanss02u:102": " tatra tasyântarāyaṇamadhyagatasyâitad abhūt /",
    "T04sanss02u:103": " yan nv aham imam ātmabhāvaṃ vikrīyânena mūlyena dharmodgatasya",
    "T04sanss02u:104": " bodhisatvasya mahāsatvasya satkāraṃ kuryāṃ /",
    "T04sanss02u:105": " dīrgharātraṃ hi mamâtmabhāvasahasrāṇi bhagnāni kṣīṇāni",
    "T04sanss02u:106": " vikrītāni punar aparimāṇe saṃsāre 'parimāṇāni yāni mayā",
    "T04sanss02u:107": " kāmahetoḥ kāmanidānam anubhūtāni na punar evaṃrūpāṇāṃ dharmāṇāṃ kṛtaśâivaṃrūpāṇāṃ vā satvānāṃ satkārāya //",
    "T04sanss02u:108": " atha khalu sadāprarudito bodhisatvo mahāsatvo 'ntarāyaṇamadhyagataḥ śabdam udīrayām āsa ghoṣam anuśrāvayām",
    "T04sanss02u:109": " āsa /",
    "T04sanss02u:110": " kaḥ puruṣeṇârthikaḥ kaḥ puruṣeṇârthikêti peyālaṃ /",
    "T04sanss02u:111": " atha khalu māraḥ pāpīyān brāhmaṇagṛhapatikāṃs tathā",
    "T04sanss02u:112": " samupasthāpayām āsa yathā taṃ ghoṣaṃ nâśrauṣuḥ /",
    "T04sanss02u:113": " yadâtmanaḥ krāyakaṃ na labhate tadâikântaṃ gatvā",
    "T04sanss02u:114": " prārodīd aśrūṇi ca prāvarttayad evaṃ câvadad /",
    "T04sanss02u:115": " aho vatâsmākaṃ durlabhā lābhā ye vayam ātmabhāvasyâpi",
    "T04sanss02u:116": " kretāraṃ na labhāmahe /",
    "T04sanss02u:117": " atha khalu śakro de-",
    "T04sanss02u:118": " [ Cambridge MS f25a ---> ]",
    "T04sanss02u:119": " vānām indro māṇavakarūpeṇa yāvat",
    "T04sanss02u:120": " sadāpraruditaṃ bodhisatvaṃ mahāsatvam etad avocat /",
    "T04sanss02u:121": " kiṃ tvaṃ kulaputra dīnamanôtkaṇṭhitamānaso 'śrūṇi",
    "T04sanss02u:122": " pravarttayamānaḥ sthitaḥ //",
    "T04sanss02u:123": " sadāpraruditâivam āha /",
    "T04sanss02u:124": " ahaṃ māṇavaka dharmakāmatayêmam ātmabhāvaṃ vikrīya",
    "T04sanss02u:125": " dharmapūjāṃ karttukāmaḥ so 'ham asya krāyakaṃ na labhe /",
    "T04sanss02u:126": " peyālaṃ //",
    "T04sanss02u:127": " atha khalu sa māṇavakaḥ sadāpraruditaṃ bodhisatvaṃ mahāsatvam",
    "T04sanss02u:128": " etad avocat /",
    "T04sanss02u:129": " na mama kulaputra puruṣeṇa kṛtyam api tu khalu punaḥ pitur me yajño yaṣṭavyaḥ /",
    "T04sanss02u:130": " tatra me puruṣasya hṛdayena kṛtyaṃ lohitena câsthimajjayā ca /",
    "T04sanss02u:131": " tad dāsyasi tvaṃ krayeṇa //",
    "T04sanss02u:132": " atha khalu sadāpraruditasyâitad abhūt /",
    "T04sanss02u:133": " lābhā me sulabdhāḥ pariniṣpannaṃ câtmānaṃ jāne",
    "T04sanss02u:134": " prajñāpāramitôpāyakauśalyeṣu /",
    "T04sanss02u:135": " yan mayâtmanaḥ krāyako labdho hṛdaysya rudhirasya câsthimajjāyāś ca //",
    "T04sanss02u:136": " sa hṛṣṭacittaḥ kalyacittaḥ pramuditacittas taṃ māṇavakam etad avocat /",
    "T04sanss02u:137": " dāsyāmi māṇavaka yena te itâtmabhāvād arthaḥ /",
    "T04sanss02u:138": " yāvat sadāprarudito bodhisatvo mahāsatvas tīkṣṇaṃ śastraṃ gṛhītvā dakṣiṇaṃ bāhuṃ viddhvā lohitaṃ nisrāvayati sma",
    "T04sanss02u:139": " dakṣiṇaṃ côruṃ viddhvā nirmāṃsaṃ ca kṛtvâsthi bhettuṃ kuḍyamūlam upasaṃkrāmati //",
    "T04sanss02u:140": " [ Bendall ed p39 ---> ]",
    "T04sanss02u:141": " atha khalv anyatarā śreṣṭhidārikôpariprāsādatalagatâdrākṣīt sadāpraruditaṃ bodhisatvaṃ yāvat sā śreṣṭhidārikā",
    "T04sanss02u:142": " yena sadāprarudito bodhisatvas tenôpasaṃkramyâitad avocat /",
    "T04sanss02u:143": " kiṃ nu khalu tvaṃ kulaputrâivaṃrūpām ātmanaḥ kāraṇāṃ kārayāsîti /",
    "T04sanss02u:144": " yāvat sā dārikā pūjāprayojanaṃ śrutvā punar āha /",
    "T04sanss02u:145": " kā puna-",
    "T04sanss02u:146": " [ Cambridge MS f25b ---> ]",
    "T04sanss02u:147": " s te kulaputra tato guṇajātir niṣpatsyate /",
    "T04sanss02u:148": " sa tām etad avocat /",
    "T04sanss02u:149": " sa dārike kulaputro mama prajñāpāramitām upāyakauśalyaṃ côpadekṣayti /",
    "T04sanss02u:150": " tatra vayaṃ śikṣiṣyāmas tatra vayaṃ śikṣamāṇāḥ sarvasatvānāṃ pratiśaraṇaṃ bhaviṣyāmaḥ /",
    "T04sanss02u:151": " peyālaṃ //",
    "T04sanss02u:152": " atha khalu sā śreṣṭhidārikā sadāpraruditaṃ bodhisatvam etad avocat /",
    "T04sanss02u:153": " āścaryaṃ kulaputra /",
    "T04sanss02u:154": " yāvad udārāḥ praṇītāś câmī tvayā dharmāḥ parikīrttitāḥ /",
    "T04sanss02u:155": " ekâikasyâpi kulaputrâivaṃrūpasya dharmasyârthāya",
    "T04sanss02u:156": " gaṅgānadīvālikôpamān api kalpān evam ātmabhāvāḥ",
    "T04sanss02u:157": " parityaktavyā bhaveyuḥ /",
    "T04sanss02u:158": " tathôdārāḥ praṇītāś câmī tvayā dharmāḥ parikīrttitāḥ /",
    "T04sanss02u:159": " api tu khalu kulaputra yena yena kṛtyaṃ tat te dāsyāmi suvarṇaṃ vā",
    "T04sanss02u:160": " maṇiṃ vā muktāṃ vā vaiḍūryaṃ vā yāvad yena tvaṃ taṃ dharmodgataṃ bodhisatvaṃ satkariṣyasi /",
    "T04sanss02u:161": " yāvad vistareṇa tayā dārikayā pañcaśataparivārayā sārddhaṃ tasya dharmodgatasya saṃkramaṇaṃ kartavyaṃ //",
    "T04sanss02u:162": " atha khalu dharmodgato bodhisatvo mahāsatvaḥ utthāyâsanāt",
    "T04sanss02u:163": " svakaṃ gṛhaṃ prāvikṣat /",
    "T04sanss02u:164": " yāvat sapta varṣāṇy ekasamādhisamāpannâivâbhūt /",
    "T04sanss02u:165": " sadāprarudito bodhisatvo mahāsatvaḥ sapta varṣāṇi na kāmavitarkam",
    "T04sanss02u:166": " utpādayām āsa /",
    "T04sanss02u:167": " na vyāpādavitarkaṃ na vihiṃsāvitarkam utpādayām āsa /",
    "T04sanss02u:168": " na rasagṛ-",
    "T04sanss02u:169": " [ Bendall ed p40 ---> ]",
    "T04sanss02u:170": " ddhim utpādayām āsânyatra /",
    "T04sanss02u:171": " kadā nāma dharmodgato bodhisatvo mahāsatvo vyutthāsyati /",
    "T04sanss02u:172": " yad vayaṃ dharmodgatasya bodhisatvasya mahāsatvasya dharmâsanaṃ prajñāpayiṣyāmo yatrâsau kulaputro niṣadya dharmaṃ deśayiṣyati taṃ ca pṛthivīpradeśaṃ siktaṃ saṃmṛṣṭaṃ ca",
    "T04sanss02u:173": " kariṣyāmo nānāpuṣpâbhikīrṇaṃ iti cintayām āsa //",
    "T04sanss02u:174": " tāny api śreṣṭhidārikā pramukhāṇi pañcadārikāśatāni",
    "T04sanss02u:175": " sadāpraruditasya bodhisatvasyânuśikṣamāṇāni dvābhyām evêryāpathābhyāṃ kālam atināmayām āsuḥ //",
    "T04sanss02u:176": " atha khalu sadāprarudito bodhisatvo mahāsatvo divyaṃ nirghoṣam",
    "T04sanss02u:177": " aśrauṣīd itaḥ saptame divase dharmodgato bodhisatvo mahāsatvo 'smāt samādher vyutthāya madhye nagarasya niṣadya",
    "T04sanss02u:178": " [ Cambridge MS f26a ---> ]",
    "T04sanss02u:179": " dharmaṃ deśayiṣyatîti /",
    "T04sanss02u:180": " atha khalu sadāprarudito bodhisatvo mahāsatvas taṃ nirghoṣaṃ śrutvâttamanāḥ pramuditaḥ",
    "T04sanss02u:181": " prītisaumanasyajātas taṃ pṛthivīpradeśaṃ śodhayām āsa sārddhaṃ śreṣṭhidārikāpramukhaiḥ",
    "T04sanss02u:182": " pañcabhir dārikāśatair dharmâsanaṃ prajñapayām āsa saptaratnamayaṃ /",
    "T04sanss02u:183": " atha khalu sadāprarudito bodhisatvo mahāsatvas taṃ pṛthivīpradeśaṃ sektukāmaś ca /",
    "T04sanss02u:184": " na côdakaṃ samantāt paryeṣamāṇo 'pi labhate yena taṃ pṛthivīpradeśaṃ siñced /",
    "T04sanss02u:185": " yathâpi nāma māreṇa pāpīyasā tat sarvam udakam antardhāpitaṃ apy eva nāmâsyôdakam alabhamānasya cittaṃ duṣkhitaṃ syād daurmanasyaṃ ca bhavec cittasya vânyathātvaṃ bhaved yenâsya",
    "T04sanss02u:186": " kuśalamūlântardhānaṃ bhaven na vā bhrājeran kuśalamūlāni /",
    "T04sanss02u:187": " atha khalu sadāpraruditasya bodhisatvasya mahāsatvasyâitad abhūt /",
    "T04sanss02u:188": " yan nv aham ātmanaḥ kāyaṃ viddhvêmaṃ pradeśaṃ rudhireṇa",
    "T04sanss02u:189": " siñceyaṃ /",
    "T04sanss02u:190": " tat kasya hetoḥ /",
    "T04sanss02u:191": " ayaṃ hi pṛthivīpradeśae uddhatarajasko /",
    "T04sanss02u:192": " mā rajodhātur ito dharmodgatasya bodhisatvasya mahāsatvasya kāye",
    "T04sanss02u:193": " nipatatu /",
    "T04sanss02u:194": " kim aham anenâtmabhāvenâvaśyaṃbhedanadharmiṇā kuryāṃ /",
    "T04sanss02u:195": " varaṃ khalu punar mamâyaṃ kāyâivaṃrūpayā kriyayā vinaśyatu",
    "T04sanss02u:196": " na ca niḥsāmarthyakriyayā /",
    "T04sanss02u:197": " kāmahetoḥ kāmanidānaṃ bahūni me",
    "T04sanss02u:198": " [ Bendall ed p41 ---> ]",
    "T04sanss02u:199": " ātmabhāvasahasrāṇi punaḥ",
    "T04sanss02u:200": " punar aparimāṇe saṃsāre saṃsarato bhinnāni /",
    "T04sanss02u:201": " yadi punar bhidyante kāmam evaṃrūpeṣv iva dharmasthāneṣu",
    "T04sanss02u:202": " bhidyantāṃ //",
    "T04sanss02u:203": " atha khalu sadāprarudito bodhisatvo mahāsatvêti pratisaṃkhyāya",
    "T04sanss02u:204": " tīkṣṇaṃ śastraṃ gṛhītvā svakāyaṃ sama-",
    "T04sanss02u:205": " [ Cambridge MS f26b ---> ]",
    "T04sanss02u:206": " ntato viddhvā taṃ pṛthivīpradeśaṃ svarudhireṇa sarvam asiñcat /",
    "T04sanss02u:207": " evaṃ tābhir api dārikābhiḥ kṛtaṃ /",
    "T04sanss02u:208": " na ca sadāprarudito bodhisatvasya mahāsatvasya tāsāṃ vā",
    "T04sanss02u:209": " sarvāsāṃ dārikāṇāṃ cittasyânyathātvam abhūt /",
    "T04sanss02u:210": " yatra māraḥ pāpīyān avatāraṃ labhetêti //",
    "T04sanss02u:211": " atâivaṃ caturdharmakasūtre 'py uktaṃ /",
    "T04sanss02u:212": " kalyāṇamitraṃ bhikṣavo bodhisatvena mahāsatvena yāvajjīvaṃ na",
    "T04sanss02u:213": " parityaktavyam api jīvitahetor iti //",
    "T04sanss02u:214": " tad evaṃ kalyāṇamitrânutsargād ātmabhāvâdīnāṃ rakṣâdikaṃ kāryaṃ //",
    "T04sanss02u:215": " sūtrāṇāṃ ca sadêkṣaṇād bodhisatvaśikṣāpadāni hi prāyaḥ",
    "T04sanss02u:216": " sūtreṣv eva dṛśyante /",
    "T04sanss02u:217": " teṣu teṣu sūtrânteṣu bodhisatvasamudācārā bodhisatvaśikṣāpadāni prajñaptānîti vacanāt /",
    "T04sanss02u:218": " tasmāt tadanīkṣaṇe mā bhūd āpattim āpannasyâpy ajñānād aviratir iti sadā sūtradarśanāyâdaraḥ kāryaḥ /",
    "T04sanss02u:219": " tad anena kalyāṇamitrânutsargeṇa sūtrântadarśanena ca sarvaḥ",
    "T04sanss02u:220": " saddharmaparigrahôkto bhavati //",
    "T04sanss02u:221": " yathôktam āryasāgaramatisūtre /",
    "T04sanss02u:222": " yābhir akṣaraniruktibhiḥ so 'nabhilāpyo dharmaḥ sūcyate tāsām",
    "T04sanss02u:223": " akṣaraniruktīnāṃ yadā dhāraṇaṃ deśanā yāvad /",
    "T04sanss02u:224": " ayam ucyate saddharmaparigrahaḥ /",
    "T04sanss02u:225": " punar aparaṃ kulaputra ye te dharmabhāṇakâiṣām",
    "T04sanss02u:226": " evaṃrūpāṇāṃ sūtrântānāṃ deśayitāraḥ pratipattisārāś ca",
    "T04sanss02u:227": " teṣām api dharmabhāṇakānāṃ yat sevanaṃ bhajanaṃ paryupāsanam",
    "T04sanss02u:228": " utthānam upasthānaṃ gauravaṃ citrīkāraḥ śuśrūṣârakṣā",
    "T04sanss02u:229": " parigrahaś cīvarapiṇḍapātraśayanâsanaglānapratyayabhaiṣajyapariṣkāradānaṃ sādhukāradānaṃ svāmy-ārakṣā",
    "T04sanss02u:230": " kuśalapakṣarakṣā varṇabhāṣaṇam avarṇapraticchād-",
    "T04sanss02u:231": " [ Cambridge MS f27a ---> ]",
    "T04sanss02u:232": " anatā /",
    "T04sanss02u:233": " ayam api saddharma-",
    "T04sanss02u:234": " [ Bendall ed p42 ---> ]",
    "T04sanss02u:235": " parigrahaḥ /",
    "T04sanss02u:236": " peyālaṃ //",
    "T04sanss02u:237": " punar aparaṃ kulaputra yâvivādaparamatā /",
    "T04sanss02u:238": " adharme dharmavādināṃ ca pudgalānāṃ saha dharmeṇa nigrahaḥ /",
    "T04sanss02u:239": " ayam api saddharmaparigrahaḥ /",
    "T04sanss02u:240": " punar aparaṃ kulaputrâpratihatasantānasya",
    "T04sanss02u:241": " sarvasatvapramokṣabuddher nirāmiṣacittasya parebhyo dharmadānam",
    "T04sanss02u:242": " ayam api saddharmaparigrahaḥ /",
    "T04sanss02u:243": " punar aparaṃ kulaputra yo dharmaśravaṇahetuko vā",
    "T04sanss02u:244": " dharmadeśanāhetuko vântaśâikakramavyatihāro 'ntaśâikôcchvāsapraśvāso vā /",
    "T04sanss02u:245": " ayam api saddharmaparigrahaḥ /",
    "T04sanss02u:246": " peyālaṃ //",
    "T04sanss02u:247": " prahrutaṃ vatêdaṃ kulaputra cittaṃ viṣayeṣu /",
    "T04sanss02u:248": " tasya yā nivāraṇā parirakṣâikâgrībhāvo damaḥ śamôpaśamo vinayo 'yam ucyate saddharmaparigrahaḥ /",
    "T04sanss02u:249": " peyālaṃ //",
    "T04sanss02u:250": " punar aparaṃ kulaputra yena dharmeṇa yo 'dharmaḥ pravartate tasya",
    "T04sanss02u:251": " dharmasyâparigraho 'nupādānam ayam api saddharmaparigrahêty ādi //",
    "T04sanss02u:252": " tatr dharmabhāṇakasevâdinā kalyāṇamitrânutsargôktaḥ /",
    "T04sanss02u:253": " kalyāṇamitralakṣaṇaṃ ca /",
    "T04sanss02u:254": " tad etena saddharmaparigraheṇa vinā /",
    "T04sanss02u:255": " na rakṣā /",
    "T04sanss02u:256": " na śuddhir na vṛddhis [[DOUBT]] tataś ca so 'pi na bodhisatvêty avaśyakāryaḥ saddharmaparigrahaḥ //",
    "T04sanss02u:257": " uktaṃ hi śrīmālāsiṃhanādasūtre /",
    "T04sanss02u:258": " yāny apîmāni bhagavan gaṅgānadīvālikāsamāni",
    "T04sanss02u:259": " bodhisatvapraṇidhānāni tāny ekasmin mahāpraṇidhāne",
    "T04sanss02u:260": " upanikṣiptāny antargatāny anupratiṣṭhāni yad uta",
    "T04sanss02u:261": " saddharmaparigrahe /",
    "T04sanss02u:262": " evaṃ mahāviṣayo bhagavan saddharmaparigrahêti //",
    "T04sanss02u:263": " punar atrâivâha /",
    "T04sanss02u:264": " syād yathâpi nāma devi mahābalavato 'pi puruṣasyâlpo 'pi",
    "T04sanss02u:265": " marmaṇi prahāro /",
    "T04sanss02u:266": " vedhanīyo bhavati vādhākaraś ca /",
    "T04sanss02u:267": " evam eva devi mārasya pāpīyasaḥ parītto 'pi saddharmaparigraho-",
    "T04sanss02u:268": " [ Cambridge MS f27b ---> ]",
    "T04sanss02u:269": " vedhanīyo bhavati śokâvahaḥ paridevakaraś ca bhavati /",
    "T04sanss02u:270": " nâhaṃ devi anyam ekam api dharmaṃ kuśalaṃ samanupaśyāmi mārasya",
    "T04sanss02u:271": " pāpīyasâivaṃ vedhanīyaṃ śokâvahaṃ paridevakaraṃ ca /",
    "T04sanss02u:272": " yathâyam alpo 'pi",
    "T04sanss02u:273": " [ Bendall ed p43 ---> ]",
    "T04sanss02u:274": " saddharmaparigrahêti //",
    "T04sanss02u:275": " punar āha /",
    "T04sanss02u:276": " syād yathâpi nāma devi sumeruḥ parvatarājaḥ sarvān",
    "T04sanss02u:277": " kulaparvatān abhibhavann abhirocate ca samabhirocate côccatvena",
    "T04sanss02u:278": " vipulatvena ca /",
    "T04sanss02u:279": " evam eva devi mahāyānikasya kāyajīvitanirapekṣasya na ca",
    "T04sanss02u:280": " gṛhītacittasya saddharmaparigraho navayānasaṃprasthitānām api",
    "T04sanss02u:281": " kāyajīvitasâpekṣāṇāṃ mahāyānikānāṃ sarvān kuśalān",
    "T04sanss02u:282": " dharmān abhibhavatîty ādi //",
    "T04sanss02u:283": " tathâryasāgaramatisūtre 'py āha /",
    "T04sanss02u:284": " parigṛhīto bhavatī jinebhir devebhi nāgebhi ca kinnarebhiḥ /",
    "T04sanss02u:285": " puṇyena jñānena parigṛhītaḥ",
    "T04sanss02u:286": " saddharmadhāritva tathāgatānām //",
    "T04sanss02u:287": " peyālaṃ //",
    "T04sanss02u:288": " sa śūnyakṣetreṣu na jātu jāyate",
    "T04sanss02u:289": " sarvatra jātau ca jinaṃ sa paśyati /",
    "T04sanss02u:290": " dṛṣṭvā ca tasmiṃl labhate prasādaṃ saddharmadhāritva tathāgatānām //",
    "T04sanss02u:291": " jātismaro bhavati mahâtmadharmā",
    "T04sanss02u:292": " pravrajyalābhī bhavate punaḥ punaḥ /",
    "T04sanss02u:293": " pariśuddhacārī pratipattisāraḥ",
    "T04sanss02u:294": " saddharmadhāritva tathāgatānām //",
    "T04sanss02u:295": " peyālaṃ //",
    "T04sanss02u:296": " lābhī ca bhotī vidudhāraṇīye",
    "T04sanss02u:297": " na naśyate kalpaśatebhi yacchubham /",
    "T04sanss02u:298": " [ Bendall ed p44 ---> ]",
    "T04sanss02u:299": " pratibhānavanto bhavate 'saktaḥ",
    "T04sanss02u:300": " saddharmadhāritva tathāgatānāṃ //",
    "T04sanss02u:301": " śakro 'tha brahmā tatha lokapāl-o manuṣyarājā bhuvi cakravarttī /",
    "T04sanss02u:302": " sukhena saukhyena sa bodhi budhyate",
    "T04sanss02u:303": " saddharmadhāritva tathāgatānām //",
    "T04sanss02u:304": " dvātriṃśa kāye 'sya bhavanti lakṣaṇāḥ",
    "T04sanss02u:305": " [ Cambridge MS f28a ---> ]",
    "T04sanss02u:306": " aninditâṅgo bhavate vicakṣaṇaḥ /",
    "T04sanss02u:307": " na tasya tṛptiṃ labhi prekṣamāṇāḥ",
    "T04sanss02u:308": " saddharmadhāritva tathāgatānām //",
    "T04sanss02u:309": " na tasya saṃmuhyati bodhi cittaṃ na côddhuraḥ pāramitā carīṣu /",
    "T04sanss02u:310": " asaṃgṛhītaḥ kuśalaḥ śatebhiḥ",
    "T04sanss02u:311": " saddharmadhāritva tathāgatānām iti //",
    "T04sanss02u:312": " śīlapāramitāyāṃ saddharmaparigraho nāma dvitīyaḥ paricchedaḥ //",
    "T04sanss02u:313": " Copyright (c) 2002 by Jens Braarvig - Oslo"
}