{
    "K01vinv10_u:0": " (MSV II 197)",
    "K01vinv10_u:1": " karmavastu",
    "K01vinv10_u:2": " (MSV II 199) karmavastuni (285v1 = GBM 6.883) uddānam* //",
    "K01vinv10_u:3": " kāśiṣu vāsavagrāmakaṃ senāñjayavastukam* /",
    "K01vinv10_u:4": " caṇpāyāṃ bhagavān buddhaḥ akarmāṇi pratikṣipet* //",
    "K01vinv10_u:5": " kāśiṣu vāsavagrāmake senāṃjayo nāma bhikṣuḥ prativasati /",
    "K01vinv10_u:6": " tam āgamya vāsavagrāmakā brāhmaṇagṛhapatayo buddhadharmasaṃgheṣu kārān kurvanti /",
    "K01vinv10_u:7": " ye āgantukā bhikṣavo vāsavagrāmakam āgacchanti tān asau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu piṇḍakā upanibaddhās teṣu bhoktuṃ preṣayati /",
    "K01vinv10_u:8": " yāvad anyatamaḥ sālohito vāsavagrāmake varṣā uṣitaḥ /",
    "K01vinv10_u:9": " trayāṇāṃ vārṣikāṇāṃ māsānām atyayāt kṛtacīvaro niṣṭhitacīvaraḥ samādāya pātracīvaraṃ yena śrāvastī tena cārikāṃ prakrānto 'nupūrveṇa cārikāṃ caran śrāvastīṃ anuprāptaḥ /",
    "K01vinv10_u:10": " ācaritaṃ ṣaḍvargikāṇām aśūnyaṃ jetavanadvāram anyatarānyatareṇa ṣaḍvargikeṇa /",
    "K01vinv10_u:11": " upanando jetavanadvāre tiṣṭhati /",
    "K01vinv10_u:12": " tenāsau dūrata eva dṛṣṭo bakākāraśirāḥ pralambabhrūḥ /",
    "K01vinv10_u:13": " sa saṃlakṣayati /",
    "K01vinv10_u:14": " ko 'py ayaṃ sthaviro bhikṣur āgacchati /",
    "K01vinv10_u:15": " pratyudgantavyam iti /",
    "K01vinv10_u:16": " sa pratyudgataḥ /",
    "K01vinv10_u:17": " svāgataṃ svāgataṃ sthavira iti /",
    "K01vinv10_u:18": " sa kathayati /",
    "K01vinv10_u:19": " vande ācārya iti /",
    "K01vinv10_u:20": " sa saṃlakṣayati /",
    "K01vinv10_u:21": " mahallo batāyam* /",
    "K01vinv10_u:22": " nāyam ācāryaṃ jānīte nāpy upādhyāyam iti /",
    "K01vinv10_u:23": " sālohita kiyad dūrād āgacchasi /",
    "K01vinv10_u:24": " vāsavagrāmakāt* /",
    "K01vinv10_u:25": " kiṃ tatra /",
    "K01vinv10_u:26": " vihāraḥ /",
    "K01vinv10_u:27": " kim asau vihāraḥ /",
    "K01vinv10_u:28": " āhosvid (MSV II 200) vighātaḥ /",
    "K01vinv10_u:29": " kīdṛśo vihāraḥ /",
    "K01vinv10_u:30": " kīdṛśo vighātaḥ /",
    "K01vinv10_u:31": " yatropakaraṇasaṃpat sa vihāraḥ /",
    "K01vinv10_u:32": " yatropakaraṇavaikalyaṃ sa vighātaḥ /",
    "K01vinv10_u:33": " yady evaṃ vihāro 'sau yatra senāṃjayo nāma bhikṣuḥ prativasati /",
    "K01vinv10_u:34": " tam āgamya vāsavagrāmīyakā brāhmaṇagṛhapatayo buddhadharmasaṃgheṣu kārān kurvanti /",
    "K01vinv10_u:35": " itaś ca tatrāgantuko bhikṣur āgacchati /",
    "K01vinv10_u:36": " tam asau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu bhikṣūṇāṃ piṇḍakā upanibaddhās teṣu bhoktuṃ preṣayati",
    "K01vinv10_u:37": " ācaritaṃ ṣaḍvargikāṇāṃ yat kiṃcid eva śṛṇvanti tad rātrau saṃnipatya parasparam ārocayanti /",
    "K01vinv10_u:38": " nandopananda kiyac ciram asmābhiḥ kṛcchram udvoḍhavyam* /",
    "K01vinv10_u:39": " asti kiṃcid yuṣmākaṃ kiṃcic chrutaṃ yatrodārāvabhāso bhaved iti /",
    "K01vinv10_u:40": " upanandaḥ kathayati /",
    "K01vinv10_u:41": " asti /",
    "K01vinv10_u:42": " kāśiṣu vāsavagrāmake senāṃjayo nāma bhikṣuḥ prativasati /",
    "K01vinv10_u:43": " tam āgamya vāsavagrāmīyakā brāhmaṇagṛhapatayaḥ pūrvavad yāvad bhoktuṃ preṣayati /",
    "K01vinv10_u:44": " yady abhipretaṃ tatra gacchāmaḥ /",
    "K01vinv10_u:45": " te samādāya pātracīvaraṃ yena vāsavagrāmakas tena cārikāṃ prakrāntāḥ /",
    "K01vinv10_u:46": " anupūrveṇa cārikāṃ caranto vāsavagrāmakam anuprāptāḥ /",
    "K01vinv10_u:47": " te senāṃjayena dūrata eva dṛṣṭāḥ /",
    "K01vinv10_u:48": " sa saṃlakṣayati /",
    "K01vinv10_u:49": " āgatā hy ete duṣṭhulasamudācārāḥ /",
    "K01vinv10_u:50": " pratiśāmayitvā sarvopakaraṇaiḥ pravārayitavyāḥ /",
    "K01vinv10_u:51": " no tu kulāni bhoktuṃ preṣayitavyā iti /",
    "K01vinv10_u:52": " te anena pratiśāmayitvā sarvopakaraṇaiḥ pravāritāḥ /",
    "K01vinv10_u:53": " no tu kulāni bhoktuṃ preṣitāḥ /",
    "K01vinv10_u:54": " teṣām eke kathayanti /",
    "K01vinv10_u:55": " nandopananda vayam anena mahallena sarvopakaraṇaiḥ pravāritāḥ /",
    "K01vinv10_u:56": " no tu kulāni bhoktuṃ preṣitā iti /",
    "K01vinv10_u:57": " apare kathayanti /",
    "K01vinv10_u:58": " ekaṃ tāvat saṃpannaṃ kulāny api (286r1 = GBM 6.884)",
    "K01vinv10_u:59": " preṣayiṣyatīti /",
    "K01vinv10_u:60": " (MSV II 201) yāvan navako bhikṣur āgataḥ /",
    "K01vinv10_u:61": " sa tena pratiśāmayitvā sarvopakaraṇaiḥ pravārito mārgaśrame prativinodite kulāni bhoktuṃ preṣitaḥ /",
    "K01vinv10_u:62": " ṣaḍvargikāḥ prakupitāḥ kathayanti /",
    "K01vinv10_u:63": " nandopananda kīdṛśo 'yaṃ mahallaḥ chandadveṣī /",
    "K01vinv10_u:64": " yadi tāvat pūrvam āgatās te vayam* /",
    "K01vinv10_u:65": " yadi vṛddhās te vayam* /",
    "K01vinv10_u:66": " atha bahuśrutās te vayam* /",
    "K01vinv10_u:67": " eṣa bhikṣur acireṇābhyāgato navakaḥ prakṛtijñaḥ /",
    "K01vinv10_u:68": " so 'nena sarvopakaraṇaiḥ pravārayitvā kulāni bhoktuṃ preṣito no tu vayam* /",
    "K01vinv10_u:69": " sa tair upālabdhaḥ /",
    "K01vinv10_u:70": " mahalla īdṛśas tvaṃ chandadveṣī /",
    "K01vinv10_u:71": " yadi tāvat pūrvam āgatās te vayaṃ pūrvavad yāvat* /",
    "K01vinv10_u:72": " sa tvayā sarvopakaraṇaiḥ pravārayitvā kulāni bhoktuṃ preṣito no tu vayam* /",
    "K01vinv10_u:73": " sthavirā kiṃcit parihīyate /",
    "K01vinv10_u:74": " ṣaḍvargikāḥ saṃjātāmarṣāḥ kathayanti /",
    "K01vinv10_u:75": " na tūṣṇīṃ sthātavyam* /",
    "K01vinv10_u:76": " tad aparaṃ prativadati /",
    "K01vinv10_u:77": " sa tair abhyāhataḥ /",
    "K01vinv10_u:78": " tūṣṇīm avasthitaḥ /",
    "K01vinv10_u:79": " tais tasyācodayitvāsmārayitvā vastukarmapratijñāyā balād utkṣepaṇīyaṃ karmaṃ kṛtam* /",
    "K01vinv10_u:80": " sa saṃlakṣayati /",
    "K01vinv10_u:81": " duḥkhaṃ brāhmaṇagṛhapatayaḥ prasādyante sukham aprasādyante /",
    "K01vinv10_u:82": " yadi sthāsyāmi vāsavagrāmīyakā brāhmaṇagṛhapatayaḥ prasādaṃ pravedayiṣyante /",
    "K01vinv10_u:83": " sarvadā prakramitavyam iti /",
    "K01vinv10_u:84": " sa samādāya pātracīvaraṃ yena śrāvastī yena cārikāṃ prakrānto 'nupūrveṇa cārikāṃ (MSV II 202)",
    "K01vinv10_u:85": " caran śrāvastīm anuprāptaḥ /",
    "K01vinv10_u:86": " sa bhikṣubhir dṛṣṭa uktaś ca /",
    "K01vinv10_u:87": " svāgataṃ svāgatam āyuṣman* /",
    "K01vinv10_u:88": " senāñjayin prītā vayaṃ tvaddarśanena no tv āgamanena /",
    "K01vinv10_u:89": " kiṃ kāraṇam* /",
    "K01vinv10_u:90": " tvām āgamya vāsavagrāmīyakā brāhmaṇagṛhapatayo buddhadharmasaṃgheṣu kārān kurvanti /",
    "K01vinv10_u:91": " āgantukānāṃ gamikānāṃ ca vāsavagrāmakaṃ pratiśaraṇam* /",
    "K01vinv10_u:92": " asty etad evam* /",
    "K01vinv10_u:93": " mama tu ṣaḍvargikair acodayitvāsmārayitvā vastukarmapratijñāyā balād utkṣepaṇīyaṃ karma kṛtam /",
    "K01vinv10_u:94": " kiṃ kāraṇam* /",
    "K01vinv10_u:95": " tena yathāvṛttam ākhyātam* /",
    "K01vinv10_u:96": " te 'vadhyāyantaḥ kṣipanto vivācayanta etat prakaraṇaṃ bhikṣavo bhagavata ārocayanti /",
    "K01vinv10_u:97": " bhagavān āha /",
    "K01vinv10_u:98": " tasmāt tarhi bhikṣavo vyagreṇa na bhikṣubhir acodayitvāsmārayitvā vastukarmapratijñayā balād utkṣepaṇīyaṃ karma kartavyam* /",
    "K01vinv10_u:99": " kurvanti /",
    "K01vinv10_u:100": " sātisārā bhavanti /",
    "K01vinv10_u:101": " buddho bhagavān caṇpāyāṃ viharati gargāyāḥ puṣkariṇyās tīre /",
    "K01vinv10_u:102": " tena khalu samayena ṣaḍvargikā bhikṣava imāny evaṃrūpāṇy adharmakarmāṇi kurvanti /",
    "K01vinv10_u:103": " tadyathā adharmeṇa kurvanti vyagrāḥ /",
    "K01vinv10_u:104": " adharmeṇa kurvanti samagrāḥ /",
    "K01vinv10_u:105": " etat prakaraṇaṃ bhikṣavo bhagavata ārocayanti /",
    "K01vinv10_u:106": " bhagavān āha /",
    "K01vinv10_u:107": " tasmān na bhikṣubhir imāny evaṃrūpāṇy adharmakarmāṇi karaṇīyāni /",
    "K01vinv10_u:108": " tadyathā adharmeṇa vyagrair adharmeṇa samagraiḥ dharmeṇa vyagraiḥ /",
    "K01vinv10_u:109": " kurvanti /",
    "K01vinv10_u:110": " sātisārā bhavanti /",
    "K01vinv10_u:111": " uddānam* /",
    "K01vinv10_u:112": " na eka ekena na dvau na saṃbahulāḥ kṛtāḥ /",
    "K01vinv10_u:113": " na gaṇo gaṇasya karmāṇi paṃca saṃghakarmaṇāṃ svāminaḥ //",
    "K01vinv10_u:114": " (MSV II 203)",
    "K01vinv10_u:115": " buddho bhagavān caṇpāyāṃ viharati gargāyāḥ puṣkariṇyās tīre /",
    "K01vinv10_u:116": " tena khalu samayena ṣaḍvargikā bhikṣava imāny evaṃrūpāṇy adharmakarmāṇi kurvanti /",
    "K01vinv10_u:117": " tadyathā eko 'py ekasya /",
    "K01vinv10_u:118": " eko dvayoḥ /",
    "K01vinv10_u:119": " ekaḥ saṃbahulānām* /",
    "K01vinv10_u:120": " dvāv api dvayoḥ /",
    "K01vinv10_u:121": " dvāv ekasya /",
    "K01vinv10_u:122": " dvau saṃbahulānām* /",
    "K01vinv10_u:123": " saṃbahulā api saṃbahulānām* /",
    "K01vinv10_u:124": " saṃbahulā ekasya /",
    "K01vinv10_u:125": " saṃbahulā dvayoḥ /",
    "K01vinv10_u:126": " (286v1 = GBM 6.885) gaṇo gaṇasya /",
    "K01vinv10_u:127": " etat prakaraṇaṃ bhikṣavo bhagavata ārocayanti /",
    "K01vinv10_u:128": " bhagavān āha /",
    "K01vinv10_u:129": " tasmān naikenaikasya karma kartavyam* /",
    "K01vinv10_u:130": " naikena dvayoḥ /",
    "K01vinv10_u:131": " naikena saṃbahulānām* /",
    "K01vinv10_u:132": " na dvābhyāṃ dvayoḥ /",
    "K01vinv10_u:133": " na dvābhyām ekasya /",
    "K01vinv10_u:134": " na dvābhyāṃ saṃbahulānām* /",
    "K01vinv10_u:135": " na saṃbahulaiḥ saṃbahulānām* /",
    "K01vinv10_u:136": " na saṃbahulair ekasya /",
    "K01vinv10_u:137": " na saṃbahulair dvayoḥ /",
    "K01vinv10_u:138": " na gaṇena gaṇasya /",
    "K01vinv10_u:139": " kurvanti /",
    "K01vinv10_u:140": " sātisāra bhavanti /",
    "K01vinv10_u:141": " api tu bhikṣavaḥ paṃca saṃghakarmaṇāṃ svāminaḥ /",
    "K01vinv10_u:142": " katame paṃca /",
    "K01vinv10_u:143": " catvāro bhikṣavaḥ saṃghaḥ /",
    "K01vinv10_u:144": " pāṃcāpi bhikṣavaḥ saṃghaḥ /",
    "K01vinv10_u:145": " daśa bhikṣavaḥ saṃghaḥ /",
    "K01vinv10_u:146": " viṃśatir bhikṣavaḥ saṃghaḥ uttare ca /",
    "K01vinv10_u:147": " paṃca saṃghāḥ /",
    "K01vinv10_u:148": " tatra bhikṣavo yatra catvāro bhikṣavaḥ prativasanti /",
    "K01vinv10_u:149": " arhati tatra saṃgho dharmeṇa sarvakarmāṇi kartum* /",
    "K01vinv10_u:150": " sthāpayitvā pāṃcānāṃ pravāraṇāṃ daśānām upasaṃpadaṃ viṃśatīnāṃ cāvarhaṇam* /",
    "K01vinv10_u:151": " yatra paṃca prativasanti /",
    "K01vinv10_u:152": " arhati tatra saṃgho dharmeṇa sarvakarmāṇi kartum* /",
    "K01vinv10_u:153": " sthāpayitvā daśānām upasaṃpadaṃ viṃśatīnāṃ cāvarhaṇam* /",
    "K01vinv10_u:154": " yatra daśa prativasanti /",
    "K01vinv10_u:155": " arhati tatra saṃghaḥ sarvakarmāṇi kartum* /",
    "K01vinv10_u:156": " sthāpayitvā viṃśatīnāṃ āvarhaṇam* /",
    "K01vinv10_u:157": " yatra viṃśatir bhikṣavaḥ prativasanti uttare ca /",
    "K01vinv10_u:158": " arhati tatra saṃgho dharmeṇa sarvakarmāṇi kartum* /",
    "K01vinv10_u:159": " (MSV II 204)",
    "K01vinv10_u:160": " uddānam* /",
    "K01vinv10_u:161": " caturvargakaraṇīyaṃ pudgala ūnakaḥ kṛtaḥ /",
    "K01vinv10_u:162": " na pārivāsikacaturthena karmacatuṣṭayaṃ smṛtam* //",
    "K01vinv10_u:163": " caturvargakaraṇīyaṃ bhikṣavaḥ karma ūnāś catvāraḥ kurvanti /",
    "K01vinv10_u:164": " adharmakarma ca tad avinayakarma ca /",
    "K01vinv10_u:165": " na tat tathā karaṇīyam* /",
    "K01vinv10_u:166": " saṃghaś ca tena sātisāraḥ /",
    "K01vinv10_u:167": " caturvargakaraṇīyaṃ karma āgārikacaturthāḥ kurvanti /",
    "K01vinv10_u:168": " adharmakarma ca tad avinayakarma ca /",
    "K01vinv10_u:169": " na ca tat tathā karaṇīyam* /",
    "K01vinv10_u:170": " saṃghaś ca tena sātisāraḥ /",
    "K01vinv10_u:171": " evaṃ śrāmaṇerakaḥ ṣaṇḍhapaṇḍakaḥ bhikṣuṇīdūṣako mātṛghātakaḥ pitṛghātakaḥ arhaghātakaḥ",
    "K01vinv10_u:172": " saṃghabhedakaḥ tathāgatasyāntike duṣṭacittarudhirotpādakas tīrthikas tīrthakāvakrāntikaḥ",
    "K01vinv10_u:173": " steyāsaṃvāsiko nānāsaṃvasiko 'saṃvāsikaḥ pārivāsikacaturthāḥ karma kurvanti /",
    "K01vinv10_u:174": " adharmakarma ca tad avinayakarma ca /",
    "K01vinv10_u:175": " na ca tat tathā karaṇīyam* /",
    "K01vinv10_u:176": " saṃghaś ca tena sātisāraḥ /",
    "K01vinv10_u:177": " caturvargakaraṇīyaṃ karma pūrṇāś catvāro dharmeṇa kurvanti dharmakarma ca tad vinayakarma ca /",
    "K01vinv10_u:178": " evaṃ ca tat karaṇīyam* /",
    "K01vinv10_u:179": " saṃghaś ca tena na sātisāraḥ /",
    "K01vinv10_u:180": " caturvargakaraṇīyaṃ karma nāgārikacaturtho na śrāmaṇerakaḥ pūrvavad yāvan na pārivāsikacaturthāḥ kurvanti /",
    "K01vinv10_u:181": " dharmakarma ca tad vinayakarma ca /",
    "K01vinv10_u:182": " evaṃ ca tat karaṇīyam* /",
    "K01vinv10_u:183": " saṃghaś ca tena na sātisāraḥ /",
    "K01vinv10_u:184": " paṃcavargakaraṇīyaṃ karma ūnāḥ paṃca kurvanti /",
    "K01vinv10_u:185": " adharmakarma ca tad (MSV II 205)",
    "K01vinv10_u:186": " avinayakarma ca /",
    "K01vinv10_u:187": " na tathā karaṇīyam* /",
    "K01vinv10_u:188": " saṃghaś ca tena sātisāraḥ /",
    "K01vinv10_u:189": " paṃcavargakaraṇīyaṃ karma āgārikapaṃcamaḥ pūrvavad yāvat pārivāsikapaṃcamāḥ kurvanti /",
    "K01vinv10_u:190": " adharmakarma ca tad avinayakarma ca /",
    "K01vinv10_u:191": " na ca tat tathā karaṇīyam* /",
    "K01vinv10_u:192": " saṃghaś ca tena sātisāraḥ /",
    "K01vinv10_u:193": " paṃcavargakaraṇīyaṃ karma pūrṇāḥ paṃcavargeṇa kurvanti /",
    "K01vinv10_u:194": " dharmakarma ca tad vinayakarma ca /",
    "K01vinv10_u:195": " evaṃ tat karaṇīyam* /",
    "K01vinv10_u:196": " saṃghaś ca tena na sātisāraḥ /",
    "K01vinv10_u:197": " paṃcavargakaraṇīyaṃ karma nāgārikapaṃcamā na śrāmaṇerakaḥ pūrvavad yāvan na pārivāsikapaṃcamā dharmeṇa kurvanti /",
    "K01vinv10_u:198": " (287r1 = GBM 6.886) dharmakarma ca tad vinayakarma ca /",
    "K01vinv10_u:199": " evaṃ ca tat karaṇīyam* /",
    "K01vinv10_u:200": " saṃghaś ca tena na sātisāraḥ /",
    "K01vinv10_u:201": " daśavargakaraṇīyaṃ karma ūnā daśavargeṇa kurvanti /",
    "K01vinv10_u:202": " adharmakarma ca tad avinayakarma ca /",
    "K01vinv10_u:203": " na ca tat tathā karaṇīyam* /",
    "K01vinv10_u:204": " saṃghaś ca tena sātisāraḥ /",
    "K01vinv10_u:205": " daśavargakaraṇīyaṃ karma āgārikadaśamāḥ pūrvavad yāvat pārivāsikadaśamā kurvanti /",
    "K01vinv10_u:206": " adharmakarma ca tad avinayakarma ca /",
    "K01vinv10_u:207": " na ca tat tathā karaṇīyam* /",
    "K01vinv10_u:208": " saṃghaś ca tena sātisāraḥ /",
    "K01vinv10_u:209": " daśavargakaraṇīyaṃ karma pūrṇā daśavargeṇa kurvanti /",
    "K01vinv10_u:210": " dharmakarma ca tad vinayakarma ca /",
    "K01vinv10_u:211": " evaṃ ca tat karma karaṇīyam* /",
    "K01vinv10_u:212": " saṃghaś ca tena na sātisāraḥ /",
    "K01vinv10_u:213": " daśavargakaraṇīyaṃ karma nāgārikadaśamāḥ pūrvavad yāvan na pārivāsikadaśamā dharmeṇa kurvanti /",
    "K01vinv10_u:214": " dharmakarma ca tad vinayakarma ca /",
    "K01vinv10_u:215": " evaṃ ca karaṇīyam* /",
    "K01vinv10_u:216": " saṃghaś ca tena na sātisāraḥ /",
    "K01vinv10_u:217": " viṃśativargakaraṇīyaṃ karma ūnā viṃśativargeṇa kurvanti /",
    "K01vinv10_u:218": " adharmakarma ca tad avinayakarma ca /",
    "K01vinv10_u:219": " saṃghaś ca tena sātisāraḥ /",
    "K01vinv10_u:220": " viṃśativargakaraṇīyaṃ (MSV II 206)",
    "K01vinv10_u:221": " karma āgārikaviṃśatimāḥ śrāmaṇerakāḥ pūrvavat pārivāsikaviṃśatimāḥ kurvanti /",
    "K01vinv10_u:222": " adharmakarma ca tad avinayakarma ca /",
    "K01vinv10_u:223": " na ca tat tathā karaṇīyam* /",
    "K01vinv10_u:224": " saṃghaś ca tena sātisāraḥ /",
    "K01vinv10_u:225": " viṃśativargakaraṇīyaṃ karma pūrṇā viṃśatidharmeṇa kurvanti /",
    "K01vinv10_u:226": " dharmakarma ca tad vinayakarma ca /",
    "K01vinv10_u:227": " evaṃ ca tat karaṇīyam* /",
    "K01vinv10_u:228": " saṃghaś ca tena na sātisāraḥ /",
    "K01vinv10_u:229": " viṃśativargakaraṇīyaṃ karma nāgārikaviṃśatimā na śrāmaṇerakāḥ pūrvavad yāvan na pārivāsikaviṃśatimā dharmeṇa kurvanti /",
    "K01vinv10_u:230": " dharmakarma tad vinayakarma ca /",
    "K01vinv10_u:231": " evaṃ ca tat karaṇīyam* /",
    "K01vinv10_u:232": " saṃghaś ca tena na sātisāraḥ /",
    "K01vinv10_u:233": " uddānam* /",
    "K01vinv10_u:234": " dharmādharmeṇa yat karma yac ca jñaptitayā kṛtam* /",
    "K01vinv10_u:235": " saṃmukhaṃ ca pratijñā ca cakrapeyāla saṅkalāt* //",
    "K01vinv10_u:236": " adharmakarma /",
    "K01vinv10_u:237": " dharmakarma /",
    "K01vinv10_u:238": " adharmakarma katamat* /",
    "K01vinv10_u:239": " aprāpte utsāraṇe aprāptam utsārayanti /",
    "K01vinv10_u:240": " yathāsyotsāryamāṇasyānuśrāvaṇaṃ bhavati /",
    "K01vinv10_u:241": " na tathotsārayanti /",
    "K01vinv10_u:242": " adharmakarma /",
    "K01vinv10_u:243": " dharmakarma katamat* /",
    "K01vinv10_u:244": " prāpte utsāraṇe prāptam utsārayanti /",
    "K01vinv10_u:245": " yathāsyotsāryamāṇasyānuśrāvaṇaṃ bhavati /",
    "K01vinv10_u:246": " tathotsārayanti /",
    "K01vinv10_u:247": " dharmakarma /",
    "K01vinv10_u:248": " aprāpte osāraṇe aprāptam osārayanti /",
    "K01vinv10_u:249": " yathāsya osāryamāṇasyānuśrāvaṇaṃ bhavati /",
    "K01vinv10_u:250": " na tathā osārayanti /",
    "K01vinv10_u:251": " adharmakarma /",
    "K01vinv10_u:252": " prāpte osāraṇe prāptam osārayanti /",
    "K01vinv10_u:253": " yathāsya osāryamāṇasyānuśrāvaṇaṃ bhavati /",
    "K01vinv10_u:254": " tathosārayanti /",
    "K01vinv10_u:255": " dharmakarma /",
    "K01vinv10_u:256": " jñaptikarma jñaptim akṛtvā kurvanti /",
    "K01vinv10_u:257": " adharmakarma /",
    "K01vinv10_u:258": " jñaptikarma jñaptiṃ kṛtvā kurvanti /",
    "K01vinv10_u:259": " (MSV II 207) dharmakarma /",
    "K01vinv10_u:260": " jñaptidvitīyaṃ karma /",
    "K01vinv10_u:261": " jñaptim akṛtvā ekaṃ vāram anuśrāvayanti /",
    "K01vinv10_u:262": " adharmakarma /",
    "K01vinv10_u:263": " jñaptidvitīyaṃ karma /",
    "K01vinv10_u:264": " jñaptiṃ kṛtvā ekaṃ vāram anuśrāvayanti /",
    "K01vinv10_u:265": " dharmakarma /",
    "K01vinv10_u:266": " jñapticaturthaṃ karma /",
    "K01vinv10_u:267": " jñaptim akṛtvā trīn vāram anuśrāvayanti /",
    "K01vinv10_u:268": " adharmakarma /",
    "K01vinv10_u:269": " jñapticaturthaṇ karma /",
    "K01vinv10_u:270": " jñaptiṃ kṛtvā trīn vārān anuśrāvayanti /",
    "K01vinv10_u:271": " dharmakarma /",
    "K01vinv10_u:272": " anyena karmaṇā jñaptiṃ kṛtvā niṣṭhāpayanti /",
    "K01vinv10_u:273": " adharmakarma /",
    "K01vinv10_u:274": " tenaiva karmaṇā jñaptiṃ kṛtvā niṣṭhāpayanti /",
    "K01vinv10_u:275": " dharmakarma /",
    "K01vinv10_u:276": " saṃmukhakaraṇīyaṃ karmāsaṃmukhībhūtasya kurvanti /",
    "K01vinv10_u:277": " adharmakarma /",
    "K01vinv10_u:278": " saṃmukhakaraṇīyaṃ karma saṃmukhībhūtasya kurvanti /",
    "K01vinv10_u:279": " dharmakarmā /",
    "K01vinv10_u:280": " pratijñākaraṇīyaṃ karma apratijñayā kurvanti /",
    "K01vinv10_u:281": " adharmakarma /",
    "K01vinv10_u:282": " pratijñākaraṇīyaṃ karma pratijñayā kurvanti (287v1 = GBM 6.887) /",
    "K01vinv10_u:283": " dharmakarma /",
    "K01vinv10_u:284": " saṃmukhavinayārhāya smṛtivinayaṃ dadāti /",
    "K01vinv10_u:285": " adharmakarma /",
    "K01vinv10_u:286": " amūḍhavinayaṃ tatsvabhāvaiṣīyaṃ yadbhūyaiṣīyaṃ pratijñākārakaṃ tṛṇaprastārakaṃ tarjanīyaṃ",
    "K01vinv10_u:287": " nigarhaṇīyaṃ pratisaṃharaṇīyam adarśanīyotkṣepaṇayam apratikarmārhayotkṣepaṇīyam",
    "K01vinv10_u:288": " apratinisṛṣṭe pāpake dṛṣṭigate utkṣepaṇīyaṃ karma /",
    "K01vinv10_u:289": " parivāsaṃ mūlaparivāsaṃ mūlāpakarṣaparivāsaṃ mānāpyaṃ mūlamānāpyaṃ mūlāpakarṣamānāpyam āvarhanti /",
    "K01vinv10_u:290": " adharmakarma /",
    "K01vinv10_u:291": " saṃmukhavinayārhāya tu saṃmukhavinayam eva dadāti na smṛtivinayaṃ na yāvad āvarhanti /",
    "K01vinv10_u:292": " dharmakarma /",
    "K01vinv10_u:293": " smṛtivinayārhāya amūḍhavinayaṃ dadāti /",
    "K01vinv10_u:294": " adharmakarma /",
    "K01vinv10_u:295": " evaṃ yadbhūyaiṣīyaṃ pūrvavad yāvad āvarhanti saṃmukavinayaṃ dadāti /",
    "K01vinv10_u:296": " adharmakarma /",
    "K01vinv10_u:297": " smṛtivinayārhāya tu smṛtivinayam eva dadāti na tatsvabhāvaiṣīyaṃ na yāvat saṃmukhavinayam* /",
    "K01vinv10_u:298": " dharmakarma /",
    "K01vinv10_u:299": " amūḍhavinayārhāya (MSV II 208)",
    "K01vinv10_u:300": " tatsvabhāvaiṣīyaṃ dadāti /",
    "K01vinv10_u:301": " adharmakarma /",
    "K01vinv10_u:302": " evaṃ yadbhūyaiṣīyaṃ yāvat saṃmukhavinayaṃ smṛtivinayaṃ dadāti /",
    "K01vinv10_u:303": " adharmakarma /",
    "K01vinv10_u:304": " amūḍhavinayārhāya tv amūḍhavinayam eva dadāti tatsvabhāvaiṣīyaṃ na yāvat saṃmukhavinayaṃ smṛtivinayaṃ /",
    "K01vinv10_u:305": " dharmakarma /",
    "K01vinv10_u:306": " tatsvabhāvaiṣīyārhāya yadbhūyaiṣīyaṃ dadāti adharmakarma /",
    "K01vinv10_u:307": " tarjanīyārhāya pūrvavad yāvad amūḍhavinayaṃ dadāti /",
    "K01vinv10_u:308": " adharmakarma /",
    "K01vinv10_u:309": " tatsvabhāvaiṣiyārhāya tu tatsvabhāvaiṣīyam eva dadāti na yadbhūyaiṣīyaṃ na yāvad amūḍhavinayam* /",
    "K01vinv10_u:310": " dharmakarma /",
    "K01vinv10_u:311": " yadbhūyaiṣīyārhāya tarjanīyaṃ karma kurvanti /",
    "K01vinv10_u:312": " adharmakarma /",
    "K01vinv10_u:313": " nigarhaṇīyārhāya pūrvavad yāvat tatsvabhāvaiṣīyam dadāti /",
    "K01vinv10_u:314": " adharmakarma /",
    "K01vinv10_u:315": " yadbhūyaiṣīyārhāya yadbhūyaiṣīyam eva dadāti na tarjanīyaṃ na yāvat tatsvabhāvaiṣīyam* /",
    "K01vinv10_u:316": " dharmakarma /",
    "K01vinv10_u:317": " tarjanīyakarmārhāya nigarhaṇīyaṃ karma kurvanti pratisaṃharaṇīyaṃ pūrvavad yāvad yadbhūyaiṣīyaṃ dadāti /",
    "K01vinv10_u:318": " adharmakarma /",
    "K01vinv10_u:319": " tarjanīyakarmārhāya tu tarjanīyam eva karma kurvanti na pariśiṣṭānīti /",
    "K01vinv10_u:320": " anayā vartanyā cakrapeyālaḥ pūrvavad yāvad dharmakarma /",
    "K01vinv10_u:321": " nigarhaṇīyārhāya pratisaṃharaṇīyaṃ karma kurvanti /",
    "K01vinv10_u:322": " adharmakarma /",
    "K01vinv10_u:323": " pūrvavat* /",
    "K01vinv10_u:324": " nigarhaṇīyakarmārhāya tu nigarhaṇīyakarmaiva kurvanti /",
    "K01vinv10_u:325": " dharmakarma pūrvavat* /",
    "K01vinv10_u:326": " pravāsanīyakarmārhāya pratisaṃharaṇīyaṃ karma kurvanti /",
    "K01vinv10_u:327": " adharmakarma pūrvavat* /",
    "K01vinv10_u:328": " pravāsanīyakarmārhāya tu pravāsanīyam eva karma kurvanti /",
    "K01vinv10_u:329": " dharmakarma pūrvavat* /",
    "K01vinv10_u:330": " pratisaṃharaṇīyakarmārhāyādarśanīyotkṣepaṇīyaṃ karma kurvanti /",
    "K01vinv10_u:331": " adharmakarma pūrvavat* /",
    "K01vinv10_u:332": " pratisaṃharaṇīyakarmārhāya tu pratisaṃharaṇīyam eva karma kurvanti /",
    "K01vinv10_u:333": " dharmakarma pūrvavat /",
    "K01vinv10_u:334": " adarśanīyotkṣepaṇīyakarmārhāyāpratikarmārhāyotkṣepaṇīyaṃ karma kurvanti /",
    "K01vinv10_u:335": " adharmakarma pūrvavat* /",
    "K01vinv10_u:336": " adarśanīyotkṣepaṇīyakarmārhāya tv adarśanīyotkṣepaṇīyam eva karma kurvanti /",
    "K01vinv10_u:337": " (MSV II 209) dharmakarma /",
    "K01vinv10_u:338": " pūrvavat* /",
    "K01vinv10_u:339": " apratikarmārhāyotkṣepaṇīyakarmārhāya parivāsaṃ dadāti /",
    "K01vinv10_u:340": " adharmakarma pūrvavat* /",
    "K01vinv10_u:341": " apratinisṛṣṭe pāpake dṛṣṭigate utkṣepaṇīyaṃ karma kurvanti /",
    "K01vinv10_u:342": " adharmakarma pūrvavat* /",
    "K01vinv10_u:343": " apratikarmārhāyotkṣepaṇīyakarmārhāya tv apratikarmārhāyotkṣepaṇīyam eva karma (288r1 = GBM 6.888) kurvanti /",
    "K01vinv10_u:344": " dharmakarma pūrvavat* /",
    "K01vinv10_u:345": " apratinisṛṣṭe pāpake dṛṣṭigate utkṣepaṇīykarmārhāya parivāsaṃ dadāti /",
    "K01vinv10_u:346": " adharmakarma pūrvavat* /",
    "K01vinv10_u:347": " apratinisṛṣṭe pāpake dṛṣṭigate utkṣepaṇīykarmārhāya tv apratinisṛṣṭe pāpake dṛṣṭigate utkṣepaṇīyaṃ karmaiva kurvanti /",
    "K01vinv10_u:348": " dharmakarma pūrvavat* /",
    "K01vinv10_u:349": " parivāsakarmārhāya mūlaparivāsaṃ dadāti /",
    "K01vinv10_u:350": " adharmakarma pūrvavat* /",
    "K01vinv10_u:351": " parivāsakarmārhāya tv aparivāsam eva tu dadāti /",
    "K01vinv10_u:352": " adharmakarma pūrvavat* /",
    "K01vinv10_u:353": " mūlaparivāsārhāya mūlaparivāsaṃ dadāti /",
    "K01vinv10_u:354": " adharmakarma pūrvavat* /",
    "K01vinv10_u:355": " mūlaparivāsārhāya tu mūlaparivāsam eva dadāti /",
    "K01vinv10_u:356": " dharmakarma pūrvavat* /",
    "K01vinv10_u:357": " aparyuṣitaparivāsāya mānāpyaṃ dadāti /",
    "K01vinv10_u:358": " adharmakarma pūrvavat* /",
    "K01vinv10_u:359": " aparyuṣitaparivāsāya mānāpyaṃ dadāti /",
    "K01vinv10_u:360": " adharmakarma pūrvavat* /",
    "K01vinv10_u:361": " paryuṣitaparivāsāya tu mānāpyaṃ dadāti /",
    "K01vinv10_u:362": " dharmakarma pūrvavat* /",
    "K01vinv10_u:363": " acaritamānāpyam āvarhanti /",
    "K01vinv10_u:364": " adharmakarma pūrvavat* /",
    "K01vinv10_u:365": " caritamānāpyam āvarhanti /",
    "K01vinv10_u:366": " dharmakarma pūrvavat* /",
    "K01vinv10_u:367": " āvarhaṇārhāya saṃmukhavinayaṃ dadāti /",
    "K01vinv10_u:368": " pūrvavad yāvan mānāpyaṃ dadāti /",
    "K01vinv10_u:369": " adharmakarma pūrvavat* /",
    "K01vinv10_u:370": " āvarhaṇārhāya tv āvarhaṇam eva kurvanti na saṃmukhavinayaṃ dadāti na yāvan mānāpyam* /",
    "K01vinv10_u:371": " dharmakarma pūrvavat* /",
    "K01vinv10_u:372": " evam eva navakena cakrapeyālaṃ vistareṇa boddhavyam* /",
    "K01vinv10_u:373": " uddānam* /",
    "K01vinv10_u:374": " vyagraḥ samagrā rohanti dharmādharmeṇa votkṣipet* /",
    "K01vinv10_u:375": " osāraṇayā etāni karma vastusamudditam* //",
    "K01vinv10_u:376": " (MSV II 210)",
    "K01vinv10_u:377": " vyagrakarma /",
    "K01vinv10_u:378": " samagrakarma /",
    "K01vinv10_u:379": " vyagrakarma katamat* /",
    "K01vinv10_u:380": " yāvanto bhikṣavaḥ sīmāprāptāḥ kriyāprāptās te sarve samavahitāḥ saṃmukhībhūtāś chandārhebhyaś ca cchandenānītā bhavanti /",
    "K01vinv10_u:381": " samavahitāś ca bhikṣavaḥ saṃmukhībhūtāḥ prativahanti pratikrośanti /",
    "K01vinv10_u:382": " yeṣāṃ prativahatāṃ pratikrośatāṃ pratikrośo rohati /",
    "K01vinv10_u:383": " karmāṇi ca kurvanti /",
    "K01vinv10_u:384": " idam ucyate vyagrakarma /",
    "K01vinv10_u:385": " samagrakarma katamat* /",
    "K01vinv10_u:386": " yāvanto bhikṣavaḥ sīmāprāptāḥ kriyāprāptās te sarve samavahitāḥ saṃmukhībhūtāś chandārhebhyaś ca cchandenānītā bhavanti /",
    "K01vinv10_u:387": " samavahitāś ca bhikṣavaḥ saṃmukhībhūtā na prativahanti na pratikrośanti /",
    "K01vinv10_u:388": " yeṣāṃ prativahatāṃ pratikrośatāṃ pratikrośo rohati /",
    "K01vinv10_u:389": " karmāṇi ca kurvanti /",
    "K01vinv10_u:390": " idam ucyate samagrakarma /",
    "K01vinv10_u:391": " āyuṣmān upālī buddhaṃ bhagavantaṃ pṛcchati /",
    "K01vinv10_u:392": " katīnāṃ bhadanta pratikrośo na rohati /",
    "K01vinv10_u:393": " daśānām upālin* /",
    "K01vinv10_u:394": " alajjinaḥ sāntarasya bālasya mūḍhasyāvyaktasyākuśalasya bahiḥsīmāyāṃ sthitasya īryāpathe cyutasya vācā asaṃvṛtasya /",
    "K01vinv10_u:395": " katīnāṃ bhadanta pratikrośo rohati /",
    "K01vinv10_u:396": " caturṇām upālin* /",
    "K01vinv10_u:397": " prakṛtisthitasya antaḥsīmāyāṃ sthitasya īryāpathād acyutasya vā vācā saṃyatasyeti /",
    "K01vinv10_u:398": " āyuṣmān upālī buddhaṃ bhagavantaṃ pṛcchati /",
    "K01vinv10_u:399": " kati bhadanta utkṣepaṇīyakarmāṇi /",
    "K01vinv10_u:400": " catvāry upālin /",
    "K01vinv10_u:401": " adharmeṇotkṣipanti vyagrā adharmeṇa samagrāḥ /",
    "K01vinv10_u:402": " dharmeṇa vyagrāḥ /",
    "K01vinv10_u:403": " dharmeṇa samagrāḥ /",
    "K01vinv10_u:404": " tatraikam utkṣepaṇakarma /",
    "K01vinv10_u:405": " yad idaṃ dharmeṇotkṣipanti samagrāḥ /",
    "K01vinv10_u:406": " kati bhadanta osāraṇakarmāṇi /",
    "K01vinv10_u:407": " catvāry (MSV II 211) upālin* /",
    "K01vinv10_u:408": " adharmeṇosārayanti vyagrāḥ /",
    "K01vinv10_u:409": " adharmeṇa samagrāḥ /",
    "K01vinv10_u:410": " dharmeṇa vyagrāḥ /",
    "K01vinv10_u:411": " dharmeṇa samagrāḥ /",
    "K01vinv10_u:412": " tatraikam osāraṇakarma (288v1 = GBM 6.889)",
    "K01vinv10_u:413": " yad idaṃ dharmeṇa kurvanti samagrāḥ /",
    "K01vinv10_u:414": " karmavastu samāptam* //"
}