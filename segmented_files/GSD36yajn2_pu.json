{
    "GSD36yajn2_pu:0": "[ācārādhyāya]",
    "GSD36yajn2_pu:1": "[1. upodghātaprakaraṇam]",
    "GSD36yajn2_pu:2": "yogīśvaraṃ yājñavalkyaṃ saṃpūjya munayo 'bruvan /",
    "GSD36yajn2_pu:3": "varṇāśrametarāṇāṃ no brūhi dharmān aśeṣataḥ // Yj_1.1 //",
    "GSD36yajn2_pu:4": "mithilāsthaḥ sa yogīndraḥ kṣaṇaṃ dhyātvābravīn munīn /",
    "GSD36yajn2_pu:5": "yasmin deśe mṛgaḥ kṛṣṇas tasmin dharmān nibodhata // Yj_1.2 //",
    "GSD36yajn2_pu:6": "purāṇanyāyamīmāṃsā- dharmaśāstrāṅgamiśritāḥ /",
    "GSD36yajn2_pu:7": "vedāḥ sthānāni vidyānāṃ dharmasya ca caturdaśa // Yj_1.3 //",
    "GSD36yajn2_pu:8": "manvatriviṣṇuhārīta- yājñavalkyośano 'ṅgirāḥ /",
    "GSD36yajn2_pu:9": "yamāpastambasaṃvartāḥ kātyāyanabṛhaspatī // Yj_1.4 //",
    "GSD36yajn2_pu:10": "parāśaravyāsaśaṅkha- likhitā dakṣagautamau /",
    "GSD36yajn2_pu:11": "śātātapo vasiṣṭhaś ca dharmaśāstraprayojakāḥ // Yj_1.5 //",
    "GSD36yajn2_pu:12": "deśe kāla upāyena dravyaṃ śraddhāsamanvitam /",
    "GSD36yajn2_pu:13": "pātre pradīyate yat tat sakalaṃ dharmalakṣaṇam // Yj_1.6 //",
    "GSD36yajn2_pu:14": "śrutiḥ smṛtiḥ sadācāraḥ svasya ca priyam ātmanaḥ /",
    "GSD36yajn2_pu:15": "samyaksaṃkalpajaḥ kāmo dharmamūlam idaṃ smṛtam // Yj_1.7 //",
    "GSD36yajn2_pu:16": "ijyācāradamāhiṃsā- dānasvādhyāyakarmaṇām /",
    "GSD36yajn2_pu:17": "ayaṃ tu paramo dharmo yad yogenātmadarśanam // Yj_1.8 //",
    "GSD36yajn2_pu:18": "catvāro vedadharmajñāḥ parṣat traividyam eva vā /",
    "GSD36yajn2_pu:19": "sā brūte yaṃ sa dharmaḥ syād eko vādhyātmavittamaḥ // Yj_1.9 //",
    "GSD36yajn2_pu:20": "[2. brahmacāriprakaraṇam]",
    "GSD36yajn2_pu:21": "brahmakṣatriyaviṭśūdrā varṇās tv ādyās trayo dvijāḥ /",
    "GSD36yajn2_pu:22": "niṣekādyāḥ śmaśānāntās teṣāṃ vai mantrataḥ kriyāḥ // Yj_1.10 //",
    "GSD36yajn2_pu:23": "garbhādhānam ṛtau puṃsaḥ savanaṃ spandanāt purā /",
    "GSD36yajn2_pu:24": "ṣaṣṭhe 'ṣṭame vā sīmanto māsy ete jātakarma ca // Yj_1.11 //",
    "GSD36yajn2_pu:25": "ahany ekādaśe nāma caturthe māsi niṣkramaḥ /",
    "GSD36yajn2_pu:26": "ṣaṣṭhe 'nnaprāśanaṃ māsi cūḍā kāryā yathākulam // Yj_1.12 //",
    "GSD36yajn2_pu:27": "evam enaḥ śamaṃ yāti bījagarbhasamudbhavam /",
    "GSD36yajn2_pu:28": "tūṣṇīm etāḥ kriyāḥ strīṇāṃ vivāhas tu samantrakaḥ // Yj_1.13 //",
    "GSD36yajn2_pu:29": "garbhāṣṭame 'ṣṭame vābde brāhmaṇasyopanāyanam /",
    "GSD36yajn2_pu:30": "rājñām ekādaśe saike viśām eke yathākulam // Yj_1.14 //",
    "GSD36yajn2_pu:31": "upanīya guruḥ śiṣyaṃ mahāvyāhṛtipūrvakam /",
    "GSD36yajn2_pu:32": "vedam adhyāpayed enaṃ śaucācārāṃś ca śikṣayet // Yj_1.15 //",
    "GSD36yajn2_pu:33": "divāsaṃdhyāsu karṇastha- brahmasūtrodaṅmukhaḥ /",
    "GSD36yajn2_pu:34": "kuryān mūtrapurīṣe ca rātrau ced dakṣiṇāmukhaḥ // Yj_1.16 //",
    "GSD36yajn2_pu:35": "gṛhītaśiśnaś cotthāya mṛdbhir abhyuddhṛtair jalaiḥ /",
    "GSD36yajn2_pu:36": "gandhalepakṣayakaraṃ śaucaṃ kuryād atandritaḥ // Yj_1.17 //",
    "GSD36yajn2_pu:37": "antarjānu śucau deśa upaviṣṭa udaṅmukhaḥ /",
    "GSD36yajn2_pu:38": "prāg vā brāhmeṇa tīrthena dvijo nityam upaspṛśet // Yj_1.18 //",
    "GSD36yajn2_pu:39": "kaniṣṭhādeśinyaṅguṣṭha- mūlāny agraṃ karasya ca /",
    "GSD36yajn2_pu:40": "prajāpatipitṛbrahma- devatīrthāny anukramāt // Yj_1.19 //",
    "GSD36yajn2_pu:41": "triḥ prāśyāpo dvir unmṛjya khāny adbhiḥ samupaspṛśet /",
    "GSD36yajn2_pu:42": "adbhis tu prakṛtisthābhir hīnābhiḥ phenabudbudaiḥ // Yj_1.20 //",
    "GSD36yajn2_pu:43": "hṛtkaṇṭhatālugābhis tu yathāsaṃkhyaṃ dvijātayaḥ /",
    "GSD36yajn2_pu:44": "śudhyeran strī ca śūdraś ca sakṛt spṛṣṭābhir antataḥ // Yj_1.21 //",
    "GSD36yajn2_pu:45": "snānam abdaivatair mantrair mārjanaṃ prāṇasaṃyamaḥ /",
    "GSD36yajn2_pu:46": "sūryasya cāpy upasthānaṃ gāyatryāḥ pratyahaṃ japaḥ // Yj_1.22 //",
    "GSD36yajn2_pu:47": "gāyatrīṃ śirasā sārdhaṃ japed vyāhṛtipūrvikām /",
    "GSD36yajn2_pu:48": "pratipraṇavasaṃyuktāṃ trir ayaṃ prāṇasaṃyamaḥ // Yj_1.23 //",
    "GSD36yajn2_pu:49": "prāṇān āyamya saṃprokṣya tṛcenābdaivatena tu /",
    "GSD36yajn2_pu:50": "japann āsīta sāvitrīṃ pratyag ātārakodayāt // Yj_1.24 //",
    "GSD36yajn2_pu:51": "saṃdhyāṃ prāk prātar evaṃ hi tiṣṭhed āsūryadarśanāt /",
    "GSD36yajn2_pu:52": "agnikāryaṃ tataḥ kuryāt saṃdhyayor ubhayor api // Yj_1.25 //",
    "GSD36yajn2_pu:53": "tato 'bhivādayed vṛddhān asāv aham iti bruvan /",
    "GSD36yajn2_pu:54": "guruṃ caivāpy upāsīta svādhyāyārthaṃ samāhitaḥ // Yj_1.26 //",
    "GSD36yajn2_pu:55": "āhūtaś cāpy adhīyīta labdhaṃ cāsmai nivedayet /",
    "GSD36yajn2_pu:56": "hitaṃ tasyācaren nityaṃ manovākkāyakarmabhiḥ // Yj_1.27 //",
    "GSD36yajn2_pu:57": "kṛtajñādrohimedhāvi- śucikalyānasūyakāḥ /",
    "GSD36yajn2_pu:58": "adhyāpyā dharmataḥ sādhu śaktāptajñānavittadāḥ // Yj_1.28 //",
    "GSD36yajn2_pu:59": "daṇḍājinopavītāni mekhalāṃ caiva dhārayet /",
    "GSD36yajn2_pu:60": "brāhmaṇeṣu cared bhaikṣam anindyeṣv ātmavṛttaye // Yj_1.29 //",
    "GSD36yajn2_pu:61": "ādimadhyāvasāneṣu bhavacchabdopalakṣitā /",
    "GSD36yajn2_pu:62": "brāhmaṇakṣatriyaviśāṃ bhaikṣacaryā yathākramam // Yj_1.30 //",
    "GSD36yajn2_pu:63": "kṛtāgnikāryo bhuñjīta vāgyato gurvanujñayā /",
    "GSD36yajn2_pu:64": "āpośānakriyāpūrvaṃ satkṛtyānnam akutsayan // Yj_1.31 //",
    "GSD36yajn2_pu:65": "brahmacarye sthito naikam annam adyād anāpadi /",
    "GSD36yajn2_pu:66": "brāhmaṇaḥ kāmam aśnīyāc chrāddhe vratam apīḍayan // Yj_1.32 //",
    "GSD36yajn2_pu:67": "madhumāṃsāñjanocchiṣṭa- śuktastrīprāṇihiṃsanam /",
    "GSD36yajn2_pu:68": "bhāskarālokanāślīla- parivādādi varjayet // Yj_1.33 //",
    "GSD36yajn2_pu:69": "sa gurur yaḥ kriyāḥ kṛtvā vedam asmai prayacchati /",
    "GSD36yajn2_pu:70": "upanīya dadad vedam ācāryaḥ sa udāhṛtaḥ // Yj_1.34 //",
    "GSD36yajn2_pu:71": "ekadeśam upādhyāya ṛtvig yajñakṛd ucyate /",
    "GSD36yajn2_pu:72": "ete mānyā yathāpūrvam ebhyo mātā garīyasī // Yj_1.35 //",
    "GSD36yajn2_pu:73": "prativedaṃ brahmacaryaṃ dvādaśābdāni pañca vā /",
    "GSD36yajn2_pu:74": "grahaṇāntikam ity eke keśāntaś caiva ṣoḍaśe // Yj_1.36 //",
    "GSD36yajn2_pu:75": "āṣoḍaśād ādvāviṃśāc caturviṃśāc ca vatsarāt /",
    "GSD36yajn2_pu:76": "brahmakṣatraviśāṃ kālaupanāyanikaḥ paraḥ // Yj_1.37 //",
    "GSD36yajn2_pu:77": "ata ūrdhvaṃ patanty ete sarvadharmabahiṣkṛtāḥ /",
    "GSD36yajn2_pu:78": "sāvitrīpatitā vrātyā vrātyastomād ṛte kratoḥ // Yj_1.38 //",
    "GSD36yajn2_pu:79": "mātur yad agre jāyante dvitīyaṃ mauñjibandhanāt /",
    "GSD36yajn2_pu:80": "brāhmaṇakṣatriyaviśas tasmād ete dvijāḥ smṛtāḥ // Yj_1.39 //",
    "GSD36yajn2_pu:81": "yajñānāṃ tapasāṃ caiva śubhānāṃ caiva karmaṇām /",
    "GSD36yajn2_pu:82": "veda eva dvijātīnāṃ niḥśreyasakaraḥ paraḥ // Yj_1.40 //",
    "GSD36yajn2_pu:83": "madhunā payasā caiva sa devāṃs tarpayed dvijaḥ /",
    "GSD36yajn2_pu:84": "pitṝn madhughṛtābhyāṃ ca ṛco 'dhīte ca yo 'nvaham // Yj_1.41 //",
    "GSD36yajn2_pu:85": "yajūṃṣi śaktito 'dhīte yo 'nvahaṃ sa ghṛtāmṛtaiḥ /",
    "GSD36yajn2_pu:86": "prīṇāti devān ājyena madhunā ca pitṝṃs tathā // Yj_1.42 //",
    "GSD36yajn2_pu:87": "sa tu somaghṛtair devāṃs tarpayed yo 'nvahaṃ paṭhet /",
    "GSD36yajn2_pu:88": "sāmāni tṛptiṃ kuryāc ca pitṝṇāṃ madhusarpiṣā // Yj_1.43 //",
    "GSD36yajn2_pu:89": "medasā tarpayed devān atharvāṅgirasaḥ paṭhan /",
    "GSD36yajn2_pu:90": "pitṝṃś ca madhusarpirbhyām anvahaṃ śaktito dvijaḥ // Yj_1.44 //",
    "GSD36yajn2_pu:91": "vākovākyaṃ purāṇaṃ ca nārāśaṃsīś ca gāthikāḥ /",
    "GSD36yajn2_pu:92": "itihāsāṃs tathā vidyāḥ śaktyādhīte hi yo 'nvaham // Yj_1.45 //",
    "GSD36yajn2_pu:93": "māṃsakṣīraudanamadhu- tarpaṇaṃ sa divaukasām /",
    "GSD36yajn2_pu:94": "karoti tṛptiṃ kuryāc ca pitṝṇāṃ madhusarpiṣā // Yj_1.46 //",
    "GSD36yajn2_pu:95": "te tṛptās tarpayanty enaṃ sarvakāmaphalaiḥ śubhaiḥ /",
    "GSD36yajn2_pu:96": "yaṃ yaṃ kratum adhīte ca tasya tasyāpnuyāt phalam // Yj_1.47 //",
    "GSD36yajn2_pu:97": "trir vittapūrṇapṛthivī- dānasya phalam aśnute /",
    "GSD36yajn2_pu:98": "tapasaś ca parasyeha nityaṃ svādhyāyavān dvijaḥ // Yj_1.48 //",
    "GSD36yajn2_pu:99": "naiṣṭhiko brahmacārī tu vased ācāryasaṃnidhau /",
    "GSD36yajn2_pu:100": "tadabhāve 'sya tanaye patnyāṃ vaiśvānare 'pi vā // Yj_1.49 //",
    "GSD36yajn2_pu:101": "anena vidhinā dehaṃ sādayan vijitendriyaḥ /",
    "GSD36yajn2_pu:102": "brahmalokam avāpnoti na cehājāyate punaḥ // Yj_1.50 //",
    "GSD36yajn2_pu:103": "[3. vivāhaprakaraṇam]",
    "GSD36yajn2_pu:104": "gurave tu varaṃ dattvā snāyād vā tadanujñayā /",
    "GSD36yajn2_pu:105": "vedaṃ vratāni vā pāraṃ nītvā hy ubhayam eva vā // Yj_1.51 //",
    "GSD36yajn2_pu:106": "aviplutabrahmacaryo lakṣaṇyāṃ striyam udvahet /",
    "GSD36yajn2_pu:107": "ananyapūrvikāṃ kāntām asapiṇḍāṃ yavīyasīm // Yj_1.52 //",
    "GSD36yajn2_pu:108": "arogiṇīṃ bhrātṛmatīm asamānārṣagotrajān /",
    "GSD36yajn2_pu:109": "pañcamāt saptamād ūrdhvaṃ mātṛtaḥ pitṛtas tathā // Yj_1.53 //",
    "GSD36yajn2_pu:110": "daśapūruṣavikhyātāc chrotriyāṇāṃ mahākulāt /",
    "GSD36yajn2_pu:111": "sphītād api na saṃcāri- rogadoṣasamanvitāt // Yj_1.54 //",
    "GSD36yajn2_pu:112": "etair eva guṇair yuktaḥ savarṇaḥ śrotriyo varaḥ /",
    "GSD36yajn2_pu:113": "yatnāt parīkṣitaḥ puṃstve yuvā dhīmān janapriyaḥ // Yj_1.55 //",
    "GSD36yajn2_pu:114": "yad ucyate dvijātīnāṃ śūdrād dāropasaṃgrahaḥ /",
    "GSD36yajn2_pu:115": "naitan mama mataṃ yasmāt tatrāyaṃ jāyate svayam // Yj_1.56 //",
    "GSD36yajn2_pu:116": "tisro varṇānupūrvyeṇa dve tathaikā yathākramam /",
    "GSD36yajn2_pu:117": "brāhmaṇakṣatriyaviśāṃ bhāryā svā śūdrajanmanaḥ // Yj_1.57 //",
    "GSD36yajn2_pu:118": "brāhmo vivāha āhūya dīyate śaktyalaṃkṛtā /",
    "GSD36yajn2_pu:119": "tajjaḥ punāty ubhayataḥ puruṣān ekaviṃśatim // Yj_1.58 //",
    "GSD36yajn2_pu:120": "yajñastha ṛtvije daiva ādāyārṣas tu godvayam /",
    "GSD36yajn2_pu:121": "caturdaśa prathamajaḥ punāty uttarajaś ca ṣaṭ // Yj_1.59 //",
    "GSD36yajn2_pu:122": "ity uktvā caratāṃ dharmaṃ saha yā dīyate 'rthine /",
    "GSD36yajn2_pu:123": "sa kāyaḥ pāvayet tajjaḥ ṣaṭ ṣaḍvaṃśyān sahātmanā // Yj_1.60 //",
    "GSD36yajn2_pu:124": "āsuro draviṇādānād gāndharvaḥ samayān mithaḥ /",
    "GSD36yajn2_pu:125": "rākṣaso yuddhaharaṇāt paiśācaḥ kanyakāchalāt // Yj_1.61 //",
    "GSD36yajn2_pu:126": "pāṇir grāhyaḥ savarṇāsu gṛhṇīyāt kṣatriyā śaram /",
    "GSD36yajn2_pu:127": "vaiśyā pratodam ādadyād vedane tv agrajanmanaḥ // Yj_1.62 //",
    "GSD36yajn2_pu:128": "pitā pitāmaho bhrātā sakulyo jananī tathā /",
    "GSD36yajn2_pu:129": "kanyāpradaḥ pūrvanāśe prakṛtisthaḥ paraḥ paraḥ // Yj_1.63 //",
    "GSD36yajn2_pu:130": "aprayacchan samāpnoti bhrūṇahatyām ṛtāv ṛtau /",
    "GSD36yajn2_pu:131": "gamyaṃ tv abhāve dātṝṇāṃ kanyā kuryāt svayaṃvaram // Yj_1.64 //",
    "GSD36yajn2_pu:132": "sakṛt pradīyate kanyā haraṃs tāṃ coradaṇḍabhāk /",
    "GSD36yajn2_pu:133": "dattām api haret pūrvāc chreyāṃś ced vara āvrajet // Yj_1.65 //",
    "GSD36yajn2_pu:134": "anākhyāya dadad doṣaṃ daṇḍya uttamasāhasam /",
    "GSD36yajn2_pu:135": "aduṣṭāṃ tu tyajan daṇḍyo dūṣayaṃs tu mṛṣā śatam // Yj_1.66 //",
    "GSD36yajn2_pu:136": "akṣatā ca kṣatā caiva punarbhūḥ saṃskṛtā punaḥ /",
    "GSD36yajn2_pu:137": "svairiṇī yā patiṃ hitvā savarṇaṃ kāmataḥ śrayet // Yj_1.67 //",
    "GSD36yajn2_pu:138": "aputrāṃ gurvanujñāto devaraḥ putrakāmyayā /",
    "GSD36yajn2_pu:139": "sapiṇḍo vā sagotro vā ghṛtābhyakta ṛtāv iyāt // Yj_1.68 //",
    "GSD36yajn2_pu:140": "āgarbhasaṃbhavād gacchet patitas tv anyathā bhavet /",
    "GSD36yajn2_pu:141": "anena vidhinā jātaḥ kṣetrajo 'sya bhavet sutaḥ // Yj_1.69 //",
    "GSD36yajn2_pu:142": "hṛtādhikārāṃ malināṃ piṇḍamātropajīvinām /",
    "GSD36yajn2_pu:143": "paribhūtām adhaḥśayyāṃ vāsayed vyabhicāriṇīm // Yj_1.70 //",
    "GSD36yajn2_pu:144": "somaḥ śaucaṃ dadāv āsāṃ gandharvaś ca śubhāṃ giram /",
    "GSD36yajn2_pu:145": "pāvakaḥ sarvamedhyatvaṃ medhyā vai yoṣito hy ataḥ // Yj_1.71 //",
    "GSD36yajn2_pu:146": "vyabhicārād ṛtau śuddhir garbhe tyāgo vidhīyate /",
    "GSD36yajn2_pu:147": "garbhabhartṛvadhādau ca tathā mahati pātake // Yj_1.72 //",
    "GSD36yajn2_pu:148": "surāpī vyādhitā dhūrtā vandhyārthaghny apriyaṃvadā /",
    "GSD36yajn2_pu:149": "strīprasūś cādhivettavyā puruṣadveṣiṇī tathā // Yj_1.73 //",
    "GSD36yajn2_pu:150": "adhivinnā tu bhartavyā mahad eno 'nyathā bhavet /",
    "GSD36yajn2_pu:151": "yatrānukūlyaṃ daṃpatyos trivargas tatra vardhate // Yj_1.74 //",
    "GSD36yajn2_pu:152": "mṛte jīvati vā patyau yā nānyam upagacchati /",
    "GSD36yajn2_pu:153": "seha kīrtim avāpnoti modate comayā saha // Yj_1.75 //",
    "GSD36yajn2_pu:154": "ājñāsaṃpādinīṃ dakṣāṃ vīrasūṃ priyavādinīm /",
    "GSD36yajn2_pu:155": "tyajan dāpyas tṛtīyāṃśam adravyo bharaṇaṃ striyāḥ // Yj_1.76 //",
    "GSD36yajn2_pu:156": "strībhir bhartṛvacaḥ kāryam eṣa dharmaḥ paraḥ striyāḥ /",
    "GSD36yajn2_pu:157": "āśuddheḥ saṃpratīkṣyo hi mahāpātakadūṣitaḥ // Yj_1.77 //",
    "GSD36yajn2_pu:158": "lokānantyaṃ divaḥ prāptiḥ putrapautraprapautrakaiḥ /",
    "GSD36yajn2_pu:159": "yasmāt tasmāt striyaḥ sevyāḥ kartavyāś ca surakṣitāḥ // Yj_1.78 //",
    "GSD36yajn2_pu:160": "ṣoḍaśartuniśāḥ strīṇāṃ tasmin yugmāsu saṃviśet /",
    "GSD36yajn2_pu:161": "brahmacāry eva parvāṇy ādyāś catasras tu varjayet // Yj_1.79 //",
    "GSD36yajn2_pu:162": "evaṃ gacchan striyaṃ kṣāmāṃ maghāṃ mūlaṃ ca varjayet /",
    "GSD36yajn2_pu:163": "sustha indau sakṛt putraṃ lakṣaṇyaṃ janayet pumān // Yj_1.80 //",
    "GSD36yajn2_pu:164": "yathākāmī bhaved vāpi strīṇāṃ varam anusmaran /",
    "GSD36yajn2_pu:165": "svadāranirataś caiva striyo rakṣyā yataḥ smṛtāḥ // Yj_1.81 //",
    "GSD36yajn2_pu:166": "bhartṛbhrātṛpitṛjñāti- śvaśrūśvaśuradevaraiḥ /",
    "GSD36yajn2_pu:167": "bandhubhiś ca striyaḥ pūjyā bhūṣaṇācchādanāśanaiḥ // Yj_1.82 //",
    "GSD36yajn2_pu:168": "saṃyatopaskarā dakṣā hṛṣṭā vyayaparāṅmukhī /",
    "GSD36yajn2_pu:169": "kuryāc chvaśurayoḥ pāda- vandanaṃ bhartṛtatparā // Yj_1.83 //",
    "GSD36yajn2_pu:170": "krīḍāṃ śarīrasaṃskāraṃ samājotsavadarśanam /",
    "GSD36yajn2_pu:171": "hāsyaṃ paragṛhe yānaṃ tyajet proṣitabhartṛkā // Yj_1.84 //",
    "GSD36yajn2_pu:172": "rakṣet kanyāṃ pitā vinnāṃ patiḥ putrās tu vārdhake /",
    "GSD36yajn2_pu:173": "abhāve jñātayas teṣāṃ na svātantryaṃ kvacit striyāḥ // Yj_1.85 //",
    "GSD36yajn2_pu:174": "pitṛmātṛsutabhrātṛ- śvaśrūśvaśuramātulaiḥ /",
    "GSD36yajn2_pu:175": "hīnā na syād vinā bhartrā garhaṇīyānyathā bhavet // Yj_1.86 //",
    "GSD36yajn2_pu:176": "patipriyahite yuktā svācārā vijitendriyā /",
    "GSD36yajn2_pu:177": "seha kīrtim avāpnoti pretya cānuttamāṃ gatim // Yj_1.87 //",
    "GSD36yajn2_pu:178": "satyām anyāṃ savarṇāyāṃ dharmakāryaṃ na kārayet /",
    "GSD36yajn2_pu:179": "savarṇāsu vidhau dharmye jyeṣṭhayā na vinetarā // Yj_1.88 //",
    "GSD36yajn2_pu:180": "dāhayitvāgnihotreṇa striyaṃ vṛttavatīṃ patiḥ /",
    "GSD36yajn2_pu:181": "āhared vidhivad dārān agnīṃś caivāvilambayan // Yj_1.89 //",
    "GSD36yajn2_pu:182": "[4. varṇajātivivekaprakaraṇam]",
    "GSD36yajn2_pu:183": "savarṇebhyaḥ savarṇāsu jāyante hi sajātayaḥ /",
    "GSD36yajn2_pu:184": "anindyeṣu vivāheṣu putrāḥ saṃtānavardhanāḥ // Yj_1.90 //",
    "GSD36yajn2_pu:185": "viprān mūrdhāvasikto hi kṣatriyāyāṃ viśaḥ striyām /",
    "GSD36yajn2_pu:186": "ambaṣṭhaḥ śūdryāṃ niṣādo jātaḥ pāraśavo 'pi vā // Yj_1.91 //",
    "GSD36yajn2_pu:187": "vaiśyāśūdryos tu rājanyān māhiṣyograu sutau smṛtau /",
    "GSD36yajn2_pu:188": "vaiśyāt tu karaṇaḥ śūdryāṃ vinnāsv eṣa vidhiḥ smṛtaḥ // Yj_1.92 //",
    "GSD36yajn2_pu:189": "brāhmaṇyāṃ kṣatriyāt sūto vaiśyād vaidehakas tathā /",
    "GSD36yajn2_pu:190": "śūdrāj jātas tu caṇḍālaḥ sarvadharmabahiṣkṛtaḥ // Yj_1.93 //",
    "GSD36yajn2_pu:191": "kṣatriyā māgadhaṃ vaiśyāc chūdrāt kṣattāram eva ca /",
    "GSD36yajn2_pu:192": "śūdrād āyogavaṃ vaiśyā janayāmāsa vai sutam // Yj_1.94 //",
    "GSD36yajn2_pu:193": "māhiṣyeṇa karaṇyāṃ tu rathakāraḥ prajāyate /",
    "GSD36yajn2_pu:194": "asatsantas tu vijñeyāḥ pratilomānulomajāḥ // Yj_1.95 //",
    "GSD36yajn2_pu:195": "jātyutkarṣo yuge jñeyaḥ saptame pañcame 'pi vā /",
    "GSD36yajn2_pu:196": "vyatyaye karmaṇāṃ sāmyaṃ pūrvavac cādharottaram // Yj_1.96 //",
    "GSD36yajn2_pu:197": "[5. gṛhasthadharmaprakaraṇam]",
    "GSD36yajn2_pu:198": "karma smārtaṃ vivāhāgnau kurvīta pratyahaṃ gṛhī /",
    "GSD36yajn2_pu:199": "dāyakālāhṛte vāpi śrautaṃ vaitānikāgniṣu // Yj_1.97 //",
    "GSD36yajn2_pu:200": "śarīracintāṃ nirvartya kṛtaśaucavidhir dvijaḥ /",
    "GSD36yajn2_pu:201": "prātaḥsaṃdhyām upāsīta dantadhāvanapūrvakam // Yj_1.98 //",
    "GSD36yajn2_pu:202": "hutvāgnīn sūryadaivatyān japen mantrān samāhitaḥ /",
    "GSD36yajn2_pu:203": "vedārthān adhigacchec ca śāstrāṇi vividhāni ca // Yj_1.99 //",
    "GSD36yajn2_pu:204": "upeyād īśvaraṃ caiva yogakṣemārthasiddhaye /",
    "GSD36yajn2_pu:205": "snātvā devān pitṝṃś caiva tarpayed arcayet tathā // Yj_1.100 //",
    "GSD36yajn2_pu:206": "vedātharvapurāṇāni setihāsāni śaktitaḥ /",
    "GSD36yajn2_pu:207": "japayajñaprasiddhyarthaṃ vidyāṃ cādhyātmikīṃ japet // Yj_1.101 //",
    "GSD36yajn2_pu:208": "balikarmasvadhāhoma- svādhyāyātithisatkriyāḥ /",
    "GSD36yajn2_pu:209": "bhūtapitramarabrahma- manuṣyāṇāṃ mahāmakhāḥ // Yj_1.102 //",
    "GSD36yajn2_pu:210": "devebhyaś ca hutād annāc cheṣād bhūtabaliṃ haret /",
    "GSD36yajn2_pu:211": "annaṃ bhūmau śvacāṇḍāla- vāyasebhyaś ca nikṣipet // Yj_1.103 //",
    "GSD36yajn2_pu:212": "annaṃ pitṛmanuṣyebhyo deyam apy anvahaṃ jalam /",
    "GSD36yajn2_pu:213": "svādhyāyaṃ satataṃ kuryān na paced annam ātmane // Yj_1.104 //",
    "GSD36yajn2_pu:214": "bālasvavāsinīvṛddha- garbhiṇyāturakanyakāḥ /",
    "GSD36yajn2_pu:215": "saṃbhojyātithibhṛtyāṃś ca daṃpatyoḥ śeṣabhojanam // Yj_1.105 //",
    "GSD36yajn2_pu:216": "āpośanenopariṣṭād adhastād aśnatā tathā /",
    "GSD36yajn2_pu:217": "anagnam amṛtaṃ caiva kāryam annaṃ dvijanmanā // Yj_1.106 //",
    "GSD36yajn2_pu:218": "atithitvena varṇānāṃ deyaṃ śaktyānupūrvaśaḥ /",
    "GSD36yajn2_pu:219": "apraṇodyo 'tithiḥ sāyam api vāgbhūtṛṇodakaiḥ // Yj_1.107 //",
    "GSD36yajn2_pu:220": "satkṛtya bhikṣave bhikṣā dātavyā savratāya ca /",
    "GSD36yajn2_pu:221": "bhojayec cāgatān kāle sakhisaṃbandhibāndhavān // Yj_1.108 //",
    "GSD36yajn2_pu:222": "mahokṣaṃ vā mahājaṃ vā śrotriyāyopakalpayet /",
    "GSD36yajn2_pu:223": "satkriyānvāsanaṃ svādu bhojanaṃ sūnṛtaṃ vacaḥ // Yj_1.109 //",
    "GSD36yajn2_pu:224": "pratisaṃvatsaraṃ tv arghyāḥ snātakācāryapārthivāḥ /",
    "GSD36yajn2_pu:225": "priyo vivāhyaś ca tathā yajñaṃ praty ṛtvijaḥ punaḥ // Yj_1.110 //",
    "GSD36yajn2_pu:226": "adhvanīno 'tithir jñeyaḥ śrotriyo vedapāragaḥ /",
    "GSD36yajn2_pu:227": "mānyāv etau gṛhasthasya brahmalokam abhīpsataḥ // Yj_1.111 //",
    "GSD36yajn2_pu:228": "parapākarucir na syād anindyāmantraṇād ṛte /",
    "GSD36yajn2_pu:229": "vākpāṇipādacāpalyaṃ varjayec cātibhojanam // Yj_1.112 //",
    "GSD36yajn2_pu:230": "atithiṃ śrotriyaṃ tṛptam āsīmantam anuvrajet /",
    "GSD36yajn2_pu:231": "ahaḥśeṣaṃ sahāsīta śiṣṭair iṣṭaiś ca bandhubhiḥ // Yj_1.113 //",
    "GSD36yajn2_pu:232": "upāsya paścimāṃ saṃdhyāṃ hutvāgnīṃs tān upāsya ca /",
    "GSD36yajn2_pu:233": "bhṛtyaiḥ parivṛto bhuktvā nātitṛptyātha saṃviśet // Yj_1.114 //",
    "GSD36yajn2_pu:234": "brāhme muhūrte cotthāya cintayed ātmano hitam /",
    "GSD36yajn2_pu:235": "dharmārthakāmān sve kāle yathāśakti na hāpayet // Yj_1.115 //",
    "GSD36yajn2_pu:236": "vidyākarmavayobandhu- vittair mānyā yathākramam /",
    "GSD36yajn2_pu:237": "etaiḥ prabhūtaiḥ śūdro 'pi vārdhake mānam arhati // Yj_1.116 //",
    "GSD36yajn2_pu:238": "vṛddhabhārinṛpasnāta- strīrogivaracakriṇām /",
    "GSD36yajn2_pu:239": "panthā deyo nṛpas teṣāṃ mānyaḥ snātaś ca bhūpateḥ // Yj_1.117 //",
    "GSD36yajn2_pu:240": "ijyādhyayanadānāni vaiśyasya kṣatriyasya ca /",
    "GSD36yajn2_pu:241": "pratigraho 'dhiko vipre yājanādhyāpane tathā // Yj_1.118 //",
    "GSD36yajn2_pu:242": "pradhānaṃ kṣatriye karma prajānāṃ paripālanam /",
    "GSD36yajn2_pu:243": "kusīdakṛṣivāṇijya- pāśupālyaṃ viśaḥ smṛtam // Yj_1.119 //",
    "GSD36yajn2_pu:244": "śūdrasya dvijaśuśrūṣā tayājīvan vaṇig bhavet /",
    "GSD36yajn2_pu:245": "śilpair vā vividhair jīved dvijātihitam ācaran // Yj_1.120 //",
    "GSD36yajn2_pu:246": "bhāryāratiḥ śucir bhṛtya- bhartā śrāddhakriyārataḥ /",
    "GSD36yajn2_pu:247": "namaskāreṇa mantreṇa pañcayajñān na hāpayet // Yj_1.121 //",
    "GSD36yajn2_pu:248": "ahiṃsā satyam asteyaṃ śaucam indriyanigrahaḥ /",
    "GSD36yajn2_pu:249": "dānaṃ damo dayā kṣāntiḥ sarveṣāṃ dharmasādhanam // Yj_1.122 //",
    "GSD36yajn2_pu:250": "vayobuddhyarthavāgveṣa- śrutābhijanakarmaṇām /",
    "GSD36yajn2_pu:251": "ācaret sadṛśīṃ vṛttim ajihmām aśaṭhāṃ tathā // Yj_1.123 //",
    "GSD36yajn2_pu:252": "traivārṣikādhikānno yaḥ sa hi somaṃ pibed dvijaḥ /",
    "GSD36yajn2_pu:253": "prāksaumikīḥ kriyāḥ kuryād yasyānnaṃ vārṣikaṃ bhavet // Yj_1.124 //",
    "GSD36yajn2_pu:254": "pratisaṃvatsaraṃ somaḥ paśuḥ pratyayanaṃ tathā /",
    "GSD36yajn2_pu:255": "kartavyāgrayaṇeṣṭiś ca cāturmāsyāni caiva hi // Yj_1.125 //",
    "GSD36yajn2_pu:256": "eṣām asaṃbhave kuryād iṣṭiṃ vaiśvānarīṃ dvijaḥ /",
    "GSD36yajn2_pu:257": "hīnakalpaṃ na kurvīta sati dravye phalapradam // Yj_1.126 //",
    "GSD36yajn2_pu:258": "cāṇḍālo jāyate yajña- karaṇāc chūdrabhikṣitāt /",
    "GSD36yajn2_pu:259": "yajñārthaṃ labdham adadad bhāsaḥ kāko 'pi vā bhavet // Yj_1.127 //",
    "GSD36yajn2_pu:260": "kuśūlakumbhīdhānyo vā tryāhiko 'śvastano 'pi vā /",
    "GSD36yajn2_pu:261": "jīved vāpi śiloñchena śreyān eṣāṃ paraḥ paraḥ // Yj_1.128 //",
    "GSD36yajn2_pu:262": "[6. snātakadharmaprakaraṇam]",
    "GSD36yajn2_pu:263": "na svādhyāyavirodhyartham īheta na yatas tataḥ /",
    "GSD36yajn2_pu:264": "na viruddhaprasaṅgena saṃtoṣī ca bhavet sadā // Yj_1.129 //",
    "GSD36yajn2_pu:265": "rājāntevāsiyājyebhyaḥ sīdann icched dhanaṃ kṣudhā /",
    "GSD36yajn2_pu:266": "dambhihaitukapākhaṇḍi- bakavṛttīṃś ca varjayet // Yj_1.130 //",
    "GSD36yajn2_pu:267": "śuklāmbaradharo nīca- keśaśmaśrunakhaḥ śuciḥ /",
    "GSD36yajn2_pu:268": "na bhāryādarśane 'śnīyān naikavāsā na saṃsthitaḥ // Yj_1.131 //",
    "GSD36yajn2_pu:269": "na saṃśayaṃ prapadyeta nākasmād apriyaṃ vadet /",
    "GSD36yajn2_pu:270": "nāhitaṃ nānṛtaṃ caiva na stenaḥ syān na vārdhuṣī // Yj_1.132 //",
    "GSD36yajn2_pu:271": "dākṣāyaṇī brahmasūtrī veṇumān sakamaṇḍaluḥ /",
    "GSD36yajn2_pu:272": "kuryāt pradakṣiṇaṃ deva- mṛdgovipravanaspatīn // Yj_1.133 //",
    "GSD36yajn2_pu:273": "na tu mehen nadīchāyā- vartmagoṣṭhāmbubhasmasu /",
    "GSD36yajn2_pu:274": "na pratyagnyarkagosoma- saṃdhyāmbustrīdvijanmanaḥ // Yj_1.134 //",
    "GSD36yajn2_pu:275": "nekṣetārkaṃ na nagnāṃ strīṃ na ca saṃsṛṣṭamaithunām /",
    "GSD36yajn2_pu:276": "na ca mūtraṃ purīṣaṃ vā nāśucī rāhutārakāḥ // Yj_1.135 //",
    "GSD36yajn2_pu:277": "ayaṃ me vajra ity evaṃ sarvaṃ mantram udīrayet /",
    "GSD36yajn2_pu:278": "varṣaty aprāvṛto gacchet svapet pratyakśirā na ca // Yj_1.136 //",
    "GSD36yajn2_pu:279": "ṣṭhīvanāsṛkśakṛnmūtra- retāṃsy apsu na nikṣipet /",
    "GSD36yajn2_pu:280": "pādau pratāpayen nāgnau na cainam abhilaṅghayet // Yj_1.137 //",
    "GSD36yajn2_pu:281": "jalaṃ piben nāñjalinā na śayānaṃ prabodhayet /",
    "GSD36yajn2_pu:282": "nākṣaiḥ krīḍen na dharmaghnair vyādhitair vā na saṃviśet // Yj_1.138 //",
    "GSD36yajn2_pu:283": "viruddhaṃ varjayet karma pretadhūmaṃ nadītaram /",
    "GSD36yajn2_pu:284": "keśabhasmatuṣāṅgāra- kapāleṣu ca saṃsthitim // Yj_1.139 //",
    "GSD36yajn2_pu:285": "nācakṣīta dhayantīṃ gāṃ nādvāreṇa viśet kvacit /",
    "GSD36yajn2_pu:286": "na rājñaḥ pratigṛhṇīyāl lubdhasyocchāstravartinaḥ // Yj_1.140 //",
    "GSD36yajn2_pu:287": "pratigrahe sūnicakri- dhvajiveśyānarādhipāḥ /",
    "GSD36yajn2_pu:288": "duṣṭā daśaguṇaṃ pūrvāt pūrvād ete yathākramam // Yj_1.141 //",
    "GSD36yajn2_pu:289": "adhyāyānām upākarma śrāvaṇyāṃ śravaṇena vā /",
    "GSD36yajn2_pu:290": "hastenauṣadhibhāve vā pañcamyāṃ śrāvaṇasya tu // Yj_1.142 //",
    "GSD36yajn2_pu:291": "pauṣamāsasya rohiṇyām aṣṭakāyām athāpi vā /",
    "GSD36yajn2_pu:292": "jalānte chandasāṃ kuryād utsargaṃ vidhivad bahiḥ // Yj_1.143 //",
    "GSD36yajn2_pu:293": "tryahaṃ preteṣv anadhyāyaḥ śiṣyartviggurubandhuṣu /",
    "GSD36yajn2_pu:294": "upākarmaṇi cotsarge svaśākhāśrotriye tathā // Yj_1.144 //",
    "GSD36yajn2_pu:295": "[svāśākhāśrotriye Txt]",
    "GSD36yajn2_pu:296": "saṃdhyāgarjitanirghāta- bhūkaṃpolkānipātane /",
    "GSD36yajn2_pu:297": "samāpya vedaṃ dyuniśam āraṇyakam adhītya ca // Yj_1.145 //",
    "GSD36yajn2_pu:298": "pañcadaśyāṃ caturdaśyām aṣṭamyāṃ rāhusūtake /",
    "GSD36yajn2_pu:299": "ṛtusaṃdhiṣu bhuktvā vā śrāddhikaṃ pratigṛhya ca // Yj_1.146 //",
    "GSD36yajn2_pu:300": "paśumaṇḍūkanakula- śvāhimārjāramūṣakaiḥ /",
    "GSD36yajn2_pu:301": "kṛte 'nantare tv ahorātraṃ śakrapāte tathocchraye // Yj_1.147 //",
    "GSD36yajn2_pu:302": "śvakroṣṭṛgardabholūka- sāmabāṇārtaniḥsvane /",
    "GSD36yajn2_pu:303": "amedhyaśavaśūdrāntya- śmaśānapatitāntike // Yj_1.148 //",
    "GSD36yajn2_pu:304": "deśe 'śucāv ātmani ca vidyutstanitasaṃplave /",
    "GSD36yajn2_pu:305": "bhuktvārdrapāṇir ambho 'ntar ardharātre 'timārute // Yj_1.149 //",
    "GSD36yajn2_pu:306": "pāṃsupravarṣe digdāhe saṃdhyānīhārabhītiṣu /",
    "GSD36yajn2_pu:307": "dhāvataḥ pūtigandhe ca śiṣṭe ca gṛham āgate // Yj_1.150 //",
    "GSD36yajn2_pu:308": "kharoṣṭrayānahastyaśva- nauvṛkṣeriṇarohaṇe /",
    "GSD36yajn2_pu:309": "saptatriṃśadanadhyāyān etāṃs tātkālikān viduḥ // Yj_1.151 //",
    "GSD36yajn2_pu:310": "devartviksnātakācārya- rājñāṃ chāyāṃ parastriyāḥ /",
    "GSD36yajn2_pu:311": "nākrāmed raktaviṇmūtra- ṣṭhīvanodvartanādi ca // Yj_1.152 //",
    "GSD36yajn2_pu:312": "viprāhikṣatriyātmāno nāvajñeyāḥ kadācana /",
    "GSD36yajn2_pu:313": "āmṛtyoḥ śriyam ākāṅkṣen na kaṃcin marmaṇi spṛśet // Yj_1.153 //",
    "GSD36yajn2_pu:314": "dūrād ucchiṣṭaviṇmūtra- pādāmbhāṃsi samutsṛjet /",
    "GSD36yajn2_pu:315": "śrutismṛtyuditaṃ samyaṅ nityam ācāram ācaret // Yj_1.154 //",
    "GSD36yajn2_pu:316": "gobrāhmaṇānalānnāni noccchiṣṭo na padā spṛśet /",
    "GSD36yajn2_pu:317": "na nindātāḍane kuryāt putraṃ śiṣyaṃ ca tāḍayet // Yj_1.155 //",
    "GSD36yajn2_pu:318": "karmaṇā manasā vācā yatnād dharmaṃ samācaret /",
    "GSD36yajn2_pu:319": "asvargyaṃ lokavidviṣṭaṃ dharmyam apy ācaren na tu // Yj_1.156 //",
    "GSD36yajn2_pu:320": "mātṛpitratithibhrātṛ- jāmisaṃbandhimātulaiḥ /",
    "GSD36yajn2_pu:321": "vṛddhabālāturācārya- vaidyasaṃśritabāndhavaiḥ // Yj_1.157 //",
    "GSD36yajn2_pu:322": "ṛtvikpurohitāpatya- bhāryādāsasanābhibhiḥ /",
    "GSD36yajn2_pu:323": "vivādaṃ varjayitvā tu sarvāṃl lokāñ jayed gṛhī // Yj_1.158 //",
    "GSD36yajn2_pu:324": "pañca piṇḍān anuddhṛtya na snāyāt paravāriṣu /",
    "GSD36yajn2_pu:325": "snāyān nadīdevakhāta- hradaprasravaṇeṣu ca // Yj_1.159 //",
    "GSD36yajn2_pu:326": "paraśayyāsanodyāna- gṛhayānāni varjayet /",
    "GSD36yajn2_pu:327": "adattāny agnihīnasya nānnam adyād anāpadi // Yj_1.160 //",
    "GSD36yajn2_pu:328": "kadaryabaddhacaurāṇāṃ klībaraṅgāvatāriṇām /",
    "GSD36yajn2_pu:329": "vaiṇābhiśastavārdhuṣya- gaṇikāgaṇadīkṣiṇām // Yj_1.161 //",
    "GSD36yajn2_pu:330": "cikitsakāturakruddha- puṃścalīmattavidviṣām /",
    "GSD36yajn2_pu:331": "krūrograpatitavrātya- dāmbhikocchiṣṭabhojinām // Yj_1.162 //",
    "GSD36yajn2_pu:332": "avīrāstrīsvarṇakāra- strījitagrāmayājinām /",
    "GSD36yajn2_pu:333": "śastravikrayikarmāra- tantuvāyaśvavṛttinām // Yj_1.163 //",
    "GSD36yajn2_pu:334": "nṛśaṃsarājarajaka- kṛtaghnavadhajīvinām /",
    "GSD36yajn2_pu:335": "cailadhāvasurājīva- sahopapativeśmanām // Yj_1.164 //",
    "GSD36yajn2_pu:336": "piśunānṛtinoś caiva tathā cākrikabandinām /",
    "GSD36yajn2_pu:337": "eṣām annaṃ na bhoktavyaṃ somavikrayiṇas tathā // Yj_1.165 //",
    "GSD36yajn2_pu:338": "śūdreṣu dāsagopāla- kulamitrārdhasīriṇaḥ /",
    "GSD36yajn2_pu:339": "bhojyānnāḥ nāpitaś caiva yaś cātmānaṃ nivedayet // Yj_1.166 //",
    "GSD36yajn2_pu:340": "[7. bhakṣyābhakṣyaprakaraṇam]",
    "GSD36yajn2_pu:341": "anarcitaṃ vṛthāmāṃsaṃ keśakīṭasamanvitam /",
    "GSD36yajn2_pu:342": "śuktaṃ paryuṣitocchiṣṭaṃ śvaspṛṣṭaṃ patitekṣitam // Yj_1.167 //",
    "GSD36yajn2_pu:343": "udakyāspṛṣṭasaṃghuṣṭaṃ paryāyānnaṃ ca varjayet /",
    "GSD36yajn2_pu:344": "goghrātaṃ śakunocchiṣṭaṃ padā spṛṣṭaṃ ca kāmataḥ // Yj_1.168 //",
    "GSD36yajn2_pu:345": "annaṃ paryuṣitaṃ bhojyaṃ snehāktaṃ cirasaṃsthitam /",
    "GSD36yajn2_pu:346": "asnehā api godhūma- yavagorasavikriyāḥ // Yj_1.169 //",
    "GSD36yajn2_pu:347": "saṃdhinyanirdaśāvatsā- gopayaḥ parivarjayet /",
    "GSD36yajn2_pu:348": "auṣṭram aikaśaphaṃ straiṇam āraṇyakam athāvikam // Yj_1.170 //",
    "GSD36yajn2_pu:349": "devatārthaṃ haviḥ śigruṃ lohitān vraścanāṃs tathā /",
    "GSD36yajn2_pu:350": "anupākṛtamāṃsāni viḍjāni kavakāni ca // Yj_1.171 //",
    "GSD36yajn2_pu:351": "kravyādapakṣidātyūha- śukapratudaṭiṭṭibhān /",
    "GSD36yajn2_pu:352": "sārasaikaśaphān haṃsān sarvāṃś ca grāmavāsinaḥ // Yj_1.172 //",
    "GSD36yajn2_pu:353": "koyaṣṭiplavacakrāhva- balākābakaviṣkirān /",
    "GSD36yajn2_pu:354": "vṛthākṛsarasamyāva- pāyasāpūpaśaṣkulīḥ // Yj_1.173 //",
    "GSD36yajn2_pu:355": "kalaviṅkaṃ sakākolaṃ kuraraṃ rajjudālakam /",
    "GSD36yajn2_pu:356": "jālapādān khañjarīṭān ajñātāṃś ca mṛgadvijān // Yj_1.174 //",
    "GSD36yajn2_pu:357": "cāṣāṃś ca raktapādāṃś ca saunaṃ vallūram eva ca /",
    "GSD36yajn2_pu:358": "matsyāṃś ca kāmato jagdhvā sopavāsas tryahaṃ vaset // Yj_1.175 //",
    "GSD36yajn2_pu:359": "palāṇḍuṃ viḍvarāhaṃ ca chatrākaṃ grāmakukkuṭam /",
    "GSD36yajn2_pu:360": "laśunaṃ gṛñjanaṃ caiva jagdhvā cāndrāyaṇaṃ caret // Yj_1.176 //",
    "GSD36yajn2_pu:361": "bhakṣyāḥ pañcanakhāḥ sedhāgodhākacchapaśallakāḥ /",
    "GSD36yajn2_pu:362": "śaśaś ca matsyeṣv api hi siṃhatuṇḍakarohitāḥ // Yj_1.177 //",
    "GSD36yajn2_pu:363": "tathā pāṭhīnarājīva- saśalkāś ca dvijātibhiḥ /",
    "GSD36yajn2_pu:364": "ataḥ śṛṇudhvaṃ māṃsasya vidhiṃ bhakṣaṇavarjane // Yj_1.178 //",
    "GSD36yajn2_pu:365": "prāṇātyaye tathā śrāddhe prokṣite dvijakāmyayā /",
    "GSD36yajn2_pu:366": "devān pitṝn samabhyarcya khādan māṃsaṃ na doṣabhāk // Yj_1.179 //",
    "GSD36yajn2_pu:367": "vaset sa narake ghore dināni paśuromabhiḥ /",
    "GSD36yajn2_pu:368": "sammitāni durācāro yo hanty avidhinā paśūn // Yj_1.180 //",
    "GSD36yajn2_pu:369": "sarvān kāmān avāpnoti hayamedhaphalaṃ tathā /",
    "GSD36yajn2_pu:370": "gṛhe 'pi nivasan vipro munir māṃsavivarjanāt // Yj_1.181 //",
    "GSD36yajn2_pu:371": "[8. dravyaśuddhiprakaraṇam]",
    "GSD36yajn2_pu:372": "sauvarṇarājatābjānām ūrdhvapātragrahāśmanām /",
    "GSD36yajn2_pu:373": "śākarajjumūlaphala- vāsovidalacarmaṇām // Yj_1.182 //",
    "GSD36yajn2_pu:374": "pātrāṇāṃ camasānāṃ ca vāriṇā śuddhir iṣyate /",
    "GSD36yajn2_pu:375": "carusruksruvasasneha- pātrāṇy uṣṇena vāriṇā // Yj_1.183 //",
    "GSD36yajn2_pu:376": "sphyaśūrpājinadhānyānāṃ musalolūkhalānasām /",
    "GSD36yajn2_pu:377": "prokṣaṇaṃ saṃhatānāṃ ca bahūnāṃ dhānyavāsasām // Yj_1.184 //",
    "GSD36yajn2_pu:378": "takṣaṇaṃ dāruśṛṅgāsthnāṃ govālaiḥ phalasaṃbhuvām /",
    "GSD36yajn2_pu:379": "mārjanaṃ yajñapātrāṇāṃ pāṇinā yajñakarmaṇi // Yj_1.185 //",
    "GSD36yajn2_pu:380": "soṣarodakagomūtraiḥ śudhyaty āvikakauśikam /",
    "GSD36yajn2_pu:381": "saśrīphalair aṃśupaṭṭaṃ sāriṣṭaiḥ kutapaṃ tathā // Yj_1.186 //",
    "GSD36yajn2_pu:382": "sagaurasarṣapaiḥ kṣaumaṃ punaḥpākān mahīmayam /",
    "GSD36yajn2_pu:383": "kāruhastaḥ śuciḥ paṇyaṃ bhaikṣaṃ yoṣinmukhaṃ tathā // Yj_1.187 //",
    "GSD36yajn2_pu:384": "bhūśuddhir mārjanād dāhāt kālād gokramaṇāt tathā /",
    "GSD36yajn2_pu:385": "sekād ullekhanāl lepād gṛhaṃ mārjanalepanāt // Yj_1.188 //",
    "GSD36yajn2_pu:386": "goghrāte 'nne tathā keśa- makṣikākīṭadūṣite /",
    "GSD36yajn2_pu:387": "salilaṃ bhasma mṛd vāpi prakṣeptavyaṃ viśuddhaye // Yj_1.189 //",
    "GSD36yajn2_pu:388": "trapusīsakatāmrāṇāṃ kṣārāmlodakavāribhiḥ /",
    "GSD36yajn2_pu:389": "bhasmādbhiḥ kāṃsyalohānāṃ śuddhiḥ plāvo dravasya ca // Yj_1.190 //",
    "GSD36yajn2_pu:390": "amedhyāktasya mṛttoyaiḥ śuddhir gandhādikarṣaṇāt /",
    "GSD36yajn2_pu:391": "vākśastam ambunirṇiktam ajñātaṃ ca sadā śuci // Yj_1.191 //",
    "GSD36yajn2_pu:392": "śuci gotṛptikṛt toyaṃ prakṛtisthaṃ mahīgatam /",
    "GSD36yajn2_pu:393": "tathā māṃsaṃ śvacaṇḍāla- kravyādādinipātitam // Yj_1.192 //",
    "GSD36yajn2_pu:394": "raśmir agnī rajaśchāyā gaur aśvo vasudhānilaḥ /",
    "GSD36yajn2_pu:395": "vipruṣo makṣikāḥ sparśe vatsaḥ prasnavane śuciḥ // Yj_1.193 //",
    "GSD36yajn2_pu:396": "ajāśvayor mukhaṃ medhyaṃ na gor na narajā malāḥ /",
    "GSD36yajn2_pu:397": "panthānaś ca viśudhyanti somasūryāṃśumārutaiḥ // Yj_1.194 //",
    "GSD36yajn2_pu:398": "mukhajā vipruṣo medhyās tathācamanabindavaḥ /",
    "GSD36yajn2_pu:399": "śmaśru cāsyagataṃ danta- saktaṃ tyaktvā tataḥ śuciḥ // Yj_1.195 //",
    "GSD36yajn2_pu:400": "snātvā pītvā kṣute supte bhuktvā rathyopasarpaṇe /",
    "GSD36yajn2_pu:401": "ācāntaḥ punar ācāmed vāso viparidhāya ca // Yj_1.196 //",
    "GSD36yajn2_pu:402": "rathyākardamatoyāni spṛṣṭāny antyaśvavāyasaiḥ /",
    "GSD36yajn2_pu:403": "mārutenaiva śudhyanti pakveṣṭakacitāni ca // Yj_1.197 //",
    "GSD36yajn2_pu:404": "[9. dānaprakaraṇam]",
    "GSD36yajn2_pu:405": "tapas taptvāsṛjad brahmā brāhmaṇān vedaguptaye /",
    "GSD36yajn2_pu:406": "tṛptyarthaṃ pitṛdevānāṃ dharmasaṃrakṣaṇāya ca // Yj_1.198 //",
    "GSD36yajn2_pu:407": "sarvasya prabhavo viprāḥ śrutādhyayanaśīlinaḥ /",
    "GSD36yajn2_pu:408": "tebhyaḥ kriyāparāḥ śreṣṭhās tebhyo 'py adhyātmavittamāḥ // Yj_1.199 //",
    "GSD36yajn2_pu:409": "na vidyayā kevalayā tapasā vāpi pātratā /",
    "GSD36yajn2_pu:410": "yatra vṛttam ime cobhe tad dhi pātraṃ prakīrtitam // Yj_1.200 //",
    "GSD36yajn2_pu:411": "gobhūtilahiraṇyādi pātre dātavyam arcitam /",
    "GSD36yajn2_pu:412": "nāpātre viduṣā kiṃcid ātmanaḥ śreya icchatā // Yj_1.201 //",
    "GSD36yajn2_pu:413": "vidyātapobhyāṃ hīnena na tu grāhyaḥ pratigrahaḥ /",
    "GSD36yajn2_pu:414": "gṛhṇan pradātāram adho nayaty ātmānam eva ca // Yj_1.202 //",
    "GSD36yajn2_pu:415": "dātavyaṃ pratyahaṃ pātre nimitteṣu viśeṣataḥ /",
    "GSD36yajn2_pu:416": "yācitenāpi dātavyaṃ śraddhāpūtaṃ svaśaktitaḥ // Yj_1.203 //",
    "GSD36yajn2_pu:417": "hemaśṛṅgī śaphai raupyaiḥ suśīlā vastrasaṃyutā /",
    "GSD36yajn2_pu:418": "sakāṃsyapātrā dātavyā kṣīriṇī gauḥ sadakṣiṇā // Yj_1.204 //",
    "GSD36yajn2_pu:419": "dātāsyāḥ svargam āpnoti vatsarān romasammitān /",
    "GSD36yajn2_pu:420": "kapilā cet tārayati bhūyaś cāsaptamaṃ kulam // Yj_1.205 //",
    "GSD36yajn2_pu:421": "savatsāromatulyāni yugāny ubhayatomukhīm /",
    "GSD36yajn2_pu:422": "dātāsyāḥ svargam āpnoti pūrveṇa vidhinā dadat // Yj_1.206 //",
    "GSD36yajn2_pu:423": "yāvad vatsasya pādau dvau mukhaṃ yonyāṃ ca dṛśyate /",
    "GSD36yajn2_pu:424": "tāvad gauḥ pṛthivī jñeyā yāvad garbhaṃ na muñcati // Yj_1.207 //",
    "GSD36yajn2_pu:425": "yathākathaṃcid dattvā gāṃ dhenuṃ vādhenum eva vā /",
    "GSD36yajn2_pu:426": "arogām aparikliṣṭāṃ dātā svarge mahīyate // Yj_1.208 //",
    "GSD36yajn2_pu:427": "śrāntasaṃvāhanaṃ rogi- paricaryā surārcanam /",
    "GSD36yajn2_pu:428": "pādaśaucaṃ dvijocchiṣṭa- mārjanaṃ gopradānavat // Yj_1.209 //",
    "GSD36yajn2_pu:429": "bhūdīpāṃś cānnavastrāmbhas- tilasarpiḥpratiśrayān /",
    "GSD36yajn2_pu:430": "naiveśikaṃ svarṇadhuryaṃ dattvā svarge mahīyate // Yj_1.210 //",
    "GSD36yajn2_pu:431": "gṛhadhānyābhayopānac- chatramālyānulepanam /",
    "GSD36yajn2_pu:432": "yānaṃ vṛkṣaṃ priyaṃ śayyāṃ dattvātyantaṃ sukhī bhavet // Yj_1.211 //",
    "GSD36yajn2_pu:433": "sarvadharmamayaṃ brahma pradānebhyo 'dhikaṃ yataḥ /",
    "GSD36yajn2_pu:434": "tad dadat samavāpnoti brahmalokam avicyutam // Yj_1.212 //",
    "GSD36yajn2_pu:435": "pratigrahasamartho 'pi nādatte yaḥ pratigraham /",
    "GSD36yajn2_pu:436": "ye lokā dānaśīlānāṃ sa tān āpnoti puṣkalān // Yj_1.213 //",
    "GSD36yajn2_pu:437": "kuśāḥ śākaṃ payo matsyā gandhāḥ puṣpaṃ dadhi kṣitiḥ /",
    "GSD36yajn2_pu:438": "māṃsaṃ śayyāsanaṃ dhānāḥ pratyākheyaṃ na vāri ca // Yj_1.214 //",
    "GSD36yajn2_pu:439": "ayācitāhṛtaṃ grāhyam api duṣkṛtakarmaṇaḥ /",
    "GSD36yajn2_pu:440": "anyatra kulaṭāṣaṇḍha- patitebhyas tathā dviṣaḥ // Yj_1.215 //",
    "GSD36yajn2_pu:441": "devātithiarcanakṛte gurubhṛtyārtham eva vā /",
    "GSD36yajn2_pu:442": "sarvataḥ pratigṛhṇīyād ātmavṛttyartham eva ca // Yj_1.216 //",
    "GSD36yajn2_pu:443": "[10. śrāddhaprakaraṇam]",
    "GSD36yajn2_pu:444": "amāvāsyāṣṭakā vṛddhiḥ kṛṣṇapakṣo 'yanadvayam /",
    "GSD36yajn2_pu:445": "dravyaṃ brāhmaṇasaṃpattir viṣuvat sūryasaṃkramaḥ // Yj_1.217 //",
    "GSD36yajn2_pu:446": "vyatīpāto gajacchāyā grahaṇaṃ candrasūryayoḥ /",
    "GSD36yajn2_pu:447": "śrāddhaṃ prati ruciś caite śrāddhakālāḥ prakīrtitāḥ // Yj_1.218 //",
    "GSD36yajn2_pu:448": "agryaḥ sarveṣu vedeṣu śrotriyo brahmavid yuvā /",
    "GSD36yajn2_pu:449": "vedārthavij jyeṣṭhasāmā trimadhus trisuparṇakaḥ // Yj_1.219 //",
    "GSD36yajn2_pu:450": "svasrīyartvijjāmātṛ- yājyaśvaśuramātulāḥ /",
    "GSD36yajn2_pu:451": "triṇāciketadauhitra- śiṣyasaṃbandhibāndhavāḥ // Yj_1.220 //",
    "GSD36yajn2_pu:452": "karmaniṣṭhās taponiṣṭhāḥ pañcāgnir brahmacāriṇaḥ /",
    "GSD36yajn2_pu:453": "pitṛmātṛparāś caiva brāhmaṇāḥ śrāddhasaṃpadaḥ // Yj_1.221 //",
    "GSD36yajn2_pu:454": "rogī hīnātiriktāṅgaḥ kāṇaḥ paunarbhavas tathā /",
    "GSD36yajn2_pu:455": "avakīrṇī kuṇḍagolau kunakhī śyāvadantakaḥ // Yj_1.222 //",
    "GSD36yajn2_pu:456": "bhṛtakādhyāpakaḥ klībaḥ kanyādūṣy abhiśastakaḥ /",
    "GSD36yajn2_pu:457": "mitradhruk piśunaḥ soma- vikrayī parivindakaḥ // Yj_1.223 //",
    "GSD36yajn2_pu:458": "mātāpitṛgurutyāgī kuṇḍāśī vṛṣalātmajaḥ /",
    "GSD36yajn2_pu:459": "parapūrvāpatiḥ stenaḥ karmaduṣṭāś ca ninditāḥ // Yj_1.224 //",
    "GSD36yajn2_pu:460": "nimantrayeta pūrvedyur brāhmaṇān ātmavān śuciḥ /",
    "GSD36yajn2_pu:461": "taiś cāpi saṃyatair bhāvyaṃ manovākkāyakarmabhiḥ // Yj_1.225 //",
    "GSD36yajn2_pu:462": "aparāhṇe samabhyarcya svāgatenāgatāṃs tu tān /",
    "GSD36yajn2_pu:463": "pavitrapāṇir ācāntān āsaneṣūpaveśayet // Yj_1.226 //",
    "GSD36yajn2_pu:464": "yugmān daive yathāśakti pitrye 'yugmāṃs tathaiva ca /",
    "GSD36yajn2_pu:465": "paristṛte śucau deśe dakṣiṇāpravaṇe tathā // Yj_1.227 //",
    "GSD36yajn2_pu:466": "dvau daive prāk trayaḥ pitrya udag ekaikam eva vā /",
    "GSD36yajn2_pu:467": "mātāmahānām apy evaṃ tantraṃ vā vaiśvadevikam // Yj_1.228 //",
    "GSD36yajn2_pu:468": "pāṇiprakṣālanaṃ dattvā viṣṭarārthaṃ kuśān api /",
    "GSD36yajn2_pu:469": "āvāhayed anujñāto viśve devāsa ity ṛcā // Yj_1.229 //",
    "GSD36yajn2_pu:470": "yavair anvavakīryātha bhājane sapavitrake /",
    "GSD36yajn2_pu:471": "śaṃ no devyā payaḥ kṣiptvā yavo 'sīti yavāṃs tathā // Yj_1.230 //",
    "GSD36yajn2_pu:472": "yā divyā iti mantreṇa hasteṣv arghyaṃ vinikṣipet /",
    "GSD36yajn2_pu:473": "dattvā udakaṃ gandhamālyaṃ dhūpadānaṃ sadīpakam // Yj_1.231 //",
    "GSD36yajn2_pu:474": "tathācchādanadānaṃ ca karaśaucārtham ambu ca /",
    "GSD36yajn2_pu:475": "apasavyaṃ tataḥ kṛtvā pitṝṇām apradakṣiṇam // Yj_1.232 //",
    "GSD36yajn2_pu:476": "dviguṇāṃs tu kuśān dattvā hy uṣantas tvety ṛcā pitṝn /",
    "GSD36yajn2_pu:477": "āvāhya tadanujñāto japed āyantu nas tataḥ // Yj_1.233 //",
    "GSD36yajn2_pu:478": "apahatā iti tilān vikīrya ca samantataḥ /",
    "GSD36yajn2_pu:479": "yavārthās tu tilaiḥ kāryāḥ kuryād arghyādi pūrvavat // Yj_1.234 //",
    "GSD36yajn2_pu:480": "dattvā arghyaṃ saṃsravāṃs teṣāṃ pātre kṛtvā vidhānataḥ /",
    "GSD36yajn2_pu:481": "pitṛbhyaḥ sthānam asīti nyubjaṃ pātraṃ karoty adhaḥ // Yj_1.235 //",
    "GSD36yajn2_pu:482": "agnau kariṣyann ādāya pṛcchaty annaṃ ghṛtaplutam /",
    "GSD36yajn2_pu:483": "kuruṣvety abhyanujñāto hutvāgnau pitṛyajñavat // Yj_1.236 //",
    "GSD36yajn2_pu:484": "hutaśeṣaṃ pradadyāt tu bhājaneṣu samāhitaḥ /",
    "GSD36yajn2_pu:485": "yathālābhopapanneṣu raupyeṣu ca viśeṣataḥ // Yj_1.237 //",
    "GSD36yajn2_pu:486": "dattvānnaṃ pṛthivīpātram iti pātrābhimantraṇam /",
    "GSD36yajn2_pu:487": "kṛtvedaṃ viṣṇur ity anne dvijāṅguṣṭhaṃ niveśayet // Yj_1.238 //",
    "GSD36yajn2_pu:488": "savyāhṛtikāṃ gāyatrīṃ madhu vātā iti tryṛcam /",
    "GSD36yajn2_pu:489": "japtvā yathāsukhaṃ vācyaṃ bhuñjīraṃs te 'pi vāgyatāḥ // Yj_1.239 //",
    "GSD36yajn2_pu:490": "annam iṣtaṃ haviṣyaṃ ca dadyād akrodhano 'tvaraḥ /",
    "GSD36yajn2_pu:491": "ātṛptes tu pavitrāṇi japtvā pūrvajapaṃ tathā // Yj_1.240 //",
    "GSD36yajn2_pu:492": "annam ādāya tṛptāḥ stha śeṣaṃ caivānumānya ca /",
    "GSD36yajn2_pu:493": "tad annaṃ vikired bhūmau dadyāc cāpaḥ sakṛt sakṛt // Yj_1.241 //",
    "GSD36yajn2_pu:494": "sarvam annam upādāya satilaṃ dakṣiṇāmukhaḥ /",
    "GSD36yajn2_pu:495": "ucchiṣṭasaṃnidhau piṇḍān dadyād vai pitṛyajñavat // Yj_1.242 //",
    "GSD36yajn2_pu:496": "mātāmahānām apy evaṃ dadyād ācamanaṃ tataḥ /",
    "GSD36yajn2_pu:497": "svastivācyaṃ tataḥ kuryād akṣayyodakam eva ca // Yj_1.243 //",
    "GSD36yajn2_pu:498": "dattvā tu dakṣiṇāṃ śaktyā svadhākāram udāharet /",
    "GSD36yajn2_pu:499": "vācyatām ity anujñātaḥ prakṛtebhyaḥ svadhocyatām // Yj_1.244 //",
    "GSD36yajn2_pu:500": "brūyur astu svadhety ukte bhūmau siñcet tato jalam /",
    "GSD36yajn2_pu:501": "viśve devāś ca prīyantāṃ vipraiś cokta idaṃ japet // Yj_1.245 //",
    "GSD36yajn2_pu:502": "dātāro no 'bhivardhantāṃ vedāḥ saṃtatir eva ca /",
    "GSD36yajn2_pu:503": "śraddhā ca no mā vyagamad bahu deyaṃ ca no 'stv iti // Yj_1.246 //",
    "GSD36yajn2_pu:504": "ity uktvoktvā priyā vācaḥ praṇipatya visarjayet /",
    "GSD36yajn2_pu:505": "vāje vāja iti prītaḥ pitṛpūrvaṃ visarjanam // Yj_1.247 //",
    "GSD36yajn2_pu:506": "yasmiṃs tu saṃsravāḥ pūrvam arghyapātre niveśitāḥ /",
    "GSD36yajn2_pu:507": "pitṛpātraṃ taduttānaṃ kṛtvā viprān visarjayet // Yj_1.248 //",
    "GSD36yajn2_pu:508": "pradakṣiṇam anuvrajya bhuñjīta pitṛsevitam /",
    "GSD36yajn2_pu:509": "brahmacārī bhavet tāṃ tu rajanīṃ brāhmaṇaiḥ saha // Yj_1.249 //",
    "GSD36yajn2_pu:510": "evaṃ pradakṣiṇāvṛtko vṛddhau nāndīmukhān pitṝn /",
    "GSD36yajn2_pu:511": "yajeta dadhi karkandhu- miśrān piṇḍān yavaiḥ kriyāḥ // Yj_1.250 //",
    "GSD36yajn2_pu:512": "ekoddiṣṭaṃ devahīnam ekārghyaikapavitrakam /",
    "GSD36yajn2_pu:513": "āvāhanāgnaukaraṇa- rahitaṃ hy apasavyavat // Yj_1.251 //",
    "GSD36yajn2_pu:514": "upatiṣṭhatām akṣayya- sthāne vipravisarjane /",
    "GSD36yajn2_pu:515": "abhiramyatām iti vaded brūyus te 'bhiratāḥ sma ha // Yj_1.252 //",
    "GSD36yajn2_pu:516": "gandhodakatilair yuktaṃ kuryāt pātracatuṣṭayam /",
    "GSD36yajn2_pu:517": "arghyārthaṃ pitṛpātreṣu pretapātraṃ prasecayet // Yj_1.253 //",
    "GSD36yajn2_pu:518": "ye samānā iti dvābhyāṃ śeṣaṃ pūrvavad ācaret /",
    "GSD36yajn2_pu:519": "etat sapiṇḍīkaraṇam ekoddiṣṭaṃ striyā api // Yj_1.254 //",
    "GSD36yajn2_pu:520": "arvāksapiṇḍīkaraṇaṃ yasya saṃvatsarād bhavet /",
    "GSD36yajn2_pu:521": "tasyāpy annaṃ sodakumbhaṃ dadyāt saṃvatsaraṃ dvije // Yj_1.255 //",
    "GSD36yajn2_pu:522": "mṛte 'hani prakartavyaṃ pratimāsaṃ tu vatsaram /",
    "GSD36yajn2_pu:523": "pratisaṃvatsaraṃ caivam ādyam ekādaśe 'hani // Yj_1.256 //",
    "GSD36yajn2_pu:524": "piṇḍāṃs tu go'javiprebhyo dadyād agnau jale 'pi vā /",
    "GSD36yajn2_pu:525": "prakṣipet satsu vipreṣu dvijocchiṣṭaṃ na mārjayet // Yj_1.257 //",
    "GSD36yajn2_pu:526": "haviṣyānnena vai māsaṃ pāyasena tu vatsaram /",
    "GSD36yajn2_pu:527": "mātsyahāriṇakaurabha- śākunacchāgapārṣataiḥ // Yj_1.258 //",
    "GSD36yajn2_pu:528": "aiṇarauravavārāha- śāśair māṃsair yathākramam /",
    "GSD36yajn2_pu:529": "māsavṛddhyābhitṛpyanti dattair iha pitāmahāḥ // Yj_1.259 //",
    "GSD36yajn2_pu:530": "khaḍdāmiṣaṃ mahāśalkaṃ madhu munyannam eva vā /",
    "GSD36yajn2_pu:531": "lauhāmiṣaṃ mahāśākaṃ māṃsaṃ vārdhrīṇasasya ca // Yj_1.260 //",
    "GSD36yajn2_pu:532": "yad dadāti gayāsthaś ca sarvam ānantyam aśnute /",
    "GSD36yajn2_pu:533": "tathā varṣātrayodaśyāṃ maghāsu ca viśeṣataḥ // Yj_1.261 //",
    "GSD36yajn2_pu:534": "kanyāṃ kanyāvedinaś ca paśūn vai satsutān api /",
    "GSD36yajn2_pu:535": "dyūtaṃ kṛṣiṃ vāṇijyāṃ ca dviśaphaikaśaphāṃs tathā // Yj_1.262 //",
    "GSD36yajn2_pu:536": "brahmavarcasvinaḥ putrān svarṇarūpye sakupyake /",
    "GSD36yajn2_pu:537": "jñātiśraiṣṭhyaṃ sarvakāmān āpnoti śrāddhadaḥ sadā // Yj_1.263 //",
    "GSD36yajn2_pu:538": "pratipatprabhṛtiṣv ekāṃ varjayitvā caturdaśīm /",
    "GSD36yajn2_pu:539": "śastreṇa tu hatā ye vai tebhyas tatra pradīyate // Yj_1.264 //",
    "GSD36yajn2_pu:540": "svargaṃ hy apatyam ojaś ca śauryaṃ kṣetraṃ balaṃ tathā /",
    "GSD36yajn2_pu:541": "putraṃ śraiṣṭhyaṃ ca saubhāgyaṃ samṛddhiṃ mukhyatāṃ śubham // Yj_1.265 //",
    "GSD36yajn2_pu:542": "pravṛttacakratāṃ caiva vāṇijyaprabhṛtīn api /",
    "GSD36yajn2_pu:543": "arogitvaṃ yaśo vīta- śokatāṃ paramāṃ gatim // Yj_1.266 //",
    "GSD36yajn2_pu:544": "dhanaṃ vedān bhiṣaksiddhiṃ kupyaṃ gā apy ajāvikam /",
    "GSD36yajn2_pu:545": "aśvān āyuś ca vidhivad yaḥ śrāddhaṃ saṃprayacchati // Yj_1.267 //",
    "GSD36yajn2_pu:546": "kṛttikādibharaṇyantaṃ sa kāmān āpnuyād imān /",
    "GSD36yajn2_pu:547": "āstikaḥ śraddadhānaś ca vyapetamadamatsaraḥ // Yj_1.268 //",
    "GSD36yajn2_pu:548": "vasurudrāditisutāḥ pitaraḥ śrāddhadevatāḥ /",
    "GSD36yajn2_pu:549": "prīṇayanti manuṣyāṇāṃ pitṝn śrāddhena tarpitāḥ // Yj_1.269 //",
    "GSD36yajn2_pu:550": "āyuḥ prajāṃ dhanaṃ vidyāṃ svargaṃ mokṣaṃ sukhāni ca /",
    "GSD36yajn2_pu:551": "prayacchanti tathā rājyaṃ prītā nṝṇāṃ pitāmahāḥ // Yj_1.270 //",
    "GSD36yajn2_pu:552": "[11. gaṇapatikalpaprakaraṇam]",
    "GSD36yajn2_pu:553": "vināyakaḥ karmavighna- siddhyarthaṃ viniyojitaḥ /",
    "GSD36yajn2_pu:554": "gaṇānām ādhipatye ca rudreṇa brahmaṇā tathā // Yj_1.271 //",
    "GSD36yajn2_pu:555": "tenopasṛṣṭo yas tasya lakṣaṇāni nibodhata /",
    "GSD36yajn2_pu:556": "svapne 'vagāhate 'tyarthaṃ jalaṃ muṇḍāṃś ca paśyati // Yj_1.272 //",
    "GSD36yajn2_pu:557": "kāṣāyavāsasaś caiva kravyādāṃś cādhirohati /",
    "GSD36yajn2_pu:558": "antyajair gardabhair uṣṭraiḥ sahaikatrāvatiṣṭhate // Yj_1.273 //",
    "GSD36yajn2_pu:559": "vrajann api tathātmānaṃ manyate 'nugataṃ paraiḥ /",
    "GSD36yajn2_pu:560": "vimanā viphalārambhaḥ saṃsīdaty animittataḥ // Yj_1.274 //",
    "GSD36yajn2_pu:561": "tenopasṛṣṭo labhate na rājyaṃ rājanandanaḥ /",
    "GSD36yajn2_pu:562": "kumārī ca na bhartāram apatyaṃ garbham aṅganā // Yj_1.275 //",
    "GSD36yajn2_pu:563": "ācāryatvaṃ śrotriyaś ca na śiṣyo 'dhyayanaṃ tathā /",
    "GSD36yajn2_pu:564": "vaṇiglābhaṃ na cāpnoti kṛṣiṃ cāpi kṛṣīvalaḥ // Yj_1.276 //",
    "GSD36yajn2_pu:565": "snapanaṃ tasya kartavyaṃ puṇye 'hni vidhipūrvakam /",
    "GSD36yajn2_pu:566": "gaurasarṣapakalkena sājyenotsāditasya ca // Yj_1.277 //",
    "GSD36yajn2_pu:567": "sarvāuṣadhaiḥ sarvagandhair viliptaśirasas tathā /",
    "GSD36yajn2_pu:568": "bhadrāsanopaviṣṭasya svastivācyā dvijāḥ śubhāḥ // Yj_1.278 //",
    "GSD36yajn2_pu:569": "aśvasthānād gajasthānād valmīkāt saṃgamād hradāt /",
    "GSD36yajn2_pu:570": "mṛttikāṃ rocanāṃ gandhān gugguluṃ cāpsu nikṣipet // Yj_1.279 //",
    "GSD36yajn2_pu:571": "yā āhṛtā hy ekavarṇaiś caturbhiḥ kalaśair hradāt /",
    "GSD36yajn2_pu:572": "carmaṇy ānaḍuhe rakte sthāpyaṃ bhadrāsanaṃ tataḥ // Yj_1.280 //",
    "GSD36yajn2_pu:573": "sahasrākṣaṃ śatadhāram ṛṣibhiḥ pāvanaṃ kṛtam /",
    "GSD36yajn2_pu:574": "tena tvām abhiṣiñcāmi pāvamānyaḥ punantu te // Yj_1.281 //",
    "GSD36yajn2_pu:575": "bhagaṃ te varuṇo rājā bhagaṃ sūryo bṛhaspatiḥ /",
    "GSD36yajn2_pu:576": "bhagam indraś ca vāyuś ca bhagaṃ saptarṣayo daduḥ // Yj_1.282 //",
    "GSD36yajn2_pu:577": "yat te keśeṣu daurbhāgyaṃ sīmante yac ca mūrdhani /",
    "GSD36yajn2_pu:578": "lalāṭe karṇayor akṣṇor āpas tad ghnantu sarvadā // Yj_1.283 //",
    "GSD36yajn2_pu:579": "snātasya sārṣapaṃ tailaṃ sruveṇaudumbareṇa tu /",
    "GSD36yajn2_pu:580": "juhuyān mūrdhani kuśān savyena parigṛhya ca // Yj_1.284 //",
    "GSD36yajn2_pu:581": "mitaś ca sammitaś caiva tathā śālakaṭaṅkaṭau /",
    "GSD36yajn2_pu:582": "kūśmāṇḍo rājaputraś cety ante svāhāsamanvitaiḥ // Yj_1.285 //",
    "GSD36yajn2_pu:583": "nāmabhir balimantraiś ca namaskārasamanvitaiḥ /",
    "GSD36yajn2_pu:584": "dadyāc catuṣpathe śūrpe kuśān āstīrya sarvataḥ // Yj_1.286 //",
    "GSD36yajn2_pu:585": "kṛtākṛtāṃs taṇḍulāṃś ca palalaudanam eva ca /",
    "GSD36yajn2_pu:586": "matsyān pakvāṃs tathaivāmān māṃsam etāvad eva tu // Yj_1.287 //",
    "GSD36yajn2_pu:587": "puṣpaṃ citraṃ sugandhaṃ ca surāṃ ca trividhām api /",
    "GSD36yajn2_pu:588": "mūlakaṃ pūrikāpūpāṃs tathaivoṇḍerakasrajaḥ // Yj_1.288 //",
    "GSD36yajn2_pu:589": "dadhy annaṃ pāyasaṃ caiva guḍapiṣṭaṃ samodakam /",
    "GSD36yajn2_pu:590": "etān sarvān samāhṛtya bhūmau kṛtvā tataḥ śiraḥ // Yj_1.289 //",
    "GSD36yajn2_pu:591": "vināyakasya jananīm upatiṣṭhet tato 'mbikām /",
    "GSD36yajn2_pu:592": "dūrvāsarṣapapuṣpāṇāṃ dattvārghyaṃ pūrṇam añjalim // Yj_1.290 //",
    "GSD36yajn2_pu:593": "rūpaṃ dehi yaśo dehi bhagaṃ bhavati dehi me /",
    "GSD36yajn2_pu:594": "putrān dehi dhanaṃ dehi sarvakāmāṃś ca dehi me // Yj_1.291 //",
    "GSD36yajn2_pu:595": "tataḥ śuklāmbaradharaḥ śuklamālyānulepanaḥ /",
    "GSD36yajn2_pu:596": "brāhmaṇān bhojayed dadyād vastrayugmaṃ guror api // Yj_1.292 //",
    "GSD36yajn2_pu:597": "evaṃ vināyakaṃ pūjya grahāṃś caiva vidhānataḥ /",
    "GSD36yajn2_pu:598": "karmaṇāṃ phalam āpnoti śriyaṃ cāpnoty anuttamām // Yj_1.293 //",
    "GSD36yajn2_pu:599": "ādityasya sadā pūjāṃ tilakaṃ svāminas tathā /",
    "GSD36yajn2_pu:600": "mahāgaṇapateś caiva kurvan siddhim avāpnuyāt // Yj_1.294 //",
    "GSD36yajn2_pu:601": "[12. grahaśāntiprakaraṇam]",
    "GSD36yajn2_pu:602": "śrīkāmaḥ śāntikāmo vā grahayajñaṃ samācaret /",
    "GSD36yajn2_pu:603": "vṛṣṭyāyuḥpuṣṭikāmo vā tathaivābhicarann api // Yj_1.295 //",
    "GSD36yajn2_pu:604": "sūryaḥ somo mahīputraḥ somaputro bṛhaspatiḥ /",
    "GSD36yajn2_pu:605": "śukraḥ śanaiścaro rāhuḥ ketuś ceti grahāḥ smṛtāḥ // Yj_1.296 //",
    "GSD36yajn2_pu:606": "tāmrakāt sphaṭikād rakta- candanāt svarṇakād ubhau /",
    "GSD36yajn2_pu:607": "rājatād ayasaḥ sīsāt kāṃsyāt kāryā grahāḥ kramāt // Yj_1.297 //",
    "GSD36yajn2_pu:608": "svavarṇair vā paṭe lekhyā gandhair maṇḍalakeṣu vā /",
    "GSD36yajn2_pu:609": "yathāvarṇaṃ pradeyāni vāsāṃsi kusumāni ca // Yj_1.298 //",
    "GSD36yajn2_pu:610": "gandhāś ca balayaś caiva dhūpo deyaś ca gugguluḥ /",
    "GSD36yajn2_pu:611": "kartavyā mantravantaś ca caravaḥ pratidaivatam // Yj_1.299 //",
    "GSD36yajn2_pu:612": "ākṛṣṇena imaṃ devā agnir mūrdhā divaḥ kakut /",
    "GSD36yajn2_pu:613": "udbudhyasveti ca ṛco yathāsaṃkhyaṃ prakīrtitāḥ // Yj_1.300 //",
    "GSD36yajn2_pu:614": "bṛhaspate 'ti yad aryas tathaivānnāt parisrutaḥ /",
    "GSD36yajn2_pu:615": "śaṃ no devīs tathā kāṇḍāt ketuṃ kṛṇvann imāṃs tathā // Yj_1.301 //",
    "GSD36yajn2_pu:616": "arkaḥ palāśaḥ khadira apāmārgo 'tha pippalaḥ /",
    "GSD36yajn2_pu:617": "udumbaraḥ śamī dūrvā kuśāś ca samidhaḥ kramāt // Yj_1.302 //",
    "GSD36yajn2_pu:618": "ekaikasya tv aṣṭaśatam aṣṭāviṃśatir eva vā /",
    "GSD36yajn2_pu:619": "hotavyā madhusarpirbhyāṃ dadhnā kṣīreṇa vā yutāḥ // Yj_1.303 //",
    "GSD36yajn2_pu:620": "guḍaudanaṃ pāyasaṃ ca haviṣyaṃ kṣīraṣāṣṭikam /",
    "GSD36yajn2_pu:621": "dadhyodanaṃ haviś cūrṇaṃ māṃsaṃ citrānnam eva ca // Yj_1.304 //",
    "GSD36yajn2_pu:622": "dadyād grahakramād evaṃ dvijebhyo bhojanaṃ budhaḥ /",
    "GSD36yajn2_pu:623": "śaktito vā yathālābhaṃ satkṛtya vidhipūrvakam // Yj_1.305 //",
    "GSD36yajn2_pu:624": "dhenuḥ śaṅkhas tathānaḍvān hema vāso hayaḥ kramāt /",
    "GSD36yajn2_pu:625": "kṛṣṇā gaur āyasaṃ chāga etā vai dakṣiṇāḥ smṛtāḥ // Yj_1.306 //",
    "GSD36yajn2_pu:626": "yaś ca yasya yadā duḥsthaḥ sa taṃ yatnena pūjayet /",
    "GSD36yajn2_pu:627": "brahmaṇaiṣāṃ varo dattaḥ pūjitāḥ pūjayiṣyatha // Yj_1.307 //",
    "GSD36yajn2_pu:628": "grahādhīnā narendrāṇām ucchrāyāḥ patanāni ca /",
    "GSD36yajn2_pu:629": "bhāvābhāvau ca jagatas tasmāt pūjyatamā grahāḥ // Yj_1.308 //",
    "GSD36yajn2_pu:630": "grahāṇām idam ātithyaṃ kuryāt saṃvatsarād api /",
    "GSD36yajn2_pu:631": "ārogyabalasaṃpanno jīvet sa śaradaḥ śatam // Yj_1.308A //",
    "GSD36yajn2_pu:632": "[13. rājadharmaprakaraṇam]",
    "GSD36yajn2_pu:633": "mahotsāhaḥ sthūlalakṣaḥ kṛtajño vṛddhasevakaḥ /",
    "GSD36yajn2_pu:634": "vinītaḥ sattvasaṃpannaḥ kulīnaḥ satyavāk śuciḥ // Yj_1.309 //",
    "GSD36yajn2_pu:635": "adīrghasūtraḥ smṛtimān akṣudro 'paruṣas tathā /",
    "GSD36yajn2_pu:636": "dhārmiko 'vyasanaś caiva prājñaḥ śūro rahasyavit // Yj_1.310 //",
    "GSD36yajn2_pu:637": "svarandhragoptānvīkṣikyāṃ daṇḍanītyāṃ tathaiva ca /",
    "GSD36yajn2_pu:638": "vinītas tv atha vārtāyāṃ trayyāṃ caiva narādhipaḥ // Yj_1.311 //",
    "GSD36yajn2_pu:639": "sa mantriṇaḥ prakurvīta prājñān maulān sthirān śucīn /",
    "GSD36yajn2_pu:640": "taiḥ sārdhaṃ cintayed rājyaṃ vipreṇātha tataḥ svayam // Yj_1.312 //",
    "GSD36yajn2_pu:641": "purohitaṃ prakurvīta daivajñam uditoditam /",
    "GSD36yajn2_pu:642": "daṇḍanītyāṃ ca kuśalam atharvāṅgirase tathā // Yj_1.313 //",
    "GSD36yajn2_pu:643": "śrautasmārtakriyāhetor vṛṇuyād eva ca rtvijaḥ /",
    "GSD36yajn2_pu:644": "yajñāṃś caiva prakurvīta vidhivad bhūridakṣiṇān // Yj_1.314 //",
    "GSD36yajn2_pu:645": "bhogāṃś ca dadyād viprebhyo vasūni vividhāni ca /",
    "GSD36yajn2_pu:646": "akṣayo 'yaṃ nidhī rājñāṃ yad vipreṣūpapāditam // Yj_1.315 //",
    "GSD36yajn2_pu:647": "askannam avyathaṃ caiva prāyaścittair adūṣitam /",
    "GSD36yajn2_pu:648": "agneḥ sakāśād viprāgnau hutaṃ śreṣṭham ihocyate // Yj_1.316 //",
    "GSD36yajn2_pu:649": "alabdham īhed dharmeṇa labdhaṃ yatnena pālayet /",
    "GSD36yajn2_pu:650": "pālitaṃ vardhayen nītyā vṛddhaṃ pātreṣu nikṣipet // Yj_1.317 //",
    "GSD36yajn2_pu:651": "dattvā bhūmiṃ nibandhaṃ vā kṛtvā lekhyaṃ tu kārayet /",
    "GSD36yajn2_pu:652": "āgāmibhadranṛpati- parijñānāya pārthivaḥ // Yj_1.318 //",
    "GSD36yajn2_pu:653": "paṭe vā tāmrapaṭṭe vā svamudroparicihnitam /",
    "GSD36yajn2_pu:654": "abhilekhyātmano vaṃśyān ātmānaṃ ca mahīpatiḥ // Yj_1.319 //",
    "GSD36yajn2_pu:655": "pratigrahaparīmāṇaṃ dānacchedopavarṇanam /",
    "GSD36yajn2_pu:656": "svahastakālasaṃpannaṃ śāsanaṃ kārayet sthiram // Yj_1.320 //",
    "GSD36yajn2_pu:657": "ramyaṃ paśavyam ājīvyaṃ jāṅgalaṃ deśam āvaset /",
    "GSD36yajn2_pu:658": "tatra durgāṇi kurvīta janakośātmaguptaye // Yj_1.321 //",
    "GSD36yajn2_pu:659": "tatra tatra ca niṣṇātān adhyakṣān kuśalān śucīn /",
    "GSD36yajn2_pu:660": "prakuryād āyakarmānta- vyayakarmasu codyatān // Yj_1.322 //",
    "GSD36yajn2_pu:661": "nātaḥ parataro dharmo nṛpāṇāṃ yad raṇārjitam /",
    "GSD36yajn2_pu:662": "viprebhyo dīyate dravyaṃ prajābhyaś cābhayaṃ sadā // Yj_1.323 //",
    "GSD36yajn2_pu:663": "ya āhaveṣu vadhyante bhūmyartham aparāṅmukhāḥ /",
    "GSD36yajn2_pu:664": "akūṭair āyudhair yānti te svargaṃ yogino yathā // Yj_1.324 //",
    "GSD36yajn2_pu:665": "padāni kratutulyāni bhagneṣv avinivartinām /",
    "GSD36yajn2_pu:666": "rājā sukṛtam ādatte hatānāṃ vipalāyinām // Yj_1.325 //",
    "GSD36yajn2_pu:667": "tavāhaṃvādinaṃ klībaṃ nirhetiṃ parasaṃgatam /",
    "GSD36yajn2_pu:668": "na hanyād vinivṛttaṃ ca yuddhaprekṣaṇakādikam // Yj_1.326 //",
    "GSD36yajn2_pu:669": "kṛtarakṣaḥ samutthāya paśyed āyavyayau svayam /",
    "GSD36yajn2_pu:670": "vyavahārāṃs tato dṛṣṭvā snātvā bhuñjīta kāmataḥ // Yj_1.327 //",
    "GSD36yajn2_pu:671": "hiraṇyaṃ vyāpṛtānītaṃ bhāṇḍāgāreṣu nikṣipet /",
    "GSD36yajn2_pu:672": "paśyec cārāṃs tato dūtān preṣayen mantrisaṃgataḥ // Yj_1.328 //",
    "GSD36yajn2_pu:673": "tataḥ svairavihārī syān mantribhir vā samāgataḥ /",
    "GSD36yajn2_pu:674": "balānāṃ darśanaṃ kṛtvā senānyā saha cintayet // Yj_1.329 //",
    "GSD36yajn2_pu:675": "saṃdhyām upāsya śṛṇuyāc cārāṇāṃ gūḍhabhāṣitam /",
    "GSD36yajn2_pu:676": "gītanṛtyaiś ca bhuñjīta paṭhet svādhyāyam eva ca // Yj_1.330 //",
    "GSD36yajn2_pu:677": "saṃviśet tūryaghoṣeṇa pratibudhyet tathaiva ca /",
    "GSD36yajn2_pu:678": "śāstrāṇi cintayed buddhyā sarvakartavyatās tathā // Yj_1.331 //",
    "GSD36yajn2_pu:679": "preṣayec ca tataś cārān sveṣv anyeṣu ca sādarān /",
    "GSD36yajn2_pu:680": "ṛtvikpurohitācāryair āśīrbhir abhinanditaḥ // Yj_1.332 //",
    "GSD36yajn2_pu:681": "dṛṣṭvā jyotirvido vaidyān dadyād gāṃ kāñcanaṃ mahīm /",
    "GSD36yajn2_pu:682": "naiveśikāni ca tataḥ śrotriyebhyo gṛhāṇi ca // Yj_1.333 //",
    "GSD36yajn2_pu:683": "brāhmaṇeṣu kṣamī snigdheṣv ajihmaḥ krodhano 'riṣu /",
    "GSD36yajn2_pu:684": "syād rājā bhṛtyavargeṣu prajāsu ca yathā pitā // Yj_1.334 //",
    "GSD36yajn2_pu:685": "puṇyāt ṣaḍbhāgam ādatte nyāyena paripālayan /",
    "GSD36yajn2_pu:686": "sarvadānādhikaṃ yasmāt prajānāṃ paripālanam // Yj_1.335 //",
    "GSD36yajn2_pu:687": "cāṭataskaradurvṛtta- mahāsāhasikādibhiḥ /",
    "GSD36yajn2_pu:688": "pīḍyamānāḥ prajā rakṣet kāyasthaiś ca viśeṣataḥ // Yj_1.336 //",
    "GSD36yajn2_pu:689": "arakṣyamāṇāḥ kurvanti yatkiṃcit kilbiṣaṃ prajāḥ /",
    "GSD36yajn2_pu:690": "tasmāt tu nṛpater ardhaṃ yasmād gṛhṇāty asau karān // Yj_1.337 //",
    "GSD36yajn2_pu:691": "ye rāṣṭrādhikṛtās teṣāṃ cārair jñātvā viceṣṭitam /",
    "GSD36yajn2_pu:692": "sādhūn sammānayed rājā viparītāṃś ca ghātayet // Yj_1.338 //",
    "GSD36yajn2_pu:693": "utkocajīvino dravya- hīnān kṛtvā vivāsayet /",
    "GSD36yajn2_pu:694": "saddānamānasatkārān śrotriyān vāsayet sadā // Yj_1.339 //",
    "GSD36yajn2_pu:695": "anyāyena nṛpo rāṣṭrāt svakośaṃ yo 'bhivardhayet /",
    "GSD36yajn2_pu:696": "so 'cirād vigataśrīko nāśam eti sabāndhavaḥ // Yj_1.340 //",
    "GSD36yajn2_pu:697": "prajāpīḍanasaṃtāpāt samudbhūto hutāśanaḥ /",
    "GSD36yajn2_pu:698": "rājñaḥ kulaṃ śriyaṃ prāṇāṃś cādagdhvā na nivartate // Yj_1.341 //",
    "GSD36yajn2_pu:699": "ya eva nṛpater dharmaḥ svarāṣṭraparipālane /",
    "GSD36yajn2_pu:700": "tam eva kṛtsnam āpnoti pararāṣṭraṃ vaśaṃ nayan // Yj_1.342 //",
    "GSD36yajn2_pu:701": "yasmin deśe ya ācāro vyavahāraḥ kulasthitiḥ /",
    "GSD36yajn2_pu:702": "tathaiva paripālyo 'sau yadā vaśam upāgataḥ // Yj_1.343 //",
    "GSD36yajn2_pu:703": "mantramūlaṃ yato rājyaṃ tasmān mantraṃ surakṣitam /",
    "GSD36yajn2_pu:704": "kuryād yathāsya na viduḥ karmaṇām āphalodayāt // Yj_1.344 //",
    "GSD36yajn2_pu:705": "arir mitram udāsīno 'nantaras tatparaḥ paraḥ /",
    "GSD36yajn2_pu:706": "kramaśo maṇḍalaṃ cintyaṃ sāmādibhir upakramaiḥ // Yj_1.345 //",
    "GSD36yajn2_pu:707": "upāyāḥ sāma dānaṃ ca bhedo daṇḍas tathaiva ca /",
    "GSD36yajn2_pu:708": "samyakprayuktāḥ sidhyeyur daṇḍas tv agatikā gatiḥ // Yj_1.346 //",
    "GSD36yajn2_pu:709": "saṃdhiṃ ca vigrahaṃ yānam āsanaṃ saṃśrayaṃ tathā /",
    "GSD36yajn2_pu:710": "dvaidhībhāvaṃ guṇān etān yathāvat parikalpayet // Yj_1.347 //",
    "GSD36yajn2_pu:711": "yadā sasyaguṇopetaṃ pararāṣṭraṃ tadā vrajet /",
    "GSD36yajn2_pu:712": "paraś ca hīna ātmā ca hṛṣṭavāhanapūruṣaḥ // Yj_1.348 //",
    "GSD36yajn2_pu:713": "daive puruṣakāre ca karmasiddhir vyavasthitā /",
    "GSD36yajn2_pu:714": "tatra daivam abhivyaktaṃ pauruṣaṃ paurvadehikam // Yj_1.349 //",
    "GSD36yajn2_pu:715": "kecid daivāt svabhāvād vā kālāt puruṣakārataḥ /",
    "GSD36yajn2_pu:716": "saṃyoge kecid icchanti phalaṃ kuśalabuddhayaḥ // Yj_1.350 //",
    "GSD36yajn2_pu:717": "yathā hy ekena cakreṇa rathasya na gatir bhavet /",
    "GSD36yajn2_pu:718": "evaṃ puruṣakāreṇa vinā daivaṃ na sidhyati // Yj_1.351 //",
    "GSD36yajn2_pu:719": "hiraṇyabhūmilābhebhyo mitralabdhir varā yataḥ /",
    "GSD36yajn2_pu:720": "ato yateta tatprāptyai rakṣet satyaṃ samāhitaḥ // Yj_1.352 //",
    "GSD36yajn2_pu:721": "svāmy amātyā jano durgaṃ kośo daṇḍas tathaiva ca /",
    "GSD36yajn2_pu:722": "mitrāṇy etāḥ prakṛtayo rājyaṃ saptāṅgam ucyate // Yj_1.353 //",
    "GSD36yajn2_pu:723": "tad avāpya nṛpo daṇḍaṃ durvṛtteṣu nipātayet /",
    "GSD36yajn2_pu:724": "dharmo hi daṇḍarūpeṇa brahmaṇā nirmitaḥ purā // Yj_1.354 //",
    "GSD36yajn2_pu:725": "sa netuṃ nyāyato 'śakyo lubdhenākṛtabuddhinā /",
    "GSD36yajn2_pu:726": "satyasaṃdhena śucinā susahāyena dhīmatā // Yj_1.355 //",
    "GSD36yajn2_pu:727": "yathāśāstraṃ prayuktaḥ san sadevāsuramānavam /",
    "GSD36yajn2_pu:728": "jagad ānandayet sarvam anyathā tat prakopayet // Yj_1.356 //",
    "GSD36yajn2_pu:729": "adharmadaṇḍanaṃ svarga- kīrtilokavināśanam /",
    "GSD36yajn2_pu:730": "samyak tu daṇḍanaṃ rājñaḥ svargakīrtijayāvaham // Yj_1.357 //",
    "GSD36yajn2_pu:731": "api bhrātā suto 'rghyo vā śvaśuro mātulo 'pi vā /",
    "GSD36yajn2_pu:732": "nādaṇḍyo nāma rājño 'sti dharmād vicalitaḥ svakāt // Yj_1.358 //",
    "GSD36yajn2_pu:733": "yo daṇḍyān daṇḍayed rājā samyag vadhyāṃś ca ghātayet /",
    "GSD36yajn2_pu:734": "iṣṭaṃ syāt kratubhis tena samāptavaradakṣiṇaiḥ // Yj_1.359 //",
    "GSD36yajn2_pu:735": "iti saṃcintya nṛpatiḥ kratutulyaphalaṃ pṛthak /",
    "GSD36yajn2_pu:736": "vyavahārān svayaṃ paśyet sabhyaiḥ parivṛto 'nvaham // Yj_1.360 //",
    "GSD36yajn2_pu:737": "kulāni jātīḥ śreṇīś ca gaṇān jānapadān api /",
    "GSD36yajn2_pu:738": "svadharmāc calitān rājā vinīya sthāpayet pathi // Yj_1.361 //",
    "GSD36yajn2_pu:739": "jālasūryamarīcisthaṃ trasareṇū rajaḥ smṛtam /",
    "GSD36yajn2_pu:740": "te 'ṣṭau likṣā tu tās tisro rājasarṣapa ucyate // Yj_1.362 //",
    "GSD36yajn2_pu:741": "gauras tu te trayaḥ ṣaṭ te yavo madhyas tu te trayaḥ /",
    "GSD36yajn2_pu:742": "kṛṣṇalaḥ pañca te māṣas te suvarṇas tu ṣoḍaśa // Yj_1.363 //",
    "GSD36yajn2_pu:743": "palaṃ suvarṇāś catvāraḥ pañca vāpi prakīrtitam /",
    "GSD36yajn2_pu:744": "dve kṛṣṇale rūpyamāṣo dharaṇaṃ ṣoḍaśaiva te // Yj_1.364 //",
    "GSD36yajn2_pu:745": "śatamānaṃ tu daśabhir dharaṇaiḥ palam eva tu /",
    "GSD36yajn2_pu:746": "niṣkaṃ suvarṇāś catvāraḥ kārṣikas tāmrikaḥ paṇaḥ // Yj_1.365 //",
    "GSD36yajn2_pu:747": "sāśītipaṇasāhasro daṇḍa uttamasāhasaḥ /",
    "GSD36yajn2_pu:748": "tadardhaṃ madhyamaḥ proktas tadardham adhamaḥ smṛtaḥ // Yj_1.366 //",
    "GSD36yajn2_pu:749": "dhigdaṇḍas tv atha vāgdaṇḍo dhanadaṇḍo vadhas tathā /",
    "GSD36yajn2_pu:750": "yojyā vyastāḥ samastā vā hy aparādhavaśād ime // Yj_1.367 //",
    "GSD36yajn2_pu:751": "jñātvāparādhaṃ deśaṃ ca kālaṃ balam athāpi vā /",
    "GSD36yajn2_pu:752": "vayaḥ karma ca vittaṃ ca daṇḍaṃ daṇḍyeṣu pātayet // Yj_1.368 //",
    "GSD36yajn2_pu:753": "[End of the ācārādhyāya]",
    "GSD36yajn2_pu:754": "[II. vyavahārādhyāya]",
    "GSD36yajn2_pu:755": "[1. sādhāraṇavyavahāramātṛkāprakaraṇam]",
    "GSD36yajn2_pu:756": "vyavahārān nṛpaḥ paśyed vidvadbhir brāhmaṇaiḥ saha /",
    "GSD36yajn2_pu:757": "dharmaśāstrānusāreṇa krodhalobhavivarjitaḥ // Yj_2.1 //",
    "GSD36yajn2_pu:758": "śrutādhyayanasaṃpannā dharmajñāḥ satyavādinaḥ /",
    "GSD36yajn2_pu:759": "rājñā sabhāsadaḥ kāryā ripau mitre ca ye samāḥ // Yj_2.2 //",
    "GSD36yajn2_pu:760": "apaśyatā kāryavaśād vyavahārān nṛpeṇa tu /",
    "GSD36yajn2_pu:761": "sabhyaiḥ saha niyoktavyo brāhmaṇaḥ sarvadharmavit // Yj_2.3 //",
    "GSD36yajn2_pu:762": "rāgāl lobhād bhayād vāpi smṛtyapetādikāriṇaḥ /",
    "GSD36yajn2_pu:763": "sabhyāḥ pṛthak pṛthag daṇḍyā vivādād dviguṇaṃ damam // Yj_2.4 //",
    "GSD36yajn2_pu:764": "smṛtyācāravyapetena mārgeṇādharṣitaḥ paraiḥ /",
    "GSD36yajn2_pu:765": "āvedayati ced rājñe vyavahārapadaṃ hi tat // Yj_2.5 //",
    "GSD36yajn2_pu:766": "pratyarthino 'grato lekhyaṃ yathāveditam arthinā /",
    "GSD36yajn2_pu:767": "samāmāsatadardhāhar- nāmajātyādicihnitam // Yj_2.6 //",
    "GSD36yajn2_pu:768": "śrutārthasyottaraṃ lekhyaṃ pūrvāvedakasaṃnidhau /",
    "GSD36yajn2_pu:769": "tato 'rthī lekhayet sadyaḥ pratijñātārthasādhanam // Yj_2.7 //",
    "GSD36yajn2_pu:770": "tatsiddhau siddhim āpnoti viparītam ato 'nyathā /",
    "GSD36yajn2_pu:771": "catuṣpād vyavahāro 'yaṃ vivādeṣūpadarśitaḥ // Yj_2.8 //",
    "GSD36yajn2_pu:772": "[2. asādhāraṇavyavahāramātṛkāprakaraṇam]",
    "GSD36yajn2_pu:773": "abhiyogam anistīrya nainaṃ pratyabhiyojayet /",
    "GSD36yajn2_pu:774": "abhiyuktaṃ ca nānyena noktaṃ viprakṛtiṃ nayet // Yj_2.9 //",
    "GSD36yajn2_pu:775": "kuryāt pratyabhiyogaṃ ca kalahe sāhaseṣu ca /",
    "GSD36yajn2_pu:776": "ubhayoḥ pratibhūr grāhyaḥ samarthaḥ kāryanirṇaye // Yj_2.10 //",
    "GSD36yajn2_pu:777": "nihnave bhāvito dadyād dhanaṃ rājñe ca tatsamam /",
    "GSD36yajn2_pu:778": "mithyābhiyogī dviguṇam abhiyogād dhanaṃ vahet // Yj_2.11 //",
    "GSD36yajn2_pu:779": "sāhasasteyapāruṣya- go'bhiśāpātyaye striyām /",
    "GSD36yajn2_pu:780": "vivādayet sadya eva kālo 'nyatrecchayā smṛtaḥ // Yj_2.12 //",
    "GSD36yajn2_pu:781": "deśād deśāntaraṃ yāti sṛkkiṇī parileḍhi ca /",
    "GSD36yajn2_pu:782": "lalāṭaṃ svidyate cāsya mukhaṃ vaivarṇyam eti ca // Yj_2.13 //",
    "GSD36yajn2_pu:783": "pariśuṣyatskhaladvākyo viruddhaṃ bahu bhāṣite /",
    "GSD36yajn2_pu:784": "vākcakṣuḥ pūjayati no tathauṣṭhau nirbhujaty api // Yj_2.14 //",
    "GSD36yajn2_pu:785": "svabhāvād vikṛtiṃ gacchen manovākkāyakarmabhiḥ /",
    "GSD36yajn2_pu:786": "abhiyoge 'tha sākṣye vā duṣṭaḥ sa parikīrtitaḥ // Yj_2.15 //",
    "GSD36yajn2_pu:787": "saṃdigdhārthaṃ svatantro yaḥ sādhayed yaś ca niṣpatet /",
    "GSD36yajn2_pu:788": "na cāhūto vadet kiṃcid dhīno daṇḍyaś ca sa smṛtaḥ // Yj_2.16 //",
    "GSD36yajn2_pu:789": "sākṣiṣūbhayataḥ satsu sākṣiṇaḥ pūrvavādinaḥ /",
    "GSD36yajn2_pu:790": "pūrvapakṣe 'dharībhūte bhavanty uttaravādinaḥ // Yj_2.17 //",
    "GSD36yajn2_pu:791": "sapaṇaś ced vivādaḥ syāt tatra hīnaṃ tu dāpayet /",
    "GSD36yajn2_pu:792": "daṇḍaṃ ca svapaṇaṃ caiva dhanine dhanam eva ca // Yj_2.18 //",
    "GSD36yajn2_pu:793": "chalaṃ nirasya bhūtena vyavahārān nayen nṛpaḥ /",
    "GSD36yajn2_pu:794": "bhūtam apy anupanyastaṃ hīyate vyavahārataḥ // Yj_2.19 //",
    "GSD36yajn2_pu:795": "nihnute likhitaṃ naikam ekadeśe vibhāvitaḥ /",
    "GSD36yajn2_pu:796": "dāpyaḥ sarvaṃ nṛpeṇārthaṃ na grāhyas tv aniveditaḥ // Yj_2.20 //",
    "GSD36yajn2_pu:797": "smṛtyor virodhe nyāyas tu balavān vyavahārataḥ /",
    "GSD36yajn2_pu:798": "arthaśāstrāt tu balavad dharmaśāstram iti sthitiḥ // Yj_2.21 //",
    "GSD36yajn2_pu:799": "pramāṇaṃ likhitaṃ bhuktiḥ sākṣiṇaś ceti kīrtitam /",
    "GSD36yajn2_pu:800": "eṣām anyatamābhāve divyānyatamam ucyate // Yj_2.22 //",
    "GSD36yajn2_pu:801": "sarveṣv arthavivādeṣu balavaty uttarākriyā /",
    "GSD36yajn2_pu:802": "ādhau pratigrahe krīte pūrvā tu balavattarā // Yj_2.23 //",
    "GSD36yajn2_pu:803": "paśyato 'bruvato bhūmer hānir viṃśativārṣikī /",
    "GSD36yajn2_pu:804": "pareṇa bhujyamānāyā dhanasya daśavārṣikī // Yj_2.24 //",
    "GSD36yajn2_pu:805": "ādhisīmopanikṣepa- jaḍabāladhanair vinā /",
    "GSD36yajn2_pu:806": "tathopanidhirājastrī- śrotriyāṇāṃ dhanair api // Yj_2.25 //",
    "GSD36yajn2_pu:807": "ādhyādīnāṃ vihartāraṃ dhanine dāpayed dhanam /",
    "GSD36yajn2_pu:808": "daṇḍaṃ ca tatsamaṃ rājñe śaktyapekṣam athāpi vā // Yj_2.26 //",
    "GSD36yajn2_pu:809": "āgamo 'bhyadhiko bhogād vinā pūrvakramāgatāt /",
    "GSD36yajn2_pu:810": "āgame 'pi balaṃ naiva bhuktiḥ stokāpi yatra no // Yj_2.27 //",
    "GSD36yajn2_pu:811": "āgamas tu kṛto yena so 'bhiyuktas tam uddharet /",
    "GSD36yajn2_pu:812": "na tatsutas tatsuto vā bhuktis tatra garīyasī // Yj_2.28 //",
    "GSD36yajn2_pu:813": "yo 'bhiyuktaḥ paretaḥ syāt tasya rikthī tam uddharet /",
    "GSD36yajn2_pu:814": "na tatra kāraṇaṃ bhuktir āgamena vinākṛtā // Yj_2.29 //",
    "GSD36yajn2_pu:815": "nṛpeṇādhikṛtāḥ pūgāḥ śreṇayo 'tha kulāni ca /",
    "GSD36yajn2_pu:816": "pūrvaṃ pūrvaṃ guru jñeyaṃ vyavahāravidhau nṛṇām // Yj_2.30 //",
    "GSD36yajn2_pu:817": "balopādhivinirvṛttān vyavahārān nivartayet /",
    "GSD36yajn2_pu:818": "strīnaktamantarāgāra- bahiḥśatrukṛtāṃs tathā // Yj_2.31 //",
    "GSD36yajn2_pu:819": "mattonmattārtavyasani- bālabhītādiyojitaḥ /",
    "GSD36yajn2_pu:820": "asaṃbaddhakṛtaś caiva vyavahāro na sidhyati // Yj_2.32 //",
    "GSD36yajn2_pu:821": "pranaṣṭādhigataṃ deyaṃ nṛpeṇa dhanine dhanam /",
    "GSD36yajn2_pu:822": "vibhāvayen na cel liṅgais tatsamaṃ daṇḍam arhati // Yj_2.33 //",
    "GSD36yajn2_pu:823": "rājā labdhvā nidhiṃ dadyād dvijebhyo 'rdhaṃ dvijaḥ punaḥ /",
    "GSD36yajn2_pu:824": "vidvān aśeṣam ādadyāt sa sarvasya prabhur yataḥ // Yj_2.34 //",
    "GSD36yajn2_pu:825": "itareṇa nidhau labdhe rājā ṣaṣṭhāṃśam āharet /",
    "GSD36yajn2_pu:826": "aniveditavijñāto dāpyas taṃ daṇḍam eva ca // Yj_2.35 //",
    "GSD36yajn2_pu:827": "deyaṃ caurahṛtaṃ dravyaṃ rājñā jānapadāya tu /",
    "GSD36yajn2_pu:828": "adadad dhi samāpnoti kilbiṣaṃ yasya tasya tat // Yj_2.36 //",
    "GSD36yajn2_pu:829": "[3. ṛṇādānaprakaraṇam]",
    "GSD36yajn2_pu:830": "aśītibhāgo vṛddhiḥ syān māsi māsi sabandhake /",
    "GSD36yajn2_pu:831": "varṇakramāc chataṃ dvitri- catuṣpañcakam anyathā // Yj_2.37 //",
    "GSD36yajn2_pu:832": "kāntāragās tu daśakaṃ sāmudrā viṃśakaṃ śatam /",
    "GSD36yajn2_pu:833": "dadyur vā svakṛtāṃ vṛddhiṃ sarve sarvāsu jātiṣu // Yj_2.38 //",
    "GSD36yajn2_pu:834": "saṃtatis tu paśustrīṇāṃ rasasyāṣṭaguṇā parā /",
    "GSD36yajn2_pu:835": "vastradhānyahiraṇyānāṃ catustridviguṇā parā // Yj_2.39 //",
    "GSD36yajn2_pu:836": "prapannaṃ sādhayann arthaṃ na vācyo nṛpater bhavet /",
    "GSD36yajn2_pu:837": "sādhyamāno nṛpaṃ gacchan daṇḍyo dāpyaś ca taddhanam // Yj_2.40 //",
    "GSD36yajn2_pu:838": "gṛhītānukramād dāpyo dhaninām adhamarṇikaḥ /",
    "GSD36yajn2_pu:839": "dattvā tu brāhmaṇāyaiva nṛpates tadanantaram // Yj_2.41 //",
    "GSD36yajn2_pu:840": "rājñādhamarṇiko dāpyaḥ sādhitād daśakaṃ śatam /",
    "GSD36yajn2_pu:841": "pañcakaṃ ca śataṃ dāpyaḥ prāptārtho hy uttamarṇikaḥ // Yj_2.42 //",
    "GSD36yajn2_pu:842": "hīnajātiṃ parikṣīṇam ṛṇārthaṃ karma kārayet /",
    "GSD36yajn2_pu:843": "brāhmaṇas tu parikṣīṇaḥ śanair dāpyo yathodayam // Yj_2.43 //",
    "GSD36yajn2_pu:844": "dīyamānaṃ na gṛhṇāti prayuktaṃ yaḥ svakaṃ dhanam /",
    "GSD36yajn2_pu:845": "madhyasthasthāpitaṃ cet syād vardhate na tataḥ param // Yj_2.44 //",
    "GSD36yajn2_pu:846": "avibhaktaiḥ kuṭumbārthe yad ṛṇaṃ tu kṛtaṃ bhavet /",
    "GSD36yajn2_pu:847": "dadyus tad rikthinaḥ prete proṣite vā kuṭumbini // Yj_2.45 //",
    "GSD36yajn2_pu:848": "na yoṣitpatiputrābhyāṃ na putreṇa kṛtaṃ pitā /",
    "GSD36yajn2_pu:849": "dadyād ṛte kuṭumbārthān na patiḥ strīkṛtaṃ tathā // Yj_2.46 //",
    "GSD36yajn2_pu:850": "surākāmadyūtakṛtaṃ daṇḍaśulkāvaśiṣṭakam /",
    "GSD36yajn2_pu:851": "vṛthādānaṃ tathaiveha putro dadyān na paitṛkam // Yj_2.47 //",
    "GSD36yajn2_pu:852": "gopaśauṇḍikaśailūṣa- rajakavyādhayoṣitām /",
    "GSD36yajn2_pu:853": "ṛṇaṃ dadyāt patis teṣāṃ yasmād vṛttis tadāśrayā // Yj_2.48 //",
    "GSD36yajn2_pu:854": "pratipannaṃ striyā deyaṃ patyā vā saha yat kṛtam /",
    "GSD36yajn2_pu:855": "svayaṃkṛtaṃ vā yad ṛṇaṃ nānyat strī dātum arhati // Yj_2.49 //",
    "GSD36yajn2_pu:856": "pitari proṣite prete vyasanābhiplute 'pi vā /",
    "GSD36yajn2_pu:857": "putrapautrair ṛṇaṃ deyaṃ nihnave sākṣibhāvitam // Yj_2.50 //",
    "GSD36yajn2_pu:858": "rikthagrāha ṛṇaṃ dāpyo yoṣidgrāhas tathaiva ca /",
    "GSD36yajn2_pu:859": "putro 'nanyāśritadravyaḥ putrahīnasya rikthinaḥ // Yj_2.51 //",
    "GSD36yajn2_pu:860": "bhrātṝṇām atha daṃpatyoḥ pituḥ putrasya caiva hi /",
    "GSD36yajn2_pu:861": "prātibhāvyam ṛṇaṃ sākṣyam avibhakte na tu smṛtam // Yj_2.52 //",
    "GSD36yajn2_pu:862": "darśane pratyaye dāne prātibhāvyaṃ vidhīyate /",
    "GSD36yajn2_pu:863": "ādyau tu vitathe dāpyāv itarasya sutā api // Yj_2.53 //",
    "GSD36yajn2_pu:864": "darśanapratibhūr yatra mṛtaḥ prātyayiko 'pi vā /",
    "GSD36yajn2_pu:865": "na tatputrā ṛṇaṃ dadyur dadyur dānāya yaḥ sthitaḥ // Yj_2.54 //",
    "GSD36yajn2_pu:866": "bahavaḥ syur yadi svāṃśair dadyuḥ pratibhuvo dhanam /",
    "GSD36yajn2_pu:867": "ekacchāyāśriteṣv eṣu dhanikasya yathāruci // Yj_2.55 //",
    "GSD36yajn2_pu:868": "pratibhūr dāpito yat tu prakāśaṃ dhanino dhanam /",
    "GSD36yajn2_pu:869": "dviguṇaṃ pratidātavyam ṛṇikais tasya tad bhavet // Yj_2.56 //",
    "GSD36yajn2_pu:870": "saṃtatiḥ strīpaśuṣv eva dhānyaṃ triguṇam eva ca /",
    "GSD36yajn2_pu:871": "vastraṃ caturguṇaṃ proktaṃ rasaś cāṣṭaguṇas tathā // Yj_2.57 //",
    "GSD36yajn2_pu:872": "ādhiḥ praṇaśyed dviguṇe dhane yadi na mokṣyate /",
    "GSD36yajn2_pu:873": "kāle kālakṛto naśyet phalabhogyo na naśyati // Yj_2.58 //",
    "GSD36yajn2_pu:874": "gopyādhibhoge no vṛddhiḥ sopakāre ca hāpite /",
    "GSD36yajn2_pu:875": "naṣṭo deyo vinaṣṭaś ca daivarājakṛtād ṛte // Yj_2.59 //",
    "GSD36yajn2_pu:876": "ādheḥ svīkaraṇāt siddhī rakṣyamāṇo 'py asāratām /",
    "GSD36yajn2_pu:877": "yātaś ced anya ādheyo dhanabhāg vā dhanī bhavet // Yj_2.60 //",
    "GSD36yajn2_pu:878": "caritrabandhakakṛtaṃ sa vṛddhyā dāpayed dhanam /",
    "GSD36yajn2_pu:879": "satyaṃkārakṛtaṃ dravyaṃ dviguṇaṃ pratidāpayet // Yj_2.61 //",
    "GSD36yajn2_pu:880": "upasthitasya moktavya ādhiḥ steno 'nyathā bhavet /",
    "GSD36yajn2_pu:881": "prayojake 'sati dhanaṃ kule nyasyādhim āpnuyāt // Yj_2.62 //",
    "GSD36yajn2_pu:882": "tatkālakṛtamūlyo vā tatra tiṣṭhed avṛddhikaḥ /",
    "GSD36yajn2_pu:883": "vinā dhāraṇakād vāpi vikrīṇīta sasākṣikam // Yj_2.63 //",
    "GSD36yajn2_pu:884": "yadā tu dviguṇībhūtam ṛṇam ādhau tadā khalu /",
    "GSD36yajn2_pu:885": "mocya ādhis tadutpanne praviṣṭe dviguṇe dhane // Yj_2.64 //",
    "GSD36yajn2_pu:886": "[4. upanidhiprakaraṇam]",
    "GSD36yajn2_pu:887": "vāsanastham anākhyāya haste 'nyasya yad arpyate /",
    "GSD36yajn2_pu:888": "dravyaṃ tad aupanidhikaṃ pratideyaṃ tathaiva tat // Yj_2.65 //",
    "GSD36yajn2_pu:889": "na dāpyo 'pahṛtaṃ taṃ tu rājadaivikataskaraiḥ /",
    "GSD36yajn2_pu:890": "bhreṣaś cen mārgite 'adatte dāpyo daṇḍaṃ ca tatsamam // Yj_2.66 //",
    "GSD36yajn2_pu:891": "ājīvan svecchayā daṇḍyo dāpyas taṃ cāpi sodayam /",
    "GSD36yajn2_pu:892": "yācitānvāhitanyāsa- nikṣepādiṣv ayaṃ vidhiḥ // Yj_2.67 //",
    "GSD36yajn2_pu:893": "[5. sākṣiprakaraṇam]",
    "GSD36yajn2_pu:894": "tapasvino dānaśīlāḥ kulīnāḥ satyavādinaḥ /",
    "GSD36yajn2_pu:895": "dharmapradhānā ṛjavaḥ putravanto dhanānvitāḥ // Yj_2.68 //",
    "GSD36yajn2_pu:896": "tryavarāḥ sākṣiṇo jñeyāḥ śrautasmārtakriyāparāḥ /",
    "GSD36yajn2_pu:897": "yathājāti yathāvarṇaṃ sarve sarveṣu vā smṛtāḥ // Yj_2.69 //",
    "GSD36yajn2_pu:898": "strībālavṛddhakitava- mattonmattābhiśastakāḥ /",
    "GSD36yajn2_pu:899": "raṅgāvatāripākhaṇḍi- kūṭakṛdvikalendriyāḥ // Yj_2.70 //",
    "GSD36yajn2_pu:900": "patitāptārthasaṃbandhi- sahāyariputaskarāḥ /",
    "GSD36yajn2_pu:901": "sāhasī dṛṣṭadoṣaś ca nirdhūtādyās tv asākṣiṇaḥ // Yj_2.71 //",
    "GSD36yajn2_pu:902": "ubhayānumataḥ sākṣī bhavaty eko 'pi dharmavit /",
    "GSD36yajn2_pu:903": "sarvaḥ sākṣī saṃgrahaṇe cauryapāruṣyasāhase // Yj_2.72 //",
    "GSD36yajn2_pu:904": "sākṣiṇaḥ śrāvayed vādi- prativādisamīpagān /",
    "GSD36yajn2_pu:905": "ye pātakakṛtāṃ lokā mahāpātakināṃ tathā // Yj_2.73 //",
    "GSD36yajn2_pu:906": "agnidānāṃ ca ye lokā ye ca strībālaghātinām /",
    "GSD36yajn2_pu:907": "sa tān sarvān avāpnoti yaḥ sākṣyam anṛtaṃ vadet // Yj_2.74 //",
    "GSD36yajn2_pu:908": "sukṛtaṃ yat tvayā kiṃcij janmāntaraśataiḥ kṛtam /",
    "GSD36yajn2_pu:909": "tat sarvaṃ tasya jānīhi yaṃ parājayase mṛṣā // Yj_2.75 //",
    "GSD36yajn2_pu:910": "abruvan hi naraḥ sākṣyam ṛṇaṃ sadaśabandhakam /",
    "GSD36yajn2_pu:911": "rājñā sarvaṃ pradāpyaḥ syāt ṣaṭcatvāriṃśake 'hani // Yj_2.76 //",
    "GSD36yajn2_pu:912": "na dadāti hi yaḥ sākṣyaṃ jānann api narādhamaḥ /",
    "GSD36yajn2_pu:913": "sa kūṭasākṣiṇāṃ pāpais tulyo daṇḍena caiva hi // Yj_2.77 //",
    "GSD36yajn2_pu:914": "dvaidhe bahūnāṃ vacanaṃ sameṣu guṇināṃ tathā /",
    "GSD36yajn2_pu:915": "guṇidvaidhe tu vacanaṃ grāhyaṃ ye guṇavattamāḥ // Yj_2.78 //",
    "GSD36yajn2_pu:916": "yasyocuḥ sākṣiṇaḥ satyāṃ pratijñāṃ sa jayī bhavet /",
    "GSD36yajn2_pu:917": "anyathā vādino yasya dhruvas tasya parājayaḥ // Yj_2.79 //",
    "GSD36yajn2_pu:918": "ukte 'pi sākṣibhiḥ sākṣye yady anye guṇavattamāḥ /",
    "GSD36yajn2_pu:919": "dviguṇā vānyathā brūyuḥ kūṭāḥ syuḥ pūrvasākṣiṇaḥ // Yj_2.80 //",
    "GSD36yajn2_pu:920": "pṛthak pṛthag daṇḍanīyāḥ kūṭakṛt sākṣiṇas tathā /",
    "GSD36yajn2_pu:921": "vivādād dviguṇaṃ daṇḍaṃ vivāsyo brāhmaṇaḥ smṛtaḥ // Yj_2.81 //",
    "GSD36yajn2_pu:922": "yaḥ sākṣyaṃ śrāvito 'nyebhyo nihnute tat tamovṛtaḥ /",
    "GSD36yajn2_pu:923": "sa dāpyo 'ṣṭaguṇaṃ daṇḍaṃ brāhmaṇaṃ tu vivāsayet // Yj_2.82 //",
    "GSD36yajn2_pu:924": "varṇināṃ hi vadho yatra tatra sākṣy anṛtaṃ vadet /",
    "GSD36yajn2_pu:925": "tatpāvanāya nirvāpyaś caruḥ sārasvato dvijaiḥ // Yj_2.83 //",
    "GSD36yajn2_pu:926": "[6. lekhyaprakaraṇam]",
    "GSD36yajn2_pu:927": "yaḥ kaścid artho niṣṇātaḥ svarucyā tu parasparam /",
    "GSD36yajn2_pu:928": "lekhyaṃ tu sākṣimat kāryaṃ tasmin dhanikapūrvakam // Yj_2.84 //",
    "GSD36yajn2_pu:929": "samāmāsatadardhāhar- nāmajātisvagotrakaiḥ /",
    "GSD36yajn2_pu:930": "sabrahmacārikātmīya- pitṛnāmādicihnitam // Yj_2.85 //",
    "GSD36yajn2_pu:931": "samāpte 'rthe ṛṇī nāma svahastena niveśayet /",
    "GSD36yajn2_pu:932": "mataṃ me 'mukaputrasya yad atropari lekhitam // Yj_2.86 //",
    "GSD36yajn2_pu:933": "sākṣiṇaś ca svahastena pitṛnāmakapūrvakam /",
    "GSD36yajn2_pu:934": "atrāham amukaḥ sākṣī likheyur iti te samāḥ // Yj_2.87 //",
    "GSD36yajn2_pu:935": "ubhayābhyarthitenaitan mayā hy amukasūnunā /",
    "GSD36yajn2_pu:936": "likhitaṃ hy amukeneti lekhako 'nte tato likhet // Yj_2.88 //",
    "GSD36yajn2_pu:937": "vināpi sākṣibhir lekhyaṃ svahastalikhitaṃ tu yat /",
    "GSD36yajn2_pu:938": "tat pramāṇaṃ smṛtaṃ lekhyaṃ balopadhikṛtād ṛte // Yj_2.89 //",
    "GSD36yajn2_pu:939": "ṛṇaṃ lekhyakṛtaṃ deyaṃ puruṣais tribhir eva tu /",
    "GSD36yajn2_pu:940": "ādhis tu bhujyate tāvad yāvat tan na pradīyate // Yj_2.90 //",
    "GSD36yajn2_pu:941": "deśāntarasthe durlekhye naṣṭonmṛṣṭe hṛte tathā /",
    "GSD36yajn2_pu:942": "bhinne dagdhe 'thavā chinne lekhyam anyat tu kārayet // Yj_2.91 //",
    "GSD36yajn2_pu:943": "saṃdigdhalekhyaśuddhiḥ syāt svahastalikhitādibhiḥ /",
    "GSD36yajn2_pu:944": "yuktiprāptikriyācihna- saṃbandhāgamahetubhiḥ // Yj_2.92 //",
    "GSD36yajn2_pu:945": "lekhyasya pṛṣṭhe 'bhilikhed dattvā dattvā rṇiko dhanam /",
    "GSD36yajn2_pu:946": "dhanī vopagataṃ dadyāt svahastaparicihnitam // Yj_2.93 //",
    "GSD36yajn2_pu:947": "dattvā rṇaṃ pāṭayel lekhyaṃ śuddhyai vānyat tu kārayet /",
    "GSD36yajn2_pu:948": "sākṣimac ca bhaved yad vā tad dātavyaṃ sasākṣikam // Yj_2.94 //",
    "GSD36yajn2_pu:949": "[7. divyaprakaraṇam]",
    "GSD36yajn2_pu:950": "tulāgnyāpo viṣaṃ kośo divyānīha viśuddhaye /",
    "GSD36yajn2_pu:951": "mahābhiyogeṣv etāni śīrṣakasthe 'bhiyoktari // Yj_2.95 //",
    "GSD36yajn2_pu:952": "rucyā vānyataraḥ kuryād itaro vartayec chiraḥ /",
    "GSD36yajn2_pu:953": "vināpi śīrṣakāt kuryān nṛpadrohe 'tha pātake // Yj_2.96 //",
    "GSD36yajn2_pu:954": "sacailaṃ snātam āhūya sūryodaya upoṣitam /",
    "GSD36yajn2_pu:955": "kārayet sarvadivyāni nṛpabrāhmaṇasaṃnidhau // Yj_2.97 //",
    "GSD36yajn2_pu:956": "tulā strībālavṛddhāndha- paṅgubrāhmaṇarogiṇām /",
    "GSD36yajn2_pu:957": "agnir jalaṃ vā śūdrasya yavāḥ sapta viṣasya vā // Yj_2.98 //",
    "GSD36yajn2_pu:958": "nāsahasrād dharet phālaṃ na viṣaṃ na tulāṃ tathā /",
    "GSD36yajn2_pu:959": "nṛpārtheṣv abhiśāpe ca vaheyuḥ śucayaḥ sadā // Yj_2.99 //",
    "GSD36yajn2_pu:960": "tulādhāraṇavidvadbhir abhiyuktas tulāśritaḥ /",
    "GSD36yajn2_pu:961": "pratimānasamībhūto rekhāṃ kṛtvāvatāritaḥ // Yj_2.100 //",
    "GSD36yajn2_pu:962": "tvaṃ tule satyadhāmāsi purā devair vinirmitā /",
    "GSD36yajn2_pu:963": "tat satyaṃ vada kalyāṇi saṃśayān māṃ vimocaya // Yj_2.101 //",
    "GSD36yajn2_pu:964": "yady asmi pāpakṛn mātas tato māṃ tvam adho naya /",
    "GSD36yajn2_pu:965": "śuddhaś ced gamayordhvaṃ māṃ tulām ity abhimantrayet // Yj_2.102 //",
    "GSD36yajn2_pu:966": "karau vimṛditavrīher lakṣayitvā tato nyaset /",
    "GSD36yajn2_pu:967": "saptāśvatthasya patrāṇi tāvat sūtreṇa veṣṭayet // Yj_2.103 //",
    "GSD36yajn2_pu:968": "tvam agne sarvabhūtānām antaś carasi pāvaka /",
    "GSD36yajn2_pu:969": "sākṣivat puṇyapāpebhyo brūhi satyaṃ kave mama // Yj_2.104 //",
    "GSD36yajn2_pu:970": "tasyety uktavato lauhaṃ pañcāśat palikaṃ samam /",
    "GSD36yajn2_pu:971": "agnivarṇaṃ nyaset piṇḍaṃ hastayor ubhayor api // Yj_2.105 //",
    "GSD36yajn2_pu:972": "sa tam ādāya saptaiva maṇḍalāni śanair vrajet /",
    "GSD36yajn2_pu:973": "ṣoḍaśāṅgulakaṃ jñeyaṃ maṇḍalaṃ tāvad antaram // Yj_2.106 //",
    "GSD36yajn2_pu:974": "muktvāgniṃ mṛditavrīhir adagdhaḥ śuddhim āpnuyāt /",
    "GSD36yajn2_pu:975": "antarā patite piṇḍe saṃdehe vā punar haret // Yj_2.107 //",
    "GSD36yajn2_pu:976": "satyena mābhirakṣa tvaṃ varuṇety abhiśāpya kam /",
    "GSD36yajn2_pu:977": "nābhidaghnodakasthasya gṛhītvorū jalaṃ vaśet // Yj_2.108 //",
    "GSD36yajn2_pu:978": "samakālam iṣuṃ muktam ānīyānyo javī naraḥ /",
    "GSD36yajn2_pu:979": "gate tasmin nimagnāṅgaṃ paśyec cec chuddhim āpnuyāt // Yj_2.109 //",
    "GSD36yajn2_pu:980": "tvaṃ viṣa brahmaṇaḥ putraḥ satyadharme vyavasthitaḥ /",
    "GSD36yajn2_pu:981": "trāyasvāsmād abhīśāpāt satyena bhava me 'mṛtam // Yj_2.110 //",
    "GSD36yajn2_pu:982": "evam uktvā viṣaṃ śārṅgaṃ bhakṣayed dhimaśailajam /",
    "GSD36yajn2_pu:983": "yasya vegair vinā jīryec chuddhiṃ tasya vinirdiśet // Yj_2.111 //",
    "GSD36yajn2_pu:984": "devān ugrān samabhyarcya tatsnānodakam āharet /",
    "GSD36yajn2_pu:985": "saṃsrāvya pāyayet tasmāj jalaṃ tu prasṛtitrayam // Yj_2.112 //",
    "GSD36yajn2_pu:986": "arvāk caturdaśād ahno yasya no rājadaivikam /",
    "GSD36yajn2_pu:987": "vyasanaṃ jāyate ghoraṃ sa śuddhaḥ syān na saṃśayaḥ // Yj_2.113 //",
    "GSD36yajn2_pu:988": "[8. dāyavibhāgaprakaraṇam]",
    "GSD36yajn2_pu:989": "vibhāgaṃ cet pitā kuryād icchayā vibhajet sutān /",
    "GSD36yajn2_pu:990": "jyeṣṭhaṃ vā śreṣṭhabhāgena sarve vā syuḥ samāṃśinaḥ // Yj_2.114 //",
    "GSD36yajn2_pu:991": "yadi kuryāt samān aṃśān patnyaḥ kāryāḥ samāṃśikāḥ /",
    "GSD36yajn2_pu:992": "na dattaṃ strīdhanaṃ yāsāṃ bhartrā vā śvaśureṇa vā // Yj_2.115 //",
    "GSD36yajn2_pu:993": "śaktasyānīhamānasya kiṃcid dattvā pṛthak kriyā /",
    "GSD36yajn2_pu:994": "nyūnādhikavibhaktānāṃ dharmyaḥ pitṛkṛtaḥ smṛtaḥ // Yj_2.116 //",
    "GSD36yajn2_pu:995": "vibhajeran sutāḥ pitror ūrdhvaṃ riktham ṛṇaṃ samam /",
    "GSD36yajn2_pu:996": "mātur duhitaraḥ śeṣam ṛṇāt tābhya ṛte 'nvayaḥ // Yj_2.117 //",
    "GSD36yajn2_pu:997": "pitṛdravyāvirodhena yad anyat svayam arjitam /",
    "GSD36yajn2_pu:998": "maitramaudvāhikaṃ caiva dāyādānāṃ na tad bhavet // Yj_2.118 //",
    "GSD36yajn2_pu:999": "kramād abhyāgataṃ dravyaṃ hṛtam apy uddharet tu yaḥ /",
    "GSD36yajn2_pu:1000": "dāyādebhyo na tad dadyād vidyayā labdham eva ca // Yj_2.119 //",
    "GSD36yajn2_pu:1001": "sāmānyārthasamutthāne vibhāgas tu samaḥ smṛtaḥ /",
    "GSD36yajn2_pu:1002": "anekapitṛkāṇāṃ tu pitṛto bhāgakalpanā // Yj_2.120 //",
    "GSD36yajn2_pu:1003": "bhūr yā pitāmahopāttā nibandho dravyam eva vā /",
    "GSD36yajn2_pu:1004": "tatra syāt sadṛśaṃ svāmyaṃ pituḥ putrasya caiva hi // Yj_2.121 //",
    "GSD36yajn2_pu:1005": "vibhakteṣu suto jātaḥ savarṇāyāṃ vibhāgabhāk /",
    "GSD36yajn2_pu:1006": "dṛśyād vā tad vibhāgaḥ syād āyavyayaviśodhitāt // Yj_2.122 //",
    "GSD36yajn2_pu:1007": "pitṛbhyāṃ yasya tad dattaṃ tat tasyaiva dhanaṃ bhavet /",
    "GSD36yajn2_pu:1008": "pitur ūrdhvaṃ vibhajatāṃ mātāpy aṃśaṃ samaṃ haret // Yj_2.123 //",
    "GSD36yajn2_pu:1009": "asaṃskṛtās tu saṃskāryā bhrātṛbhiḥ pūrvasaṃskṛtaiḥ /",
    "GSD36yajn2_pu:1010": "bhaginyaś ca nijād aṃśād dattvāṃśaṃ tu turīyakam // Yj_2.124 //",
    "GSD36yajn2_pu:1011": "catustridvyekabhāgāḥ syur varṇaśo brāhmaṇātmajāḥ /",
    "GSD36yajn2_pu:1012": "kṣatrajās tridvyekabhāgā viḍjās tu dvyekabhāginaḥ // Yj_2.125 //",
    "GSD36yajn2_pu:1013": "anyonyāpahṛtaṃ dravyaṃ vibhakte yat tu dṛśyate /",
    "GSD36yajn2_pu:1014": "tat punas te samair aṃśair vibhajerann iti sthitiḥ // Yj_2.126 //",
    "GSD36yajn2_pu:1015": "aputreṇa parakṣetre niyogotpāditaḥ sutaḥ /",
    "GSD36yajn2_pu:1016": "ubhayor apy asau rikthī piṇḍadātā ca dharmataḥ // Yj_2.127 //",
    "GSD36yajn2_pu:1017": "auraso dharmapatnījas tatsamaḥ putrikāsutaḥ /",
    "GSD36yajn2_pu:1018": "kṣetrajaḥ kṣetrajātas tu sagotreṇetareṇa vā // Yj_2.128 //",
    "GSD36yajn2_pu:1019": "gṛhe pracchanna utpanno gūḍhajas tu sutaḥ smṛtaḥ /",
    "GSD36yajn2_pu:1020": "kānīnaḥ kanyakājāto mātāmahasuto mataḥ // Yj_2.129 //",
    "GSD36yajn2_pu:1021": "akṣatāyāṃ kṣatāyāṃ vā jātaḥ paunarbhavaḥ sutaḥ /",
    "GSD36yajn2_pu:1022": "dadyān mātā pitā vā yaṃ sa putro dattako bhavet // Yj_2.130 //",
    "GSD36yajn2_pu:1023": "krītaś ca tābhyāṃ vikrītaḥ kṛtrimaḥ syāt svayaṃkṛtaḥ /",
    "GSD36yajn2_pu:1024": "dattvātmā tu svayaṃdatto garbhe vinnaḥ sahoḍhajaḥ // Yj_2.131 //",
    "GSD36yajn2_pu:1025": "utsṛṣṭo gṛhyate yas tu so 'paviddho bhavet sutaḥ /",
    "GSD36yajn2_pu:1026": "piṇḍado 'ṃśaharaś caiṣāṃ pūrvābhāve paraḥ paraḥ // Yj_2.132 //",
    "GSD36yajn2_pu:1027": "sajātīyeṣv ayaṃ proktas tanayeṣu mayā vidhiḥ /",
    "GSD36yajn2_pu:1028": "jāto 'pi dāsyāṃ śūdreṇa kāmato 'ṃśaharo bhavet // Yj_2.133 //",
    "GSD36yajn2_pu:1029": "mṛte pitari kuryus taṃ bhrātaras tv ardhabhāgikam /",
    "GSD36yajn2_pu:1030": "abhrātṛko haret sarvaṃ duhitṝṇāṃ sutād ṛte // Yj_2.134 //",
    "GSD36yajn2_pu:1031": "patnī duhitaraś caiva pitarau bhrātaras tathā /",
    "GSD36yajn2_pu:1032": "tatsutā gotrajā bandhu- śiṣyasabrahmacāriṇaḥ // Yj_2.135 //",
    "GSD36yajn2_pu:1033": "eṣām abhāve pūrvasya dhanabhāg uttarottaraḥ /",
    "GSD36yajn2_pu:1034": "svaryātasya hy aputrasya sarvavarṇeṣv ayaṃ vidhiḥ // Yj_2.136 //",
    "GSD36yajn2_pu:1035": "vānaprasthayatibrahma- cāriṇāṃ rikthabhāginaḥ /",
    "GSD36yajn2_pu:1036": "krameṇācāryasacchiṣya- dharmabhrātrekatīrthinaḥ // Yj_2.137 //",
    "GSD36yajn2_pu:1037": "saṃsṛṣṭinas tu saṃsṛṣṭī sodarasya tu sodaraḥ /",
    "GSD36yajn2_pu:1038": "dadyād apaharec cāṃśaṃ jātasya ca mṛtasya ca // Yj_2.138 //",
    "GSD36yajn2_pu:1039": "anyodaryas tu saṃsṛṣṭī nānyodaryo dhanaṃ haret /",
    "GSD36yajn2_pu:1040": "asaṃsṛṣṭy api vādadyāt saṃsṛṣṭo nānyamātṛjaḥ // Yj_2.139 //",
    "GSD36yajn2_pu:1041": "klībo 'tha patitas tajjaḥ paṅgur unmattako jaḍaḥ /",
    "GSD36yajn2_pu:1042": "andho 'cikitsyarogādyā bhartavyāḥ syur niraṃśakāḥ // Yj_2.140 //",
    "GSD36yajn2_pu:1043": "aurasāḥ kṣetrajās tv eṣāṃ nirdoṣā bhāgahāriṇaḥ /",
    "GSD36yajn2_pu:1044": "sutāś caiṣāṃ prabhartavyā yāvad vai bhartṛsātkṛtāḥ // Yj_2.141 //",
    "GSD36yajn2_pu:1045": "aputrā yoṣitaś caiṣāṃ bhartavyāḥ sādhuvṛttayaḥ /",
    "GSD36yajn2_pu:1046": "nirvāsyā vyabhicāriṇyaḥ pratikūlās tathaiva ca // Yj_2.142 //",
    "GSD36yajn2_pu:1047": "pitṛmātṛpatibhrātṛ- dattam adhyagnyupāgatam /",
    "GSD36yajn2_pu:1048": "ādhivedanikādyaṃ ca strīdhanaṃ parikīrtitam // Yj_2.143 //",
    "GSD36yajn2_pu:1049": "bandhudattaṃ tathā śulkam anvādheyakam eva ca /",
    "GSD36yajn2_pu:1050": "atītāyām aprajasi bāndhavās tad avāpnuyuḥ // Yj_2.144 //",
    "GSD36yajn2_pu:1051": "aprajastrīdhanaṃ bhartur brāhmādiṣu caturṣv api /",
    "GSD36yajn2_pu:1052": "duhitṝṇāṃ prasūtā cec cheṣeṣu pitṛgāmi tat // Yj_2.145 //",
    "GSD36yajn2_pu:1053": "dattvā kanyāṃ haran daṇḍyo vyayaṃ dadyāc ca sodayam /",
    "GSD36yajn2_pu:1054": "mṛtāyāṃ dattam ādadyāt pariśodhyobhayavyayam // Yj_2.146 //",
    "GSD36yajn2_pu:1055": "durbhikṣe dharmakārye ca vyādhau saṃpratirodhake /",
    "GSD36yajn2_pu:1056": "gṛhītaṃ strīdhanaṃ bhartā na striyai dātum arhati // Yj_2.147 //",
    "GSD36yajn2_pu:1057": "adhivinnastriyai dadyād ādhivedanikaṃ samam /",
    "GSD36yajn2_pu:1058": "na dattaṃ strīdhanaṃ yasyai datte tv ardhaṃ prakalpayet // Yj_2.148 //",
    "GSD36yajn2_pu:1059": "vibhāganihnave jñāti- bandhusākṣyabhilekhitaiḥ /",
    "GSD36yajn2_pu:1060": "vibhāgabhāvanā jñeyā gṛhakṣetraiś ca yautakaiḥ // Yj_2.149 //",
    "GSD36yajn2_pu:1061": "[9. sīmāvivādaprakaraṇam]",
    "GSD36yajn2_pu:1062": "sīṃno vivāde kṣetrasya sāmantāḥ sthavirādayaḥ /",
    "GSD36yajn2_pu:1063": "gopāḥ sīmākṛṣāṇā ye sarve ca vanagocarāḥ // Yj_2.150 //",
    "GSD36yajn2_pu:1064": "nayeyur ete sīmānaṃ sthalāṅgāratuṣadrumaiḥ /",
    "GSD36yajn2_pu:1065": "setuvalmīkaniṃnāsthi- caityādyair upalakṣitām // Yj_2.151 //",
    "GSD36yajn2_pu:1066": "sāmantā vā samagrāmāś catvāro 'ṣṭau daśāpi vā /",
    "GSD36yajn2_pu:1067": "raktasragvasanāḥ sīmāṃ nayeyuḥ kṣitidhāriṇaḥ // Yj_2.152 //",
    "GSD36yajn2_pu:1068": "anṛte tu pṛthag daṇḍyā rājñā madhyamasāhasam /",
    "GSD36yajn2_pu:1069": "abhāve jñātṛcihnānāṃ rājā sīṃnaḥ pravartitā // Yj_2.153 //",
    "GSD36yajn2_pu:1070": "ārāmāyatanagrāma- nipānodyānaveśmasu /",
    "GSD36yajn2_pu:1071": "eṣa eva vidhir jñeyo varṣāmbupravahādiṣu // Yj_2.154 //",
    "GSD36yajn2_pu:1072": "maryādāyāḥ prabhede ca sīmātikramaṇe tathā /",
    "GSD36yajn2_pu:1073": "kṣetrasya haraṇe daṇḍā adhamottamamadhyamāḥ // Yj_2.155 //",
    "GSD36yajn2_pu:1074": "na niṣedhyo 'lpabādhas tu setuḥ kalyāṇakārakaḥ /",
    "GSD36yajn2_pu:1075": "parabhūmiṃ haran kūpaḥ svalpakṣetrobahūdakaḥ // Yj_2.156 //",
    "GSD36yajn2_pu:1076": "svāmine yo 'nivedyaiva kṣetre setuṃ pravartayet /",
    "GSD36yajn2_pu:1077": "utpanne svāmino bhogas tadabhāve mahīpateḥ // Yj_2.157 //",
    "GSD36yajn2_pu:1078": "phālāhatam api kṣetraṃ na kuryād yo na kārayet /",
    "GSD36yajn2_pu:1079": "sa pradāpyaḥ kṛṣṭaphalaṃ kṣetram anyena kārayet // Yj_2.158 //",
    "GSD36yajn2_pu:1080": "[10. svāmipālavivādaprakaraṇam]",
    "GSD36yajn2_pu:1081": "māṣān aṣṭau tu mahiṣī sasyaghātasya kāriṇī /",
    "GSD36yajn2_pu:1082": "daṇḍanīyā tadardhaṃ tu gaus tadardham ajāvikam // Yj_2.159 //",
    "GSD36yajn2_pu:1083": "bhakṣayitvopaviṣṭānāṃ yathoktād dviguṇo damaḥ /",
    "GSD36yajn2_pu:1084": "samam eṣāṃ vivīte 'pi kharoṣṭraṃ mahiṣīsamam // Yj_2.160 //",
    "GSD36yajn2_pu:1085": "yāvat sasyaṃ vinaśyet tu tāvat syāt kṣetriṇaḥ phalam /",
    "GSD36yajn2_pu:1086": "gopas tāḍyaś ca gomī tu pūrvoktaṃ daṇḍam arhati // Yj_2.161 //",
    "GSD36yajn2_pu:1087": "pathi grāmavivītānte kṣetre doṣo na vidyate /",
    "GSD36yajn2_pu:1088": "akāmataḥ kāmacāre cauravad daṇḍam arhati // Yj_2.162 //",
    "GSD36yajn2_pu:1089": "mahokṣotsṛṣṭapaśavaḥ sūtikāgantukādayaḥ /",
    "GSD36yajn2_pu:1090": "pālo yeṣāṃ na te mocyā daivarājapariplutāḥ // Yj_2.163 //",
    "GSD36yajn2_pu:1091": "yathārpitān paśūn gopaḥ sāyaṃ pratyarpayet tathā /",
    "GSD36yajn2_pu:1092": "pramādamṛtanaṣṭāṃś ca pradāpyaḥ kṛtavetanaḥ // Yj_2.164 //",
    "GSD36yajn2_pu:1093": "pāladoṣavināśe tu pāle daṇḍo vidhīyate /",
    "GSD36yajn2_pu:1094": "ardhatrayodaśapaṇaḥ svāmino dravyam eva ca // Yj_2.165 //",
    "GSD36yajn2_pu:1095": "grāmyecchayā gopracāro bhūmirājavaśena vā /",
    "GSD36yajn2_pu:1096": "dvijas tṛṇaidhaḥpuṣpāṇi sarvataḥ sarvadā haret // Yj_2.166 //",
    "GSD36yajn2_pu:1097": "dhanuḥśataṃ parīṇāho grāme kṣetrāntaraṃ bhavet /",
    "GSD36yajn2_pu:1098": "dve śate kharvaṭasya syān nagarasya catuḥśatam // Yj_2.167 //",
    "GSD36yajn2_pu:1099": "[11. asvāmivikrayaprakaraṇam]",
    "GSD36yajn2_pu:1100": "svaṃ labhetānyavikrītaṃ kretur doṣo 'prakāśite /",
    "GSD36yajn2_pu:1101": "hīnād raho hīnamūlye velāhīne ca taskaraḥ // Yj_2.168 //",
    "GSD36yajn2_pu:1102": "naṣṭāpahṛtam āsādya hartāraṃ grāhayen naram /",
    "GSD36yajn2_pu:1103": "deśakālātipattau ca gṛhītvā svayam arpayet // Yj_2.169 //",
    "GSD36yajn2_pu:1104": "vikretur darśanāc chuddhiḥ svāmī dravyaṃ nṛpo damam /",
    "GSD36yajn2_pu:1105": "kretā mūlyam avāpnoti tasmād yas tasya vikrayī // Yj_2.170 //",
    "GSD36yajn2_pu:1106": "āgamenopabhogena naṣṭaṃ bhāvyam ato 'nyathā /",
    "GSD36yajn2_pu:1107": "pañcabandho damas tasya rājñe tenāvibhāvite // Yj_2.171 //",
    "GSD36yajn2_pu:1108": "hṛtaṃ pranaṣṭaṃ yo dravyaṃ parahastād avāpnuyāt /",
    "GSD36yajn2_pu:1109": "anivedya nṛpe daṇḍyaḥ sa tu ṣaṇṇavatiṃ paṇān // Yj_2.172 //",
    "GSD36yajn2_pu:1110": "śaulkikaiḥ sthānapālair vā naṣṭāpahṛtam āhṛtam /",
    "GSD36yajn2_pu:1111": "arvāk saṃvatsarāt svāmī hareta parato nṛpaḥ // Yj_2.173 //",
    "GSD36yajn2_pu:1112": "paṇān ekaśaphe dadyāc caturaḥ pañca mānuṣe /",
    "GSD36yajn2_pu:1113": "mahiṣoṣṭragavāṃ dvau dvau pādaṃ pādam ajāvike // Yj_2.174 //",
    "GSD36yajn2_pu:1114": "[12. dattāpradānikaprakaraṇam]",
    "GSD36yajn2_pu:1115": "svaṃ kuṭumbāvirodhena deyaṃ dārasutād ṛte /",
    "GSD36yajn2_pu:1116": "nānvaye sati sarvasvaṃ yac cānyasmai pratiśrutam // Yj_2.175 //",
    "GSD36yajn2_pu:1117": "pratigrahaḥ prakāśaḥ syāt sthāvarasya viśeṣataḥ /",
    "GSD36yajn2_pu:1118": "deyaṃ pratiśrutaṃ caiva dattvā nāpaharet punaḥ // Yj_2.176 //",
    "GSD36yajn2_pu:1119": "[13. krītānuśayaprakaraṇam]",
    "GSD36yajn2_pu:1120": "daśaikapañcasaptāha- māsatryahārdhamāsikam /",
    "GSD36yajn2_pu:1121": "bījāyovāhyaratnastrī- dohyapuṃsāṃ parīkṣaṇam // Yj_2.177 //",
    "GSD36yajn2_pu:1122": "agnau suvarṇam akṣīṇaṃ rajate dvipalaṃ śate /",
    "GSD36yajn2_pu:1123": "aṣṭau trapuṇi sīse ca tāmre pañca daśāyasi // Yj_2.178 //",
    "GSD36yajn2_pu:1124": "śate daśapalā vṛddhir aurṇe kārpāsasautrike /",
    "GSD36yajn2_pu:1125": "madhye pañcapalā vṛddhiḥ sūkṣme tu tripalā matā // Yj_2.179 //",
    "GSD36yajn2_pu:1126": "kārmike romabaddhe ca triṃśadbhāgaḥ kṣayo mataḥ /",
    "GSD36yajn2_pu:1127": "na kṣayo na ca vṛddhiś ca kauśeye vālkaleṣu ca // Yj_2.180 //",
    "GSD36yajn2_pu:1128": "deśaṃ kālaṃ ca bhogaṃ ca jñātvā naṣṭe balābalam /",
    "GSD36yajn2_pu:1129": "dravyāṇāṃ kuśalā brūyur yat tad dāpyam asaṃśayam // Yj_2.181 //",
    "GSD36yajn2_pu:1130": "[14. abhyupetyāśuśrūṣāprakaraṇam]",
    "GSD36yajn2_pu:1131": "balāddāsīkṛtaś caurair vikrītaś cāpi mucyate /",
    "GSD36yajn2_pu:1132": "svāmiprāṇaprado bhakta- tyāgāt tan niṣkrayād api // Yj_2.182 //",
    "GSD36yajn2_pu:1133": "pravrajyāvasito rājño dāsa āmaraṇāntikam /",
    "GSD36yajn2_pu:1134": "varṇānām ānulomyena dāsyaṃ na pratilomataḥ // Yj_2.183 //",
    "GSD36yajn2_pu:1135": "kṛtaśilpo 'pi nivaset kṛtakālaṃ guror gṛhe /",
    "GSD36yajn2_pu:1136": "antevāsī guruprāpta- bhojanas tatphalapradaḥ // Yj_2.184 //",
    "GSD36yajn2_pu:1137": "[15. saṃvidvyatikramaprakaraṇam]",
    "GSD36yajn2_pu:1138": "rājā kṛtvā pure sthānaṃ brāhmaṇān nyasya tatra tu /",
    "GSD36yajn2_pu:1139": "traividyaṃ vṛttimad brūyāt svadharmaḥ pālyatām iti // Yj_2.185 //",
    "GSD36yajn2_pu:1140": "nijadharmāvirodhena yas tu samayiko bhavet /",
    "GSD36yajn2_pu:1141": "so 'pi yatnena saṃrakṣyo dharmo rājakṛtaś ca yaḥ // Yj_2.186 //",
    "GSD36yajn2_pu:1142": "gaṇadravyaṃ hared yas tu saṃvidaṃ laṅghayec ca yaḥ /",
    "GSD36yajn2_pu:1143": "sarvasvaharaṇaṃ kṛtvā taṃ rāṣṭrād vipravāsayet // Yj_2.187 //",
    "GSD36yajn2_pu:1144": "kartavyaṃ vacanaṃ sarvaiḥ samūhahitavādinām /",
    "GSD36yajn2_pu:1145": "yas tatra viparītaḥ syāt sa dāpyaḥ prathamaṃ damam // Yj_2.188 //",
    "GSD36yajn2_pu:1146": "samūhakārya āyātān kṛtakāryān visarjayet /",
    "GSD36yajn2_pu:1147": "sa dānamānasatkāraiḥ pūjayitvā mahīpatiḥ // Yj_2.189 //",
    "GSD36yajn2_pu:1148": "samūhakāryaprahito yal labheta tad arpayet /",
    "GSD36yajn2_pu:1149": "ekādaśaguṇaṃ dāpyo yady asau nārpayet svayam // Yj_2.190 //",
    "GSD36yajn2_pu:1150": "dharmajñāḥ śucayo 'lubdhā bhaveyuḥ kāryacintakāḥ /",
    "GSD36yajn2_pu:1151": "kartavyaṃ vacanaṃ teṣāṃ samūhahitavādinām // Yj_2.191 //",
    "GSD36yajn2_pu:1152": "śreṇinaigamapākhaṇḍa- gaṇānām apy ayaṃ vidhiḥ /",
    "GSD36yajn2_pu:1153": "bhedaṃ caiṣāṃ nṛpo rakṣet pūrvavṛttiṃ ca pālayet // Yj_2.192 //",
    "GSD36yajn2_pu:1154": "[16. vetanādānaprakaraṇam]",
    "GSD36yajn2_pu:1155": "gṛhītavetanaḥ karma tyajan dviguṇam āvahet /",
    "GSD36yajn2_pu:1156": "agṛhīte samaṃ dāpyo bhṛtyai rakṣya upaskaraḥ // Yj_2.193 //",
    "GSD36yajn2_pu:1157": "dāpyas tu daśamaṃ bhāgaṃ vāṇijyapaśusasyataḥ /",
    "GSD36yajn2_pu:1158": "aniścitya bhṛtiṃ yas tu kārayet sa mahīkṣitā // Yj_2.194 //",
    "GSD36yajn2_pu:1159": "deśaṃ kālaṃ ca yo 'tīyāl lābhaṃ kuryāc ca yo 'nyathā /",
    "GSD36yajn2_pu:1160": "tatra syāt svāminaś chando 'dhikaṃ deyaṃ kṛte 'dhike // Yj_2.195 //",
    "GSD36yajn2_pu:1161": "yo yāvat kurute karma tāvat tasya tu vetanam /",
    "GSD36yajn2_pu:1162": "ubhayor apy asādhyaṃ cet sādhye kuryād yathāśrutam // Yj_2.196 //",
    "GSD36yajn2_pu:1163": "arājadaivikaṃ naṣṭaṃ bhāṇḍaṃ dāpyas tu vāhakaḥ /",
    "GSD36yajn2_pu:1164": "prasthānavighnakṛc caiva pradāpyo dviguṇāṃ bhṛtim // Yj_2.197 //",
    "GSD36yajn2_pu:1165": "prakrānte saptamaṃ bhāgaṃ caturthaṃ pathi saṃtyajan /",
    "GSD36yajn2_pu:1166": "bhṛtim ardhapathe sarvāṃ pradāpyas tyājako 'pi ca // Yj_2.198 //",
    "GSD36yajn2_pu:1167": "[17. dyūtasamāhvayaprakaraṇam]",
    "GSD36yajn2_pu:1168": "glahe śatikavṛddhes tu sabhikaḥ pañcakaṃ śatam /",
    "GSD36yajn2_pu:1169": "gṛhṇīyād dhūrtakitavād itarād daśakaṃ śatam // Yj_2.199 //",
    "GSD36yajn2_pu:1170": "sa samyakpālito dadyād rājñe bhāgaṃ yathākṛtam /",
    "GSD36yajn2_pu:1171": "jitam udgrāhayej jetre dadyāt satyaṃ vacaḥ kṣamī // Yj_2.200 //",
    "GSD36yajn2_pu:1172": "prāpte nṛpatinā bhāge prasiddhe dhūrtamaṇḍale /",
    "GSD36yajn2_pu:1173": "jitaṃ sasabhike sthāne dāpayed anyathā na tu // Yj_2.201 //",
    "GSD36yajn2_pu:1174": "draṣṭāro vyavahārāṇāṃ sākṣiṇaś ca ta eva hi /",
    "GSD36yajn2_pu:1175": "rājñā sacihnaṃ nirvāsyāḥ kūṭākṣopadhidevinaḥ // Yj_2.202 //",
    "GSD36yajn2_pu:1176": "dyūtam ekamukhaṃ kāryaṃ taskarajñānakāraṇāt /",
    "GSD36yajn2_pu:1177": "eṣa eva vidhir jñeyaḥ prāṇidyūte samāhvaye // Yj_2.203 //",
    "GSD36yajn2_pu:1178": "[18. vākpāruṣyaprakaraṇam]",
    "GSD36yajn2_pu:1179": "satyāsatyānyathāstotrair nyūnāṅgendriyarogiṇām /",
    "GSD36yajn2_pu:1180": "kṣepaṃ karoti ced daṇḍyaḥ paṇān ardhatrayodaśān // Yj_2.204 //",
    "GSD36yajn2_pu:1181": "abhigantāsmi bhaginīṃ mātaraṃ vā taveti ha /",
    "GSD36yajn2_pu:1182": "śapantaṃ dāpayed rājā pañcaviṃśatikaṃ damam // Yj_2.205 //",
    "GSD36yajn2_pu:1183": "ardho 'dharmeṣu dviguṇaḥ parastrīṣūttameṣu ca /",
    "GSD36yajn2_pu:1184": "daṇḍapraṇayanaṃ kāryaṃ varṇajātyuttarādharaiḥ // Yj_2.206 //",
    "GSD36yajn2_pu:1185": "prātilomyāpavādeṣu dviguṇatriguṇā damāḥ /",
    "GSD36yajn2_pu:1186": "varṇānām ānulomyena tasmād ardhārdhahānitaḥ // Yj_2.207 //",
    "GSD36yajn2_pu:1187": "bāhugrīvānetrasakthi- vināśe vācike damaḥ /",
    "GSD36yajn2_pu:1188": "satyas tadardhikaḥ pāda- nāsākarṇakarādiṣu // Yj_2.208 //",
    "GSD36yajn2_pu:1189": "aśaktas tu vadann evaṃ daṇḍanīyaḥ paṇān daśa /",
    "GSD36yajn2_pu:1190": "tathā śaktaḥ pratibhuvaṃ dāpyaḥ kṣemāya tasya tu // Yj_2.209 //",
    "GSD36yajn2_pu:1191": "patanīyakṛte kṣepe daṇḍo madhyamasāhasaḥ /",
    "GSD36yajn2_pu:1192": "upapātakayukte tu dāpyaḥ prathamasāhasam // Yj_2.210 //",
    "GSD36yajn2_pu:1193": "traividyanṛpadevānāṃ kṣepa uttamasāhasaḥ /",
    "GSD36yajn2_pu:1194": "madhyamo jātipūgānāṃ prathamo grāmadeśayoḥ // Yj_2.211 //",
    "GSD36yajn2_pu:1195": "[19. daṇḍapāruṣyaprakaraṇam]",
    "GSD36yajn2_pu:1196": "asākṣikahate cihnair yuktibhiś cāgamena ca /",
    "GSD36yajn2_pu:1197": "draṣṭavyo vyavahāras tu kūṭacihnakṛto bhayāt // Yj_2.212 //",
    "GSD36yajn2_pu:1198": "bhasmapaṅkarajaḥsparśe daṇḍo daśapaṇaḥ smṛtaḥ /",
    "GSD36yajn2_pu:1199": "amedhyapārṣṇiniṣṭhyūta- sparśane dviguṇas tataḥ // Yj_2.213 //",
    "GSD36yajn2_pu:1200": "sameṣv evaṃ parastrīṣu dviguṇas tūttameṣu ca /",
    "GSD36yajn2_pu:1201": "hīneṣv ardhadamo moha- madādibhiradaṇḍanam // Yj_2.214 //",
    "GSD36yajn2_pu:1202": "viprapīḍākaraṃ chedyam aṅgam abrāhmaṇasya tu /",
    "GSD36yajn2_pu:1203": "udgūrṇe prathamo daṇḍaḥ saṃsparśe tu tadardhikaḥ // Yj_2.215 //",
    "GSD36yajn2_pu:1204": "udgūrṇe hastapāde tu daśaviṃśatikau damau /",
    "GSD36yajn2_pu:1205": "parasparaṃ tu sarveṣāṃ śastre madhyamasāhasaḥ // Yj_2.216 //",
    "GSD36yajn2_pu:1206": "pādakeśāṃśukakarol- luñcaneṣu paṇān daśa /",
    "GSD36yajn2_pu:1207": "pīḍākarṣāṃśukāveṣṭa- pādādhyāse śataṃ damaḥ // Yj_2.217 //",
    "GSD36yajn2_pu:1208": "śoṇitena vinā duḥkhaṃ kurvan kāṣṭhādibhir naraḥ /",
    "GSD36yajn2_pu:1209": "dvātriṃśataṃ paṇān daṇḍyo dviguṇaṃ darśane 'sṛjaḥ // Yj_2.218 //",
    "GSD36yajn2_pu:1210": "karapādadato bhaṅge chedane karṇanāsayoḥ /",
    "GSD36yajn2_pu:1211": "madhyo daṇḍo vraṇodbhede mṛtakalpahate tathā // Yj_2.219 //",
    "GSD36yajn2_pu:1212": "ceṣṭābhojanavāgrodhe netrādipratibhedane /",
    "GSD36yajn2_pu:1213": "kandharābāhusakthnāṃ ca bhaṅge madhyamasāhasaḥ // Yj_2.220 //",
    "GSD36yajn2_pu:1214": "ekaṃ ghnatāṃ bahūnāṃ ca yathoktād dviguṇo damaḥ /",
    "GSD36yajn2_pu:1215": "kalahāpahṛtaṃ deyaṃ daṇḍaś ca dviguṇas tataḥ // Yj_2.221 //",
    "GSD36yajn2_pu:1216": "duḥkham utpādayed yas tu sa samutthānajaṃ vyayam /",
    "GSD36yajn2_pu:1217": "dāpyo daṇḍaṃ ca yo yasmin kalahe samudāhṛtaḥ // Yj_2.222 //",
    "GSD36yajn2_pu:1218": "abhighāte tathā chede bhede kuḍyāvapātane /",
    "GSD36yajn2_pu:1219": "paṇān dāpyaḥ pañca daśa viṃśatiṃ tad vyayaṃ tathā // Yj_2.223 //",
    "GSD36yajn2_pu:1220": "duḥkhotpādi gṛhe dravyaṃ kṣipan prāṇaharaṃ tathā /",
    "GSD36yajn2_pu:1221": "ṣoḍaśādyaḥ paṇān dāpyo dvitīyo madhyamaṃ damam // Yj_2.224 //",
    "GSD36yajn2_pu:1222": "duḥkhe ca śoṇitotpāde śākhāṅgacchedane tathā /",
    "GSD36yajn2_pu:1223": "daṇḍaḥ kṣudrapaśūnāṃ tu dvipaṇaprabhṛtiḥ kramāt // Yj_2.225 //",
    "GSD36yajn2_pu:1224": "liṅgasya chedane mṛtyau madhyamo mūlyam eva ca /",
    "GSD36yajn2_pu:1225": "mahāpaśūnām eteṣu sthāneṣu dviguṇo damaḥ // Yj_2.226 //",
    "GSD36yajn2_pu:1226": "prarohiśākhināṃ śākhā- skandhasarvavidāraṇe /",
    "GSD36yajn2_pu:1227": "upajīvyadrumāṇāṃ ca viṃśater dviguṇo damaḥ // Yj_2.227 //",
    "GSD36yajn2_pu:1228": "caityaśmaśānasīmāsu puṇyasthāne surālaye /",
    "GSD36yajn2_pu:1229": "jātadrumāṇāṃ dviguṇo damo vṛkṣe ca viśrute // Yj_2.228 //",
    "GSD36yajn2_pu:1230": "gulmagucchakṣupalatā- pratānauṣadhivīrudhām /",
    "GSD36yajn2_pu:1231": "pūrvasmṛtād ardhadaṇḍaḥ sthāneṣūkteṣu kartane // Yj_2.229 //",
    "GSD36yajn2_pu:1232": "[20. sāhasaprakaraṇam]",
    "GSD36yajn2_pu:1233": "sāmānyadravyaprasabha- haraṇāt sāhasaṃ smṛtam /",
    "GSD36yajn2_pu:1234": "tanmūlyād dviguṇo daṇḍo nihnave tu caturguṇaḥ // Yj_2.230 //",
    "GSD36yajn2_pu:1235": "yaḥ sāhasaṃ kārayati sa dāpyo dviguṇaṃ damam /",
    "GSD36yajn2_pu:1236": "yaś caivam uktvāhaṃ dātā kārayet sa caturguṇam // Yj_2.231 //",
    "GSD36yajn2_pu:1237": "arghyākṣepātikramakṛd bhrātṛbhāryāprahārakaḥ /",
    "GSD36yajn2_pu:1238": "saṃdiṣṭasyāpradātā ca samudragṛhabhedakṛt // Yj_2.232 //",
    "GSD36yajn2_pu:1239": "sāmantakulikādīnām apakārasya kārakaḥ /",
    "GSD36yajn2_pu:1240": "pañcāśatpaṇiko daṇḍa eṣām iti viniścayaḥ // Yj_2.233 //",
    "GSD36yajn2_pu:1241": "svacchandavidhavāgāmī vikruṣṭe 'nabhidhāvakaḥ /",
    "GSD36yajn2_pu:1242": "akāraṇe ca vikroṣṭā caṇḍālaś cottamān spṛśet // Yj_2.234 //",
    "GSD36yajn2_pu:1243": "śūdrapravrajitānāṃ ca daive pitrye ca bhojakaḥ /",
    "GSD36yajn2_pu:1244": "ayuktaṃ śapathaṃ kurvann ayogyo yogyakarmakṛt // Yj_2.235 //",
    "GSD36yajn2_pu:1245": "vṛṣakṣudrapaśūnāṃ ca puṃstvasya pratighātakṛt /",
    "GSD36yajn2_pu:1246": "sādhāraṇasyāpalāpī dāsīgarbhavināśakṛt // Yj_2.236 //",
    "GSD36yajn2_pu:1247": "pitṛputrasvasṛbhātṛ- daṃpatyācāryaśiṣyakāḥ /",
    "GSD36yajn2_pu:1248": "eṣām apatitānyonya- tyāgī ca śatadaṇḍabhāk // Yj_2.237 //",
    "GSD36yajn2_pu:1249": "vasānastrīn paṇān daṇḍyo nejakas tu parāṃśukam /",
    "GSD36yajn2_pu:1250": "vikrayāvakrayādhānay āciteṣu paṇān daśa // Yj_2.238 //",
    "GSD36yajn2_pu:1251": "pitāputravirodhe tu sākṣiṇāṃ tripaṇo damaḥ /",
    "GSD36yajn2_pu:1252": "antare ca tayor yaḥ syāt tasyāpy aṣṭaguṇo damaḥ // Yj_2.239 //",
    "GSD36yajn2_pu:1253": "tulāśāsanamānānāṃ kūṭakṛnnāṇakasya ca /",
    "GSD36yajn2_pu:1254": "ebhiś ca vyavahartā yaḥ sa dāpyo damam uttamam // Yj_2.240 //",
    "GSD36yajn2_pu:1255": "akūṭaṃ kūṭakaṃ brūte kūṭaṃ yaś cāpy akūṭakam /",
    "GSD36yajn2_pu:1256": "sa nāṇakaparīkṣī tu dāpya uttamasāhasam // Yj_2.241 //",
    "GSD36yajn2_pu:1257": "bhiṣaṅ mithyācaran daṇḍyas tiryakṣu prathamaṃ damam /",
    "GSD36yajn2_pu:1258": "mānuṣe madhyamaṃ rāja- puruṣeṣūttamaṃ damam // Yj_2.242 //",
    "GSD36yajn2_pu:1259": "abandhyaṃ yaś ca badhnāti baddhaṃ yaś ca pramuñcati /",
    "GSD36yajn2_pu:1260": "aprāptavyavahāraṃ ca sa dāpyo damam uttamam // Yj_2.243 //",
    "GSD36yajn2_pu:1261": "mānena tulayā vāpi yo 'ṃśam aṣṭamakaṃ haret /",
    "GSD36yajn2_pu:1262": "daṇḍaṃ sa dāpyo dviśataṃ vṛddhau hānau ca kalpitam // Yj_2.244 //",
    "GSD36yajn2_pu:1263": "bheṣajasnehalavaṇa- gandhadhānyaguḍādiṣu /",
    "GSD36yajn2_pu:1264": "paṇyeṣu prakṣipan hīnaṃ paṇān dāpyas tu ṣoḍaśa // Yj_2.245 //",
    "GSD36yajn2_pu:1265": "mṛccarmamaṇisūtrāyaḥ- kāṣṭhavalkalavāsasām /",
    "GSD36yajn2_pu:1266": "ajātau jātikaraṇe vikreyāṣṭaguṇo damaḥ // Yj_2.246 //",
    "GSD36yajn2_pu:1267": "samudgaparivartaṃ ca sārabhāṇḍaṃ ca kṛtrimam /",
    "GSD36yajn2_pu:1268": "ādhānaṃ vikrayaṃ vāpi nayato daṇḍakalpanā // Yj_2.247 //",
    "GSD36yajn2_pu:1269": "bhinne paṇe ca pañcāśat- paṇe tu śatam ucyate /",
    "GSD36yajn2_pu:1270": "dvipaṇe dviśato daṇḍo mūlyavṛddhau ca vṛddhimān // Yj_2.248 //",
    "GSD36yajn2_pu:1271": "saṃbhūya kurvatām arghaṃ saṃbādhaṃ kāruśilpinām /",
    "GSD36yajn2_pu:1272": "arghasya hrāsaṃ vṛddhiṃ vā jānato dama uttamaḥ // Yj_2.249 //",
    "GSD36yajn2_pu:1273": "saṃbhūya vaṇijāṃ paṇyam anargheṇoparundhatām /",
    "GSD36yajn2_pu:1274": "vikrīṇatāṃ vā vihito daṇḍa uttamasāhasaḥ // Yj_2.250 //",
    "GSD36yajn2_pu:1275": "rājani sthāpyate yo 'rghaḥ pratyahaṃ tena vikrayaḥ /",
    "GSD36yajn2_pu:1276": "krayo vā niḥsravas tasmād vaṇijāṃ lābhakṛt smṛtaḥ // Yj_2.251 //",
    "GSD36yajn2_pu:1277": "svadeśapaṇye tu śataṃ vaṇig gṛhṇīta pañcakam /",
    "GSD36yajn2_pu:1278": "daśakaṃ pāradeśye tu yaḥ sadyaḥ krayavikrayī // Yj_2.252 //",
    "GSD36yajn2_pu:1279": "paṇyasyopari saṃsthāpya vyayaṃ paṇyasamudbhavam /",
    "GSD36yajn2_pu:1280": "argho 'nugrahakṛt kāryaḥ kretur vikretur eva ca // Yj_2.253 //",
    "GSD36yajn2_pu:1281": "[21. vikrīyāsaṃpradānaprakaraṇam]",
    "GSD36yajn2_pu:1282": "gṛhītamūlyaṃ yaḥ paṇyaṃ kretur naiva prayacchati /",
    "GSD36yajn2_pu:1283": "sodayaṃ tasya dāpyo 'sau diglābhaṃ vā digāgate // Yj_2.254 //",
    "GSD36yajn2_pu:1284": "vikrītam api vikreyaṃ pūrvakretary agṛhṇati /",
    "GSD36yajn2_pu:1285": "hāniś cet kretṛdoṣeṇa kretur eva hi sā bhavet // Yj_2.255 //",
    "GSD36yajn2_pu:1286": "rājadaivopaghātena paṇye doṣam upāgate /",
    "GSD36yajn2_pu:1287": "hānir vikretur evāsau yācitasyāprayacchataḥ // Yj_2.256 //",
    "GSD36yajn2_pu:1288": "anyahaste ca vikrīya duṣṭaṃ vāduṣṭavad yadi /",
    "GSD36yajn2_pu:1289": "vikrīṇīte damas tatra mūlyāt tu dviguṇo bhavet // Yj_2.257 //",
    "GSD36yajn2_pu:1290": "kṣayaṃ vṛddhiṃ ca vaṇijā paṇyānām avijānatā /",
    "GSD36yajn2_pu:1291": "krītvā nānuśayaḥ kāryaḥ kurvan ṣaḍbhāgadaṇḍabhāk // Yj_2.258 //",
    "GSD36yajn2_pu:1292": "[22 saṃbhūyasamutthānaprakaraṇam]",
    "GSD36yajn2_pu:1293": "samavāyena vaṇijāṃ lābhārthaṃ karma kurvatām /",
    "GSD36yajn2_pu:1294": "lābhālābhau yathādravyaṃ yathā vā saṃvidā kṛtau // Yj_2.259 //",
    "GSD36yajn2_pu:1295": "pratiṣiddham anādiṣṭaṃ pramādād yac ca nāśitam /",
    "GSD36yajn2_pu:1296": "sa tad dadyād viplavāc ca rakṣitād daśamāṃśabhāk // Yj_2.260 //",
    "GSD36yajn2_pu:1297": "arghaprakṣepaṇād viṃśaṃ bhāgaṃ śulkaṃ nṛpo haret /",
    "GSD36yajn2_pu:1298": "vyāsiddhaṃ rājayogyaṃ ca vikrītaṃ rājagāmi tat // Yj_2.261 //",
    "GSD36yajn2_pu:1299": "mithyā vadan parīmāṇaṃ śulkasthānād apāsaran /",
    "GSD36yajn2_pu:1300": "dāpyas tv aṣṭaguṇaṃ yaś ca savyājakrayavikrayī // Yj_2.262 //",
    "GSD36yajn2_pu:1301": "tarikaḥ sthalajaṃ śulkaṃ gṛhṇan dāpyaḥ paṇān daśa /",
    "GSD36yajn2_pu:1302": "brāhmaṇaprātiveśyānām etad evānimantraṇe // Yj_2.263 //",
    "GSD36yajn2_pu:1303": "deśāntaragate prete dravyaṃ dāyādabāndhavāḥ /",
    "GSD36yajn2_pu:1304": "jñātayo vā hareyus tad- āgatās tair vinā nṛpaḥ // Yj_2.264 //",
    "GSD36yajn2_pu:1305": "jihmaṃ tyajeyur nirlābham aśakto 'nyena kārayet /",
    "GSD36yajn2_pu:1306": "anena vidhir ākhyāta ṛtvikkarṣakakarmiṇām // Yj_2.265 //",
    "GSD36yajn2_pu:1307": "[23 steyaprakaraṇam]",
    "GSD36yajn2_pu:1308": "grāhakair gṛhyate cauro loptreṇātha padena vā /",
    "GSD36yajn2_pu:1309": "pūrvakarmāparādhī ca tathā cāśuddhavāsakaḥ // Yj_2.266 //",
    "GSD36yajn2_pu:1310": "anye 'pi śaṅkayā grāhyā jātināmādinihnavaiḥ /",
    "GSD36yajn2_pu:1311": "dyūtastrīpānasaktāś ca śuṣkabhinnamukhasvarāḥ // Yj_2.267 //",
    "GSD36yajn2_pu:1312": "paradravyagṛhāṇāṃ ca pṛcchakā gūḍhacāriṇaḥ /",
    "GSD36yajn2_pu:1313": "nirāyā vyayavantaś ca vinaṣṭadravyavikrayāḥ // Yj_2.268 //",
    "GSD36yajn2_pu:1314": "gṛhītaḥ śaṅkayā caurye nātmānaṃ ced viśodhayet /",
    "GSD36yajn2_pu:1315": "dāpayitvā hṛtaṃ dravyaṃ cauradaṇḍena daṇḍayet // Yj_2.269 //",
    "GSD36yajn2_pu:1316": "cauraṃ pradāpyāpahṛtaṃ ghātayed vividhair vadhaiḥ /",
    "GSD36yajn2_pu:1317": "sacihnaṃ brāhmaṇaṃ kṛtvā svarāṣṭrād vipravāsayet // Yj_2.270 //",
    "GSD36yajn2_pu:1318": "ghātite 'pahṛte doṣo grāmabhartur anirgate /",
    "GSD36yajn2_pu:1319": "vivītabhartus tu pathi cauroddhartur avītake // Yj_2.271 //",
    "GSD36yajn2_pu:1320": "svasīṃni dadyād grāmas tu padaṃ vā yatra gacchati /",
    "GSD36yajn2_pu:1321": "pañcagrāmī bahiḥ krośād daśagrāmy atha vā punaḥ // Yj_2.272 //",
    "GSD36yajn2_pu:1322": "bandigrāhāṃs tathā vāji- kuñjarāṇāṃ ca hāriṇaḥ /",
    "GSD36yajn2_pu:1323": "prasahyaghātinaś caiva śūlān āropayen narān // Yj_2.273 //",
    "GSD36yajn2_pu:1324": "utkṣepakagranthibhedau karasaṃdaṃśahīnakau /",
    "GSD36yajn2_pu:1325": "kāryau dvitīyāparādhe karapādaikahīnakau // Yj_2.274 //",
    "GSD36yajn2_pu:1326": "kṣudramadhyamahādravya- haraṇe sārato damaḥ /",
    "GSD36yajn2_pu:1327": "deśakālavayaḥśakti saṃcintyaṃ daṇḍakarmaṇi // Yj_2.275 //",
    "GSD36yajn2_pu:1328": "bhaktāvakāśāgnyudaka- mantropakaraṇavyayān /",
    "GSD36yajn2_pu:1329": "dattvā caurasya vā hantur jānato dama uttamaḥ // Yj_2.276 //",
    "GSD36yajn2_pu:1330": "śastrāvapāte garbhasya pātane cottamo damaḥ /",
    "GSD36yajn2_pu:1331": "uttamo vādhamo vāpi puruṣastrīpramāpaṇe // Yj_2.277 //",
    "GSD36yajn2_pu:1332": "vipraduṣṭāṃ striyaṃ caiva puruṣaghnīm agarbhiṇīm /",
    "GSD36yajn2_pu:1333": "setubhedakarīṃ cāpsu śilāṃ baddhvā praveśayet // Yj_2.278 //",
    "GSD36yajn2_pu:1334": "viṣāgnidāṃ patiguru- nijāpatyapramāpaṇīm /",
    "GSD36yajn2_pu:1335": "vikarṇakaranāsauṣṭhīṃ kṛtvā gobhiḥ pramāpayet // Yj_2.279 //",
    "GSD36yajn2_pu:1336": "avijñātahatasyāśu kalahaṃ sutabāndhavāḥ /",
    "GSD36yajn2_pu:1337": "praṣṭavyā yoṣitaś cāsya parapuṃsi ratāḥ pṛthak // Yj_2.280 //",
    "GSD36yajn2_pu:1338": "strīdravyavṛttikāmo vā kena vāyaṃ gataḥ saha /",
    "GSD36yajn2_pu:1339": "mṛtyudeśasamāsannaṃ pṛcched vāpi janaṃ śanaiḥ // Yj_2.281 //",
    "GSD36yajn2_pu:1340": "kṣetraveśmavanagrāma- vivītakhaladāhakāḥ /",
    "GSD36yajn2_pu:1341": "rājapatnyabhigāmī ca dagdhavyās tu kaṭāgninā // Yj_2.282 //",
    "GSD36yajn2_pu:1342": "[24 strīsaṃgrahaṇaprakaraṇam]",
    "GSD36yajn2_pu:1343": "pumān saṃgrahaṇe grāhyaḥ keśākeśi parastriyā /",
    "GSD36yajn2_pu:1344": "sadyo vā kāmajaiś cihnaiḥ pratipattau dvayos tathā // Yj_2.283 //",
    "GSD36yajn2_pu:1345": "nīvīstanaprāvaraṇa- sakthikeśāvamarśanam /",
    "GSD36yajn2_pu:1346": "adeśakālasaṃbhāṣaṃ sahaikāsanam eva ca // Yj_2.284 //",
    "GSD36yajn2_pu:1347": "strī niṣedhe śataṃ dadyād dviśataṃ tu damaṃ pumān /",
    "GSD36yajn2_pu:1348": "pratiṣedhe tayor daṇḍo yathā saṃgrahaṇe tathā // Yj_2.285 //",
    "GSD36yajn2_pu:1349": "sajātāv uttamo daṇḍa ānulomye tu madhyamaḥ /",
    "GSD36yajn2_pu:1350": "prātilomye vadhaḥ puṃso nāryāḥ karṇādikartanam // Yj_2.286 //",
    "GSD36yajn2_pu:1351": "alaṃkṛtāṃ haran kanyām uttamaṃ hy anyathādhamam /",
    "GSD36yajn2_pu:1352": "daṇḍaṃ dadyāt savarṇāsu prātilomye vadhaḥ smṛtaḥ // Yj_2.287 //",
    "GSD36yajn2_pu:1353": "sakāmāsv anulomāsu na doṣas tv anyathā damaḥ /",
    "GSD36yajn2_pu:1354": "dūṣaṇe tu karaccheda uttamāyāṃ vadhas tathā // Yj_2.288 //",
    "GSD36yajn2_pu:1355": "śataṃ strīdūṣaṇe dadyād dve tu mithyābhiśaṃsane /",
    "GSD36yajn2_pu:1356": "paśūn gacchan śataṃ dāpyo hīnāṃ strīṃ gāṃ ca madhyamam // Yj_2.289 //",
    "GSD36yajn2_pu:1357": "avaruddhāsu dāsīsu bhujiṣyāsu tathaiva ca /",
    "GSD36yajn2_pu:1358": "gamyāsv api pumān dāpyaḥ pañcāśat paṇikaṃ damam // Yj_2.290 //",
    "GSD36yajn2_pu:1359": "prasahya dāsyabhigame daṇḍo daśapaṇaḥ smṛtaḥ /",
    "GSD36yajn2_pu:1360": "bahūnāṃ yady akāmāsau caturviṃśatikaḥ pṛthak // Yj_2.291 //",
    "GSD36yajn2_pu:1361": "gṛhītavetanā veśyā necchantī dviguṇaṃ vahet /",
    "GSD36yajn2_pu:1362": "agṛhīte samaṃ dāpyaḥ pumān apy evam eva hi // Yj_2.292 //",
    "GSD36yajn2_pu:1363": "ayonau gacchato yoṣāṃ puruṣaṃ vābhimehataḥ /",
    "GSD36yajn2_pu:1364": "caturviṃśatiko daṇḍas tathā pravrajitāgame // Yj_2.293 //",
    "GSD36yajn2_pu:1365": "antyābhigamane tv aṅkyaḥ kubandhena pravāsayet /",
    "GSD36yajn2_pu:1366": "śūdras tathāntya eva syād antyasyāryāgame vadhaḥ // Yj_2.294 //",
    "GSD36yajn2_pu:1367": "[25 prakīrṇakaprakaraṇam]",
    "GSD36yajn2_pu:1368": "ūnaṃ vābhyadhikaṃ vāpi likhed yo rājaśāsanam /",
    "GSD36yajn2_pu:1369": "pāradārikacauraṃ vā muñcato daṇḍa uttamaḥ // Yj_2.295 //",
    "GSD36yajn2_pu:1370": "abhakṣyeṇa dvijaṃ dūṣyo daṇḍya uttamasāhasam /",
    "GSD36yajn2_pu:1371": "madhyamaṃ kṣatriyaṃ vaiśyaṃ prathamaṃ śūdram ardhikam // Yj_2.296 //",
    "GSD36yajn2_pu:1372": "kūṭasvarṇavyavahārī vimāṃsasya ca vikrayī /",
    "GSD36yajn2_pu:1373": "tryaṅgahīnas tu kartavyo dāpyaś cottamasāhasam // Yj_2.297 //",
    "GSD36yajn2_pu:1374": "catuṣpādakṛto doṣo nāpehīti prajalpataḥ /",
    "GSD36yajn2_pu:1375": "kāṣṭhaloṣṭeṣupāṣāṇa- bāhuyugyakṛtas tathā // Yj_2.298 //",
    "GSD36yajn2_pu:1376": "chinnanasyena yānena tathā bhagnayugādinā /",
    "GSD36yajn2_pu:1377": "paścāc caivāpasaratā hiṃsane svāmy adoṣabhāk // Yj_2.299 //",
    "GSD36yajn2_pu:1378": "śakto 'py amokṣayan svāmī daṃṣṭriṇāṃ śṛṅgiṇāṃ tathā /",
    "GSD36yajn2_pu:1379": "prathamaṃ sāhasaṃ dadyād vikruṣṭe dviguṇaṃ tathā // Yj_2.300 //",
    "GSD36yajn2_pu:1380": "jāraṃ caurety abhivadan dāpyaḥ pañcaśataṃ damam /",
    "GSD36yajn2_pu:1381": "upajīvya dhanaṃ muñcaṃs tad evāṣṭaguṇīkṛtam // Yj_2.301 //",
    "GSD36yajn2_pu:1382": "rājño 'niṣṭapravaktāraṃ tasyaivākrośakāriṇam /",
    "GSD36yajn2_pu:1383": "tanmantrasya ca bhettāraṃ chittvā jihvāṃ pravāsayet // Yj_2.302 //",
    "GSD36yajn2_pu:1384": "mṛtāṅgalagnavikretur guros tāḍayitus tathā /",
    "GSD36yajn2_pu:1385": "rājayānāsanāroḍhur daṇḍa uttamasāhasaḥ // Yj_2.303 //",
    "GSD36yajn2_pu:1386": "dvinetrabhedino rāja- dviṣṭādeśakṛtas tathā /",
    "GSD36yajn2_pu:1387": "vipratvena ca śūdrasya jīvato 'ṣṭaśato damaḥ // Yj_2.304 //",
    "GSD36yajn2_pu:1388": "durdṛṣṭāṃs tu punar dṛṣṭvā vyavahārān nṛpeṇa tu /",
    "GSD36yajn2_pu:1389": "sabhyāḥ sajayino daṇḍyā vivādād dviguṇaṃ damam // Yj_2.305 //",
    "GSD36yajn2_pu:1390": "yo manyetājito 'smīti nyāyenāpi parājitaḥ /",
    "GSD36yajn2_pu:1391": "tam āyāntaṃ punar jitvā dāpayed dviguṇaṃ damam // Yj_2.306 //",
    "GSD36yajn2_pu:1392": "rājñānyāyena yo daṇḍo gṛhīto varuṇāya tam /",
    "GSD36yajn2_pu:1393": "nivedya dadyād viprebhyaḥ svayaṃ triṃśadguṇīkṛtam // Yj_2.307 //",
    "GSD36yajn2_pu:1394": "[End of the vyavahārādhyāya]",
    "GSD36yajn2_pu:1395": "[III. prāyaścittādhyāyah]",
    "GSD36yajn2_pu:1396": "[1. āśaucaprakaraṇam]",
    "GSD36yajn2_pu:1397": "ūnadvivarṣaṃ nikhanen na kuryād udakaṃ tataḥ /",
    "GSD36yajn2_pu:1398": "āśmaśānād anuvrajya itaro jñātibhir vṛtaḥ // Yj_3.1 //",
    "GSD36yajn2_pu:1399": "yamasūktaṃ tathā gāthā japadbhir laukikāgninā /",
    "GSD36yajn2_pu:1400": "sa dagdhavya upetaś ced āhitāgnyāvṛtārthavat // Yj_3.2 //",
    "GSD36yajn2_pu:1401": "saptamād daśamād vāpi jñātayo 'bhyupayanty apaḥ /",
    "GSD36yajn2_pu:1402": "apa naḥ śośucad agham anena pitṛdiṅmukhāḥ // Yj_3.3 //",
    "GSD36yajn2_pu:1403": "evaṃ mātāmahācārya- pretānām udakakriyā /",
    "GSD36yajn2_pu:1404": "kāmodakaṃ sakhiprattā- svasrīyaśvaśurartvijām // Yj_3.4 //",
    "GSD36yajn2_pu:1405": "sakṛt prasiñcanty udakaṃ nāmagotreṇa vāgyatāḥ /",
    "GSD36yajn2_pu:1406": "na brahmacāriṇaḥ kuryur udakaṃ patitās tathā // Yj_3.5 //",
    "GSD36yajn2_pu:1407": "pākhaṇḍyanāśritāḥ stenā bhartṛghnyaḥ kāmagādikāḥ /",
    "GSD36yajn2_pu:1408": "surāpya ātmatyāginyo nāśaucodakabhājanāḥ // Yj_3.6 //",
    "GSD36yajn2_pu:1409": "kṛtodakān samuttīrṇān mṛduśādvalasaṃsthitān /",
    "GSD36yajn2_pu:1410": "snātān apavadeyus tān itihāsaiḥ purātanaiḥ // Yj_3.7 //",
    "GSD36yajn2_pu:1411": "mānuṣye kadalīstambha- niḥsāre sāramārgaṇam /",
    "GSD36yajn2_pu:1412": "karoti yaḥ sa sammūḍho jalabudbudasaṃnibhe // Yj_3.8 //",
    "GSD36yajn2_pu:1413": "pañcadhā saṃbhṛtaḥ kāyo yadi pañcatvam āgataḥ /",
    "GSD36yajn2_pu:1414": "karmabhiḥ svaśarīrotthais tatra kā paridevanā // Yj_3.9 //",
    "GSD36yajn2_pu:1415": "gantrī vasumatī nāśam udadhir daivatāni ca /",
    "GSD36yajn2_pu:1416": "phenaprakhyaḥ kathaṃ nāśaṃ martyaloko na yāsyati // Yj_3.10 //",
    "GSD36yajn2_pu:1417": "śleṣmāśru bāndhavair muktaṃ preto bhuṅkte yato 'vaśaḥ /",
    "GSD36yajn2_pu:1418": "ato na roditavyaṃ hi kriyāḥ kāryāḥ svaśaktitaḥ // Yj_3.11 //",
    "GSD36yajn2_pu:1419": "iti saṃśrutya gaccheyur gṛhaṃ bālapuraḥsarāḥ /",
    "GSD36yajn2_pu:1420": "vidaśya nimbapatrāṇi niyatā dvāri veśmanaḥ // Yj_3.12 //",
    "GSD36yajn2_pu:1421": "ācamyāgnyādi salilaṃ gomayaṃ gaurasarṣapān /",
    "GSD36yajn2_pu:1422": "praviśeyuḥ samālabhya kṛtvāśmani padaṃ śanaiḥ // Yj_3.13 //",
    "GSD36yajn2_pu:1423": "praveśanādikaṃ karma pretasaṃsparśinām api /",
    "GSD36yajn2_pu:1424": "icchatāṃ tatkṣaṇāc chuddhiḥ pareṣāṃ snānasaṃyamān // Yj_3.14 //",
    "GSD36yajn2_pu:1425": "ācāryapitṛupādhyāyān nirhṛtyāpi vratī vratī /",
    "GSD36yajn2_pu:1426": "saṃkaṭānnaṃ ca nāśnīyān na ca taiḥ saha saṃvaset // Yj_3.15 //",
    "GSD36yajn2_pu:1427": "krītalabdhāśanā bhūmau svapeyus te pṛthak kṣitau /",
    "GSD36yajn2_pu:1428": "piṇḍayajñāvṛtā deyaṃ pretāyānnaṃ dinatrayam // Yj_3.16 //",
    "GSD36yajn2_pu:1429": "jalam ekāham ākāśe sthāpyaṃ kṣīraṃ ca mṛnmaye /",
    "GSD36yajn2_pu:1430": "vaitānāupāsanāḥ kāryāḥ kriyāś ca śruticodanāt // Yj_3.17 //",
    "GSD36yajn2_pu:1431": "trirātraṃ daśarātraṃ vā śāvam āśaucam iṣyate /",
    "GSD36yajn2_pu:1432": "ūnadvivarṣa ubhayoḥ sūtakaṃ mātur eva hi // Yj_3.18 //",
    "GSD36yajn2_pu:1433": "pitros tu sūtakaṃ mātus tad asṛgdarśanād dhruvam /",
    "GSD36yajn2_pu:1434": "tad ahar na praduṣyeta pūrveṣāṃ janmakāraṇāt // Yj_3.19 //",
    "GSD36yajn2_pu:1435": "antarā janmamaraṇe śeṣāhobhir viśudhyati /",
    "GSD36yajn2_pu:1436": "garbhasrāve māsatulyā niśāḥ śuddhes tu kāraṇam // Yj_3.20 //",
    "GSD36yajn2_pu:1437": "hatānāṃ nṛpagoviprair anvakṣaṃ cātmaghātinām /",
    "GSD36yajn2_pu:1438": "proṣite kālaśeṣaḥ syāt pūrṇe dattvodakaṃ śuciḥ // Yj_3.21 //",
    "GSD36yajn2_pu:1439": "kṣatrasya dvādaśāhāni viśaḥ pañcadaśaiva tu /",
    "GSD36yajn2_pu:1440": "triṃśaddināni śūdrasya tadardhaṃ nyāyavartinaḥ // Yj_3.22 //",
    "GSD36yajn2_pu:1441": "ādantajanmanaḥ sadyā acūḍān naiśikī smṛtā /",
    "GSD36yajn2_pu:1442": "trirātram āvratādeśād daśarātram ataḥ param // Yj_3.23 //",
    "GSD36yajn2_pu:1443": "ahas tv adattakanyāsu bāleṣu ca viśodhanam /",
    "GSD36yajn2_pu:1444": "gurvantevāsyanūcānam ātulaśrotriyeṣu ca // Yj_3.24 //",
    "GSD36yajn2_pu:1445": "anauraseṣu putreṣu bhāryāsv anyagatāsu ca /",
    "GSD36yajn2_pu:1446": "nivāsarājani prete tad ahaḥ śuddhikāraṇam // Yj_3.25 //",
    "GSD36yajn2_pu:1447": "brāhmaṇenānugantavyo na śūdro na dvijaḥ kvacit /",
    "GSD36yajn2_pu:1448": "anugamyāmbhasi snātvā spṛṣṭvāgniṃ ghṛtabhuk śuciḥ // Yj_3.26 //",
    "GSD36yajn2_pu:1449": "mahīpatīnāṃ nāśaucaṃ hatānāṃ vidyutā tathā /",
    "GSD36yajn2_pu:1450": "gobrāhmaṇārthaṃ saṃgrāme yasya cecchati bhūmipaḥ // Yj_3.27 //",
    "GSD36yajn2_pu:1451": "ṛtvijāṃ dīkṣitānāṃ ca yajñiyaṃ karma kurvatām /",
    "GSD36yajn2_pu:1452": "satrivratibrahmacāri- dātṛbrahmavidāṃ tathā // Yj_3.28 //",
    "GSD36yajn2_pu:1453": "dāne vivāhe yajñe ca saṃgrāme deśaviplave /",
    "GSD36yajn2_pu:1454": "āpadyapi hi kaṣṭāyāṃ sadyaḥ śaucaṃ vidhīyate // Yj_3.29 //",
    "GSD36yajn2_pu:1455": "udakyāśucibhiḥ snāyāt saṃspṛṣṭas tair upaspṛśet /",
    "GSD36yajn2_pu:1456": "abliṅgāni japec caiva gāyatrīṃ manasā sakṛt // Yj_3.30 //",
    "GSD36yajn2_pu:1457": "kālo 'gniḥ karma mṛd vāyur mano jñānaṃ tapo jalam /",
    "GSD36yajn2_pu:1458": "paścāt tāpo nirāhāraḥ sarve 'mī śuddhihetavaḥ // Yj_3.31 //",
    "GSD36yajn2_pu:1459": "akāryakāriṇāṃ dānaṃ vego nadyāś ca śuddhikṛt /",
    "GSD36yajn2_pu:1460": "śodhyasya mṛc ca toyaṃ ca saṃnyāso vai dvijanmanām // Yj_3.32 //",
    "GSD36yajn2_pu:1461": "tapo vedavidāṃ kṣāntir viduṣāṃ varṣmaṇo jalam /",
    "GSD36yajn2_pu:1462": "japaḥ pracchannapānānāṃ manasaḥ satyam ucyate // Yj_3.33 //",
    "GSD36yajn2_pu:1463": "bhūtātmanas tapovidye buddher jñānaṃ viśodhanam /",
    "GSD36yajn2_pu:1464": "kṣetrajñasyeśvarajñānād viśuddhiḥ paramā matā // Yj_3.34 //",
    "GSD36yajn2_pu:1465": "[2. āpaddharmaprakaraṇam]",
    "GSD36yajn2_pu:1466": "kṣātreṇa karmaṇā jīved viśāṃ vāpy āpadi dvijaḥ /",
    "GSD36yajn2_pu:1467": "nistīrya tām athātmānaṃ pāvayitvā nyaset pathi // Yj_3.35 //",
    "GSD36yajn2_pu:1468": "phalopalakṣaumasoma- manuṣyāpūpavīrudhaḥ /",
    "GSD36yajn2_pu:1469": "tilaudanarasakṣārān dadhi kṣīraṃ ghṛtaṃ jalam // Yj_3.36 //",
    "GSD36yajn2_pu:1470": "śastrāsavamadhūcchiṣṭaṃ madhu lākṣā ca barhiṣaḥ /",
    "GSD36yajn2_pu:1471": "mṛccarmapuṣpakutapa- keśatakraviṣakṣitiḥ // Yj_3.37 //",
    "GSD36yajn2_pu:1472": "kauśeyanīlalavaṇa- māṃsaikaśaphasīsakān /",
    "GSD36yajn2_pu:1473": "śakārdrauṣadhipiṇyāka- paśugandhāṃs tathaiva ca // Yj_3.38 //",
    "GSD36yajn2_pu:1474": "vaiśyavṛttyāpi jīvan no vikrīṇīta kadācana /",
    "GSD36yajn2_pu:1475": "dharmārthaṃ vikrayaṃ neyās tilā dhānyena tatsamāḥ // Yj_3.39 //",
    "GSD36yajn2_pu:1476": "lākṣālavaṇamāṃsāni patanīyāni vikraye /",
    "GSD36yajn2_pu:1477": "pāyo dadhi ca madyaṃ ca hīnavarṇakarāṇi tu // Yj_3.40 //",
    "GSD36yajn2_pu:1478": "āpadgataḥ saṃpragṛhṇan bhuñjāno vā yatas tataḥ /",
    "GSD36yajn2_pu:1479": "na lipyetainasā vipro jvalanārkasamo hi saḥ // Yj_3.41 //",
    "GSD36yajn2_pu:1480": "kṛṣiḥ śilpaṃ bhṛtir vidyā kusīdaṃ śakaṭaṃ giriḥ /",
    "GSD36yajn2_pu:1481": "sevānūpaṃ nṛpo bhaikṣam āpattau jīvanāni tu // Yj_3.42 //",
    "GSD36yajn2_pu:1482": "bubhukṣitas tryahaṃ sthitvā dhānyam abrāhmaṇād haret /",
    "GSD36yajn2_pu:1483": "pratigṛhya tad ākhyeyam abhiyuktena dharmataḥ // Yj_3.43 //",
    "GSD36yajn2_pu:1484": "tasya vṛttaṃ kulaṃ śīlaṃ śrutam adhyayanaṃ tapaḥ /",
    "GSD36yajn2_pu:1485": "jñātvā rājā kuṭumbaṃ ca dharmyāṃ vṛttiṃ prakalpayet // Yj_3.44 //",
    "GSD36yajn2_pu:1486": "[3. vānaprasthadharmaprakaraṇam]",
    "GSD36yajn2_pu:1487": "sutavinyastapatnīkas tayā vānugato vanam /",
    "GSD36yajn2_pu:1488": "vānaprastho brahmacārī sāgniḥ sopāsano vrajet // Yj_3.45 //",
    "GSD36yajn2_pu:1489": "aphālakṛṣtenāgnīṃś ca pitṝn devātithīn api /",
    "GSD36yajn2_pu:1490": "bhṛtyāṃś ca tarpayet śmaśru- jaṭālomabhṛd ātmavān // Yj_3.46 //",
    "GSD36yajn2_pu:1491": "ahno māsasya ṣaṇṇāṃ vā tathā saṃvatsarasya vā /",
    "GSD36yajn2_pu:1492": "arthasya saṃcayaṃ kuryāt kṛtam āśvayuje tyajet // Yj_3.47 //",
    "GSD36yajn2_pu:1493": "dāntas triṣavaṇasnāyī nivṛttaś ca pratigrahāt /",
    "GSD36yajn2_pu:1494": "svādhyāyavān dānaśīlaḥ sarvasattvahite rataḥ // Yj_3.48 //",
    "GSD36yajn2_pu:1495": "dantolūkhalikaḥ kāla- pakvāśī vāśmakuṭṭakaḥ /",
    "GSD36yajn2_pu:1496": "śrautraṃ smārtaṃ phalasnehaiḥ karma kuryāt tathā kriyāḥ // Yj_3.49 //",
    "GSD36yajn2_pu:1497": "cāndrāyaṇair nayet kālaṃ kṛcchrair vā vartayet sadā /",
    "GSD36yajn2_pu:1498": "pakṣe gate vāpy aśnīyān māse vāhani vā gate // Yj_3.50 //",
    "GSD36yajn2_pu:1499": "svapyād bhūmau śucī rātrau divā saṃprapadair nayet /",
    "GSD36yajn2_pu:1500": "sthānāsanavihārair vā yogābhyāsena vā tathā // Yj_3.51 //",
    "GSD36yajn2_pu:1501": "grīṣme pañcāgnimadhyastho varṣāsu sthaṇḍileśayaḥ /",
    "GSD36yajn2_pu:1502": "ārdravāsās tu hemante śaktyā vāpi tapaś caret // Yj_3.52 //",
    "GSD36yajn2_pu:1503": "yaḥ kaṇṭakair vitudati candanair yaś ca liṃpati /",
    "GSD36yajn2_pu:1504": "akruddho 'parituṣṭaś ca samastasya ca tasya ca // Yj_3.53 //",
    "GSD36yajn2_pu:1505": "agnīn vāpy ātmasātkṛtvā vṛkṣāvāso mitāśanaḥ /",
    "GSD36yajn2_pu:1506": "vānaprasthagṛheṣv eva yātrārthaṃ bhaikṣam ācaret // Yj_3.54 //",
    "GSD36yajn2_pu:1507": "grāmād āhṛtya vā grāsān aṣṭau bhuñjīta vāgyataḥ /",
    "GSD36yajn2_pu:1508": "vāyubhakṣaḥ prāgudīcīṃ gacched vāvarṣmasaṃkṣayāt // Yj_3.55 //",
    "GSD36yajn2_pu:1509": "[4. yatidharmaprakaraṇam]",
    "GSD36yajn2_pu:1510": "vanād gṛhād vā kṛtveṣṭiṃ sārvavedasadakṣiṇām /",
    "GSD36yajn2_pu:1511": "prājāpatyāṃ tadante tān agnīn āropya cātmani // Yj_3.56 //",
    "GSD36yajn2_pu:1512": "adhītavedo japakṛt putravān annado 'gnimān /",
    "GSD36yajn2_pu:1513": "śaktyā ca yajñakṛn mokṣe manaḥ kuryāt tu nānyathā // Yj_3.57 //",
    "GSD36yajn2_pu:1514": "sarvabhūtahitaḥ śāntas tridaṇḍī sakamaṇḍaluḥ /",
    "GSD36yajn2_pu:1515": "ekārāmaḥ parivrajya bhikṣārthī grāmam āśrayet // Yj_3.58 //",
    "GSD36yajn2_pu:1516": "apramattaś cared bhaikṣaṃ sāyāhne 'nabhilakṣitaḥ /",
    "GSD36yajn2_pu:1517": "rahite bhikṣukair grāme yātrāmātram alolupaḥ // Yj_3.59 //",
    "GSD36yajn2_pu:1518": "yatipātrāṇi mṛdveṇu- dārvalābumayāni ca /",
    "GSD36yajn2_pu:1519": "salilaṃ śuddhir eteṣāṃ govālaiś cāvagharṣaṇam // Yj_3.60 //",
    "GSD36yajn2_pu:1520": "saṃnirudhyendriyagrāmaṃ rāgadveṣau prahāya ca /",
    "GSD36yajn2_pu:1521": "bhayaṃ hitvā ca bhūtānām amṛtībhavati dvijaḥ // Yj_3.61 //",
    "GSD36yajn2_pu:1522": "kartavyāśayaśuddhis tu bhikṣukeṇa viśeṣataḥ /",
    "GSD36yajn2_pu:1523": "jñānotpattinimittatvāt svātantryakaraṇāya ca // Yj_3.62 //",
    "GSD36yajn2_pu:1524": "avekṣyā garbhavāsāś ca karmajā gatayas tathā /",
    "GSD36yajn2_pu:1525": "ādhayo vyādhayaḥ kleśā jarā rūpaviparyayaḥ // Yj_3.63 //",
    "GSD36yajn2_pu:1526": "bhavo jātisahasreṣu priyāpriyaviparyayaḥ /",
    "GSD36yajn2_pu:1527": "dhyānayogena saṃpaśyet sūkṣma ātmātmani sthitaḥ // Yj_3.64 //",
    "GSD36yajn2_pu:1528": "nāśramaḥ kāraṇaṃ dharme kriyamāṇo bhaved hi saḥ /",
    "GSD36yajn2_pu:1529": "ato yad ātmano 'pathyaṃ pareṣāṃ na tad ācaret // Yj_3.65 //",
    "GSD36yajn2_pu:1530": "satyam asteyam akrodho hrīḥ śaucaṃ dhīr dhṛtir damaḥ /",
    "GSD36yajn2_pu:1531": "saṃyatendriyatā vidyā dharmaḥ sarva udāhṛtaḥ // Yj_3.66 //",
    "GSD36yajn2_pu:1532": "niḥsaranti yathā loha- piṇḍāt taptāt sphuliṅgakāḥ /",
    "GSD36yajn2_pu:1533": "sakāśād ātmanas tadvad ātmānaḥ prabhavanti hi // Yj_3.67 //",
    "GSD36yajn2_pu:1534": "tatrātmā hi svayaṃ kiṃcit karma kiṃcit svabhāvataḥ /",
    "GSD36yajn2_pu:1535": "karoti kiṃcid abhyāsād dharmādharmobhayātmakam // Yj_3.68 //",
    "GSD36yajn2_pu:1536": "nimittam akṣaraḥ kartā boddhā guṇī vaśī /",
    "GSD36yajn2_pu:1537": "ajaḥ śarīragrahaṇāt sa jāta iti kīrtyate // Yj_3.69 //",
    "GSD36yajn2_pu:1538": "sargādau sa yathākāśaṃ vāyuṃ jyotir jalaṃ mahīm /",
    "GSD36yajn2_pu:1539": "sṛjaty ekottaraguṇāṃs tathādatte bhavann api // Yj_3.70 //",
    "GSD36yajn2_pu:1540": "āhutyāpyāyate sūryaḥ sūryād vṛṣṭir athauṣadhiḥ /",
    "GSD36yajn2_pu:1541": "tad annaṃ rasarūpeṇa śukratvam adhigacchati // Yj_3.71 //",
    "GSD36yajn2_pu:1542": "strīpuṃsayos tu saṃyoge viśuddhe śukraśoṇite /",
    "GSD36yajn2_pu:1543": "pañcadhātūn svayaṃ ṣaṣṭha ādatte yugapat prabhuḥ // Yj_3.72 //",
    "GSD36yajn2_pu:1544": "indriyāṇi manaḥ prāṇo jñānam āyuḥ sukhaṃ dhṛtiḥ /",
    "GSD36yajn2_pu:1545": "dhāraṇā preraṇaṃ duḥkham icchāhaṃkāra eva ca // Yj_3.73 //",
    "GSD36yajn2_pu:1546": "prayatna ākṛtir varṇaḥ svaradveṣau bhavābhavau /",
    "GSD36yajn2_pu:1547": "tasyaitad ātmajaṃ sarvam anāder ādim icchataḥ // Yj_3.74 //",
    "GSD36yajn2_pu:1548": "prathame māsi saṃkleda- bhūto dhātuvimūrcchitaḥ /",
    "GSD36yajn2_pu:1549": "māsy arbudaṃ dvitīye tu tṛtīye 'ṅgendriyair yutaḥ // Yj_3.75 //",
    "GSD36yajn2_pu:1550": "ākāśāl lāghavaṃ saukṣmyaṃ śabdaṃ śrotraṃ balādikam /",
    "GSD36yajn2_pu:1551": "vāyoś ca sparśanaṃ ceṣṭāṃ vyūhanaṃ raukṣyam eva ca // Yj_3.76 //",
    "GSD36yajn2_pu:1552": "pittāt tu darśanaṃ paktim auṣṇyaṃ rūpaṃ prakāśitām /",
    "GSD36yajn2_pu:1553": "rasāt tu rasanaṃ śaityaṃ snehaṃ kledaṃ samārdavam // Yj_3.77 //",
    "GSD36yajn2_pu:1554": "bhūmer gandhaṃ tathā ghrāṇaṃ gauravaṃ mūrtim eva ca /",
    "GSD36yajn2_pu:1555": "ātmā gṛhṇāty ajaḥ sarvaṃ tṛtīye spandate tataḥ // Yj_3.78 //",
    "GSD36yajn2_pu:1556": "dauhṛdasyāpradānena garbho doṣam avāpnuyāt /",
    "GSD36yajn2_pu:1557": "vairūpyaṃ maraṇaṃ vāpi tasmāt kāryaṃ priyaṃ striyāḥ // Yj_3.79 //",
    "GSD36yajn2_pu:1558": "sthairyaṃ caturthe tv aṅgānāṃ pañcame śoṇitodbhavaḥ /",
    "GSD36yajn2_pu:1559": "ṣaṣṭhe balasya varṇasya nakharomṇāṃ ca saṃbhavaḥ // Yj_3.80 //",
    "GSD36yajn2_pu:1560": "manaścaitanyayukto 'sau nāḍīsnāyuśirāyutaḥ /",
    "GSD36yajn2_pu:1561": "saptame cāṣṭame caiva tvaṅmāṃsasmṛtimān api // Yj_3.81 //",
    "GSD36yajn2_pu:1562": "punar dhātrīṃ punar gharmam ojas tasya pradhāvati /",
    "GSD36yajn2_pu:1563": "aṣṭame māsy ato garbho jātaḥ prāṇair viyujyate // Yj_3.82 //",
    "GSD36yajn2_pu:1564": "navame daśame vāpi prabalaiḥ sūtimārutaiḥ /",
    "GSD36yajn2_pu:1565": "niḥsāryate bāṇa iva yantracchidreṇa sajvaraḥ // Yj_3.83 //",
    "GSD36yajn2_pu:1566": "tasya ṣoḍhā śarīrāṇi śaṭ tvaco dhārayanti ca /",
    "GSD36yajn2_pu:1567": "saḍaṅgāni tathāsthnāṃ ca saha ṣaṣṭyā śatatrayam // Yj_3.84 //",
    "GSD36yajn2_pu:1568": "sthālaiḥ saha catuḥṣaṣṭir dantā vai viṃśatir nakhāḥ /",
    "GSD36yajn2_pu:1569": "pāṇipādaśalākāś ca teṣāṃ sthānacatuṣṭayam // Yj_3.85 //",
    "GSD36yajn2_pu:1570": "ṣaṣṭyaṅgulīnāṃ dve pārṣṇyor gulpheṣu ca catuṣṭayam /",
    "GSD36yajn2_pu:1571": "catvāryaratnikāsthīni jaṅghayos tāvad eva tu // Yj_3.86 //",
    "GSD36yajn2_pu:1572": "dve dve jānukapoloru- phalakāṃsasamudbhave /",
    "GSD36yajn2_pu:1573": "akṣatālūṣake śroṇī- phalake ca vinirdiśet // Yj_3.87 //",
    "GSD36yajn2_pu:1574": "bhagāsthy ekaṃ tathā pṛṣṭhe catvāriṃśac ca pañca ca /",
    "GSD36yajn2_pu:1575": "grīvā pañcadaśāsthiḥ syāj jatrv ekaikaṃ tathā hanuḥ // Yj_3.88 //",
    "GSD36yajn2_pu:1576": "tanmūle dve lalāṭākṣi- gaṇḍe nāsā ghanāsthikā /",
    "GSD36yajn2_pu:1577": "pārśvakāḥ sthālakaiḥ sārdham arbudaiś ca dvisaptatiḥ // Yj_3.89 //",
    "GSD36yajn2_pu:1578": "dvau śaṅkhakau kapālāni catvāri śirasas tathā /",
    "GSD36yajn2_pu:1579": "uraḥ saptadaśāsthīni puruṣasyāsthisaṃgrahaḥ // Yj_3.90 //",
    "GSD36yajn2_pu:1580": "gandharūparasasparśa- śabdāś ca viṣayāḥ smṛtāḥ /",
    "GSD36yajn2_pu:1581": "nāsikā locane jihvā tvak śrotraṃ ca indriyāṇi ca // Yj_3.91 //",
    "GSD36yajn2_pu:1582": "hastau pāyur upasthaṃ ca jihvā pādau ca pañca vai /",
    "GSD36yajn2_pu:1583": "karmendriyāṇi jānīyān manaś caivobhayātmakam // Yj_3.92 //",
    "GSD36yajn2_pu:1584": "nābhir ojo gudaṃ śukraṃ śoṇitaṃ śaṅkhakau tathā /",
    "GSD36yajn2_pu:1585": "mūrdhāṃsakaṇṭhahṛdayaṃ prāṇasyāyatanāni tu // Yj_3.93 //",
    "GSD36yajn2_pu:1586": "vapā vasāvahananaṃ nābhiḥ kloma yakṛt plihā /",
    "GSD36yajn2_pu:1587": "kṣudrāntraṃ vṛkkakau bastiḥ purīṣādhānam eva ca // Yj_3.94 //",
    "GSD36yajn2_pu:1588": "āmāśayo 'tha hṛdayaṃ sthūlāntraṃ guda eva ca /",
    "GSD36yajn2_pu:1589": "udaraṃ ca gudau koṣṭhyau vistāro 'yam udāhṛtaḥ // Yj_3.95 //",
    "GSD36yajn2_pu:1590": "kanīnike cākṣikūṭe śaṣkulī karṇapatrakau /",
    "GSD36yajn2_pu:1591": "karṇau śaṅkhau bhruvau danta- veṣṭāv oṣṭhau kakundare // Yj_3.96 //",
    "GSD36yajn2_pu:1592": "vaṅkṣaṇau vṛṣaṇau vṛkkau śleṣmasaṃghātajau stanau /",
    "GSD36yajn2_pu:1593": "upajihvāsphijau bāhū jaṅghoruṣu ca piṇḍikā // Yj_3.97 //",
    "GSD36yajn2_pu:1594": "tālūdaraṃ bastiśīrṣaṃ cibuke galaśuṇḍike /",
    "GSD36yajn2_pu:1595": "avaṭaś caivam etāni sthānāny atra śarīrake // Yj_3.98 //",
    "GSD36yajn2_pu:1596": "akṣikarṇacatuṣkaṃ ca paddhastahṛdayāni ca /",
    "GSD36yajn2_pu:1597": "nava chidrāṇi tāny eva prāṇasyāyatanāni tu // Yj_3.99 //",
    "GSD36yajn2_pu:1598": "śirāḥ śatāni saptaiva nava snāyuśatāni ca /",
    "GSD36yajn2_pu:1599": "dhamanīnāṃ śate dve tu pañca peśīśatāni ca // Yj_3.100 //",
    "GSD36yajn2_pu:1600": "ekonatriṃśallakṣāṇi tathā nava śatāni ca /",
    "GSD36yajn2_pu:1601": "ṣaṭpañcāśac ca jānīta śirā dhamanisaṃjñitāḥ // Yj_3.101 //",
    "GSD36yajn2_pu:1602": "trayo lakṣās tu vijñeyāḥ śmaśrukeśāḥ śarīriṇām /",
    "GSD36yajn2_pu:1603": "saptottaraṃ marmaśataṃ dve ca saṃdhiśate tathā // Yj_3.102 //",
    "GSD36yajn2_pu:1604": "romṇāṃ koṭyas tu pañcāśac catasraḥ koṭya eva ca /",
    "GSD36yajn2_pu:1605": "saptaṣaṣṭis tathā lakṣāḥ sārdhāḥ svedāyanaiḥ saha // Yj_3.103 //",
    "GSD36yajn2_pu:1606": "vāyavīyair vigaṇyante vibhaktāḥ paramāṇavaḥ /",
    "GSD36yajn2_pu:1607": "yady apy eko 'nuvetty eṣāṃ bhāvanāṃ caiva saṃsthitim // Yj_3.104 //",
    "GSD36yajn2_pu:1608": "rasasya nava vijñeyā jalasyāñjalayo daśa /",
    "GSD36yajn2_pu:1609": "saptaiva tu purīṣasya raktasyāṣṭau prakīrtitāḥ // Yj_3.105 //",
    "GSD36yajn2_pu:1610": "ṣaṭ śleṣmā pañca pittaṃ tu catvāro mūtram eva ca /",
    "GSD36yajn2_pu:1611": "vasā trayo dvau tu medo majjaikordhvam tu mastake // Yj_3.106 //",
    "GSD36yajn2_pu:1612": "śleṣmaujasas tāvad eva retasas tāvad eva tu /",
    "GSD36yajn2_pu:1613": "ity etad asthiraṃ varṣma yasya mokṣāya kṛty asau // Yj_3.107 //",
    "GSD36yajn2_pu:1614": "dvāsaptatisahasrāṇi hṛdayād abhiniḥsṛtāḥ /",
    "GSD36yajn2_pu:1615": "hitāhitā nāma nāḍyas tāsāṃ madhye śaśiprabham // Yj_3.108 //",
    "GSD36yajn2_pu:1616": "maṇḍalaṃ tasya madhyastha ātmā dīpa ivācalaḥ /",
    "GSD36yajn2_pu:1617": "sa jñeyas taṃ viditveha punar ājāyate na tu // Yj_3.109 //",
    "GSD36yajn2_pu:1618": "jñeyaṃ cāraṇyakam ahaṃ yad ādityād avāptavān /",
    "GSD36yajn2_pu:1619": "yogaśāstraṃ ca matproktaṃ jñeyaṃ yogam abhīpsatā // Yj_3.110 //",
    "GSD36yajn2_pu:1620": "ananyaviṣayaṃ kṛtvā manobuddhismṛtīndriyam /",
    "GSD36yajn2_pu:1621": "dhyeya ātmā sthito yo 'sau hṛdaye dīpavat prabhuḥ // Yj_3.111 //",
    "GSD36yajn2_pu:1622": "yathāvidhānena paṭhan sāmagāyam avicyutam /",
    "GSD36yajn2_pu:1623": "sāvadhānas tad abhyāsāt paraṃ brahmādhigacchati // Yj_3.112 //",
    "GSD36yajn2_pu:1624": "aparāntakam ullopyaṃ madrakaṃ prakarīṃ tathā /",
    "GSD36yajn2_pu:1625": "auveṇakaṃ sarobindum uttaraṃ gītakāni ca // Yj_3.113 //",
    "GSD36yajn2_pu:1626": "ṛggāthā pāṇikā dakṣa- vihitā brahmagītikā /",
    "GSD36yajn2_pu:1627": "geyam etat tadabhyāsa- karaṇān mokṣasaṃjñitam // Yj_3.114 //",
    "GSD36yajn2_pu:1628": "vīṇāvādanatattvajñaḥ śrutijātiviśāradaḥ /",
    "GSD36yajn2_pu:1629": "tālajñaś cāprayāsena mokṣamārgaṃ niyacchati // Yj_3.115 //",
    "GSD36yajn2_pu:1630": "gītajño yadi yogena nāpnoti paramaṃ padam /",
    "GSD36yajn2_pu:1631": "rudrasyānucaro bhūtvā tenaiva saha modate // Yj_3.116 //",
    "GSD36yajn2_pu:1632": "anādir ātmā kathitas tasyādis tu śarīrakam /",
    "GSD36yajn2_pu:1633": "ātmanas tu jagat sarvaṃ jagataś cātmasaṃbhavaḥ // Yj_3.117 //",
    "GSD36yajn2_pu:1634": "katham etad vimuhyāmaḥ sadevāsuramānavam /",
    "GSD36yajn2_pu:1635": "jagadudbhūtam ātmā ca kathaṃ tasmin vadasva naḥ // Yj_3.118 //",
    "GSD36yajn2_pu:1636": "mohajālam apāsyeha puruṣo dṛśyate hi yaḥ /",
    "GSD36yajn2_pu:1637": "sahasrakarapannetraḥ sūryavarcāḥ sahasrakaḥ // Yj_3.119 //",
    "GSD36yajn2_pu:1638": "sa ātmā caiva yajñaś ca viśvarūpaḥ prajāpatiḥ /",
    "GSD36yajn2_pu:1639": "virājaḥ so 'nnarūpeṇa yajñatvam upagacchati // Yj_3.120 //",
    "GSD36yajn2_pu:1640": "yo dravyadevatātyāga- saṃbhūto rasa uttamaḥ /",
    "GSD36yajn2_pu:1641": "devān saṃtarpya sa raso yajamānaṃ phalena ca // Yj_3.121 //",
    "GSD36yajn2_pu:1642": "saṃyojya vāyunā somaṃ nīyate raśmibhis tataḥ /",
    "GSD36yajn2_pu:1643": "ṛgyajuḥ sāmavihitaṃ sauraṃ dhāmopanīyate // Yj_3.122 //",
    "GSD36yajn2_pu:1644": "khamaṇḍalād asau sūryaḥ sṛjaty amṛtam uttamam /",
    "GSD36yajn2_pu:1645": "yaj janma sarvabhūtānām aśanānaśanātmanām // Yj_3.123 //",
    "GSD36yajn2_pu:1646": "tasmād annāt punar yajñaḥ punar annaṃ punaḥ kratuḥ /",
    "GSD36yajn2_pu:1647": "evam etad anādyantaṃ cakraṃ saṃparivartate // Yj_3.124 //",
    "GSD36yajn2_pu:1648": "anādir ātmā saṃbhūtir vidyate nāntarātmanaḥ /",
    "GSD36yajn2_pu:1649": "samavāyī tu puruṣo mohecchādveṣakarmajaḥ // Yj_3.125 //",
    "GSD36yajn2_pu:1650": "sahasrātmā mayā yo va ādideva udāhṛtaḥ /",
    "GSD36yajn2_pu:1651": "mukhabāhūrupajjāḥ syus tasya varṇā yathākramam // Yj_3.126 //",
    "GSD36yajn2_pu:1652": "pṛthivī pādatas tasya śiraso dyaur ajāyata /",
    "GSD36yajn2_pu:1653": "nastaḥ prāṇā diśaḥ śrotrāt sparśād vāyur mukhāc chikhī // Yj_3.127 //",
    "GSD36yajn2_pu:1654": "manasaś candramā jātaś cakṣuṣaś ca divākaraḥ /",
    "GSD36yajn2_pu:1655": "jaghanād antarikṣaṃ ca jagac ca sacarācaram // Yj_3.128 //",
    "GSD36yajn2_pu:1656": "yady evaṃ sa kathaṃ brahman pāpayoniṣu jāyate /",
    "GSD36yajn2_pu:1657": "īśvaraḥ sa kathaṃ bhāvair aniṣṭaiḥ saṃprayujyate // Yj_3.129 //",
    "GSD36yajn2_pu:1658": "karaṇair anvitasyāpi pūrvaṃ jñānaṃ kathaṃ ca na /",
    "GSD36yajn2_pu:1659": "vetti sarvagatāṃ kasmāt sarvago 'pi na vedanām // Yj_3.130 //",
    "GSD36yajn2_pu:1660": "antyapakṣisthāvaratāṃ manovākkāyakarmajaiḥ /",
    "GSD36yajn2_pu:1661": "doṣaiḥ prayāti jīvo 'yaṃ bhavaṃ yoniśateṣu ca // Yj_3.131 //",
    "GSD36yajn2_pu:1662": "anantāś ca yathā bhāvāḥ śarīreṣu śarīriṇām /",
    "GSD36yajn2_pu:1663": "rūpāṇyapi tathaiveha sarvayoniṣu dehinām // Yj_3.132 //",
    "GSD36yajn2_pu:1664": "vipākaḥ karmaṇāṃ pretya keṣāṃcid iha jāyate /",
    "GSD36yajn2_pu:1665": "iha vāmutra vaikeṣāṃ bhāvas tatra prayojanam // Yj_3.133 //",
    "GSD36yajn2_pu:1666": "paradravyāṇy abhidhyāyaṃs tathāniṣṭāni cintayan /",
    "GSD36yajn2_pu:1667": "vitathābhiniveśī ca jāyate 'nyāsu yoniṣu // Yj_3.134 //",
    "GSD36yajn2_pu:1668": "puruṣo 'nṛtavādī ca piśunaḥ paruṣas tathā /",
    "GSD36yajn2_pu:1669": "anibaddhapralāpī ca mṛgapakṣiṣu jāyate // Yj_3.135 //",
    "GSD36yajn2_pu:1670": "adattādānanirataḥ paradāropasevakaḥ /",
    "GSD36yajn2_pu:1671": "hiṃsakaś cāvidhānena sthāvareṣv abhijāyate // Yj_3.136 //",
    "GSD36yajn2_pu:1672": "ātmajñaḥ śaucavān dāntas tapasvī vijitendriyaḥ /",
    "GSD36yajn2_pu:1673": "dharmakṛd vedavidyāvit sāttviko devayonitām // Yj_3.137 //",
    "GSD36yajn2_pu:1674": "asatkāryarato 'dhīra ārambhī viṣayī ca yaḥ /",
    "GSD36yajn2_pu:1675": "sa rājaso manuṣyeṣu mṛto janmādhigacchati // Yj_3.138 //",
    "GSD36yajn2_pu:1676": "nidrāluḥ krūrakṛl lubdho nāstiko yācakas tathā /",
    "GSD36yajn2_pu:1677": "pramādavān bhinnavṛtto bhavet tiryakṣu tāmasaḥ // Yj_3.139 //",
    "GSD36yajn2_pu:1678": "rajasā tamasā caivaṃ samāviṣṭo bhramann iha /",
    "GSD36yajn2_pu:1679": "bhāvair aniṣṭaiḥ saṃyuktaḥ saṃsāraṃ pratipadyate // Yj_3.140 //",
    "GSD36yajn2_pu:1680": "malino hi yathā ādarśo rūpālokasya na kṣamaḥ /",
    "GSD36yajn2_pu:1681": "tathāvipakvakaraṇa ātmajñānasya na kṣamaḥ // Yj_3.141 //",
    "GSD36yajn2_pu:1682": "kaṭver vārau yathāpakve madhuraḥ san raso 'pi na /",
    "GSD36yajn2_pu:1683": "prāpyate hy ātmani tathā nāpakvakaraṇe jñatā // Yj_3.142 //",
    "GSD36yajn2_pu:1684": "sarvāśrayāṃ nije dehe dehī vindati vedanām /",
    "GSD36yajn2_pu:1685": "yogī muktaś ca sarvāsāṃ yo na cāpnoti vedanām // Yj_3.143 //",
    "GSD36yajn2_pu:1686": "ākāśam ekaṃ hi yathā ghaṭādiṣu pṛthag bhavet /",
    "GSD36yajn2_pu:1687": "tathātmā eko hy anekaś ca jalādhāreṣv ivāṃśumān // Yj_3.144 //",
    "GSD36yajn2_pu:1688": "brahmakhānilatejāṃsi jalaṃ bhūś ceti dhātavaḥ /",
    "GSD36yajn2_pu:1689": "ime lokā eṣa cātmā tasmāc ca sacarācaram // Yj_3.145 //",
    "GSD36yajn2_pu:1690": "mṛddaṇḍacakrasaṃyogāt kumbhakāro yathā ghaṭam /",
    "GSD36yajn2_pu:1691": "karoti tṛṇamṛtkāṣṭhair gṛhaṃ vā gṛhakārakaḥ // Yj_3.146 //",
    "GSD36yajn2_pu:1692": "hemamātram upādāya rūpaṃ vā hemakārakaḥ /",
    "GSD36yajn2_pu:1693": "nijalālāsamāyogāt kośaṃ vā kośakārakaḥ // Yj_3.147 //",
    "GSD36yajn2_pu:1694": "kāraṇāny evam ādāya tāsu tāsv iha yoniṣu /",
    "GSD36yajn2_pu:1695": "sṛjaty ātmānam ātmā ca saṃbhūya karaṇāni ca // Yj_3.148 //",
    "GSD36yajn2_pu:1696": "mahābhūtāni satyāni yathātmāpi tathaiva hi /",
    "GSD36yajn2_pu:1697": "ko 'nyathaikena netreṇa dṛṣṭam anyena paśyati // Yj_3.149 //",
    "GSD36yajn2_pu:1698": "vācaṃ vā ko vijānāti punaḥ saṃśrutya saṃśrutām /",
    "GSD36yajn2_pu:1699": "atītārthasmṛtiḥ kasya ko vā svapnasya kārakaḥ // Yj_3.150 //",
    "GSD36yajn2_pu:1700": "jātirūpavayovṛtta- vidyādibhir ahaṃkṛtaḥ /",
    "GSD36yajn2_pu:1701": "śabdādiviṣayodyogaṃ karmaṇā manasā girā // Yj_3.151 //",
    "GSD36yajn2_pu:1702": "sa saṃdigdhamatiḥ karma- phalam asti na veti vā /",
    "GSD36yajn2_pu:1703": "viplutaḥ siddham ātmānam asiddho 'pi hi manyate // Yj_3.152 //",
    "GSD36yajn2_pu:1704": "mama dārāḥ sutāmātyā aham eṣām iti sthitiḥ /",
    "GSD36yajn2_pu:1705": "hitāhiteṣu bhāveṣu viparītamatiḥ sadā // Yj_3.153 //",
    "GSD36yajn2_pu:1706": "jñeyajñe prakṛtau caiva vikāre cāviśeṣavān /",
    "GSD36yajn2_pu:1707": "anāśakānalāghāta- jalaprapatanodyamī // Yj_3.154 //",
    "GSD36yajn2_pu:1708": "evaṃvṛtto 'vinītātmā vitathābhiniveśavān /",
    "GSD36yajn2_pu:1709": "karmaṇā dveṣamohābhyām icchayā caiva badhyate // Yj_3.155 //",
    "GSD36yajn2_pu:1710": "ācāryopāsanaṃ veda- śāstrārtheṣu vivekitā /",
    "GSD36yajn2_pu:1711": "tatkarmaṇām anuṣṭhānaṃ saṅgaḥ sadbhir giraḥ śubhāḥ // Yj_3.156 //",
    "GSD36yajn2_pu:1712": "stryālokālambhavigamaḥ sarvabhūtātmadarśanam /",
    "GSD36yajn2_pu:1713": "tyāgaḥ parigrahāṇāṃ ca jīrṇakāṣāyadhāraṇam // Yj_3.157 //",
    "GSD36yajn2_pu:1714": "viṣayendriyasaṃrodhas tandrālasyavivarjanam /",
    "GSD36yajn2_pu:1715": "śarīraparisaṃkhyānaṃ pravṛttiṣv aghadarśanam // Yj_3.158 //",
    "GSD36yajn2_pu:1716": "nīrajastamasā sattva- śuddhir niḥspṛhatā śamaḥ /",
    "GSD36yajn2_pu:1717": "etair upāyaiḥ saṃśuddhaḥ sattvayogy amṛtī bhavet // Yj_3.159 //",
    "GSD36yajn2_pu:1718": "tattvasmṛter upasthānāt sattvayogāt parikṣayāt /",
    "GSD36yajn2_pu:1719": "karmaṇāṃ saṃnikarṣāc ca satāṃ yogaḥ pravartate // Yj_3.160 //",
    "GSD36yajn2_pu:1720": "śarīrasaṃkṣaye yasya manaḥ sattvastham īśvaram /",
    "GSD36yajn2_pu:1721": "aviplutamatiḥ samyak sa jātisaṃsmaratām iyāt // Yj_3.161 //",
    "GSD36yajn2_pu:1722": "yathā hi bharato varṇair varṇayaty ātmanas tanum /",
    "GSD36yajn2_pu:1723": "nānārūpāṇi kurvāṇas tathātmā karmajās tanūḥ // Yj_3.162 //",
    "GSD36yajn2_pu:1724": "kālakarmātmabījānāṃ doṣair mātus tathaiva ca /",
    "GSD36yajn2_pu:1725": "garbhasya vaikṛtaṃ dṛṣṭam aṅgahīnādi janmanaḥ // Yj_3.163 //",
    "GSD36yajn2_pu:1726": "ahaṃkāreṇa manasā gatyā karmaphalena ca /",
    "GSD36yajn2_pu:1727": "śarīreṇa ca nātmāyaṃ muktapūrvaḥ kathaṃcana // Yj_3.164 //",
    "GSD36yajn2_pu:1728": "vartyādhārasnehayogād yathā dīpasya saṃsthitiḥ /",
    "GSD36yajn2_pu:1729": "vikriyāpi ca dṛṣṭaivam akāle prāṇasaṃkṣayaḥ // Yj_3.165 //",
    "GSD36yajn2_pu:1730": "anantā raśmayas tasya dīpavad yaḥ sthito hṛdi /",
    "GSD36yajn2_pu:1731": "sitāsitāḥ karburūpāḥ kapilā nīlalohitāḥ // Yj_3.166 //",
    "GSD36yajn2_pu:1732": "ūrdhvam ekaḥ sthitas teṣāṃ yo bhittvā sūryamaṇḍalam /",
    "GSD36yajn2_pu:1733": "brahmalokam atikramya tena yāti parāṃ gatim // Yj_3.167 //",
    "GSD36yajn2_pu:1734": "yad asyānyad raśmiśatam ūrdhvam eva vyavasthitam /",
    "GSD36yajn2_pu:1735": "tena devaśarīrāṇi sadhāmāni prapadyate // Yj_3.168 //",
    "GSD36yajn2_pu:1736": "ye 'nekarūpāś cādhastād raśmayo 'sya mṛduprabhāḥ /",
    "GSD36yajn2_pu:1737": "iha karmopabhogāya taiḥ saṃsarati so 'vaśaḥ // Yj_3.169 //",
    "GSD36yajn2_pu:1738": "vedaiḥ śāstraiḥ savijñānair janmanā maraṇena ca /",
    "GSD36yajn2_pu:1739": "ārtyā gatyā tathāgatyā satyena hy anṛtena ca // Yj_3.170 //",
    "GSD36yajn2_pu:1740": "śreyasā sukhaduḥkhābhyāṃ karmabhiś ca śubhāśubhaiḥ /",
    "GSD36yajn2_pu:1741": "nimittaśākunajñāna- grahasaṃyogajaiḥ phalaiḥ // Yj_3.171 //",
    "GSD36yajn2_pu:1742": "tārānakṣatrasaṃcārair jāgaraiḥ svapnajair api /",
    "GSD36yajn2_pu:1743": "ākāśapavanajyotir- jalabhūtimirais tathā // Yj_3.172 //",
    "GSD36yajn2_pu:1744": "manvantarair yugaprāptyā mantrauṣadhiphalair api /",
    "GSD36yajn2_pu:1745": "vittātmānaṃ vedyamānaṃ kāraṇaṃ jagatas tathā // Yj_3.173 //",
    "GSD36yajn2_pu:1746": "ahaṃkāraḥ smṛtir medhā dveṣo buddhiḥ sukhaṃ dhṛtiḥ /",
    "GSD36yajn2_pu:1747": "indriyāntarasaṃcāra icchā dhāraṇajīvite // Yj_3.174 //",
    "GSD36yajn2_pu:1748": "svargaḥ svapnaś ca bhāvānāṃ preraṇaṃ manaso gatiḥ /",
    "GSD36yajn2_pu:1749": "nimeṣaś cetanā yatna ādānaṃ pāñcabhautikam // Yj_3.175 //",
    "GSD36yajn2_pu:1750": "yata etāni dṛśyante liṅgāni paramātmanaḥ /",
    "GSD36yajn2_pu:1751": "tasmād asti paro dehād ātmā sarvaga īśvaraḥ // Yj_3.176 //",
    "GSD36yajn2_pu:1752": "buddhīndriyāṇi sārthāni manaḥ karmendriyāṇi ca /",
    "GSD36yajn2_pu:1753": "ahaṃkāraś ca buddhiś ca pṛthivyādīni caiva hi // Yj_3.177 //",
    "GSD36yajn2_pu:1754": "avyaktam ātmā kṣetrajñaḥ kṣetrasyāsya nigadyate /",
    "GSD36yajn2_pu:1755": "īśravaḥ sarvabhūtasthaḥ sann asan sad asac ca yaḥ // Yj_3.178 //",
    "GSD36yajn2_pu:1756": "buddher utpattir avyaktāt tato 'haṃkārasaṃbhavaḥ /",
    "GSD36yajn2_pu:1757": "tanmātrādīny ahaṃkārād ekottaraguṇāni ca // Yj_3.179 //",
    "GSD36yajn2_pu:1758": "śabdaḥ sparśaś ca rūpaṃ ca raso gandhaś ca tadguṇāḥ /",
    "GSD36yajn2_pu:1759": "yo yasmān niḥsṛtaś caiṣāṃ sa tasminn eva līyate // Yj_3.180 //",
    "GSD36yajn2_pu:1760": "yathātmānaṃ sṛjaty ātmā tathā vaḥ kathito mayā /",
    "GSD36yajn2_pu:1761": "vipākāt triprakārāṇāṃ karmaṇām īśvaro 'pi san // Yj_3.181 //",
    "GSD36yajn2_pu:1762": "sattvaṃ rajas tamaś caiva guṇās tasyaiva kīrtitāḥ /",
    "GSD36yajn2_pu:1763": "rajastamobhyām āviṣṭaś cakravad bhrāmyate hy asau // Yj_3.182 //",
    "GSD36yajn2_pu:1764": "anādir ādimāṃś caiva sa eva puruṣaḥ paraḥ /",
    "GSD36yajn2_pu:1765": "liṅgendriyagrāhyarūpaḥ savikāra udāhṛtaḥ // Yj_3.183 //",
    "GSD36yajn2_pu:1766": "pitṛyāno 'javīthyāś ca yad agastyasya cāntaram /",
    "GSD36yajn2_pu:1767": "tenāgnihotriṇo yānti svargakāmā divaṃ prati // Yj_3.184 //",
    "GSD36yajn2_pu:1768": "ye ca dānaparāḥ samyag aṣṭābhiś ca guṇair yutāḥ /",
    "GSD36yajn2_pu:1769": "te 'pi tenaiva mārgeṇa satyavrataparāyaṇāḥ // Yj_3.185 //",
    "GSD36yajn2_pu:1770": "tatrāṣṭāśītisāhasra- munayo gṛhamedhinaḥ /",
    "GSD36yajn2_pu:1771": "punarāvartino bīja- bhūtā dharmapravartakāḥ // Yj_3.186 //",
    "GSD36yajn2_pu:1772": "saptarṣināgavīthyantar devalokaṃ samāśritāḥ /",
    "GSD36yajn2_pu:1773": "tāvanta eva munayaḥ sarvārambhavivarjitāḥ // Yj_3.187 //",
    "GSD36yajn2_pu:1774": "tapasā brahmacaryeṇa saṅgatyāgena medhayā /",
    "GSD36yajn2_pu:1775": "tatra gatvāvatiṣṭhante yāvad ābhūtasaṃplavam // Yj_3.188 //",
    "GSD36yajn2_pu:1776": "yato vedāḥ purāṇāni vidyopaniṣadas tathā /",
    "GSD36yajn2_pu:1777": "ślokā sūtrāṇi bhāṣyāṇi yac ca kiṃcana vāṅmayam // Yj_3.189 //",
    "GSD36yajn2_pu:1778": "vedānuvacanaṃ yajño brahmacaryaṃ tapo damaḥ /",
    "GSD36yajn2_pu:1779": "śraddhopavāsaḥ svātantryam ātmano jñānahetavaḥ // Yj_3.190 //",
    "GSD36yajn2_pu:1780": "sa hy āśramair vijijñāsyaḥ samastair evam eva tu /",
    "GSD36yajn2_pu:1781": "draṣṭavyas tv atha mantavyaḥ śrotavyaś ca dvijātibhiḥ // Yj_3.191 //",
    "GSD36yajn2_pu:1782": "ya enam evaṃ vindanti ya vāraṇyakam āśritāḥ /",
    "GSD36yajn2_pu:1783": "upāsate dvijāḥ satyaṃ śraddhayā parayā yutāḥ // Yj_3.192 //",
    "GSD36yajn2_pu:1784": "kramāt te saṃbhavanty arcir ahaḥ śuklaṃ tathottaram /",
    "GSD36yajn2_pu:1785": "ayanaṃ devalokaṃ ca savitāraṃ savaidyutam // Yj_3.193 //",
    "GSD36yajn2_pu:1786": "tatas tān puruṣo 'bhyetya mānaso brahmalaukikān /",
    "GSD36yajn2_pu:1787": "karoti punarāvṛttis teṣām iha na vidyate // Yj_3.194 //",
    "GSD36yajn2_pu:1788": "yajñena tapasā dānair ye hi svargajito narāḥ /",
    "GSD36yajn2_pu:1789": "dhūmaṃ niśāṃ kṛṣṇapakṣaṃ dakṣiṇāyanam eva ca // Yj_3.195 //",
    "GSD36yajn2_pu:1790": "pitṛlokaṃ candramasaṃ vāyuṃ vṛṣṭiṃ jalaṃ mahīm /",
    "GSD36yajn2_pu:1791": "kramāt te saṃbhavantīha punar eva vrajanti ca // Yj_3.196 //",
    "GSD36yajn2_pu:1792": "etad yo na vijānāti mārgadvitayam ātmavān /",
    "GSD36yajn2_pu:1793": "dandaśūkaḥ pataṅgo vā bhavet kīṭo 'tha vā kṛmiḥ // Yj_3.197 //",
    "GSD36yajn2_pu:1794": "ūrusthottānacaraṇaḥ savye nyasyottaraṃ karam /",
    "GSD36yajn2_pu:1795": "uttānaṃ kiṃcid unnāmya mukhaṃ viṣṭabhya corasā // Yj_3.198 //",
    "GSD36yajn2_pu:1796": "nimīlitākṣaḥ sattvastho dantair dantān asaṃspṛśan /",
    "GSD36yajn2_pu:1797": "tālusthācalajihvaś ca saṃvṛtāsyaḥ suniścalaḥ // Yj_3.199 //",
    "GSD36yajn2_pu:1798": "saṃnirudhyendriyagrāmaṃ nātinīcocchritāsanaḥ /",
    "GSD36yajn2_pu:1799": "dviguṇaṃ triguṇaṃ vāpi prāṇāyāmam upakramet // Yj_3.200 //",
    "GSD36yajn2_pu:1800": "tato dhyeyaḥ sthito yo 'sau hṛdaye dīpavat prabhuḥ /",
    "GSD36yajn2_pu:1801": "dhārayet tatra cātmānaṃ dhāraṇāṃ dhārayan budhaḥ // Yj_3.201 //",
    "GSD36yajn2_pu:1802": "antardhānaṃ smṛtiḥ kāntir dṛṣṭiḥ śrotrajñatā tathā /",
    "GSD36yajn2_pu:1803": "nijaṃ śarīram utsṛjya parakāyapraveśanam // Yj_3.202 //",
    "GSD36yajn2_pu:1804": "arthānāṃ chandataḥ sṛṣṭir yogasiddher hi lakṣaṇam /",
    "GSD36yajn2_pu:1805": "siddhe yoge tyajan deham amṛtatvāya kalpate // Yj_3.203 //",
    "GSD36yajn2_pu:1806": "atha vāpy abhyasan vedaṃ nyastakarmā vane vasan /",
    "GSD36yajn2_pu:1807": "ayācitāśī mitabhuk parāṃ siddhim avāpnuyāt // Yj_3.204 //",
    "GSD36yajn2_pu:1808": "nyāyāgatadhanas tattva- jñānaniṣṭho 'tithipriyaḥ /",
    "GSD36yajn2_pu:1809": "śrādhakṛt satyavādī ca gṛhastho 'pi hi mucyate // Yj_3.205 //",
    "GSD36yajn2_pu:1810": "[5. prāyaścittaprakaraṇam]",
    "GSD36yajn2_pu:1811": "mahāpātakajān ghorān narakān prāpya dāruṇān /",
    "GSD36yajn2_pu:1812": "karmakṣayāt prajāyante mahāpātakinas tv iha // Yj_3.206 //",
    "GSD36yajn2_pu:1813": "mṛgāśvasūkaroṣṭrāṇāṃ brahmahā yonim ṛcchati /",
    "GSD36yajn2_pu:1814": "kharapulkasavenānāṃ surāpo nātra saṃśayaḥ // Yj_3.207 //",
    "GSD36yajn2_pu:1815": "kṛmikīṭapataṅgatvaṃ svarṇahārī samāpnuyāt /",
    "GSD36yajn2_pu:1816": "tṛṇagulmalatātvaṃ ca kramaśo gurutalpagaḥ // Yj_3.208 //",
    "GSD36yajn2_pu:1817": "brahmahā kṣayarogī syāt surāpaḥ śyāvadantakaḥ /",
    "GSD36yajn2_pu:1818": "hemahārī tu kunakhī duścarmā gurutalpagaḥ // Yj_3.209 //",
    "GSD36yajn2_pu:1819": "yo yena saṃvasaty eṣāṃ sa talliṅgo 'bhijāyate /",
    "GSD36yajn2_pu:1820": "annahartāmayāvī syān mūko vāgapahārakaḥ // Yj_3.210 //",
    "GSD36yajn2_pu:1821": "dhānyamiśro 'tiriktāñgaḥ piśunaḥ pūtināsikaḥ /",
    "GSD36yajn2_pu:1822": "tailahṛt tailapāyī syāt pūtivaktras tu sūcakaḥ // Yj_3.211 //",
    "GSD36yajn2_pu:1823": "parasya yoṣitaṃ hṛtvā brahmasvam apahṛtya ca /",
    "GSD36yajn2_pu:1824": "araṇye nirjale deśe bhavati brahmarākṣasaḥ // Yj_3.212 //",
    "GSD36yajn2_pu:1825": "hīnajātau prajāyeta pararatnāpahārakaḥ /",
    "GSD36yajn2_pu:1826": "patraśākaṃ śikhī hatvā gandhān chucchundarī śubhān // Yj_3.213 //",
    "GSD36yajn2_pu:1827": "mūṣako dhānyahārī syād yānam uṣṭraḥ kapiḥ phalam /",
    "GSD36yajn2_pu:1828": "jalaṃ plavaḥ payaḥ kāko gṛhakārī hy upaskaram // Yj_3.214 //",
    "GSD36yajn2_pu:1829": "madhu daṃśaḥ palaṃ gṛdhro gāṃ godhāgniṃ bakas tathā /",
    "GSD36yajn2_pu:1830": "śvitrī vastraṃ śvā rasaṃ tu cīrī lavaṇahārakaḥ // Yj_3.215 //",
    "GSD36yajn2_pu:1831": "pradarśanārtham etat tu mayoktaṃ steyakarmaṇi /",
    "GSD36yajn2_pu:1832": "dravyaprakārā hi yathā tathaiva prāṇijātayaḥ // Yj_3.216 //",
    "GSD36yajn2_pu:1833": "yathākarma phalaṃ prāpya tiryaktvaṃ kālaparyayāt /",
    "GSD36yajn2_pu:1834": "jāyante lakṣaṇabhraṣṭā daridrāḥ puruṣādhamāḥ // Yj_3.217 //",
    "GSD36yajn2_pu:1835": "tato niṣkalmaṣībhūtāḥ kule mahati bhoginaḥ /",
    "GSD36yajn2_pu:1836": "jāyante vidyayopetā dhanadhānyasamanvitāḥ // Yj_3.218 //",
    "GSD36yajn2_pu:1837": "vihitasyānanuṣṭhānān ninditasya ca sevanāt /",
    "GSD36yajn2_pu:1838": "anigrahāc cendriyāṇāṃ naraḥ patanam ṛcchati // Yj_3.219 //",
    "GSD36yajn2_pu:1839": "tasmāt teneha kartavyaṃ prāyaścittaṃ viśuddhaye /",
    "GSD36yajn2_pu:1840": "evam asyāntarātmā ca lokaś caiva prasīdati // Yj_3.220 //",
    "GSD36yajn2_pu:1841": "prāyaścittam akurvāṇāḥ pāpeṣu niratā narāḥ /",
    "GSD36yajn2_pu:1842": "apaścāttāpinaḥ kaṣṭān narakān yānti dāruṇān // Yj_3.221 //",
    "GSD36yajn2_pu:1843": "tāmisraṃ lohaśaṅkuṃ ca mahānirayaśālmalī /",
    "GSD36yajn2_pu:1844": "rauravaṃ kuḍmalaṃ pūti- mṛttikaṃ kālasūtrakam // Yj_3.222 //",
    "GSD36yajn2_pu:1845": "saṃghātaṃ lohitodaṃ ca saviṣaṃ saṃprapātanam /",
    "GSD36yajn2_pu:1846": "mahānarakakākolaṃ saṃjīvanamahāpatham // Yj_3.223 //",
    "GSD36yajn2_pu:1847": "avīcim andhatāmisraṃ kumbhīpākaṃ tathaiva ca /",
    "GSD36yajn2_pu:1848": "asipatravanaṃ caiva tāpanaṃ caikaviṃśakam // Yj_3.224 //",
    "GSD36yajn2_pu:1849": "mahāpātakajair ghorair upapātakajais tathā /",
    "GSD36yajn2_pu:1850": "anvitā yānty acarita- prāyaścittā narādhamāḥ // Yj_3.225 //",
    "GSD36yajn2_pu:1851": "prāyaścittair apaity eno yad ajñānakṛtaṃ bhavet /",
    "GSD36yajn2_pu:1852": "kāmato vyavahāryas tu vacanād iha jāyate // Yj_3.226 //",
    "GSD36yajn2_pu:1853": "brahmahā madyapaḥ stenas tathaiva gurutalpagaḥ /",
    "GSD36yajn2_pu:1854": "ete mahāpātakino yaś ca taiḥ saha saṃvaset // Yj_3.227 //",
    "GSD36yajn2_pu:1855": "gurūṇām adhyadhikṣepo vedanindā suhṛdvadhaḥ /",
    "GSD36yajn2_pu:1856": "brahmahatyāsamaṃ jñeyam adhītasya ca nāśanam // Yj_3.228 //",
    "GSD36yajn2_pu:1857": "niṣiddhabhakṣaṇaṃ jaihmyam utkarṣe ca vaco 'nṛtam /",
    "GSD36yajn2_pu:1858": "rajasvalāmukhāsvādaḥ surāpānasamāni tu // Yj_3.229 //",
    "GSD36yajn2_pu:1859": "aśvaratnamanuṣyastrī- bhūdhenuharaṇaṃ tathā /",
    "GSD36yajn2_pu:1860": "nikṣepasya ca sarvaṃ hi suvarṇasteyasammitam // Yj_3.230 //",
    "GSD36yajn2_pu:1861": "sakhibhāryākumārīṣu svayoniṣv antyajāsu ca /",
    "GSD36yajn2_pu:1862": "sagotrāsu sutantrīṣu gurutalpasamaṃ smṛtam // Yj_3.231 //",
    "GSD36yajn2_pu:1863": "pituḥ svasāraṃ mātuś ca matulānīṃ snuṣām api /",
    "GSD36yajn2_pu:1864": "mātuḥ sapatnīṃ bhaginīm ācāryatanayāṃ tathā // Yj_3.232 //",
    "GSD36yajn2_pu:1865": "ācāryapatnīṃ svasutāṃ gacchaṃs tu gurutalpagaḥ /",
    "GSD36yajn2_pu:1866": "liṅgaṃ chittvā vadhas tasya sakāmāyāḥ striyā api // Yj_3.233 //",
    "GSD36yajn2_pu:1867": "govadho vrātyatā steyam ṛṇānāṃ cānapākriyā /",
    "GSD36yajn2_pu:1868": "anāhitāgnitāpaṇya- vikrayaḥ paridevanam // Yj_3.234 //",
    "GSD36yajn2_pu:1869": "bhṛtād adhyayanādānaṃ bhṛtakādhyāpanaṃ tathā /",
    "GSD36yajn2_pu:1870": "pāradāryaṃ pārivittyaṃ vārdhuṣyaṃ lavaṇakriyā // Yj_3.235 //",
    "GSD36yajn2_pu:1871": "strīśūdraviṭkṣatravadho ninditārthopajīvanam /",
    "GSD36yajn2_pu:1872": "nāstikyaṃ vratalopaś ca sutānāṃ caiva vikrayaḥ // Yj_3.236 //",
    "GSD36yajn2_pu:1873": "dhānyakupyapaśusteyam ayājyānāṃ ca yājanam /",
    "GSD36yajn2_pu:1874": "pitṛmātṛsutatyāgas taḍāgārāmavikrayaḥ // Yj_3.237 //",
    "GSD36yajn2_pu:1875": "kanyāsaṃdūṣaṇaṃ caiva parivindakayājanam /",
    "GSD36yajn2_pu:1876": "kanyāpradānaṃ tasyaiva kauṭilyaṃ vratalopanam // Yj_3.238 //",
    "GSD36yajn2_pu:1877": "ātmano 'rthe kriyārambho madyapastrīniṣevaṇam /",
    "GSD36yajn2_pu:1878": "svādhyāyāgnisutatyāgo bāndhavatyāga eva ca // Yj_3.239 //",
    "GSD36yajn2_pu:1879": "indhanārthaṃ drumachedaḥ strīhiṃsāuṣadhajīvanam /",
    "GSD36yajn2_pu:1880": "hiṃsrayantravidhānaṃ ca vyasanāny ātmavikrayaḥ // Yj_3.240 //",
    "GSD36yajn2_pu:1881": "śūdrapreṣyaṃ hīnasakhyaṃ hīnayoniniṣevaṇam /",
    "GSD36yajn2_pu:1882": "tathaivānāśrame vāsaḥ parānnaparipuṣṭatā // Yj_3.241 //",
    "GSD36yajn2_pu:1883": "asacchāstrādhigamanam ākareṣv adhikāritā /",
    "GSD36yajn2_pu:1884": "bhāryāyā vikrayaś caiṣām ekaikam upapātakam // Yj_3.242 //",
    "GSD36yajn2_pu:1885": "śiraḥkapālī dhvajavān bhikṣāśī karma vedayan /",
    "GSD36yajn2_pu:1886": "brahmahā dvādaśābdāni mitabhuk śuddhim āpnuyāt // Yj_3.243 //",
    "GSD36yajn2_pu:1887": "brāhmaṇasya paritrāṇād gavāṃ dvādaśakasya ca /",
    "GSD36yajn2_pu:1888": "tathāśvamedhāvabhṛtha- snānād vā śuddhim āpnuyāt // Yj_3.244 //",
    "GSD36yajn2_pu:1889": "dīrghatīvrāmayagrastaṃ brāhmaṇaṃ gām athāpi vā /",
    "GSD36yajn2_pu:1890": "dṛṣṭvā pathi nirātaṅkaṃ kṛtvā tu brahmahā śuciḥ // Yj_3.245 //",
    "GSD36yajn2_pu:1891": "ānīya viprasarvasvaṃ hṛtaṃ ghātita eva vā /",
    "GSD36yajn2_pu:1892": "tannimittaṃ kṣataḥ śastrair jīvann api viśudhyati // Yj_3.246 //",
    "GSD36yajn2_pu:1893": "lomabhyaḥ svāhety evaṃ hi lomaprabhṛti vai tanum /",
    "GSD36yajn2_pu:1894": "majjāntāṃ juhuyād vāpi mantrair ebhir yathākramam // Yj_3.247 //",
    "GSD36yajn2_pu:1895": "saṃgrāme vā hato lakṣya- bhūtaḥ śuddhim avāpnuyāt /",
    "GSD36yajn2_pu:1896": "mṛtakalpaḥ prahārārto jīvann api viśudhyati // Yj_3.248 //",
    "GSD36yajn2_pu:1897": "araṇye niyato japtvā trir vai vedasya saṃhitām /",
    "GSD36yajn2_pu:1898": "śudhyeta vā mitāśitvāt pratisrotaḥ sarasvatīm // Yj_3.249 //",
    "GSD36yajn2_pu:1899": "pātre dhanaṃ vā paryāptaṃ dattvā śuddhim avāpnuyāt /",
    "GSD36yajn2_pu:1900": "ādātuś ca viśuddhyartham iṣṭair vaiśvānarī smṛtā // Yj_3.250 //",
    "GSD36yajn2_pu:1901": "yāgasthakṣatraviḍghātī cared brahmahaṇi vratam /",
    "GSD36yajn2_pu:1902": "garbhahā ca yathāvarṇaṃ tathātreyīniṣūdakaḥ // Yj_3.251 //",
    "GSD36yajn2_pu:1903": "cared vratam ahatvāpi ghātārthaṃ cet samāgataḥ /",
    "GSD36yajn2_pu:1904": "dviguṇaṃ savanasthe tu brāhmaṇe vratam ādiśet // Yj_3.252 //",
    "GSD36yajn2_pu:1905": "surāmbughṛtagomūtra- payasām agnisaṃnibham /",
    "GSD36yajn2_pu:1906": "surāpo 'nyatamaṃ pītvā maraṇāc chuddhim ṛcchati // Yj_3.253 //",
    "GSD36yajn2_pu:1907": "vālavāsā jaṭī vāpi brahmahatyāvrataṃ caret /",
    "GSD36yajn2_pu:1908": "piṇyākaṃ vā kaṇān vāpi bhakṣayet trisamā niśi // Yj_3.254 //",
    "GSD36yajn2_pu:1909": "ajñānāt tu surāṃ pītvā reto viṇmūtram eva ca /",
    "GSD36yajn2_pu:1910": "punaḥ saṃskāram arhanti trayo varṇā dvijātayaḥ // Yj_3.255 //",
    "GSD36yajn2_pu:1911": "patilokaṃ na sā yāti brāhmaṇī yā surāṃ pibet /",
    "GSD36yajn2_pu:1912": "ihaiva sā śunī gṛdhrī sūkarī copajāyate // Yj_3.256 //",
    "GSD36yajn2_pu:1913": "brāhmaṇasvarṇahārī tu rājñe musalam arpayet /",
    "GSD36yajn2_pu:1914": "svakarma vyākhyāyaṃs tena hato mukto 'pi vāśuciḥ // Yj_3.257 //",
    "GSD36yajn2_pu:1915": "anivedya nṛpe śudhyet surāpavratam ācaran /",
    "GSD36yajn2_pu:1916": "ātmatulyaṃ suvarṇaṃ vā dadyād vā vipratuṣṭikṛt // Yj_3.258 //",
    "GSD36yajn2_pu:1917": "tapte 'yaḥśayane sārdham āyasyā yoṣitā svapet /",
    "GSD36yajn2_pu:1918": "gṛhītvotkṛtya vṛṣaṇau nairṛtyāṃ cotsṛjet tanum // Yj_3.259 //",
    "GSD36yajn2_pu:1919": "prājāpatyaṃ caret kṛcchraṃ samā vā gurutalpagaḥ /",
    "GSD36yajn2_pu:1920": "cāndrāyaṇaṃ vā trīn māsān abhyased vedasaṃhitām // Yj_3.260 //",
    "GSD36yajn2_pu:1921": "ebhis tu saṃvased yo vai vatsaraṃ so 'pi tatsamaḥ /",
    "GSD36yajn2_pu:1922": "kanyāṃ samudvahed eṣāṃ sopavāsām akiṃcanām // Yj_3.261 //",
    "GSD36yajn2_pu:1923": "cāndrāyaṇaṃ caret sarvān avakṛṣṭān nihatya tu /",
    "GSD36yajn2_pu:1924": "śūdro 'dhikārahīnopi kālenānena śudhyati // Yj_3.262 //",
    "GSD36yajn2_pu:1925": "pañcagavyaṃ pibed goghno māsam āsīta saṃyataḥ /",
    "GSD36yajn2_pu:1926": "goṣṭheśayo go'nugāmī gopradānena śudhyati // Yj_3.263 //",
    "GSD36yajn2_pu:1927": "kṛcchraṃ caivātikṛcchraṃ ca cared vāpi samāhitaḥ /",
    "GSD36yajn2_pu:1928": "dadyāt trirātraṃ copoṣya vṛṣabhaikādaśās tu gāḥ // Yj_3.264 //",
    "GSD36yajn2_pu:1929": "upapātakaśuddhiḥ syād evaṃ cāndrāyaṇena vā /",
    "GSD36yajn2_pu:1930": "payasā vāpi māsena parākeṇātha vā punaḥ // Yj_3.265 //",
    "GSD36yajn2_pu:1931": "ṛṣabhaikasahasrā gā dadyāt kṣatravadhe pumān /",
    "GSD36yajn2_pu:1932": "brahmahatyāvrataṃ vāpi vatsaratritayaṃ caret // Yj_3.266 //",
    "GSD36yajn2_pu:1933": "vaiśyahābdaṃ cared etad dadyād vaikaśataṃ gavām /",
    "GSD36yajn2_pu:1934": "ṣaṇmāsāc chūdrahāpy etad dhenur dadyād daśātha vā // Yj_3.267 //",
    "GSD36yajn2_pu:1935": "durvṛttabrahmaviṭkṣatra- śūdrayoṣāḥ pramāpya tu /",
    "GSD36yajn2_pu:1936": "dṛtiṃ dhanur bastam aviṃ kramād dadyād viśuddhaye // Yj_3.268 //",
    "GSD36yajn2_pu:1937": "apraduṣṭāṃ striyaṃ hatvā śūdrahatyāvrataṃ caret /",
    "GSD36yajn2_pu:1938": "asthimatāṃ sahasraṃ tu tathānasthimatām anaḥ // Yj_3.269 //",
    "GSD36yajn2_pu:1939": "mārjāragodhānakula- maṇḍūkāṃś ca patatriṇaḥ /",
    "GSD36yajn2_pu:1940": "hatvā tryahaṃ pibet kṣīraṃ kṛcchraṃ vā pādikaṃ caret // Yj_3.270 //",
    "GSD36yajn2_pu:1941": "gaje nīlavṛṣāḥ pañca śuke vatso dvihāyanaḥ /",
    "GSD36yajn2_pu:1942": "kharājameṣeṣu vṛṣo deyaḥ krauñce trihāyanaḥ // Yj_3.271 //",
    "GSD36yajn2_pu:1943": "haṃsaśyenakapikravyāj jalasthalaśikhaṇḍinaḥ /",
    "GSD36yajn2_pu:1944": "bhāsaṃ ca hatvā dadyād gām akravyādas tu vatsikām // Yj_3.272 //",
    "GSD36yajn2_pu:1945": "urageṣv āyaso daṇḍaḥ paṇḍake trapu sīsakam /",
    "GSD36yajn2_pu:1946": "kole ghṛtaghaṭo deya uṣṭre guñjā haye 'ṃśukam // Yj_3.273 //",
    "GSD36yajn2_pu:1947": "tittirau tu tiladroṇaṃ gajādīnām aśaknuvan /",
    "GSD36yajn2_pu:1948": "dānaṃ dātuṃ caret kṛcchram ekaikasya viśuddhaye // Yj_3.274 //",
    "GSD36yajn2_pu:1949": "phalapuṣpānnarasaja- sattvaghāte ghṛtāśanam /",
    "GSD36yajn2_pu:1950": "kiṃcit sāsthivadhe deyaṃ prāṇāyāmas tv anasthike // Yj_3.275 //",
    "GSD36yajn2_pu:1951": "vṛkṣagulmalatāvīru- cchedane japyam ṛkśatam /",
    "GSD36yajn2_pu:1952": "syād oṣadhivṛthāchede kṣīrāśī go'nugo dinam // Yj_3.276 //",
    "GSD36yajn2_pu:1953": "puṃścalīvānarakharair daṣṭaśvoṣṭrādivāyasaiḥ /",
    "GSD36yajn2_pu:1954": "prāṇāyāmaṃ jale kṛtvā ghṛtaṃ prāśya viśudhyati // Yj_3.277 //",
    "GSD36yajn2_pu:1955": "yan me 'dya reta ityābhyāṃ skannaṃ reto 'bhimantrayet /",
    "GSD36yajn2_pu:1956": "stanāntaraṃ bhruvor madhyaṃ tenānāmikayā spṛśet // Yj_3.278 //",
    "GSD36yajn2_pu:1957": "mayi teja iti chāyāṃ svāṃ dṛṣṭvāmbugatāṃ japet /",
    "GSD36yajn2_pu:1958": "sāvitrīm aśucau dṛṣṭe cāpalye cānṛte 'pi ca // Yj_3.279 //",
    "GSD36yajn2_pu:1959": "avakīrṇī bhaved gatvā brahmacārī tu yoṣitam /",
    "GSD36yajn2_pu:1960": "gardabhaṃ paśum ālabhya nairṛtaṃ sa viśudhyati // Yj_3.280 //",
    "GSD36yajn2_pu:1961": "bhaikṣāgnikārye tyaktvā tu saptarātram anāturaḥ /",
    "GSD36yajn2_pu:1962": "kāmāvakīrṇa ity ābhyāṃ juhuyād āhutidvayam // Yj_3.281 //",
    "GSD36yajn2_pu:1963": "upasthānaṃ tataḥ kuryāt saṃ mā siṃcantv anena tu /",
    "GSD36yajn2_pu:1964": "madhumāṃsāśane kāryaḥ kṛcchraḥ śeṣavratāni ca // Yj_3.282 //",
    "GSD36yajn2_pu:1965": "pratikūlaṃ guroḥ kṛtvā prasādyaiva viśudhyati /",
    "GSD36yajn2_pu:1966": "kṛcchratrayaṃ guruḥ kuryān mriyate prahito yadi // Yj_3.283 //",
    "GSD36yajn2_pu:1967": "kriyamāṇopakāre tu mṛte vipre na pātakam /",
    "GSD36yajn2_pu:1968": "vipāke govṛṣāṇāṃ tu bheṣajāgnikriyāsu ca // Yj_3.283:1 //",
    "GSD36yajn2_pu:1969": "mithyābhiśaṃsino doṣo dviḥ samo bhūtavādinaḥ /",
    "GSD36yajn2_pu:1970": "mithyābhiśastadoṣaṃ ca samādatte mṛṣā vadan // Yj_3.284 //",
    "GSD36yajn2_pu:1971": "mahāpāpopapāpābhyāṃ yo 'bhiśaṃsen mṛṣā param /",
    "GSD36yajn2_pu:1972": "abbhakṣo māsam āsīta sa jāpī niyatendriyaḥ // Yj_3.285 //",
    "GSD36yajn2_pu:1973": "abhiśasto mṛṣā kṛcchraṃ cared āgneyam eva vā /",
    "GSD36yajn2_pu:1974": "nirvapet tu puroḍāśaṃ vāyavyaṃ paśum eva vā // Yj_3.286 //",
    "GSD36yajn2_pu:1975": "aniyukto bhrātṛjāyāṃ gacchaṃś cāndrāyaṇaṃ caret /",
    "GSD36yajn2_pu:1976": "trirātrānte ghṛtaṃ prāśya gatvodakyāṃ viśudhyati // Yj_3.287 //",
    "GSD36yajn2_pu:1977": "trīn kṛcchrān ācared vrātya- yājako 'bhicarann api /",
    "GSD36yajn2_pu:1978": "vedaplāvī yavāśy abdaṃ tyaktvā ca śaraṇāgatam // Yj_3.288 //",
    "GSD36yajn2_pu:1979": "goṣṭhe vasan brahmacārī māsam ekaṃ payovratam /",
    "GSD36yajn2_pu:1980": "gāyatrījapyanirataḥ śudhyate 'satpratigrahāt // Yj_3.289 //",
    "GSD36yajn2_pu:1981": "prāṇāyāmī jale snātvā kharayānoṣṭrayānagaḥ /",
    "GSD36yajn2_pu:1982": "nagnaḥ snātvā ca bhuktvā ca gatvā caiva divā striyam // Yj_3.290 //",
    "GSD36yajn2_pu:1983": "guruṃ huṃkṛtya tvaṃkṛtya vipraṃ nirjitya vādataḥ /",
    "GSD36yajn2_pu:1984": "baddhvā vā vāsasā kṣipraṃ prasādyopavased dinam // Yj_3.291 //",
    "GSD36yajn2_pu:1985": "vipradaṇḍodyame kṛcchras tv atikṛcchro nipātane /",
    "GSD36yajn2_pu:1986": "kṛcchrātikṛcchro 'sṛkpāte kṛcchro 'bhyantaraśoṇite // Yj_3.292 //",
    "GSD36yajn2_pu:1987": "deśaṃ kālaṃ vayaḥ śaktiṃ pāpaṃ cāvekṣya yatnataḥ /",
    "GSD36yajn2_pu:1988": "prāyaścittaṃ prakalpyaṃ syād yatra coktā na niṣkṛtiḥ // Yj_3.293 //",
    "GSD36yajn2_pu:1989": "dāṣīkumbhaṃ bahirgrāmān ninayeran svabāndhavāḥ /",
    "GSD36yajn2_pu:1990": "patitasya bahiḥ kuryuḥ sarvakāryeṣu caiva tam // Yj_3.294 //",
    "GSD36yajn2_pu:1991": "caritavrata āyāte ninayeran navaṃ ghaṭam /",
    "GSD36yajn2_pu:1992": "jugupseran na cāpy enaṃ saṃvaseyuś ca sarvaśaḥ // Yj_3.295 //",
    "GSD36yajn2_pu:1993": "patitānām eṣa eva vidhiḥ strīṇāṃ prakīrtitaḥ /",
    "GSD36yajn2_pu:1994": "vāso gṛhāntake deyam annaṃ vāsaḥ sarakṣaṇam // Yj_3.296 //",
    "GSD36yajn2_pu:1995": "nīcābhigamanaṃ garbha- pātanaṃ bhartṛhiṃsanam /",
    "GSD36yajn2_pu:1996": "viśeṣapatanīyāni strīmām etāny api dhruvam // Yj_3.297 //",
    "GSD36yajn2_pu:1997": "śaraṇāgatabālastrī- hiṃsakān saṃvasen na tu /",
    "GSD36yajn2_pu:1998": "cīrṇavratān api sataḥ kṛtaghnasahitān imān // Yj_3.298 //",
    "GSD36yajn2_pu:1999": "ghaṭe 'pavarjite jñāti- madhyastho yavasaṃ gavām /",
    "GSD36yajn2_pu:2000": "sa dadyāt prathamaṃ gobhiḥ satkṛtasya hi satkriyā // Yj_3.299 //",
    "GSD36yajn2_pu:2001": "vikhyātadoṣaḥ kurvīta parṣado 'numataṃ vratam /",
    "GSD36yajn2_pu:2002": "[rahasyaprāyaścittam]",
    "GSD36yajn2_pu:2003": "anabhikhyātadoṣas tu rahasyaṃ vratam ācaret // Yj_3.300 //",
    "GSD36yajn2_pu:2004": "trirātropoṣito japtvā brahmahā tv aghamarṣaṇam /",
    "GSD36yajn2_pu:2005": "antarjale viśudhyeta dattvā gāṃ ca payasvinām // Yj_3.301 //",
    "GSD36yajn2_pu:2006": "lomabhyaḥ svāhety atha vā divasaṃ mārutāśanaḥ /",
    "GSD36yajn2_pu:2007": "jale sthitvābhijuhuyāc catvāriṃśadghṛtāhutīḥ // Yj_3.302 //",
    "GSD36yajn2_pu:2008": "trirātropoṣito hutvā kūṣmāṇḍībhir ghṛtaṃ śuciḥ /",
    "GSD36yajn2_pu:2009": "brāhmaṇasvarṇahārī tu rudrajāpī jale sthitaḥ // Yj_3.303 //",
    "GSD36yajn2_pu:2010": "sahasraśīrṣājāpī tu mucyate gurutalpagaḥ /",
    "GSD36yajn2_pu:2011": "gaur deyā karmaṇo 'syānte pṛthag ebhiḥ payasvinī // Yj_3.304 //",
    "GSD36yajn2_pu:2012": "prāṇāyāmaśataṃ kāryaṃ sarvapāpāpanuttaye /",
    "GSD36yajn2_pu:2013": "upapātakajātānām anādiṣṭasya caiva hi // Yj_3.305 //",
    "GSD36yajn2_pu:2014": "oṃkārābhiṣṭutaṃ soma- salilaṃ pāvanaṃ pibet /",
    "GSD36yajn2_pu:2015": "kṛtvā hi retoviṇmūtra- prāśanaṃ tu dvijottamaḥ // Yj_3.306 //",
    "GSD36yajn2_pu:2016": "niśāyāṃ vā divā vāpi yad ajñānakṛtaṃ bhavet /",
    "GSD36yajn2_pu:2017": "traikālyasaṃdhyākaraṇāt tat sarvaṃ vipraṇaśyati // Yj_3.307 //",
    "GSD36yajn2_pu:2018": "śukriyāraṇyakajapo gāyatryāś ca viśeṣataḥ /",
    "GSD36yajn2_pu:2019": "sarvapāpaharā hy ete rudraikādaśinī tathā // Yj_3.308 //",
    "GSD36yajn2_pu:2020": "yatra yatra ca saṃkīrṇam ātmānaṃ manyate dvijaḥ /",
    "GSD36yajn2_pu:2021": "tatra tatra tilair homo gāyatryā vācanaṃ tathā // Yj_3.309 //",
    "GSD36yajn2_pu:2022": "vedābhyāsarataṃ kṣāntaṃ pañcayajñakriyāparam /",
    "GSD36yajn2_pu:2023": "na spṛśantīha pāpāni mahāpātakajāny api // Yj_3.310 //",
    "GSD36yajn2_pu:2024": "vāyubhakṣo divā tiṣṭhan rātriṃ nītvāpsu sūryadṛk /",
    "GSD36yajn2_pu:2025": "japtvā sahasraṃ gāyatryāḥ śudhyed brahmavadhād ṛte // Yj_3.311 //",
    "GSD36yajn2_pu:2026": "brahmacaryaṃ dayā kṣāntir dānaṃ satyam akalkatā /",
    "GSD36yajn2_pu:2027": "ahiṃsā steyamādhurye damaś ceti yamāḥ smṛtāḥ // Yj_3.312 //",
    "GSD36yajn2_pu:2028": "snānaṃ maunopavāsejyā- svādhyāyopasthanigrahāḥ /",
    "GSD36yajn2_pu:2029": "niyamā guruśuśrūṣā śaucākrodhāpramādatā // Yj_3.313 //",
    "GSD36yajn2_pu:2030": "gomūtraṃ gomayaṃ kṣīraṃ dadhi sarpiḥ kuśodakam /",
    "GSD36yajn2_pu:2031": "jagdhvā pare 'hny upavaset kṛcchraṃ sāntapanaṃ caret // Yj_3.314 //",
    "GSD36yajn2_pu:2032": "pṛthaksāntapanadravyaiḥ ṣaḍahaḥ sopavāsakaḥ /",
    "GSD36yajn2_pu:2033": "saptāhena tu kṛcchro 'yaṃ mahāsāntapanaḥ smṛtaḥ // Yj_3.315 //",
    "GSD36yajn2_pu:2034": "parṇodumbararājīva- bilvapatrakuśodakaiḥ /",
    "GSD36yajn2_pu:2035": "pratyekaṃ pratyahaṃ pītaiḥ parṇakṛcchra udāhṛtaḥ // Yj_3.316 //",
    "GSD36yajn2_pu:2036": "taptakṣīraghṛtāmbūnām ekaikaṃ pratyahaṃ pibet /",
    "GSD36yajn2_pu:2037": "ekarātropavāsaś ca taptakṛcchra udāhṛtaḥ // Yj_3.317 //",
    "GSD36yajn2_pu:2038": "ekabhaktena naktena tathaivāyācitena ca /",
    "GSD36yajn2_pu:2039": "upavāsena caivāyaṃ pādakṛcchraḥ prakīrtitaḥ // Yj_3.318 //",
    "GSD36yajn2_pu:2040": "yathākathaṃcit triguṇaḥ prājāpatyo 'yam ucyate /",
    "GSD36yajn2_pu:2041": "ayam evātikṛcchraḥ syāt pāṇipūrānnabhojanaḥ // Yj_3.319 //",
    "GSD36yajn2_pu:2042": "kṛcchrātikṛcchraḥ payasā divasānekaviṃśatim /",
    "GSD36yajn2_pu:2043": "dvādaśāhopavāsena parākaḥ parikīrtitaḥ // Yj_3.320 //",
    "GSD36yajn2_pu:2044": "piṇyākācāmatakrāmbu- saktūnāṃ prativāsaram /",
    "GSD36yajn2_pu:2045": "ekarātropavāsaś ca kṛcchraḥ saumyo 'yam ucyate // Yj_3.321 //",
    "GSD36yajn2_pu:2046": "eṣāṃ trirātram abhyāsād ekaikasya yathākramam /",
    "GSD36yajn2_pu:2047": "tulāpuruṣa ity eṣa jñeyaḥ pañcadaśāhikaḥ // Yj_3.322 //",
    "GSD36yajn2_pu:2048": "tithivṛddhyā caret piṇḍān śukle śikhyaṇḍasammitān /",
    "GSD36yajn2_pu:2049": "ekaikaṃ hrāsayet kṛṣne piṇḍaṃ cāndrāyaṇaṃ caran // Yj_3.323 //",
    "GSD36yajn2_pu:2050": "yathākathaṃcit piṇḍānāṃ catvāriṃśac chatadvayam /",
    "GSD36yajn2_pu:2051": "māsenaivopabhuñjīta cāndrāyaṇam athāparam // Yj_3.324 //",
    "GSD36yajn2_pu:2052": "kuryāt triṣavaṇasnāyī kṛcchraṃ cāndrāyaṇaṃ tathā /",
    "GSD36yajn2_pu:2053": "pavitrāṇi japet piṇḍān gāyatryā cābhimantrayet // Yj_3.325 //",
    "GSD36yajn2_pu:2054": "anādiṣṭeṣu pāpeṣu śuddhiś cāndrāyaṇena ca /",
    "GSD36yajn2_pu:2055": "dharmārthaṃ yaś cared etac candrasyaiti salokatām // Yj_3.326 //",
    "GSD36yajn2_pu:2056": "kṛcchrakṛd dharmakāmas tu mahatīṃ śriyam āpnuyāt /",
    "GSD36yajn2_pu:2057": "yathā gurukratuphalaṃ prāpnoti susamāhitaḥ // Yj_3.327 //",
    "GSD36yajn2_pu:2058": "śrutvaitān ṛṣayo dharmān yājñavalkyena bhāṣitān /",
    "GSD36yajn2_pu:2059": "idam ūcur mahātmānaṃ yogīndram amitaujasam // Yj_3.328 //",
    "GSD36yajn2_pu:2060": "ya idaṃ dhārayiṣyanti dharmaśāstram atandritāḥ /",
    "GSD36yajn2_pu:2061": "iha loke yaśaḥ prāpya te yāsyanti triviṣṭapam // Yj_3.329 //",
    "GSD36yajn2_pu:2062": "vidyārthī prāpnuyād vidyāṃ dhanakāmo dhanaṃ tathā /",
    "GSD36yajn2_pu:2063": "āyuṣkāmas tathaivāyuḥ śrīkāmo mahatīṃ śriyam // Yj_3.330 //",
    "GSD36yajn2_pu:2064": "ślokatrayam api hy asmād yaḥ śrāddhe śrāvayiṣyati /",
    "GSD36yajn2_pu:2065": "pitṝṇāṃ tasya tṛptiḥ syād akṣayyā nātra saṃśayaḥ // Yj_3.331 //",
    "GSD36yajn2_pu:2066": "brāhmaṇaḥ pātratāṃ yāti kṣatriyo vijayī bhavet /",
    "GSD36yajn2_pu:2067": "vaiśyaś ca dhānyadhanavān asya śāstrasya dhāraṇāt // Yj_3.332 //",
    "GSD36yajn2_pu:2068": "ya idaṃ śrāvayed vidvān dvijān parvasu parvasu /",
    "GSD36yajn2_pu:2069": "aśvamedhaphalaṃ tasya tad bhavān anumanyatām // Yj_3.333 //",
    "GSD36yajn2_pu:2070": "śrutvaitad yājñavaklyo 'pi prītātmā munibhāṣitam /",
    "GSD36yajn2_pu:2071": "evam astv iti hovāca namaskṛtya svayaṃbhuve // Yj_3.334 //"
}