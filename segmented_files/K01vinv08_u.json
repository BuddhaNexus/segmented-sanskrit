{
    "K01vinv08_u:0": " (Matsumura 186)",
    "K01vinv08_u:1": " uddānam* //",
    "K01vinv08_u:2": " sāketena hi kasyacid vitaritaṃ marditaṃ (276r1 = GBM 6.864)",
    "K01vinv08_u:3": " ca kālena pudgalo mātṛkāpadāny akṛtena viṃśatiḥ karaṇīyena dvādaśikā",
    "K01vinv08_u:4": " (Matsumura 187)",
    "K01vinv08_u:5": " sāketena varṣopagatā śāstur darśanakāmyayā",
    "K01vinv08_u:6": " kardame uṣṇena klāntānāṃ cīvaraṃ tatra sammatam* // //",
    "K01vinv08_u:7": " Kaṭhina-v 1. buddho bhagavāṃ śrāvastyāṃ varṣā upagato jetavane 'nāthapiṇḍadasyārāme /",
    "K01vinv08_u:8": " tena khalu samayena saṃbahulā bhikṣavaḥ sākete varṣopagatās trayāṇāṃ vārṣikāṇāṃ māsānām",
    "K01vinv08_u:9": " atyayāt kṛtacīvarā niṣṭhitacīvarāḥ samādāya pātracīvaraṃ bahutṛṇe bahukardame uṣṇena",
    "K01vinv08_u:10": " klāmyantaḥ svedaparyākulīkṛtaśarīrā yena śrāvastīṃ tena cārikāṃ carantaḥ śrāvastīm",
    "K01vinv08_u:11": " anuprāptāḥ atha saṃbahulā bhikṣavaḥ pātracīvaraṃ pratiśamayya pādau prakṣālya yena",
    "K01vinv08_u:12": " bhagavāṃs tenopasaṃkrāntā upasaṃkramya bhagavataḥ pādau śirasā vanditvā ekānte niṣaṇṇāḥ",
    "K01vinv08_u:13": " (Matsumura 188)",
    "K01vinv08_u:14": " Kaṭhina-v 2. dharmatā khalu buddhā bhagavanta āgantukān bhikṣūn anayā pratisaṃmodanayā pratisaṃmodante /",
    "K01vinv08_u:15": " kuto yūyaṃ bhikṣava etarhy āgacchata :",
    "K01vinv08_u:16": " kutra vā stha varṣā uṣitā iti pratisaṃmodate bhagavān āgantukān bhikṣūn anayā pratisaṃmodanayā",
    "K01vinv08_u:17": " sukhaṃ sparśaṃ varṣā nayā kuto yūyaṃ bhikṣava etarhy āgacchatha kutra vā stha varṣā",
    "K01vinv08_u:18": " uṣitāḥ te kathayaṃti sāketād vayaṃ bhadant';",
    "K01vinv08_u:19": " etarhy āgacchāma sākete vā sma varṣā uṣitāḥ kaccid yūyaṃ bhikṣavaḥ sākete sukhaṃ sparśaṃ varṣā uṣitā na vā stha klāntāḥ piṇḍakena tathyaṃ vayaṃ bhadanta (Matsumura 189)",
    "K01vinv08_u:20": " sāketa sukhaṃ sparśaṃ varṣā uṣitā na vā smaḥ klāntāḥ piṇḍakenāpi tu vayaṃ samādāya",
    "K01vinv08_u:21": " pātracīvaraṃ bahutṛṇe bahukardame uṣṇena klāmyantaḥ svedaparyākulīkṛtaśarīrā janapadacārikāṃ",
    "K01vinv08_u:22": " carantaḥ kṛcchreṇehānuprāptāḥ",
    "K01vinv08_u:23": " Kaṭhina-v 3. bhagavān saṃlakṣayati /",
    "K01vinv08_u:24": " klāmyanti bata me śrāvakāḥ samādāya pātracīvaraṃ bahutṛṇe bahukardame uṣṇena klāmyanti",
    "K01vinv08_u:25": " svedaparyākulīkṛtaśarīrā janapadacārikāṃ caranto yanv ahaṃ bhikṣūṇāṃ sparśavihārārthaṃ",
    "K01vinv08_u:26": " dātrīṇāṃ ca deyadharmaparibhogārthaṃ bhikṣūṇāṃ kaṭhinam anujānīyaṃ /",
    "K01vinv08_u:27": " yasmāt paṃcānuśaṃsāḥ kaṭhināstare na daśāhaparamaṃ na māsaparamaṃ na rātrivipravāsāḥ sāntarottareṇa cīvareṇa janapadacārikāṃ (Matsumura 190)",
    "K01vinv08_u:28": " prakramaṇaṃ yāvadaptaṃ vikalpitacīvaradhāraṇam iti /",
    "K01vinv08_u:29": " apare 'pi paṃcānuśaṃsāḥ /",
    "K01vinv08_u:30": " na gaṇabhojanaṃ na (Matsumura 191)",
    "K01vinv08_u:31": " paraṃparabhojanaṃ na kuleṣv ānimantritacārikā yāvadāptaṃ cīvaraparyeṣaṇaṃ (Matsumura 192)",
    "K01vinv08_u:32": " kārtikān māsād yāvat phālguno māso atrāntarāt sāstṛtakaṭhinānāṃ lābha iti viditvā bhikṣūn āmantrayate sma /",
    "K01vinv08_u:33": " tasmāt tarhi bhikṣavo 'nujānāmi bhikṣūṇāṃ sparśavihārārthaṃ dātrīṇāṃ ca deyadharmaparibhogārthaṃ",
    "K01vinv08_u:34": " varṣoṣitair bhikṣubhiḥ kaṭhinam āstartavyaṃ yasmāt paṃcānuśaṃsāḥ kaṭhine na daśāhaparamaṃ",
    "K01vinv08_u:35": " pūrvavad yāvad āstṛtakaṭhinānāṃ lābha iti",
    "K01vinv08_u:36": " Kaṭhina-v 4. uktaṃ bhagavatā kaṭhinam āstartavyam iti bhikṣavo na jānate katham (Matsumura 193)",
    "K01vinv08_u:37": " āstartavyam iti /",
    "K01vinv08_u:38": " bhagavān āha /",
    "K01vinv08_u:39": " yad varṣoṣitasya saṃghasya cīvaralābhaḥ saṃpadyate tasmād āstartavyaṃ evaṃ ca punar",
    "K01vinv08_u:40": " āstartavyaṃ pūrvavat* sāmagryam ārocayitavyaṃ idaṃ cīvaraṃ varṣoṣitasya saṃghasya",
    "K01vinv08_u:41": " cīvaralābhaḥ saṃpannaḥ yadi saṃghasyābhirucitam anena cīvareṇa saṃghasya kaṭhinam (276v1 = GBM 6.865)",
    "K01vinv08_u:42": " āstariṣyati /",
    "K01vinv08_u:43": " tataḥ paścād aparasmin divase śayanāsanaprajñaptiṃ kṛtvā gaṇḍīm ākoṭya pṛṣtavācikayā bhikṣūṃ (Matsumura 194)",
    "K01vinv08_u:44": " samanuyujya sarvasaṃghe sanniṣaṇṇe sannipatite ekena bhikṣuṇā jñaptiṃ kṛtvā karma kartavyam",
    "K01vinv08_u:45": " Kaṭhina-v 5. śṛṇotu bhadantāḥ saṃgha idaṃ cīvaraṃ varṣoṣitasya saṃghasya cīvaralābhaḥ saṃpannaḥ saṃghasya kaṭhinam abhirucitaṃ anena cīvareṇa kaṭhinam āstarituṃ /",
    "K01vinv08_u:46": " yenāstīrṇakaṭhinād āvāsāt prakrāmantaḥ (Matsumura 195)",
    "K01vinv08_u:47": " purāṇacīvarāṇāṃ apy avipravāso bhaviṣyati prāg eva navakānāṃ sacet saṃghasya prāptakālaṃ",
    "K01vinv08_u:48": " kṣametānujānīyāt saṃgho yat saṃghaḥ idaṃ cīvaraṃ kaṭhinārthaṃ saṃmanyetānena cīvareṇa",
    "K01vinv08_u:49": " saṃghasya kaṭhinam āstariṣyati yenāstīrṇakaṭhinād āvāsāt* prakrāmantaḥ purāṇacīvarāṇām",
    "K01vinv08_u:50": " apy avipravāso bhaviṣyati prāg eva navakānām ity eṣā jñaptiḥ //",
    "K01vinv08_u:51": " evaṃ ca karma kartavyaṃ",
    "K01vinv08_u:52": " Kaṭhina-v 6. śṛṇotu bhadantāḥ saṃgha idaṃ cīvaraṃ varṣoṣitasya saṃghasya cīvaralābhaḥ",
    "K01vinv08_u:53": " saṃpannaḥ saṃghasya cābhirucitaṃ kaṭhinaṃ kartuṃ tat saṃgha idaṃ cīvaraṃ kaṭhinārthaṃ",
    "K01vinv08_u:54": " saṃmanyate anena cīvareṇa saṃghasya kaṭhinam āstariṣyati yenāstīrṇakaṭhinād āvāsāt",
    "K01vinv08_u:55": " prakrāmataḥ purāṇacīvarakāṇām apy avipravāso bhaviṣyati prāg eva navakānāṃ (Matsumura 196)",
    "K01vinv08_u:56": " yeṣām āyuṣmatāṃ kṣamate idaṃ cīvaraṃ kaṭhinārthaṃ saṃmantum anena cīvareṇa saṃghasya",
    "K01vinv08_u:57": " kaṭhinam āstariṣyati yenāstīrṇakaṭhinād āvāsāt prakramataḥ purāṇacīvarakāṇām apy",
    "K01vinv08_u:58": " avipravāso bhaviṣyati prāg eva navakānāṃ sa tūṣṇīṃ na kṣamate bhāṣantāṃ saṃmataḥ",
    "K01vinv08_u:59": " saṃghena idaṃ cīvaraṃ kaṭhinārtham anena cīvareṇa saṃghasya kaṭhinam āstariṣyati",
    "K01vinv08_u:60": " yenāstīrṇakaṭhinād āvāsāt* prakrāmataḥ purāṇacīvarakāṇām apy avipravāso bhaviṣyati",
    "K01vinv08_u:61": " prāg eva navakānāṃ kṣāntam anujñātaṃ saṃghena yasmāt tūṣṇīṃ evam etad dhārayāmi",
    "K01vinv08_u:62": " Kaṭhina-v 7. tataḥ paścāt kaṭhināstārako bhikṣuḥ saṃmantavyaḥ paṃcabhir dharmaiḥ",
    "K01vinv08_u:63": " samanvāgataḥ kaṭhināstārako bhikṣur asaṃmato na saṃmantavyaḥ saṃmataś cāvakāśayitavyaḥ",
    "K01vinv08_u:64": " katamaiḥ paṃcabhiḥ avarṣiko varṣachinnakaḥ (Matsumura 197)",
    "K01vinv08_u:65": " paścimakāṃ varṣām upagato anyatra varṣoṣitaḥ śikṣādattakaḥ apare api paṃca na saṃmantavyāḥ",
    "K01vinv08_u:66": " pārivāsika mūlapārivāsika mānāpya mūlamānāpyacāra utkṣiptakaḥ apare paṃca na saṃmantavyā",
    "K01vinv08_u:67": " cchandād gacchati dveṣāṃ mohād bhayād gacchati āstṛtaṃ cānāstṛtaṃ kaṭhinaṃ na jānāti :",
    "K01vinv08_u:68": " paṃcabhis tu dharmaiḥ samanvāgataḥ kaṭhināstārako bhikṣur asaṃmataś ca saṃmantavyaḥ",
    "K01vinv08_u:69": " saṃmataś ca nāvakāśayitavyaḥ katamaiḥ paṃcabhiḥ na cchandād gacchati na dveṣān na",
    "K01vinv08_u:70": " mohān na bhayād gacchati āstṛtānāstṛtaṃ ca kaṭhinaṃ jānāti",
    "K01vinv08_u:71": " Kaṭhina-v 8. evaṃ ca punaḥ saṃmantavyaḥ śayanāsanaprajñaptiṃ kṛtvā pūrvavad (Matsumura 198)",
    "K01vinv08_u:72": " yāvad utsāhayitavyaḥ utsahase tvam evaṃnāmā saṃghasya kaṭhinam āstartum iti saced utsahate tena vaktavyaṃ utsahed iti /",
    "K01vinv08_u:73": " tataḥ paścād ekena bhikṣuṇā jñaptiṃ kṛtvā karma kartavyam*",
    "K01vinv08_u:74": " Kaṭhina-v 9a. śṛṇotu bhadantāḥ saṃgha ayam evaṃnāmā kaṭhināstārako bhikṣur utsahate",
    "K01vinv08_u:75": " saṃghasya kaṭhinam āstartuṃ sacet saṃghasya prāptakālaṃ kṣametānujānīyāt saṃgho (277r1 = GBM 6.866)",
    "K01vinv08_u:76": " yat saṃghaḥ evaṃnāmānaṃ kaṭhināstārakaṃ saṃmanyeta evaṃnāmā kaṭhināstarakaḥ saṃghasya kaṭhinam āstariṣyatīti eṣā jñaptiḥ evaṃ ca karma kartavyaṃ",
    "K01vinv08_u:77": " (Matsumura 199)",
    "K01vinv08_u:78": " Kaṭhina-v 9b. śṛṇotu bhadantāḥ saṃghaḥ ayam evaṃnāmā kaṭhināstāraka utsahe saṃghasya",
    "K01vinv08_u:79": " kaṭhinam āstartuṃ tat saṃgha evaṃnāmānaṃ kaṭhināstārakaṃ saṃmanyeta ayam evaṃnāmā",
    "K01vinv08_u:80": " kaṭhināstarakaḥ saṃghasya kaṭhinam āstariṣyati yeṣām āyuṣmatāṃ kṣamate evaṃnāmānaṃ",
    "K01vinv08_u:81": " kaṭhināstārakaṃ saṃmantuṃ evaṃnāmā kaṭhināstārakaḥ saṃghasya kaṭhinam āstariṣyati",
    "K01vinv08_u:82": " te tūṣṇīṃ na kṣamate bhāṣantāṃ saṃmataḥ saṃghena evaṃnāmā kaṭhināstārakaḥ saṃghasya",
    "K01vinv08_u:83": " kaṭhinam āstariṣyati kṣāntam anujñātaṃ saṃghena yasmāt tuṣṇīm evam etad dhārayāmi",
    "K01vinv08_u:84": " Kaṭhina-v 10. tataḥ kaṭhināstārakasya bhikṣor jñaptyā kaṭhinaṃ āstaritavyaṃ (Matsumura 200)",
    "K01vinv08_u:85": " śṛṇotu bhadantāḥ saṃgha idaṃ cīvaraṃ saṃghena kaṭhinārthaṃ saṃmatam ayaṃ caivaṃnāmā",
    "K01vinv08_u:86": " kaṭhināstārako bhikṣuḥ saṃmataḥ sacet saṃghasya prāptakālaṃ kṣametānujānīyāt saṃgho",
    "K01vinv08_u:87": " yat saṃghaḥ idaṃ cīvaraṃ kaṭhinārtham evaṃnāmno bhikṣor anupradadyād ity eṣā jñaptiḥ",
    "K01vinv08_u:88": " Kaṭhina-v 11. kaṭhināstārakasyāhaṃ bhikṣor āsamudācārikāṃ dharmāṃ prajñapayiṣyāmi",
    "K01vinv08_u:89": " kaṭhināstārakena bhikṣuṇā kaṭhinena sarvatra pūrvaṃgamena bhavitavyam* dhāvatā vitaratā",
    "K01vinv08_u:90": " cchindatā sīvatā raṃjayatā antato dvau trayo vā sūcīpadakā dātavyā dvau trayo vā",
    "K01vinv08_u:91": " cittotpādā utpādayitavyaḥ",
    "K01vinv08_u:92": " Kaṭhina-v 12. tataḥ paścād āśvayujamāse śuklapakṣapaṃcadaśyāṃ ārocayitavyam* : (Matsumura 201)",
    "K01vinv08_u:93": " śvo 'ham āyuṣmantaḥ kaṭhinam āstariṣyāmi /",
    "K01vinv08_u:94": " yuṣmābhiḥ svakasvakāni cīvarāṇi pratyuddhartavyāni iti tataḥ kaṭhināstārakeṇa (Matsumura 202)",
    "K01vinv08_u:95": " bhikṣuṇā kaṭhinaṃ gandhapuṣpānvitaṃ surabhidhūpadhūpitaṃ kṛtvā śayanāsanaprajñaptiṃ",
    "K01vinv08_u:96": " kṛtvā gaṇḍīm ākoṭya pṛṣtavācikayā bhikṣūn samanuyujya sarvasaṃghe sanniṣaṇṇe sannipatite",
    "K01vinv08_u:97": " vṛddhānte sthāpayitavyaṃ tato vṛddhānte sthivā kaṭhinaṃ gṛhītvā vaktavyaṃ",
    "K01vinv08_u:98": " Kaṭhina-v 13. śṛṇotu bhadantāḥ saṃgha idaṃ cīvaraṃ saṃghena kaṭhinaṃ saṃmatam ahaṃ",
    "K01vinv08_u:99": " caivaṃnāmā bhikṣuḥ kaṭhināstārakaḥ so 'ham evaṃnāmā kaṭhināstārakas tena cīvareṇa",
    "K01vinv08_u:100": " saṃghasya kaṭhinam āstariṣyāmīti /",
    "K01vinv08_u:101": " evaṃ dvir api tṛr api tata āstīrya saṃghasthavirasya purastāt sthitvā evaṃ vaktavyaṃ samanvāhara sthavira idaṃ cīvaraṃ saṃghena kaṭhinaṃ (Matsumura",
    "K01vinv08_u:102": " saṃmatam ahaṃ caivaṃnāmā kaṭhināstārakas tan mayā anena cīvareṇa saṃghasya kaṭhinam āstṛtam iti",
    "K01vinv08_u:103": " Kaṭhina-v 14. tena vaktavyaṃ sādhv āstṛtaṃ suṣṭhv āstṛtaṃ yo 'tra lābhas cānuśaṃsaś",
    "K01vinv08_u:104": " ca so 'smākam iti evaṃ dvir api tṛr api yāvat saṃghanavakasya sarvair vaktavyaṃ sādhv",
    "K01vinv08_u:105": " āstṛtaṃ suṣṭhv āstṛtaṃ yo 'tra lābhaś cānuśaṃsaś ca so 'smākam iti",
    "K01vinv08_u:106": " Kaṭhina-v 15. kaṭhināstārakeṇa bhikṣuṇā kaṭhinaṃ gṛhītvā na prasrāvakuṭiṃ na varcaskuṭiṃ",
    "K01vinv08_u:107": " na dhūmāgāraṃ praveṣṭavyaṃ nābhyavakāśe sthātavyaṃ na bahiḥsīmāṃ gantavyaṃ saced",
    "K01vinv08_u:108": " gacchati na tasyāṃ vastavyaṃ (Matsumura 204)",
    "K01vinv08_u:109": " kaṭhināstārako bhikṣur yathāprajñaptān āsamudācārikāṃ dharmān na samādāya vartate sātisāro bhavati",
    "K01vinv08_u:110": " Kaṭhina-v 16. tataḥ kaṭhināstārakena bhikṣuṇā phālgunamāse śuklapakṣapaṃcadaśyāṃ",
    "K01vinv08_u:111": " punar ārocayitavyaṃ śvā āyuṣmantaḥ kaṭhinam uddhariṣyāmi yūyaṃ svakasvakāni cīvarāṇy adhitiṣṭhateti /",
    "K01vinv08_u:112": " yaś ca tatra lābhaḥ saṃpannaḥ sa saṃghena bhājayitavyaḥ //",
    "K01vinv08_u:113": " Kaṭhina-v 17. āyuśmān upālī buddhaṃ bhagavantaṃ pṛcchati /",
    "K01vinv08_u:114": " katīnāṃ bhadanta kaṭhinam anāstṛtaṃ pañcānām upāliṃ avarṣikasya varṣācchinnakasya paścimakāṃ (277v1 = GBM 6.867)",
    "K01vinv08_u:115": " varṣāṃ upagatasya anyatra varṣopagatasya tasmiṃ kaṭhina āstīryamāṇe asaṃmukhībhūtasya /",
    "K01vinv08_u:116": " apareṣām api paṃcānām anāstṛtaṃ pārivāsikasya paryuṣitaparivāsasya mānāpyacārikasya caritamānāpyasya śikṣādattakasya ca",
    "K01vinv08_u:117": " (Matsumura 205)",
    "K01vinv08_u:118": " Kaṭhina-v 18. katīnāṃ bhadantaiva lābho nānuśaṃsā /",
    "K01vinv08_u:119": " pañcānām upālin avarṣikasya varṣācchinnakasya paścimakāṃ varṣām upagatasyānyatra varṣopagatasya tasmiṃ kaṭhina astīryamāṇa saṃmukhībhūtasya",
    "K01vinv08_u:120": " apareṣām api pañcānāṃ pārivāsikasya paryuṣitaparivāsasya mānāpyacārikasya caritamānāpyasya śikṣādattakasya ca",
    "K01vinv08_u:121": " Kaṭhina-v 19. kātīnāṃ bhadanta naiva lābho nānuśaṃsaḥ paṃcānām upāliṃ adarśanāyotkṣiptakasya apratikarmaṇāyotkṣiptakasya apratinisṛṣṭe /",
    "K01vinv08_u:122": " pāpake dṛṣṭigate utkṣiptakasya anyatra varṣoṣitasya bhinne ca saṃghe adharme pākṣikasya",
    "K01vinv08_u:123": " (Matsumura 206)",
    "K01vinv08_u:124": " Kaṭhina-v 20. saṃbahulā bhikṣavo janapadacārikāṃ carantaḥ corair muṣitās te 'nupūrveṇa śrāvastīm anuprāptā bhikṣubhir dṛṣṭāḥ svāgataṃ svāgataṃ āyuṣmantaḥ kaccit sukhacaryā /",
    "K01vinv08_u:125": " kīdṛśī āyuṣmantaḥ sukhacaryā corair muṣitāḥ smaḥ /",
    "K01vinv08_u:126": " asmākam āyuṣmantaḥ prabhūto lābhaḥ saṃpannaḥ yadi kaṭhinam uddhriyate cīvarair yuṣmākaṃ saṃvibhāgaṃ kurma iti /",
    "K01vinv08_u:127": " etat prakaraṇaṃ bhikṣavo bhagavata ārocayanti bhagavān āha /",
    "K01vinv08_u:128": " tasmād anujānāmi corair muṣitakānāṃ bhikṣūṇām arthāya kaṭhinam uddhartavyaṃ evaṃ",
    "K01vinv08_u:129": " ca punar uddhartavyaṃ śayanāsanaprajñaptiṃ kṛtvā gaṇḍīm ākoṭya pṛṣtavācikayā bhikṣūn",
    "K01vinv08_u:130": " samanuyujya sarvasaṃghe sanniṣaṇṇe sannipatite ekena bhikṣuṇā jñaptiṃ kṛtvā karma kartavyam*",
    "K01vinv08_u:131": " Kaṭhina-v 21. śṛṇotu bhadantāḥ saṃgha yāvad evāsminn āvāse samagreṇa saṃghena kaṭhinam",
    "K01vinv08_u:132": " āstṛtaṃ saṃbahulāś ca bhikṣavaḥ corair muṣitā āgatāḥ sacet saṃghasya prāptakālaṃ",
    "K01vinv08_u:133": " kṣametānujānīyāt saṃgho yat saṃghaś corair muṣitakānāṃ bhikṣūṇām arthāya kaṭhinam",
    "K01vinv08_u:134": " uddhared ity eṣā jñaptiḥ evaṃ ca karma kartavyam*",
    "K01vinv08_u:135": " (Matsumura 207)",
    "K01vinv08_u:136": " Kaṭhina-v 22a. śṛṇotu bhadantāḥ saṃgha yāvad evāsminn āvāse samagreṇa saṃghena kaṭhinam",
    "K01vinv08_u:137": " āstṛtaṃ saṃbahulāś ca bhikṣavaś corair muṣitakā āgatās tat saṃghaś corair muṣitakānāṃ",
    "K01vinv08_u:138": " bhikṣūṇām arthāya kaṭhinam uddharati yeṣām āyuṣmatāṃ kṣamate coramuṣitakānāṃ bhikṣūṇām",
    "K01vinv08_u:139": " arthāya kaṭhinam uddharituṃ te tūṣṇīṃ na kṣamate bhāṣantāṃ uddhṛtaṃ saṃghena coramuṣitakānāṃ",
    "K01vinv08_u:140": " bhikṣūṇām arthāya kaṭhinaṃ kṣāntam anujñātaṃ saṃghena yasmāt tūṣṇīm evam etad dhārayāmi /",
    "K01vinv08_u:141": " Kaṭhina-v 22b. tasmād yo lābhaḥ saṃpannaḥ sa bhājayitavyaḥ bhājite yasyābhipretan tena svakāt pratyaṃśāc cauramuṣitakānāṃ bhikṣūṇāṃ saṃvibhāgaḥ kartavyaḥ // //",
    "K01vinv08_u:142": " uddānam* //",
    "K01vinv08_u:143": " vitaritaṃ vilikhitaṃ ca dhuṭī gaṇḍūṣapaṭṭikā",
    "K01vinv08_u:144": " upadhipariṣaṇḍo ca purāṇasannihitaphupphusam* // //",
    "K01vinv08_u:145": " Kaṭhina-v 23. āyuṣmān upālī buddhaṃ bhagavantaṃ pṛcchati /",
    "K01vinv08_u:146": " labhyaṃ bhadanta vitaritena cīvarakeṇa kaṭhinam āstartum* na labhyam upālin* labhyaṃ (Matsumura 208)",
    "K01vinv08_u:147": " bhadanta vilikhitena dakaśāṭikācīvareṇa gaṇḍūṣacīvareṇa paṭṭikācīvareṇa plotikācīvareṇa pariṣaṇḍācīvareṇa purāṇacīvareṇa (Matsumura 209)",
    "K01vinv08_u:148": " sannihitacīvareṇa phupphusacīvareṇa kaṭhinam āstartuṃ na labhyam upālin* // //",
    "K01vinv08_u:149": " (Matsumura 210)",
    "K01vinv08_u:150": " uddānam* // //",
    "K01vinv08_u:151": " marditaṃ cāpy akālena pudgalasya tṛcīvaram*",
    "K01vinv08_u:152": " akalpikam asaṃcchanaṃ na kuryād ūnapaṃcakam*",
    "K01vinv08_u:153": " asaṃmatam anāstṛtaṃ bahiḥsīme na rohati // //",
    "K01vinv08_u:154": " Kaṭhina-v 24. āyuṣmān (278r1 = GBM 6.868)",
    "K01vinv08_u:155": " upālī buddhaṃ bhagavantaṃ pṛcchati labhyaṃ bhadanta marditena cīvareṇa kaṭhinam āstartuṃ na labhyam upālin* labhyaṃ bhadanta akālacīvareṇa paudgalikayā saṃghāṭyā (Matsumura 211)",
    "K01vinv08_u:156": " uttarāsaṃgena antarvāsena akalpikena cīvareṇa acchinakena ūnapaṃcakena asammatena cīvareṇa asammatena (Matsumura 212)",
    "K01vinv08_u:157": " kaṭhināstārakena bahiḥsīmāsammatena kaṭhinacīvareṇa bahiḥsīmāsaṃmatena kaṭhināstārakena kaṭhinam āstartuṃ na labhyam upālin* // //",
    "K01vinv08_u:158": " (Matsumura 213)",
    "K01vinv08_u:159": " uddānam* // //",
    "K01vinv08_u:160": " kālikaṃ cāpi traimāsyam ahantaṃ caiva kalpikam*",
    "K01vinv08_u:161": " ātyayikaṃ pailotikaṃ pudgalasya tṛcīvaram* // //",
    "K01vinv08_u:162": " Kaṭhina-v 25. labhyaṃ bhadanta kālikena cīvareṇa saṃghasya kaṭhinam āstartuṃ labhyaṃ",
    "K01vinv08_u:163": " upālin* yo bhadanta traimāsyātyayāt saṃghasya cīvaralābhaḥ saṃpadyate tena labhyaṃ",
    "K01vinv08_u:164": " kaṭhinam āstartuṃ labhyam upāliṃ ahatacīvareṇa labhyaṃ ahatakalpitena labhyaṃ ātyayikacīvareṇa",
    "K01vinv08_u:165": " labhyaṃ paulotikacīvareṇa labhyaṃ paulotikayā (Matsumura 214)",
    "K01vinv08_u:166": " saṃghāṭyā na labhyaṃ labhyaṃ bhadanta paudgalikayā saṃghāṭyā kaṭhinam āstartuṃ labhyam upālin sacet saṃghe nisṛṣṭā bhavati evam uttarāsaṃgenāntarvāsena",
    "K01vinv08_u:167": " (Matsumura 215)",
    "K01vinv08_u:168": " uddānam* // //",
    "K01vinv08_u:169": " paudgalikaṃ gārhāpatakaṃ paṃcakaṃ sādhikapaṃcikaṃ",
    "K01vinv08_u:170": " saṃmatam āstṛtaṃ caiva antaḥsīme ca rohau // //",
    "K01vinv08_u:171": " Kaṭhina-v 26. labhyaṃ bhadanta paudgalikena cīvareṇa kaṭhinam āstartuṃ na labhyam",
    "K01vinv08_u:172": " upāliṃ labhyaṃ sacet saṃghe nisṛṣṭaṃ bhavati gṛhapaticīvareṇa na labhyaṃ labhyaṃ",
    "K01vinv08_u:173": " sacet saṃghe nisṛṣṭaṃ (Matsumura 216)",
    "K01vinv08_u:174": " bhavati paṃcakena labhyaṃ sādhikena paṃcakena labhyaṃ sammatena kaṭhinacīvareṇa kaṭhināstārakena",
    "K01vinv08_u:175": " labhyaṃ antaḥsīmāsammatena kaṭhinacīvareṇa labhyaṃ antaḥsīmāsammatena kaṭhināstārakena labhyaṃ",
    "K01vinv08_u:176": " Kaṭhina-v 27. aṣṭau mātṛkāpadāni kaṭhinoddhārāya saṃvartante katame 'ṣṭau prakramaṇaṃ niṣṭhāpanaṃ sanniṣṭhāpanaṃ nāśanaṃ śravaṇaṃ sīmātikrāntaṃ (Matsumura 217)",
    "K01vinv08_u:177": " āśācchedakaṃ kaṭhinoddhāram evāṣṭamam* prakramaṇāntikaḥ kaṭhinoddhārā niṣṭhāpanāntikaḥ",
    "K01vinv08_u:178": " sanniṣṭhāpanāntikaḥ nāśanāntikaḥ śravaṇāntikaḥ sīmātikrāntikaḥ āśācchedakaḥ kaṭhinoddhāram evāṣṭamam*",
    "K01vinv08_u:179": " Kaṭhina-v 28. prakramaṇāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād",
    "K01vinv08_u:180": " āvāsāt* akṛtacīvaro 'niṣṭhitacīvaraḥ samādāya pātracīvaraṃ bahiḥsīmāṃ prakramaty",
    "K01vinv08_u:181": " apunarāgamanāya tasya prakramaṇāntikaḥ kaṭhinoddhāraḥ",
    "K01vinv08_u:182": " (Matsumura 218)",
    "K01vinv08_u:183": " Kaṭhina-v 29. niṣṭhāpanāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād",
    "K01vinv08_u:184": " āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti",
    "K01vinv08_u:185": " tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
    "K01vinv08_u:186": " Kaṭhina-v 30. sanniṣṭhāpanāntikaḥ kaṭhinoddhāraḥ katamaḥ yathāpi tad bhikṣur (Matsumura 219)",
    "K01vinv08_u:187": " āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti /",
    "K01vinv08_u:188": " tasyaivaṃ bhavati na haiva pratyeṣyāmi nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ //",
    "K01vinv08_u:189": " Kaṭhina-v 31. nāśanāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād (Matsumura 220)",
    "K01vinv08_u:190": " āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi (278v1 = GBM 6.869)",
    "K01vinv08_u:191": " cīvaraṃ kariṣyāmi /",
    "K01vinv08_u:192": " tasyaivaṃ bhavati na haiva pratyeṣyāmi api tu cīvaraṃ kariṣyāmīti sa tad ārabhate ārabdhaṃ tu naśyati tasya nāśanāntikaḥ kaṭhinoddhāraḥ",
    "K01vinv08_u:193": " Kaṭhina-v 32. śravaṇāntikaḥ kaṭhinoddhāraḥ katamaḥ yathāpi tad bhikṣuḥ āstīrṇakaṭhinād",
    "K01vinv08_u:194": " āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmi",
    "K01vinv08_u:195": " samagreṇa ca saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam",
    "K01vinv08_u:196": " iti śrutvā cābhyanumodate sādhūddhṛtaṃ suṣṭhūddhṛtam iti /",
    "K01vinv08_u:197": " tasya śravaṇāntikaḥ kaṭhinoddhāraḥ",
    "K01vinv08_u:198": " (Matsumura 221)",
    "K01vinv08_u:199": " Kaṭhina-v 33. sīmātikrāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād",
    "K01vinv08_u:200": " āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi na pratyeṣyāmīti",
    "K01vinv08_u:201": " sīmāṃ cātikrāmati tasya sīmātikrāntikaḥ kaṭhinoddhāraḥ",
    "K01vinv08_u:202": " Kaṭhina-v 34. āśācchedakaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād",
    "K01vinv08_u:203": " āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmīti",
    "K01vinv08_u:204": " tasya yā sā cīvarapratyāśā sā sarveṇa sarvaṃ samucchidyate tasyāśācchedakaḥ kaṭhinoddhāraḥ",
    "K01vinv08_u:205": " Kaṭhina-v 35. kaṭhinoddhāra evāṣṭamaḥ katamaḥ yathāpi tad bhikṣur āstīrṇakaṭhinād (Matsumura 222)",
    "K01vinv08_u:206": " āvāsād akṛtacīvaro 'niṣṭhitacīvaro bahiḥsīmāṃ prakrāmati cāgatya kaṭhinoddhāraḥ pratyanubhavati tasya kaṭhinodhāra evāṣṭamaḥ // //",
    "K01vinv08_u:207": " uddānam* //",
    "K01vinv08_u:208": " akṛtena hi viṃśati vikṛtena hi viṃśati",
    "K01vinv08_u:209": " āśayā viṃśatiṃ kuryād anāsayā caiva viṃśikām* // //",
    "K01vinv08_u:210": " Kaṭhina-v 36. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti",
    "K01vinv08_u:211": " tasyaivaṃ bhavati na haiva pratyeṣyāmi api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
    "K01vinv08_u:212": " Kaṭhina-v 37. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmi /",
    "K01vinv08_u:213": " tasyaivaṃ bhavati na haiva pratyeṣyāmi nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ",
    "K01vinv08_u:214": " (Matsumura 223)",
    "K01vinv08_u:215": " Kaṭhina-v 38. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti",
    "K01vinv08_u:216": " sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ /",
    "K01vinv08_u:217": " Kaṭhina-v 39. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi cīvarakaṃ kariṣyāmīti",
    "K01vinv08_u:218": " samagreṇa ca saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam iti śrutvā cābhyanumodate sādhūddhṛtaṃ suṣṭhūddhṛtam iti /",
    "K01vinv08_u:219": " tasya śravaṇāntikaḥ kaṭhinoddhāra-m-iti //",
    "K01vinv08_u:220": " Kaṭhina-v 40. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati /",
    "K01vinv08_u:221": " pratyeṣyāmi cīvaraṃ kariṣyāmi tasya tatra gatasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
    "K01vinv08_u:222": " Kaṭhina-v 41. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmi /",
    "K01vinv08_u:223": " tasya tatra gatasyaivaṃ bhavati (279r1 = GBM 6.870)",
    "K01vinv08_u:224": " na haiva pratyeṣyāmi nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ",
    "K01vinv08_u:225": " Kaṭhina-v 42. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro",
    "K01vinv08_u:226": " bahiḥsīmāṃ prakrāmati pratyeṣyāmi cīvaraṃ kariṣyāmīti sa tatra gata ārabhate ārabdhaṃ",
    "K01vinv08_u:227": " cāsya naśyati tasya nāśanāntikaḥ kaṭhinoddhāraḥ",
    "K01vinv08_u:228": " (Matsumura 224)",
    "K01vinv08_u:229": " Kaṭhina-v 43. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
    "K01vinv08_u:230": " bahiḥsīmāṃ prakrāmati pratyeṣyāmi cīvaraṃ kariṣyāmīti samagreṇa ca saṃghena kaṭhinam",
    "K01vinv08_u:231": " uddhṛtaṃ sa śṛṇoti samagreṇa saṃghena kaṭhinam uddhṛtam iti /",
    "K01vinv08_u:232": " sa śrutvā cābhyanumodate sādhūddhṛtaṃ suṣṭhūddhṛtam iti tasya śrāvaṇāntikaḥ kaṭhinoddhāraḥ //",
    "K01vinv08_u:233": " Kaṭhina-v 44. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
    "K01vinv08_u:234": " paligodhasantati bahiḥsīmāṃ prakrāmati pratyeṣyāmi cīvaraṃ kariṣyāmīti tasyaivaṃ",
    "K01vinv08_u:235": " bhavati na haiva pratyeṣyāmy api tu cīvaraṃ kariṣyāmīti /",
    "K01vinv08_u:236": " tasya niṣṭhāpanāntikaḥ kaṭhinoddhāraḥ //",
    "K01vinv08_u:237": " Kaṭhina-v 45. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasantatiḥ bahiḥsīmāṃ prakrāmati pratyeṣyāmi cīvaraṃ kariṣyāmīti /",
    "K01vinv08_u:238": " tasyaivaṃ bhavati na haiva pratyeṣyāmi nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ // 10 //",
    "K01vinv08_u:239": " Kaṭhina-v 46. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasantati bahiḥsīmāṃ prakrāmati pratyeṣyāmi cīvaraṃ kariṣyāmīti /",
    "K01vinv08_u:240": " sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ //",
    "K01vinv08_u:241": " Kaṭhina-v 47. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ (Matsumura 225)",
    "K01vinv08_u:242": " paligodhasantatir bahiḥsīmāṃ prakrāmati pratyeṣyāmi cīvaraṃ kariṣyāmīti /",
    "K01vinv08_u:243": " samagreṇa ca saṃghena kaṭhinam uddhṛtam* sa śṛṇoti samagreṇa saṃghena kaṭhinam uddhṛtam iti śrutvā cābhyanumodate /",
    "K01vinv08_u:244": " sādhūddhṛtaṃ suṣṭhūddhṛtam iti //",
    "K01vinv08_u:245": " tasya śrāvaṇāntikaḥ kaṭhinoddhāraḥ //",
    "K01vinv08_u:246": " Kaṭhina-v 48. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasaṃtati bahiḥsīmāṃ prakrāmati pratyeṣyāmi cīvaraṃ kariṣyāmīti /",
    "K01vinv08_u:247": " tasya tatra gatasyaivaṃ bhavati na haiva pratyeṣyāmi api tu cīvarakaṃ kariṣyāmīti tasya niṣṭhāpanāntikaḥ kaṭhinoddhāraḥ //",
    "K01vinv08_u:248": " Kaṭhina-v 49. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasantatir bahiḥsīmāṃ prakrāmati pratyeṣyāmi cīvaraṃ kariṣyāmīti /",
    "K01vinv08_u:249": " tasya gatasyaivaṃ bhavati na haiva pratyeṣyāmi nāpi cīvaraṃ kariṣyāmīti /",
    "K01vinv08_u:250": " tasya sanniṣṭhāpanāntikaḥ kaṭhinoddhāraḥ //",
    "K01vinv08_u:251": " Kaṭhina-v 50. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasaṃtatiḥ bahiḥsīmāṃ prakrāmati pratyeṣyāmi cīvaraṃ kariṣyāmīti /",
    "K01vinv08_u:252": " sa tatra gatā ārabhate ārabdhaṃ cāsya naśyati /",
    "K01vinv08_u:253": " tasya nāśanāntikaḥ kaṭhinoddhāraḥ //",
    "K01vinv08_u:254": " Kaṭhina-v 51. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasantatir bahiḥsīmāṃ prakrāmati (279v1 = GBM 6.871)",
    "K01vinv08_u:255": " pratyeṣyāmi cīvaraṃ kariṣyāmīti /",
    "K01vinv08_u:256": " samagreṇa saṃghena kaṭhinam uddhṛtam* sa śṛṇoti samagreṇa saṃghena kaṭhinam uddhṛtam iti śrutvā cābhyanumodate /",
    "K01vinv08_u:257": " sādhūddhṛtaṃ suṣṭhūddhṛtam iti //",
    "K01vinv08_u:258": " tasya śrāvaṇāntikaḥ kaṭhinoddhāraḥ //",
    "K01vinv08_u:259": " Kaṭhina-v 52. yathāpi tad bhikṣur āstīrṇakaṭhinād āvāsād akṛtacīvaro (Matsumura 226)",
    "K01vinv08_u:260": " 'niṣṭhitacīvaraḥ vicikitsāsantatir bahiḥsīmāṃ prakrāmati kin nu pratyeṣyāmi āhosvin",
    "K01vinv08_u:261": " na pratyeṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti",
    "K01vinv08_u:262": " tasya niṣṭhāpanāntikaḥ kaṭhinoddhāraḥ //",
    "K01vinv08_u:263": " Kaṭhina-v 53. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
    "K01vinv08_u:264": " vicikitsāsantatir bahiḥsīmāṃ prakrāmati kin nu pratyeṣyāmi āhosvin na pratyeṣyāmīti",
    "K01vinv08_u:265": " tasyaivaṃ bhavati na haiva pratyeṣyāmy nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ //",
    "K01vinv08_u:266": " Kaṭhina-v 54. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ vicikitsāsantatir bahiḥsīmāṃ prakrāmati /",
    "K01vinv08_u:267": " kin nu pratyeṣyāmy āhosvin na pratyeṣyāmīti sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ //",
    "K01vinv08_u:268": " Kaṭhina-v 55. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ vicikitsāsantatir bahiḥsīmāṃ prakrāmati /",
    "K01vinv08_u:269": " kin nu (Matsumura 227)",
    "K01vinv08_u:270": " pratyeṣyāmi āhosvin na pratyeṣyāmīti samagreṇa saṃghena kaṭhinam uddhṛtam* sa śṛṇoti",
    "K01vinv08_u:271": " samagreṇa saṃghena kaṭhinam uddhṛtam iti śrutvā cābhyanumodate sādhūddhṛtaṃ suṣṭhūddhṛtam",
    "K01vinv08_u:272": " iti tasya śrāvaṇāntikaḥ kaṭhinoddhāraḥ //",
    "K01vinv08_u:273": " Kaṭhina-v 56. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati /",
    "K01vinv08_u:274": " pratyeṣyāmi cīvaraṃ kariṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
    "K01vinv08_u:275": " pūrvasyāṃ viṃśikāyāṃ akṛtacīvaro 'niṣṭhitacīvara ity atrāniṣṭhitacīvara ity apanīya viprakṛtacīvara iti datvā nānākāreṇāparā viṃśati karyā /",
    "K01vinv08_u:276": " Kaṭhina-v 57. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmaty āśayā pratyeṣyāmi cīvaraṃ kariṣyāmīti tasyaivaṃ bhavati /",
    "K01vinv08_u:277": " na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
    "K01vinv08_u:278": " āśayety anena viśeṣeṇa pūrvavad aparā viṃśikā kāryā //",
    "K01vinv08_u:279": " (Matsumura 228)",
    "K01vinv08_u:280": " Kaṭhina-v 58. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmaty anāśayā pratyeṣyāmi cīvaraṃ kariṣyāmīti",
    "K01vinv08_u:281": " tasyaivaṃ bhavati na haiva pratyeṣyāmy api tu cīvaraṃ kariṣyāmīti /",
    "K01vinv08_u:282": " tasya niṣṭhāpanāntikaḥ kaṭhinoddhāraḥ",
    "K01vinv08_u:283": " anāśayety anena viśeṣeṇāparā viṃśikā kāryā // //",
    "K01vinv08_u:284": " uddānam* //",
    "K01vinv08_u:285": " karaṇīyena dvādaśikā paryeṣaṇatayā tathā",
    "K01vinv08_u:286": " deśena paṃcikāṃ kṛtvā āvāsena ca paṃcikā // //",
    "K01vinv08_u:287": " Kaṭhina-v 59. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti",
    "K01vinv08_u:288": " tasyaivaṃ bhavati na haiva pratyeṣyāmy api tu cīvaraṃ (280r1 = GBM 6.872)",
    "K01vinv08_u:289": " kariṣyāmīti tasya niṣṭhāpanāntikaḥ kaṭhinoddhāraḥ",
    "K01vinv08_u:290": " Kaṭhina-v 60. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
    "K01vinv08_u:291": " bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti tasyaivaṃ bhavati",
    "K01vinv08_u:292": " na haiva pratyeṣyāmy nāpi cīvarakaṃ kariṣyāmīti /",
    "K01vinv08_u:293": " tasya sanniṣṭhāpanāntikaḥ kaṭhinoddhāraḥ //",
    "K01vinv08_u:294": " Kaṭhina-v 61. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti (Matsumura 229)",
    "K01vinv08_u:295": " sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ //",
    "K01vinv08_u:296": " Kaṭhina-v 62. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti",
    "K01vinv08_u:297": " samagreṇa ca saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam iti śrutvā cābhyanumodate sādhūddhṛtaṃ suṣṭhūddhṛtam iti /",
    "K01vinv08_u:298": " tasya śrāvaṇāntikaḥ kaṭhinoddhāraḥ //",
    "K01vinv08_u:299": " Kaṭhina-v 63. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti",
    "K01vinv08_u:300": " tasya tatra gatasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ //",
    "K01vinv08_u:301": " yathāpi tatra gatasyety anena viśeṣeṇa niṣṭhāpanāntika uktaḥ evaṃ sanniṣṭhāpanāntikaḥ // 6 //",
    "K01vinv08_u:302": " nāśanāntikaḥ // 7 //",
    "K01vinv08_u:303": " śrāvaṇāntikaḥ // 8 //",
    "K01vinv08_u:304": " Kaṭhina-v 64. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
    "K01vinv08_u:305": " vicikitsāsaṃtatir bahiḥsīmāṃ prakrāmati karaṇīyena kiṃ nu pratyeṣyāmi āhosvin na",
    "K01vinv08_u:306": " pratyeṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya",
    "K01vinv08_u:307": " niṣṭhāpanāntikaḥ kaṭhinoddhāraḥ // 9 //",
    "K01vinv08_u:308": " yathā vicikitsāsantatir ity anena viśeṣeṇa niṣṭhāpanāntika uktaḥ //",
    "K01vinv08_u:309": " evaṃ sanniṣṭhāpanāntikaḥ // 10 //",
    "K01vinv08_u:310": " nāśanāntikaḥ // 11//",
    "K01vinv08_u:311": " (Matsumura 230)",
    "K01vinv08_u:312": " śravaṇāntikaḥ // 12 //",
    "K01vinv08_u:313": " Kaṭhina-v 65. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati paryeṣaṇāya pratyeṣyāmi cīvaraṃ kariṣyāmīti /",
    "K01vinv08_u:314": " tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
    "K01vinv08_u:315": " paryeṣanāyety anena viśeṣeṇa pūrvavad aparā dvādaśikā : // //",
    "K01vinv08_u:316": " Kaṭhina-v 66. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati deśānuprekṣī apunarāgamanāya tasya prakramaṇāntikaḥ kaṭhinoddhāraḥ //",
    "K01vinv08_u:317": " Kaṭhina-v 67.i. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
    "K01vinv08_u:318": " vicikitsāsantati deśānuprekṣī bahiḥsīmāṃ prakrāmati kin nu pratyeṣyāmi āhosvin na",
    "K01vinv08_u:319": " pratyeṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti tasyaiva",
    "K01vinv08_u:320": " niṣṭhāpanāntikaḥ kaṭhinoddhāraḥ // 2 //",
    "K01vinv08_u:321": " evaṃ sanniṣṭhāpanāntikaḥ // 3 //",
    "K01vinv08_u:322": " nāśanāntikaḥ // 4 //",
    "K01vinv08_u:323": " śrāvaṇāntikaḥ // 5 //",
    "K01vinv08_u:324": " Kaṭhina-v 67.ii. yathā deśānuprekṣaṇapaṃcikā evam āvāsaprekṣaṇapaṃcikā // //",
    "K01vinv08_u:325": " kaṭhinavastu samāpta : // //"
}