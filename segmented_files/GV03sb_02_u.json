{
  "GV03sb_02_u:0": "2.1.1.",
  "GV03sb_02_u:1": "2.1.1.[1]",
  "GV03sb_02_u:2": "sa yadvā itaścetaśca sambharati | tatsambhārāṇāṃ sambhāratvaṃ yatra",
  "GV03sb_02_u:3": "yatrāgnernyaktaṃ tatastataḥ sambharati tadyaśaseva tvadevainametatsamardhayati",
  "GV03sb_02_u:4": "paśubhiriva tvanmithuneneva tvatsambharan",
  "GV03sb_02_u:5": "2.1.1.[2]",
  "GV03sb_02_u:6": "athollikhati | tadyadevāsyai pṛthivyā abhiṣṭhitaṃ vābhiṣṭhyūtaṃ vā tadevāsyā",
  "GV03sb_02_u:7": "etaduddhantyatha yajñiyāyāmeva pṛthivyāmādhatte tasmādvā ullikhati",
  "GV03sb_02_u:8": "2.1.1.[3]",
  "GV03sb_02_u:9": "athādbhirabhyukṣati | eṣa vā apāṃ sambhāro yadadbhirabhyukṣati tadyadapaḥ",
  "GV03sb_02_u:10": "sambharatyannaṃ vā āpo 'nnaṃ hi vā āpastasmādyademaṃ lokamāpa",
  "GV03sb_02_u:11": "āgacantyathehānnādyaṃ jāyate tadannādyenaivainametatsamardhayati",
  "GV03sb_02_u:12": "2.1.1.[4]",
  "GV03sb_02_u:13": "yoṣā vā āpaḥ | vṛṣāgnirmithunenaivainametatprajananena samardhayatyadbhirvā",
  "GV03sb_02_u:14": "idaṃ sarvamāptamadbhirevainametadāptvādhatte tasmādapaḥ sambharati",
  "GV03sb_02_u:15": "2.1.1.[5]",
  "GV03sb_02_u:16": "atha hiraṇyaṃ sambharati | agnirha vā apo 'bhidadhyau mithunyābhiḥ syāmiti tāḥ",
  "GV03sb_02_u:17": "sambabhūva tāsu retaḥ prāsiñcattaddhiraṇyamabhavattasmādetadagnisaṃkāśamagnerhi",
  "GV03sb_02_u:18": "retastasmādapsu vindantyapsu hi prāsiñcattasmādenena na dhāvayati na kiṃ cana",
  "GV03sb_02_u:19": "karotyatha yaśo devaretasaṃ hi tadyaśasaivainametatsamardhayati saretasameva",
  "GV03sb_02_u:20": "kṛtsnamagnimādhatte tasmāddhiraṇyaṃ sambharati",
  "GV03sb_02_u:21": "2.1.1.[6]",
  "GV03sb_02_u:22": "athoṣāntsambharati | asau ha vai dyaurasyai pṛṭhivyā etānpaśūnpradadau",
  "GV03sb_02_u:23": "tasmātpaśavyamūṣaramityāhuḥ paśavo hyevaite sākṣādeva",
  "GV03sb_02_u:24": "tatpaśubhirevainametatsamardhayati te 'muta āgatā asyām pṛthivyām",
  "GV03sb_02_u:25": "pratiṣṭhitāstamanayordyāvāpṛthivyo rasam manyante",
  "GV03sb_02_u:26": "tadanayorevainametaddyāvāpṛthivyo rasena samardhayati tasmādūṣāntsambharati",
  "GV03sb_02_u:27": "2.1.1.[7]",
  "GV03sb_02_u:28": "athākhukarīṣaṃ sambharati | ākhavo ha vā asyai pṛthivyai rasaṃ vidustasmātte 'dho",
  "GV03sb_02_u:29": "'dha imām pṛthivīṃ carantaḥ pīviṣṭhā asyai hi rasaṃ viduste yatra te 'syai pṛthivyai",
  "GV03sb_02_u:30": "rasaṃ vidustata utkiranti tadasyā evainametatpṛthivyai rasena samardhayati",
  "GV03sb_02_u:31": "tasmādākhukarīṣaṃ sambharati purīṣya iti vai tamāhuryaḥ śriyaṃ gacati samānaṃ",
  "GV03sb_02_u:32": "vai purīṣaṃ ca karīṣaṃ ca tadetasyaivāvaruddhai tasmādākhukarīṣaṃ sambharati",
  "GV03sb_02_u:33": "2.1.1.[8]",
  "GV03sb_02_u:34": "atha śarkarāḥ sambharati | devāśca vā asurāścobhaye prājāpatyāḥ paspṛdhire sā heyam",
  "GV03sb_02_u:35": "pṛthivyalelāyadyathā puṣkaraparṇamevaṃ tāṃ ha sma vātaḥ saṃvahati sopaiva",
  "GV03sb_02_u:36": "devāñjagāmopāsurāntsā yatra devānupajagāma",
  "GV03sb_02_u:37": "2.1.1.[9]",
  "GV03sb_02_u:38": "taddhocuḥ | hantemāṃ pratiṣṭhāṃ dṛṃhāmahai tasyāṃ dhruvāyāmaśithilāyāmagnī",
  "GV03sb_02_u:39": "ādadhāmahai tato 'syai sapatnānnirbhakṣyāma iti",
  "GV03sb_02_u:40": "2.1.1.[10]",
  "GV03sb_02_u:41": "tadyathā śaṅkubhiścarma vihanyāt | evamimām pratiṣṭhām paryabṛṃhanta seyaṃ",
  "GV03sb_02_u:42": "dhruvāśithilā pratiṣṭhā tasyāṃ dhruvāyāmaśithilāyāmagnī ādadhata tato 'syai",
  "GV03sb_02_u:43": "sapatnānnirabhajan",
  "GV03sb_02_u:44": "2.1.1.[11]",
  "GV03sb_02_u:45": "tatho evaiṣa etat | imām pratiṣṭhāṃ śarkarābhiḥ paribṛṃhate tasyāṃ",
  "GV03sb_02_u:46": "dhruvāyāmaśithilāyāmagnī ādhatte tato 'syai sapatnānnirbhajati tasmācarkarāḥ",
  "GV03sb_02_u:47": "sambharati",
  "GV03sb_02_u:48": "2.1.1.[12]",
  "GV03sb_02_u:49": "tānvā etān | pañca sambhārāntsambharati pāṅkto yajñaḥ pāṅktaḥ paśuḥ pañcartavaḥ",
  "GV03sb_02_u:50": "saṃvatsarasya",
  "GV03sb_02_u:51": "2.1.1.[13]",
  "GV03sb_02_u:52": "tadāhuḥ | ṣaḍevartavaḥ saṃvatsarasyeti nyūnamu tarhi mithunam prajananaṃ kriyate",
  "GV03sb_02_u:53": "nyūnādvā imāḥ prajāḥ prajāyante tacvaḥśreyasamuttarāvattasmātpañca bhavanti yadyu",
  "GV03sb_02_u:54": "ṣaḍevartavaḥ saṃvatsarasyetyagnirevaiteṣāṃ ṣaṣṭhastatho evaitadanyūnam bhavati",
  "GV03sb_02_u:55": "2.1.1.[14]",
  "GV03sb_02_u:56": "tadāhuḥ | naivaikaṃ cana sambhāraṃ sambharedityasyāṃ vā ete sarve pṛthivyām",
  "GV03sb_02_u:57": "bhavanti sa yadevāsyāmādhatte tatsarvānsambhārānāpnoti tasmānnaivaikaṃ cana",
  "GV03sb_02_u:58": "sambhāraṃ sambharediti tadu sameva bharedyadahaivāsyāmādhatte",
  "GV03sb_02_u:59": "tatsarvāntsambhārānāpnoti yadu sambhāraiḥ sambhṛtairbhavati tadu bhavati tasmādu",
  "GV03sb_02_u:60": "sameva bharet",
  "GV03sb_02_u:61": "2.1.2.",
  "GV03sb_02_u:62": "2.1.2.[1]",
  "GV03sb_02_u:63": "kṛttikāsvagnī ādadhīta | etā vā agninakṣatraṃ yatkṛttikāstadvai saloma yo",
  "GV03sb_02_u:64": "'gninakṣatre 'gnī ādadhātai tasmātkṛttikāsvādadhīta",
  "GV03sb_02_u:65": "2.1.2.[2]",
  "GV03sb_02_u:66": "ekaṃ dve trīṇi | catvārīti vā anyāni nakṣatrāṇyathaitā eva bhūyiṣṭhā",
  "GV03sb_02_u:67": "yatkṛttikāstadbhūmānamevaitadupaiti tasmātkṛttikāsvādadhīta",
  "GV03sb_02_u:68": "2.1.2.[3]",
  "GV03sb_02_u:69": "etā ha vai prācyai diśo na cyavante | sarvāṇi ha vā anyāni nakṣatrāṇi prācyai",
  "GV03sb_02_u:70": "diśaścyavante tatprācyāmevāsyaitaddiśyāhitau bhavatastasmātkṛttikāsvādadhīta",
  "GV03sb_02_u:71": "2.1.2.[4]",
  "GV03sb_02_u:72": "atha yasmānna kṛttikāsvādadhīta | ṛkṣāṇāṃ ha vā etā agre patnya āsuḥ saptarṣīnu ha",
  "GV03sb_02_u:73": "sma vai purarkṣā ityācakṣate tā mithunena vyārdhyantāmī hyuttarāhi saptarṣaya",
  "GV03sb_02_u:74": "udyanti pura etā aśamiva vai tadyo mithunena vyṛddhaḥ sa nenmithunena vyṛdhyā iti",
  "GV03sb_02_u:75": "tasmānna kṛttikāsvādadhīta",
  "GV03sb_02_u:76": "2.1.2.[5]",
  "GV03sb_02_u:77": "tadvaiva dadhīta | agnirvā etāsāṃ mithunamagninaitā mithunena",
  "GV03sb_02_u:78": "samṛddhāstasmādaiva dadhīta",
  "GV03sb_02_u:79": "2.1.2.[6]",
  "GV03sb_02_u:80": "rohiṇyāmagnī ādadhīta | rohiṇyāṃ ha vai prajāpatiḥ prajākāmo 'gnī ādadhe sa prajā",
  "GV03sb_02_u:81": "asṛjata tā asya prajāḥ sṛṣṭā ekarūpā upastabdhāstasthū rohiṇya ivaiva tadvai rohiṇyai",
  "GV03sb_02_u:82": "rohiṇītvam bahurhaiva prajayā paśubhirbhavati ya evaṃ vidvānrohiṇyāmādhatte",
  "GV03sb_02_u:83": "2.1.2.[7]",
  "GV03sb_02_u:84": "rohiṇyāmu ha vai paśavaḥ | agnī ādadhire manuṣyāṇāṃ kāmaṃ rohemeti te",
  "GV03sb_02_u:85": "manuṣyāṇāṃ kāmamarohanyamu haiva tatpaśavo manuṣyeṣu kāmamarohaṃstamu",
  "GV03sb_02_u:86": "haiva paśuṣu kāmaṃ rohati ya evaṃ vidvānrohiṇyāmādhatte",
  "GV03sb_02_u:87": "2.1.2.[8]",
  "GV03sb_02_u:88": "mṛgaśīrṣe 'gnī ādadhīta | etadvai prajāpateḥ śiro yanmṛgaśīrṣaṃ śrīrvai śiraḥ śrīrhi",
  "GV03sb_02_u:89": "vai śirastasmādyo 'rdhasya śreṣṭho bhavatyasāvamuṣyārdhasya śira ityāhuḥ śriyaṃ",
  "GV03sb_02_u:90": "ha gacati ya evaṃ vidvānmṛgaśīrṣa ādhatte",
  "GV03sb_02_u:91": "2.1.2.[9]",
  "GV03sb_02_u:92": "atha yasmānnā mṛgaśīrṣa ādadhīta | prajāpatervā etacarīraṃ yatra vā enaṃ",
  "GV03sb_02_u:93": "tadāvedhyaṃstadiṣuṇā trikāṇḍenetyāhuḥ sa etacarīramajahādvāstu vai",
  "GV03sb_02_u:94": "śarīramayajñiyaṃ nirvīryaṃ tasmānna mṛgaśīrṣa ādadhīta",
  "GV03sb_02_u:95": "2.1.2.[10]",
  "GV03sb_02_u:96": "tadvaiva dadhīta | na vā etasya devasya vāstu nāyajñiyaṃ na śarīramasti",
  "GV03sb_02_u:97": "yatprajāpatestasmādaiva dadhīta punarvasvoḥ punarādheyamādadhīteti",
  "GV03sb_02_u:98": "2.1.2.[11]",
  "GV03sb_02_u:99": "phalgunīṣvagnī ādadhīta | etā vā indranakṣatraṃ yatphalgunyo 'pyasya",
  "GV03sb_02_u:100": "pratināmnyo 'rjuno ha vai nāmendro yadasya guhyaṃ nāmārjunyo vai nāmaitāstā",
  "GV03sb_02_u:101": "etatparo 'kṣamācakṣate phalgunya iti ko hyetasyārhati guhyaṃ nāma grahītumindro",
  "GV03sb_02_u:102": "vai yajamānastatsva evaitannakṣatre 'gnī ādhatta indro yajñasya devataiteno",
  "GV03sb_02_u:103": "hāsyaitatsendramagnyodheyaṃ bhavati pūrvayorādadhīta purastātkraturhaivāsme",
  "GV03sb_02_u:104": "bhavatyuttarayorādadhīta śvaḥśreyasaṃ haivāsmā uttarāvadbhavati",
  "GV03sb_02_u:105": "2.1.2.[12]",
  "GV03sb_02_u:106": "haste 'gnīy ādadhīta | ya icetpra me dīyeteti tadvā anuṣṭhyā yaddhastena pradīyate",
  "GV03sb_02_u:107": "pra haivāsmai dīyate",
  "GV03sb_02_u:108": "2.1.2.[13]",
  "GV03sb_02_u:109": "citrāyāmagnī ādadhīta | devāśca vā asurāścobhaye prājāpatyāḥ paspṛdhire ta ubhaya",
  "GV03sb_02_u:110": "evāmuṃ lokaṃ samārurukṣāṃ cakrurdivameva tato 'surā rauhiṇamityagniṃ cikyire",
  "GV03sb_02_u:111": "'nenāmuṃ lokaṃ samārokṣyāma iti",
  "GV03sb_02_u:112": "2.1.2.[14]",
  "GV03sb_02_u:113": "indro ha vā īkṣāṃ cakre | imaṃ cedvā ime cinvate tata eva no 'bhibhavantīti sa",
  "GV03sb_02_u:114": "brāhmaṇo bruvāṇa ekeṣṭakāṃ prabadhyeyāya",
  "GV03sb_02_u:115": "2.1.2.[15]",
  "GV03sb_02_u:116": "sa hovāca | hantāhamimāmapyupadadhā iti tatheti tāmupādhatta",
  "GV03sb_02_u:117": "teṣāmalpakādevāgnirasaṃcita āsa",
  "GV03sb_02_u:118": "2.1.2.[16]",
  "GV03sb_02_u:119": "atha hovāca | anvā ahaṃ tāṃ dāsye yā mameheti tāmabhipadyābabarha",
  "GV03sb_02_u:120": "tasyāmāvṛḍhāyāmagnirvyavaśaśādāgnervyavaśādamanvasurā vyavaśeduḥ sa tā",
  "GV03sb_02_u:121": "eveṣṭhkā vajrān kṛtvā grīvāḥ praciceda",
  "GV03sb_02_u:122": "2.1.2.[17]",
  "GV03sb_02_u:123": "ta ha devāḥ sametyocuḥ | citra vā abhūma ya iyataḥ sapatnānavadhiṣmeti tadvai",
  "GV03sb_02_u:124": "citrāyai citrātvaṃ citraṃ ha bhavati hanti sapatnānhanti dviṣantaṃ bhrātṛvyaṃ ya evaṃ",
  "GV03sb_02_u:125": "vidvāṃścitrāyāmādhatte tasmādetatkṣatriya eva nakṣatramupertsejjighāṃsatīva",
  "GV03sb_02_u:126": "hyeṣa sapatnānvīva jigīṣate",
  "GV03sb_02_u:127": "2.1.2.[18]",
  "GV03sb_02_u:128": "nānā ha vā etānyagre kṣatrāṇyāsuḥ | yathaivāsau sūrya evaṃ teṣāmeṣa udyanneva",
  "GV03sb_02_u:129": "vīryaṃ kṣatramādatta tasmādādityo nāma yadeṣāṃ vīryaṃ kṣatramādatta",
  "GV03sb_02_u:130": "2.1.2.[19]",
  "GV03sb_02_u:131": "te ha devā ūcuḥ | yāni vai tāni kṣatrāṇyabhūvanna vai tāni kṣatrāṇyabhūvanniti tadvai",
  "GV03sb_02_u:132": "nakṣatrāṇāṃ nakṣatratvaṃ tasmādu sūryanakṣatra eva syādeṣa hyeṣāṃ vīryaṃ",
  "GV03sb_02_u:133": "kṣatramādatta yadyu nakṣatrakāmaḥ syādetadvā anaparāddhaṃ nakṣatraṃ yatsūryaḥ",
  "GV03sb_02_u:134": "sa etenaiva puṇyāhena yadeteṣāṃ nakṣatrāṇāṃ kāmayeta tadupertsettasmādu",
  "GV03sb_02_u:135": "sūryanakṣatra eva syāt",
  "GV03sb_02_u:136": "2.1.3.",
  "GV03sb_02_u:137": "2.1.3.[1]",
  "GV03sb_02_u:138": "vasanto grīṣmo varṣāḥ | te devā ṛtavaḥ śaraddhemantaḥ śiśiraste pitaro ya",
  "GV03sb_02_u:139": "evāpūryate 'rdhamāsaḥ sa devā yo 'pakṣīyate sa pitaro 'hareva devā rātriḥ pitaraḥ",
  "GV03sb_02_u:140": "punarahnaḥ pūrvāhṇo devā aparāhṇaḥ pitaraḥ",
  "GV03sb_02_u:141": "2.1.3.[2]",
  "GV03sb_02_u:142": "te vā eta ṛtavaḥ | devāḥ pitaraḥ sa yo haivaṃ vidvāndevāḥ pitara iti hvayatyā hāsya",
  "GV03sb_02_u:143": "devā devahūyaṃ gacantyā pitaraḥ pitṛhūyamavanti hainaṃ devā devahūye 'vanti pitaraḥ",
  "GV03sb_02_u:144": "pitṛhūye ya evaṃ vidvāndevāḥ pitara iti hvayati",
  "GV03sb_02_u:145": "2.1.3.[3]",
  "GV03sb_02_u:146": "sa yatrodagāvartate | deveṣu tarhi bhavati devāṃstarhyabhigopāyatyatha yatra",
  "GV03sb_02_u:147": "dakṣiṇāvartate pitṛṣu tarhi bhavati pitṝṃstarhyabhigopāyati",
  "GV03sb_02_u:148": "2.1.3.[4]",
  "GV03sb_02_u:149": "sa yatrodagāvartate | tarhyagnī ādadhītāpahatapāpmāno devā apa pāpmānaṃ hate",
  "GV03sb_02_u:150": "'mṛtā devā nāmṛtatvasyāśāsti sarvamāyureti yastarhyādhatte 'tha yatra dakṣiṇāvartate",
  "GV03sb_02_u:151": "yastarhyādhatte 'napahatapāpmānaḥ pitaro na pāpmānamapahate martyāḥ pitaraḥ",
  "GV03sb_02_u:152": "purā hāyuṣo mriyate yastarhyādhatte",
  "GV03sb_02_u:153": "2.1.3.[5]",
  "GV03sb_02_u:154": "brahmaiva vasantaḥ | kṣatraṃ grīṣmo viḍeva varṣāstasmādbrāhmaṇo vasanta",
  "GV03sb_02_u:155": "ādadhīta brahma hi vasantastasmātkṣatriyo grīṣma ādadhīta kṣatraṃ hi",
  "GV03sb_02_u:156": "grīṣmastasmādvaiśyo varṣāsvādadhīta viḍḍhi varṣāḥ",
  "GV03sb_02_u:157": "2.1.3.[6]",
  "GV03sb_02_u:158": "sa yaḥ kāmayeta | brahmavarcasī syāmiti vasante sa ādadhīta brahma vai vasanto",
  "GV03sb_02_u:159": "brahmavarcasī haiva bhavati",
  "GV03sb_02_u:160": "2.1.3.[7]",
  "GV03sb_02_u:161": "atha yaḥ kāmayeta | kṣatraṃ śriyā yaśasā syāmiti grīṣme sa ādadhīta kṣatraṃ vai",
  "GV03sb_02_u:162": "grīṣmaḥ kṣatraṃ haiva śriyā yaśasā bhavati",
  "GV03sb_02_u:163": "2.1.3.[8]",
  "GV03sb_02_u:164": "atha yaḥ kāmayeta | bahuḥ prajayā paśubhiḥ syāmiti varṣāsu sa ādadhīta viḍvai",
  "GV03sb_02_u:165": "varṣā annaṃ viśo bahurhaiva prajayā paśubhirbhavati ya evaṃ vidvānvarṣāsvādhatte",
  "GV03sb_02_u:166": "2.1.3.[9]",
  "GV03sb_02_u:167": "te vā eta ṛtavaḥ | ubhaya evāpahatapāpmānaḥ sūrya evaiṣām pāpmano",
  "GV03sb_02_u:168": "'pahantodyannevaiṣāmubhayeṣām pāpmānamapahanti tasmādyadaivainaṃ kadā ca",
  "GV03sb_02_u:169": "yajña upanamedathāgnī ādadhīta na śvaḥśvamupāsīta ko hi manuṣyasya śvo veda",
  "GV03sb_02_u:170": "2.1.4.",
  "GV03sb_02_u:171": "2.1.4.[1]",
  "GV03sb_02_u:172": "yadaharasya śvo 'gnyādheyaṃ syāt | divaivāśnīyānmano ha vai devā",
  "GV03sb_02_u:173": "manuṣyasyājānanti te 'syaitacvo 'gnyādheyaṃ viduste 'sya viśve devā gṛhānāgacanti te",
  "GV03sb_02_u:174": "'sya gṛheṣūpavasanti sa upavasathaḥ",
  "GV03sb_02_u:175": "2.1.4.[2]",
  "GV03sb_02_u:176": "tannvevānavakLptaṃ yo manuṣyeṣvanaśnatsu pūrvo 'śnīyādatha kimu yo",
  "GV03sb_02_u:177": "deveṣvanaśnatsu pūrvo 'śnīyāttasmādu divaivāśnīyāttadvapi kāmameva",
  "GV03sb_02_u:178": "naktamaśnīyānno hyanāhitāgnervratacaryāsti mānuṣo hyevaiṣa tāvadbhavati",
  "GV03sb_02_u:179": "yāvadanāhitāgnistasmādvapi kāmameva naktamaśnīyāt",
  "GV03sb_02_u:180": "2.1.4.[3]",
  "GV03sb_02_u:181": "taddhaike 'jamupabadhnanti | āgneyo 'jo 'gnereva sarvatvāyeti vadantastadu tathā na",
  "GV03sb_02_u:182": "kuryādyadyasyājaḥ syādagnīdha evainam prātardadyāttenaiva taṃ kāmamāpnoti",
  "GV03sb_02_u:183": "tasmādu tannādriyeta",
  "GV03sb_02_u:184": "2.1.4.[4]",
  "GV03sb_02_u:185": "atha cātuṣprāśyamodanam pacanti | candāṃsyanena prīṇīma iti yathā yena vāhanena",
  "GV03sb_02_u:186": "syantsyantsyāttatsuhitaṃ kartavai brūyādevametaditi vadantastadu tathā na",
  "GV03sb_02_u:187": "kuryādyadvā asya brāhmaṇāḥ kule vasantyṛtvijaścānṛtvijaśca tenaiva taṃ kāmamāpnoti",
  "GV03sb_02_u:188": "tasmādu tannādriyeta",
  "GV03sb_02_u:189": "2.1.4.[5]",
  "GV03sb_02_u:190": "tasya sarpirāsecanaṃ kṛtvā | sarpirāsicyāśvatthīstisraḥ samidho ghṛtenānvajya",
  "GV03sb_02_u:191": "samidvatībhirghṛtavatībhirṛgbhirabhyādadhati śamīgarbhametadāpnuma iti vadantaḥ",
  "GV03sb_02_u:192": "sa yaḥ purastātsaṃvatsaramabhyādadhyātsa ha taṃ kāmamāpnuyāttasmādu",
  "GV03sb_02_u:193": "tannādriyeta",
  "GV03sb_02_u:194": "2.1.4.[6]",
  "GV03sb_02_u:195": "tadu hovāca bhāllaveyaḥ | yathā vā anyatkariṣyantso",
  "GV03sb_02_u:196": "'nyatkuryādyathānyadvadiṣyantso 'nyadvadedyathānyena pathaiṣyantso 'nyena",
  "GV03sb_02_u:197": "pratipadyetaivaṃ tadya etaṃ cātuṣprāśyamodanam pacedaparāddhireva seti na hi",
  "GV03sb_02_u:198": "tadavakalpate yasminnagnāvṛcā vā sāmnā vā yajuṣā vā samidhaṃ",
  "GV03sb_02_u:199": "vābhyādadhyādāhutiṃ vā juhuyādyattaṃ dakṣiṇā vā hareyuranu vā gamayeyurdakṣiṇā",
  "GV03sb_02_u:200": "vā hyenaṃ harantyanvāhāryapacano bhaviṣyatītyanu vā gamayanti",
  "GV03sb_02_u:201": "2.1.4.[7]",
  "GV03sb_02_u:202": "atha jāgrati devāḥ | taddevānevaitadupāvartate sa sadevataraḥ śrāntatarastapasvitaro",
  "GV03sb_02_u:203": "'gnī ādhatte tadvapi kāmameva svapyānno hyanāhitāgnervratacaryāsti mānuṣo",
  "GV03sb_02_u:204": "hyevaiṣa tāvadbhavati yāvadanāhitāgnistasmādvapi kāmameva svapyāt",
  "GV03sb_02_u:205": "2.1.4.[8]",
  "GV03sb_02_u:206": "taddhaike 'nudite mathitvā | tamudite prāñcamuddharanti tadu tadubhe ahorātre",
  "GV03sb_02_u:207": "parigṛhṇīmaḥ prāṇodānayormanasaśca vācaśca paryāptyā iti vadantastadu tathā na",
  "GV03sb_02_u:208": "kuryādubhau haivāsya tathānudita āhitau bhavato 'nudite hi mathitvā tamudite",
  "GV03sb_02_u:209": "prāñcamuddharanti sa ya udita āhavanīyam manthetsa ha tatparyāpnuyāt",
  "GV03sb_02_u:210": "2.1.4.[9]",
  "GV03sb_02_u:211": "aharvai devāḥ | anapahatapāpmānaḥ pitaro na pāpmānamapahate martyāḥ pitaraḥ",
  "GV03sb_02_u:212": "purā hāyuṣo mriyate yo 'nudite manthatyapahatapāpmāno devā apa pāpmānaṃ hate",
  "GV03sb_02_u:213": "'mṛtā devā nāmṛtatvasyāśāsti sarvamāyureti śrīrdevāḥ śriyaṃ gacati yaśo devā yaśo",
  "GV03sb_02_u:214": "ha",
  "GV03sb_02_u:215": "bhavati ya evaṃ vidvānudite manthati",
  "GV03sb_02_u:216": "2.1.4.[10]",
  "GV03sb_02_u:217": "tadāhuḥ | yannarcā na sāmnā na yajuṣāgnirādhīyate 'tha kenādhīyata iti brahmaṇo",
  "GV03sb_02_u:218": "haivaiṣa brahmaṇādhīyate vāgvai brahma tasyai vācaḥ satyameva brahma tā vā etāḥ",
  "GV03sb_02_u:219": "satyameva vyāhṛtayo bhavanti tadasya satyenaivādhīyate",
  "GV03sb_02_u:220": "2.1.4.[11]",
  "GV03sb_02_u:221": "bhūriti vai prajāpatiḥ | imāmajanayata bhuva ityantarikṣaṃ svariti divametāvadvā",
  "GV03sb_02_u:222": "idaṃ sarvaṃ yāvadime lokāḥ sarveṇaivādhīyate",
  "GV03sb_02_u:223": "2.1.4.[12]",
  "GV03sb_02_u:224": "bhūriti vai prajāpatiḥ | brahmājanayata bhuva iti kṣatraṃ svariti viśametāvadvā idaṃ",
  "GV03sb_02_u:225": "sarvaṃ yāvadbrahma kṣatraṃ viṭ sarveṇaivādhiyate",
  "GV03sb_02_u:226": "2.1.4.[13]",
  "GV03sb_02_u:227": "bhūriti vai prajāpatiḥ | ātmānamajanayata bhuva iti prajāṃsvariti paśūnetāvadvā idaṃ",
  "GV03sb_02_u:228": "sarva yāvadātmā prajā paśavaḥ sarveṇaivādhīyate",
  "GV03sb_02_u:229": "2.1.4.[14]",
  "GV03sb_02_u:230": "sa vai bhūrbhuva iti | etāvataiva gārhapatyamādadhātyatha",
  "GV03sb_02_u:231": "yatsarvairādadhyātkenāhavanīyamādadhyāddve akṣare pariśinaṣṭi teno",
  "GV03sb_02_u:232": "etānyayātayāmāni bhavanti taiḥ sarvaiḥ pañcabhirāhavanīyamādadhāti bhūrbhuvaḥ",
  "GV03sb_02_u:233": "svariti tānyaṣṭāvakṣarāṇi sampadyante 'ṣṭākṣarā vai gāyatrī gāyatramagneścandaḥ",
  "GV03sb_02_u:234": "svenaivainametaccandasādhatte",
  "GV03sb_02_u:235": "2.1.4.[15]",
  "GV03sb_02_u:236": "devānha vā agnī 'ādhāsyamānān | tānasurarakṣasāni rarakṣurnāgnirjaniṣyate nāgnī",
  "GV03sb_02_u:237": "ādhāsyadhva iti tadyadarakṣaṃstasmādrakṣāṃsi",
  "GV03sb_02_u:238": "2.1.4.[16]",
  "GV03sb_02_u:239": "tato devā etaṃ vajraṃ dadṛśuḥ | yadaśvaṃ tam purastādudaśrayaṃstasyābhaye 'nāṣṭre",
  "GV03sb_02_u:240": "nivāte 'gnirajāyata tasmādyatrāgnim manthiṣyantsyāttadaśvamānetavai brūyātsa",
  "GV03sb_02_u:241": "pūrveṇopatiṣṭhate vajramevaitaducrayati tasyābhaye 'nāṣṭre nivāte 'gnirjāyate",
  "GV03sb_02_u:242": "2.1.4.[17]",
  "GV03sb_02_u:243": "sa vai pūrvavāṭ syāt | sa hyaparimitaṃ vīryamabhivardhate yadi pūrvavāhaṃ na",
  "GV03sb_02_u:244": "vindedapi ya eva kaścāśvaḥ syādyadyaśvaṃ na vindedapyanaḍvāneva syādeṣa",
  "GV03sb_02_u:245": "hyevānaḍuho bandhuḥ",
  "GV03sb_02_u:246": "2.1.4.[18]",
  "GV03sb_02_u:247": "taṃ yatra prāñcaṃ haranti | tatpurastādaśvaṃ nayanti tatpurastādevaitannāṣṭrā",
  "GV03sb_02_u:248": "rakṣāṃsyapaghnannetyathābhayenānāṣṭreṇa haranti",
  "GV03sb_02_u:249": "2.1.4.[19]",
  "GV03sb_02_u:250": "taṃ vai tathaiva hareyuḥ | yathainameṣa pratyaṅṅupācaredeṣa vai yajño yadagniḥ",
  "GV03sb_02_u:251": "pratyaṅ haivainaṃ yajñaḥ praviśati taṃ kṣipre yajña upanamatyatha yasmātparāṅ",
  "GV03sb_02_u:252": "bhavati parāṅu haivāsmādyajño bhavati sa yo hainaṃ tatrānuvyāharetparāṅsmādyajño",
  "GV03sb_02_u:253": "'bhūditīśvaro ha yattathaiva syāt",
  "GV03sb_02_u:254": "2.1.4.[20]",
  "GV03sb_02_u:255": "eṣa u vai prāṇaḥ | taṃ vai tathaiva hareyuryathainameṣa pratyaṅṅupācaretpratyaṅ",
  "GV03sb_02_u:256": "haivainam prāṇaḥ praviśatyatha yasmātparāṅ bhavati parāṅu haivāsmātprāṇo bhavati",
  "GV03sb_02_u:257": "sa yo hainaṃ tatrānuvyāharetparāṅsmātprāṇo 'bhūditīśvaro ha yattathaiva syāt",
  "GV03sb_02_u:258": "2.1.4.[21]",
  "GV03sb_02_u:259": "ayaṃ vai yajño yo 'yam pavate | taṃ vai tathaiva hareyuryathainameṣa",
  "GV03sb_02_u:260": "pratyaṅṅupācaretpratyaṅ haivainaṃ yajñaḥ praviśati taṃ kṣipre yajña upanamatyatha",
  "GV03sb_02_u:261": "yasmātparāṅ bhavati parāṅu haivāsmādyajño bhavati sa yo hainaṃ",
  "GV03sb_02_u:262": "tatrānuvyāharetparāṅsmādyajño 'bhūditīśvaro ha yattathaiva syāt",
  "GV03sb_02_u:263": "2.1.4.[22]",
  "GV03sb_02_u:264": "eṣa u vai prāṇaḥ | te vai tathaiva hareyuryathainameṣa pratyaṅṅupācaretpratyaṅ",
  "GV03sb_02_u:265": "haivainam prāṇaḥ praviśatyatha yasmātparāṅ bhavati parāṅu haivāsmātprāṇo bhavati",
  "GV03sb_02_u:266": "sa yo hainaṃ tatrānuvyāharetparāṅsmātprāṇo 'bhūditīśvaro ha yattathaiva syāttasmādu",
  "GV03sb_02_u:267": "tathaiva hareyuḥ",
  "GV03sb_02_u:268": "2.1.4.[23]",
  "GV03sb_02_u:269": "athāśvamākramayati | tamākramayya prāñcamunnayati tam punarāvartayati",
  "GV03sb_02_u:270": "tamudañcam pramuñcati vīryaṃ vā aśvo nedasmādidam parāgvīryamasaditi",
  "GV03sb_02_u:271": "tasmātpunarāvartayati",
  "GV03sb_02_u:272": "2.1.4.[24]",
  "GV03sb_02_u:273": "tamaśvasya pada ādhatte | vīryaṃ vā aśvo vīrya evainametadādhatte tasmādaśvasya",
  "GV03sb_02_u:274": "pada ādhatte",
  "GV03sb_02_u:275": "2.1.4.[25]",
  "GV03sb_02_u:276": "sa vai tūṣṇīmevāgra upaspṛśati | athodyacatyathopaspṛśati bhūrbhuvaḥ svarityeva",
  "GV03sb_02_u:277": "tṛtīyenādadhāti trayo vā ime lokāstadimānevaitallokānāpnotyetannvekam",
  "GV03sb_02_u:278": "2.1.4.[26]",
  "GV03sb_02_u:279": "athedaṃ dvitīyam | tūṣṇīmevāgra upaspṛśatyathodyacati bhūrbhuvaḥ svarityeva",
  "GV03sb_02_u:280": "dvitīyenādadhāti yo vā asyāmapratiṣṭhito bhāramudyacati nainaṃ śaknotyudyantuṃ",
  "GV03sb_02_u:281": "saṃ hainaṃ śṛṇāti",
  "GV03sb_02_u:282": "2.1.4.[27]",
  "GV03sb_02_u:283": "sa yattūṣṇīmupaspṛśati | tadasyām pratiṣṭhāyām pratiṣṭhanti so 'syām pratiṣṭhita",
  "GV03sb_02_u:284": "ādhatte tathā na vyathate tadu haitatpaśceva dadhrira āsuriḥ pāñcirmādhukiḥ sarvaṃ",
  "GV03sb_02_u:285": "vā anyadiyasitamiva prathamenaivodyatyādadhyādbhūrbhuvaḥ svariti",
  "GV03sb_02_u:286": "tadevāniyasitamityato yatamathā kāmayeta tathā kuryāt",
  "GV03sb_02_u:287": "2.1.4.[28]",
  "GV03sb_02_u:288": "atha purastātparītya | pūrvārdhamulmukānāmabhipadyajapati dyauriva bhūmnā",
  "GV03sb_02_u:289": "pṛthivīva varimṇeti yathāsau dyaurbahvī nakṣatrairevam",
  "GV03sb_02_u:290": "bahurbhūyāsamityevaitadāha yadāha dyauriva bhūmneti pṛthivīva varimṇeti yatheyam",
  "GV03sb_02_u:291": "pṛthivyurvyevamururbhūyāsamityevaitadāha tasyāste pṛthivi devayajani pṛṣṭha",
  "GV03sb_02_u:292": "ityasyai hyenam pṛṣṭha ādhatte 'gnimannādamannādyāyādadha ityannādo",
  "GV03sb_02_u:293": "'gnirannādo bhūyāsamityevaitadāha saiṣāśīreva sa yadi kāmayeta japedetadyadyu",
  "GV03sb_02_u:294": "kāmayetāpi nādriyeta",
  "GV03sb_02_u:295": "2.1.4.[29]",
  "GV03sb_02_u:296": "atha sarparājñyā ṛgbhirupatiṣṭhate | āyaṃ gauḥ pṛśnirakramīdasadanmātaram puraḥ",
  "GV03sb_02_u:297": "pitaraṃ ca prayantsvaḥ antaścarati rocanāsya prāṇādapānatī vyakhyanmahiṣo divam",
  "GV03sb_02_u:298": "triṃśaddhāma virājati vākpataṅgāya dhīyate prati vastoraha dyubhiriti",
  "GV03sb_02_u:299": "tadyadevāsyātra sambhārairvā nakṣatrairvartubhirvādhānena vānāptam bhavati",
  "GV03sb_02_u:300": "tadevāsyaitena sarvamāptam bhavati tasmātsarparājñyā ṛgbhirupatiṣṭhate",
  "GV03sb_02_u:301": "2.1.4.[30]",
  "GV03sb_02_u:302": "tadāhuḥ | na sarparājñyā ṛgbhirupatiṣṭhetetīyaṃ vai pṛthivī sarparājñī sa",
  "GV03sb_02_u:303": "yadevāsyāmādhatte tatsarvān kāmānāpnoti tasmānna sarparājñyā ṛgbhirupatiṣṭheteti",
  "GV03sb_02_u:304": "2.2.1.",
  "GV03sb_02_u:305": "2.2.1.[1]",
  "GV03sb_02_u:306": "uddhṛtyāhavanīyam pūrṇāhutiṃ juhoti | tadyatpūrṇāhutiṃ juhotyannādaṃ vā",
  "GV03sb_02_u:307": "etamātmano janayate yadagniṃ tasmā etadannādyamapidadhāti yathā kumārāya vā",
  "GV03sb_02_u:308": "jātāya vatsāya vā stanamapidadhyādevamasmā etadannādyamapidadhāti",
  "GV03sb_02_u:309": "2.2.1.[2]",
  "GV03sb_02_u:310": "sa etenānnena śāntaḥ | uttarāṇi havīṃṣi śrapyamāṇānyuparamati śaśvaddha vā",
  "GV03sb_02_u:311": "adhvaryuṃ vā yajamānaṃ vā pradahettau hyasya nediṣṭhaṃ carato",
  "GV03sb_02_u:312": "yadasminnetāmāhutiṃ na juhuyāttasmādvā etāmāhutiṃ juhoti",
  "GV03sb_02_u:313": "2.2.1.[3]",
  "GV03sb_02_u:314": "tāṃ vai pūrṇāṃ juhoti | sarvaṃ vai pūrṇaṃ sarveṇaivainametacamayati svāhākāreṇa",
  "GV03sb_02_u:315": "juhotyanirukto vai svāhākāraḥ sarvaṃ vā aniruktaṃ sarveṇaivainametacamayati",
  "GV03sb_02_u:316": "2.2.1.[4]",
  "GV03sb_02_u:317": "yāṃ vai prajāpatiḥ | prathamāmāhutimajuhotsvāheti vai tāmajuhotso svideṣā",
  "GV03sb_02_u:318": "nidānena tasmātsvāheti juhoti tasyāṃ varaṃ dadāti sarvaṃ vai varaḥ",
  "GV03sb_02_u:319": "sarveṇaivainametacamayati",
  "GV03sb_02_u:320": "2.2.1.[5]",
  "GV03sb_02_u:321": "tadāhuḥ | etāmevāhutiṃ hutvāthottarāṇi havīṃṣi nādriyetaitayaiva taṃ kāmamāpnoti",
  "GV03sb_02_u:322": "yamabhikāmamuttarāṇi havīṃṣi nirvapatīti",
  "GV03sb_02_u:323": "2.2.1.[6]",
  "GV03sb_02_u:324": "sa vā agnaye pavamānāya nirvapati | prāṇo vai pavamānaḥ",
  "GV03sb_02_u:325": "prāṇamevāsminnetaddadhāti tadvetayaivāsmiṃstaddadhātyannaṃ hi prāṇo",
  "GV03sb_02_u:326": "'nnameṣāhutiḥ",
  "GV03sb_02_u:327": "2.2.1.[7]",
  "GV03sb_02_u:328": "athāgnaye pāvakāya nirvapati | annaṃ vai pāvakamannamevāsminnetaddadhāti",
  "GV03sb_02_u:329": "tadvetayaivāsmiṃstaddadhātyeṣā hyeva pratyakṣamannamāhutiḥ",
  "GV03sb_02_u:330": "2.2.1.[8]",
  "GV03sb_02_u:331": "athāgnaye śucaye nirvapati | vīryaṃ vai śuci yadvā asyaitadujjvalatyetadasya vīryaṃ",
  "GV03sb_02_u:332": "śuci vīryamevāsminnetaddadhāti tadvetayaivāsmiṃstaddadhāti yadā",
  "GV03sb_02_u:333": "hyevāsminnetāmāhutiṃ juhotyathāsyaitadvīryaṃ śucyujjvalati",
  "GV03sb_02_u:334": "2.2.1.[9]",
  "GV03sb_02_u:335": "tasmādāhuḥ | etāmevāhutiṃ hutvāthottarāṇi havīṃṣi nādriyetaitayaiva taṃ",
  "GV03sb_02_u:336": "kāmamāpnoti yamabhikāmamuttarāṇi havīṃṣi nirvapatīti tadu nirvapedevottarāṇi",
  "GV03sb_02_u:337": "havīṃṣi paro 'kṣamiva vā etadyadadastadidamitīva",
  "GV03sb_02_u:338": "2.2.1.[10]",
  "GV03sb_02_u:339": "sa yadagnaye pavamānāya nirvapati | prāṇā vai pavamāno yadā vai jāyate 'tha prāṇo",
  "GV03sb_02_u:340": "'tha yāvanna jāyate māturvaiva tāvatprāṇamanu prāṇiti yathā vā tajjāta",
  "GV03sb_02_u:341": "evāsminnetatprāṇaṃ dadhāti",
  "GV03sb_02_u:342": "2.2.1.[11]",
  "GV03sb_02_u:343": "atha yadagnaye pāvakāya nirvapati | annaṃ vai pāvakaṃ tajjāta evāsminnetadannaṃ",
  "GV03sb_02_u:344": "dadhāti",
  "GV03sb_02_u:345": "2.2.1.[12]",
  "GV03sb_02_u:346": "atha yadagnaye śucaye nirvapati | vīryaṃ vai śuci yadā vā annena vardhate 'tha",
  "GV03sb_02_u:347": "vīryaṃ tadannenaivainametadvardhayitvāthāsminnetadvīryaṃ śuci dadhāti",
  "GV03sb_02_u:348": "tasmādagnaye śucaye",
  "GV03sb_02_u:349": "2.2.1.[13]",
  "GV03sb_02_u:350": "tadvetadeva sadviparyastamiva | agnirha yatra devebhyo manuṣyānabhyupāvavarta",
  "GV03sb_02_u:351": "taddhekṣāṃ cakre maiva sarveṇevātmanā manuṣyānabhyupāvṛtamiti",
  "GV03sb_02_u:352": "2.2.1.[14]",
  "GV03sb_02_u:353": "sa etāstisrastanūreṣu lokeṣu vinyadhatta | yadasya pavamānaṃ rūpamāsīttadasyām",
  "GV03sb_02_u:354": "pṛthivyāṃ nyadhattātha yatpāvakaṃ tadantarikṣe 'tha yacuci taddivi tadvā ṛṣayaḥ",
  "GV03sb_02_u:355": "pratibubudhire ya u tarhyṛṣaya āsurasarveṇa vai na ātmanāgnirabhyupāvṛtaditi tasmā",
  "GV03sb_02_u:356": "etāni havīṃṣi niravapan",
  "GV03sb_02_u:357": "2.2.1.[15]",
  "GV03sb_02_u:358": "sa yadagnaye pavamānāya nirvapati | yadevāsyāsyām pṛthivyāṃ rūpaṃ",
  "GV03sb_02_u:359": "tadevāsyaitenāpnotyatha yadagnaye pāvakāya nirvapati yadevāsyāntarikṣe rūpaṃ",
  "GV03sb_02_u:360": "tadevāsyaitenāpnotyatha yadagnaye śucaye nirvapati yadevāsya divi rūpaṃ",
  "GV03sb_02_u:361": "tadevāsyaitenāpnotyevamu kṛtsnamevāgnimanapanihitamādhatte tasmādu",
  "GV03sb_02_u:362": "nirvapedevottarāṇi havīṃṣi",
  "GV03sb_02_u:363": "2.2.1.[16]",
  "GV03sb_02_u:364": "kevalabarhiḥ prathamaṃ havirbhavati | samānabarhiṣī uttare ayaṃvai lokaḥ",
  "GV03sb_02_u:365": "prathamaṃ havirathedamantarikṣaṃ dvitīyaṃ dyaureva tṛtīyam bahuleva vā iyam",
  "GV03sb_02_u:366": "pṛthivī lelayevāntarikṣaṃ lelayevāsau dyaurubhe cidenām pratyudyāminī stāmiti",
  "GV03sb_02_u:367": "tasmātsamānabarhiṣī",
  "GV03sb_02_u:368": "2.2.1.[17]",
  "GV03sb_02_u:369": "aṣṭākapālāḥ sarve puroḍāśā bhavanti | aṣṭākṣarā vai gāyatrī gāyatramagneścandaḥ",
  "GV03sb_02_u:370": "svenaivainametaccandasādhatte tāni sarvāṇi caturviṃśatiḥ kapālāni sampadyante",
  "GV03sb_02_u:371": "caturviṃśatyakṣarā vai gāyatrī gāyatramagneścandaḥ svenaivainametaccandasādhatte",
  "GV03sb_02_u:372": "2.2.1.[18]",
  "GV03sb_02_u:373": "athādityai caruṃ nirvapati | pracyavata iva vā eṣo 'smāllokādya etāni havīṃṣi",
  "GV03sb_02_u:374": "nirvapatīmānhi lokāntsamārohanneti",
  "GV03sb_02_u:375": "2.2.1.[19]",
  "GV03sb_02_u:376": "sa yadadityai caruṃ nirvapati | iyaṃ vai pṛthivyaditiḥ seyam pratiṣṭhā",
  "GV03sb_02_u:377": "tadasyāmevaitatpratiṣṭhāyām pratitiṣṭhati tasmādadityai caruṃ nirvapati",
  "GV03sb_02_u:378": "2.2.1.[20]",
  "GV03sb_02_u:379": "tasyai virājau saṃyājye syātāmityāhuḥ | virāḍḍhīyamityatho triṣṭubhau",
  "GV03sb_02_u:380": "triṣṭubbhīyamityatho jagatyau jagatī hīyamiti virājāvityeva syātām",
  "GV03sb_02_u:381": "2.2.1.[21]",
  "GV03sb_02_u:382": "tasyai dhenurdakṣiṇā | dhenuriva vā iyam manuṣyebhyaḥ sarvān kāmānduhe mātā",
  "GV03sb_02_u:383": "dhenurmāteva vā iyam manuṣyānbibharti tasmāddhenurdakṣiṇaitannvekamayanam",
  "GV03sb_02_u:384": "2.2.1.[22]",
  "GV03sb_02_u:385": "athedaṃ dvitīyam | āgneyamevāṣṭākapālam puroḍāśaṃ nirvapati paro 'kṣamiva",
  "GV03sb_02_u:386": "vāetadyadagnaye pavamānāyāgnaye pāvakāyāgnaye śucaya",
  "GV03sb_02_u:387": "itīvāthāñjasaivainametatpratyakṣamādhatte tasmādagnaye 'thādityai caruṃ nirvapati",
  "GV03sb_02_u:388": "sa ya eva carorbandhuḥ sa bandhuḥ",
  "GV03sb_02_u:389": "2.2.2.",
  "GV03sb_02_u:390": "2.2.2.[1]",
  "GV03sb_02_u:391": "ghnanti vā etadyajñam | yadenaṃ tanvate yannveva rājānamabhiṣuṇvanti tattaṃ",
  "GV03sb_02_u:392": "ghnanti yatpaśuṃ samjñapayanti viśāsati tattaṃ ghnantyulūkhalamusalābhyāṃ",
  "GV03sb_02_u:393": "dṛṣadupalābhyāṃ haviryajñaṃ ghnanti",
  "GV03sb_02_u:394": "2.2.2.[2]",
  "GV03sb_02_u:395": "sa eṣa yajño hato na dadakṣe | taṃ devā dakṣiṇābhiradakṣayaṃstadyadenaṃ",
  "GV03sb_02_u:396": "dakṣiṇābhiradakṣayaṃstasmāddakṣiṇā nāma tadyadevātra yajñasya hatasya vyathate",
  "GV03sb_02_u:397": "tadevāsyaitaddakṣiṇābhirdakṣayatyatha samṛddha eva yajño bhavati tasmāddakṣiṇā",
  "GV03sb_02_u:398": "dadāti",
  "GV03sb_02_u:399": "2.2.2.[3]",
  "GV03sb_02_u:400": "tā vai ṣaḍdadyāt | ṣaḍvā ṛtavaḥ saṃvatsarasya saṃvatsaro yajñaḥ prajāpatiḥ sa",
  "GV03sb_02_u:401": "yāvāneva yajño yāvatyasya mātrā tāvatībhirdakṣayati",
  "GV03sb_02_u:402": "2.2.2.[4]",
  "GV03sb_02_u:403": "dvādaśa dadyāt | dvādaśa vai māsāḥ saṃvatsarasya saṃvatsaro yajñaḥ prajāpatiḥ sa",
  "GV03sb_02_u:404": "yāvāneva yajño yāvatyasya mātrā tāvatībhirdakṣayati",
  "GV03sb_02_u:405": "2.2.2.[5]",
  "GV03sb_02_u:406": "caturviṃśatiṃ dadyāt | caturviṃśatirvai saṃvatsarasyārdhamāsāḥ saṃvatsaro yajñaḥ",
  "GV03sb_02_u:407": "prajāpatiḥ sa yāvāneva yajño yāvatyasya mātrā tāvatībhirdakṣayatyeṣā mātrā",
  "GV03sb_02_u:408": "dakṣiṇānāṃ dadyāttveva yathāśraddham bhūyasīstadyaddakṣiṇā dadāti",
  "GV03sb_02_u:409": "2.2.2.[6]",
  "GV03sb_02_u:410": "dvayā vai devā devāḥ | ahaiva devā atha ye brāhmaṇāḥ śruśruvāṃso 'nūcānāste",
  "GV03sb_02_u:411": "manuṣyadevāsteṣāṃ dvedhā vibhakta eva yajña āhutaya eva devānāṃ dakṣiṇā",
  "GV03sb_02_u:412": "manuṣyadevānām brāhmaṇānāṃ śuśruvuṣāmanūcānānāmāhutibhireva devānprīṇāti",
  "GV03sb_02_u:413": "dakṣiṇābhirmanuṣyadevānbrāhmaṇācruśruvuṣo 'nūcānāṃsta enamubhaye devāḥ",
  "GV03sb_02_u:414": "prītāḥ sudhāyāṃ dadhati",
  "GV03sb_02_u:415": "2.2.2.[7]",
  "GV03sb_02_u:416": "tadyathā yonau reto dadhyāt | evamevaitadṛtvijo yajamānaṃ loke dadhati",
  "GV03sb_02_u:417": "tadyadebhya etaddadāti ye medaṃ samprāpipanniti nu dakṣiṇānām",
  "GV03sb_02_u:418": "2.2.2.[8]",
  "GV03sb_02_u:419": "devāśca vā asurāśca | ubhaye prājāpatyāḥ paspṛdhire ta ubhaya evānātmāna",
  "GV03sb_02_u:420": "āsurmartyā hyāsuranātmā hi martyasteṣūbhayeṣu martyeṣvagnirevāmṛta āsa taṃ ha",
  "GV03sb_02_u:421": "smobhaye 'mṛtamupajīvanti sa yaṃ ha smaiṣāṃ ghnanti taddha sma vai sa bhavati",
  "GV03sb_02_u:422": "2.2.2.[9]",
  "GV03sb_02_u:423": "tato devāḥ | tanīyāṃsa iva pariśiśiṣire tercantaḥ",
  "GV03sb_02_u:424": "śrāmyantaścerurutāsurāntsapatnānmartyānabhibhavemeti ta etadamṛtamagnyādheyaṃ",
  "GV03sb_02_u:425": "dadṛśuḥ",
  "GV03sb_02_u:426": "2.2.2.[10]",
  "GV03sb_02_u:427": "te hocuḥ | hantedamamṛtamantarātmannādadhāmahai ta",
  "GV03sb_02_u:428": "idamamṛtamantarātmannādhāyāmṛtā bhūtvāstaryā bhūtvā",
  "GV03sb_02_u:429": "staryāntsapatnānmartyānabhibhaviṣyāma iti",
  "GV03sb_02_u:430": "2.2.2.[11]",
  "GV03sb_02_u:431": "te hocuḥ | ubhayeṣu vai no 'yamagniḥ pra tvevāsurebhyo bravāmeti",
  "GV03sb_02_u:432": "2.2.2.[12]",
  "GV03sb_02_u:433": "te hocuḥ | ā vai vayamagnī dhāsyāmahe 'tha yūyaṃ kiṃ kariṣyatheti",
  "GV03sb_02_u:434": "2.2.2.[13]",
  "GV03sb_02_u:435": "te hocuḥ | athainaṃ vayaṃ nyeva dhāsyāmahe 'tra tṛṇāni dahātra dārūṇi",
  "GV03sb_02_u:436": "dahātraudanam pacātra māṃsam paceti sa yaṃ tamasurā nyadadhata tenānena",
  "GV03sb_02_u:437": "manuṣyā bhuñjate",
  "GV03sb_02_u:438": "2.2.2.[14]",
  "GV03sb_02_u:439": "athainaṃ devāḥ | antarātmannādadhata ta imamamṛtamantarātmannādhāyāmṛtā",
  "GV03sb_02_u:440": "bhūtvāstaryām bhūtvā staryāntsapatnānmartyānabhyabhavaṃstatho evaiṣa",
  "GV03sb_02_u:441": "etadamṛtamantarātmannādhatte nāmṛtatvasyāśāsti sarvamāyuretyastaryo haiva",
  "GV03sb_02_u:442": "bhavati na hainaṃ sapatnastustūrṣamāṇaścana stṛṇute",
  "GV03sb_02_u:443": "tasmādyadāhitāgniścānāhitāgniśca spardhete 'āhitāgnirevābhibhavatyastaryo hi khalu",
  "GV03sb_02_u:444": "sa tarhi bhavatyamṛtaḥ",
  "GV03sb_02_u:445": "2.2.2.[15]",
  "GV03sb_02_u:446": "tadyatrainamado manthanti | tajjātamabhiprāṇiti prāṇo vā",
  "GV03sb_02_u:447": "agnirjātamevainametatsantaṃ janayati sa punarapāniti tadenamantarātmannādhatte so",
  "GV03sb_02_u:448": "'syaiṣo 'ntarātmannagnirāhito bhavati",
  "GV03sb_02_u:449": "2.2.2.[16]",
  "GV03sb_02_u:450": "tamuddīpya saminddhe | iha yakṣya iha sukṛtaṃ kariṣyāmītyevainametatsaminddhe",
  "GV03sb_02_u:451": "yo 'syaiṣo 'ntarātmannāgnirāhito bhavati",
  "GV03sb_02_u:452": "2.2.2.[17]",
  "GV03sb_02_u:453": "antareṇāgādvyavṛtaditi | na ha vā asyaitaṃ kaścanāntareṇaiti yāvajjīvati yo 'syaiso",
  "GV03sb_02_u:454": "'ntarātmannagnirāhito bhavati tasmādu tannādriyeta yadanugacenna ha vā asyaiṣo",
  "GV03sb_02_u:455": "'nugacati yāvajjīvati yo 'syaiso 'ntarātmannagnirāhito bhavati",
  "GV03sb_02_u:456": "2.2.2.[18]",
  "GV03sb_02_u:457": "te vā ete prāṇā eva yadagnayaḥ | prāṇodānāvevāhavanīyaśca gārhapatyaśca vyāno",
  "GV03sb_02_u:458": "'nvāhāryapacanaḥ",
  "GV03sb_02_u:459": "2.2.2.[19]",
  "GV03sb_02_u:460": "tasya vā etasyāgnyādheyasya | satyamevopacāraḥ sa yaḥ satyaṃ vadati yathāgniṃ",
  "GV03sb_02_u:461": "samiddhaṃ taṃ ghṛtenābhiṣiñcedevaṃ hainaṃ sa uddīpayati tasya bhūyo bhūya eva",
  "GV03sb_02_u:462": "tejo bhavati śvaḥ śvaḥ śreyānbhavatyatha yo 'nṛtaṃ vadati yathāgniṃ samiddhaṃ",
  "GV03sb_02_u:463": "tamudakenābhiṣiñcedevaṃ hainaṃ sa jāsayati tasya kanīyaḥ kanīya eva tejo bhavati",
  "GV03sb_02_u:464": "śvaḥ śvaḥ pāpīyānbhavati tasmādu satyameva vadet",
  "GV03sb_02_u:465": "2.2.2.[20]",
  "GV03sb_02_u:466": "tadu hāpyaruṇamaupaveśiṃ jñātaya ūcuḥ | sthaviro vā asyagnī ādhatsveti sa hovāca te",
  "GV03sb_02_u:467": "maitadbrūtha vācaṃyama evaidhi na vā āhitāgninānṛtaṃ vaditavyaṃ na vadañjātu",
  "GV03sb_02_u:468": "nānṛtaṃ vadettāvatsatyamevopacāra iti",
  "GV03sb_02_u:469": "2.2.3.",
  "GV03sb_02_u:470": "2.2.3.[21]",
  "GV03sb_02_u:471": "varuṇo hainadrājyakāma ādadhe | sa rājyamagacattasmādyaśca vada yaśca na varuṇo",
  "GV03sb_02_u:472": "rājetyevāhuḥ somo yaśaskāmaḥ sa yaśo 'bhavattasmādyaśca some labhate yaśca",
  "GV03sb_02_u:473": "nobhāvevāgacato yaśa evaitaddraṣṭumāgacanti yaśo ha bhavati rājyaṃ gacati ya evaṃ",
  "GV03sb_02_u:474": "vidvānādhatte",
  "GV03sb_02_u:475": "2.2.3.[22]",
  "GV03sb_02_u:476": "agnau ha vai devāḥ | sarvāṇi rūpāṇi nidadhire yāni ca grāmyāṇi yāni cāraṇyāni vijayaṃ",
  "GV03sb_02_u:477": "vopapraiṣyantaḥ kāmacārasya vā kāmāyāyaṃ no gopiṣṭho gopāyaditi vā",
  "GV03sb_02_u:478": "2.2.3.[23]",
  "GV03sb_02_u:479": "tānyu hāgnirnicakame | taiḥ saṃgṛhya 'rtūnpraviveśa punarema iti devā edagniṃ",
  "GV03sb_02_u:480": "tirobhūtaṃ teṣāṃ heyasevāsa kimiha kartavyaṃ keha prajñeti vā",
  "GV03sb_02_u:481": "2.2.3.[24]",
  "GV03sb_02_u:482": "tata etattvaṣṭā punarādheyaṃ dadarśa | tadādadhe tenāgneḥ priyaṃ dhāmopajagāma",
  "GV03sb_02_u:483": "so 'smā ubhayāni rūpāṇi pratiniḥsasarja yāni ca grāmyāṇi yāni cāraṇyāni",
  "GV03sb_02_u:484": "tasmādāhustvāṣṭrāṇi vai rūpāṇīti tvaṣṭurhyeva sarvaṃ rūpamupa ha tvevānyāḥ prajā",
  "GV03sb_02_u:485": "yāvatso yāvatsa iva tiṣṭhante",
  "GV03sb_02_u:486": "2.2.3.[25]",
  "GV03sb_02_u:487": "tasmai kam punarādheyamādadhīta | evaṃ haivāgneḥ priyaṃ dhāmopagacati so 'smā",
  "GV03sb_02_u:488": "ubhayāni rūpāṇi pratiniḥsṛjati yāni ca grāmyāṇi yāni cāraṇyāni tasminnetānyubhayāni",
  "GV03sb_02_u:489": "rūpāṇi dṛśyante paramatā vai sā spṛhayantyu hāsmai tathā puṣyati lokyamvevāpi",
  "GV03sb_02_u:490": "2.2.3.[26]",
  "GV03sb_02_u:491": "āgneyo 'yaṃ yajñaḥ | jyotiragniḥ pāpmano dagdhā so 'sya pāpmānaṃ dahati sa iha",
  "GV03sb_02_u:492": "jyotireva śriyā yaśasā bhavati jyotiramutra puṇyalokatvaitannu tadyasmādādadhīta",
  "GV03sb_02_u:493": "2.2.3.[27]",
  "GV03sb_02_u:494": "sa vai varṣāsvādadhīta | varṣā vai sarva ṛtavo varṣā hi vai sarva ṛtavo 'thādo",
  "GV03sb_02_u:495": "varṣamakurmādo varṣamakurmeti saṃvatsarāntsampaśyanti varṣā ha tveva",
  "GV03sb_02_u:496": "sarveṣāmṛtūnāṃ rūpamuta hi tadvarṣāsu bhavati yadāhurgrīṣma iva vā adyetyuto",
  "GV03sb_02_u:497": "tadvarṣāsu bhavati yadāhuḥ śiśira iva vā adyeti varṣādidvarṣāḥ",
  "GV03sb_02_u:498": "2.2.3.[28]",
  "GV03sb_02_u:499": "athaitadeva paro 'kṣaṃ rūpam | yadeva purastādvāti tadvasantasya rūpaṃ yatstanayati",
  "GV03sb_02_u:500": "tadgrīṣmasya yadvarṣati tadvarṣāṇāṃ yadvidyotate tacarado yadvṛṣṭvodgṛhṇāti",
  "GV03sb_02_u:501": "taddhemantasya varṣāḥ sarva ṛtava ṛtūnprāviśadṛtubhya evainametannirmimīte",
  "GV03sb_02_u:502": "2.2.3.[29]",
  "GV03sb_02_u:503": "ādityastveva sarva ṛtavaḥ | yadaivodetyatha vasanto yadā saṃgavo 'tha grīṣmo yadā",
  "GV03sb_02_u:504": "madhyandino 'tha varṣā yadāparāhṇo 'tha śaradyadaivāstametyatha",
  "GV03sb_02_u:505": "hemantastasmādu madhyandina evādadhīta tarhi hyeṣo 'sya lokasya nediṣṭhaṃ",
  "GV03sb_02_u:506": "bhavati tannediṣṭhādevainametanmadhyānnirmimīte",
  "GV03sb_02_u:507": "2.2.3.[30]",
  "GV03sb_02_u:508": "cāyayeva vā ayam puruṣaḥ | pāpmanānuṣaktaḥ so 'syātra kaniṣṭho",
  "GV03sb_02_u:509": "bhavatyadhaspadamiveyasyate tatkaniṣṭhamevaitatpāpmānamavabādhate tasmādu",
  "GV03sb_02_u:510": "madhyandina evādadhīta",
  "GV03sb_02_u:511": "2.2.3.[31]",
  "GV03sb_02_u:512": "taṃ vai darbhairuddharati | dārubhirvai pūrvamuddharati dārubhiḥ pūrvaṃ",
  "GV03sb_02_u:513": "dārubhiraparaṃ jāmi kuryātsamadaṃ kuryādāpo darbhā āpo varṣā",
  "GV03sb_02_u:514": "ṛtūnprāviśadadbhirevainametadadbhyo nirmimīte tasmāddarbhairuddharati",
  "GV03sb_02_u:515": "2.2.3.[32]",
  "GV03sb_02_u:516": "arkapalāśābhyāṃ | vrīhimayamapūpaṃ kṛtvā yatra gārhapatyamādhāsyanbhavati",
  "GV03sb_02_u:517": "tannidadhāti tadgārhapatyamādadhāti",
  "GV03sb_02_u:518": "2.2.3.[33]",
  "GV03sb_02_u:519": "arkapalāśābhyāṃ yavamayamapūpaṃ kṛtvā yatrāhavanīyamādhāsyanbhavati",
  "GV03sb_02_u:520": "tannidadhāti tadāhavanīyamādadhāti pūrvābhyāmevaināvetadagnibhyāmantardadhma",
  "GV03sb_02_u:521": "iti vadantastadu tathā na kuryādrātribhirhyevāntarhitau bhavataḥ",
  "GV03sb_02_u:522": "2.2.3.[34]",
  "GV03sb_02_u:523": "āgneyameva pañcakapālam puroḍāśaṃ nirvapati | tasya pañcapadāḥ paṅktayo",
  "GV03sb_02_u:524": "yājyānuvākyā bhavanti pañca vā ṛtava ṛtūnprāviśadṛtubhya evainametannirmimīte",
  "GV03sb_02_u:525": "2.2.3.[35]",
  "GV03sb_02_u:526": "sarva āgneyo bhavati | evaṃ hi tvaṣṭāgneḥ priyaṃ dhāmopāgacattasmātsarva āgneyo",
  "GV03sb_02_u:527": "bhavati",
  "GV03sb_02_u:528": "2.2.3.[36]",
  "GV03sb_02_u:529": "tenopāṃśu caranti | yadvai jñātaye vā sakhye vā niṣkevalyaṃ cikīrṣati tira ivaitena",
  "GV03sb_02_u:530": "bībhavadvaiśvadevo 'nyo yajño 'thaiṣa niṣkevalya āgneyo yadvai tira iva tadupāṃśu",
  "GV03sb_02_u:531": "tasmādupāṃśu caranti",
  "GV03sb_02_u:532": "2.2.3.[37]",
  "GV03sb_02_u:533": "uccairuttamamanuyājaṃ yajati | kṛtakarmeva hi sa tarhi bhavati sarvo hi",
  "GV03sb_02_u:534": "kṛtamanubudhyate",
  "GV03sb_02_u:535": "2.2.3.[38]",
  "GV03sb_02_u:536": "sa āśrāvyāha | samidho yajeti tadāgneyaṃ rūpam paro 'kṣaṃ tvagnīnyajeti tveva",
  "GV03sb_02_u:537": "brūyāttadeva pratyakṣamāgneyaṃ rūpam",
  "GV03sb_02_u:538": "2.2.3.[39]",
  "GV03sb_02_u:539": "sa yajati | agna ājyasya vyanta vaukagagnimājyasya vetu vaukagagninājyasya vyantu",
  "GV03sb_02_u:540": "vaukagagnirājyasya vetu vaukagiti",
  "GV03sb_02_u:541": "2.2.3.[40]",
  "GV03sb_02_u:542": "atha svāhāgnimityāha | āgneyamājyabhāgaṃ svāhāgnim pavamānamiti yadi",
  "GV03sb_02_u:543": "pavamānāya dhriyerantsvāhāgnimindumantamiti yadyagnaya indumate",
  "GV03sb_02_u:544": "dhriyerantsvāhāgniṃ svāhāgnīnājyapāñjuṣāṇo agnirājyasya vetviti yajati",
  "GV03sb_02_u:545": "2.2.3.[41]",
  "GV03sb_02_u:546": "athāhāgnaye 'nubrūhīti | āgneyamājyabhāgaṃ so 'nvāhāgniṃ stomena bodhaya",
  "GV03sb_02_u:547": "samidhāto amartyam havyā deveṣu no dadhaditi svapitīva khalu vā etadyadudvāsito",
  "GV03sb_02_u:548": "bhavati samprabodhayatyevainametatsamudīryayati juṣāṇo agnirājyasya vetviti yajati",
  "GV03sb_02_u:549": "2.2.3.[42]",
  "GV03sb_02_u:550": "atha yadyagnaye pavamānāya dhriyeran | agnaye pavamānāyānubrūhīti brūyātso",
  "GV03sb_02_u:551": "'nvāhāgna āyūṃṣi pavasa āsuvorjamiṣaṃ ca naḥ āre bādhasva ducunāmiti",
  "GV03sb_02_u:552": "tathāhāgneyo bhavati somo vai pavamānastadu saumyādājyabhāgānnayanti juṣāṇo",
  "GV03sb_02_u:553": "agniḥ pavamāna ājyasya vetviti yajati",
  "GV03sb_02_u:554": "2.2.3.[43]",
  "GV03sb_02_u:555": "atha yadyagnaya indumate dhriyeran | agnaya indumate 'nubrūhīti brūyātso",
  "GV03sb_02_u:556": "'nvāhehyū ṣu bravāṇi te 'gna itthetarā giraḥ ebhirvardhasa indubhiriti tathā hāgneyo",
  "GV03sb_02_u:557": "bhavati somo vā industadu saumyādājyabhāgānnayanti juṣāṇo agnirindumānājyasya",
  "GV03sb_02_u:558": "vetviti yajatyevamu sarvamāgneyaṃ karoti",
  "GV03sb_02_u:559": "2.2.3.[44]",
  "GV03sb_02_u:560": "athāhāgnaye 'nubrūhīti haviṣaḥ | agniṃ yajāgnaye sviṣṭakṛte 'nubrūhyagniṃ",
  "GV03sb_02_u:561": "sviṣṭakṛtaṃ yajetyatha yaddevānyajetyagnīnyajetyevaitadāha",
  "GV03sb_02_u:562": "2.2.3.[45]",
  "GV03sb_02_u:563": "sa yajati | agnervasuvane vasudheyasya vetu vaukagagnā u vasuvane vasudheyasya",
  "GV03sb_02_u:564": "vetu vaukagdevo agniḥ sviṣṭakṛditi svayamāgneyastṛtīya evamvāgneyānanuyājān",
  "GV03sb_02_u:565": "karoti",
  "GV03sb_02_u:566": "2.2.3.[46]",
  "GV03sb_02_u:567": "tā vā etāḥ | ṣaḍvibhaktīryajati catasraḥ prayājeṣu dve anuyājeṣu ṣaḍvā ṛtava",
  "GV03sb_02_u:568": "ṛtūnprāviśadṛtubhya evainametannirmimīte",
  "GV03sb_02_u:569": "2.2.3.[47]",
  "GV03sb_02_u:570": "dvādaśa vā trayodaśa vākṣarāṇi bhavanti | dvādaśa vā vai trayodaśa vā saṃvatsarasya",
  "GV03sb_02_u:571": "māsāḥ saṃvatsaramṛtūnprāviśadṛtubhya evainametatsaṃvatsarānnirmimīte na dve cana",
  "GV03sb_02_u:572": "sahājāmitāyai jāmi ha kuryādyaddve citsaha syātāṃ vyantu vetvityeva prayājānāṃ",
  "GV03sb_02_u:573": "rūpaṃ vasuvane vasudheyasyetyanuyājānām",
  "GV03sb_02_u:574": "2.2.3.[48]",
  "GV03sb_02_u:575": "tasya hiraṇyaṃ dakṣiṇā | āgneyo vā eṣa yajño bhavatyagne reto hiraṇyaṃ",
  "GV03sb_02_u:576": "tasmāddhiraṇyaṃ dakṣiṇānaḍvānvā sa hi vahenāgneyo 'gnidagdhamiva hyasya vahaṃ",
  "GV03sb_02_u:577": "bhavati devānāṃ havyavāhano 'gniriti vahati vā eṣa",
  "GV03sb_02_u:578": "manuṣyebhyastasmādanaḍvāndakṣiṇā",
  "GV03sb_02_u:579": "2.2.4.",
  "GV03sb_02_u:580": "2.2.4.[1]",
  "GV03sb_02_u:581": "prajāpatirha vā idamagra eka evāsa | sa aikṣata kathaṃ nu prajāyeyeti so 'śrāmyatsa",
  "GV03sb_02_u:582": "tapo 'tapyata so 'gnimeva mukhājjanayāṃ cakre tadyadenam mukhādajanayata",
  "GV03sb_02_u:583": "tasmādannādo 'gniḥ sa yo haivametamagnimannādaṃ vedānnādo haiva bhavati",
  "GV03sb_02_u:584": "2.2.4.[2]",
  "GV03sb_02_u:585": "tadvā enametadagre devānāmajanayata | tasmādagniragnirha vai nāmaitadyadagniriti",
  "GV03sb_02_u:586": "sa jātaḥ pūrvaḥ peyāya yo vai pūrva etyagra etīte vai tamāhuḥ so evāsyāgnitā",
  "GV03sb_02_u:587": "2.2.4.[3]",
  "GV03sb_02_u:588": "sa aikṣata prajāpatiḥ | annādaṃ vā imamātmano 'jījane yadagniṃ na vā iha",
  "GV03sb_02_u:589": "madanyadannamasti yaṃ vā ayaṃ nādyāditi kālvālīkṛtā haiva tarhi pṛthivyāsa",
  "GV03sb_02_u:590": "nauṣadhaya āsurna vanaspatayastadevāsya manasyāsa",
  "GV03sb_02_u:591": "2.2.4.[4]",
  "GV03sb_02_u:592": "athainamagnirvyāttenopaparyāvavarta | tasya bhītasya svo mahimāpacakrāma vāgvā",
  "GV03sb_02_u:593": "asya svo mahimā vāgasyāpacakrāma sa ātmannevāhutimīṣe sa udamṛṣṭa",
  "GV03sb_02_u:594": "tadyadudamṛṣṭa tasmādidaṃ cālomakamidaṃ ca tatra viveda ghṛtāhuti vaiva",
  "GV03sb_02_u:595": "payāahutiṃ vobhayaṃ ha tveva tatpaya eva",
  "GV03sb_02_u:596": "2.2.4.[5]",
  "GV03sb_02_u:597": "sā hainaṃ nābhirādhayāṃ cakāra | keṣamiśreva hāsa tāṃ vyaukṣadoṣa dhayeti tata",
  "GV03sb_02_u:598": "oṣadhayaḥ samabhavaṃstasmādoṣadhayo nāma sa dvitīyamudamṛṣṭa",
  "GV03sb_02_u:599": "tatrāparāmāhutiṃ viveda ghṛtāhutiṃ vaiva payāahutiṃ vobhayaṃ ha tveva tatpaya eva",
  "GV03sb_02_u:600": "2.2.4.[6]",
  "GV03sb_02_u:601": "sā hainamabhirādhayāṃ cakāra | sa vyacikitsajjuhavānī3 mā hauṣā3miti taṃ svo",
  "GV03sb_02_u:602": "mahimābhyuvāda juhudhīti sa prajāpatirvidāṃ cakāra svo vai mā mahimāheti sa",
  "GV03sb_02_u:603": "svāhetyevājuhottasmādu svāhetyeva hūyate tata eṣa udiyāya ya eṣa tapati tatoyam",
  "GV03sb_02_u:604": "prababhūva yo 'yam pavate tata evāgniḥ parāṅ paryāvavarta",
  "GV03sb_02_u:605": "2.2.4.[7]",
  "GV03sb_02_u:606": "sa hutvā prajāpatiḥ | pra cājāyatātsyataścāgnermṛtyorātmānamatrāyata sa yo haivaṃ",
  "GV03sb_02_u:607": "vidvānagnihotraṃ juhotyetāṃ haiva prajātim prajāyate yāṃ prajāpatiḥ prājāyataivamu",
  "GV03sb_02_u:608": "haivātsyato 'gnermṛtyorātmānaṃ trāyate",
  "GV03sb_02_u:609": "2.2.4.[8]",
  "GV03sb_02_u:610": "sa yatra mriyate | yatrainamagnāvabhyādadhati tadeṣo 'gneradhijāyate 'thāsya",
  "GV03sb_02_u:611": "śarīramevāgnirdahati tadyathā piturvā māturvā jāyetaivameṣo 'gneradhijāyate",
  "GV03sb_02_u:612": "śaśvaddha vā eṣa na sambhavati yo 'gnihotraṃ na juhoti tasmādvā agnihotraṃ",
  "GV03sb_02_u:613": "hotavyam",
  "GV03sb_02_u:614": "2.2.4.[9]",
  "GV03sb_02_u:615": "tadvā etat | eva vicikitsāyai janma yatprajāpatirvyacikitsatsa",
  "GV03sb_02_u:616": "vicikitsañcreyasyadhriyata yaḥ pra cājāyatātsyataścāgnermṛtyorātmānamatrāyata sa yo",
  "GV03sb_02_u:617": "haivametadvicikitsāyai janma veda yaddha kiṃ ca vicikitsati śreyasi haiva dhriyate",
  "GV03sb_02_u:618": "2.2.4.[10]",
  "GV03sb_02_u:619": "sa hutvā nyamṛṣṭa | tato vikaṅkataḥ samabhavattasmādeṣa yajñiyo yajñapātrīyo",
  "GV03sb_02_u:620": "vṛkṣastata ete devānāṃ vīrā ajāyantāgniryo 'yaṃ pavate sūryaḥ sa yo",
  "GV03sb_02_u:621": "haivametāndevānāṃ vīrānvedāhāsya vīro jāyate",
  "GV03sb_02_u:622": "2.2.4.[11]",
  "GV03sb_02_u:623": "ta u haita ūcuḥ | vayaṃ vai prajāpatim pitaramanu smo hanta vayaṃ tatsṛjāmahai",
  "GV03sb_02_u:624": "yadasmānanvasaditi te pariśritya gāyatreṇāpahiṃkāreṇa tuṣṭuvire",
  "GV03sb_02_u:625": "tadyatparyaśrayantsa samudro 'theyameva pṛthivyāstāvaḥ",
  "GV03sb_02_u:626": "2.2.4.[12]",
  "GV03sb_02_u:627": "te stutvā prāñca uccakramuḥ | punarema iti devā edgāṃ sambhūtāṃ sā hainānudīkṣya",
  "GV03sb_02_u:628": "hiṃcakāra te devā vidāṃ cakrureṣa sāmno hiṃkāra ityapahiṃkāraṃ haiva purā tataḥ",
  "GV03sb_02_u:629": "sāmāsa sa eṣa gavi sāmno hiṃkārastasmādeṣopajīvanīyopajīvanīyo ha vai bhavati ya",
  "GV03sb_02_u:630": "evametaṃ gavi sāmno hiṃkāraṃ veda",
  "GV03sb_02_u:631": "2.2.4.[13]",
  "GV03sb_02_u:632": "te hocuḥ | bhadraṃ vā idamajījanāmahi ye gāmajījanāmahi yajño hyetveyaṃ no hyṛte",
  "GV03sb_02_u:633": "goryajñastāyate 'nnaṃ hyeveyaṃ yaddhi kiṃ cānnaṃ gaureva taditi",
  "GV03sb_02_u:634": "2.2.4.[14]",
  "GV03sb_02_u:635": "tadvā etadevaitāsāṃ nāma | etadyajñasya tasmādetatpariharetsādhu puṇyamiti bahvyo",
  "GV03sb_02_u:636": "ha vā asyaitā bhavantyupanāmuka enaṃ yajño bhavati ya evaṃ vidvānetatpariharati",
  "GV03sb_02_u:637": "sādhu puṇyamiti",
  "GV03sb_02_u:638": "2.2.4.[15]",
  "GV03sb_02_u:639": "tāmu hāgnirabhidadhyau | mithunyanayā syāmiti tāṃ sambabhūva tasyāṃ retaḥ",
  "GV03sb_02_u:640": "prāsiñcattatpayo 'bhavattasmādetadāmāyāṃ gavi satyāṃ śṛtamagnerhi retastasmādyadi",
  "GV03sb_02_u:641": "kṛṣnāyāṃ yadi rohiṇyāṃ śuklameva bhavatyagnisaṃkāśamagnerhi",
  "GV03sb_02_u:642": "retastasmātprathamadugdhamuṣṇam bhavatyagnerhi retaḥ",
  "GV03sb_02_u:643": "2.2.4.[16]",
  "GV03sb_02_u:644": "te hocuḥ | hantedaṃ juhavāmahā iti kasmai na idam prathamāya hoṣyantīti",
  "GV03sb_02_u:645": "mahyamiti haivāgniruvāca mahyamiti yo 'yam pavate mahyamiti sūryaste na",
  "GV03sb_02_u:646": "sampādayāṃ cakruste hāsampādyocuḥ prajāpatimeva pitaram pratyayāma sa yasmai",
  "GV03sb_02_u:647": "na idam prathamāya hotavyaṃ vakṣyati tasmai na idam prathamāya hoṣyantīti te",
  "GV03sb_02_u:648": "prajāpatim pitaram pratītyocuḥ kasmai na idam prathamāya hoṣyantīti",
  "GV03sb_02_u:649": "2.2.4.[17]",
  "GV03sb_02_u:650": "sa hovāca | agnaye 'gniranuṣṭhyā svaṃ retaḥ prajanayiṣyate tathā prajaniṣyadhva",
  "GV03sb_02_u:651": "ityatha tubhyamiti sūryamatha yadeva hūyamānasya vyaśnute tadevaitasya yo 'yam",
  "GV03sb_02_u:652": "pavata iti tadebhya idamapyetarhi tathaiva juhvatyagnaya eva sāyaṃ sūryāya",
  "GV03sb_02_u:653": "prātaratha yadeva hūyamānasya vyaśnute tadevaitasya yo 'yam pavate",
  "GV03sb_02_u:654": "2.2.4.[18]",
  "GV03sb_02_u:655": "te hutvā devāḥ | imām prajātim prājāyanta yaiṣāmiyam prajātirimāṃ vijitiṃ",
  "GV03sb_02_u:656": "vyajayanta yeyameṣāṃ vijitirimameva lokamagnirajayadantarikṣaṃ vāyurdivameva",
  "GV03sb_02_u:657": "sūryaḥ sa yo haivaṃ vidvānagnihotraṃ juhotyetāṃ haiva prajātim prajāyate yāmeta",
  "GV03sb_02_u:658": "etatprājāyantaitāṃ vijitaṃ vijayate yāmeta etadvyajayantaitairu haiva saloko bhavati ya",
  "GV03sb_02_u:659": "evaṃ vidvānagnihotraṃ juhoti tasmādvā agnihotraṃ hotavyam",
  "GV03sb_02_u:660": "2.3.1.",
  "GV03sb_02_u:661": "2.3.1.[1]",
  "GV03sb_02_u:662": "sūryo ha vā agnihotram | tadyadetasyā agra āhuterudaittasmātsūryo 'gnihotram",
  "GV03sb_02_u:663": "2.3.1.[2]",
  "GV03sb_02_u:664": "sa yatsāyamastamite juhoti | ya idaṃ tasminniha sati juhavānītyatha yatprātaranudite",
  "GV03sb_02_u:665": "juhoti ya idaṃ tasminniha sati juhavānīti tasmādvai sūryo 'gnihotramityāhuḥ",
  "GV03sb_02_u:666": "2.3.1.[3]",
  "GV03sb_02_u:667": "atha yadastameti | tadagnāveva yonau garbho bhūtvā praviśati taṃ garbham",
  "GV03sb_02_u:668": "bhavantamimāḥ sarvāḥ prajā anu garbhā bhavantīlitā hi śere saṃjānānā atha",
  "GV03sb_02_u:669": "yadrātristira evaitatkaroti tira iva hi garbhāḥ",
  "GV03sb_02_u:670": "2.3.1.[4]",
  "GV03sb_02_u:671": "sa yatsāyamastamite juhoti | garbhamevaitatsantamabhijuhoti garbhaṃ",
  "GV03sb_02_u:672": "santamabhikaroti sa yadgarbhaṃ santamabhijuhoti tasmādime garbhā anaśnanto",
  "GV03sb_02_u:673": "jīvanti",
  "GV03sb_02_u:674": "2.3.1.[5]",
  "GV03sb_02_u:675": "atha yatprātaranudite juhoti | prajanayatyevainametatso 'yaṃ tejo bhūtvā",
  "GV03sb_02_u:676": "vibhrājamāna udeti śaśvaddha vai nodiyādyadasminnetāmāhutiṃ na juhuyāttasmādvā",
  "GV03sb_02_u:677": "etāmāhutiṃ juhoti",
  "GV03sb_02_u:678": "2.3.1.[6]",
  "GV03sb_02_u:679": "sa yathāhistvaco nirmucyeta | evaṃ rātreḥ pāpmanā nirmucyate yathā ha vā ahistvaco",
  "GV03sb_02_u:680": "nirmucyetaivaṃ sarvasmātpāpmano nirmucyate ya yevaṃ vidvānagnihotraṃ juhoti",
  "GV03sb_02_u:681": "tadetasyaivānu prajātimimāḥ sarvāḥ prajā anu prajāyante vi hi sṛjyante yathārtham",
  "GV03sb_02_u:682": "2.3.1.[7]",
  "GV03sb_02_u:683": "sa yaḥ purādityasyāstamayāt | āhavanīyamuddharatyete vai viśve devā raśmayo 'tha",
  "GV03sb_02_u:684": "yatparam bhāḥ prajāpatirvā sa indro vaitadu ha vai viśve devā agnihotraṃ juhvato",
  "GV03sb_02_u:685": "gṛhānāgacantisa yasyānuddhṛtamāgacanti tasmāddevā apaprayanti tadvā asmai",
  "GV03sb_02_u:686": "tadvyṛdhyate yasmāddevā apaprayanti tasyānu vyṛddhiṃ yaśca veda yaśca",
  "GV03sb_02_u:687": "nānuddhṛtamabhyastamagādityāhuḥ",
  "GV03sb_02_u:688": "2.3.1.[8]",
  "GV03sb_02_u:689": "atha yaḥ purādityasyāstamayāt | āhavanīyamuddharati yathā",
  "GV03sb_02_u:690": "śreyasyāgamiṣyatyāvasathenopakLptenopāsītaivaṃ tatsa yasyoddhṛtamāgacanti",
  "GV03sb_02_u:691": "tasyāhavanīyam praviśanti tasyāhavanīye niviśante",
  "GV03sb_02_u:692": "2.3.1.[9]",
  "GV03sb_02_u:693": "sa yatsāyamastamite juhoti | agnāvevaibhya etatpraviṣṭebhyo juhotyatha",
  "GV03sb_02_u:694": "yatprātaranudite juhotyapretebhya evaibhya etajjuhoti tasmāduditahomināṃ",
  "GV03sb_02_u:695": "vicinnamagnihotram manyāmaha iti ha smāhāsuriryathā",
  "GV03sb_02_u:696": "śūnyamāvasathamāharedevaṃ taditi",
  "GV03sb_02_u:697": "2.3.1.[10]",
  "GV03sb_02_u:698": "dvayaṃ vā idaṃ jīvanam | mūli caivāmūlaṃ ca tadubhayaṃ devānāṃ sanmanuṣyā",
  "GV03sb_02_u:699": "upajīvanti paśavo mūlā oṣadhayo mūlinyaste paśavo mūlā",
  "GV03sb_02_u:700": "oṣadhīrmūlinīrjagdhvāpaḥ pītvā tata eṣa rasaḥ sambhavati",
  "GV03sb_02_u:701": "2.3.1.[11]",
  "GV03sb_02_u:702": "sa yatsāyamastamite juhoti | asya rasasya jīvanasya devebhyo juhavāni yadeṣāmidaṃ",
  "GV03sb_02_u:703": "sadupajīvāma iti sa yattato rātryāśnāti hutociṣṭhameva tanniravattabalyaśnāti",
  "GV03sb_02_u:704": "hutociṣṭasya hyevāgnihotraṃ juhvadaśitā",
  "GV03sb_02_u:705": "2.3.1.[12]",
  "GV03sb_02_u:706": "atha yatprātaranudite juhoti | asya rasasya jīvanasya devebhyo juhavāni yadeṣāmidaṃ",
  "GV03sb_02_u:707": "sadupajīvāma iti sa yattato 'hnāśnāti hutociṣṭameva tanniravattabalyaśnāti",
  "GV03sb_02_u:708": "hutociṣṭasya hyevāgnihotraṃ juhvadaśitā",
  "GV03sb_02_u:709": "2.3.1.[13]",
  "GV03sb_02_u:710": "tadāhuḥ | samevānye yajñāstiṣṭhante 'gnihotrameva na saṃtiṣṭhate 'pi",
  "GV03sb_02_u:711": "dvādaśasaṃvatsaramantavadevāthaitadevānantaṃ sāyaṃ hi hutvā veda",
  "GV03sb_02_u:712": "prātarhoṣyāmīti prātarhutvā veda punaḥ sāyaṃ hoṣyāmīti",
  "GV03sb_02_u:713": "tadetadanupasthitamagnihotraṃ tasyānupasthitimanvanupasthitā imāḥ prajāḥ",
  "GV03sb_02_u:714": "prajāyante 'nupasthito ha vai śriyā prajayā prajāyate ya",
  "GV03sb_02_u:715": "evametadanupasthitamagnihotraṃ veda",
  "GV03sb_02_u:716": "2.3.1.[14]",
  "GV03sb_02_u:717": "taddugdhvādhiśrayati | śṛtamasaditi tadāhuryarhyudantaṃ tarhi juhuyāditi tadvai",
  "GV03sb_02_u:718": "nodantaṃ kuryādupa ha dahedyadudantaṃ kuryādaprajajñi vai reta upadagdhaṃ",
  "GV03sb_02_u:719": "tasmānnodantaṃ kuryāt",
  "GV03sb_02_u:720": "2.3.1.[15]",
  "GV03sb_02_u:721": "adhiśrityaiva juhuyāt | yannvevaitadagne retastena nveva śṛtaṃ",
  "GV03sb_02_u:722": "yadvenadagnāvadhiśrayanti teno eva śṛtaṃ tasmādadhiśrityaiva juhuyāt",
  "GV03sb_02_u:723": "2.3.1.[16]",
  "GV03sb_02_u:724": "tadavajyotayati | śṛtaṃ vedānītyathāpaḥ pratyānayati śāntyai nveva rasasyo caiva",
  "GV03sb_02_u:725": "sarvatvāyedaṃ hi yadā varṣatyathauṣadhayo jāyanta 'oṣadhīrjagdhvāpaḥ pītvā tata",
  "GV03sb_02_u:726": "eṣa rasaḥ sambhavati tasmādu rasasyo caiva sarvatvāya tasmādyadyenaṃ kṣīraṃ",
  "GV03sb_02_u:727": "kevalam pāne 'bhyābhavedudastokamāścotayitavai brūyācāntyai nveva rasasyo caiva",
  "GV03sb_02_u:728": "sarvatvāya",
  "GV03sb_02_u:729": "2.3.1.[17]",
  "GV03sb_02_u:730": "atha caturunnayati | caturdhāvihitaṃ hīdam payo 'tha samidhamādāyodādravati",
  "GV03sb_02_u:731": "samiddhahomāyaiva so 'nupasādya pūrvāmāhutiṃ juhoti sa yadupasādayedyathā",
  "GV03sb_02_u:732": "yasmā aśanamāhariśyantsyāttadantarā nidadhyādevaṃ tadatha yadanupasādya yathā",
  "GV03sb_02_u:733": "yasmā aśanamāharettasmā āhṛtyaivopanidadhyādevaṃ tadupasādyottarāṃ nānāvīrye",
  "GV03sb_02_u:734": "evaine etatkaroti manaśca ha vai vākcaite āhuti tanmanaścaivaitadvācaṃ ca",
  "GV03sb_02_u:735": "vyāvartayati tasmādidam manaśca vākca samānameva sannāneva",
  "GV03sb_02_u:736": "2.3.1.[18]",
  "GV03sb_02_u:737": "sa vai dviragnau juhoti | dvirupamārṣṭi dviḥ prāśnāti caturunnayati taddaśa",
  "GV03sb_02_u:738": "daśākṣarā vai virāḍvirāḍvai yajñastadvirājamevaitadyajñamabhisampādayati",
  "GV03sb_02_u:739": "2.3.1.[19]",
  "GV03sb_02_u:740": "sa yadagnau juhoti | taddeveṣu juhoti tasmāddevāḥ santyatha yadupamārṣṭi",
  "GV03sb_02_u:741": "tatpitṛṣu cauṣadhīṣu ca juhoti tasmātpitaraścauṣadhayaśca santyatha yaddhutvā",
  "GV03sb_02_u:742": "prāśnāti tanmanuṣyeṣu juhoti tasmānmanuṣyāḥ santi",
  "GV03sb_02_u:743": "2.3.1.[20]",
  "GV03sb_02_u:744": "yā vai prajā yajñe 'nanvābhaktāḥ | parābhūtā vai tā evamevaitadyā imāḥ prajā",
  "GV03sb_02_u:745": "aparābhūtāstā yajñamukha ābhajati teno ha paśavo 'nvābhaktā yanmanuṣyānanu",
  "GV03sb_02_u:746": "paśavaḥ",
  "GV03sb_02_u:747": "2.3.1.[21]",
  "GV03sb_02_u:748": "tadu hovāca yājñavalkyaḥ | na vai yajña iva mantavai pākayajña iva vā itīdaṃ hi",
  "GV03sb_02_u:749": "yadanyasminyajñe srucyavadyati sarvaṃ tadagnau juhotyathaitadagnau",
  "GV03sb_02_u:750": "hutvotsṛpyācāmati nirleḍhi tadasya pākayajñasyeveti tadasya tatpaśavyaṃ rūpam",
  "GV03sb_02_u:751": "paśavyo hi pākayajñaḥ",
  "GV03sb_02_u:752": "2.3.1.[22]",
  "GV03sb_02_u:753": "saiṣaikāhutirevāgre | yāmevāmūm prajāpatirajuhodatha yadeta",
  "GV03sb_02_u:754": "etatpaścevādhriyantāgniryo 'yam pavate sūryastasmādeṣā dvitīyāhutirhūyate",
  "GV03sb_02_u:755": "2.3.1.[23]",
  "GV03sb_02_u:756": "sā yā pūrvāhutiḥ | sāgnihotrasya devatā tasmāttasyai juhotyatha yottarā",
  "GV03sb_02_u:757": "sviṣṭakṛdbhājanameva sā tasmāttāmuttarārdhe juhotyeṣā hi dik",
  "GV03sb_02_u:758": "sviṣṭakṛtastanmithunāyaivaiṣā dvitīyāhutirhūyate dvandvaṃ hi mithunam",
  "GV03sb_02_u:759": "prajananam",
  "GV03sb_02_u:760": "2.3.1.[24]",
  "GV03sb_02_u:761": "taddvayamevaite āhutī | bhūtaṃ caiva bhaviṣyacca jātaṃ ca janiṣyamāṇaṃ cāgataṃ",
  "GV03sb_02_u:762": "cāśā cādya ca śvaśca taddvayamevānu",
  "GV03sb_02_u:763": "2.3.1.[25]",
  "GV03sb_02_u:764": "ātmaiva bhūtam | addhā hi tadyadbhūtamaddho tadyadātmā prajaiva",
  "GV03sb_02_u:765": "bhaviṣyadanaddhā hi tadyadbhaviṣyadanaddho tadyatprajā",
  "GV03sb_02_u:766": "2.3.1.[26]",
  "GV03sb_02_u:767": "ātmaiva jātam | addhā hi tadyajjātamaddho tadyadātmā prajaiva",
  "GV03sb_02_u:768": "janiṣyamāṇamanaddhā hi tadyajjaniṣyamāṇamanaddho tadyatprajā",
  "GV03sb_02_u:769": "2.3.1.[27]",
  "GV03sb_02_u:770": "ātmaivāgatam | addhā hi tadyadāgatamaddho tadyadātmā prajaivāśānaddhā hi",
  "GV03sb_02_u:771": "tadyadāśānaddho tadyatprajā",
  "GV03sb_02_u:772": "2.3.1.[28]",
  "GV03sb_02_u:773": "ātmaivādya | addhā hi tadyadadyāddho tadyadātmā prajaiva śvo 'naddhā hi tadyacvo",
  "GV03sb_02_u:774": "'naddho tadyatprajā",
  "GV03sb_02_u:775": "2.3.1.[29]",
  "GV03sb_02_u:776": "sā yā pūrvāhutiḥ | sātmānamabhi hūyate tām mantreṇa juhotyaddhā hi tadyanmantro",
  "GV03sb_02_u:777": "'ddho tadyadātmā 'tha yottarā sā prajāmabhi hūyate tāṃ tūṣṇīṃ juhotyanaddhā hi",
  "GV03sb_02_u:778": "tadyattūṣṇīmanaddho tadyatprajā",
  "GV03sb_02_u:779": "2.3.1.[30]",
  "GV03sb_02_u:780": "sa juhoti | agnirjyotirjyotiragniḥ svāhetyatha prātaḥ sūryo jyotirjyotiḥ sūryaḥ svāheti",
  "GV03sb_02_u:781": "tatsatyenaiva hūyate yadā hyevasūryo 'stametyathāgnirjyotiryadā sūrya udetyatha sūryo",
  "GV03sb_02_u:782": "jyotiryadvai satyena hūyate taddevān gacati",
  "GV03sb_02_u:783": "2.3.1.[31]",
  "GV03sb_02_u:784": "tadu haitadevāruṇaye brahmavarcasakāmāya takṣānūvācāgnirvarco jyotirvarcaḥ sūryo",
  "GV03sb_02_u:785": "varco jyotirvarca iti brahmavarcasī haiva bhavati ya evaṃ vidvānagni hotraṃ juhoti",
  "GV03sb_02_u:786": "2.3.1.[32]",
  "GV03sb_02_u:787": "tadvastyeva prajananasyeva rūpam | agnirjyotirjyotiragniḥ svāheti tadubhayato jyotī",
  "GV03sb_02_u:788": "reto devatayā parigṛhṇātyubhayataḥ parigṛhītaṃ vai retaḥ prajāyate tadubhayata",
  "GV03sb_02_u:789": "evaitatparigṛhya prajanayati",
  "GV03sb_02_u:790": "2.3.1.[33]",
  "GV03sb_02_u:791": "atha prātaḥ | sūryo jyotirjyotiḥ sūryaḥ svāheti tadubhayato jyotī reto devatayā",
  "GV03sb_02_u:792": "parigṛhṇātyubhayataḥparigṛhītaṃ vai retaḥ prajāyate tadubhayata evaitatparigṛhya",
  "GV03sb_02_u:793": "prajanayati tatprajananasya rūpam",
  "GV03sb_02_u:794": "2.3.1.[34]",
  "GV03sb_02_u:795": "tadu hovāca jīvalaścailakiḥ | garbhamevāruṇiḥ karoti na prajanayatīti sa etenaiva",
  "GV03sb_02_u:796": "sāyaṃ juhuyāt",
  "GV03sb_02_u:797": "2.3.1.[35]",
  "GV03sb_02_u:798": "atha prātaḥ | jyotiḥ sūryaḥ sūryo jyotiḥ svāheti tadbahirdhā jyotī reto devatayā karoti",
  "GV03sb_02_u:799": "bahirdhā vai retaḥ prajātam bhavati tadenatprajanayati",
  "GV03sb_02_u:800": "2.3.1.[36]",
  "GV03sb_02_u:801": "tadāhuḥ | agnāvevaitatsāyaṃ sūryaṃ juhoti sūrye prātaragnimiti tadvai",
  "GV03sb_02_u:802": "taduditahomināmeva yadā hyeva sūryo 'stametyathāgnirjyotiryadā sūrya udetyatha",
  "GV03sb_02_u:803": "sūryo jyotirnāsya sā paricakṣeyameva paricakṣā yattasyai nāddhā devatāyai hūyate",
  "GV03sb_02_u:804": "yāgnihotrasya devatāgnirjyotirjyotiragniḥ svāheti tatra nāgnaye svāhetyatha prātaḥ",
  "GV03sb_02_u:805": "sūryo jyotijyotiḥ sūryaḥ svāheti tatra na sūryāya svāheti",
  "GV03sb_02_u:806": "2.3.1.[37]",
  "GV03sb_02_u:807": "anenaiva juhuyāt | sajūrdevena savitreti tatsavitṛmatprasavāya sajū rātryendravatyeti",
  "GV03sb_02_u:808": "tadrātryā mithunaṃ karoti sendraṃ karotīndro hi yajñasya devatā juṣāṇo agnirvetu",
  "GV03sb_02_u:809": "svāheti tadagnaye pratyakṣaṃ juhoti",
  "GV03sb_02_u:810": "2.3.1.[38]",
  "GV03sb_02_u:811": "atha prātaḥ | sajūrdevena savitreti tatsavitṛmatprasavāya sajūruṣasendravatyetyahneti",
  "GV03sb_02_u:812": "vā tadahnāṃ voṣasāṃ vā mithunaṃ karoti sendra karotīndro hi yajñasya devatā",
  "GV03sb_02_u:813": "juṣāṇaḥ sūryo vetu svāheti tatsūryāya pratyakṣaṃ juhoti tasmādevameva juhuyāt",
  "GV03sb_02_u:814": "2.3.1.[39]",
  "GV03sb_02_u:815": "te hocuḥ | ko na idaṃ hoṣyatīti brāhmaṇa eveti brāhmaṇedaṃ no juhudhīti kim me",
  "GV03sb_02_u:816": "tato bhaviṣyatītyagnihotrociṣṭameveti sa yatsruci pariśinaṣṭi",
  "GV03sb_02_u:817": "tadagnihotrociṣṭamatha yatsthālyāṃ yathā parīṇaho nirvapedevaṃ tattasmāttadya eva",
  "GV03sb_02_u:818": "kaśca pibettadvai nābrāhmaṇaḥ pibedagnau hyadhiśrayanti tasmānnābrāhmaṇaḥ pibet",
  "GV03sb_02_u:819": "2.3.2.",
  "GV03sb_02_u:820": "2.3.2.[1]",
  "GV03sb_02_u:821": "etā ha vai devatā yo 'sti | tasminvasantīndro yamo rājā naḍo naiṣidho",
  "GV03sb_02_u:822": "'naśnantsāṃgamano 'sanpāṃsavaḥ",
  "GV03sb_02_u:823": "2.3.2.[2]",
  "GV03sb_02_u:824": "tadvā eṣa evendraḥ | yadāhavanīyo 'thaiṣa eva gārhapatyo yamo rājāthaiṣa eva",
  "GV03sb_02_u:825": "naḍo naiṣidho yadanvāhāryapacanastadyadetamaharahardakṣiṇata āharanti",
  "GV03sb_02_u:826": "tasmādāhuraharaharvai naḍo naiṣidho yamaṃ rājānaṃ dakṣiṇata upanayatīti",
  "GV03sb_02_u:827": "2.3.2.[3]",
  "GV03sb_02_u:828": "atha ya eṣa sabhāyāmagniḥ | eṣa",
  "GV03sb_02_u:829": "evānaśnantsāṃgamanastadyadetamanaśitvevopasaṃgacante tasmādeṣo 'naśnannatha",
  "GV03sb_02_u:830": "yadetadbhasmoddhṛtya parāvapantyeṣa evāsanpāṃsavaḥ sa yo haivametadvedaivam",
  "GV03sb_02_u:831": "mayyetā devatā vasantīti sarvānhaivaitāṃlokāñjayati sarvālokānanusaṃcarati",
  "GV03sb_02_u:832": "2.3.2.[4]",
  "GV03sb_02_u:833": "teṣāmupasthānam | yadeva sāyam prātarāhavanīyamupa ca tiṣṭhata upa cāste tadeva",
  "GV03sb_02_u:834": "tasyopasthānamatha yadeva pratiparetya gārhapatyamāste vā śete vā tadeva",
  "GV03sb_02_u:835": "tasyopasthānamatha yatraiva saṃvrajannanvāhāryapacanamupasmarettadeva tam",
  "GV03sb_02_u:836": "manasopatiṣṭheta tadeva tasyopasthānam",
  "GV03sb_02_u:837": "2.3.2.[5]",
  "GV03sb_02_u:838": "atha prātaḥ | anaśitvā muhūrtaṃ sabhāyāmāsitvāpi kāmam palyayeta tadeva",
  "GV03sb_02_u:839": "tasyopasthānamatha yatraiva bhasmoddhṛtamupanigacettadeva tasyopasthānamevamu",
  "GV03sb_02_u:840": "hāsyaitā devatā upasthitā bhavanti",
  "GV03sb_02_u:841": "2.3.2.[6]",
  "GV03sb_02_u:842": "yajamānadevatyo vai gārhapatyaḥ | athaiṣa bhrātṛvyadevatyo",
  "GV03sb_02_u:843": "yadanvāhāryapacanastasmādetaṃ nāharaharāhareyurna ha vā asya sapatnā bhavanti",
  "GV03sb_02_u:844": "yasyaivaṃ viduṣa etaṃ nāharaharāharantyanvāhāryapacano vā eṣaḥ",
  "GV03sb_02_u:845": "2.3.2.[7]",
  "GV03sb_02_u:846": "upavasatha evainamāhareyuḥ | yatraivāsminyakṣyanto bhavanti tatho hāsyaiṣo",
  "GV03sb_02_u:847": "'moghāyāhṛto bhavati",
  "GV03sb_02_u:848": "2.3.2.[8]",
  "GV03sb_02_u:849": "navāvasite vainamāhareyuḥ | tasminpaceyustadbrāhmaṇā aśnīyuryadyu tanna",
  "GV03sb_02_u:850": "vindedyatpacedapi goreva dugdhamadhiśrayitavai brūyāttasminbrāhmaṇānpāyayitavai",
  "GV03sb_02_u:851": "brūyātpāpīyāṃso ha vā asya sapatnā bhavanti yasyaivaṃ viduṣa evaṃ kurvanti",
  "GV03sb_02_u:852": "tasmādevameva cikīrṣet",
  "GV03sb_02_u:853": "2.3.2.[9]",
  "GV03sb_02_u:854": "tadyatraitatprathamaṃ samiddho bhavati | dhūpyata iva tarhi haiṣa bhavati rudraḥ sa",
  "GV03sb_02_u:855": "yaḥ kāmayeta yathemā rudraḥ prajā aśraddhayeva tvatsahaseva tvannighātamiva",
  "GV03sb_02_u:856": "tvatsacata evamannamadyāmiti tarhi ha sa juhuyātprāpnoti haivaitadannādyaṃ ya",
  "GV03sb_02_u:857": "evaṃ vidvāṃstarhi juhoti",
  "GV03sb_02_u:858": "2.3.2.[10]",
  "GV03sb_02_u:859": "atha yatraitatpradīptataro bhavati | tarhi haiṣa bhavati varuṇaḥ sa yaḥ kāmayeta",
  "GV03sb_02_u:860": "yathemā varuṇaḥ prajā gṛhṇanniva tvatsahaseva tvannighātamiva tvatsacata",
  "GV03sb_02_u:861": "evamannamadyāmiti tarhi ha sa juhuyātprāpnoti haivaitadannādyaṃ ya evaṃ",
  "GV03sb_02_u:862": "vidvāṃstarhi juhoti",
  "GV03sb_02_u:863": "2.3.2.[11]",
  "GV03sb_02_u:864": "atha yatraitatpradīpto bhavati | uccairdhūmaḥ paramayā jūtyā balbalīti tarhi haiṣa",
  "GV03sb_02_u:865": "bhavatīndraḥ sa yaḥ kāmayetendraiva śriyā yaśasā syāmiti tarhi ha sa juhuyātprāpnoti",
  "GV03sb_02_u:866": "haivaitadannādyaṃ ya evaṃ vidvāṃstarhi juhoti",
  "GV03sb_02_u:867": "2.3.2.[12]",
  "GV03sb_02_u:868": "atha yatraitatpratitarāmiva | tiraścīvārciḥ saṃśāmyato bhavati tarhi haiṣa bhavati",
  "GV03sb_02_u:869": "mitraḥ sa yaḥ kāmayeta maitreṇedamannamadyāmiti yamāhuḥ sarvasya vā ayam",
  "GV03sb_02_u:870": "brāhmaṇo mitraṃna vā ayaṃ kaṃ cana hinastīti tarhi ha sa juhuyātprāpnoti",
  "GV03sb_02_u:871": "haivaitadannādyaṃ ya evaṃ vidvāṃstarhi juhoti",
  "GV03sb_02_u:872": "2.3.2.[13]",
  "GV03sb_02_u:873": "atha yatraitadaṅgārāścākaśyanta iva | tarhi haiṣa bhavati brahma sa yaḥ kāmayeta",
  "GV03sb_02_u:874": "brahmavarcasī syāmiti tarhi ha sa juhuyātprāpnoti haivaitadannādyaṃ ya evaṃ",
  "GV03sb_02_u:875": "vidvāṃstarhi juhoti",
  "GV03sb_02_u:876": "2.3.2.[14]",
  "GV03sb_02_u:877": "eteṣāmekaṃ saṃvatsaramupertset | svayaṃ juhvadyadi vāsyānyo juhuyādatha yo",
  "GV03sb_02_u:878": "'nyathānyathā juhoti yathāpo vābhikhanannanyadvānnādyaṃ sa sāmi nivartetaivaṃ",
  "GV03sb_02_u:879": "tadatha yaḥ sārdhaṃ juhoti yathāpo vābhikhanannanyadvānnādyaṃ tatkṣipre",
  "GV03sb_02_u:880": "'bhitṛndyādevaṃ tat",
  "GV03sb_02_u:881": "2.3.2.[15]",
  "GV03sb_02_u:882": "abhrayo ha vā etā annādyasya yadāhutayaḥ | abhi haivaitadannādyaṃ tṛṇatti ya evaṃ",
  "GV03sb_02_u:883": "vidvānagnihotraṃ juhoti",
  "GV03sb_02_u:884": "2.3.2.[16]",
  "GV03sb_02_u:885": "sā yā pūrvāhutiḥ | te devā atha yottarā te manuṣyā atha yatsruci pariśinaṣṭi te",
  "GV03sb_02_u:886": "paśavaḥ",
  "GV03sb_02_u:887": "2.3.2.[17]",
  "GV03sb_02_u:888": "sa vai kanīya iva pūrvāmāhutiṃ juhoti | bhūya ivottarām bhūya iva sruci pariśinaṣṭi",
  "GV03sb_02_u:889": "2.3.2.[18]",
  "GV03sb_02_u:890": "sa yatkanīya iva pūrvāmāhutiṃ juhoti | kanīyāṃso hi devā manuṣyebhyo 'tha",
  "GV03sb_02_u:891": "yadbhūya ivottarām bhūyāṃso hi manuṣyā devebhyo 'tha yadbhūya iva sruci",
  "GV03sb_02_u:892": "pariśinaṣṭi bhūyāṃso hi paśavo manuṣyebhyaḥ kanīyāṃso ha vā asya bhāryā bhavanti",
  "GV03sb_02_u:893": "bhūyāṃsaḥ paśavo ya evaṃ vidvānagnihotraṃ juhoti tadvai samṛddhaṃ yasya",
  "GV03sb_02_u:894": "kanīyāṃso bhāryā asanbhūyāṃsaḥ paśavaḥ",
  "GV03sb_02_u:895": "2.3.3.",
  "GV03sb_02_u:896": "2.3.3.[1]",
  "GV03sb_02_u:897": "yatra vai prajāpatiḥ prajāḥ sasṛje | sa yatrāgniṃ sasṛje sa idaṃ jātaḥ sarvameva",
  "GV03sb_02_u:898": "dagdhuṃ dadhra ityevābilameva tā yāstarhi prajā āsustā hainaṃ sampeṣṭuṃ dadhrire",
  "GV03sb_02_u:899": "so 'titikṣamāṇaḥ puruṣamevābhyeyāya",
  "GV03sb_02_u:900": "2.3.3.[2]",
  "GV03sb_02_u:901": "sa hovāca | na vā ahamidaṃ titikṣe hanta tvā praviśāni tam mā janayitvā bibhṛhi sa",
  "GV03sb_02_u:902": "yathaiva māṃ tvamasmiṃloke janayitvā bhariṣyasyevamevāhaṃ tvāmamuṣmiṃloke",
  "GV03sb_02_u:903": "janayitvā bhariṣyāmīti tatheti taṃ janayitvābibhaḥ",
  "GV03sb_02_u:904": "2.3.3.[3]",
  "GV03sb_02_u:905": "sa yadagnī ādhatte | tadenaṃ janayati taṃ janayitvā bibharti sa yathā haivaiṣa",
  "GV03sb_02_u:906": "etamasmiṃloke janayitvā bibhartyevamu haivaiṣa etamamuṣmiṃloke janayitvā",
  "GV03sb_02_u:907": "bibharti",
  "GV03sb_02_u:908": "2.3.3.[4]",
  "GV03sb_02_u:909": "tanna sāmyudvāsayeta | sāmi hāsmai sa glāyati sa yathā haivaiṣa etasmā asmiṃloke",
  "GV03sb_02_u:910": "sāmi glāyatyevamu haivaiṣa etasmā amuṣmiṃloke sāmi glāyati tasmānna",
  "GV03sb_02_u:911": "sāmyudvāsayeta",
  "GV03sb_02_u:912": "2.3.3.[5]",
  "GV03sb_02_u:913": "sa yatra mriyate | yatrainamagnāvabhyādadhati tadeṣo 'gneradhijāyate sa eṣa putraḥ",
  "GV03sb_02_u:914": "sanpitā bhavati",
  "GV03sb_02_u:915": "2.3.3.[6]",
  "GV03sb_02_u:916": "tasmādetadṛṣiṇābhyanūktaṃ | śataminnu śarado anti devā yatrā naścakrā jarasaṃ",
  "GV03sb_02_u:917": "tanūnām putrāso yatra pitaro bhavanti mā no madhyā rīriṣatāyurgantoriti putro",
  "GV03sb_02_u:918": "hyeṣa santsa punaḥ pitā bhavatyetannu tadyasmādagnī ādadhīta",
  "GV03sb_02_u:919": "2.3.3.[7]",
  "GV03sb_02_u:920": "tadvā eṣa eva mṛtyuḥ | sa eṣa tapati tadyadeṣa eva mṛtyustasmādyā etasmādarvācyaḥ",
  "GV03sb_02_u:921": "prajāstā mriyante 'tha yāḥ parācyaste devāstasmādu te 'mṛtāstasyemāḥ sarvāḥ prajā",
  "GV03sb_02_u:922": "raśmibhiḥ prāṇeṣvabhihitāstasmādu raśmayaḥ prāṇānabhyavatāyante",
  "GV03sb_02_u:923": "2.3.3.[8]",
  "GV03sb_02_u:924": "sa yasya kāmayate | tasya prāṇamādāyodeti sa mriyate sa yo haitam",
  "GV03sb_02_u:925": "mṛtyumanatimucyāthāmuṃ lokameti yathā haivāsmiṃloke na saṃyatamādriyate yadā",
  "GV03sb_02_u:926": "yadaiva kāmayate 'tha mārayatyevamu haivāmuṣmiṃloke punaḥpunareva",
  "GV03sb_02_u:927": "pramārayati",
  "GV03sb_02_u:928": "2.3.3.[9]",
  "GV03sb_02_u:929": "sa yatsāyamastamite dve āhutī juhoti | tadetābhyām pūrvābhyām",
  "GV03sb_02_u:930": "padbhyāmetasminmṛtyau pratitiṣṭhatyatha yatprātaranudite dve āhutī juhoti",
  "GV03sb_02_u:931": "tadetābhyāmaparābhyām padbhyāmetasminmṛtyau pratitiṣṭhita sa enameṣa",
  "GV03sb_02_u:932": "udyannevādāyodeti tadetam mṛtyumatimucyate saiṣāgnihotre mṛtyoratimuktirati ha",
  "GV03sb_02_u:933": "vai punarmṛtyum mucyate ya evametāmagnihotre mṛtyoratimuktiṃ veda",
  "GV03sb_02_u:934": "2.3.3.[10]",
  "GV03sb_02_u:935": "yathā vā iṣoranīkam | evaṃ yajñānāmagnihotraṃ yena vā iṣoranīkameti sarvā vai",
  "GV03sb_02_u:936": "teneṣuretyeteno hāsya sarve yajñakratava etam mṛtyumatimuktāḥ",
  "GV03sb_02_u:937": "2.3.3.[11]",
  "GV03sb_02_u:938": "ahorātre ha vā amuṣmiṃloke pariplavamāne | puruṣasya sukṛtaṃ kṣiṇuto 'rvācīnaṃ",
  "GV03sb_02_u:939": "vā ato 'horātre tatho hāsyāhorātre sukṛtaṃ na kṣiṇutaḥ",
  "GV03sb_02_u:940": "2.3.3.[12]",
  "GV03sb_02_u:941": "sa yathā rathopasthe tiṣṭhan | upariṣṭādrathacakre palyaṅyamāne upāvekṣetaivam",
  "GV03sb_02_u:942": "parastādarvācīno 'horātre upāvekṣate naha vā asyāhorātre sukṛtaṃ kṣiṇuto ya",
  "GV03sb_02_u:943": "evametāmahorātrayoratimuktiṃ veda",
  "GV03sb_02_u:944": "2.3.3.[13]",
  "GV03sb_02_u:945": "pūrveṇāhavanīyam parītya | antareṇa gārhapatyaṃ caiti na vai devā manuṣyaṃ",
  "GV03sb_02_u:946": "vidusta enametadantareṇātiyantaṃ vidurayaṃ vai na idaṃ juhotītyagnirvai pāpmano",
  "GV03sb_02_u:947": "'pahantā tāvasyāhavanīyaśca gārhapatyaścāntareṇātiyataḥ pāpmānamapahataḥ so",
  "GV03sb_02_u:948": "'pahatapāpmā jyotireva śriyā yaśasā bhavati",
  "GV03sb_02_u:949": "2.3.3.[14]",
  "GV03sb_02_u:950": "uttarato vā agnihotrasya dvāram | sa yathā dvārā prapadyetaivaṃ tadatha yo",
  "GV03sb_02_u:951": "dakṣiṇata etyāste yathā bahirdhā caredevaṃ tat",
  "GV03sb_02_u:952": "2.3.3.[15]",
  "GV03sb_02_u:953": "naurha vā eṣā svargyā | yadagnihotraṃ tasyā etasyai nāvaḥ svargyāyā āhavanīyaścaiva",
  "GV03sb_02_u:954": "gārhapatyaśca naumaṇḍe athaiṣa eva nāvājo yatkṣīrahotā",
  "GV03sb_02_u:955": "2.3.3.[16]",
  "GV03sb_02_u:956": "sa yatprāṅupodaiti | tadenām prācīmabhyajati svargaṃ lokamabhi tayā svargaṃ lokaṃ",
  "GV03sb_02_u:957": "samaṣnute tasyā uttarata ārohaṇaṃ sainaṃ svargaṃ lokaṃ samāpayatyatha yo",
  "GV03sb_02_u:958": "dakṣiṇata etyāste yathā pratīrṇāyāmāgacetsa vihīyeta sa tata eva bahirdhā syādevaṃ",
  "GV03sb_02_u:959": "tat",
  "GV03sb_02_u:960": "2.3.3.[17]",
  "GV03sb_02_u:961": "atha yāmetāṃ samidhamabhyādadhāti seṣṭakā yena mantreṇa juhoti",
  "GV03sb_02_u:962": "tadyajuryenaitāmiṣṭakāmupadadhāti yadā vā iṣṭakopadhīyate 'thāhutirhūyate",
  "GV03sb_02_u:963": "tadasyopahitāsveveṣṭakāsvetā āhutayo hūyante yā etā agnihotrāhutayaḥ",
  "GV03sb_02_u:964": "2.3.3.[18]",
  "GV03sb_02_u:965": "prajāpatirvā agniḥ | saṃvatsaro vai prajāpatiḥ saṃvatsare-saṃvatsare ha vā",
  "GV03sb_02_u:966": "asyāgnihotraṃ cityenāgninā saṃtiṣṭhate saṃvatsare-saṃvatsare cityamagnimāpnoti ya",
  "GV03sb_02_u:967": "evaṃ vidvānagnihotraṃ juhotyetadu hāsyāgnihotraṃ cityenāgninā saṃtiṣṭhate",
  "GV03sb_02_u:968": "cityamagnimāpnoti",
  "GV03sb_02_u:969": "2.3.3.[19]",
  "GV03sb_02_u:970": "sapta ca vai śatānyaśītīnāmṛcaḥ | viṃśatiśca sa yatsāyam prātaragnihotraṃ juhoti te",
  "GV03sb_02_u:971": "dve āhutī tā asya saṃvatsara āhutayaḥ sampadyante",
  "GV03sb_02_u:972": "2.3.3.[20]",
  "GV03sb_02_u:973": "sapta caiva śatāni viṃśatiśca | saṃvatsare saṃvatsare ha vā asyāgnihotram",
  "GV03sb_02_u:974": "mahatokthena sampadyate saṃvatsare saṃvatsare mahadukthamāpnoti ya evaṃ",
  "GV03sb_02_u:975": "vidvānagnihotram juhotyetadu hāsyāgnihotram mahatokthena sampadyate",
  "GV03sb_02_u:976": "mahadukthamāpnoti",
  "GV03sb_02_u:977": "2.3.4.",
  "GV03sb_02_u:978": "2.3.4.[1]",
  "GV03sb_02_u:979": "agnau ha vai devāḥ | sarvānpaśūnnidadhire ye ca grāmyā ye cāraṇyā vijayaṃ",
  "GV03sb_02_u:980": "vopapraiṣyantaḥ kāmacārasya vā kāmāyāyaṃ no gopiṣṭho gopāyaditi vā",
  "GV03sb_02_u:981": "2.3.4.[2]",
  "GV03sb_02_u:982": "tānu hāgnirnicakame | taiḥ samgṛhya rātrim praviveśa punarema iti devā edagniṃ",
  "GV03sb_02_u:983": "tirobhūtaṃ te ha vidāṃ cakruriha vai prāvikṣadrātriṃ vai prāvikṣaditi",
  "GV03sb_02_u:984": "tametatpratyāyatyāṃ rātrau sāyamupātiṣṭhanta dehi naḥ paśūnpunarnaḥ paśūndehīti",
  "GV03sb_02_u:985": "tebhyo 'gniḥ paśūnpunaradadāt",
  "GV03sb_02_u:986": "2.3.4.[3]",
  "GV03sb_02_u:987": "tasmai kamagnī upatiṣṭheta | agnī vai dātārau tāvevaitadyācate sāyamupatiṣṭheta",
  "GV03sb_02_u:988": "sāyaṃ hi devā upātiṣṭhanta datto haivāsmā etau paṣūnya evaṃ vidvānupatiṣṭhate",
  "GV03sb_02_u:989": "2.3.4.[4]",
  "GV03sb_02_u:990": "atha yasmānnopatiṣṭheta | ubhaye ha vā idamagre sahāsurdevāśca manuṣyāśca",
  "GV03sb_02_u:991": "tadyaddha sma manuṣyāṇāṃ na bhavati taddha sma devānyācanta idaṃ vai no",
  "GV03sb_02_u:992": "nāstīdaṃ no 'stviti te tasyā eva yāñcyāyai dveṣeṇa devāstirobhūtā neddhinasāni",
  "GV03sb_02_u:993": "neddveṣyo 'sānīti tasmānnopatiṣṭheta",
  "GV03sb_02_u:994": "2.3.4.[5]",
  "GV03sb_02_u:995": "atha yasmādupaiva tiṣṭheta | yajño vai devānāmāśīryajamānasya tadvā eṣa eva yajño",
  "GV03sb_02_u:996": "yadāhutirāśīreva yajamānasya tadyadevāsyātra tadevaitadupatiṣṭhamānaḥ kurute",
  "GV03sb_02_u:997": "tasmādupaiva tiṣṭheta",
  "GV03sb_02_u:998": "2.3.4.[6]",
  "GV03sb_02_u:999": "atha yasmānnopatiṣṭheta | yo vai brāhmaṇaṃ vā śaṃsamāno 'nucarati kṣatriyaṃ",
  "GV03sb_02_u:1000": "vāyam me dāsyatyayam me gṛhān kariṣyatīti yo vai taṃ vādyena vā karmaṇā",
  "GV03sb_02_u:1001": "vābhirirādhayiṣati tasmai vai sa deyam manyate 'tha ya āha kiṃ nu tvam mamāsi yo",
  "GV03sb_02_u:1002": "me na dadāsītīśvara enaṃ dveṣṭorīśvaro nirvedaṃ",
  "GV03sb_02_u:1003": "gantostasmānnopatiṣṭhetaitadittvevaiṣa eta yācate yadinddhe yajjuhoti",
  "GV03sb_02_u:1004": "tasmānnopatiṣṭheta",
  "GV03sb_02_u:1005": "2.3.4.[7]",
  "GV03sb_02_u:1006": "atha yasmādupaiva tiṣṭheta | uta vai yācandātāraṃ labhata evoto bhartā bhāryaṃ",
  "GV03sb_02_u:1007": "nānubudhyate sa yadaivāha bhāryo vai te 'smi bibhṛhi metyathainaṃ vedāthainam",
  "GV03sb_02_u:1008": "bhāryam manyate tasmādupaiva tiṣṭhetedamittu samastaṃ yasmādupatiṣṭheta",
  "GV03sb_02_u:1009": "2.3.4.[8]",
  "GV03sb_02_u:1010": "prajāpatirvā eṣa bhūtvā | yāvata īṣṭe yāvadenamanu tasya retaḥ siñcati",
  "GV03sb_02_u:1011": "yadagnihotraṃ juhotīdamevaitatsarvamupatiṣṭhamāno 'nuvikarotīdaṃ",
  "GV03sb_02_u:1012": "sarvamanuprajanayati",
  "GV03sb_02_u:1013": "2.3.4.[9]",
  "GV03sb_02_u:1014": "sa vā upavatyā pratipadyate | iyaṃ vā upa dvayeneyamupa yaddhīdaṃ kiṃ ca jāyate",
  "GV03sb_02_u:1015": "'syāṃ tadupajāyate 'tha yannyṛcatyasyāmeva tadupopyate tadahnā rātryā bhūyo-bhūya",
  "GV03sb_02_u:1016": "evākṣayyam bhavati tadakṣayyeṇaivaitadbhūmnā pratipadyate",
  "GV03sb_02_u:1017": "2.3.4.[10]",
  "GV03sb_02_u:1018": "sa āha | upaprayanto adhvaramityadhvaro vai yajña upaprayanto yajñamityevaitadāha",
  "GV03sb_02_u:1019": "mantraṃ vocemāgnaya iti mantramu hyasmā etadvakṣyanbhavatyāre asme ca śṛṇvata",
  "GV03sb_02_u:1020": "iti yadyapyasmadārakādasyatha na etacūṇvevaivamevaitanmanyasvetyevaitadāha",
  "GV03sb_02_u:1021": "2.3.4.[11]",
  "GV03sb_02_u:1022": "agnirmūrdhā divaḥ | kakutpatiḥ pṛthivyā ayam apāṃ retāṃsi jinvatītyanveva dhāvati",
  "GV03sb_02_u:1023": "tadyathā yācan kalyāṇaṃ vadedāmuṣyāyaṇo vai tvamasyalaṃ vai tvametasmā",
  "GV03sb_02_u:1024": "asītyevameṣā",
  "GV03sb_02_u:1025": "2.3.4.[12]",
  "GV03sb_02_u:1026": "athaindrāgnī | ubhā vāmindrāgnī āhuvadhyā ubhā rādhasaḥ saha mādayadhyai ubhā",
  "GV03sb_02_u:1027": "dātārāviṣāṃ rayīṇāmubhā vājasya sātaye huve vāmityeṣa vā indro ya eṣa tapati sa",
  "GV03sb_02_u:1028": "yadastameti tadāhavanīyam praviśati tadubhāvevaitatsaha santā upatiṣṭhata ubhau",
  "GV03sb_02_u:1029": "me saha santau dattāmiti tasmādaindrāgnī",
  "GV03sb_02_u:1030": "2.3.4.[13]",
  "GV03sb_02_u:1031": "ayaṃ te yonirṛtviyaḥ | yato jāto arocathāḥ taṃ jānannagna ārohāthā no vardhayā",
  "GV03sb_02_u:1032": "rayimiti puṣṭaṃ vai rayirbhūyo bhūya eva na idam puṣṭaṃ kurvityevaitadāha",
  "GV03sb_02_u:1033": "2.3.4.[14]",
  "GV03sb_02_u:1034": "ayamiha prathamaḥ | dhāyi dhātṛbhirhotā yajiṣṭho adhvareṣvīḍyaḥ yamapnavāno",
  "GV03sb_02_u:1035": "bhṛgavo virurucurvaneṣu citraṃ vibhvaṃ viśe viśa ityanveva dhāvati tadyathā yācan",
  "GV03sb_02_u:1036": "kalyāṇaṃ vadedāmuṣyāyaṇo vai tvamasyalaṃ vai tvametasmā asītyevameṣā yatho",
  "GV03sb_02_u:1037": "evaiṣa tatho evainametadāha yadāha vibhvaṃ viśe viśa iti vibhūrhyeṣa viśe viśe",
  "GV03sb_02_u:1038": "2.3.4.[15]",
  "GV03sb_02_u:1039": "asya pratnām | anu dyutaṃ śukraṃ duduhre ahrayaḥ payaḥ sahasrasāmṛṣimiti paramā",
  "GV03sb_02_u:1040": "vā eṣā sanīnāṃ yatsahasrasanistadetasyaivāvaruddhai tasmādāha payaḥ",
  "GV03sb_02_u:1041": "sahasrasāmṛṣimiti",
  "GV03sb_02_u:1042": "2.3.4.[16]",
  "GV03sb_02_u:1043": "tadetatsamāhāryaṃ ṣaḍṛcam | tasyopavatī prathamā pratnavatyuttamāvocāma",
  "GV03sb_02_u:1044": "tadyasmādupavatyathāda eva pratnaṃ yāvanto hyeva sanāgre devāstāvanta eva",
  "GV03sb_02_u:1045": "devāstasmādadaḥ pratnaṃ tadime evāntareṇa sarve kāmāste asmā ime saṃjānāne",
  "GV03sb_02_u:1046": "sarvān kāmāntsaṃnamataḥ",
  "GV03sb_02_u:1047": "2.3.4.[17]",
  "GV03sb_02_u:1048": "sa vai triḥ prathamāṃ japati | triruttamāṃ trivṛtprāyaṇā hi",
  "GV03sb_02_u:1049": "yajñāstrivṛdudayanāstasmāttriḥ prathamāṃ japati triruttamām",
  "GV03sb_02_u:1050": "2.3.4.[18]",
  "GV03sb_02_u:1051": "yaddha vā atrāgnihotraṃ juhvat | vādyena vā karmaṇā vā mithyā",
  "GV03sb_02_u:1052": "karotyātmanastadavadyatyāyuṣo vā varcaso vā prajāyai vā",
  "GV03sb_02_u:1053": "2.3.4.[19]",
  "GV03sb_02_u:1054": "tadu khalu tanūpā agne 'si | tanvaṃ me pāhyāyurdā agne 'syāyurme dehi varcodā",
  "GV03sb_02_u:1055": "agne 'si varco me dehi agne yanme tanvā ūnaṃ tanma āpraṇeti",
  "GV03sb_02_u:1056": "2.3.4.[20]",
  "GV03sb_02_u:1057": "yaddha vā atrāgnihotraṃ juhvat | vādyena vā karmaṇā vā mithyā",
  "GV03sb_02_u:1058": "karotyātmanastadavadyatyāyuṣo vā varcaso vā prajāyai vā tanme",
  "GV03sb_02_u:1059": "punarāpyāyayetyevaitadāha tatho hāsyaitatpunarāpyāyate",
  "GV03sb_02_u:1060": "2.3.4.[21]",
  "GV03sb_02_u:1061": "indhānāstvā | śataṃ himā dyumantaṃ samidhīmahīti śataṃ varṣāṇi",
  "GV03sb_02_u:1062": "jīvyāsmetyevaitadāha tāvattvā mahāntaṃ samidhīmahīti yadāha dyumantaṃ",
  "GV03sb_02_u:1063": "samidhīmahīti vayasvanto vayaskṛtaṃ sahasvantaḥ sahaskṛtamiti vayasvanto vayam",
  "GV03sb_02_u:1064": "bhūyāsma vayaskṛttvam bhūyā ityevaitadāha sahasvanto vayam bhūyāsma",
  "GV03sb_02_u:1065": "sahaskṛttvam būyā ityevaitadāhāgne sapatnadambhanamadabdhāso adābhyamiti tvayā",
  "GV03sb_02_u:1066": "vayaṃ sapatnānpāpīyasaḥ kriyāsmetyevaitadāha",
  "GV03sb_02_u:1067": "2.3.4.[22]",
  "GV03sb_02_u:1068": "citrāvaso svasti te pāramaśīyeti | triretajjapati rātrirvai citrāvasuḥ sā hīyaṃ saṃgṛhyeva",
  "GV03sb_02_u:1069": "citrāṇi vasati tasmānnārakāccitraṃ dadṛśe",
  "GV03sb_02_u:1070": "2.3.4.[23]",
  "GV03sb_02_u:1071": "etena ha sma vā ṛṣayaḥ | rātreḥ svasti pāraṃ samaśnuvata eteno ha",
  "GV03sb_02_u:1072": "smainānrātrernāṣṭrā rakṣāṃsi na vindantyeteno evaiṣa etadrātreḥ svasti pāraṃ",
  "GV03sb_02_u:1073": "samaśnuta eteno enaṃ rātrernāṣṭrā rakṣāṃsi na vindantyetāvannu tiṣṭhañjapati",
  "GV03sb_02_u:1074": "2.3.4.[24]",
  "GV03sb_02_u:1075": "athāsīnaḥ | saṃ tvamagne sūryasya varcasā gathā iti tadyadastaṃ yannāditya",
  "GV03sb_02_u:1076": "āhavanīyam praviśati tenaitadāha samṛṣīṇāṃ stuteneti tadyadupatiṣṭhate tenaitadāha",
  "GV03sb_02_u:1077": "sam priyeṇadhāmnetyāhutayo vā asya priyaṃ dhāmāhutibhireva tadāha",
  "GV03sb_02_u:1078": "samahamāyuṣā saṃ varcasā sam prajayā saṃ rāyaspoṣeṇa gmiṣīyeti yathā tvametaiḥ",
  "GV03sb_02_u:1079": "samagathā evamahamāyuṣā varcasā prajayā rāyaspoṣeṇeti yadbhūmneti",
  "GV03sb_02_u:1080": "tadevamahametaiḥ saṃgacā ityevaitadāha",
  "GV03sb_02_u:1081": "2.3.4.[25]",
  "GV03sb_02_u:1082": "atha gāmabhyaiti | andha sthāndho vo bhakṣīya maha stha maho vo bhakṣīyeti",
  "GV03sb_02_u:1083": "yāni vo vīryāṇi yāni vo mahāṃsi tāni vo bhakṣīyetyevaitadāhorja sthorja vo",
  "GV03sb_02_u:1084": "bhakṣīyeti rasa stha rasaṃ vo bhakṣīyetyevaitadāha rāyaspoṣa stha rāyaspoṣaṃ vo",
  "GV03sb_02_u:1085": "bhakṣīyeti bhūmā stha bhūmānaṃ vo bhakṣiyetyevaitadāha",
  "GV03sb_02_u:1086": "2.3.4.[26]",
  "GV03sb_02_u:1087": "revatī ramadhvamiti revanto hi paśavastasmādāha revatī",
  "GV03sb_02_u:1088": "ramadhvamityasminyonāvasmin goṣṭhe 'smiṃloke 'smin kṣaye | ihaiva sta",
  "GV03sb_02_u:1089": "māpagātetyātmana evaitadāha madeva māpagāteti",
  "GV03sb_02_u:1090": "2.3.4.[27]",
  "GV03sb_02_u:1091": "atha gāmabhimṛśati | saṃhitāsi viśvarūpīti viśvarūpā iva hi paśavastasmādāha",
  "GV03sb_02_u:1092": "viśvarūpītyūrjā māviśa gaupatyenetyūrjeti yadāha raseneti tadāha gaupatyeneti yadāha",
  "GV03sb_02_u:1093": "bhūmneti tadāha",
  "GV03sb_02_u:1094": "2.3.4.[28]",
  "GV03sb_02_u:1095": "atha gārhapatyamabhyaiti | sa gārhapatyamupatiṣṭhata upa tvāgne dive dive",
  "GV03sb_02_u:1096": "doṣāvastardhiyā vayam namo bharanta emasīti nama evāsmā etatkaroti yathainaṃ na",
  "GV03sb_02_u:1097": "hiṃsyāt",
  "GV03sb_02_u:1098": "2.3.4.[29]",
  "GV03sb_02_u:1099": "rājantamadhvarāṇām | gopāmṛtasya dīdiviṃ vardhamānaṃ sve dama iti svaṃ vai ta",
  "GV03sb_02_u:1100": "idaṃ yanmama tanno bhūyo bhūya eva kurvityevaitadāha",
  "GV03sb_02_u:1101": "2.3.4.[30]",
  "GV03sb_02_u:1102": "sa naḥ piteva sūnave | agne sūpāyano bhava sacasvā naḥ svastaya iti yathā pitā putrāya",
  "GV03sb_02_u:1103": "sūpacaro naivainaṃ kena cana hinastyevaṃ naḥ sūpacara edhi maiva tvā kena cana",
  "GV03sb_02_u:1104": "hiṃsiṣmetyevaitadāha",
  "GV03sb_02_u:1105": "2.3.4.[31]",
  "GV03sb_02_u:1106": "atha dvipadāḥ | agne tvaṃ no antama uta trātā śivo bhavā varūthyaḥ",
  "GV03sb_02_u:1107": "vasuragnirvasuśravā acā nakṣi dyumattamaṃ rayiṃ dāḥ taṃ tvā śociṣṭha dīdivaḥ",
  "GV03sb_02_u:1108": "sumnāya nūnamīmahe sakhibhyaḥ sa no bodhi śrudhī havamuruṣyā ṇo aghāyataḥ",
  "GV03sb_02_u:1109": "samasmāditi",
  "GV03sb_02_u:1110": "2.3.4.[32]",
  "GV03sb_02_u:1111": "yadvā āhavanīyamupatiṣṭhate | paśūṃstadyācate",
  "GV03sb_02_u:1112": "tasmāttamuccāvacaiścandobhirupatiṣṭhata uccāvacā iva hi paśavo 'tha",
  "GV03sb_02_u:1113": "yadgārhapatyam puruṣāṃstadyācate tadgāyatram prathamaṃ tricaṃ gāyatraṃ vā",
  "GV03sb_02_u:1114": "agneścandaḥ svenaivainametaccandasopaparaiti",
  "GV03sb_02_u:1115": "2.3.4.[33]",
  "GV03sb_02_u:1116": "atha dvipadāḥ | puruṣacandasaṃ vai dvipadā dvipādvā ayam puruṣaḥ",
  "GV03sb_02_u:1117": "puruṣānaivaitadyācate puruṣānhi yācate tasmāddvipadāḥ paśumānha vai",
  "GV03sb_02_u:1118": "puruṣavānbhavati ya evaṃ vidvānupatiṣṭhate",
  "GV03sb_02_u:1119": "2.3.4.[34]",
  "GV03sb_02_u:1120": "atha gāmabhyaiti | iḍa ehyadita ehītīḍā hi gauraditirhi gaustāmabhimṛśati kāmyā",
  "GV03sb_02_u:1121": "eteti manuṣyāṇāṃ hyetāsu kāmāḥ praviṣṭāstasmādāha kāmyā eteti mayi vaḥ",
  "GV03sb_02_u:1122": "kāmadharaṇam bhūyādityahaṃ vaḥ priyo bhūyāsamityevaitadāha",
  "GV03sb_02_u:1123": "2.3.4.[35]",
  "GV03sb_02_u:1124": "athāntareṇāhavanīyaṃ ca gārhapatyaṃ ca | prāṅ tiṣṭhannagnimīkṣamāṇo japati",
  "GV03sb_02_u:1125": "somānaṃ svaraṇaṃ kṛṇuhi brahmaṇaspate kakṣīvantaṃ ya auśijaḥ yo revānyo",
  "GV03sb_02_u:1126": "amīvahā vasuvitpuṣṭivardhanaḥ sa naḥ siṣaktu yasturaḥ mā naḥ śaṃso araruṣo",
  "GV03sb_02_u:1127": "dhūrtiḥ praṇaṅmartyasya rakṣā ṇo brahmaṇaspata iti",
  "GV03sb_02_u:1128": "2.3.4.[36]",
  "GV03sb_02_u:1129": "yadvā āhavanīyamupatiṣṭhate | divaṃ tadupatiṣṭhate 'tha yadgārhapatyam pṛthivīṃ",
  "GV03sb_02_u:1130": "tadathaitadantarikṣameṣā hi digbṛhaspateretaṃ hyetaddiśamupatiṣṭhate",
  "GV03sb_02_u:1131": "tasmādbārhaspatyaṃ japati",
  "GV03sb_02_u:1132": "2.3.4.[37]",
  "GV03sb_02_u:1133": "mahi trīṇāmavo 'stu | dyukṣam mitrasyāryamṇaḥ durādharṣaṃ varuṇasya na hi",
  "GV03sb_02_u:1134": "teṣāmamā cana nādhvasu vāraṇeṣu īśe ripuraghaśaṃsaḥ te hi putrāso aditeḥ pra",
  "GV03sb_02_u:1135": "jīvase martyāya jyotiryacantyajasramiti tatrāsti nādhvasu vāraṇeṣvityeti ha vā",
  "GV03sb_02_u:1136": "adhvāno vāraṇā ya ime 'ntareṇa dyāvāpṛthivī etānhyetadupatiṣṭhate tasmādāha",
  "GV03sb_02_u:1137": "nādhvasu vāraṇeṣviti",
  "GV03sb_02_u:1138": "2.3.4.[38]",
  "GV03sb_02_u:1139": "athaindrī | indro vai yajñasya devatā sendramevaitadagnyupsthānaṃ kurute kadā",
  "GV03sb_02_u:1140": "cana starīrasi nendra saścasi dāśuṣa iti yajamāno vai dāśvānna yajamānāya",
  "GV03sb_02_u:1141": "druhyasītyevaitadāhopopennu maghavanbhūya innu te dānaṃ devasya pṛcyata iti",
  "GV03sb_02_u:1142": "bhūyo bhūya eva na idam puṣṭaṃ kurvityevaitadāha",
  "GV03sb_02_u:1143": "2.3.4.[39]",
  "GV03sb_02_u:1144": "atha sāvitrī | savitā vai devānām prasavitā tatho hāsmā ete savitṛprasūtā eva sarve",
  "GV03sb_02_u:1145": "kāmāḥ samṛdhyante tatsaviturvareṇyam bhargo devasya dhīmahi dhiyo yo naḥ",
  "GV03sb_02_u:1146": "pracodayāditi",
  "GV03sb_02_u:1147": "2.3.4.[40]",
  "GV03sb_02_u:1148": "athāgneyī | tadagnaya evaitadātmānamantataḥ paridadāti guptyai pari te dūḍabho",
  "GV03sb_02_u:1149": "ratho 'smān aśnotu viśvataḥ yena rakṣasi dāśuṣa iti yajamānā vai dāśvāṃso yo ha vā",
  "GV03sb_02_u:1150": "asyānādhṛṣyatamo rathastenaiṣa yajamānānabhirakṣati sa yaste 'nādhṛṣyatamo",
  "GV03sb_02_u:1151": "ratho yena yajamānānabhirakṣasi tena naḥ sarvato 'bhigopāyetyevaitadāha",
  "GV03sb_02_u:1152": "triretajjapati",
  "GV03sb_02_u:1153": "2.3.4.[41]",
  "GV03sb_02_u:1154": "atha putrasya nāma gṛhṇāti | idam me 'yaṃ vīryaṃ putro 'nusaṃtanavaditi yadi putro",
  "GV03sb_02_u:1155": "na syādapyātmana eva nāma gṛhṇīyāt",
  "GV03sb_02_u:1156": "2.4.1.",
  "GV03sb_02_u:1157": "2.4.1.[1]",
  "GV03sb_02_u:1158": "atha hute 'gnihotra upatiṣṭhate | bhūrbhuvaḥ svariti tatsatyenaivaitadvācaṃ",
  "GV03sb_02_u:1159": "samardhayati yadāha bhūrbhuvaḥ svariti tayā samṛddhayāśiṣamāśāste supoṣaḥ",
  "GV03sb_02_u:1160": "poṣairiti tatpuṣṭimāśāste",
  "GV03sb_02_u:1161": "2.4.1.[2]",
  "GV03sb_02_u:1162": "yadvā ado dīrghamagnyupasthānam | āśīreva sāśīriyaṃ tadetāvataivaitatsarvamāpnoti",
  "GV03sb_02_u:1163": "tasmādetenaivopatiṣṭhetaitena nveva vayamupacarāma iti ha smāhāsuriḥ",
  "GV03sb_02_u:1164": "2.4.1.[3]",
  "GV03sb_02_u:1165": "atha pravatsyan | gārhapatyamevāgra upatiṣṭhate 'thāhavanīyaṃ",
  "GV03sb_02_u:1166": "2.4.1.[4]",
  "GV03sb_02_u:1167": "sa gārhapatyamupatiṣṭhate | narya prajām me pāhīti prajāyā haiṣa īṣṭe",
  "GV03sb_02_u:1168": "tatprajāmevāsmā etatparidadāti guptyai",
  "GV03sb_02_u:1169": "2.4.1.[5]",
  "GV03sb_02_u:1170": "athāhavanīyamupatiṣṭhate | śaṃsya paśūnme pāhīti paśūnāṃ haiṣa īṣṭe",
  "GV03sb_02_u:1171": "tatpaśūnevāsmā etatparidadāti guptyai",
  "GV03sb_02_u:1172": "2.4.1.[6]",
  "GV03sb_02_u:1173": "atha pra vā vrajati pra vā dhāvayati | sa yatra velām manyate tatsyanttvā vācaṃ",
  "GV03sb_02_u:1174": "visṛjate 'tha proṣya parekṣya yatra velām manyate tadvācaṃ yacati sa yadyapi",
  "GV03sb_02_u:1175": "rājāntareṇa syānnaiva tamupeyāt",
  "GV03sb_02_u:1176": "2.4.1.[7]",
  "GV03sb_02_u:1177": "sa āhavanīyamevāgra upatiṣṭhate | atha gārhapatyaṃ gṛhā vai gārhapatyo gṛhā vai",
  "GV03sb_02_u:1178": "pratiṣṭhā tadgṛheṣvevaitatpratiṣṭhāyām pratitiṣṭhati",
  "GV03sb_02_u:1179": "2.4.1.[8]",
  "GV03sb_02_u:1180": "sa āhavanīyamupatiṣṭhate | āganma viśvavedasamasmabhyaṃ vasuvittamam agne",
  "GV03sb_02_u:1181": "samrāḍabhi dyumnamabhi saha āyacasvetyathopaviśya tṛṇānyapalumpati",
  "GV03sb_02_u:1182": "2.4.1.[9]",
  "GV03sb_02_u:1183": "atha gārhapatyamupatiṣṭhate | ayamagnirgṛhapatirgārhapatyaḥprajāyā vasuvittamaḥ",
  "GV03sb_02_u:1184": "agne gṛhapate 'bhi dyumnamabhi saha āyacasvetyathopaviśya",
  "GV03sb_02_u:1185": "tṛṇānyapalumpatyetannu japenaitena nveva bhūyiṣṭhā ivopatiṣṭhante",
  "GV03sb_02_u:1186": "2.4.1.[10]",
  "GV03sb_02_u:1187": "sa vai khalu tūṣṇīmevopatiṣṭheta | idaṃ vai yasminvasati brāhmaṇo vā rājā vā",
  "GV03sb_02_u:1188": "śreyānmanuṣyo nveva tameva nārhati vaktumidam me tvaṃ gopāya prāhaṃ",
  "GV03sb_02_u:1189": "vatsyāmītyathāsminnete śreyāṃso vasanti devā agnayaḥ ka u tānarhati vaktumidam",
  "GV03sb_02_u:1190": "me yūyaṃ gopāyata prāhaṃ vatsyāmīti",
  "GV03sb_02_u:1191": "2.4.1.[11]",
  "GV03sb_02_u:1192": "mano ha vai devā manuṣyasyājānanti | sa veda gārhapatyaḥ paridām",
  "GV03sb_02_u:1193": "medamupāgāditi tūṣṇīmevāhavanīyamupatiṣṭhate sa vedāhavanīyaḥ paridāṃ",
  "GV03sb_02_u:1194": "medamupāgāditi",
  "GV03sb_02_u:1195": "2.4.1.[12]",
  "GV03sb_02_u:1196": "atha pra vā vrajati pra vā dhāvayati | sa yatra velo manyate tatsyanttvā vācaṃ visṛjate",
  "GV03sb_02_u:1197": "'tha proṣya parekṣya yatra velām manyate tadvācaṃ yacati sa yadyapi rājāntareṇa",
  "GV03sb_02_u:1198": "syānnaiva tamupeyāt",
  "GV03sb_02_u:1199": "2.4.1.[13]",
  "GV03sb_02_u:1200": "sa āhavanīyamevāgra upatiṣṭhate | atha gārhapatyaṃ",
  "GV03sb_02_u:1201": "tūṣṇīmevāhavanīyamupatiṣṭhate tūṣṇīmupaviśya tṛṇānyapalumpati tūṣṇīmeva",
  "GV03sb_02_u:1202": "gārhapatyamupatiṣṭhate tūṣṇīmupaviśya tṛṇānyapalumpati",
  "GV03sb_02_u:1203": "2.4.1.[14]",
  "GV03sb_02_u:1204": "athāto gṛhāṇāmevopacāraḥ | etaddha vai gṛhapateḥ proṣuṣa āgatādgṛhāḥ samuttrastā",
  "GV03sb_02_u:1205": "iva bhavanti kimayamiha vadiṣyati kiṃ vā kariṣyatīti sa yo ha tatra kiṃcidvadati vā",
  "GV03sb_02_u:1206": "karoti vā tasmādgṛhāḥ pratrasanti tasyeśvaraḥ kulaṃ vikṣobdhoratha yo ha tatra na",
  "GV03sb_02_u:1207": "vadati na kiṃ cana karoti taṃ gṛhā upasaṃśrayante na vā ayamihāvādīnna kiṃ",
  "GV03sb_02_u:1208": "canākaraditi sa yadihāpi sukruddha iva syācva eva tatastatkuryādyadvadiṣyanvā",
  "GV03sb_02_u:1209": "kariṣyanvā syādeṣa u gṛhāṇāmupacāraḥ",
  "GV03sb_02_u:1210": "2.4.2.",
  "GV03sb_02_u:1211": "2.4.2.[1]",
  "GV03sb_02_u:1212": "prajāpatiṃ vai bhūtānyupāsīdan | prajā vai bhūtāni vi no dhehi yathā jīvāmeti tato",
  "GV03sb_02_u:1213": "devā yajñopavītino bhūtvā dakṣiṇaṃ jānvācyopāsīdaṃstānabravīdyajño vo",
  "GV03sb_02_u:1214": "'nnamamṛtatvaṃ va ūrgvaḥ sūryo vo jyotiriti",
  "GV03sb_02_u:1215": "2.4.2.[2]",
  "GV03sb_02_u:1216": "athainam pitaraḥ | prācīnāvītinaḥ savyaṃ jānvācyopāsīdaṃstānabravīnmāsimāsi vo",
  "GV03sb_02_u:1217": "'śanaṃ svadhā vo manojavīvaścandramā vo jyotiriti",
  "GV03sb_02_u:1218": "2.4.2.[3]",
  "GV03sb_02_u:1219": "athainam manuṣyāḥ | prāvṛtā upasthaṃ kṛtvopāsīdaṃstānabravītsāyam prātarvo",
  "GV03sb_02_u:1220": "'śanam prajā vo mṛtyurvo 'gnirvo jyotiriti",
  "GV03sb_02_u:1221": "2.4.2.[4]",
  "GV03sb_02_u:1222": "athainam paśava upāsīdan | tebhyaḥ svaiṣameva cakāra yadaiva yūyaṃ kadā ca",
  "GV03sb_02_u:1223": "labhādhvai yadi kāle yadyanākāle 'thaivāśnātheti tasmādete yadaiva kadā ca labhante",
  "GV03sb_02_u:1224": "yadi kāle yadyanākāle 'thaivāśnanti",
  "GV03sb_02_u:1225": "2.4.2.[5]",
  "GV03sb_02_u:1226": "atha hainaṃ śaśvadapyasurā upasedurityāhuḥ | tebhyastamaśca māyāṃ ca",
  "GV03sb_02_u:1227": "pradadāvastyahaivāsuramāyetīva parābhūtā ha tveva tāḥ prajāstā imāḥ",
  "GV03sb_02_u:1228": "prajāstathaivopajīvanti yathaivābhyaḥ prajāpatirvyadadhāt",
  "GV03sb_02_u:1229": "2.4.2.[6]",
  "GV03sb_02_u:1230": "naiva devā atikrāmanti | na pitaro na paśavo manuṣyā evaike 'tikrāmanti tasmādyo",
  "GV03sb_02_u:1231": "manuṣyāṇām medyatyaśubhe medyati vihūrcati hi na hyayanāya cana bhavatyanṛtaṃ",
  "GV03sb_02_u:1232": "hi kṛtvā medyati tasmādu sāyamprātarāśyeva syātsa yo haivaṃ vidvāntsāyamprātarāśī",
  "GV03sb_02_u:1233": "bhavati sarvaṃ haivāyureti yadu ha kiṃ ca vācā vyāharati tadu haiva bhavatyetaddhi",
  "GV03sb_02_u:1234": "devasatyaṃ gopāyati taddhaitattejo nāma brāhmaṇaṃ ya etasya vrataṃ śaknoti caritum",
  "GV03sb_02_u:1235": "2.4.2.[7]",
  "GV03sb_02_u:1236": "tadvā etat | māsi māsyeva pitṛbhyo dadato yadaivaiṣa na purastānna paścāddadṛśe",
  "GV03sb_02_u:1237": "'thaibhyo dadātyeṣa vai somo rājā devānāmannaṃ yaccandramāḥ sa etāṃ rātriṃ",
  "GV03sb_02_u:1238": "kṣīyate tasminkṣīṇe dadāti tathaibhyo samadaṃ karotyatha yadakṣīṇe",
  "GV03sb_02_u:1239": "dadyātsamadaṃ ha kuryāddevebhyaśca pitṛbhyaśca tasmādyadaivaiṣa na purastānna",
  "GV03sb_02_u:1240": "paścāddadṛśe 'thaibhyo dadāti",
  "GV03sb_02_u:1241": "2.4.2.[8]",
  "GV03sb_02_u:1242": "sa vā aparāhṇe dadāti | pūrvāhṇo vai devānām madhyandino manuṣyāṇāmaparāhṇaḥ",
  "GV03sb_02_u:1243": "pitṝṇāṃ tasmādaparāhṇe dadāti",
  "GV03sb_02_u:1244": "2.4.2.[9]",
  "GV03sb_02_u:1245": "sa jaghanena gārhapatyam | prācīnāvītī bhūtvā dakṣiṇāsīna etaṃ grṛhṇāti sa tata",
  "GV03sb_02_u:1246": "evopotthāyottareṇānvāhāryapacanaṃ dakṣiṇā tiṣṭhannavahanti sakṛtphalīkaroti",
  "GV03sb_02_u:1247": "sakṛdu hyeva parāñcaḥ pitarastasmātsakṛtphalīkaroti",
  "GV03sb_02_u:1248": "2.4.2.[10]",
  "GV03sb_02_u:1249": "taṃ śrapayati | tasminnadhiśrita ājyam pratyānayatyagnau vai devebhyo",
  "GV03sb_02_u:1250": "juhvatyuddharanti manuṣyebhyo 'thaiva pitṝṇāṃ tasmādadhiśrita ājyam pratyānayati",
  "GV03sb_02_u:1251": "2.4.2.[11]",
  "GV03sb_02_u:1252": "sa udvāsyāgnau dve āhutī juhoti devebhyaḥ | devānvā eṣa upāvartate ya",
  "GV03sb_02_u:1253": "āhitāgnirbhavati yo darśapūrṇamāsābhyāṃ yajate 'thaitatpitṛyajñenevācārīttadu",
  "GV03sb_02_u:1254": "nihnute sa devaiḥ prasūto 'thaitatpitṛbhyo dadāti tasmādudvāsyāgnau dve āhutī juhoti",
  "GV03sb_02_u:1255": "devebhyaḥ",
  "GV03sb_02_u:1256": "2.4.2.[12]",
  "GV03sb_02_u:1257": "sa vā agnaye ca somāya ca juhoti | sa yadagnaye juhoti sarvatra hyevāgniranvābhakto",
  "GV03sb_02_u:1258": "'tha yatsomāya juhoti pitṛdevatyo vai somastasmādagnaye ca somāya ca juhoti",
  "GV03sb_02_u:1259": "2.4.2.[13]",
  "GV03sb_02_u:1260": "sa juhoti | agnaye kavyavāhanāya svāhā somāya pitṛmate svāhetyagnau",
  "GV03sb_02_u:1261": "mekṣaṇamabhyādadhāti tatsviṣṭakṛdbhājanamatha dakṣiṇenānvāhāryapacanaṃ",
  "GV03sb_02_u:1262": "sakṛdullikhati tadvedibhājanaṃ sakṛdu hyeva parāñcaḥ pitarastasmātsakṛdullikhati",
  "GV03sb_02_u:1263": "2.4.2.[14]",
  "GV03sb_02_u:1264": "atha parastādulmukaṃ nidadhāti | sa yadanidhāyolmukamathaitatpitṛbhyo",
  "GV03sb_02_u:1265": "dadyādasurarakṣasāni haiṣāmetadvimathnīraṃstatho haitatpitṝṇāmasurarakṣasāni",
  "GV03sb_02_u:1266": "na vimathnate tasmātparastādulmukaṃ nidadhāti",
  "GV03sb_02_u:1267": "2.4.2.[15]",
  "GV03sb_02_u:1268": "sa nidadhāti | ye rūpāṇi pratimuñcamānā asurāḥ santaḥ svadhayā caranti parāpuro",
  "GV03sb_02_u:1269": "nipuro ye bharantyagniṣṭāṃlokātpraṇudātyasmādityagnirhi rakṣasāmapahantā",
  "GV03sb_02_u:1270": "tasmādevaṃ nidadhāti",
  "GV03sb_02_u:1271": "2.4.2.[16]",
  "GV03sb_02_u:1272": "athodapātramādāyāvanejayati | asāvavanenikṣvetyeva yajamānasya",
  "GV03sb_02_u:1273": "pitaramasāvavanenikṣveti pitāmahamasāvavanenikṣveti prapitāmahaṃ",
  "GV03sb_02_u:1274": "tadyathāśiṣyate 'bhiṣiñcedevaṃ tat",
  "GV03sb_02_u:1275": "2.4.2.[17]",
  "GV03sb_02_u:1276": "atha sakṛdācinnānyupamūlaṃ dināni bhavanti | agramiva vai devānām madhyamiva",
  "GV03sb_02_u:1277": "manuṣyāṇām mūlamiva pitṝṇāṃ tasmādupamūlaṃ dināni bhavanti sakṛdācinnāni",
  "GV03sb_02_u:1278": "bhavanti sakṛdu hyevaparāñcaḥ pitarastasmātsakṛdācinnāni bhavanti",
  "GV03sb_02_u:1279": "2.4.2.[18]",
  "GV03sb_02_u:1280": "tāni dakṣiṇopastṛṇāti | tatra dadāti sa vā iti dadātītīva vai devebhyo",
  "GV03sb_02_u:1281": "juhvatyuddharanti manuṣyebhyo 'thaivaṃ pitṝṇāṃ tasmāditi dadāti",
  "GV03sb_02_u:1282": "2.4.2.[19]",
  "GV03sb_02_u:1283": "sa dadāti | asāvetatta ityeva yajamānasya pitre ye ca tvāmanvityu haika āhustadu tathā",
  "GV03sb_02_u:1284": "na brūyātsvayaṃ vai teṣāṃ saha yeṣāṃ saha tasmādu brūyādasāvetatta ityeva",
  "GV03sb_02_u:1285": "yajamānasya pitre 'sāvetatta iti pitāmahāyāsāvetatta iti prapitāmahāya tadyaditaḥ",
  "GV03sb_02_u:1286": "parāgdadāti sakṛdu hyeva parāñcaḥ pitarah",
  "GV03sb_02_u:1287": "2.4.2.[20]",
  "GV03sb_02_u:1288": "tatra japati | atra pitaro mādayadhvaṃ yathābhāgamāvṛṣāyadhvvamiti",
  "GV03sb_02_u:1289": "yathābhāgamaśnītetyevaitadāha",
  "GV03sb_02_u:1290": "2.4.2.[21]",
  "GV03sb_02_u:1291": "atha parāṅ paryāvartate | tira iva vai pitaro manuṣyebhyastira ivaitadbhavati sa vā ā",
  "GV03sb_02_u:1292": "tamitorāsītetyāhuretāvānhyasuriti sa vai muhūrtamevāsitvā",
  "GV03sb_02_u:1293": "2.4.2.[22]",
  "GV03sb_02_u:1294": "athopapalyayya japati | amīmadanta pitaro yathābhāgamāvṛṣāyiṣateti",
  "GV03sb_02_u:1295": "yathābhāgamāśiṣurityevaitadāha",
  "GV03sb_02_u:1296": "2.4.2.[23]",
  "GV03sb_02_u:1297": "athodapātramādāyāvanejayati | asāvavanenikṣvetyeva yajamānasya",
  "GV03sb_02_u:1298": "pitaramasāvavanenikṣveti pitāmahamasāvavanenikṣveti prapitāmahaṃ tadyathā",
  "GV03sb_02_u:1299": "jakṣuṣe 'bhiṣiñcedevaṃ tat",
  "GV03sb_02_u:1300": "2.4.2.[24]",
  "GV03sb_02_u:1301": "atha nīvimudvṛhya namaskaroti | pitṛdevatyā vai nīvistasmānnīvimudvṛhya",
  "GV03sb_02_u:1302": "namaskaroti yajño vai namo yajñiyānevainānetatkaroti ṣaṭ kṛtvo namaskaroti ṣaḍvā",
  "GV03sb_02_u:1303": "ṛtava ṛtavaḥ pitarastasmātṣaṭ kṛtvo namaskaroti gṛhānnaḥ pitaro datteti gṛhāṇāṃ ha",
  "GV03sb_02_u:1304": "pitara īśata eṣo etasyāśīḥ karmaṇo 'thāvajighrati pratyavadhāya piṇḍāntsa",
  "GV03sb_02_u:1305": "yajamānabhāgo 'gnau sakṛdācinnānyabhyādadhāti punarulmukamapi sṛjati",
  "GV03sb_02_u:1306": "2.4.3.",
  "GV03sb_02_u:1307": "2.4.3.[1]",
  "GV03sb_02_u:1308": "tadu hovāca kahoḍaḥ kauṣītakiḥ | anayorvā ayaṃ dyāvāpṛthivyo raso 'sya rasasya",
  "GV03sb_02_u:1309": "hutvā devebhyo 'themamaśnāmeti tasmādvā āgrayaṇeṣṭyā yajata iti",
  "GV03sb_02_u:1310": "2.4.3.[2]",
  "GV03sb_02_u:1311": "tadu hovāca yājñavalkyaḥ | devāśca vā asurāścobhaye prājāpatyāḥ paspṛdhire tato 'surā",
  "GV03sb_02_u:1312": "ubhayīrośadhīryāśca manuṣyā upajīvanti yāśca paśavaḥ kṛtyayeva tvadviṣeṇeva",
  "GV03sb_02_u:1313": "tvatpralilipurutaivaṃ ciddevānabhibhavemeti tato na manuṣyā āśurna paśava āliliśire",
  "GV03sb_02_u:1314": "tā hemāḥ prajā anāśakena notparābabhūvuḥ",
  "GV03sb_02_u:1315": "2.4.3.[3]",
  "GV03sb_02_u:1316": "tadvai devāḥ śuśruvuḥ | anāśakena ha vā imāḥ prajāḥ parābhavantīti te",
  "GV03sb_02_u:1317": "hocurhantedamāsāmapajighāṃsāmeti keneti yajñenaiveti yajñena ha sma vai taddevāḥ",
  "GV03sb_02_u:1318": "kalpayante yadeṣāṃ kalpamāsarṣayaśca",
  "GV03sb_02_u:1319": "2.4.3.[4]",
  "GV03sb_02_u:1320": "te hocuḥ | kasya na idam bhaviṣyatīti te mama-mametyeva na sampādayāṃ cakruste",
  "GV03sb_02_u:1321": "hāsampādyocurājimevāsminnajāmahai sa yo na ujjeṣyati tasya na idam bhaviṣyatīti",
  "GV03sb_02_u:1322": "tatheti tasminnājimājanta",
  "GV03sb_02_u:1323": "2.4.3.[5]",
  "GV03sb_02_u:1324": "tāvindrāgnī udajayatām | tasmādaindrāgnau dvādaśakapālaḥ puroḍāśo",
  "GV03sb_02_u:1325": "bhavatīndrāgnī hyasya bhāgadheyamudajayatāṃ tau yatrendrāgnī ujjigīvāṃsau",
  "GV03sb_02_u:1326": "tasthatustadviśve devā anvājagmuḥ",
  "GV03sb_02_u:1327": "2.4.3.[6]",
  "GV03sb_02_u:1328": "kṣatraṃ vā indrāgnī | viśo viśve devā yatra vai kṣatramujjayatyanvābhaktā vai tatra",
  "GV03sb_02_u:1329": "viṭtadviśvāndevānanvābhajatāṃ tasmādeṣa vaiśvadevaścarurbhavati",
  "GV03sb_02_u:1330": "2.4.3.[7]",
  "GV03sb_02_u:1331": "taṃ vai purāṇānāṃ kuryādityāhuḥ | kṣatraṃ vā indrāgnī netkṣatramabhyārohayāṇīti",
  "GV03sb_02_u:1332": "tau vā ubhāveva navānāṃ syātāṃ yaddhi puroḍāśa itaraścaruritarastenaiva",
  "GV03sb_02_u:1333": "kṣatramanabhyārūḍhaṃ tasmādubhāveva navānāṃ syātām",
  "GV03sb_02_u:1334": "2.4.3.[8]",
  "GV03sb_02_u:1335": "ta u ha viśve devā ūcuḥ | anayorvā ayaṃ dyāvāpṛthivyo raso hanteme",
  "GV03sb_02_u:1336": "asminnābhajāmeti tābhyāmetam bhāgamakalpayannetaṃ dyāvāpṛthivyamekakapālam",
  "GV03sb_02_u:1337": "puroḍāśaṃ tasmāddyāvāpṛthivya ekakapālaḥ puroḍāśo bhavati tasyeyameva",
  "GV03sb_02_u:1338": "kapālamekeva hīyaṃ tasmādekakapālo bhavati",
  "GV03sb_02_u:1339": "2.4.3.[9]",
  "GV03sb_02_u:1340": "tasya paricakṣā | yasyai vai kasyai ca devatāyai havirgṛhyate sarvatraiva",
  "GV03sb_02_u:1341": "sviṣṭakṛdanvābhakto 'thaitaṃ sarvameva juhoti na sviṣṭakṛte 'vadyati sā paricakṣoto",
  "GV03sb_02_u:1342": "hutaḥ paryāvartate",
  "GV03sb_02_u:1343": "2.4.3.[10]",
  "GV03sb_02_u:1344": "tadāhuḥ | paryābhūdvā ayamekakapālo mohiṣyati rāṣṭramiti nāsya sā",
  "GV03sb_02_u:1345": "paricakṣāhavanīyo vā āhutīnām pratiṣṭhā sa yadāhavanīyam prāpyāpi daśa kṛtvaḥ",
  "GV03sb_02_u:1346": "paryāvarteta na tadādriyeta yadīttvanye vadanti",
  "GV03sb_02_u:1347": "kastatsaṃdhamupeyāttasmādājyasyaiva yajedājyaṃ ha vā anayordyāvāpṛthivyoḥ",
  "GV03sb_02_u:1348": "pratyakṣaṃ rasastatpratyakṣamevaine etatsvena rasena medhena prīṇāti",
  "GV03sb_02_u:1349": "tasmādājyasyaiva yajet",
  "GV03sb_02_u:1350": "2.4.3.[11]",
  "GV03sb_02_u:1351": "etena vai devāḥ | yajñeneṣṭvobhayīnāmoṣadhīnāṃ yāśca manuṣyā upajīvanti yāśca",
  "GV03sb_02_u:1352": "paśavaḥ kṛtyāmiva tvadviṣamiva tvadapajaghrustata āśnanmanuṣyā āliśanta paśavaḥ",
  "GV03sb_02_u:1353": "2.4.3.[12]",
  "GV03sb_02_u:1354": "atha yadeṣa etena yajate | tannāha nvevaitasya tathā kaścana kṛtyayeva tvadviṣeṇeva",
  "GV03sb_02_u:1355": "tvatpralimpatīti devā akurvanniti tvevaiṣa etatkaroti yamu caiva devā",
  "GV03sb_02_u:1356": "bhāgamakalpayanta tamu caivaibhya eṣa etadbhāgaṃ karotīmā u",
  "GV03sb_02_u:1357": "caivaitadubhayīroṣadhīryāśca manuṣyā upajīvanti yāśca paśavastā anamīvā",
  "GV03sb_02_u:1358": "akilviṣāḥ kurute tā asyānamīvā akilviṣā imāḥ prajā upajīvanti tasmādvā eṣa etena",
  "GV03sb_02_u:1359": "yajate",
  "GV03sb_02_u:1360": "2.4.3.[13]",
  "GV03sb_02_u:1361": "tasya prathamajo gaurdakṣiṇā | agryamiva hīdaṃ sa yadījānaḥ",
  "GV03sb_02_u:1362": "syāddarśapūrṇamāsābhyāṃ vā yajetāthaitena yajeta yadyu anījānaḥ",
  "GV03sb_02_u:1363": "syāccātuṣprāśyamevaitamodanamanvāhāryapacane paceyustam brāhmaṇā aśnīyuḥ",
  "GV03sb_02_u:1364": "2.4.3.[14]",
  "GV03sb_02_u:1365": "dvayā vai devā devāḥ | ahaiva devā atha ye brāhmaṇāḥ śuśruvāṃso 'nūcānāste",
  "GV03sb_02_u:1366": "manuṣyadevāstadyathā vaṣaṭkṛtaṃ hutamevamasyaitadbhavati tatro",
  "GV03sb_02_u:1367": "yacaknuyāttaddadyānnādakṣiṇāṃ haviḥ syāditi hyāhurnāgnihotre juhuyātsamadaṃ ha",
  "GV03sb_02_u:1368": "kuryādyadagnihotre juhuyādanyadvā āgrayaṇamanyadagnihotraṃ tasmānnāgnihotre",
  "GV03sb_02_u:1369": "juhuyāt",
  "GV03sb_02_u:1370": "2.4.4.",
  "GV03sb_02_u:1371": "2.4.4.[1]",
  "GV03sb_02_u:1372": "prajāpatirha vā etenāgre yajñeneje | prajākāmo bahuḥ prajayā paśubhiḥ syāṃ śriyaṃ",
  "GV03sb_02_u:1373": "gaceyaṃ yaśaḥ syāmannādaḥ syāmiti",
  "GV03sb_02_u:1374": "2.4.4.[2]",
  "GV03sb_02_u:1375": "sa vai dakṣo nāma | tadyadenena so 'gre 'yajata tasmāddākṣāyaṇayajño",
  "GV03sb_02_u:1376": "nāmotainameke vasiṣṭhayajña ityācakṣata eṣa vai vasiṣṭha etameva",
  "GV03sb_02_u:1377": "tadanvācakṣate sa etena yajñeneje sa etena yajñeneṣṭvā yeyam prajāpateḥ prajātiryā",
  "GV03sb_02_u:1378": "śrīretadbabhūvaitāṃ ha vai prajātim prajāyata etāṃ śriyaṃ gacati ya evaṃ vidvānetena",
  "GV03sb_02_u:1379": "yajñena yajate tasmādvā etena yajeta",
  "GV03sb_02_u:1380": "2.4.4.[3]",
  "GV03sb_02_u:1381": "teno ha tata īje | pratīdarśaḥ śveknaḥ sa ye tam pratyāsusteṣāṃ vivacanamivāsa",
  "GV03sb_02_u:1382": "vivacanamiva ha vai bhavati ya evaṃ vidvānetena yajñena yajate tasmādvā etena",
  "GV03sb_02_u:1383": "yajeta",
  "GV03sb_02_u:1384": "2.4.4.[4]",
  "GV03sb_02_u:1385": "tamājagāma | suplā sārñjayo brahmacaryaṃ tasmādetaṃ ca yajñamanūce 'nyamu ca so",
  "GV03sb_02_u:1386": "'nūcya punaḥ sṛñjayāñjagāma te ha sṛñjayā vidāṃ cakruryajñaṃ vai no 'nūcyāganniti te",
  "GV03sb_02_u:1387": "hocuḥ saha vai nastaddevairāganyo no yajñamanūcyāganniti sa vai sahadevaḥ",
  "GV03sb_02_u:1388": "sārñjayastadapyetannivacanamivāstyanyadvā aresuplā nāma dadha iti sa etena",
  "GV03sb_02_u:1389": "yajñeneje sa etena yajñeneṣṭvā yeyaṃ sṛñjayānām prajātiryā śrīretadbabhūvaitāṃ ha",
  "GV03sb_02_u:1390": "vai prajātim prajāyata etāṃ śriyaṃ gacati yaevaṃ vidvānetena yajñena yajate tasmādvā",
  "GV03sb_02_u:1391": "etena yajeta2.4.4.[5]teno ha tata īje | devabhāgaḥ śrautarṣaḥ sa ubhayeṣāṃ kurūṇāṃ ca",
  "GV03sb_02_u:1392": "sṛñjayānāṃ ca purohita āsa paramatā vai sā yo nvevaikasya rāṣṭrasya purohito 'satsā",
  "GV03sb_02_u:1393": "nveva paramatā kimu yo dvayoḥ paramatāmiva ha vai gacati ya evaṃ vidvānetena",
  "GV03sb_02_u:1394": "yajñena yajate tasmādvā etena yajeta",
  "GV03sb_02_u:1395": "2.4.4.[6]",
  "GV03sb_02_u:1396": "teno ha tata īje | dakṣaḥ pārvatista ime 'pyetarhi dākṣāyaṇā rājyamivaiva prāptā",
  "GV03sb_02_u:1397": "rājyamiha vai prāpnoti ya evaṃ vidvānetena yajate tasmādvā etena yajeta sa vā ekaika",
  "GV03sb_02_u:1398": "evānūcīnāham puroḍāśo bhavatyeteno hāsyāsapatnānupabādhā śrīrbhavati sa vai dve",
  "GV03sb_02_u:1399": "paurṇamāsyau yajate dve amāvāsye dve vai mithunam mithunamevaitatprajananaṃ",
  "GV03sb_02_u:1400": "kriyate",
  "GV03sb_02_u:1401": "2.4.4.[7]",
  "GV03sb_02_u:1402": "atha yatpūrvedyuḥ | agnīṣomīyeṇa yajate paurṇamāsyāṃ te dve devate dve vai",
  "GV03sb_02_u:1403": "mithunam mithunamevaitatprajananaṃ kriyate",
  "GV03sb_02_u:1404": "2.4.4.[8]",
  "GV03sb_02_u:1405": "atha prātaḥ | āgneyaḥ puroḍāśo bhavatyaindraṃ sāṃnāyyaṃ te dve devate dve vai",
  "GV03sb_02_u:1406": "mithunam mithunamevaitatprajananaṃ kriyate",
  "GV03sb_02_u:1407": "2.4.4.[9]",
  "GV03sb_02_u:1408": "atha yatpūrvedyuḥ | aindrāgnena yajate 'māvāsyāyāṃ te dve devate dve vai mithunam",
  "GV03sb_02_u:1409": "mithunamevaitatprajananaṃ kriyate",
  "GV03sb_02_u:1410": "2.4.4.[10]",
  "GV03sb_02_u:1411": "atha prātaḥ | āgneyaḥ puroḍāśo bhavati maitrāvaruṇī payasyā nedyajñādayānīti",
  "GV03sb_02_u:1412": "nvevāgneyaḥ puroḍāśo 'thaitāveva mitrāvaruṇau dve devate dve vai mithunam",
  "GV03sb_02_u:1413": "mithunamevaitatprajananaṃ kriyata etadu hāsya tadrūpaṃ yena bahurbhavati yena",
  "GV03sb_02_u:1414": "prajāyate",
  "GV03sb_02_u:1415": "2.4.4.[11]",
  "GV03sb_02_u:1416": "atha yatpūrvedyuḥ | agnīṣomīyeṇa yajate paurṇamāsyāṃ yamevāmumupavasathe",
  "GV03sb_02_u:1417": "'gnīṣomīyam paśumālabhate sa evāsya saḥ",
  "GV03sb_02_u:1418": "2.4.4.[12]",
  "GV03sb_02_u:1419": "atha prātaḥ | āgneyaḥ puroḍāśo bhavatyaindraṃ sāṃnāyyam",
  "GV03sb_02_u:1420": "prātaḥsavanamevāsyāgneyaḥ puroḍāśo āgneyaṃ hi prātaḥsavanamathaindraṃ",
  "GV03sb_02_u:1421": "sāṃnāyyam mādhyandinamevāsya tatsavanamaindraṃ hi mādhyandinaṃ savanam",
  "GV03sb_02_u:1422": "2.4.4.[13]",
  "GV03sb_02_u:1423": "atha yatpūrvedyuḥ | aindrāgnena yajate 'māvāsyāyāṃ tṛtīyasavanamevāsya",
  "GV03sb_02_u:1424": "tadvaiśvadevaṃ vai tṛtīyasavanamindrāgnī vai viśve devāḥ",
  "GV03sb_02_u:1425": "2.4.4.[14]",
  "GV03sb_02_u:1426": "atha prātaḥ | āgneyaḥ puroḍāśo bhavati maitrāvaruṇī payasyā nedyajñādayānīti",
  "GV03sb_02_u:1427": "nvevāgneyaḥ puroḍāśo 'tha yāmevāmūm maitrāvaruṇīṃ vaśāmanūbandhyāmālabhate",
  "GV03sb_02_u:1428": "saivāsya maitrāvaruṇī payasyā sa paurṇamāsena cāmāvāsyena ceṣṭvā",
  "GV03sb_02_u:1429": "yāvatsaumyenādhvareṇeṣṭvā jayati tāvajjayati tadu khalu mahāyajño bhavati",
  "GV03sb_02_u:1430": "2.4.4.[15]",
  "GV03sb_02_u:1431": "atha yatpūrvedyuḥ | agnīṣomīyeṇa yajate paurṇamāsyāmetena vā indro",
  "GV03sb_02_u:1432": "vṛtramahanneteno eva vyajayata yāsyeyaṃ vijitistāṃ tatho evaiṣa etena pāpmānaṃ",
  "GV03sb_02_u:1433": "dviṣantam bhrātṛvyaṃ hanti tatho eva vijayate 'tha yatsaṃnayatyāmāvāsyaṃ vai",
  "GV03sb_02_u:1434": "sāṃnāyyaṃ dūre tadyadamāvāsyeti kṣirra evaitadvṛtraṃ jaghnuṣe tametena",
  "GV03sb_02_u:1435": "rasenāprīṇan kṣipre ha vai pāpmānamapahate ya evaṃ vidvānpaurṇamāsyāṃ",
  "GV03sb_02_u:1436": "saṃnayatyeṣa vai somo rājā d",
  "GV03sb_02_u:1437": "s02401150Levānāmannaṃ yaccandramāstametatpūrvedyurabhiṣuṇvanti",
  "GV03sb_02_u:1438": "prātarbhakṣayiṣyantastametadbhakṣayanti yadapakṣīyate",
  "GV03sb_02_u:1439": "2.4.4.[16]",
  "GV03sb_02_u:1440": "atha yatpūrvedyuḥ | agnīṣomīyeṇa yajate",
  "GV03sb_02_u:1441": "paurṇamāsyāmabhiṣuṇotyevainametattasminnabhiṣuta etaṃ rasaṃ dadhātyetena",
  "GV03sb_02_u:1442": "rasena tīvrīkaroti svadayati ha vai devebhyo havyaṃ svadate hāsya devebhyo havyaṃ",
  "GV03sb_02_u:1443": "ya evaṃ vidvānpaurṇamāsyāṃ saṃnayati",
  "GV03sb_02_u:1444": "2.4.4.[17]",
  "GV03sb_02_u:1445": "atha yatpūrvedyuḥ | aindrāgnena yajate 'māvāsyāyāṃ darśapūrṇamāsayorvai devate sta",
  "GV03sb_02_u:1446": "indrāgnī eva te evaitadañjasā pratyakṣaṃ yajatyañjasā ha vā asya",
  "GV03sb_02_u:1447": "darśapūrṇamāsābhyāmiṣṭam bhavati ya evametadveda",
  "GV03sb_02_u:1448": "2.4.4.[18]",
  "GV03sb_02_u:1449": "atha prātaḥ | āgneyaḥ puroḍāśo bhavati maitrāvaruṇī payasyā nedyajñādayānīti",
  "GV03sb_02_u:1450": "nvevāgneyaḥ puroḍāśo 'thaitāvevārdhamāsau mitrāvaruṇau ya evāpūryate sa varuṇau",
  "GV03sb_02_u:1451": "yo 'pakṣīyate sa mitrastāvetāṃ rātrimubhau samāgacatastadubhāvevaitatsaha santau",
  "GV03sb_02_u:1452": "prīṇāti sarvaṃ ha vā asya prītam bhavati sarvamāptaṃ ya evametadveda",
  "GV03sb_02_u:1453": "2.4.4.[19]",
  "GV03sb_02_u:1454": "tadvā etāṃ rātrim | mitro varuṇe retaḥ siñcati tadetena retasā prajāyate yadāpūryate",
  "GV03sb_02_u:1455": "tadyadeṣātra maitrāvaruṇī payasyāvakLptatamā bhavati",
  "GV03sb_02_u:1456": "2.4.4.[20]",
  "GV03sb_02_u:1457": "sāṃnāyyabhājanā vā amāvāsyā | tadadastatpaurṇamāsyāṃ kriyate sa yaddhātrāpi",
  "GV03sb_02_u:1458": "saṃnayejjāmi kuryātsamadaṃ kuryāttadenamadbhya oṣadhibhyaḥ sambhṛtyāhutibhyo",
  "GV03sb_02_u:1459": "'dhijanayati sa eṣa āhutibhyo jātaḥ paścāddadṛśe",
  "GV03sb_02_u:1460": "2.4.4.[21]",
  "GV03sb_02_u:1461": "mithunādidvā enametatprajanayati | yoṣā payasyā reto vājinaṃ tadvā anuṣṭhyā",
  "GV03sb_02_u:1462": "yanmithunājjāyate tadenametasmānmithunātprajananātprajanayati tasmādeṣātra",
  "GV03sb_02_u:1463": "payasyā bhavati",
  "GV03sb_02_u:1464": "2.4.4.[22]",
  "GV03sb_02_u:1465": "atha vājibhyo vājinaṃ juhoti | ṛtavo vai vājino reto vājinaṃ tadvanuṣṭhyevaitadretaḥ",
  "GV03sb_02_u:1466": "sicyate tadṛtavo retaḥ siktamimāḥ prajāḥ prajanayanti tasmādvājibhyo vājinaṃ juhoti",
  "GV03sb_02_u:1467": "2.4.4.[23]",
  "GV03sb_02_u:1468": "sa vai paścādiva yajñasya juhoti | paścādvai parītya vṛṣā yoṣāmadhidravati tasyāṃ",
  "GV03sb_02_u:1469": "retaḥ siñcati sa vai prāgevāgre juhotyagne vīhātyanuvaṣaṭkaroti",
  "GV03sb_02_u:1470": "tatsviṣṭakṛdbhājanaṃ sa vai prāgeva juhoti",
  "GV03sb_02_u:1471": "2.4.4.[24]",
  "GV03sb_02_u:1472": "atha diśo vyāghārayati | diśaḥ pradiśa ādiśo vidiśa uddiśo digbhyaḥ svāheti pañca",
  "GV03sb_02_u:1473": "diśaḥ pañca 'rtavastadṛtubhirevaitaddiśo mithunīkaroti",
  "GV03sb_02_u:1474": "2.4.4.[25]",
  "GV03sb_02_u:1475": "tadvai pañcaiva bhakṣayanti | hotā cādhvaryuśca brahmā cāgnīcca yajamānaḥ pañca",
  "GV03sb_02_u:1476": "vā ṛtavastadṛtūnāmevaitadrūpaṃ kriyate tadṛtuṣvevaitadretaḥ siktam pratiṣṭhāpayati",
  "GV03sb_02_u:1477": "prathamo yajamāno bhakṣayati prathamo retaḥ parigṛhṇānītyatho apyuttamo",
  "GV03sb_02_u:1478": "mayyuttame retaḥ pratitiṣṭhādityupahūta upahvayasveti somamevaitatkurvanti",
  "GV03sb_02_u:1479": "2.5.1.",
  "GV03sb_02_u:1480": "2.5.1.[1]",
  "GV03sb_02_u:1481": "prajāpatirha vā idamagra eka evāsa | sa aikṣata kathaṃ nu prajāyeyeti so 'śrāmyatsa",
  "GV03sb_02_u:1482": "tapo 'tapyata sa prajā asṛjata tā asya prajāḥ sṛṣṭāḥ parābabhūvustānīmāni vayāṃsi",
  "GV03sb_02_u:1483": "puruṣo vai prajāpaternediṣṭhaṃ dvipādvā ayam puruṣastasmāddvipādo vayāṃsi",
  "GV03sb_02_u:1484": "2.5.1.[2]",
  "GV03sb_02_u:1485": "sa aikṣata prajāpatiḥ | yathā nveva puraiko 'bhūvamevamu nvevāpyetarhyeka",
  "GV03sb_02_u:1486": "evāsmīti sa dvitīyāḥ sasṛje tā asya paraiva babhūvustadidaṃ kṣudraṃ sarīsṛpaṃ",
  "GV03sb_02_u:1487": "yadanyatsarpebhyastṛtīyāḥ sasṛja ityāhustā asya paraiva babhūvusta ime sarpā etā ha",
  "GV03sb_02_u:1488": "nveva dvayīryājñavalkya uvāca trayīru tu punarṛcā",
  "GV03sb_02_u:1489": "2.5.1.[3]",
  "GV03sb_02_u:1490": "so 'rcañcrāmyanprajāpatirīkṣāṃ cakre | kathaṃ nu me prajāḥ sṛṣṭāḥ parābhavantīti",
  "GV03sb_02_u:1491": "sa haitadeva dadarśānaśanatayā vai me prajāḥ parābhavantīti sa ātmana evāgre",
  "GV03sb_02_u:1492": "stanayoḥ paya āpyāyayāṃ cakre sa prajā asṛjata tā asya prajāḥ sṛṣṭā stanāvevābhipadya",
  "GV03sb_02_u:1493": "tāstataḥ sambabhūvustā imā aparābhūtaḥ",
  "GV03sb_02_u:1494": "2.5.1.[4]",
  "GV03sb_02_u:1495": "tasmādetadṛṣiṇābhyanūktam | prajā ha tisro atyāyamīyuriti tadyāḥ parābhūtāstā",
  "GV03sb_02_u:1496": "evaitadabhyanūktaṃ nyanyā arkamabhito viviśra ityagnirvā arkastadyā imāḥ prajā",
  "GV03sb_02_u:1497": "aparābhūtāstā agnimabhito niviṣṭāstā evaitadabhyanūktam",
  "GV03sb_02_u:1498": "2.5.1.[5]",
  "GV03sb_02_u:1499": "mahaddha tasthau bhuvaneṣvantariti | prajāpatimevaitadabhyanūktam pavamāno",
  "GV03sb_02_u:1500": "harita āviveśeti diśo vai haritastā ayaṃ vāyuḥ pavamāna āviṣṭastā evaiṣargabhyanūktā",
  "GV03sb_02_u:1501": "tā imāh prajāstathaiva prajāyante yathaiva prajāpatiḥ prajā asṛjatedaṃ hi yadaiva",
  "GV03sb_02_u:1502": "striyai stanāvāpyāyete ūdhaḥ paśūnāmathaiva yajjāyate tajjāyate tāstata",
  "GV03sb_02_u:1503": "stanāvevābhipadya sambhavanti",
  "GV03sb_02_u:1504": "2.5.1.[6]",
  "GV03sb_02_u:1505": "tadvai paya evānnam | etaddhyagre prajāpatirannamajanayata tadvā annameva prajā",
  "GV03sb_02_u:1506": "annāddhi sambhavantīdaṃ hi yāsāṃ payobhavati stanāvevābhipadya tāstataḥ",
  "GV03sb_02_u:1507": "sambhavantyatha yāsām payo na bhavati jātameva tā athādayanti tadu tā annādeva",
  "GV03sb_02_u:1508": "sambhavanti tasmādvannameva prajāḥ",
  "GV03sb_02_u:1509": "2.5.1.[7]",
  "GV03sb_02_u:1510": "sa yaḥ prajākāmaḥ | etena haviṣā yajata ātmānamevaitadyajñaṃ vidhatte prajāpatim",
  "GV03sb_02_u:1511": "bhūtam",
  "GV03sb_02_u:1512": "2.5.1.[8]",
  "GV03sb_02_u:1513": "sa vā āgneyo 'ṣṭākapālaḥ puroḍāśo bhavati | agnirvai devatānām mukham",
  "GV03sb_02_u:1514": "prajanayitā sa prajāpatistasmādāgneyo bhavati",
  "GV03sb_02_u:1515": "2.5.1.[9]",
  "GV03sb_02_u:1516": "atha saumyaścarurbhavati | reto vai somastadagnau prajanayitari somaṃ retaḥ siñcati",
  "GV03sb_02_u:1517": "tatpurastānmithunam prajananam",
  "GV03sb_02_u:1518": "2.5.1.[10]",
  "GV03sb_02_u:1519": "atha sāvitraḥ | dvādaśakapālo vāṣṭākapālo vā puroḍāśo bhavati savitā vai devānām",
  "GV03sb_02_u:1520": "prasavitā prajāpatirmadhyataḥ prajanayitā tasmātsāvitro bhavati",
  "GV03sb_02_u:1521": "2.5.1.[11]",
  "GV03sb_02_u:1522": "atha sārasvataścarurbhavati | pauṣṇaścaruryoṣā vai sarasvatī vṛṣā pūṣā",
  "GV03sb_02_u:1523": "tatpunarmithunam prajananametasmādvā ubhayato mithunātprajananātprajāpatiḥ",
  "GV03sb_02_u:1524": "prajāḥ sasṛja itaścordhvā itaścāvācīstatho evaiṣa etasmādubhayata eva",
  "GV03sb_02_u:1525": "mithunātprajananātprajāḥ sṛjata itaścordhvā itaścāvācīstasmādvā etāni pañca havīṃṣi",
  "GV03sb_02_u:1526": "bhavanti",
  "GV03sb_02_u:1527": "2.5.1.[12]",
  "GV03sb_02_u:1528": "athātaḥ payasyāyā evāyatanam | mārutastu saptakapālo viśo vai maruto devaviśastā",
  "GV03sb_02_u:1529": "hedamaniṣeddhrā iva cerustāḥ prajāpatiṃ yajamānamupetyocurvi vai te",
  "GV03sb_02_u:1530": "mathiṣyāmaha imāḥ prajā yā etena haviṣā srakṣyasa iti",
  "GV03sb_02_u:1531": "2.5.1.[13]",
  "GV03sb_02_u:1532": "sa aikṣata prajāpatiḥ | parā me pūrvāḥ prajā abhūvannimā u cedime vimathnate na",
  "GV03sb_02_u:1533": "tataḥ kiṃ cana pariśekṣyata iti tebhya etam bhāgamakalpayadetam mārutaṃ",
  "GV03sb_02_u:1534": "saptakapālam puroḍāśaṃ sa eṣa mārutaḥ saptakapālastadyatsaptakapālo bhavati sapta",
  "GV03sb_02_u:1535": "sapta hi māruto gaṇastasmānmārutaḥ saptakapālaḥ puroḍāśo bhavati",
  "GV03sb_02_u:1536": "2.5.1.[14]",
  "GV03sb_02_u:1537": "taṃ vai svatavobhya iti kuryāt | svayaṃ hi ta etam bhāgamakurvatoto svatavobhyo",
  "GV03sb_02_u:1538": "yājyānuvākye na vindanti sa u khalu māruta eva syātsa vā eṣa prajābhya evāhiṃsāyai",
  "GV03sb_02_u:1539": "kriyate tasmānmārutaḥ",
  "GV03sb_02_u:1540": "2.5.1.[15]",
  "GV03sb_02_u:1541": "athātaḥ payasyaiva | payaso vai prajāḥ sambhavanti payasaḥ sambhūtāstadyata eva",
  "GV03sb_02_u:1542": "sambhūtā yataḥ sambhavanti tadevābhya etatkaroti tadyāḥ pūrvairhavirbhiḥ prajāḥ",
  "GV03sb_02_u:1543": "sṛjate tā etasmātpayasa etasyai payasyāyai sambhavanti",
  "GV03sb_02_u:1544": "2.5.1.[16]",
  "GV03sb_02_u:1545": "tasyām mithunamasti | yoṣā payasyā reto vājinaṃ",
  "GV03sb_02_u:1546": "tasmānmithunādviśvamasammitamanu prājāyata",
  "GV03sb_02_u:1547": "tadyadetasmānmithunādviśvamasammitamanu prājāyata tasmādvaiśvadevī bhavati",
  "GV03sb_02_u:1548": "2.5.1.[17]",
  "GV03sb_02_u:1549": "atha dyāvāpṛthivya ekakapālaḥ puroḍāśo bhavati | etairvai havirbhiḥ prajāpatiḥ prajāḥ",
  "GV03sb_02_u:1550": "sṛṣṭvā tā dyāvāpṛthivībhyām paryagṛhṇāttā imā dyāvāpṛthivībhyām parigṛhītāstatho",
  "GV03sb_02_u:1551": "evaiṣa etadya etairhavirbhiḥ prajāḥ sṛjate tā dyāvāpṛthivībhyām parigṛhṇāti",
  "GV03sb_02_u:1552": "tasmāddyāvāpṛthivya ekakapālaḥ puroḍāśo bhavati",
  "GV03sb_02_u:1553": "2.5.1.[18]",
  "GV03sb_02_u:1554": "athāta āvṛdeva | nopakirantyuttaravediṃ visṛṣṭamasatsarvamasadvaiśvadevamasaditi",
  "GV03sb_02_u:1555": "tredhā barhiḥ saṃnaddham bhavati tatpunarekadhaitaddhi prajananasya rūpam",
  "GV03sb_02_u:1556": "prajananamu hīdam pitā mātā yajjāyate tattṛtīyaṃ tasmāttredhā satpunarekadhā",
  "GV03sb_02_u:1557": "prasva upasaṃnaddhā bhavanti tam prastaraṃ gṛhṇāti prajananamu hīdam",
  "GV03sb_02_u:1558": "prajananamu hi prasvastasmātprasūḥ prastaraṃ gṛhṇāti",
  "GV03sb_02_u:1559": "2.5.1.[19]",
  "GV03sb_02_u:1560": "āsādya havīṃṣyagnim manthanti | agniṃ ha vai jāyamānamanu prajāpateḥ prajā",
  "GV03sb_02_u:1561": "jajñire tatho evaitasyāgnimeva jāyamānamanu prajā jāyante tasmādāsādya",
  "GV03sb_02_u:1562": "havīṃṣyagnim manthanti",
  "GV03sb_02_u:1563": "2.5.1.[20]",
  "GV03sb_02_u:1564": "navaprayājam bhavati | navānuyājaṃ daśākṣarā vai virāḍathaitāmubhayato nyūnāṃ",
  "GV03sb_02_u:1565": "virājaṃ karoti prajananāyaitasmādvā ubhayato nyūnātprajananātprajāpatiḥ prajāḥ",
  "GV03sb_02_u:1566": "sasṛja itaścordhvā itaścāvācīstatho evaiṣa etasmādubhayata eva",
  "GV03sb_02_u:1567": "nyūnātprajananātprajāḥ sṛjata itaścordhvā itaścāvācīstasmānnavaprayājam bhavati",
  "GV03sb_02_u:1568": "navānuyājam",
  "GV03sb_02_u:1569": "2.5.1.[21]",
  "GV03sb_02_u:1570": "trīṇi samiṣṭayajūṃṣi bhavanti | jyāya iva hīdaṃ haviryajñādyatra navaprayājaṃ",
  "GV03sb_02_u:1571": "navānuyājamatho apyekameva syāddhaviryajño hi tasya prathamajo gaurdakṣiṇā",
  "GV03sb_02_u:1572": "2.5.1.[22]",
  "GV03sb_02_u:1573": "etena vai prajāpatiḥ yajñeneṣṭvā | yeyam prajāpateḥ prajāpatiryā śrīretadbabhūvaitāṃ",
  "GV03sb_02_u:1574": "ha vai prajātim prajāyata etāṃ śriyaṃ gacati ya evaṃ vidvānetena yajñena yajate",
  "GV03sb_02_u:1575": "tasmādvā etena yajeta",
  "GV03sb_02_u:1576": "2.5.2.",
  "GV03sb_02_u:1577": "2.5.2.[1]",
  "GV03sb_02_u:1578": "vaiśvadevena vai prajāpatiḥ | prajāḥ sasṛje tā asya prajāḥ sṛṣṭā varuṇasya",
  "GV03sb_02_u:1579": "yavāñjakṣurvaruṇyo ha vā agre yavastadyannveva varuṇasya",
  "GV03sb_02_u:1580": "yavānprādastasmādvaruṇapraghāsā nāma",
  "GV03sb_02_u:1581": "2.5.2.[2]",
  "GV03sb_02_u:1582": "tā varuṇo jagrāha | tā varuṇagṛhītāḥ paridīrṇā anatyaśca prāṇatyaṣca śiśyire ca",
  "GV03sb_02_u:1583": "niṣeduśca prāṇodānau haivābhyo nāpacakramaturathānyāḥ sarvā devatā",
  "GV03sb_02_u:1584": "apacakramustayorhaivāsya hetoḥ prajā na parābabhūvuḥ",
  "GV03sb_02_u:1585": "2.5.2.[3]",
  "GV03sb_02_u:1586": "tā etena haviṣā prajāpatirabhiṣajyat | tadyāścaivāsya prajā jātā āsanyāścājātāstā",
  "GV03sb_02_u:1587": "ubhayīrvaruṇapāśātprāmuñcattā asyānamīvā akilviṣāḥ prajāḥ prājāyata",
  "GV03sb_02_u:1588": "2.5.2.[4]",
  "GV03sb_02_u:1589": "atha yadeṣa etaiścaturthe māsi yajate | tannāha nvevaitasya tathā prajā varuṇo",
  "GV03sb_02_u:1590": "gṛhṇātīti devā akurvanniti nvevaiṣa etatkaroti yāśca nvevāsya prajā jātā yāścājātāstā",
  "GV03sb_02_u:1591": "ubhayīrvaruṇapāśātpramuñcati tā asyānamīvā akilviṣāḥ prajāḥ prajāyate tasmādvā",
  "GV03sb_02_u:1592": "eṣa etaiścaturthe māsi yajate",
  "GV03sb_02_u:1593": "2.5.2.[5]",
  "GV03sb_02_u:1594": "tadvai dve vedī dvāvagnī bhavataḥ | tadyaddve vedī dvāvagnī bhavatastadubhayata",
  "GV03sb_02_u:1595": "evaitadvaruṇapāśātprajāḥ pramuñcatītaścordhvā itaścāvācīstasmāddve vedī dvāvagnī",
  "GV03sb_02_u:1596": "bhavataḥ",
  "GV03sb_02_u:1597": "2.5.2.[6]",
  "GV03sb_02_u:1598": "sa uttarasyāmeva vedau | uttaravedimupakirati na dakṣiṇasyāṃ kṣatra vai varuṇo",
  "GV03sb_02_u:1599": "viśo marutaḥ kṣatramevaitadviśa uttare karoti tasmāduparyāsīnaṃ",
  "GV03sb_02_u:1600": "kṣatriyamadhastādimāḥ prajā upāsate tasmāduttarasyāmeva vedā",
  "GV03sb_02_u:1601": "uttaravedimupakirati na dakṣiṇasyām",
  "GV03sb_02_u:1602": "2.5.2.[7]",
  "GV03sb_02_u:1603": "athaitānyeva pañca havīṃṣi bhavanti | etairvai havirbhiḥ prajāpatiḥ prajā",
  "GV03sb_02_u:1604": "asṛjataitairubhayato varuṇapāśātprajāḥ prāmuñcaditaścordhvā itaścāvācīstasmādvā",
  "GV03sb_02_u:1605": "etāni pañca havīṃṣi bhavanti",
  "GV03sb_02_u:1606": "2.5.2.[8]",
  "GV03sb_02_u:1607": "athaindrāgno dvādaśakapālaḥ puroḍāśo bhavati | prāṇodānau vā indrāgnī tadyathā",
  "GV03sb_02_u:1608": "puṇyaṃ cakruṣe puṇyaṃ kuryādevaṃ tattayorhaivāsya hetoḥ prajā na",
  "GV03sb_02_u:1609": "parābabhūvustatprāṇodānābhyāmevaitatprajā bhiṣajyati prāṇodānau prajāsu dadhāti",
  "GV03sb_02_u:1610": "tasmādaindrāgnau dvādaśakapālaḥ puroḍāśo bhavati",
  "GV03sb_02_u:1611": "2.5.2.[9]",
  "GV03sb_02_u:1612": "ubhayatra payasye bhavataḥ | payaso vai prajāḥ sambhavanti payasaḥ",
  "GV03sb_02_u:1613": "sambhūtāstadyata eva sambhūtā yataḥ sambhavanti tata evaitadubhayato",
  "GV03sb_02_u:1614": "varuṇapāśātprajāḥ pramuñcatītaścordhvā itaścāvācīstasmādubhayatra payasye",
  "GV03sb_02_u:1615": "bhavataḥ",
  "GV03sb_02_u:1616": "2.5.2.[10]",
  "GV03sb_02_u:1617": "vāruṇyuttarā bhavati | varuṇo ha vā asya prajā agṛhṇāttatpratyakṣaṃ",
  "GV03sb_02_u:1618": "varuṇapāśātprajāḥ pramuñcati mārutī dakṣiṇājāmitāyai nveva mārutī bhavati jāmi",
  "GV03sb_02_u:1619": "ha",
  "GV03sb_02_u:1620": "kuryādyadubhe vāruṇyau syātāmato ha vā asya dakṣiṇato marutaḥ prajā",
  "GV03sb_02_u:1621": "ajighāṃsaṃstānetena bhāgenāśamayattasmānmārutī dakṣiṇā",
  "GV03sb_02_u:1622": "2.5.2.[11]",
  "GV03sb_02_u:1623": "tayorubhayoreva karīrāṇyāvapati | kaṃ vai prajāpatiḥ prajābhyaḥ karīrairakuruta",
  "GV03sb_02_u:1624": "kamvevaiṣa etatprajābhyaḥ kurute",
  "GV03sb_02_u:1625": "2.5.2.[12]",
  "GV03sb_02_u:1626": "tayorubhayoreva śamīpalāśānyāvapati | śaṃ vai prajāpatiḥ prajābhyaḥ",
  "GV03sb_02_u:1627": "śamīpalāśairakuruta śamvevaiṣa etatprajābhyaḥ kurute",
  "GV03sb_02_u:1628": "2.5.2.[13]",
  "GV03sb_02_u:1629": "atha kāya ekakapālaḥ puroḍāśo bhavati | kaṃ vai prajāpatiḥ prajābhyaḥ",
  "GV03sb_02_u:1630": "kāyenaikakapālena puroḍāśenākuruta kamvevaiṣa etatprajābhyaḥ kāyenaikakapālena",
  "GV03sb_02_u:1631": "puroḍāśena kurute tasmātkāya ekakapālaḥ puroḍāśo bhavati",
  "GV03sb_02_u:1632": "2.5.2.[14]",
  "GV03sb_02_u:1633": "atha pūrvedyuḥ | anvāhāryapacane 'tuṣāniva yavān kṛtvā tānīṣadivopatapya teṣāṃ",
  "GV03sb_02_u:1634": "karambhapātrāṇi kurvanti yāvanto gṛhyāḥ smustāvantyekenātiriktāni",
  "GV03sb_02_u:1635": "2.5.2.[15]",
  "GV03sb_02_u:1636": "tatrāpi meṣaṃ ca meṣīṃ ca kurvanti | tayormeṣe ca meṣyāṃ ca yadyanaiḍakīrūrṇī",
  "GV03sb_02_u:1637": "vindettāḥ praṇijya niśleṣayedyadyu anaiḍakīrna vindedatho api kuśīrṇā eva syuḥ",
  "GV03sb_02_u:1638": "2.5.2.[16]",
  "GV03sb_02_u:1639": "tadyanmeṣaśca meṣī ca bhavataḥ | eṣa vai pratyakṣaṃ varuṇasya",
  "GV03sb_02_u:1640": "paśuryanmeṣastatpratyakṣaṃ varuṇapāśātprajāḥ pramuñcati yavamayau bhavato",
  "GV03sb_02_u:1641": "yavānhi jakṣuṣīrvaruṇo 'gṛhṇānmithunau bhavato",
  "GV03sb_02_u:1642": "mithunādevaitadvaruṇapāśātprajāḥ pramuñcati",
  "GV03sb_02_u:1643": "2.5.2.[17]",
  "GV03sb_02_u:1644": "sa uttarasyāmeva payasyāyām meṣīmavadadhāti | dakṣiṇasyām meṣamevamiva hi",
  "GV03sb_02_u:1645": "mithunaṃ kLptamuttarato hi strī pumāṃsamupaśete",
  "GV03sb_02_u:1646": "2.5.2.[18]",
  "GV03sb_02_u:1647": "sa sarvāṇyeva havīṃṣyadhvaryuḥ | uttarasyāṃ vedāvāsādayatyathaitāmeva payasyām",
  "GV03sb_02_u:1648": "pratiprasthātā dakṣiṇasyāṃ vedāvāsādayati",
  "GV03sb_02_u:1649": "2.5.2.[19]",
  "GV03sb_02_u:1650": "āsādya havīṃṣyagnim manthati | agnim",
  "GV03sb_02_u:1651": "manthitvānuprahṛtyābhijuhotyathādhvaryurevāhāgnaye samidhyamānāyānubrūhīti tā",
  "GV03sb_02_u:1652": "ubhāvevedhmāvabhyādhatta ubhau samidhau pariśiṃṣṭa ubhau",
  "GV03sb_02_u:1653": "pūrvāvāghārāvāghārayato 'thādhvaryurevāhāgnimagnītsammṛḍḍhītyasammṛṣṭameva",
  "GV03sb_02_u:1654": "bhavati sampreṣitam",
  "GV03sb_02_u:1655": "2.5.2.[20]",
  "GV03sb_02_u:1656": "atha pratiprasthātā pratiparaiti | sa patnīmudāneṣyanpṛcati kena carasīti varuṇyaṃ vā",
  "GV03sb_02_u:1657": "etatstrī karoti yadanyasya satyanyena caratyatho nenme 'ntaḥśalpā juhavaditi",
  "GV03sb_02_u:1658": "tasmātpṛcati niruktaṃ vā enaḥ kanīyo bhavati satyaṃ hi bhavati tasmādveva pṛcati sā",
  "GV03sb_02_u:1659": "yanna pratijānīta jñātibhyo hāsyai tadahitaṃ syāt",
  "GV03sb_02_u:1660": "2.5.2.[21]",
  "GV03sb_02_u:1661": "tāṃ vācayati | praghāsino havāmahe marutaśca riśādasaḥ karambheṇa sajoṣasa iti",
  "GV03sb_02_u:1662": "yathā puro 'nuvākyaivameṣaitayaivainānetebhyaḥ pātrebhyo hvayati",
  "GV03sb_02_u:1663": "2.5.2.[22]",
  "GV03sb_02_u:1664": "tāni vai pratipuruṣam | yāvanto gṛhyāḥ syutāvantyekenātiriktāni bhavanti",
  "GV03sb_02_u:1665": "tatpratipuruṣamevaitadekaikena yā asya prajā jātāstā",
  "GV03sb_02_u:1666": "varuṇapāśātpramuñcatyekenātiriktāni bhavanti tadyā evāsya prajā ajātāstā",
  "GV03sb_02_u:1667": "varuṇapāśātpramuñcati tasmādekenātiriktāni bhavanti",
  "GV03sb_02_u:1668": "2.5.2.[23]",
  "GV03sb_02_u:1669": "pātrāṇi bhavanti pātreṣu hyaśanamaśyate yavamayāni bhavanti yavānhi",
  "GV03sb_02_u:1670": "jakṣuṣīrvaruṇo 'gṛhṇācūrpeṇa juhoti śūrpeṇa hyaśanaṃ kriyate patnī juhoti",
  "GV03sb_02_u:1671": "mithunādevaitadvaruṇapāśātprajāḥ pramuñcati",
  "GV03sb_02_u:1672": "2.5.2.[24]",
  "GV03sb_02_u:1673": "purā yajñātpurāhutibhyo juhoti | ahutādo vai viśo viśo vai maruto yatra vai",
  "GV03sb_02_u:1674": "prajāpateḥ prajā varuṇagṛhītāḥ paridīrṇā anatyaśca prāṇatyaśca śiśyire ca niṣeduśca",
  "GV03sb_02_u:1675": "taddhāsām marutaḥ pāpmānaṃ vimethire tatho evaitasya prajānām marutaḥ",
  "GV03sb_02_u:1676": "pāpmānaṃ vimathnate tasmātpurā yajñātpurāhutibhyo juhoti",
  "GV03sb_02_u:1677": "2.5.2.[25]",
  "GV03sb_02_u:1678": "sa vai dakṣiṇe 'gnau juhoti | yadgrāme yadaraṇya iti grāme vā hyaraṇye vainaḥ",
  "GV03sb_02_u:1679": "kriyate yatsabhāyāṃ yadindriya iti yatsabhāyāmiti yanmānuṣa iti tadāha yadindriya iti",
  "GV03sb_02_u:1680": "yaddevatreti tadāha yadenaścakṛmā vayamidaṃ tadavayajāmahe svāheti yatkiṃ ca",
  "GV03sb_02_u:1681": "vayamenaścakṛmedaṃ vayaṃ tasmātsarvasmātpramucyāmaha ityevaitadāha",
  "GV03sb_02_u:1682": "2.5.2.[26]",
  "GV03sb_02_u:1683": "athaindrīm marutvatīṃ japati | yatra vai prajāpateḥ prajānām marutaḥ pāpmānaṃ",
  "GV03sb_02_u:1684": "vimethire taddhekṣāṃ cakra ime ha me prajā na vimathnīranniti",
  "GV03sb_02_u:1685": "2.5.2.[27]",
  "GV03sb_02_u:1686": "sa etāmaindrīm marutvatīmajapat | kṣatraṃ vā indro viśo marutaḥ kṣatraṃ vai viśo",
  "GV03sb_02_u:1687": "niṣeddhā niṣiddhā asanniti tasmādaindrī",
  "GV03sb_02_u:1688": "2.5.2.[28]",
  "GV03sb_02_u:1689": "mo ṣū ṇaḥ | indrātra pṛtsu devairasti hi ṣmā te śuṣminnavayāḥ mahaścidyasya",
  "GV03sb_02_u:1690": "mīḍhuṣo yavyā haviṣmato maruto vandate gīriti",
  "GV03sb_02_u:1691": "2.5.2.[29]",
  "GV03sb_02_u:1692": "athaināṃ vācayati | akran karma karmakṛta ityakranhi karma karmakṛtaḥ saha vācā",
  "GV03sb_02_u:1693": "mayobhuveti saha hi vācākrandevebhyaḥ karma kṛtveti devebhyo hi karma kṛtvāstam",
  "GV03sb_02_u:1694": "preta sacābhuva ityanyato hyoḍhayā saha bhavanti tasmādāha sacābhuva ityastam",
  "GV03sb_02_u:1695": "preteti jaghanārdho vā eṣa yajñasya yatpatnī tāmetatprācīṃ yajñam prāsīṣadadgṛhā",
  "GV03sb_02_u:1696": "vā astaṃ gṛhāḥ pratiṣṭhā tadgṛheṣvevaināmetatpratiṣṭhāyām pratiṣṭhāpayati",
  "GV03sb_02_u:1697": "2.5.2.[30]",
  "GV03sb_02_u:1698": "pratiparāṇīyodaiti pratiprasthātā | sammṛjantyagniṃ sammṛṣṭe 'gnau tā",
  "GV03sb_02_u:1699": "ubhāvevottarāvāghārāvāghārayato 'thādhvaryurevāśrāvya hotāram pravṛṇīte pravṛto",
  "GV03sb_02_u:1700": "hotottarasyai vederhotṛṣadana upaviśatyupaviśya prasauti tā ubhāveva prasūtau sruca",
  "GV03sb_02_u:1701": "ādāyātikrāmato 'tikramyāśrāvyādhvaryurevāha samidho yajeti yaja yajeti",
  "GV03sb_02_u:1702": "caturthe-caturthe prayāje samānayamānau navabhiḥ prayājaiścarataḥ",
  "GV03sb_02_u:1703": "2.5.2.[31]",
  "GV03sb_02_u:1704": "athādhvaryurevāhāgnaye 'nubrūhīti | āgneyamājyabhāgaṃ tā ubhāveva",
  "GV03sb_02_u:1705": "caturājyasyāvadāyātikrāmato 'tikramyāśrāvyādhvaryurevāhāgniṃ yajeti tā ubhāveva",
  "GV03sb_02_u:1706": "vaṣaṭkṛte juhutaḥ",
  "GV03sb_02_u:1707": "2.5.2.[32]",
  "GV03sb_02_u:1708": "athādhvaryurevāha somāyānubrūhīti | saumyamājyabhāgaṃ tā ubhāveva",
  "GV03sb_02_u:1709": "caturājyasyāvadāyātikrāmato 'tikramyāśrāvyādhvaryurevāha somaṃ yajeti tā ubhāveva",
  "GV03sb_02_u:1710": "vaṣaṭkṛte juhutaḥ",
  "GV03sb_02_u:1711": "2.5.2.[33]",
  "GV03sb_02_u:1712": "tadyatkiṃ ca vācā kartavyam | adhvaryureva tatkaroti na pratiprasthātā",
  "GV03sb_02_u:1713": "tadyadadhvaryurevāśrāvayatīhaiva yatra vaṣaṭkriyate",
  "GV03sb_02_u:1714": "2.5.2.[34]",
  "GV03sb_02_u:1715": "kṛtānukara eva pratiprasthātā | kṣatraṃ vai varuṇo viśo",
  "GV03sb_02_u:1716": "marutastatkṣatrāyaivaitadviśaṃ kṛtānukarāmanuvartmānaṃ karoti pratyudyāminīṃ",
  "GV03sb_02_u:1717": "ha kṣatrāya viśaṃ kuryādyadapi pratiprasthātāśrāvayettasmānna",
  "GV03sb_02_u:1718": "pratiprasthātāśrāvayati",
  "GV03sb_02_u:1719": "2.5.2.[35]",
  "GV03sb_02_u:1720": "prāṇāveva pratiprasthātā | srucau kṛtvopāste 'thādhvaryurevaitairhavirbhiḥ",
  "GV03sb_02_u:1721": "pracaratyāgneyenāṣṭākapālena puroḍāśena saumyena caruṇā sāvitreṇa",
  "GV03sb_02_u:1722": "dvādaśakapālena vāṣṭākapālena vā puroḍāśena sārasvatena caruṇā pauṣṇena",
  "GV03sb_02_u:1723": "caruṇaindrāgnena dvādaśakapālena puroḍāśena",
  "GV03sb_02_u:1724": "2.5.2.[36]",
  "GV03sb_02_u:1725": "athaitābhyām payasyābhyām pracariṣyantau vipariharataḥ | sa yo meṣo bhavati",
  "GV03sb_02_u:1726": "mārutyāṃ taṃ vāruṇyāmavadadhāti yā meṣī bhavati vāruṇyāṃ tām",
  "GV03sb_02_u:1727": "mārutyāmavadadhāti tadyadevaṃ vipariharataḥ kṣatraṃ vai varuṇo vīryam",
  "GV03sb_02_u:1728": "pumānvīryamevaitatkṣatre dhatto 'vīryā vai strī viśo",
  "GV03sb_02_u:1729": "marutastadavīryāmevaitadviśaṃ kurutastasmādevaṃ vipariharataḥ",
  "GV03sb_02_u:1730": "2.5.2.[37]",
  "GV03sb_02_u:1731": "athādhvaryurevāha varuṇāyānubrūhīti | sa upastṛṇīta ājyamathāsyai vāruṇyai",
  "GV03sb_02_u:1732": "payasyāyai dviravadyati so 'nyatareṇāvadānena saha",
  "GV03sb_02_u:1733": "meṣamavadadhātyathopariṣṭādājyasyābhighārayati pratyanaktyavadāne",
  "GV03sb_02_u:1734": "atikrāmatyatikramyāśrāvyāha varuṇaṃ yajeti vaṣaṭkṛte juhoti",
  "GV03sb_02_u:1735": "2.5.2.[38]",
  "GV03sb_02_u:1736": "savye pāṇāvadhvaryuḥ | srucau kṛtvā dakṣiṇena pratiprasthāturvā so 'nvārabhyāha",
  "GV03sb_02_u:1737": "marudbhyo 'nubrūhītyupastṛṇīta ājyam pratiprasthātāthāsyai mārutyai payasyāyai",
  "GV03sb_02_u:1738": "dviravadyati so 'nyatareṇāvadānena saha",
  "GV03sb_02_u:1739": "meṣīmavadadhātyathopariṣṭādājyasyābhighārayati pratyanaktyavadāne",
  "GV03sb_02_u:1740": "atikrāmatyathādhvaryurevāśrāvyāha maruto yajeti vaṣaṭkṛte juhoti",
  "GV03sb_02_u:1741": "2.5.2.[39]",
  "GV03sb_02_u:1742": "athādhvaryureva kāyena | ekakapālena puroḍāśena pracarati kāyenaikakapālena",
  "GV03sb_02_u:1743": "puroḍāśena pracaryādhvaryurevāhāgnaye sviṣṭakṛte 'nubrūhīti sa sarveṣāmeva",
  "GV03sb_02_u:1744": "haviṣāmadhvaryuḥ sakṛtsakṛdavadyatyathaitasyā eva payasyāyai pratiprasthātā",
  "GV03sb_02_u:1745": "sakṛdavadyatyathopariṣṭāddvirājyasyābhighārayatastā ubhāvevātikrāmato",
  "GV03sb_02_u:1746": "'tikramyāśrāvyādhvaryurevāhāgniṃ sviṣṭakṛtaṃ yajeti tā ubhāveva vaṣaṭkṛte juhutaḥ",
  "GV03sb_02_u:1747": "2.5.2.[40]",
  "GV03sb_02_u:1748": "athādhvaryureva prāśitramavadyati | iḍāṃ samavadāya pratiprasthātre 'tiprajihīte",
  "GV03sb_02_u:1749": "tatrāpi pratiprasthātā mārutyai payasyāyai",
  "GV03sb_02_u:1750": "dvirabhyavadyatyathopariṣṭāddvirājyasyābhighārayatyupahūya mārjayante",
  "GV03sb_02_u:1751": "2.5.2.[41]",
  "GV03sb_02_u:1752": "athādhvaryurevāha brahmanprasthāsyāmi | samidhamādhāyāgnimagnītsammṛḍḍhīti",
  "GV03sb_02_u:1753": "sa srucorevādhvaryuḥ pṛṣadājyaṃ vyānayate 'tha yadi pratiprasthātuḥ pṛṣadājyam",
  "GV03sb_02_u:1754": "bhavati tatsa dvedhā vyānayata uto tatra pṛṣadājyaṃ na bhavati sa",
  "GV03sb_02_u:1755": "yadevopabhṛtyājyaṃ tatsa dvedhā vyānayate tā ubhāvevātikrāmato",
  "GV03sb_02_u:1756": "'tikramyāśrāvyādhvaryurevāha devānyajeti yaja-yajeti caturthe-caturthe 'nuyāje",
  "GV03sb_02_u:1757": "samānayamānau navabhiranuyājaiścaratastadyannavaprayājam bhavati navānuyājaṃ",
  "GV03sb_02_u:1758": "tadubhayata evaitadvaruṇapāśātprajāḥ pramuñcatītaścordhvā",
  "GV03sb_02_u:1759": "itaścāvācīstasmānnavaprayājam bhavati navānuyājam",
  "GV03sb_02_u:1760": "2.5.2.[42]",
  "GV03sb_02_u:1761": "tā ubhāveva sādayitvā sruco vyūhataḥ | sruco vyuhya paridhīntsamajya",
  "GV03sb_02_u:1762": "paridhimabhipadyāśrāvyādhvaryurevāheṣitā daivyā hotāro bhadravācyāya preṣito",
  "GV03sb_02_u:1763": "mānuṣaḥ sūktavākāyeti sūktavākaṃ hotā pratipadyate 'thaitā ubhāveva prastarau",
  "GV03sb_02_u:1764": "samullumpata ubhāvanupraharata ubhau tṛṇe apagṛhyopāsāte yadā hotā",
  "GV03sb_02_u:1765": "sūktavākamāha",
  "GV03sb_02_u:1766": "2.5.2.[43]",
  "GV03sb_02_u:1767": "athāgnīdāhānuprahareti | tā ubhāvevānupraharata ubhāvātmānā upaspṛśete",
  "GV03sb_02_u:1768": "2.5.2.[44]",
  "GV03sb_02_u:1769": "athāha saṃvadasveti | agānagnīdagaṃcrāvaya śrauṣaṭ svagā daivyā hotṛbhyaḥ",
  "GV03sb_02_u:1770": "svastirmānuṣebhyaḥ śaṃ yorbrūhītyadhvaryurevaitadāha tā ubhāveva",
  "GV03sb_02_u:1771": "paridhīnanupraharata ubhau srucaḥ sampragṛhya sphye sādayataḥ",
  "GV03sb_02_u:1772": "2.5.2.[45]",
  "GV03sb_02_u:1773": "athādhvaryureva pratiparetya | patnīḥ saṃyājayatyupāsta eva pratiprasthātā patnīḥ",
  "GV03sb_02_u:1774": "saṃyājyodaityadhvaryuḥ",
  "GV03sb_02_u:1775": "2.5.2.[46]",
  "GV03sb_02_u:1776": "trīṇi samiṣṭṛyajūṃṣi juhoti | tūṣṇīmeva pratiprasthātā srucam pragṛhṇāti tadye",
  "GV03sb_02_u:1777": "vaiśvadevena yajamānayorvāsasī parihite syātāṃ te evātrāpi syātāmathāsyai vāruṇyai",
  "GV03sb_02_u:1778": "payasyāyai kṣāmakarṣamiśramādāyāvabhṛthaṃ yanti varuṇyaṃ vā etannirvaruṇatāyai",
  "GV03sb_02_u:1779": "tatra na sāma gīyate na hyatra sāmnā kiṃ cana kriyate",
  "GV03sb_02_u:1780": "tūṣnīmevetyābhyavetyopamārayati",
  "GV03sb_02_u:1781": "2.5.2.[47]",
  "GV03sb_02_u:1782": "avabhṛtha nicumpuṇa | nicerurasi nicumpuṇaḥ ava devairdevakṛtameno 'yāsiṣamava",
  "GV03sb_02_u:1783": "martyairmartyakṛtam pururāvaṇe deva riṣaspāhīti kāmaṃ haite yasmai kāmayeta",
  "GV03sb_02_u:1784": "tasmai dadyānna hi dīkṣitavasane bhavataḥ sa yathāhistvaco nirmucyetaivaṃ",
  "GV03sb_02_u:1785": "sarvasmātpāpmano nirmucyate",
  "GV03sb_02_u:1786": "2.5.2.[48]",
  "GV03sb_02_u:1787": "atha keśaśmaśrūptvā | samārohyāgnī udavasāyeva hyetena yajate na hi tadavakalpate",
  "GV03sb_02_u:1788": "yaduttaravedāvagnihotraṃ juhuyāttasmādudavasyati gṛhānitvā nirmathyāgnī",
  "GV03sb_02_u:1789": "paurṇamāsena yajata utsannayajña iva vā eṣa yaccāturmāsyānyathaiṣa kLptaḥ",
  "GV03sb_02_u:1790": "pratiṣṭhito yajño yatpaurṇamāsaṃ tatkLptenaivaitadyajñenāntataḥ pratitiṣṭhati",
  "GV03sb_02_u:1791": "tasmādudavasyati",
  "GV03sb_02_u:1792": "2.5.3.",
  "GV03sb_02_u:1793": "2.5.3.[1]",
  "GV03sb_02_u:1794": "varuṇapraghāsairvai prajāpatiḥ | prajā varuṇapāśātprāmuñcattā syānamīvā akilviṣāḥ",
  "GV03sb_02_u:1795": "prajāḥ prājāyantāthaitaiḥ sākamedhairetairvai devā vṛtramaghnannetairveva",
  "GV03sb_02_u:1796": "vyajayanta yeyameṣāṃ vijitistāṃ tatho evaiṣa etaiḥ pāpmānaṃ dviṣantam bhrātṛvyaṃ",
  "GV03sb_02_u:1797": "hanti tatho eva vijayate tasmādvā eṣa etaiścaturthe māsi yajate sa vai",
  "GV03sb_02_u:1798": "dvyahamanūcīnāhaṃ yajate",
  "GV03sb_02_u:1799": "2.5.3.[2]",
  "GV03sb_02_u:1800": "sa pūrvedyuḥ | agnaye 'nīkavate 'ṣṭākapālaṃ puroḍāśaṃ nirvapatyagniṃ ha vai devā",
  "GV03sb_02_u:1801": "anīkaṃ kṛtvopapreyurvṛtraṃ haniṣyantaḥ sa tejo 'gnirnāvyathata tatho evaiṣa",
  "GV03sb_02_u:1802": "etatpāpmānaṃ dviṣantam bhrātṛvyaṃ haniṣyannagnimevānīkaṃ kṛtvopapraiti sa tejo",
  "GV03sb_02_u:1803": "'gnirna vyathate tasmādagnaye 'nīkavate",
  "GV03sb_02_u:1804": "2.5.3.[3]",
  "GV03sb_02_u:1805": "atha marudbhyaḥ sāṃtapanebhyaḥ | madhyandine caruṃ nirvapati maruto ha vai",
  "GV03sb_02_u:1806": "sāṃtapanā madyandine vṛtraṃ saṃtepuḥ sa saṃtapto 'nanneva prāṇanparidīrṇaḥ śiśye",
  "GV03sb_02_u:1807": "tatho evaitasya pāpmānaṃ dviṣantam bhrātṛvyam marutaḥ sāṃtapanāḥ saṃtapanti",
  "GV03sb_02_u:1808": "tasmānmarudbhyaḥ sāṃtapanebhyaḥ",
  "GV03sb_02_u:1809": "2.5.3.[4]",
  "GV03sb_02_u:1810": "atha marudbhyo gṛhamedhibhyaḥ | śākhayā vatsānapākatya pavitravati saṃdohya taṃ",
  "GV03sb_02_u:1811": "caruṃ śrapayati caruru hyeva sa yatra kva ca taṇḍulānāvapanti tanmedho devā",
  "GV03sb_02_u:1812": "dadhire prātarvṛtraṃ haniṣyantastatho evaiṣa etatpāpmānaṃ dviṣantam bhrātṛvyaṃ",
  "GV03sb_02_u:1813": "haniṣyanmegho dhatte tadyatkṣīraudano bhavati megho vai payo",
  "GV03sb_02_u:1814": "meghastaṇḍulāstamubhayam meghamātmandhatte tasmātkṣīraudano bhavati",
  "GV03sb_02_u:1815": "2.5.3.[5]",
  "GV03sb_02_u:1816": "tasyāvṛt | saiva stīrṇā vedirbhavati yā marudbhyaḥ sāṃtapanebhyastasyāmeva stīrṇāyāṃ",
  "GV03sb_02_u:1817": "vedau paridhīṃśca śakalāṃścopanidadhati tathā saṃdohya caruṃ śrapayati",
  "GV03sb_02_u:1818": "śrapayitvābhighāryodvāsayati",
  "GV03sb_02_u:1819": "2.5.3.[6]",
  "GV03sb_02_u:1820": "atha dve piśīle vā pātryau vā nirṇenijati | tayorenaṃ dvedhoddharanti tayormadhye",
  "GV03sb_02_u:1821": "sarpirāsecane kṛtvā sarpirāsiñcati sruvaṃ ca srucaṃ ca sammārṣṭyathaitā",
  "GV03sb_02_u:1822": "odanāvādāyodaiti sruvaṃ ca srucaṃ cādāyodaiti sa imāmeva stīrṇāṃ vedimabhimṛśya",
  "GV03sb_02_u:1823": "paridhīnparidhāya yāvataḥ śakalān kāmayate tāvato 'bhyādadhātyathaitā",
  "GV03sb_02_u:1824": "odanāvāsādayati sruvaṃ ca srucaṃ cāsādayatyupaviśati hotā hotṛṣadane sruvaṃ ca",
  "GV03sb_02_u:1825": "srucaṃ cādadāna āha",
  "GV03sb_02_u:1826": "2.5.3.[7]",
  "GV03sb_02_u:1827": "agnaye 'nubrrūhīti | āgneyamājyabhāgaṃ sa dakṣiṇasyaudanasya",
  "GV03sb_02_u:1828": "sarpirāsecanāccaturājyasyāvadāyātikrāmatyatikramyāśrāvyāhāgniṃ yajeti vaṣaṭkṛte",
  "GV03sb_02_u:1829": "juhoti",
  "GV03sb_02_u:1830": "2.5.3.[8]",
  "GV03sb_02_u:1831": "athāha somāyānubrūhīti | saumyamājyabhāgaṃ sa uttarasyaudanasya",
  "GV03sb_02_u:1832": "sarpirāsecanāccaturājyasyāvadāyātikrāmatyatikramyāśrāvyāha somaṃ yajeti vaṣaṭkṛte",
  "GV03sb_02_u:1833": "juhoti",
  "GV03sb_02_u:1834": "2.5.3.[9]",
  "GV03sb_02_u:1835": "athāha marudbhyo gṛhamedhibhyo 'nubrūhīti | sa dakṣiṇasyaudanasya",
  "GV03sb_02_u:1836": "sarpirāsecanāttata ājyamupastṛṇīte tasya",
  "GV03sb_02_u:1837": "dviravadyatyathopariṣṭādājyasyābhighārayatyatikrāmatyatikramyāśrāvyāha maruto",
  "GV03sb_02_u:1838": "gṛhamedhino yajeti vaṣaṭkṛte juhoti",
  "GV03sb_02_u:1839": "2.5.3.[10]",
  "GV03sb_02_u:1840": "athāhāgnaye sviṣṭakṛte 'nubrūhīti | sa uttarasyaudanasya sarpirāsecanāttata",
  "GV03sb_02_u:1841": "ājyamupastṛṇīte tasya",
  "GV03sb_02_u:1842": "dviravadyatyathopariṣṭādājyasyābhighārayatyatikrāmatyatikramyāśrāvyāhāgniṃ",
  "GV03sb_02_u:1843": "sviṣṭakṛtaṃ yajeti vaṣaṭkṛte juhotyatheḍāmevāvadyati na prāśitramupahūya",
  "GV03sb_02_u:1844": "mārjayanta etannvekamayanam",
  "GV03sb_02_u:1845": "2.5.3.[11]",
  "GV03sb_02_u:1846": "athedaṃ dvitīyam | saiva stīrṇā vedirbhavati yā marudbhyaḥ",
  "GV03sb_02_u:1847": "sāṃtapanebhyastasyāmeva stīrṇāyāṃ vedau paridhīṃśca śakalāṃścopanidadhati tathā",
  "GV03sb_02_u:1848": "saṃdohya caruṃ śrapayati nedeva prativeśamājyamadhiśrayati",
  "GV03sb_02_u:1849": "śrapayitvābhighāryodvāsyānakti sthālyāmājyamudvāsayati sruvaṃ ca srucaṃ ca",
  "GV03sb_02_u:1850": "sammārṣṭyathaitaṃ sokhameva carumādāyodaiti sthālyāmājyamādāyodaiti sruvaṃ ca",
  "GV03sb_02_u:1851": "srucaṃ cādāyodaiti sa imāmeva stīrṇ",
  "GV03sb_02_u:1852": "āṃ vedimabhimṛśya paridhīnparidhāya yāvataḥ śakalān kāmayate tāvato",
  "GV03sb_02_u:1853": "'bhyādadhātyathaitaṃ sokhameva carumāsādayati sthālyāmājyamāsādayati sruvaṃ ca",
  "GV03sb_02_u:1854": "srucaṃ cāsādayatyupaviśati hotā hotṛṣadane sruvaṃ ca srucaṃ cādadāna āha",
  "GV03sb_02_u:1855": "2.5.3.[12]",
  "GV03sb_02_u:1856": "agnaye 'nubrūhīti | āgneyamājyabhāgaṃ sa sthālyai",
  "GV03sb_02_u:1857": "caturājyasyāvadāyātikrāmatyatikramyāśrāvyāhāgniṃ yajeti vaṣaṭkṛte",
  "GV03sb_02_u:1858": "juhoti",
  "GV03sb_02_u:1859": "2.5.3.[13]",
  "GV03sb_02_u:1860": "athāha somāyānubrūhīti | saumyamājyabhāgaṃ sa sthālyā eva",
  "GV03sb_02_u:1861": "caturājyasyāvadāyātikrāmatyatikramyāśrāvyāha somaṃ yajeti vaṣaṭkṛte juhoti",
  "GV03sb_02_u:1862": "2.5.3.[14]",
  "GV03sb_02_u:1863": "athāha marudbhyo gṛhamedhibhyo 'nubrūhīti | sa upastṛṇīta ājyamathāsya",
  "GV03sb_02_u:1864": "carordviravadyatyathopariṣṭādājyasyābhighārayati pratyanaktyavadāne",
  "GV03sb_02_u:1865": "atikrāmatyatikramyāśrāvyāha maruto gṛhamedhino yajeti vaṣaṭkṛte juhoti",
  "GV03sb_02_u:1866": "2.5.3.[15]",
  "GV03sb_02_u:1867": "athāhāgnaye sviṣṭakṛte 'nubrūhīti | sa upastṛṇīta ājyamathāsya caroḥ",
  "GV03sb_02_u:1868": "sakṛdavadyatyathopariṣṭāddvirājyasyābhighārayati na",
  "GV03sb_02_u:1869": "pratyanaktyavadānamatikrāmatyatikramyāśrāvyāhāgnim\\ sviṣṭakṛtam- yajeti",
  "GV03sb_02_u:1870": "vaṣaṭkṛte juhoti",
  "GV03sb_02_u:1871": "2.5.3.[16]",
  "GV03sb_02_u:1872": "atheḍāmevāvadyati na prāśitram | upahūya prāśnanti yāvanto gṛhyā haviruciṣṭāśāḥ",
  "GV03sb_02_u:1873": "syustāvantaḥ prāśnīyuratho apyṛtvijaḥ prāśnīyuratho apyanye brāhmaṇāḥ",
  "GV03sb_02_u:1874": "prāśnīyuryadi bahurodana syādathaitāmaniraśitāṃ kumbhīmapidhāya nidadhati",
  "GV03sb_02_u:1875": "pūrṇadarvāya mātṛbhirvatsāntsamavārjanti tadu paśavo meghamātmandadhate",
  "GV03sb_02_u:1876": "yavāgvaitāṃ rātrimagnihotraṃ juhoti nivānyām prātarduhanti pitṛyajñāya",
  "GV03sb_02_u:1877": "2.5.3.[17]",
  "GV03sb_02_u:1878": "atha prātarhute vāhute vā | yatarathā kāmayeta so 'syā aniraśitāyai kumbhyai",
  "GV03sb_02_u:1879": "darvyopahanti pūrṇā darvi parāpata sapūrṇā punarāpata vasneva vikrīṇāvahā",
  "GV03sb_02_u:1880": "iṣamūrjaṃ śatakrataviti yathā puro 'nuvākyaivamepaitayaivainametasmai bhāgāya",
  "GV03sb_02_u:1881": "hvayati",
  "GV03sb_02_u:1882": "2.5.3.[18]",
  "GV03sb_02_u:1883": "atharṣabhamāhvayitavai brūyāt | sa yadi ruyātsa vaṣaṭkāra ityu haika",
  "GV03sb_02_u:1884": "āhustasminvaṣaṭkāre juhuyādityatho indramevaitatsvena rūpeṇa hvayati vṛtrasya",
  "GV03sb_02_u:1885": "badhāyaitadvā indrasya rūpa yadṛṣabhastatsvenaivainametadrūpeṇa hvayati vṛtrasya",
  "GV03sb_02_u:1886": "badhāya sa yadi ruyādā ma indro yajñamagantsendro me yajña iti ha vidyādyadyu na",
  "GV03sb_02_u:1887": "ruyādbrāhmaṇa eva dakṣiṇata āsīno brūyājjuhudhīti saivaindrī vāk",
  "GV03sb_02_u:1888": "2.5.3.[19]",
  "GV03sb_02_u:1889": "sa juhoti | dehi me dadāmi te ni me dhehi ni te dadhe nihāraṃ ca harāsi me nihāraṃ",
  "GV03sb_02_u:1890": "niharāṇi te svāheti",
  "GV03sb_02_u:1891": "2.5.3.[20]",
  "GV03sb_02_u:1892": "atha marudbhyaḥ krīḍibhyaḥ | saptakapālam puroḍāśaṃ nirvapati maruto ha vai",
  "GV03sb_02_u:1893": "krīḍino vṛtraṃ haniṣyantamindramāgataṃ tamabhitaḥ paricikrīḍurmahayantastatho",
  "GV03sb_02_u:1894": "evaitam pāpmānaṃ dviṣantam bhrātṛvyaṃ haniṣyantamabhitaḥ parikrīḍante",
  "GV03sb_02_u:1895": "mahayantastasmānmarudbhyaḥ krīḍibhyo 'thāto mahāhaviṣa eva tadyathā",
  "GV03sb_02_u:1896": "mahāhaviṣastatho tasya",
  "GV03sb_02_u:1897": "2.5.4.",
  "GV03sb_02_u:1898": "2.5.4.[1]",
  "GV03sb_02_u:1899": "mahāhaviṣa ha vai devā vṛtraṃ jaghnuḥ | teno eva vyajayanta yeyameṣāṃ vijitistāṃ",
  "GV03sb_02_u:1900": "tatho evaiṣa etena pāpmānaṃ dviṣantam bhrātṛvyaṃ hanti tatho eva vijayate",
  "GV03sb_02_u:1901": "tasmādvā eṣa etena yajate",
  "GV03sb_02_u:1902": "2.5.4.[2]",
  "GV03sb_02_u:1903": "tasyāvṛt | upakirantyuttaravediṃ gṛhṇanti pṛṣadājyam manthantyagniṃ navaprayājam",
  "GV03sb_02_u:1904": "bhavati navānuyājaṃ trīṇi samiṣṭayajūṃṣi bhavantyathaitānyeva pañca havīṃṣi",
  "GV03sb_02_u:1905": "bhavanti",
  "GV03sb_02_u:1906": "2.5.4.[3]",
  "GV03sb_02_u:1907": "sa yadāgneyo 'ṣṭākapālaḥ puroḍāśo bhavati | agninā ha vā enaṃ tejasāghnantsa tejo",
  "GV03sb_02_u:1908": "'gnirnāvyathata tasmādāgneyo bhavati",
  "GV03sb_02_u:1909": "2.5.4.[4]",
  "GV03sb_02_u:1910": "atha yatsaumyaścarurbhavati | somena ha vā enaṃ rājñāghnantsomarājāna eva",
  "GV03sb_02_u:1911": "tasmātsaumyaścarurbhavati",
  "GV03sb_02_u:1912": "2.5.4.[5]",
  "GV03sb_02_u:1913": "atha yatsāvitraḥ | dvādaśakapālo vāṣṭākapālo vā puroḍāśo bhavati savitā vai devānām",
  "GV03sb_02_u:1914": "prasavitā savitṛprasūtā haivainamaghnaṃstasmātsāvitro bhavati",
  "GV03sb_02_u:1915": "2.5.4.[6]",
  "GV03sb_02_u:1916": "atha yatsārasvataścarurbhavati | vāgvai sarasvatī vāgu haivānumamāda prahara jahīti",
  "GV03sb_02_u:1917": "tasmātsārasvataścarurbhavati",
  "GV03sb_02_u:1918": "2.5.4.[7]",
  "GV03sb_02_u:1919": "atha yatpauṣṇaścarurbhavati | iyaṃ vai pṛthivī pūṣeyaṃ haivainam badhāya",
  "GV03sb_02_u:1920": "pratipradadāvanayā haivainam pratiprattaṃ jaghnustasmātpauṣṇaścarurbhavati",
  "GV03sb_02_u:1921": "2.5.4.[8]",
  "GV03sb_02_u:1922": "athaindrāgnau dvādaśakapālaḥ puroḍāśo bhavati | etena haivainamaghnaṃstejo vā",
  "GV03sb_02_u:1923": "agnirindriyaṃ vīryamindra etābhyāmenamubhābhyāṃ vīryābhyāmaghnanbrahma vā",
  "GV03sb_02_u:1924": "agniḥ kṣatramindraste ubhe saṃrabhya brahma ca kṣatraṃ ca sayujau kṛtvā",
  "GV03sb_02_u:1925": "tābhyāmenamubhābhyāṃ vīryābhyāmaghnaṃstasmādaindrāgno dvādaśakapālaḥ",
  "GV03sb_02_u:1926": "puroḍāśo bhavati",
  "GV03sb_02_u:1927": "2.5.4.[9]",
  "GV03sb_02_u:1928": "atha māhendraścarurbhavati | indro vā eṣa purā vṛtrasya badhādatha vṛtraṃ hatvā",
  "GV03sb_02_u:1929": "yathā mahārājo vijigyāna evaṃ mahendro 'bhavattasmānmāhendraścarurbhavati",
  "GV03sb_02_u:1930": "mahāntamu caivainametatkhalu karoti vṛtrasya badhāya tasmādveva",
  "GV03sb_02_u:1931": "māhendraścarurbhavati",
  "GV03sb_02_u:1932": "2.5.4.[10]",
  "GV03sb_02_u:1933": "atha vaiśvakarmaṇa ekakapālaḥ puroḍāśo bhavati | viśvaṃ vā etatkarma kṛtaṃ sarvaṃ",
  "GV03sb_02_u:1934": "jitaṃ devānāmāsītsākamedhairījānānāṃ vijigyānānāṃ viśvamvevaitasyaitatkarma kṛtaṃ",
  "GV03sb_02_u:1935": "sarvaṃ jitam bhavati sākamedhairījānasya vijigyānasya tasmādvaiśvakarmaṇa",
  "GV03sb_02_u:1936": "ekakapālaḥ puroḍāśo bhavati",
  "GV03sb_02_u:1937": "2.5.4.[11]",
  "GV03sb_02_u:1938": "etena vai devāḥ | yajñeneṣṭvā yeyaṃ devānām prajātiryā śrīretadbabhūvuretāṃ ha vai",
  "GV03sb_02_u:1939": "prajātim prajāyata etāṃ śriyaṃ gacati ya evaṃ vidvānetena yajñena yajate tasmādvā",
  "GV03sb_02_u:1940": "etena yajeta",
  "GV03sb_02_u:1941": "2.6.1.",
  "GV03sb_02_u:1942": "2.6.1.[1]",
  "GV03sb_02_u:1943": "mahāhaviṣā ha vai devā vṛtraṃ jaghnuḥ | teno eva vyajayanta yeyameṣāṃ",
  "GV03sb_02_u:1944": "vijitistāmatha yānevaiṣāṃ tasmintsaṃgrāme 'ghnamstānpitṛyajñena samairayanta",
  "GV03sb_02_u:1945": "pitaro vai ta āsaṃstasmātpitṛyajño nāma",
  "GV03sb_02_u:1946": "2.6.1.[2]",
  "GV03sb_02_u:1947": "tadvasanto grīṣmo varṣāḥ | ete te ye vyajayanta śaraddhemantaḥ śiśirasta u te",
  "GV03sb_02_u:1948": "yānpunaḥ samairayanta",
  "GV03sb_02_u:1949": "2.6.1.[3]",
  "GV03sb_02_u:1950": "atha yadeṣa etena yajate | tannāha nvevaitasya tathā kaṃ cana ghnantīti devā",
  "GV03sb_02_u:1951": "akurvanniti nvevaiṣa etatkaroti yamu caivaibhyo devā bhāgamakalpayaṃstamu",
  "GV03sb_02_u:1952": "caivaibhya eṣa etadbhāgaṃ karoti yānu caiva devāḥ samairayanta tānu caivaitadavati",
  "GV03sb_02_u:1953": "svānu caivaitatpitṝṃcreyāṃsa lokamuponnayati yadu caivāsyātrātmano 'caraṇena",
  "GV03sb_02_u:1954": "hanyate vā mīyate vā tadu caivāsyaitena punarāpyāyate tasmādvā eṣa etena yajate",
  "GV03sb_02_u:1955": "2.6.1.[4]",
  "GV03sb_02_u:1956": "sa pitṛbhyaḥ somavadbhyaḥ | ṣaṭkapāla puroḍāśa nivapati somāya vā pitṛmate ṣaḍvā",
  "GV03sb_02_u:1957": "ṛtava ṛtavaḥ pitarastasmātṣaṭkapālo bhavati",
  "GV03sb_02_u:1958": "2.6.1.[5]",
  "GV03sb_02_u:1959": "atha pitṛbhyo barhiṣadbhyaḥ | anvāhāryapacane dhānāḥ kurvanti tato 'rdhāḥ",
  "GV03sb_02_u:1960": "piṃṣantyardhā ityeva dhānā apiṣṭā bhavanti tā dhānāḥ pitṛbhyo barhiṣadbhyaḥ",
  "GV03sb_02_u:1961": "2.6.1.[6]",
  "GV03sb_02_u:1962": "atha pitṛbhyo 'gniṣvāttebhyaḥ | nivānyāyai dugdhe sakṛdupamathita ekaśalākayā",
  "GV03sb_02_u:1963": "mantho bhavati sakṛdu hyeva parāñcaḥ pitarastasmātsakṛdupamathito bhavatyetāni",
  "GV03sb_02_u:1964": "havīṃṣi bhavanti",
  "GV03sb_02_u:1965": "2.6.1.[7]",
  "GV03sb_02_u:1966": "tadye somenejānāḥ | te pitaraḥ somavanto 'tha ye dattena pakvena lokaṃ jayanti te",
  "GV03sb_02_u:1967": "pitaro barhiṣado 'tha ye tato nānyataraccana yānagnireva dahantsvadayati te pitaro",
  "GV03sb_02_u:1968": "'gniṣvāttā eta u ye pitaraḥ",
  "GV03sb_02_u:1969": "2.6.1.[8]",
  "GV03sb_02_u:1970": "sa jaghanena gārhapatyam | prācīnāvītī bhūtvā dakṣiṇāsīna etaṃ ṣaṭkapālam",
  "GV03sb_02_u:1971": "puroḍāśaṃ gṛhṇāti sa tata evopotthāyottareṇānvāhāryapacanaṃ dakṣiṇā",
  "GV03sb_02_u:1972": "tiṣṭhannavahanti sakṛtphalīkaroti sakṛdu hyeva parāñcaḥ",
  "GV03sb_02_u:1973": "pitarastasmātsakṛtphalīkaroti",
  "GV03sb_02_u:1974": "2.6.1.[9]",
  "GV03sb_02_u:1975": "sa dakṣiṇaiva dṛṣadupale upadadhāti | dakṣiṇārdhe gārhapatyasya",
  "GV03sb_02_u:1976": "ṣaṭpālānyupadadhāti tadyadetāṃ dakṣiṇāṃ diśaṃ sacanta eṣā hi dik pitṝṇāṃ",
  "GV03sb_02_u:1977": "tasmādetāṃ dakṣiṇāṃ diśaṃ sacante",
  "GV03sb_02_u:1978": "2.6.1.[10]",
  "GV03sb_02_u:1979": "atha dakṣiṇenānvāhāryapacanam | catuḥsraktiṃ vediṃ karotyavāntaradiśo 'nu sraktīḥ",
  "GV03sb_02_u:1980": "karoti catasro vā avāntaradiśo 'vāntaradiśo vai pitarastasmādavāntaradiśo 'nu sraktīḥ",
  "GV03sb_02_u:1981": "karoti",
  "GV03sb_02_u:1982": "2.6.1.[11]",
  "GV03sb_02_u:1983": "tanmadhye 'gniṃ samādadhāti | purastādvai devāḥ pratyañco",
  "GV03sb_02_u:1984": "manuṣyānabhyupāvṛttāstasmāttebhyaḥ prāṅ tiṣṭhañjuhoti sarvataḥ pitaro 'vāntaradiśo",
  "GV03sb_02_u:1985": "vai pitaraḥ sarvata iva hīmā avāntaradiśastasmānmadhye 'gniṃ samādadhāti",
  "GV03sb_02_u:1986": "2.6.1.[12]",
  "GV03sb_02_u:1987": "sa tata eva prāk stambayajurharati | stambayajurhutvāthetyevāgre",
  "GV03sb_02_u:1988": "parigṛhṇātyathetyatheti pūrveṇa parigraheṇa parigṛhya likhati harati yaddhāryam",
  "GV03sb_02_u:1989": "bhavati sa tathaivottareṇa parigraheṇa parigṛhṇātyuttareṇa parigraheṇa parigṛhya",
  "GV03sb_02_u:1990": "pratimṛjyāha prokṣaṇīrāsādayetyāsādayanti prokṣaṇīridhmam barhirupasādayanti",
  "GV03sb_02_u:1991": "srucaḥ sammārṣṭyājyenodaiti sa yajñopavītī bhūtvājyāni gṛhṇāti",
  "GV03sb_02_u:1992": "2.6.1.[13]",
  "GV03sb_02_u:1993": "tadāhuḥ | dvirupabhṛti gṛhṇīyāddvau hyatrānuyājau bhavata iti tadvaṣṭāveva kṛtva",
  "GV03sb_02_u:1994": "upabhṛti gṛhṇīyānnedyajñasya vidhāyā ayānīti tasmādaṣṭāveva kṛtva upabhṛti",
  "GV03sb_02_u:1995": "gṛhṇīyādājyāni gṛhītvā sa punaḥ prācīnāvītī bhūtvā",
  "GV03sb_02_u:1996": "2.6.1.[14]",
  "GV03sb_02_u:1997": "prokṣaṇīradhvaryurādatte | sa idhmamevāgre prokṣatyatha vedimathāsmai barhiḥ",
  "GV03sb_02_u:1998": "prayacanti tatpurastādgranthyāsādayati tatprokṣyopaninīya visraṃsya granthiṃ na",
  "GV03sb_02_u:1999": "prastaraṃ gṛhṇāti sakṛdu hyeva parāñcaḥ pitarastasmānna prastaraṃ gṛhṇāti",
  "GV03sb_02_u:2000": "2.6.1.[15]",
  "GV03sb_02_u:2001": "atha saṃnahanamanuvisraṃsya | apasalavi triḥ paristṛṇanparyeti so 'pasalavi triḥ",
  "GV03sb_02_u:2002": "paristīrya yāvatprastarabhājanaṃ tāvatpariśinaṣṭyatha punaḥ prasalavi triḥ paryeti",
  "GV03sb_02_u:2003": "yatpunaḥ prasalavi triḥ paryeti tadyānevāmūṃstrayānpitṝnanvavāgāttebhya",
  "GV03sb_02_u:2004": "evaitatpunarapodetīmaṃ svaṃ lokamabhi tasmātpunaḥ prasalavi triḥ paryeti",
  "GV03sb_02_u:2005": "2.6.1.[16]",
  "GV03sb_02_u:2006": "sa dakṣiṇaiva paridhīnparidadhāti | dakṣiṇā prastaraṃ stṛṇāti nāntardadhāti vidhṛtī",
  "GV03sb_02_u:2007": "sakṛdu hyeva parāñcaḥ pitarastasmānnāntardadhāti vidhṛtī",
  "GV03sb_02_u:2008": "2.6.1.[17]",
  "GV03sb_02_u:2009": "sa tatra juhūmāsādayati | atha pūrvāmupabhṛtamatha dhruvāmatha puroḍāśamatha",
  "GV03sb_02_u:2010": "dhānā atha manthamāsādya havīṃṣi sammṛśati",
  "GV03sb_02_u:2011": "2.6.1.[18]",
  "GV03sb_02_u:2012": "te sarva eva yajñopavītino bhūtvā | itthādyajamānaśca brahmā ca paścātparītaḥ",
  "GV03sb_02_u:2013": "purastādagnīt",
  "GV03sb_02_u:2014": "2.6.1.[19]",
  "GV03sb_02_u:2015": "tenopāṃśu caranti | tiraiva vai pitarastira ivaitadyadupāṃśu tasmādupāṃśu caranti",
  "GV03sb_02_u:2016": "2.6.1.[20]",
  "GV03sb_02_u:2017": "parivṛte caranti | tira iva vai pitarastira ivaitadyatparivṛtaṃ tasmātparivṛte caranti",
  "GV03sb_02_u:2018": "2.6.1.[21]",
  "GV03sb_02_u:2019": "athedhmamabhyādadhadāha | agnaye samidhyamānāyānubrūhīti sa ekāmeva hotā",
  "GV03sb_02_u:2020": "sāmidhenīṃ triranvāha sakṛdu hyeva parāñcaḥ pitarastasmādekāṃ hotā sāmidhenīṃ",
  "GV03sb_02_u:2021": "triranvāha",
  "GV03sb_02_u:2022": "2.6.1.[22]",
  "GV03sb_02_u:2023": "so 'nvāha | uśantastvā nidhīmahyuśantaḥ samidhīmahi uśannuśata āvaha",
  "GV03sb_02_u:2024": "pitṝnhaviṣe attava ityathāgnimāvaha somamāvaha pitṝntsomavata āvaha",
  "GV03sb_02_u:2025": "pitṝnbarhiṣada āvaha pitṝnagniṣvāttānāvaha devāṃ3 ājyapāṃ3 āvahāgniṃ",
  "GV03sb_02_u:2026": "hotrāyāvaha svam mahimānamāvahetyāvāhyopaviśati",
  "GV03sb_02_u:2027": "2.6.1.[23]",
  "GV03sb_02_u:2028": "athāśrāvya na hotāram pravṛṇīte | pitṛyajño vā ayaṃ neddhotāram pitṛṣu dadhānīti",
  "GV03sb_02_u:2029": "tasmānna hotāram pravṛṇīte sīda hotarityevāhopaviśati hotā hotṛṣadana upaviśya",
  "GV03sb_02_u:2030": "prasauti prasūto 'dhvaryuḥ srucāvādāya pratyaṅṅatikrāmatyatikramyāśrāvyāha",
  "GV03sb_02_u:2031": "samidho yajeti so 'pabarhiṣaścaturaḥ prayājānyajati prajā vai barhirnetprajāḥ pitṛṣu",
  "GV03sb_02_u:2032": "dadhānīti tasmādapabarhiṣaścaturaḥ prayājānyajatyathājyabhāgābhyāṃ",
  "GV03sb_02_u:2033": "carantyājyabhāgābhyāṃ caritvā",
  "GV03sb_02_u:2034": "2.6.1.[24]",
  "GV03sb_02_u:2035": "te sarva eva prācīnāvītino bhūtvā | etairvai havirbhiḥ pracariṣyanta",
  "GV03sb_02_u:2036": "itthādyajamānaśca brahmā ca purastātparītaḥ paścādagnīttadutāśrāvayantyoṃ3",
  "GV03sb_02_u:2037": "svadhetyastu svadheti pratyāśrāvaṇaṃ svadhā nama iti vaṣaṭkāraḥ",
  "GV03sb_02_u:2038": "2.6.1.[25]",
  "GV03sb_02_u:2039": "tadu hovācāsuriḥ | āśrāvayeyureva pratyāśrāvayeyurvaṣaṭkuryurnedyajñasya vidhāyā",
  "GV03sb_02_u:2040": "ayāmeti",
  "GV03sb_02_u:2041": "2.6.1.[26]",
  "GV03sb_02_u:2042": "athāha pitṛbhyaḥ somavadbhyo 'nubrūhīti | somāya vā pitṛmate sa dve puro 'nuvākye",
  "GV03sb_02_u:2043": "anvāhaikayā vai devānpracyāvayanti dvābhyām pitṝntsakṛdu hyeva parāñcaḥ",
  "GV03sb_02_u:2044": "pitarastasmāddve puro 'nuvākye anvāha",
  "GV03sb_02_u:2045": "2.6.1.[27]",
  "GV03sb_02_u:2046": "sa upastṛṇīta ājyam | athāsya puroḍāśasyāvadyati sa tenaiva saha dhānānāṃ tena saha",
  "GV03sb_02_u:2047": "manthasya tatsakṛdavadadhātyathopariṣṭāddvirājyasyābhighārayati",
  "GV03sb_02_u:2048": "pratyanaktyavadānāni nātikrāmatīta evopotthāyāśrāvyāha pitṝntsomavato yajeti",
  "GV03sb_02_u:2049": "vaṣaṭkṛte juhoti",
  "GV03sb_02_u:2050": "2.6.1.[28]",
  "GV03sb_02_u:2051": "athāha pitṛbhyo barhiṣadbhyo 'nubrūhīti | sa upastṛṇīta ājyamathāsāṃ",
  "GV03sb_02_u:2052": "dhānānāmavadyati sa tenaiva saha manthasya tena saha puroḍāśasya",
  "GV03sb_02_u:2053": "tatsakṛdavadadhātyathopariṣṭādvirājyasyābhighārayati pratyanaktyavadānāni",
  "GV03sb_02_u:2054": "nātikrāmatīta evopotthāyāśrāvyāha pitṝnbarhiṣado yajeti vaṣaṭkṛte juhoti",
  "GV03sb_02_u:2055": "2.6.1.[29]",
  "GV03sb_02_u:2056": "athāha pitṛbhyo 'gniṣvāttebhyo 'nubrūhīti | sa upastṛṇīta ājyamathāsya",
  "GV03sb_02_u:2057": "manthasyāvadyati sa tenaiva saha puroḍāśasya tena saha dhānānāṃ",
  "GV03sb_02_u:2058": "tatsakṛdavadadhātyathopariṣṭāddvirājyasyābhighārayati pratyanaktyavadānāni",
  "GV03sb_02_u:2059": "nātikrāmatīta evopotthāyāśrāvyāha pitṝnagniṣvāttānyajeti vaṣaṭkṛte juhoti",
  "GV03sb_02_u:2060": "2.6.1.[30]",
  "GV03sb_02_u:2061": "athāhāgnaye kavyavāhanāyānubrūhīti | tatsviṣṭakṛte havyavāhano vai devānāṃ",
  "GV03sb_02_u:2062": "kavyavāhanaḥ pitṝṇāṃ tasmādāhāgnaye kavyavāhanāyānubrūhīti",
  "GV03sb_02_u:2063": "2.6.1.[31]",
  "GV03sb_02_u:2064": "sa upastṛṇīta ājyam | athāsya puroḍāśasyāvadyati sa tenaiva saha dhānānāṃ tena saha",
  "GV03sb_02_u:2065": "manthasya tatsakṛdavadadhātyathopariṣṭāddvirājyasyābhighārayati na",
  "GV03sb_02_u:2066": "pratyanaktyavadānāni nātikrāmatīta evopotthāyāśrāvyāhāgniṃ kavyavāhanaṃ yajeti",
  "GV03sb_02_u:2067": "vaṣaṭkṛte juhoti",
  "GV03sb_02_u:2068": "2.6.1.[32]",
  "GV03sb_02_u:2069": "sa yannātikrāmati | ita evopotthāyaṃ juhoti sakṛdu hyeva parāñcaḥ pitaro 'tha",
  "GV03sb_02_u:2070": "yatsakṛtsarveṣāṃ samavadyati sakṛdu hyeva parāñcaḥ pitaro 'tha",
  "GV03sb_02_u:2071": "yadvyatiṣaṅgamavadānānyavadyatyṛtavo vai pitara",
  "GV03sb_02_u:2072": "ṛtūnevaitadvyatiṣajatyṛtūntsaṃdadhāti tasmādvyatiṣaṅgamavadānānyavadyati",
  "GV03sb_02_u:2073": "2.6.1.[33]",
  "GV03sb_02_u:2074": "taddhaike | etameva hotre manthamādadhati taṃ hotopahūyāvaiva jighrati taṃ",
  "GV03sb_02_u:2075": "brahmaṇe prayacati tam brahmāvaiva jighrati tamagnīdhe prayacati tamagnīdavaiva",
  "GV03sb_02_u:2076": "jighratyetannvevaitatkurvanti yathā tvevetarasya yajñasyeḍāprāśitraṃ",
  "GV03sb_02_u:2077": "samavadyantyevamevaitasyāpi samavadyeyustāmupahūyāvaiva jighranti na prāśnanti",
  "GV03sb_02_u:2078": "prāśitavya tveva vayam manyāmaha iti ha smāhāsuriryasya kasya cāgnau juhvatīti",
  "GV03sb_02_u:2079": "2.6.1.[34]",
  "GV03sb_02_u:2080": "atha yataro dāsyanbhavati | yadyadhvaryurvā yajamāno vā sa udapātramādāyāpasalavi",
  "GV03sb_02_u:2081": "triḥ pariṣiñcanparyeti sa yajamānasya",
  "GV03sb_02_u:2082": "pitaramavanejayatyasāvavanenikṣvetyasāvavanenikṣveti",
  "GV03sb_02_u:2083": "pitāmahamasāvavanenikṣveti prapitāmahaṃ tadyathāśiṣyate 'bhiṣiñcedevaṃ tat",
  "GV03sb_02_u:2084": "2.6.1.[35]",
  "GV03sb_02_u:2085": "athāsya puroḍāśasyāvadāya | savye pāṇau kurute dhānānāmavadāya savye pāṇau",
  "GV03sb_02_u:2086": "kurute manthasyāvadāya savye pāṇau kurute",
  "GV03sb_02_u:2087": "2.6.1.[36]",
  "GV03sb_02_u:2088": "sa yemāmavāntaradiśamanu sraktiḥ | tasyāṃ yajamānasya pitre dadātyasāvetatta",
  "GV03sb_02_u:2089": "ityatha yemāmavāntaradiśamanu sraktistasyāṃ yajamānasya pitāmahāya",
  "GV03sb_02_u:2090": "dadātyasāvetatta ityatha yemāmavāntaradiśamanu sraktistasyāṃ yajamānasya",
  "GV03sb_02_u:2091": "prapitāmahāya dadātyasāvetatta ityatha yemāmavāntaradiśamanu sraktistasyāṃ",
  "GV03sb_02_u:2092": "nimṛṣṭe 'tra pitaro mādayadhvaṃ yathābhāgamāvṛṣāyadhvamiti",
  "GV03sb_02_u:2093": "yathābhāgamaśnītetyevaitadāha tadyamevam pitṛbhyo dadāti teno",
  "GV03sb_02_u:2094": "svānpitṝnetasmādyajñānnāntareti",
  "GV03sb_02_u:2095": "2.6.1.[37]",
  "GV03sb_02_u:2096": "te sarva eva yajñopavītino bhūtvā | udañca upaniṣkramyāhavanīyamupatiṣṭhante",
  "GV03sb_02_u:2097": "devānvā eṣa upāvartate ya āhitāgnirbhavati yo darśapūrṇamāsābhyāṃ yajate",
  "GV03sb_02_u:2098": "'thaitatpitṛyajñenevācāriṣustadu devebhyo nihnuvate",
  "GV03sb_02_u:2099": "2.6.1.[38]",
  "GV03sb_02_u:2100": "aindrībhyāmāhavanīyamupatiṣṭhante indro hyāhavanīyo 'kṣannamīmadanta hyava",
  "GV03sb_02_u:2101": "priyā adhūṣata astoṣata svabhānavo viprā naviṣṭhayā matī yojā nvindra te hari",
  "GV03sb_02_u:2102": "susaṃdṛśaṃ tvā vayam maghavanvandiṣīmahi pra nūnam pūrṇabandhura stuto yāsi",
  "GV03sb_02_u:2103": "vaśāṃ 'anu yojā nvindra te harī iti",
  "GV03sb_02_u:2104": "2.6.1.[39]",
  "GV03sb_02_u:2105": "atha pratiparetya gārhapatyamupatiṣṭhante | mano nvāhvāmahe nārāśaṃsena",
  "GV03sb_02_u:2106": "stomena pitṝṇāṃ ca manmabhiḥ ā na etu manaḥ punaḥ kratve dakṣāya jīvase jyokca",
  "GV03sb_02_u:2107": "sūryaṃ dṛśe punarnaḥ pitaro mano dadātu daivyo janaḥ jīvam vrātaṃ sacemahīti",
  "GV03sb_02_u:2108": "pitṛyajñeneva vā etadacāriṣustadu khalu punarjīvānapipadyante tasmādāha jīvaṃ",
  "GV03sb_02_u:2109": "vrātaṃ sacemahīti",
  "GV03sb_02_u:2110": "2.6.1.[40]",
  "GV03sb_02_u:2111": "atha yataro dadāti | sa punaḥ prācīnāvītī bhūtvābhiprapadya japatyamīmadanta",
  "GV03sb_02_u:2112": "pitaro yathābhāgamāvṛṣāyiṣateti yathābhāgamāśiṣurityevaitadāha",
  "GV03sb_02_u:2113": "2.6.1.[41]",
  "GV03sb_02_u:2114": "athodapātramādāya | punaḥ prasalavi triḥ pariṣiñcanparyeti sa yajamānasya",
  "GV03sb_02_u:2115": "pitaramavanejayatyasāvavanenikṣvetyasāvavanenikṣveti",
  "GV03sb_02_u:2116": "pitāmahamasāvavanenikṣveti prapitāmahaṃ tadyathā jakṣuṣe 'bhiṣiñcedevaṃ",
  "GV03sb_02_u:2117": "tattadyatpunaḥ prasalavi triḥ pariṣiñcanparyeti prasalavi na idaṃ karmānusaṃtiṣṭhātā",
  "GV03sb_02_u:2118": "iti tasmātpunaḥ prasalavi triḥ pariṣiñcanparyeti",
  "GV03sb_02_u:2119": "2.6.1.[42]",
  "GV03sb_02_u:2120": "atha nīvimudvṛhya namaskaroti | pitṛdevatyā vai nīvistasmānnīvimudvṛhya",
  "GV03sb_02_u:2121": "namaskaroti yajño vai namo yajñiyānevainānetatkaroti ṣaṭ kṛtvo namaskaroti ṣaḍvā",
  "GV03sb_02_u:2122": "ṛtava ṛtavaḥ pitarastadṛtuṣvevaitadyajñam pratiṣṭhāpayati tasmātṣaṭ kṛtvo",
  "GV03sb_02_u:2123": "namaskaroti gṛhānnaḥ pitaro datteti gṛhāṇāṃ ha pitara īśata eṣo etasyāśīḥ karmaṇaḥ",
  "GV03sb_02_u:2124": "2.6.1.[43]",
  "GV03sb_02_u:2125": "te sarva eva yajñopavītino bhūtvā | anuyājābhyām pracariṣyanta itthādyajamānaśca",
  "GV03sb_02_u:2126": "brahmā ca paścātparītaḥ purastādagnīdupaviśati hotā hotṛṣadane",
  "GV03sb_02_u:2127": "2.6.1.[44]",
  "GV03sb_02_u:2128": "athāha brahmanprasthāsyāmi | samidhamādhāyāgnimagnītsammṛdḍhīti srucāvādāya",
  "GV03sb_02_u:2129": "pratyaṅṅatikrāmatyatikramyāśrāvyāha devānyajeti so 'pabarhiṣau dvāvanuyājau yajati",
  "GV03sb_02_u:2130": "prajā vai barhirnetprajāḥ pitṛṣu dadhānīti tasmādapabarhiṣau dvāvanuyājau yajati",
  "GV03sb_02_u:2131": "2.6.1.[45]",
  "GV03sb_02_u:2132": "atha sādayitvā srucau vyūhati | srucau vyuhya paridhīntsamajya",
  "GV03sb_02_u:2133": "paridhimabhipadyāśrāvyāheṣitā daivyā hotāro bhadravācyāya preṣito mānuṣaḥ",
  "GV03sb_02_u:2134": "sūktavākāyeti sūktavākaṃ hotā pratipadyate nādhvaryuḥ prastaraṃ",
  "GV03sb_02_u:2135": "samullumpatītyevopāste yadā hotā sūktavākamāha",
  "GV03sb_02_u:2136": "2.6.1.[46]",
  "GV03sb_02_u:2137": "athāgnīdāhānuprahareti | sa na kiṃ canānupraharati tūṣṇīmevātmānamupaspṛśati",
  "GV03sb_02_u:2138": "2.6.1.[47]",
  "GV03sb_02_u:2139": "athāha saṃvadasveti | agānagnīdagaṃcrāvaya śrauṣaṭ svagā daivyā hotṛbhyaḥ",
  "GV03sb_02_u:2140": "svastirmānuṣebhyaḥ śaṃ yorbrūhītyupaspṛśatyeva",
  "GV03sb_02_u:2141": "paridhīnnānupraharatyathaitadbarhiranusamasyati paridhīṃśca",
  "GV03sb_02_u:2142": "2.6.1.[48]",
  "GV03sb_02_u:2143": "taddhaike | haviruciṣṭamanusamasyanti tadu tathā na kuryāddhutociṣṭaṃ vā",
  "GV03sb_02_u:2144": "etanneddhutociṣṭamagnau juhavāmeti tasmādapo vaivābhyavahareyuḥ prāśnīyurvā",
  "GV03sb_02_u:2145": "2.6.2.",
  "GV03sb_02_u:2146": "2.6.2.[1]",
  "GV03sb_02_u:2147": "mahāhaviṣā ha vai devā vṛtraṃ jaghnuḥ | teno eva vyajayanta yeyameṣāṃ",
  "GV03sb_02_u:2148": "vijitistāmatha yānevaiṣāṃ tasmintsaṃgrāma iṣava ārcaṃstānetaireva śalpānniraharanta",
  "GV03sb_02_u:2149": "tānvyavṛhanta yattryambakairayajanta",
  "GV03sb_02_u:2150": "2.6.2.[2]",
  "GV03sb_02_u:2151": "atha yadeṣa etairyajate | tannāha nvevaitasya tathā kaṃ caneṣurṛcatīti devā",
  "GV03sb_02_u:2152": "akurvanniti tvevaiṣa etatkaroti yāśca tvevāsya prajā jātā yāścājātāstā ubhayī",
  "GV03sb_02_u:2153": "rudriyātpramuñcati tā asyānamīvā akilviṣāḥ prajāḥ prajāyante tasmādvā eṣa",
  "GV03sb_02_u:2154": "etairyajate",
  "GV03sb_02_u:2155": "2.6.2.[3]",
  "GV03sb_02_u:2156": "te vai raudrā bhavanti | rudrasya hīṣustasmādraudrā bhavantyekakapālā",
  "GV03sb_02_u:2157": "bhavantyekadevatyā asanniti tasmādekakapālā bhavanti",
  "GV03sb_02_u:2158": "2.6.2.[4]",
  "GV03sb_02_u:2159": "te vai pratipuruṣam | yāvanto gṛhyāḥ syustāvanta ekenātiriktā bhavanti",
  "GV03sb_02_u:2160": "tatpratipuruṣamevaitadekaikena yā asya prajā jātāstā rudriyātpramuñcatyekenātiriktā",
  "GV03sb_02_u:2161": "bhavanti tadyā evāsya prajā ajātāstā rudriyātpramuñcati tasmādekenātiriktā bhavanti",
  "GV03sb_02_u:2162": "2.6.2.[5]",
  "GV03sb_02_u:2163": "sa jaghanena gārhapatyam | yajñopavītī bhūtvodaṅṅāsīna etāngṛhṇāti sa tata",
  "GV03sb_02_u:2164": "evopotthāyodaṅtiṣṭhannavahantyudīcyau dṛṣadupale upadadhātyuttarārdhe",
  "GV03sb_02_u:2165": "gārhapatyasya kapālānyupadadhāti tadyadeva tāmuttarāṃ diśaṃ sacanta eṣā hyetasya",
  "GV03sb_02_u:2166": "devasya diktasmādetāmuttarāṃ diśaṃ sacante",
  "GV03sb_02_u:2167": "2.6.2.[6]",
  "GV03sb_02_u:2168": "te vā aktāḥ syuḥ | aktaṃ hi havista u vā anaktā eva syurabhimānuko ha rudraḥ",
  "GV03sb_02_u:2169": "paśūntsyādyadañjyāttasmādanaktā eva syuḥ",
  "GV03sb_02_u:2170": "2.6.2.[7]",
  "GV03sb_02_u:2171": "tāntsārdham pātryāṃ samudvāsya | anvāhāryapacanādulmukamādāyodaṅ paretya",
  "GV03sb_02_u:2172": "juhotyeṣā hyetasya devasya dik pathi juhoti pathā hi sa devaścarati catuṣpathe",
  "GV03sb_02_u:2173": "juhotyetaddha vā asya jāṃdhitam prajñātamavasānaṃ yaccatuṣpathaṃ",
  "GV03sb_02_u:2174": "tasmāccatuṣpathe juhoti",
  "GV03sb_02_u:2175": "2.6.2.[8]",
  "GV03sb_02_u:2176": "palāśasya palāśena madhyamena juhoti | brahma vai palāśasya palāśam",
  "GV03sb_02_u:2177": "brahmaṇaivaitajjuhoti sa sarveṣāmevāvadyatyekasyaiva nāvadyati ya eṣo 'tirikto",
  "GV03sb_02_u:2178": "bhavati",
  "GV03sb_02_u:2179": "2.6.2.[9]",
  "GV03sb_02_u:2180": "sa juhoti | eṣa te rudra bhāgaḥ saha svasrāmbikayā taṃ juṣasva svāhetyambikā ha vai",
  "GV03sb_02_u:2181": "nāmāsya svasā tayāsyaiṣa saha bhāgastadyadasyaiṣa striyā saha",
  "GV03sb_02_u:2182": "bhāgastasmāttryambakā nāma tadyā asya prajā jātāstā rudriyātpramuñcati",
  "GV03sb_02_u:2183": "2.6.2.[10]",
  "GV03sb_02_u:2184": "atha ya eṣa eko 'tirikto bhavati | tamākhūtkara upakiratyeṣa te rudra bhāga ākhuste",
  "GV03sb_02_u:2185": "paśuriti tadasmā ākhumeva paśūnāmanudiśati teno itarānpaśūnna hinasti",
  "GV03sb_02_u:2186": "tadyadupakirati tira iva vai garbhāstira ivaitadyadupakīrṇaṃ tasmādvā upakirati",
  "GV03sb_02_u:2187": "tadyā evāsya prajā ajātāstā rudriyātpramuñcati",
  "GV03sb_02_u:2188": "2.6.2.[11]",
  "GV03sb_02_u:2189": "atha punaretya japanti | ava rudramadīmahyava devaṃ tryambakam yathā no",
  "GV03sb_02_u:2190": "vasyasaskaradyathā naḥ śreyasaskaradyathā no vyavasāyayāt bheṣajamasi bheṣajaṃ",
  "GV03sb_02_u:2191": "gave 'śvāya puruṣāya bheṣajaṃ sukham meṣāya meṣyā ityāśīrevaiṣaitasya",
  "GV03sb_02_u:2192": "karmaṇaḥ",
  "GV03sb_02_u:2193": "2.6.2.[12]",
  "GV03sb_02_u:2194": "athāpasalavi triḥ pariyanti | savyānūrūnupāghnānāstryambakaṃ yajāmahe sugandhim",
  "GV03sb_02_u:2195": "puṣṭivardhanam urvārukamiva bandhanānmṛtyormukṣīya",
  "GV03sb_02_u:2196": "māmṛtādityāśīrevaiṣaitasya karmaṇa āśiṣamevaitadāśāsate tadu hyeva śamiva yo",
  "GV03sb_02_u:2197": "mṛtyormucyātai nāmṛtāttasmādāha mṛtyormukṣīya māmṛtāditi",
  "GV03sb_02_u:2198": "2.6.2.[13]",
  "GV03sb_02_u:2199": "tadu hyāpi kumāyaḥ parītyuḥ | bhagasya bhajāmahā iti yā ha vai sā rudrasya",
  "GV03sb_02_u:2200": "svasāmbikā nāma sā ha vai bhagasyeṣṭe tasmādu hāpi kumārya parīyurbhagasya",
  "GV03sb_02_u:2201": "bhajāmahā iti",
  "GV03sb_02_u:2202": "2.6.2.[14]",
  "GV03sb_02_u:2203": "tāsāmutāsām mantro 'sti | tryambakaṃ yajāmahe sugandhim pativedanam",
  "GV03sb_02_u:2204": "urvārukamiva bandhanādito mukṣīya māmuta iti sā yadita ityāha jñātibhyastadāha",
  "GV03sb_02_u:2205": "māmuta iti patibhyastadāha patayo hyeva striyai pratiṣṭhā tasmādāha māmuta iti",
  "GV03sb_02_u:2206": "2.6.2.[15]",
  "GV03sb_02_u:2207": "atha punaḥ prasalavi triḥ pariyanti | dakṣiṇānūrūnupāghnānā etenaiva mantreṇa",
  "GV03sb_02_u:2208": "tadyatpunaḥ prasalavi triḥ pariyanti prasalavi na idaṃ karmānusaṃtiṣṭhātā iti",
  "GV03sb_02_u:2209": "tasmātpunaḥ prasalavi triḥ pariyanti",
  "GV03sb_02_u:2210": "2.6.2.[16]",
  "GV03sb_02_u:2211": "athaitānyajamāno 'ñjalau samopya | ūdhvānudasyati yathā",
  "GV03sb_02_u:2212": "gaurnodāpnuyāttadātmabhya evaitacalpānnirmimate tānvilipsanta upaspṛśanti",
  "GV03sb_02_u:2213": "bheṣajamevaitatkurvate tasmādvilipsanta upaspṛśanti",
  "GV03sb_02_u:2214": "2.6.2.[17]",
  "GV03sb_02_u:2215": "tāndvayormūtakayorupanahya | veṇuyaṣṭyāṃ vā kupe vobhayata ābadhyādaṅ paretya",
  "GV03sb_02_u:2216": "yadi vṛkṣaṃ vā sthāṇu vā veṇuṃ vā valmīkaṃ vā vindettasminnāsajatyetatte",
  "GV03sb_02_u:2217": "rudrāvasaṃ tena paro mūjavato 'tīhītyavasena vā adhvānaṃ yanti tadenaṃ",
  "GV03sb_02_u:2218": "sāvasamevānvavārjati yatra yatrāsya caraṇaṃ tadanvatra ha vā asya paro",
  "GV03sb_02_u:2219": "mūjavadbhyaścaraṇaṃ tasmādāha paro mūjavato 'tīhītyavatatadhanvā pinākāvasa",
  "GV03sb_02_u:2220": "ityahiṃsannaḥ śivo 'tīhīty",
  "GV03sb_02_u:2221": "evaitadāha kṛttivāsā iti niṣvāpayatyevainametatsvapannu hi na kaṃ cana hinasti",
  "GV03sb_02_u:2222": "tasmādāha kṛttivāsā iti",
  "GV03sb_02_u:2223": "2.6.2.[18]",
  "GV03sb_02_u:2224": "atha dakṣiṇānbāhunanvāvartante | te pratīkṣam punarāyanti punaretyāpa",
  "GV03sb_02_u:2225": "upaspṛśanti rudriyeṇeva vā etadacāriṣuḥ śāntirāpastadadbhiḥ śāntyā śamayante",
  "GV03sb_02_u:2226": "2.6.2.[19]",
  "GV03sb_02_u:2227": "atha keśaśmaśrūptvā | samārohyāgnā udavasāyeva hyetena yajate na hi tadavakalpate",
  "GV03sb_02_u:2228": "yaduttaravedāvagnihotraṃ juhuyāttasmādudavasyati gṛhānitvā nirmathyāgnī",
  "GV03sb_02_u:2229": "paurṇamāsena yajata utsannayajña iva vā eṣa yaccāturmāsyānyathaiṣa kLptaḥ",
  "GV03sb_02_u:2230": "pratiṣṭhito yajño yatpaurṇamāsaṃ tatkLptenaivaitadyajñenāntataḥ pratitiṣṭhati",
  "GV03sb_02_u:2231": "tasmādudavasyati",
  "GV03sb_02_u:2232": "2.6.3.",
  "GV03sb_02_u:2233": "2.6.3.[1]",
  "GV03sb_02_u:2234": "akṣayyaṃ ha vai sukṛtaṃ cāturmāsyayājino bhavati | saṃvatsaraṃ hi jayati",
  "GV03sb_02_u:2235": "tenāsyākṣayyam bhavati taṃ vai tredhā vibhajya yajati tredhā vibhajya prajayati",
  "GV03sb_02_u:2236": "sarvaṃ vai saṃvatsaraḥ sarvaṃ vā akṣayyameteno hāsyākṣayyaṃ sukṛtam",
  "GV03sb_02_u:2237": "bhavatyṛturu haivaitadbhūtvā devānapyetyakṣayyamu vaidevānāmeteno",
  "GV03sb_02_u:2238": "haivāsyākṣayyaṃ sukṛtam bhavatyetannu tadyasmāccāturmāsyairyajate",
  "GV03sb_02_u:2239": "2.6.3.[2]",
  "GV03sb_02_u:2240": "atha yasmācunāsīryeṇa yajete | yā vai devānāṃ śrīrāsītsākamedhairījānānāṃ",
  "GV03sb_02_u:2241": "vijigyānānāṃ tacunamatha yaḥ saṃvatsarasya prajitasya rasa āsīttatsīraṃ sā yā caiva",
  "GV03sb_02_u:2242": "devānāṃ śrīrāsītsākamedhairījānānāṃ vijigyānānāṃ ya u ca saṃvatsarasya prajitasya",
  "GV03sb_02_u:2243": "rasa āsīttamevaitadubhayam parigṛhyātman kurute tasmācunāsīryeṇa yajate",
  "GV03sb_02_u:2244": "2.6.3.[3]",
  "GV03sb_02_u:2245": "tasyāvṛt | nopakirantyuttaravediṃ na gṛhṇanti pṛṣadājyaṃ na manthantyagnim pañca",
  "GV03sb_02_u:2246": "prayājā bhavanti trayo 'nuyājā ekaṃ samiṣṭayajuḥ",
  "GV03sb_02_u:2247": "2.6.3.[4]",
  "GV03sb_02_u:2248": "athaitānyeva pañca havīṃṣi bhavanti | etairvai havirbhiḥ prajāpatiḥ prajā",
  "GV03sb_02_u:2249": "asṛjataitairubhayato varuṇapāśātprajāḥ prāmuñcadetairvai devā",
  "GV03sb_02_u:2250": "vṛtramaghnannetairveva vyajayanta yeyameṣāṃ vijitistāṃ tatho evaiṣa etairyā caiva",
  "GV03sb_02_u:2251": "devānāṃ śrīrāsītsākamedhairījānānāṃ vijigyānānāṃ ya u ca saṃvatsarasya prajitasya",
  "GV03sb_02_u:2252": "rasa āsīttamevaitadubhayam parigṛhyātman kurute tasmādvā etāni pañca havīṃṣi",
  "GV03sb_02_u:2253": "bhavanti",
  "GV03sb_02_u:2254": "2.6.3.[5]",
  "GV03sb_02_u:2255": "atha śunāsīryo dvādaśakapālaḥ puroḍāśo bhavati | sa bandhuḥ śunāsīryasya yam",
  "GV03sb_02_u:2256": "pūrvamavocāma",
  "GV03sb_02_u:2257": "2.6.3.[6]",
  "GV03sb_02_u:2258": "atha vāyavyam payo bhavati | payo ha vai prajā jātā abhisaṃjānate vijigyānam mā",
  "GV03sb_02_u:2259": "prajāḥ śriyai yaśase 'nnādyāyābhisaṃjānāntā iti tasmātpayo bhavati",
  "GV03sb_02_u:2260": "2.6.3.[7]",
  "GV03sb_02_u:2261": "tadyadvāyavyam bhavati | ayaṃ vai vāyuryo 'yam pavata eṣa vā idaṃ sarvam",
  "GV03sb_02_u:2262": "prapyāyayati yadidaṃ kiṃ ca varṣati vṛṣṭādoṣadhayo jāyanta oṣadhīrjagdhvāpaḥ",
  "GV03sb_02_u:2263": "pītvā tata etadadbhyo 'dhi payaḥ sambhavatyeṣa hi vā etajjanayati tasmādvāyavyam",
  "GV03sb_02_u:2264": "bhavati",
  "GV03sb_02_u:2265": "2.6.3.[8]",
  "GV03sb_02_u:2266": "atha saurya ekakapālaḥ puroḍāśo bhavati eṣa vai sūryo ya eṣa tapatyeṣa vā idaṃ",
  "GV03sb_02_u:2267": "sarvamabhigopāyati sādhunā tvadasādhunā tvadeṣa idaṃ sarvaṃ vidadhāti sādhau",
  "GV03sb_02_u:2268": "tvadasādhau tvadeṣa mā vijigyānam prītaḥ sādhunā tvadabhigopāyatsādhau",
  "GV03sb_02_u:2269": "tvadvidadhaditi tasmātsaurya ekakapālaḥ puroḍāśo bhavati",
  "GV03sb_02_u:2270": "2.6.3.[9]",
  "GV03sb_02_u:2271": "tasyāśvaḥ śveto dakṣiṇā | tadetasya rūpaṃ kriyate ya eṣa tapati yadyaśvaṃ śvetaṃ na",
  "GV03sb_02_u:2272": "vindedapi gaureva śvetaḥ syāttadetasya rūpaṃ kriyate ya eṣa tapati",
  "GV03sb_02_u:2273": "2.6.3.[10]",
  "GV03sb_02_u:2274": "sa yatraiva sākamedhairyajate | tacunāsīryeṇa yajeta yadvai triḥ saṃvatsarasya yajate",
  "GV03sb_02_u:2275": "tenaiva saṃvatsaramāpnoti tasmādyadaiva kadā caitena yajeta",
  "GV03sb_02_u:2276": "2.6.3.[11]",
  "GV03sb_02_u:2277": "taddhaike | rātrīrāpipayiṣanti sa yadi rātrīrāpipayiṣedyadadaḥ purastātphālgunyai",
  "GV03sb_02_u:2278": "paurṇamāsyā uddṛṣṭaṃ tacunāsīryeṇa yajeta",
  "GV03sb_02_u:2279": "2.6.3.[12]",
  "GV03sb_02_u:2280": "atha dīkṣeta taṃ nānījānam punaḥ phālgunī",
  "GV03sb_02_u:2281": "paurṇamāsyabhiparyeyātpunaḥprayāgarūpa iva ha sa yadenamanījānam punaḥ",
  "GV03sb_02_u:2282": "phālgunī paurṇamāsyabhiparyeyāttasmādenaṃ nānījānam punaḥ phālgunī",
  "GV03sb_02_u:2283": "paurṇamāsyabhiparyeyāditi nūtsṛjamānasya",
  "GV03sb_02_u:2284": "2.6.3.[13]",
  "GV03sb_02_u:2285": "atha punaḥ prayuñjānasya | pūrvedyuḥ phālgunyai paurṇamāsyai śunāsīryeṇa yajetātha",
  "GV03sb_02_u:2286": "prātarvaiśvadevenātha paurṇamāsenaitadu punaḥ prayuñjānasya",
  "GV03sb_02_u:2287": "2.6.3.[14]",
  "GV03sb_02_u:2288": "athātaḥ | parivartanasyaiva sarvatomukho vā asāvāditya eṣa vā idaṃ sarvaṃ nirdhayati",
  "GV03sb_02_u:2289": "yadidaṃ kiṃ ca śuṣyati tenaiṣa sarvatomukhastenānnādaḥ",
  "GV03sb_02_u:2290": "2.6.3.[15]",
  "GV03sb_02_u:2291": "sarvatomukho 'yamagniḥ | yato hyeva kutaścāgnāvabhyādadhati tata eva pradahati",
  "GV03sb_02_u:2292": "tenaiṣa sarvatomukhastenānnādaḥ",
  "GV03sb_02_u:2293": "2.6.3.[16]",
  "GV03sb_02_u:2294": "athāyamanyatomukhaḥ puruṣaḥ | sa etatsarvatomukho bhavati yatparivartayate sa",
  "GV03sb_02_u:2295": "evamevānnādo bhavati yathaitāvetadya evaṃ vidvānparivartayate tasmādvai",
  "GV03sb_02_u:2296": "parivartayeta",
  "GV03sb_02_u:2297": "2.6.3.[17]",
  "GV03sb_02_u:2298": "tadu hovācāsuriḥ | kiṃ nu tatra mukhasya yadapi sarvāṇyeva lomāni vapeta yadvai",
  "GV03sb_02_u:2299": "triḥ saṃvatsarasya yajate tenaiva sarvatomukhastenānnādastasmānnādriyeta",
  "GV03sb_02_u:2300": "parivartayitumiti",
  "GV03sb_02_u:2301": "2.6.4.",
  "GV03sb_02_u:2302": "2.6.4.[1]",
  "GV03sb_02_u:2303": "tadyadāhuḥ | sākamedhairvai devā vṛtramaghnaṃstairveva vyajayanta yeyameṣāṃ",
  "GV03sb_02_u:2304": "vijitistāmiti sarvairha tveva devāścāturmāsyairvṛtramaghnantsarvairveva vyayanta",
  "GV03sb_02_u:2305": "yeyameṣāṃ vijitistām",
  "GV03sb_02_u:2306": "2.6.4.[2]",
  "GV03sb_02_u:2307": "te hocuḥ | kena rājñā kenānīkena yotsyāma iti sa hāgniruvāca mayā rājñā",
  "GV03sb_02_u:2308": "mayānīkeneti te 'gninā rājñāgninānīkena caturo māsaḥ prājayaṃstānbrahmaṇā ca",
  "GV03sb_02_u:2309": "trayyā ca vidyayā paryagṛhṇan",
  "GV03sb_02_u:2310": "2.6.4.[3]",
  "GV03sb_02_u:2311": "te hocuḥ | kenaiva rājñā kenānīkena yotsyāma iti sa ha varuṇa uvāca mayā rājñā",
  "GV03sb_02_u:2312": "mayānīkeneti te varuṇenaiva rājñā varuṇenānīkenāparāṃścaturo māsaḥ",
  "GV03sb_02_u:2313": "prājayaṃstānbrahmaṇā caiva trayyā ca vidyayā paryagṛhṇan",
  "GV03sb_02_u:2314": "2.6.4.[4]",
  "GV03sb_02_u:2315": "te hocuḥ | kenaiva rājñā kenānīkena yotsyāma iti sa hendra uvāca mayā rājñā",
  "GV03sb_02_u:2316": "mayānīkeneti ta indreṇaiva rājñendreṇānīkenāparāṃścaturo māsaḥ",
  "GV03sb_02_u:2317": "prājayaṃstānbrahmaṇā caiva trayyā ca vidyayā paryagṛhṇan",
  "GV03sb_02_u:2318": "2.6.4.[5]",
  "GV03sb_02_u:2319": "sa yadvaiśvadevena yajate | agninaivaitadrājñāgninānīkena caturo māsaḥ prajayati",
  "GV03sb_02_u:2320": "tattryenī śalalī bhavati lohaḥ kṣuraḥ sā yā tryenī śalalī sā trayyai vidyāyai rūpaṃ",
  "GV03sb_02_u:2321": "lohaḥ kṣuro brahmaṇo rūpamagnirhi brahma lohita iva hyagnistasmāllohaḥ kṣuro",
  "GV03sb_02_u:2322": "bhavati tena parivartayate tadbrahmaṇā caivainametattrayyā ca vidyayā parigṛhṇāti",
  "GV03sb_02_u:2323": "2.6.4.[6]",
  "GV03sb_02_u:2324": "atha yadvaruṇapraghāsairyajate | varuṇenaivaitadrājñā varuṇenānīkenāparāṃścaturo",
  "GV03sb_02_u:2325": "māsaḥ prajayati tattryenī śalalī bhavati lohaḥ kṣurastena parivartayate tadbrahmaṇā",
  "GV03sb_02_u:2326": "caivainametattrayyā ca vidyayā parigṛhṇāti",
  "GV03sb_02_u:2327": "2.6.4.[7]",
  "GV03sb_02_u:2328": "atha yatsākamedhairyajate | indreṇaivaitadrājñendreṇānīkenāparāṃścaturo māsaḥ",
  "GV03sb_02_u:2329": "prajayati tattryenī śalalī bhavati lohaḥ kṣurastena parivartayate tadbrahmaṇā",
  "GV03sb_02_u:2330": "caivainametattrayyā ca vidyayā parigṛhṇāti",
  "GV03sb_02_u:2331": "2.6.4.[8]",
  "GV03sb_02_u:2332": "sa yadvaiśvadevena yajate | agnireva tarhi bhavatyagnereva sāyujyaṃ salokatāṃ",
  "GV03sb_02_u:2333": "jayatyatha yatsākamedhairyajata indra eva tarhi bhavatīndrasyaiva sāyujyaṃ salokatāṃ",
  "GV03sb_02_u:2334": "jayati",
  "GV03sb_02_u:2335": "2.6.4.[9]",
  "GV03sb_02_u:2336": "sa yasminhartāvamuṃ lokameti | sa enamṛtuḥ parasmā ṛtave prayacati para u parasmā",
  "GV03sb_02_u:2337": "ṛtave prayacati sa paramameva sthānam paramāṃ gatiṃ gacati cāturmāsyayājī",
  "GV03sb_02_u:2338": "tadāhurna cāturmāsyayājinamanuvindanti paramaṃ hyeva khalu sa sthānam",
  "GV03sb_02_u:2339": "paramāṃgatiṃ gacatīti"
}