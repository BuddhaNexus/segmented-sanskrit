{
    "GSP30kramstou:0": "ayaṃ duḥkhavrātavrataparigame pāraṇavidhir mahāsaukhyāsāraprasaraṇarase durdinam idam |",
    "GSP30kramstou:1_0": "yad anyanyakkṛtyā viṣamaviśikhaploṣaṇaguror vibhoḥ stotre śaśvat pratiphalati ceto gatabhayam vimṛśya svātmānaṃ vimṛśati",
    "GSP30kramstou:1_1": "punaḥ stutyacaritaṃ tathā stotā stotre prakaṭayati bhedaikaviṣaye",
    "GSP30kramstou:2_0": "vimṛṣṭaś ca svātmā nikhilaviṣayajñānasamaye taditthaṃ tvatstotre 'ham iha satataṃ yatnarahitaḥ anāmṛṣṭaḥ svātmā na hi bhavati",
    "GSP30kramstou:2_1": "bhāvapramitibhāj anāmṛṣṭaḥ svātmety api hi na vinā 'marśanavidheḥ",
    "GSP30kramstou:3": "śivaś cāsau svātmā sphurad akhilabhāvaikasarasas tato 'ham",
    "GSP30kramstou:4": "tvatstotre pravaṇahṛdayo nityasukhitaḥ || 3 ||",
    "GSP30kramstou:5": "vicitrair jātyādibhramaṇaparipāṭīparikarair avāptam sārvajñaṃ hṛdaya yad ayatnena bhavatā",
    "GSP30kramstou:6_0": "tad antas tvadbodhaprasarasaraṇībhūtamahasi sphuṭam vāci prāpya prakaṭaya vibhoḥ stotram adhunā vidhunvāno bandhābhimatabhavamārgasthitim",
    "GSP30kramstou:6_1": "imāṃ rasīkṛtyānantastutihutavahaploṣitabhedām |",
    "GSP30kramstou:7_0": "vicitrasvasphārasphuritamahimārambharabhasāt piban bhāvān etān varada madamatto 'smi sukhitaḥ bhava prājyaiśvaryaprathitabahuśakter",
    "GSP30kramstou:7_1": "bhagavato vicitraṃ cāritraṃ hṛdayam adhiśete yadi tataḥ",
    "GSP30kramstou:8_0": "kathaṃ stotraṃ kuryād atha ca kurute tena sahasā śivaikātmyaprāptau śivanatir upāyaḥ prathamakaḥ jvaladrūpaṃ bhāsvatpacanam",
    "GSP30kramstou:8_1": "atha dāhaṃ prakaṭanam vimucyānyad vahneḥ kim api ghaṭate naiva hi vapuḥ |",
    "GSP30kramstou:9_0": "stuve saṃvidraśmīn yadi nijanijāṃs tena sa nuto bhaven nānyaḥ kaścid bhavati parameśasya vibhavaḥ vicitrārambhatve galitaniyame",
    "GSP30kramstou:9_1": "yaḥ kila rasaḥ paricchedābhāvāt paramaparipūrṇatvam asamam |",
    "GSP30kramstou:10_0": "svayaṃ bhāsāṃ yogaḥ sakalabhavabhāvaikamayatāviruddhair dharmaughaiḥ paracitir anarghocitaguṇā itīdṛkṣair rūpair varada vividhaṃ",
    "GSP30kramstou:10_1": "te kila vapur vibhāti svāṃśe 'smin jagati gatabhedaṃ bhagavataḥ",
    "GSP30kramstou:11_0": "tad evaitatstotuṃ hṛdayam atha gīrbāhyakaraṇaprabandhāś ca syur me satatam aparityaktarabhasaḥ tavaivaikasyāntaḥ sphuritamahaso",
    "GSP30kramstou:11_1": "bodhajaladher vicitrormivrātaprasaraṇaraso yaḥ svarasataḥ",
    "GSP30kramstou:12": "ta evāmī sṛṣṭisthitilayamayasphūrjitarucāṃ śaśāṅkārkāgnīnāṃ yugapad udayāpāyavibhavāḥ || 10",
    "GSP30kramstou:13": "ataś citrācitrakramataditarādisthitijuṣo vibhoḥ śaktiḥ śaśvad vrajati na vibhedaṃ katham api",
    "GSP30kramstou:14_0": "tad etasyāṃ bhūmāv akulam iti te yat kila padaṃ tadekāgrībhūyān mama hṛdayabhūr bhairava vibho amuṣmāt saṃpūrnāt vata rasamahollāsasarasān",
    "GSP30kramstou:14_1": "nijāṃ śaktiṃ bhedaṃ gamayasi nijecchāprasarataḥ",
    "GSP30kramstou:15": "anarghaṃ svātantryaṃ tava tadidam atyadbhutamayīṃ bhavacchaktiṃ stunvan vigalitabhayo 'haṃ śivamayaḥ || 12 ||",
    "GSP30kramstou:16": "idantāvad rūpaṃ tava bhagavataḥ śaktisarasaṃ kramābhāvād eva prasabhavigalat kālakalanam |",
    "GSP30kramstou:17": "manaḥśaktyā vācāpy atha karaṇacakrair bahir atho ghaṭādyais tadrūpaṃ yugapad adhitiṣṭheyam aniśam || 13 ||",
    "GSP30kramstou:18": "kramollāsaṃ tasyāṃ bhuvi viracayan bhedakalanāṃ svaśaktīnāṃ deva prathayasi sadā svātmani tataḥ |",
    "GSP30kramstou:19_0": "kriyājñānecchākhyāṃ sthitilayamahāsṛṣṭivibhavāṃ trirūpaṃ bhūyāsaṃ samadhiśayituṃ vyagrahṛdayaḥ purā sṛṣṭir līnā hutavahamayī",
    "GSP30kramstou:19_1": "yātra vilaset parollāsaunmukhyaṃ vrajati śaśisaṃsparśasubhagā",
    "GSP30kramstou:20_0": "hutāśendusphārobhayavibhavabhāg bhairavavibho taveyaṃ sṛṣṭyākhyā mama manasi nityaṃ vilasatām visṛṣṭe bhāvāṃśe bahir atiśayāsvādavirase",
    "GSP30kramstou:20_1": "yadā tatraiva tvaṃ bhajasi rabhasād raktimayatām",
    "GSP30kramstou:21_0": "tadā raktā devī tava sakalabhāveṣu nanu māṃ kriyād raktāpānakramaghaṭitagoṣṭhīgataghṛṇam || bahir vṛttiṃ hātuṃ citibhuvam",
    "GSP30kramstou:21_1": "udārāṃ nivasituṃ yadā bhāvābhedaṃ prathayasi vinaṣṭormicapalaḥ",
    "GSP30kramstou:22_0": "sthiter nāśaṃ devī kalayati tadā sā tava vibho sthiteḥ sāṃsārikyāḥ kalayatu vināśaṃ mama sadā jagatsaṃhāreṇa praśamayitukāmaḥ",
    "GSP30kramstou:22_1": "svarabhasāt svaśaṅkātaṅkākhyaṃ vidhim atha niṣedhaṃ prathayasi",
    "GSP30kramstou:23_0": "yamaṃ sṛṣṭvetthaṃ tvaṃ punar api ca śaṅkāṃ vidalayan mahādevī seyaṃ mama bhavabhayaṃ saṃdalayatām vilīne śaṅkaughe sapadi",
    "GSP30kramstou:23_1": "paripūrṇe ca vibhave gate lokācāre galitavibhave śāstraniyame |",
    "GSP30kramstou:24_0": "anantaṃ bhogyaughaṃ grasitum abhito laṃpaṭarasā vibho saṃhārākhyā mama hṛdi bhidāṃśaṃ praharatu taditthaṃ devībhiḥ sapadi",
    "GSP30kramstou:24_1": "dalite bhedavibhave vikalpaprāṇāsau pravilasati mātṛsthitir alam",
    "GSP30kramstou:25": "ataḥ saṃhārāṃśam nijahṛdi vimṛśya sthitimayī prasannā syān mṛtyupralayakaraṇī me bhagavatī taditthaṃ te tisro nijavibhavavisphāraṇavaśād avāptāḥ ṣaṭcakrakramakṛtapadaṃ śaktaya imāḥ",
    "GSP30kramstou:26_0": "kramād unmeṣeṇa pravidadhati citrāṃ bhavadaśām imābhyo devībhyaḥ pravaṇahṛdayaḥ syāṃ gatabhayaḥ imāṃ rundhe bhūmiṃ bhavabhayabhidātaṅkakaraṇīm",
    "GSP30kramstou:26_1": "imāṃ bodhaikāntadrutirasamayīm cāpi vidadhe",
    "GSP30kramstou:27": "taditthaṃ saṃrodhaṃ drutim atha vilupyāśubhatatīr yatheṣṭaṃ cācāraṃ bhajati lasatāṃ sā mama hṛdi || 22 ||",
    "GSP30kramstou:28": "kriyābuddhyakṣādeḥ parimitapade mānapadavīm avāptasya sphāraṃ nijanijarucā saṃharati yā |",
    "GSP30kramstou:29_0": "iyaṃ mārta.ṅdasya sthitipadayujaḥ sāram akhilam haṭhād ākarṣantī kṛśatu mama bhedaṃ bhavabhayāt samagrām akṣālīṃ kramavirahitā",
    "GSP30kramstou:29_1": "sātmani muhur niveśyānantāntarbahalitamahāraśminivahā |",
    "GSP30kramstou:30": "parā divyānandaṃ kalayitum udārādaravatī prasannā me bhūyāt hṛdayapadavīṃ bhūṣayatu ca || pramāṇe saṃlīne śivapadalasadvaibhavavaśāt śarīraprāṇādir mitakṛtakamātṛsthitimayaḥ |",
    "GSP30kramstou:31_0": "yadā kālopādhiḥ pralayapadam āsādayati te tadā devī yāsau lasati mama sā syāc chivamayī || prakāśākhyā saṃvit kramavirahitā",
    "GSP30kramstou:31_1": "śūnyapadato bahirlīnātyantam prasarati samācchādakatayā |",
    "GSP30kramstou:32_0": "tato 'py antaḥsāre galitarabhasād akramatayā mahākālī seyaṃ mama kalayatāṃ kālam akhilam || tato devyāṃ yasyāṃ paramaparipūrṇasthitijuṣi",
    "GSP30kramstou:32_1": "kramaṃ vicchidyāśu sthitimatirasāt saṃvidadhati",
    "GSP30kramstou:33": "pramāṇaṃ mātāraṃ mitim atha samagraṃ jagad idaṃ sthitāṃ kroḍīkṛtya śrayatu mama cittaṃ citim imām || 27 ||",
    "GSP30kramstou:34": "anargalasvātmamaye maheśe tiṣṭhanti yasmin vibhuśaktayas tāḥ |",
    "GSP30kramstou:35": "taṃ śaktimantaṃ praṇamāmi devaṃ manthānasaṃjñaṃ jagadekasāram || 28 ||",
    "GSP30kramstou:36": "itthaṃ svaśaktikiraṇaughanutiprabandhān ākarṇya deva yadi me vrajasi prasādam |",
    "GSP30kramstou:37": "tenāśu sarvajanatāṃ nijaśāsanāṃśusaṃśāntitākhilatamaḥpaṭalāṃ vidheyāḥ || 29 ||",
    "GSP30kramstou:38": "ṣaṭṣaṣṭinām eke varṣe navamyām asite 'hani |",
    "GSP30kramstou:39": "mayā 'bhinavaguptena mārgaśīrṣe stutaḥ śivaḥ ||",
    "GSP30kramstou:40": "iti śrī abhinavaguptapādācāryakṛtaṃ kramastotraṃ sampūrṇam ||",
    "GSP30kramstou:41": "Gandharva-nagaram /",
    "GSP30kramstou:42": "DSO Sanskrit Archive"
}