{
    "SA11bsa004_u:0_0": "namo bodhisattvāya mañjuśriye kumārabhūtāya /",
    "SA11bsa004_u:bpp_1_0": "kālatrayākhilajināṃśca tadīyadharmān saṅghān mahādaratayā praṇipatya cāpi /",
    "SA11bsa004_u:bpp_1_1": "bodhiprabheṇa kathito viśadīkaromi śiṣyottamena khalu bodhipathapradipam //",
    "SA11bsa004_u:bpp_2_0": "puruṣāstrividhā jñeyā uttamādhamamadhmāḥ /",
    "SA11bsa004_u:bpp_2_1": "likhyate lakṣaṇaṃ teṣāṃ sphuṭaṃ pratyekabhedataḥ //",
    "SA11bsa004_u:bpp_3_0": "upāyena tu kenāpi kevalaṃ saṃsṛteḥ sukham /",
    "SA11bsa004_u:bpp_3_1": "svasyaivārthe ya īheta jñeyaḥ so puruṣo 'dhamaḥ //",
    "SA11bsa004_u:bpp_4_0": "pāpakarmanivṛttātmā bhavasukhāt parāṅmukhaḥ /",
    "SA11bsa004_u:bpp_4_1": "ātmanirvāṇamātrārthī yo naro madhyamastu saḥ //",
    "SA11bsa004_u:bpp_5_0": "svasantānagatairduḥkhairduḥkhasyānyasya sarvathā /",
    "SA11bsa004_u:bpp_5_1": "sarvasya yaḥ kṣayaṃ kāṅkṣeduttamaḥ puruṣastu saḥ //",
    "SA11bsa004_u:bpp_6_0": "kāṅkṣanto hi varāṃ bodhiṃ sattvānāmuttamāstathā /",
    "SA11bsa004_u:bpp_6_1": "darśitān gurubhistebhyaḥ sadupāyāṃ pracakṣmahe //",
    "SA11bsa004_u:bpp_7_0": "sambuddhacitramūrtyādistūpasaddharmasammukhaḥ /",
    "SA11bsa004_u:bpp_7_1": "puṣpaidhupaiḥ padārthaiśca yathāprāptaiḥ supūjayet //",
    "SA11bsa004_u:bpp_8_0": "samantabhadracaryoktā pūjā saptavidhāpi ca /",
    "SA11bsa004_u:bpp_8_1": "bodhisārasya paryantam avaivartikacittataḥ //",
    "SA11bsa004_u:bpp_9_0": "suśraddhayā triratneyaḥ bhumau saṃsthāpya jānunī /",
    "SA11bsa004_u:bpp_9_1": "bhūtvā kṛtāñjaliścāpi triścādau śaraṇaṃ vrajet //",
    "SA11bsa004_u:bpp_10_0": "tataḥ samastasattveṣu maitrīcitta puraskṛtaḥ /",
    "SA11bsa004_u:bpp_10_1": "durgatitrayājanmādisaṅkrāntimaraṇādibhiḥ //",
    "SA11bsa004_u:bpp_11_0": "dṛṣṭvāśeṣaṃ jagaddukhaṃ duḥkhena dukhitāyāśca /",
    "SA11bsa004_u:bpp_11_1": "duḥkhahetostathā duḥkhāt jagatāṃ muktikāṅkṣayā //",
    "SA11bsa004_u:bpp_12_0": "bodhicittaṃ samutpādyamanāpāyipratijñayā /",
    "SA11bsa004_u:bpp_12_1": "evaṃ praṇidhicittānām utpādetu guṇāśca ye //",
    "SA11bsa004_u:1_0": "te gaṇḍavyūhasūtreṣu maitreyeṇa prabhāṣitāḥ /",
    "SA11bsa004_u:bpp_13_0": "te gaṇḍavyūhasūtreṣu maitreyeṇa prabhāṣitāḥ /",
    "SA11bsa004_u:bpp_13_1": "sūtrasya tasya paṭhanācchravaṇād gurorvā",
    "SA11bsa004_u:bpp_13_2": "sambodhicittaguṇakāni nirantakāni //",
    "SA11bsa004_u:bpp_14_0": "vijñāya tasya khalu saṃsthitārarṇāna /",
    "SA11bsa004_u:bpp_14_1": "cittaṃ tathā samudayeta muhurmuhaśca /",
    "SA11bsa004_u:bpp_14_2": "vīradattaparīpṛcchāsūtre puṇyaṃ pradarśitam //",
    "SA11bsa004_u:bpp_15_0": "yattacślokatrayeṇaiva samāsenātralikhyate /",
    "SA11bsa004_u:bpp_15_1": "bodhicittāddhi yatpuṇyaṃ tacca rupi bhavedyadi //",
    "SA11bsa004_u:bpp_16_0": "ākāśadhātuṃ sampūrya bhuyaścottari tadbhavet /",
    "SA11bsa004_u:bpp_16_1": "gaṅgāvālikasaṅkhyāni buddhakṣetrāṇi yo naraḥ //",
    "SA11bsa004_u:bpp_17_0": "dadyātsadratna pūrṇāni lokanāthebhya eva hi /",
    "SA11bsa004_u:bpp_17_1": "yaścaikaḥ prāñjalirbhūtvā cittaṃ bodhāya nāmayet //",
    "SA11bsa004_u:bpp_18_0": "iyaṃ viśeṣyate pūjā yasyānto 'pi na vidyate /",
    "SA11bsa004_u:bpp_18_1": "utpādyabodhipraṇidhānacittaṃ naikaprayatnaiḥ parivardhitavyam //",
    "SA11bsa004_u:bpp_19_0": "janmāntare 'pi smaraṇārthamasya śikṣā yathoktā paripālanīyā /",
    "SA11bsa004_u:bpp_19_1": "prasthānacitte svayamātiriktaṃ samyagbhavenna praṇidhānavṛddhiḥ //",
    "SA11bsa004_u:bpp_20_0": "sambodhisaṃvāra vivṛddhikāmaḥ tasmād dhruvaṃ cainamavāpnuyāta /",
    "SA11bsa004_u:bpp_20_1": "saptadhāprātimokṣaiśca sadānyasaṃvarānvitaḥ //",
    "SA11bsa004_u:bpp_21_0": "bhāgyaṃ bodhisattvānāṃ saṃvarasya na cānyathā /",
    "SA11bsa004_u:bpp_21_1": "saptadhā prātimokṣeṣu bhāṣiteṣu tathāgataiḥ //",
    "SA11bsa004_u:bpp_22_0": "brahmacaryaśriyaḥ śreṣṭhāḥ bhikṣusaṃvara iṣyate /",
    "SA11bsa004_u:bpp_22_1": "śīlādhyāyoktavidhinā bodhisattvasya bhumiṣu //",
    "SA11bsa004_u:bpp_23_0": "saṃvaraḥ sadgurorgrāhyaḥ samyaglakṣaṇayuktataḥ /",
    "SA11bsa004_u:bpp_23_1": "yaḥ saṃvaravidhau dakṣaḥ svayaṃ ca saṃvare sthitaḥ //",
    "SA11bsa004_u:bpp_24_0": "kṛpāluḥ saṃvare śaktaḥ jñātavyaḥ sadgurustu saḥ /",
    "SA11bsa004_u:bpp_24_1": "tatra yatnena na prāpto guruścaitādṛśo yadi //",
    "SA11bsa004_u:bpp_25_0": "saṃvaragrahaṇasyānyo vidhiḥ tasmāt samuyacte /",
    "SA11bsa004_u:bpp_25_1": "ambararājabhutena pūrvaṃ mañjuśriyā yathā //",
    "SA11bsa004_u:bpp_26_0": "bodhicittaṃ samutpādi suspaṣṭaṃ cātra likhyate /",
    "SA11bsa004_u:bpp_26_1": "mañjuśribuddhakṣetrālaṅkārasūtroktivat tathā //",
    "SA11bsa004_u:bpp_27_0": "utpādayāmi sambodhau cittaṃ nāthasya sammukham /",
    "SA11bsa004_u:bpp_27_1": "nimantraye jagatsarvaṃ dāridyānmocitāsmi tat //",
    "SA11bsa004_u:bpp_28_0": "vyāpādakhilacittaṃ vā īrṣyāmātsaryameva va /",
    "SA11bsa004_u:bpp_28_1": "adhyāgre na kariṣyāmi bodhiṃ prāpsyāmi yāvatā //",
    "SA11bsa004_u:bpp_29_0": "brahmacaryaṃ cariṣyāmi kāmāṃstyakṣyāmi pāpakān /",
    "SA11bsa004_u:bpp_29_1": "buddhānāmānuśikṣiṣye śīlasaṃvara saṃyame //",
    "SA11bsa004_u:bpp_30_0": "nāhaṃ tvaritarupeṇa bodhiṃ prāptumihotsahe /",
    "SA11bsa004_u:bpp_30_1": "parāntakoṭiṃ sthāsyāmi sattvasyaikasya kāraṇāt //",
    "SA11bsa004_u:bpp_31_0": "kṣetraṃ viśodhiṣyāmi aprameyamacintim /",
    "SA11bsa004_u:bpp_31_1": "nāmadheyaṃ kariṣyāmi daśadikṣu ca viśrutam //",
    "SA11bsa004_u:bpp_32_0": "kāyavākkarmaṇī cāhaṃ śodhayiṣyāmi sarvaśaḥ /",
    "SA11bsa004_u:bpp_32_1": "śodhayiṣye manaskarma kartāsmi nāśabham //",
    "SA11bsa004_u:bpp_33_0": "svakāyavākacittaviśuddhihetu, prasthānacittātmayamasthitena /",
    "SA11bsa004_u:bpp_33_1": "triśīlaśikṣāpariśiyeta cet, triśīlaśikṣāsu mahādarasyāt //",
    "SA11bsa004_u:bpp_34_0": "śuddhasambodhisattvānāṃ tasmāt saṃvarasaṃvṛtau /",
    "SA11bsa004_u:bpp_34_1": "yatnāt sambodhisambhāraḥ paripūrṇo bhaviṣyati //",
    "SA11bsa004_u:bpp_35_0": "puṇyajñānasvabhāvasya sambhārasya tu pūrtaye /",
    "SA11bsa004_u:bpp_35_1": "sarvabuddhamatoheturabhijñotpāda eva hi //",
    "SA11bsa004_u:bpp_36_0": "pakṣavṛddhiṃ vinā pakṣī khe noḍaḍetuṃ yathā kṣamaḥ /",
    "SA11bsa004_u:bpp_36_1": "tathābhijñābalairhīnaḥ sattvārthakaraṇe 'kṣamaḥ //",
    "SA11bsa004_u:bpp_37_0": "abhijñasya divārātrau yāni puṇyāni santi vai /",
    "SA11bsa004_u:bpp_37_1": "abhijñāyāśca rāhitye naiva janmaśateṣu ca //",
    "SA11bsa004_u:bpp_38_0": "śīghraṃ sambodhisambhāraṃ sampūrayitumicchati /",
    "SA11bsa004_u:bpp_38_1": "nirālasyena yatnenābhijñāṃ saṃsādhayettu saṃ //",
    "SA11bsa004_u:bpp_39_0": "śamathasiddhayabhāve 'bhijñānaṃ na jāyate /",
    "SA11bsa004_u:bpp_39_1": "ataḥ śamathasiddhayarthaṃ yatitavyaṃ punaḥ punaḥ //",
    "SA11bsa004_u:bpp_40_0": "śamathaṅgaprahīṇatve tadyatnairbhāvite 'pi ca /",
    "SA11bsa004_u:bpp_40_1": "saṃvatsarasahasraiśca samādhirnaiva setsyati //",
    "SA11bsa004_u:bpp_41_0": "ataḥ samādhisambhārādhyāyoktāṅgasamāśritaḥ /",
    "SA11bsa004_u:bpp_41_1": "kasmiṃścit alambane 'pi puṇye saṃsthāpayenmanaḥ //",
    "SA11bsa004_u:bpp_42_0": "yoginaḥ śamathe siddhe 'bhijñānaṃ cāpi setsyati /",
    "SA11bsa004_u:bpp_42_1": "prajñāpāramitāyogaṃ vinā nāvaraṇakṣayaḥ //",
    "SA11bsa004_u:bpp_43_0": "kleśajñeyāvṛtestasmāt prahāṇārthamaśeṣataḥ /",
    "SA11bsa004_u:bpp_43_1": "prajñāpāramitāṃ yogī sopāyaṃ bhāvayet sadā //",
    "SA11bsa004_u:bpp_44_0": "upāyarahitā prajñāpyupāyaḥ prajñayā vinā /",
    "SA11bsa004_u:bpp_44_1": "yato bandha iti proktau praheyaṃ nobhayaṃ tataḥ //",
    "SA11bsa004_u:bpp_45_0": "kā prajñā ka upāyaśca śaṅkāmiti nirāsitum /",
    "SA11bsa004_u:bpp_45_1": "upāyasya ca prajñāyāḥ bhedaḥ samyak prakāśyate //",
    "SA11bsa004_u:bpp_46_0": "prajñāpāramitāṃ tyaktvā dānapāramitādayaḥ /",
    "SA11bsa004_u:bpp_46_1": "sarve hi kuśalāḥ dharmāḥ upāyāḥ jinabhāṣitāḥ //",
    "SA11bsa004_u:bpp_47_0": "upāyābhyāsavaśyātmā yo hi prajñāṃ vibhāvayet /",
    "SA11bsa004_u:bpp_47_1": "śīghraṃ sa labhate bodhiṃ na nairātmyaikabhāvanāt //",
    "SA11bsa004_u:bpp_48_0": "skandhāyatanadhātūnāmanutpādāvabodhinām /",
    "SA11bsa004_u:bpp_48_1": "svabhāvaśūnyatājñānaṃ prajñeti parikīrtitā //",
    "SA11bsa004_u:bpp_49_0": "sadutpattirayuktāsti asaccāpi khapuṣpavat /",
    "SA11bsa004_u:bpp_49_1": "dvayordoṣaprasaṅgatvāt udbhāvo na dvayorapi //",
    "SA11bsa004_u:bpp_50_0": "anutpannaḥ svato bhāvo parato nobhayorapi /",
    "SA11bsa004_u:bpp_50_1": "ahetuteśca no tasmāt niḥsvabhāvaḥ svarupataḥ //",
    "SA11bsa004_u:bpp_51_0": "athavā sarvadharmāṇāṃ caikānekavicāraṇe /",
    "SA11bsa004_u:bpp_51_1": "svarupāprāpyamāṇatvāt niḥsvabhāvatvaniścayaḥ //",
    "SA11bsa004_u:bpp_52_0": "śunyatāsaptau yuktau mūlamadhyamakādiṣu /",
    "SA11bsa004_u:bpp_52_1": "siddho bhāvasvabhāvastu śunyatāyāṃ bhāṣitaḥ //",
    "SA11bsa004_u:bpp_53_0": "granthasya gauravo yasmāt atra tasmānna vistaraḥ /",
    "SA11bsa004_u:bpp_53_1": "siddhasiddhāntamātraikaṃ bhāvanārthaṃ prabhāṣitam //",
    "SA11bsa004_u:bpp_54_0": "tasmādaśeṣadharmāṇāṃ svabhāvanāmalābhataḥ /",
    "SA11bsa004_u:bpp_54_1": "nairātmyabhāvanā yā hi sā prajñāyāstu bhāvanā //",
    "SA11bsa004_u:bpp_55_0": "prajñayā sarvadharmaṇāṃ yatsvabhāvo na dṛṣṭavat /",
    "SA11bsa004_u:bpp_55_1": "yuktayā parīkṣya tāṃ prajñāṃ so 'vikalpena bhāvayet //",
    "SA11bsa004_u:bpp_56_0": "bhavo vikalpobhūto 'yaṃ tadvikalpātmakastataḥ /",
    "SA11bsa004_u:bpp_56_1": "sarvakalpaparityāgaḥ nivārṇaḥ paramo 'sti hi //",
    "SA11bsa004_u:2_0": "evamapyuktaṃ bhagavatā - -",
    "SA11bsa004_u:bpp_57_0": "mahāvidyā vikalpo hi saṃsārārṇavapātakaḥ /",
    "SA11bsa004_u:bpp_57_1": "nirvikalpasamādhisthe 'vikalpo bhāsate khavat //",
    "SA11bsa004_u:3_0": "avikalpapraveśadhāraṇyāmapi uktam - -",
    "SA11bsa004_u:bpp_58_0": "cintitenirvikalpe 'smin saddharme jinaputrakaiḥ /",
    "SA11bsa004_u:bpp_58_1": "vikalpaṃ durgamaṃ tīrtvāvikalpo prāpsyate kramāt //",
    "SA11bsa004_u:bpp_59_0": "niścayīyāgamayuktibhyāṃ svabhāva rahitān tathā /",
    "SA11bsa004_u:bpp_59_1": "sarvān dharmānutpannānavikalpaṃ bhāvayet //",
    "SA11bsa004_u:bpp_60_0": "bhāvayannidamevetthaṃ prāpyoṣṇatvādikaṃ kramāt /",
    "SA11bsa004_u:bpp_60_1": "labhate pramuditvādiṃ buddhabodhirna lambitā //",
    "SA11bsa004_u:bpp_61_0": "sādhitairmantraśaktayā hi śāntivistarakarmabhiḥ /",
    "SA11bsa004_u:bpp_61_1": "bhadrakumbhādisiddhāṣṭamahāsiddhibalena ca //",
    "SA11bsa004_u:bpp_62_0": "abhīṣṭā bodhisambhāraparipūrtiḥ sukhena cet /",
    "SA11bsa004_u:bpp_62_1": "kriyācaryādi tantrokam guhyācaraṇabhiṣyate //",
    "SA11bsa004_u:bpp_63_0": "tadācāryabhiṣekārthaṃ mahāratnādidānataḥ /",
    "SA11bsa004_u:bpp_63_1": "sadguruṃ prīṇayed bhaktayā sarvāñjñādipālanaiḥ //",
    "SA11bsa004_u:bpp_64_0": "prasanne ca gurau bhūte pūrṇācāryābhiṣekataḥ /",
    "SA11bsa004_u:bpp_64_1": "sarvapāpaviśuddhātmā siddhibhāgī bhaviṣyati //",
    "SA11bsa004_u:bpp_65_0": "ādibuddhamahātantre prayatnena niṣedhataḥ /",
    "SA11bsa004_u:bpp_65_1": "guhyaprajñābhiṣekastu na grahyā brahmacārariṇā //",
    "SA11bsa004_u:bpp_66_0": "so 'bhiṣeko gṛhītaścet brahyacaryatapaḥ sthitaiḥ /",
    "SA11bsa004_u:bpp_66_1": "niṣiddhācaraṇatvāt tattapaḥ samvarakṣayaḥ //",
    "SA11bsa004_u:bpp_67_0": "jāyante vratinastasya pārājikavipattayaḥ /",
    "SA11bsa004_u:bpp_67_1": "saḥ pateddurgatau nūnaṃ siddhirnaiva kadācana //",
    "SA11bsa004_u:bpp_68_0": "sarvatantraśrutau bhāṣye homayajñādikarmāsu /",
    "SA11bsa004_u:bpp_68_1": "labdhācāryābhiṣekaśca tattvavida naiva duṣyati //",
    "SA11bsa004_u:bpp_69_0": "dīpaṅkaraśriyā bodhipathaḥ proktaḥ samāsataḥ /",
    "SA11bsa004_u:bpp_69_1": "dṛaṣṭvā sūtrādidharmoktiṃ bodhiprabhanivedanāt //"
}