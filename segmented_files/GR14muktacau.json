{
    "GR14muktacau:0": " Muktā-caritram",
    "GR14muktacau:1": " namaḥ śrī-gāndharvikā-giridharābhyām",
    "GR14muktacau:2": " kandarpa-koṭi-ramyāya sphurad-indīvara-tviṣe /",
    "GR14muktacau:3": " jagan-mohana-līlāya namo gopendra-sūnave //",
    "GR14muktacau:4": " kraya-vikraya-khelābdau muktānāṃ majjitātmanoḥ /",
    "GR14muktacau:5": " mitho jayārthinor vande rādhā-mādhavayor yugam //",
    "GR14muktacau:6": " nijām ujjvalitāṃ bhakti-sudhām arpayituṃ kṣitau /",
    "GR14muktacau:7": " uditaṃ taṃ śacī-garbha-vyomni pūrṇaṃ vidhuṃ bhaje //",
    "GR14muktacau:8": " nāma-śreṣṭhaṃ manum api śacīputram atra svarūpaṃ",
    "GR14muktacau:9": " śrī-rūpaṃ tasyāgrajam uru-purīṃ māthurīṃ goṣṭhavāṭīm /",
    "GR14muktacau:10": " rādhā-kuṇḍaṃ girivaram aho rādhikā-mādhavāśāṃ",
    "GR14muktacau:11": " prāpto yasya prathita-kṛpayā śrī-guruṃ taṃ nato'smi //",
    "GR14muktacau:12": " hari-caritāmṛta-laharīṃ vṛndā-vipināmbu-rāśimbhūtām /",
    "GR14muktacau:13": " rasavad vṛndāraka-gaṇa-paramānandāya santanumaḥ //",
    "GR14muktacau:14": " ekadā kiñcin-mātra-śruta-pūrva-vṛttāntayā satyabhāmayā kṛṣṇaḥ sākūtaṃ pṛṣṭaḥ /",
    "GR14muktacau:15": " latās tā madhurāḥ kasmin jāyante dhanyanivṛti /",
    "GR14muktacau:16": " nātha mat-kaṅkaṇa-nyastaṃ yāsāṃ muktāphalaṃ phalam //",
    "GR14muktacau:17": " [* This verse is quoted in UN 11.66 as an example of maugdhya. There the first line",
    "GR14muktacau:18": " reads:",
    "GR14muktacau:19": " kās tā latāḥ kva vā santi kena vā kila ropitāḥ]",
    "GR14muktacau:20": " tatas tad-vṛttānta-smaraṇāt kṛṣṇaḥ svāntar-glānir bahir vihasyāha /",
    "GR14muktacau:21": " gataḥ sa kālo yatrāsīt muktānāṃ janma valliṣu /",
    "GR14muktacau:22": " vartante sāmprataṃ tāsāṃ hetavaḥ śukti-sampuṭāḥ //",
    "GR14muktacau:23": " tatas tad apūrvaṃ śrutvā sa-viśeṣa-śravaṇotkaṇṭhitayā tayā bāḍham āmreḍitaḥ",
    "GR14muktacau:24": " kṛṣṇaḥ punar āha /",
    "GR14muktacau:25": " ekadā kārttike māsi gokule govardhana-girau",
    "GR14muktacau:26": " dīpa-mālikā-mahotsava āsīt /",
    "GR14muktacau:27": " tatra sarvo jano vicitra-nepathya-sāmagrīṇāṃ",
    "GR14muktacau:28": " saṃskārāya sādhanāya ca paramāśakto babhūva /",
    "GR14muktacau:29": " gopās tu svaṃ svaṃ bhūṣayanto'pi",
    "GR14muktacau:30": " viśeṣataḥ gavādi-paśūnāṃ prasādhanārtham udyuktā āsan /",
    "GR14muktacau:31": " gopyaḥ kila",
    "GR14muktacau:32": " prasādhita-sadanā ātmanāṃ bhūṣaṇārthaṃ nānālaṅkāra-saṃskāra-sādhana-parā",
    "GR14muktacau:33": " babhūvuḥ / rādhā tu mālya-haraṇākhya-saras-tīropānta-mādhavī-catuḥ-śālikāyāṃ",
    "GR14muktacau:34": " sva-sakhī-samudayena paramottama-muktābhir vividha-bhūṣaṇāni racayitum",
    "GR14muktacau:35": " ārebhe /",
    "GR14muktacau:36": " mayā ca vicakṣaṇa iti yathārtha-nāma-kīra-kumāra-mukhatas tan niśamya",
    "GR14muktacau:37": " sa-kautukaṃ tatra gatvātipremāspadasya haṃsī-hariṇīti nāmno dhenu-yugalasya",
    "GR14muktacau:38": " bhūṣaṇautsukyena tāsāṃ sakāśe mauktikāni prārthitāni // tataḥ",
    "GR14muktacau:39": " suvividha-vaidagdhya-parimala-parilasita-sāmi-nimilita-vāma-nayana-nīlotpala-dal",
    "GR14muktacau:40": " āñcalena sāvahelanam iva manāg eva mām avalokya",
    "GR14muktacau:41": " muni-vrata-jatu-mudrita-hasita-hīrakānarghya-mahā-ratna-bahiḥ-prakāśaṃ",
    "GR14muktacau:42": " nirbharāveśa-viśeṣeṇa hārādi-gumphana-vilāsam eva vitanvatīs tāḥ prati sasmitam",
    "GR14muktacau:43": " idam aham ābhāṣitavān /",
    "GR14muktacau:44": " abhinava-yauvanā-mūlya-cintāmaṇi-labdhi-vivardhitottuṅga-garva-mahā-parvatā",
    "GR14muktacau:45": " vaguṇṭhita-karṇyaḥ/",
    "GR14muktacau:46": " priya-vayasyasya mama prārthite kṣaṇam api karṇān",
    "GR14muktacau:47": " udghāṭayantu bhavatyaḥ /",
    "GR14muktacau:48": " tatas tāsām īṣat smitvānyonyam ālokayantīnāṃ madhye pragalbhā lalitā vihasya",
    "GR14muktacau:49": " saroṣam iva vyājahāra /",
    "GR14muktacau:50": " aye nāgara/",
    "GR14muktacau:51": " etāni bahu-mūlyāni mauktikāni",
    "GR14muktacau:52": " rāja-mahiṣī-yogyāni /",
    "GR14muktacau:53": " tava mahiṣīnām evālaṅkriyāyai satyam abhirūpāṇi kathaṃ",
    "GR14muktacau:54": " na dāsyāmaḥ ?",
    "GR14muktacau:55": " tatas tad-vacaḥ śrutvā mayā kautukenāviṣṭena sāmnā punaḥ punar idam evoktam /",
    "GR14muktacau:56": " bhoḥ priya-bhūṣaṇāḥ/",
    "GR14muktacau:57": " sarvāṇi yadi na deyāni tadā",
    "GR14muktacau:58": " mad-atyanta-priya-dhenu-yugala-śṛṅga-paryāptāny evāvaśyaṃ dīyantām /",
    "GR14muktacau:59": " tato lalitā sarvāsāṃ mauktikāni punaḥ punaś cālayantī bhūyaḥ prāha / he kṛṣṇa/",
    "GR14muktacau:60": " kiṃ kartavyam ?",
    "GR14muktacau:61": " tava dhenu-yogyam ekam api nāsti /",
    "GR14muktacau:62": " tadāham uktavān /",
    "GR14muktacau:63": " ayi parama-cature lalite/",
    "GR14muktacau:64": " tiṣṭha tiṣṭha /",
    "GR14muktacau:65": " ahaṃ kārpaṇya-bhāk",
    "GR14muktacau:66": " paścāt tvayā vaktuṃ na śakya ity upālabhya satvaram ambāṃ vrajeśvarīm āgatya",
    "GR14muktacau:67": " mātar dehi me mauktikāni /",
    "GR14muktacau:68": " ahaṃ tu tāni kṛṣṭa-kedārikāyām eva vapsyāmīti",
    "GR14muktacau:69": " punaḥ punar avocam /",
    "GR14muktacau:70": " tato mātrā vihasyoktaṃ /",
    "GR14muktacau:71": " vatsa na mauktikāny uptāni",
    "GR14muktacau:72": " prarohanti /",
    "GR14muktacau:73": " tadā mayoktaṃ /",
    "GR14muktacau:74": " mātar avaśyam eva dīyantāṃ dina-trayābhyantare prarūḍhāni",
    "GR14muktacau:75": " bhavaty eva sākṣāt kartavyānīty asman-nirbandha-parihārāsamarthayā tayā dattāni",
    "GR14muktacau:76": " bahūni mauktikāni /",
    "GR14muktacau:77": " mayā gokula-jalāharaṇa-ghaṭṭa-samīpa-vartini",
    "GR14muktacau:78": " yamunopakaṇṭhe pauruṣa-trayam avagāḍhāṃ kedarikāṃ niṣpādya sahāsaṃ",
    "GR14muktacau:79": " paśyantīṣu kāsucid gopikāsu tany uptvā sā punar apūri /",
    "GR14muktacau:80": " parito vṛtiś ca kāṣṭhair",
    "GR14muktacau:81": " niviḍā kṛtā /",
    "GR14muktacau:82": " tatas tāsāṃ mauktikaprārthanvacanāsvaranirāsārthaṃ kedārikāsekāya vayasadvārā",
    "GR14muktacau:83": " gavyeṣu prārthyamāneṣu solluṇṭhaṃ vihasya tāḥ procuḥ /",
    "GR14muktacau:84": " tanmauktikakedārikāseko'smākaṃ gavyena kathamucitaḥ /",
    "GR14muktacau:85": " yatpriyagobhūṣaṇārthaṃ",
    "GR14muktacau:86": " kṛtamauktikakedārikāsekastāsāṃ gavāṃ dugdhenaiva kriyatām /",
    "GR14muktacau:87": " tatkedārikotpadyamāne phale nāsmābhirabhilāṣaḥ kartavyaḥ /",
    "GR14muktacau:88": " iti śrutvā mayā",
    "GR14muktacau:89": " svagṛhāṇāṃ gavāṃ bahubhiḥ payobhireva tā darśayatā pratyahaṃ sekaḥ kriyate sma /",
    "GR14muktacau:90": " tataścaturthadivasa eva mauktikāni praūḍhāni /",
    "GR14muktacau:91": " taddarśanenollasitena mayā",
    "GR14muktacau:92": " māturañcalaṃ gṛhītvānīya tadaṅkurā darśitāḥ /",
    "GR14muktacau:93": " tān dṛṣṭvā tu mātā kimetaditi",
    "GR14muktacau:94": " manasi vicārayantī sandigdhā satī vrajaṃ jagāma /",
    "GR14muktacau:95": " gopyas tu tacchrutvā hiṃsrā",
    "GR14muktacau:96": " latāḥ prarūḍhā iti parasparaṃ sahāsamūcire /",
    "GR14muktacau:97": " tato nātivilambena mūrvākāriṇyastā mauktikalatā vistāriṇyaḥ samālocya",
    "GR14muktacau:98": " samīpavartināṃ kadambānāmupariṣṭhāt krameṇāvarohitāḥ / tataḥ",
    "GR14muktacau:99": " katipayairdivasaistāḥ saurabhonmāditamadhuvrataiḥ kusumanicayairgopīnāṃ",
    "GR14muktacau:100": " camatkāramātanvānāḥ sakalaṃ gokulamevādhyavasāyan /",
    "GR14muktacau:101": " tato'ṣṭa-vidha-yonija-mauktikebhyo vilakṣaṇāṃ śriyaṃ dadhati muktāphalāni tāsu",
    "GR14muktacau:102": " jātāni tāni dṛṣṭvā vraja-vāsināṃ vismayo'tyarthaṃ jātaḥ /",
    "GR14muktacau:103": " viśeṣataś ca gopīnām /",
    "GR14muktacau:104": " tataḥ praty aham eva tad-darśanena jāta-lobhās tāḥ mantrayāñcakrire / bhoḥ",
    "GR14muktacau:105": " sakhyaḥ bhadrena jñātam asmabhyaḥ kṛṣṇo mauktikāni sarvathaiva na dāsyatyeva /",
    "GR14muktacau:106": " bhavatu / tat-kṛta-mauktika-kṛṣi-prakriyāsmābhir na dṛṣṭāstīti na syāt /",
    "GR14muktacau:107": " tatrānadhyavasāyaṃ tyaktvā tad-dviguṇikāyāḥ kedārikāyayā ārambhaḥ kathaṃ na",
    "GR14muktacau:108": " kriyate ?",
    "GR14muktacau:109": " iti śrutvāticaturā lalitā prāha -- bhoḥ pavana-vyādhi-vyāpṛtā gopyaḥ/",
    "GR14muktacau:110": " govardhanoddharaṇādi-bhūmi-mauktikotpādanādikaṃ lokottaraṇām api duṣkaraṃ",
    "GR14muktacau:111": " karma / tena yad añjasā kriyate tat kila mahā-siddhato",
    "GR14muktacau:112": " labdha-siddhauṣadhi-mantrādi-prabhāvād eveti samasta-vraja-janair niścitam eva /",
    "GR14muktacau:113": " anyathāsmad-vrajendra-gṛhiṇī garbha-sarovarotpanna-sukomala-nīlotpalasya",
    "GR14muktacau:114": " jñāta-sva-gopa-jāti-kriyā-kalāpa-mātrasya gopālakasya tasya tat-tat-karaṇe katham",
    "GR14muktacau:115": " etāvatī śaktiḥ svataḥ sambhaved iti jānantyo'pi bhavatyaḥ",
    "GR14muktacau:116": " siddhauṣadhi-mantrādy-antareṇa yat-tat-karmaṇi pravartitum abhilaṣanti / tat khalu",
    "GR14muktacau:117": " pariṇatāvagādha-lajjā-parihāsa-sāgarāntaḥ-svapatanāyaiveti satyam avadhāryatām /",
    "GR14muktacau:118": " tatas tuṅgavidyā prāha -- asmābhir api",
    "GR14muktacau:119": " śrī-bhagavatī-pāda-padma-siddha-mantra-śiṣyā-nāndīmukhī-sakāśāt",
    "GR14muktacau:120": " siddha-mantram ekam ādāya kathaṃ na tathodyamaḥ kriyate ?",
    "GR14muktacau:121": " sarvāḥ -- bhadraṃ vadati tuṅgavidyeti nirṇīya tat-pārśvam upetya sa-vinayam",
    "GR14muktacau:122": " ātmābhilāṣaṃ nivedayāmāsuḥ /",
    "GR14muktacau:123": " tato nāndīmukhī svagatamāha -- aye nija-nayana-yugma-dṛṣṭi-sāphalyāya",
    "GR14muktacau:124": " cira-dinam asmad-vidhābhilaṣyamāṇa-kraya-vikraya-krīḍā-kutūhala-kalpataror",
    "GR14muktacau:125": " bāḍham akasmād asmād dṛśāṃ bhāgyātiśaya-vaśāt sākṣād bīja-rūpo'yam avasaraḥ",
    "GR14muktacau:126": " pratyāsanno babhūva /",
    "GR14muktacau:127": " tad-vidagdhānāṃ śiromaṇīr apy etās tathā",
    "GR14muktacau:128": " yukti-sauṣṭhavātiśayena kṛtye'tra pravartayāmi /",
    "GR14muktacau:129": " yathā sa tarus tvaritam eva",
    "GR14muktacau:130": " praūḍhaḥ phalavān bhaved iti manasi vicintya sāntarānandaṃ nāndī prāha -- bhoḥ",
    "GR14muktacau:131": " sakhyaḥ / satyaṃ mukundasya na mantra-kṛteyaṃ mṛdi mauktikā sṛṣṭiḥ /",
    "GR14muktacau:132": " sarvāḥ - tan nija-janena kāraṇa-śuktyādi-mātram antareṇa kathaṃ mṛttikāyām",
    "GR14muktacau:133": " asambhaveyaṃ tad-utpattiḥ pratīyate /",
    "GR14muktacau:134": " nāndī -- asyā bhuvaḥ svābhāvikedṛk-prabhāvād eva /",
    "GR14muktacau:135": " yad vividha-ratna-jananīyaṃ",
    "GR14muktacau:136": " vraja-vana-bhūr iti śrī-bhagavatī-pāda-padmaiḥ punaḥ punar nivarṇyate / ṛtam apy",
    "GR14muktacau:137": " anubhūyante tathā / yataḥ",
    "GR14muktacau:138": " pravāla-nava-pallava-marakata-chada-vajra-mauktika-prakara-koraka-kamala-rāga",
    "GR14muktacau:139": " -nānā-phalādimanto hiraṇmaya-mahīruhāḥ sphuṭam atra jātā jāyamānāś ca",
    "GR14muktacau:140": " dṛśyante / ato'syām upta-muktāphalāni janiṣyante phaliṣyanti ceti kiṃ citram ? tad",
    "GR14muktacau:141": " bhavatībhir api surabhitara-navanītādi-seka-pūrvakam atiprayatnena tathā tat-kṛṣiḥ",
    "GR14muktacau:142": " kriyatāṃ yathā tato'py adhikatamāni paramottama-phalāni labhyante /",
    "GR14muktacau:143": " iti tad-vacana-mādhurīm āpīya sa-santoṣaṃ sa-ślāghaṃ pratyayantyaḥ sarvās tām",
    "GR14muktacau:144": " āliṅgya nijāṃ sthalīm āgatya spardhayā maj-jayāya samucita-vetanato",
    "GR14muktacau:145": " dviguṇa-triguṇa-gorasa-pradānena karma-kārānānāyya sthāne sthāne kedārikāḥ",
    "GR14muktacau:146": " kṛtvā peṭikāyām agrathitāni grathitāny aṅga-bhūṣaṇa-rūpāṇi ca yāvanti sthitāni",
    "GR14muktacau:147": " tāvanti yathā-yuktam alpāny eva saṃrakṣyāṅgataḥ samuttāritāni ca mauktikāni",
    "GR14muktacau:148": " niravaśeṣam uptvā pratyaham eva tri-sandhyaṃ go-dugdha-navanīta-suvāsita-ghṛtair",
    "GR14muktacau:149": " eva sekaṃ kartum ārabdhavatyaḥ /",
    "GR14muktacau:150": " tatastāsāṃ muktākṛṣikaraṇaśravaṇānmātsaryato lobhataśca candrāvalīprabhṛtayo'pi",
    "GR14muktacau:151": " sarvā vallabyastato'pyadhikakedārikāḥ sthāne sthāne kṛtvā",
    "GR14muktacau:152": " dehagehayorekamapyasaṃrakṣya samastamauktikānyuptavatyaḥ /",
    "GR14muktacau:153": " tataḥ katipayadināntare svasvakedārikāsu jātān hiṃsralatāṅkurān dṛṣṭvā",
    "GR14muktacau:154": " antargarbhitagarvābhirvallabhībhistābhiḥ sarvābhiśchalato matpriyavayasyāḥ",
    "GR14muktacau:155": " parihasyante sma /",
    "GR14muktacau:156": " ekasmin dine gorasānāmatīvavyayaṃ svasvagṛhasya ca nimauktikatāṃ vīkṣya gopāḥ",
    "GR14muktacau:157": " sasaṃrambhaṃ kāraṇaṃ papracchuḥ /",
    "GR14muktacau:158": " tacchrutvā vṛddhā ūcuḥ /",
    "GR14muktacau:159": " bho āyuṣmantaḥ /",
    "GR14muktacau:160": " nānuyogaviṣayo'yamābhirbālābhiḥ",
    "GR14muktacau:161": " kṛto mauktikakedārikānāṃ nimittaṃ bahulo vyayo'cirādeva bahutaralābho",
    "GR14muktacau:162": " bhaviṣyati /",
    "GR14muktacau:163": " yatkṛṣṇakedārikāyāṃ rājadārāṇāmapi durlabhāni muktāphalāni kila",
    "GR14muktacau:164": " dṛṣṭāni santīti /",
    "GR14muktacau:165": " athaikadā viśākhayā svadekārikāsu tānaṅkurānnirīkṣya kāsāñcit karṇe",
    "GR14muktacau:166": " nibhṛtamidamuktam /",
    "GR14muktacau:167": " bhoḥ sakhyaḥ /",
    "GR14muktacau:168": " kṛṣṇakedārikāmadhye mayā yādṛśā aṅkurā",
    "GR14muktacau:169": " dṛṣṭā ete tu tādṛśā na dṛśyante /",
    "GR14muktacau:170": " na jāne paścāt kiṃ bhavet /",
    "GR14muktacau:171": " kṛṣṇavayasyadṛṣṭinivāraṇārthaṃ chalataḥ suṣṭhu veṣṭyantām /",
    "GR14muktacau:172": " atha katipayadivasaistāsāṃ rādhādīnāmanyāsāṃ ca kedārikāsu kaṇṭakādicihnena",
    "GR14muktacau:173": " latābhirnijarūpe prakāśyamāne gopīkedārikāsu hiṃsrā latā jātā iti sakalagokula",
    "GR14muktacau:174": " eva khyātam /",
    "GR14muktacau:175": " etad ākarṇya vayasya-dvārā gāndharvā-goṣṭhyāṃ mayedaṃ sotprāsaṃ vijñāpitaṃ",
    "GR14muktacau:176": " śrutaṃ bhavatīnāṃ kedārikāsu bahūni muktā-phalāni jātāni santi / ahaṃ tāvat",
    "GR14muktacau:177": " snigdhas tat sa-vayasyāya mahyaṃ prathama-phalāni dīyantām /",
    "GR14muktacau:178": " tatas tābhir uktaṃ /",
    "GR14muktacau:179": " yadi vayaṃ kṛṣim akariṣyāmas tadā sakala-goṣṭhaṃ",
    "GR14muktacau:180": " mauktikamayam abhaviṣyat /",
    "GR14muktacau:181": " paśupālya-svadharmam apahāya sa iva kaḥ",
    "GR14muktacau:182": " kīlāsa-vṛttim [*NOTE:",
    "GR14muktacau:183": " Karṣaka-vṛttiḥ pakṣe kārpaṇyam] āśrayet //",
    "GR14muktacau:184": " tad ākarṇya mayā nikhila-vayasyāḥ savatsā gāvaḥ śakaṭa-vahā mahiṣyaḥ,",
    "GR14muktacau:185": " savarkarā ajā,",
    "GR14muktacau:186": " vṛndāvana-vartinyaś ca mauktika-mayair mālādy-alaṅkārair",
    "GR14muktacau:187": " maṇḍitāḥ /",
    "GR14muktacau:188": " tataś ca gopyo lajjayā sva-bhūṣaṇa-vyatirekeṇa bahu-dhana-vināśena gopa-bhiyā ca",
    "GR14muktacau:189": " kim atra yuktam iti mantrayitum ārebhire /",
    "GR14muktacau:190": " aye gṛhīta-kṛṣṇa-pakṣayā",
    "GR14muktacau:191": " dhūrta-nāndīmukhyā'bhadreṇa pratāritāḥ sma ity ābhāṣya sarps.aṃ tan-nikaṭam",
    "GR14muktacau:192": " āgatya tat-kathana-pūrvakaṃ bahuśas tābhir bhartsitā nāndīmukhī prāha / bhoḥ",
    "GR14muktacau:193": " tapobhyaḥ śape na mayā sarvathaiva pratāritāḥ stha,",
    "GR14muktacau:194": " kintu yuṣmābhir eva tat sarvaṃ",
    "GR14muktacau:195": " vināśitam /",
    "GR14muktacau:196": " sarvāḥ / kapaṭini kathaṃ kāram /",
    "GR14muktacau:197": " nāndī / yato garvitābhir yuṣmābhir ḍhakkā-vādyavat kolāhala-prapañcena",
    "GR14muktacau:198": " savayasya-gaṇasya tasya śravaṇa-kuhare suṣṭhu-gocarīkṛtya kedārikāsu muktāḥ",
    "GR14muktacau:199": " sphuṭam uptāḥ tathā ko'py ekaḥ prahariko'pi tatra na rakṣitaḥ /",
    "GR14muktacau:200": " sarvāḥ -- etāvatā kiṃ na jātam ?",
    "GR14muktacau:201": " nāndī saroṣam /",
    "GR14muktacau:202": " yaj jātaṃ tac caturaṃmanyābhiḥ śrūyatām /",
    "GR14muktacau:203": " yuṣmān vijetum",
    "GR14muktacau:204": " abhīṣṭam iṣṭānna-pradānena suṣṭhu pralobhya dhūrta-guruṇā yuṣman-nāgareṇa",
    "GR14muktacau:205": " tena prerita-lolupa-bhaṇḍa-madhumaṅgalenāti-nirbaddhato vicitya kiñcij",
    "GR14muktacau:206": " jātāṅkurāḥ sarvā muktā niravaśeṣaṃ samādāya tatra tatra hiṃsrāvallī-kadambān",
    "GR14muktacau:207": " samāropya kayatyaḥ pṛthak svakṛta ekasmin kedāre pratnataḥ saṃropitāḥ /",
    "GR14muktacau:208": " tathānyāsāṃ tu tathaivānīya kālindī-gabhīra-nīrāntaḥ prakṣiptāḥ / iti mayā",
    "GR14muktacau:209": " sudṛḍhaṃ jñātam asti /",
    "GR14muktacau:210": " iti niśamya sarvā āhuḥ / ayi",
    "GR14muktacau:211": " kūṭatva-nāṭaka-naṭana-prakaṭanaika-kāryānindya-mahānandi / ayi",
    "GR14muktacau:212": " bhaṇḍa-madhumaṅgala-guruprāya-mahā-satīrthe / ayi",
    "GR14muktacau:213": " vrajaprathita-śaṭha-naṭa-sahita-nāṭya-yogye /",
    "GR14muktacau:214": " tat-priyatame naṭi / ayi",
    "GR14muktacau:215": " kaliyuga-tapasvini /",
    "GR14muktacau:216": " tiṣṭha tiṣṭheti sabhrūbhaṅgaṃ tām ākṣipya sva-geham āgatya",
    "GR14muktacau:217": " punaḥ punas tad eva vicārayantī tāsu rādhā bhoḥ sakhyaḥ nāndīmukhī vā",
    "GR14muktacau:218": " pratārayatu sa dhūrtas tathā vā karotu adhunā tad-vicāreṇa ko lābhaḥ / sāmpratam",
    "GR14muktacau:219": " anyad duḥkhaṃ na gaṇyate /",
    "GR14muktacau:220": " gurvādito bhayam eva naḥ khedayati /",
    "GR14muktacau:221": " tad vayaṃ tu",
    "GR14muktacau:222": " tebhyo mauktikeṣu darśiteṣv eva śithilī bhavet /",
    "GR14muktacau:223": " tādṛśāni sarvathaivātra",
    "GR14muktacau:224": " sudurlabhāni kintu kṛṣṇād eva mūlyena yathā gṛhītāni syuḥ /",
    "GR14muktacau:225": " tatropāyaś",
    "GR14muktacau:226": " cintyatām /",
    "GR14muktacau:227": " tataḥ sarvābhir vibhāvyoktam /",
    "GR14muktacau:228": " candramukhī caturā bhavati /",
    "GR14muktacau:229": " suvarṇāni gṛhītvā",
    "GR14muktacau:230": " gatvā samucita-mūlyena mauktikāny ānayatu /",
    "GR14muktacau:231": " tatas tayoktam /",
    "GR14muktacau:232": " sampraty asmābhir upālabdhasya tasya samīpam aham ekākinī",
    "GR14muktacau:233": " gantum aśaktāsmi /",
    "GR14muktacau:234": " kāñcanalatā mama saṅge samāgacchatu /",
    "GR14muktacau:235": " iti sarvāsām",
    "GR14muktacau:236": " anumatyā bahu-suvarṇāni gṛhītvā mauktika-vāṭikā-samīpaṃ te ājagmatuḥ / tatra",
    "GR14muktacau:237": " tad-vāṭikādhikāriṇaṃ subalaṃ mayā saha niviṣṭam abrūtām /",
    "GR14muktacau:238": " he subala śrutam",
    "GR14muktacau:239": " asmābhir bhavadbhir navya-muktāni vikrīyante /",
    "GR14muktacau:240": " tad imāni śuddha-suvarṇāni",
    "GR14muktacau:241": " gṛhītvā samucita-mūlyena pravīṇa-pravīṇa-muktā-phalāni dīyantām /",
    "GR14muktacau:242": " tataḥ smitvā mayoktam /",
    "GR14muktacau:243": " tadānīm anekadhā prārthyamānaṃ naikam api mauktikam",
    "GR14muktacau:244": " asmabhyaṃ dattam /",
    "GR14muktacau:245": " asmat-kedārikā-sekārthaṃ dugdha-pārī ca bhavatībhir na",
    "GR14muktacau:246": " dattā / asmābhir varaṃ kālindī-madhye prakṣeptavyam /",
    "GR14muktacau:247": " tathāpi bhavatīnāṃ",
    "GR14muktacau:248": " gṛha-sarvasvenāpi paṇīkṛtena nikhila-mauktika-vṛndādapakṛṣṭam ekam api",
    "GR14muktacau:249": " mauktikaṃ sarvathā na dātavyam /",
    "GR14muktacau:250": " tataḥ kāñcanalatayoktam /",
    "GR14muktacau:251": " mauktika-nimittaṃ paty-ādibhyo yadi tāsāṃ bhīr na",
    "GR14muktacau:252": " bhavet tadāsya kadarthanoktim īdṛśīṃ kā nāma saheta /",
    "GR14muktacau:253": " bhavatu kiṃ kartavyam /",
    "GR14muktacau:254": " haṭṭa-prasārita-bahuratnā madhurā tāvad dūre tad adya bhoḥ subala svayam eva",
    "GR14muktacau:255": " bhavatā madhyasthena bhūyatām /",
    "GR14muktacau:256": " ānyatrika-mūlyād asmābhir viśeṣo'pi dātavyaḥ /",
    "GR14muktacau:257": " tataś ca viśeṣa-śabda-śravaṇān mayā vihasyoktam /",
    "GR14muktacau:258": " bhavatu nāma",
    "GR14muktacau:259": " svabhāva-komalena mayā tu bhavatībhir iva kāṭhinyaṃ kartuṃ na śakyate / adattvā",
    "GR14muktacau:260": " vā anyat kiṃ kartavyam /",
    "GR14muktacau:261": " kintu mauktikārdhinīnāṃ sarvāsāṃ",
    "GR14muktacau:262": " mauktika-mūlya-nirṇayaḥ kiṃ bhavatībhyām eva bhaviṣyati /",
    "GR14muktacau:263": " tābhyām uktam -- atha kim ?",
    "GR14muktacau:264": " mayoktam / kas tāvad viśeṣaḥ /",
    "GR14muktacau:265": " tataś candramukhī kiñcid vihasya kāñcanalatām",
    "GR14muktacau:266": " ālokitavatī /",
    "GR14muktacau:267": " kāñcanalatātha salajjaṃ subalaṃ prati vyājahāra /",
    "GR14muktacau:268": " sakhe subala svayam",
    "GR14muktacau:269": " eva madhyasthena bhūtvā samādhāya samīcīna-yaśo-bhāras tāvad aṅgīkriyatāṃ",
    "GR14muktacau:270": " bhavatā /",
    "GR14muktacau:271": " subalenoktam /",
    "GR14muktacau:272": " vayasya rahasyatayā bahu-mūlyatvaṃ kiyat kāñcanalatayā",
    "GR14muktacau:273": " prakaṭīkriyate /",
    "GR14muktacau:274": " ātmano'bhīṣṭa-mūlyaṃ svayam eva sphuṭaṃ nigadya na kathaṃ",
    "GR14muktacau:275": " gṛhyate /",
    "GR14muktacau:276": " tato'ham abruvam /",
    "GR14muktacau:277": " sakhe subala candramukhyā abhiprāyo jñātaḥ /",
    "GR14muktacau:278": " muktāphalāni",
    "GR14muktacau:279": " grahītuṃ kāñcanalataiva vicāryānargha-mūlyatvena parikalpya rādhādibhiḥ prahitya",
    "GR14muktacau:280": " mama dattāstīti /",
    "GR14muktacau:281": " kintu kāñcana-sañcayato'pi muktāphalānām adhikaṃ mūlyaṃ",
    "GR14muktacau:282": " jagati prasiddham /",
    "GR14muktacau:283": " tasmād ekayaiva kāñcanalatayā katham etāsāṃ",
    "GR14muktacau:284": " mūlya-paryāptiḥ /",
    "GR14muktacau:285": " yadi vā asyā bakṣasi svarṇa-sampūṭa-rūpa-phala-dvaye bahavaś",
    "GR14muktacau:286": " cintāmaṇayo'pi santīti candramukhī vakṣati tathāpi na / yato",
    "GR14muktacau:287": " vaikuṇṭhanātha-kaṇṭha-sthita-kaustubhato'pi mamaitad ekaṃ muktāphalaṃ",
    "GR14muktacau:288": " parama-parārdhyam /",
    "GR14muktacau:289": " tac chrutvā bhrū-bhaṅgena mām avalokayantī kāñcanalatā saroṣam āha -",
    "GR14muktacau:290": " nirbuddhike candramukhi/",
    "GR14muktacau:291": " tadaiva mayoktaṃ tasya dhṛṣṭasya savidhe mayā na",
    "GR14muktacau:292": " gantavyam / tathāpi tvayāhyam āgraheṇānīya kadarthitāsmi /",
    "GR14muktacau:293": " tvaṃ muktāphalāny",
    "GR14muktacau:294": " ādāya samāgaccha aham itaś calitāsmi /",
    "GR14muktacau:295": " candramukhī āha - kāñcanalate/",
    "GR14muktacau:296": " satyaṃ kathayasi tat katham ekākinyā mayā",
    "GR14muktacau:297": " mūlya-nirṇayo bhavatu /",
    "GR14muktacau:298": " kathaṃ vā nijane'tra sthātavyaṃ ekayoga-nirdiṣṭānāṃ saha",
    "GR14muktacau:299": " vā pravṛttiḥ saha vā nivṛttir iti mayāpi gantavyam /",
    "GR14muktacau:300": " ity ubhe eva gamanodyate",
    "GR14muktacau:301": " dṛṣṭvā mayoktam - subala/",
    "GR14muktacau:302": " tadaiva mayoktaṃ yad etābhyāṃ mūlya-nirṇayo na",
    "GR14muktacau:303": " bhaviṣyati /",
    "GR14muktacau:304": " tac chrutvā tayoḥ savidham āgatya subalenoktam - sakhi candramukhi/",
    "GR14muktacau:305": " vayasyasya",
    "GR14muktacau:306": " mūlya-viṣaye mahān āgraho dṛśyate /",
    "GR14muktacau:307": " tena priya-sakhī rādhā lalitādibhiḥ sahāgatya",
    "GR14muktacau:308": " samakṣam eva samucita-mūlyaṃ pradāya svepsita-muktāphalāni gṛhṇātu / tatra",
    "GR14muktacau:309": " mayā madhyasthena bhūtvā sācivyaṃ karaṇīyam /",
    "GR14muktacau:310": " iti niśamya candramukhī-kāñcanalate tāsāṃ savidhe gatvā sa-roṣam iva sarvaṃ",
    "GR14muktacau:311": " vṛttaṃ kathayāṃcakratuḥ /",
    "GR14muktacau:312": " tataś ca rādhā lalitādibhiḥ saha mauktika-bāṭī-prāntam āsādya",
    "GR14muktacau:313": " candramukhī-dvārā subalam ākārya tam āha - priya-vayasya subala / asmāsu",
    "GR14muktacau:314": " bhavato niraṅkuśaḥ snehaḥ /",
    "GR14muktacau:315": " ataḥ svayam eva tathā vidhīyatāṃ yathāsmābhiḥ",
    "GR14muktacau:316": " samucita-mūlyena muktāphalāni labhyante /",
    "GR14muktacau:317": " tac chrutvā subalena mahyaṃ nivedya mad-vacanena mat-sannidhau tā lalitādayaḥ",
    "GR14muktacau:318": " samānītāḥ / rādhā tu mamātrāgamanaṃ tvayā",
    "GR14muktacau:319": " mad-upadrāvaka-sva-priya-vayasyāya sarvathā na prakāśanīyam iti subalam",
    "GR14muktacau:320": " ābhāṣya man-nikaṭa-stha-kadamba-kuñjāntar nikhila-vṛttāntaṃ niśamayantī",
    "GR14muktacau:321": " nigūḍham āsthitā /",
    "GR14muktacau:322": " tato mayā tāḥ sarvā nibhālya rādhā kathaṃ na dṛśyate ity ukte tuṅgavidyayoktam -",
    "GR14muktacau:323": " gokula-yuva-rāja/",
    "GR14muktacau:324": " sā khalu sa-praṇayaṃ āryayā jaṭilayā kasyacid",
    "GR14muktacau:325": " gṛha-kārya-viśeṣasya kṛte rakṣitā gṛhe vidyate /",
    "GR14muktacau:326": " tatas tad-avasara eva praviṣṭena madhumaṅgalena",
    "GR14muktacau:327": " iṅgita-vijñāpita-rādhā-nigūḍha-man-nikaṭa-sthitim avadhārya kiñcid vihasya",
    "GR14muktacau:328": " mayoktam - tuṅgavidye/",
    "GR14muktacau:329": " muktā-grahaṇecchā tasyā na vidyate iti dṛśyate /",
    "GR14muktacau:330": " tatas tayoktaṃ - nahi nahi /",
    "GR14muktacau:331": " tan-muktā-mūlyam asmābhir eva dāsyate /",
    "GR14muktacau:332": " tadā mayoktaṃ - viśākhaiva rādhā,",
    "GR14muktacau:333": " rādhaiva viśākhā /",
    "GR14muktacau:334": " tatas tan-mūlyaṃ viśākhaiva",
    "GR14muktacau:335": " dāsyatīti jñāyate /",
    "GR14muktacau:336": " bhavatu tatra samāgraho nāsti,",
    "GR14muktacau:337": " kintu yā khalu svayam āgatya na",
    "GR14muktacau:338": " gṛhṇāti tasyāś catur-guṇaṃ mūlyaṃ gṛhyatām /",
    "GR14muktacau:339": " mauktikāni ca sādhāraṇāny eva",
    "GR14muktacau:340": " dīyantām iti me sarveṣāṃ sakhīnāṃ sudṛḍho nirṇayaḥ /",
    "GR14muktacau:341": " tad anu subalaṃ prati mayoktaṃ - sakhe subala/",
    "GR14muktacau:342": " avacita muktā-pūrṇa-sampuṭān",
    "GR14muktacau:343": " ānīya purataḥ prasārya vicitya sarva-kaniṣṭhāny eva mauktikāni pūrvakṛtaṃ",
    "GR14muktacau:344": " tat-kārpaṇyam apy avigaṇayya prathamaṃ tat-kṛte viśākhāyāṃ samarpya tat-sakāśāc",
    "GR14muktacau:345": " ca tan-mūlyaṃ gṛhyatām /",
    "GR14muktacau:346": " yadi vā prastutaṃ dātuṃ na śaknoti tatas tad-abhinneyam /",
    "GR14muktacau:347": " tāvat puṣpa-pravāla-corikā gopa-kanyakā yatra rakṣyante tatraivārān",
    "GR14muktacau:348": " mādhavī-kuñja-kārāyāṃ saṃbadhya rakṣyatām /",
    "GR14muktacau:349": " tac chrutvā madhumaṅgalenoktaṃ - priya-vayasya /",
    "GR14muktacau:350": " nirodhe'pi para-rāmābhiḥ",
    "GR14muktacau:351": " palāyana-vidyāḥ sphuṭam adhītāḥ santi /",
    "GR14muktacau:352": " tadā mayoktaṃ - vayasya/",
    "GR14muktacau:353": " mayāpy etad jñāyata eva /",
    "GR14muktacau:354": " kintu cintā nāsti / yadyapi",
    "GR14muktacau:355": " para-rāmā-sparśo lajjā-tyāgaś cāsmad-vidhānāṃ svapne'py atīvāyogyas tathāpi -",
    "GR14muktacau:356": " sva-kāryam uddharet prājñaḥ kurvann api vigarhitaḥ /",
    "GR14muktacau:357": " tathā,",
    "GR14muktacau:358": " āhāre vyavahāre ca lajjām api parityajet /",
    "GR14muktacau:359": " iti saṃhitā-vacana-balād aham eva prahariko bhavan sarvām eva rātriṃ jāgran",
    "GR14muktacau:360": " nirantaraṃ nivatsyāmi /",
    "GR14muktacau:361": " iti niśamya subalaḥ sa-smitam āha - puruṣottama/",
    "GR14muktacau:362": " priya-sakhyā viśākhayā etāvati",
    "GR14muktacau:363": " mahā-saṅkaṭe kiyantaṃ kālaṃ sthātavyam ?",
    "GR14muktacau:364": " tato mayoktaṃ - yad artham iyaṃ rakṣyate sā yāvat niḥśeṣaṃ mūlya-dravyaṃ",
    "GR14muktacau:365": " prasthāpayati /",
    "GR14muktacau:366": " kiṃ vā kiyad-dravyaṃ gṛhītvā svayam evāgatya dhruvam asyāḥ",
    "GR14muktacau:367": " snehād ittham atra sthitvā avaśiṣṭa-dravyānayanārtham enāṃ prasthāpayati / tāvad",
    "GR14muktacau:368": " anayā sthātavyam /",
    "GR14muktacau:369": " iti śrutvā madhumaṅgalaḥ prāha - sakhe/",
    "GR14muktacau:370": " etad-goṣṭhīnām adhīśā sā sarvābhyo'pi",
    "GR14muktacau:371": " sarva-karmaṇi vicakṣaṇā viśeṣataḥ palāyane gavya-ghaṭṭyāṃ dānādiṣu sarvair",
    "GR14muktacau:372": " asmābhi punaḥ punaḥ prayakṣīkṛtāsti /",
    "GR14muktacau:373": " tvaṃ tv aniśaam udghūrṇase tena me",
    "GR14muktacau:374": " mahatī cintā jñāyate /",
    "GR14muktacau:375": " tataḥ smitam apavāryāham avadaṃ - sakhe/",
    "GR14muktacau:376": " alam anayā cintayā / tan-nikaṭe",
    "GR14muktacau:377": " mamodghūrṇā na janiṣyata eva /",
    "GR14muktacau:378": " yadi vā jāyeta tarhi mad-uttamāṅgasya",
    "GR14muktacau:379": " tad-vāma-bhujā-mṛṇālīm upadhānīkṛtya",
    "GR14muktacau:380": " tad-uras-talpollasita-pīta-paṭṭāmbara-vara-vidhūpadhānopari",
    "GR14muktacau:381": " mad-vāma-kara-pallavam aruṇam abhinyasya tahtā",
    "GR14muktacau:382": " mauktika-paṇa-nimittaka-vāg-vilāsam ullāsayiṣyāmi /",
    "GR14muktacau:383": " yathā sukhena jāgaryām eva",
    "GR14muktacau:384": " catvāro rajani-yāmā drutam eva viramanti / athavā",
    "GR14muktacau:385": " mad-uro-nāma-ghanāndhakāra-viṣama-kārāgārāntas tāṃ praviśya",
    "GR14muktacau:386": " tat-pārśva-yugalaṃ kaṭhora-bhuja-gārutmatārgalābhyāṃ dṛḍhaṃ saṃruddhya",
    "GR14muktacau:387": " sukhena nirātaṅkaḥ svapna-vilāsaṃ vitariṣyāmi /",
    "GR14muktacau:388": " iti śrutvā sarvāḥ smayamānā babhūvuḥ /",
    "GR14muktacau:389": " rādhā tūdgrīvikayā māṃ viśākhāṃ",
    "GR14muktacau:390": " sarvāś ca sakhīr avalokayantī āha - candrāvalī-keli-kuraṅga/",
    "GR14muktacau:391": " tiṣṭha tiṣṭheti",
    "GR14muktacau:392": " anuccair māṃ tarjayantī susmitāsīt /",
    "GR14muktacau:393": " viśākhā tu kuṭila-dṛṣṭyā mām avalokayantī",
    "GR14muktacau:394": " āha - vraja-dhūrta-dhṛṣṭa/",
    "GR14muktacau:395": " apehai apehīti vadantī sakhī-madhye līnā babhūva /",
    "GR14muktacau:396": " tataḥ sarvābhiḥ subalaṃ praty uktaṃ - subala/",
    "GR14muktacau:397": " vidūṣakatāṃ tyaja /",
    "GR14muktacau:398": " yadi bhavatāṃ",
    "GR14muktacau:399": " vikrayecchā vartate,",
    "GR14muktacau:400": " tarhi muktāḥ pradarśya samucita-mūlyena pradīyantām / no",
    "GR14muktacau:401": " ced vayaṃ gṛhaṃ gacchāmaḥ /",
    "GR14muktacau:402": " mathurāta eva mauktiāny ānayitavyāni /",
    "GR14muktacau:403": " iti niśamya subalena sampuṭānudghāṭya tābhyāṃ mauktikāni pradarśya māṃ praty",
    "GR14muktacau:404": " uktaṃ -- priya-vayasya/",
    "GR14muktacau:405": " imāni mauktikāny amūlyāni ābhir gṛha-paty-ādikaṃ",
    "GR14muktacau:406": " samasta-godhanāni ca vikrīyāpi ekasyāpi mūlyaṃ dātum aśakyam / etāḥ khalu",
    "GR14muktacau:407": " bhavat-snigdhāḥ sarvān upekṣya tvāṃ jānanti /",
    "GR14muktacau:408": " tasmād etat-pūrva-kṛta-kārpaṇyam",
    "GR14muktacau:409": " api vismṛtya māṃ ca tva-anugatam avekṣya yat-kiñcin-mūlyaṃ gṛhītvā vinā-mūlyena",
    "GR14muktacau:410": " dattavad āsām abhīpsita-mauktikāni dātum ājñā kriyatām /",
    "GR14muktacau:411": " tato'ham avocam - sakhe/",
    "GR14muktacau:412": " nahi nahi /",
    "GR14muktacau:413": " vayaṃ vāṇijya-vyavasāyinaḥ /",
    "GR14muktacau:414": " bhavatu / kiṃ",
    "GR14muktacau:415": " kartavyaṃ / bhavad-vacanaṃ ca rakṣaṇīyam /",
    "GR14muktacau:416": " tad yat kiñcid alpam eva mayā mṛgyate",
    "GR14muktacau:417": " tad dāpayitvaiva dīyantām /",
    "GR14muktacau:418": " kiṃ ca utkocaṃ gṛhītvā bāraṃ bāraṃ mama",
    "GR14muktacau:419": " ghaṭṭī-dāna-dravyāṇi bhavatā vināśitāni sanītit mama kenāpi kathitam asti",
    "GR14muktacau:420": " tasmān mūlya-dravyaṃ samakṣam eva mayaivābhyo grahītavyam /",
    "GR14muktacau:421": " subalaḥ kiñcid vihasyāha - bhadraṃ vacaḥ /",
    "GR14muktacau:422": " kiṃ ca etābhiḥ",
    "GR14muktacau:423": " svīya-svīyābhīpsita-mauktikāni vicitya pṛthak pṛthak kuṭī-kṛtāni dṛṣṭvā",
    "GR14muktacau:424": " bhavatāpi svābhīpsita-mūlyaṃ kathyatām /",
    "GR14muktacau:425": " tato'ham abruvam - bhadraṃ darśayantu sva-svābhīpsita-mauktikāni mūlyaṃ",
    "GR14muktacau:426": " kathyate mayā /",
    "GR14muktacau:427": " subalaḥ prāha - priya-vayasya/",
    "GR14muktacau:428": " etāḥ vinayena yan nivedayanti tat kṛpayāvadhārya",
    "GR14muktacau:429": " bhavate yadi rocate tadā vidhīyatām /",
    "GR14muktacau:430": " tato'haṃ - subala /",
    "GR14muktacau:431": " kathyatāṃ kiṃ nivedayanti yuktaṃ cet kartavyam /",
    "GR14muktacau:432": " subalaḥ prāha - evaṃ nivedayanti,",
    "GR14muktacau:433": " madhu-purī tāvad dūre",
    "GR14muktacau:434": " samagra-mūlya-dravyāṇāṃ ca samācayanaṃ dina-dvaya-madhya eva sampadyate /",
    "GR14muktacau:435": " gurukulaṃ tu mauktikālaṅkārādy-adarśanāt kṣaṇe kṣaṇe khidyamānaṃ bāḍham",
    "GR14muktacau:436": " ākrośati / ato'tisnigdhān bhavad-vidhān avagatya lajjām api parihāya",
    "GR14muktacau:437": " nirjana-vanāntaram āgatānām asmākam ṛṇenaiva mauktikāni dāpayitvā drutam",
    "GR14muktacau:438": " eva vidāyaḥ kriyatām /",
    "GR14muktacau:439": " mūlya-dravyāṇy asmābhir bhavatām",
    "GR14muktacau:440": " abhīpsita-vṛddhi-sahitāni dina-dvayābhyantare pariśodhya praheyāṇi yady asmāsu",
    "GR14muktacau:441": " bhavad-vayasyasya pratītir na jāyate tadā tvam evāsmākaṃ pratibhūr bhaveti /",
    "GR14muktacau:442": " tasmāt parama-pratīti-pātrābhyaḥ santata-satyavādinībhya etābhyaḥ pratītiṃ kṛtvā",
    "GR14muktacau:443": " datteṣu mauktikeṣu mūlya-dravyam abhīpsita-vṛddhiś cācirāl lapsyate /",
    "GR14muktacau:444": " tathaitābhiḥ",
    "GR14muktacau:445": " saha niviḍa-sneho'pi vardhiṣyata eva /",
    "GR14muktacau:446": " tato'haṃ vihasya - subala/",
    "GR14muktacau:447": " tvaṃ śuddha-buddho'si /",
    "GR14muktacau:448": " āsāṃ vyavahṛtiḥ kiñcin mātrāpi",
    "GR14muktacau:449": " tvayā na jñāyate /",
    "GR14muktacau:450": " kuṭi-nāṭī-nāī̀oikā-nartakya imā mauktikaṃ gṛhītvā",
    "GR14muktacau:451": " nija-nija-bhartṛ-mahā-durga-koṣṭheir veṣṭitān sva-sva-guru-kula-mahā-parvatān",
    "GR14muktacau:452": " praviśya dravyam adattvā yadi khelyantyas tiṣṭheyus tarhi tvayā kiṃ kartavyam /",
    "GR14muktacau:453": " subalaḥ prāha - sakhe/",
    "GR14muktacau:454": " maivaṃ bravīḥ /",
    "GR14muktacau:455": " etāḥ khalu naivaṃ kariṣyanti / yadi vā",
    "GR14muktacau:456": " kuryus tadojjvala-vanāntārjuna-kokilādibhiḥ saha tatra gatvā svayam ābhiḥ",
    "GR14muktacau:457": " svīkṛtam / svayaṃ grahāśleṣa-cumbana-svādhara-sudhā-pānādi-rūpa-mūlyam",
    "GR14muktacau:458": " etāsāṃ bhartṛṣu saṃśrāvya tat-prāpty-arthaṃ tebhyas tathā bhayaṃ",
    "GR14muktacau:459": " pradarśayiṣyāmi /",
    "GR14muktacau:460": " yathā ta eva drutam amūs tvat-samīpaṃ prasthāpya tad",
    "GR14muktacau:461": " dāpayiṣyanti /",
    "GR14muktacau:462": " tan niśamya madhumaṅgalena sa-krodham uktaṃ - re subala/",
    "GR14muktacau:463": " tvaṃ nāmnaiva subalaḥ",
    "GR14muktacau:464": " pumāṃś cāsi /",
    "GR14muktacau:465": " vastutas tv abalākṛtir muhur dṛṣṭo'si /",
    "GR14muktacau:466": " yataḥ sāmpratam apy āsām",
    "GR14muktacau:467": " abalānāṃ phutkāraṃ kṣudrād atikṣudratareṣu tad-bhartṛṣu kartuṃ yad icchasi /",
    "GR14muktacau:468": " tad-bhīru-svabhāvasya tavaitat samucitam eva /",
    "GR14muktacau:469": " tasmāt tvam evātropaviśya mayaiva",
    "GR14muktacau:470": " vijayādidhāṭīṃ pragṛhya balād āsāṃ bhartṛ-sahita-go-mahiṣyādikaṃ veṣṭayitvā",
    "GR14muktacau:471": " samānīya ruddhvātra nadīśvara-pure rakṣiṣyate /",
    "GR14muktacau:472": " tadā tā eva svayam āgatya",
    "GR14muktacau:473": " sva-sva-dravyaṃ sutarāṃ dattvā svaṃ svaṃ patiṃ godhanādikaṃ ca mocayiṣyanti /",
    "GR14muktacau:474": " tatas tac-chravaṇena janita-mahā-duḥkha-bhareṇaiva mayoktaṃ - prāṇa-sakha",
    "GR14muktacau:475": " madhumaṅgala/",
    "GR14muktacau:476": " katham evaṃ tvayā mantryate ?",
    "GR14muktacau:477": " vraja-vāsino bhilla-pulindādyā api",
    "GR14muktacau:478": " me priyebhyo'py adhika-priyāḥ /",
    "GR14muktacau:479": " ete tu sa-gotrāḥ sahodarā mad-abhinnā eva /",
    "GR14muktacau:480": " tasmād etan-mantraṇam atīvānucitam /",
    "GR14muktacau:481": " subala-bhāṣitam eva kiñcid bhāti / tathāpi",
    "GR14muktacau:482": " na priya-janaiḥ samam ādāna-pradāna-prayogeṇa rasa-rakṣā na jāyata eva / tathā",
    "GR14muktacau:483": " ca smṛtiḥ --",
    "GR14muktacau:484": " naivādānaṃ pradānaṃ hi mitraiḥ saha vitanyate /",
    "GR14muktacau:485": " kṛte prītyā bhavel lopaḥ kalahas tad-anantaram // iti /",
    "GR14muktacau:486": " tataḥ prastutam eva mūlyaṃ dattvā mauktikāni nayantu /",
    "GR14muktacau:487": " tac chrutvā sa-krodham iva subalaṃ nibhālya - aye/",
    "GR14muktacau:488": " kauṭilya-pāraṅgata subala/",
    "GR14muktacau:489": " sarvair eva militvā viḍambayitum eva vayam atrānītā bhavatā / tad yūyaṃ",
    "GR14muktacau:490": " mauktika-vāṇijya-vyavasāyena rājyaṃ kuruta /",
    "GR14muktacau:491": " vayaṃ calitāḥ sma ity uktvā",
    "GR14muktacau:492": " calantīnāṃ tāsāṃ savidham āsādya sauhārdam abhivyañjayan subalo lalitāṃ nīcaiḥ",
    "GR14muktacau:493": " prāha - sakhi lalite/",
    "GR14muktacau:494": " ādāna-pradāna-vyavahārasya sneha-bhaṅga-kāritvāt kevalaĪa",
    "GR14muktacau:495": " tad-bhayenaiva priya-vayasyena mūlya-nirṇayaṃ prastuta-vitta-lābhaṃ ca vinā",
    "GR14muktacau:496": " sarvathaiva mauktikāni na deyānīit sarva-prakāreṇāvadhāritam /",
    "GR14muktacau:497": " tasmāt samāgatya",
    "GR14muktacau:498": " prathamaṃ tāvan mūlyam eva nirṇīyatām /",
    "GR14muktacau:499": " tad-dānopāyaḥ paścāc cintanīyaḥ ity",
    "GR14muktacau:500": " anunayena tāḥ parāvṛtya mat-samīpam ānīya māṃ praty uvāca - vayasya/ narma",
    "GR14muktacau:501": " hitvā mūlyam eva tāvat kathyatām /",
    "GR14muktacau:502": " \u000etato'ham -- sakhe subala/",
    "GR14muktacau:503": " prathamaṃ tāvat",
    "GR14muktacau:504": " kasya mauktikānāṃ mūlyaṃ kathanīyam ?",
    "GR14muktacau:505": " subalaḥ prāha - etāsāṃ madhye lalitaiva mukhyā tad etad gṛhīta-mauktika-mūlyaṃ",
    "GR14muktacau:506": " prathamaṃ nirucyatām /",
    "GR14muktacau:507": " tato'haṃ kiñcid vihasya - etad-vāhinīnāṃ pravīṇayā lalitayā samare pauruṣeṇa yadi",
    "GR14muktacau:508": " mādṛśaḥ puruṣa-siṃhaḥ sakṛd api kuṇṭhitāstrīkartuṃ śakyate /",
    "GR14muktacau:509": " tadāsyāḥ samakṣaṃ",
    "GR14muktacau:510": " sarvathaivāstrī na bhaviṣyāmi /",
    "GR14muktacau:511": " kiṃ vā santatam amuktāstrī bhūtvā etaṃ puaruṣam",
    "GR14muktacau:512": " evānukīrtayann imām evānucariṣyāmīti idam eva yat kiñcin mūlyaṃ dattvā",
    "GR14muktacau:513": " gṛhṇātu /",
    "GR14muktacau:514": " subalaḥ smitvāha - gokula-vīra/",
    "GR14muktacau:515": " sudīpra-darpa-bharair",
    "GR14muktacau:516": " mahendra-garva-parvata-kharvanāya sapta-rātram atra",
    "GR14muktacau:517": " vāma-kara-kamala-kaniṣṭhāṅguli-varāṭaka-śikharopari bhramara iva",
    "GR14muktacau:518": " govardhana-girir yena vyadhāyi tenoccaṇḍena bhavatā samam abaleyaṃ",
    "GR14muktacau:519": " kaumalya-lalitā katham iva samitim ativistārayatu /",
    "GR14muktacau:520": " madhumaṅgalaḥ prāha - subala/",
    "GR14muktacau:521": " taṃ kathaṃ pūrvam asya paugaṇḍa-kṛtaṃ darpam",
    "GR14muktacau:522": " atiślāghase ?",
    "GR14muktacau:523": " yad adhunā tāruṇyāmṛta-sekena sa",
    "GR14muktacau:524": " darpaka-kalpa-taru-lakṣa-lakṣa-guṇaṃ pallavito'sti /",
    "GR14muktacau:525": " subalaḥ prāha - katham iti viditam ?",
    "GR14muktacau:526": " madhumaṅgalaḥ - yad anena pūrvārīṇāṃ sakalānāṃ pūrvaṃ yādṛśa-vaikalyaṃ",
    "GR14muktacau:527": " kāritam āsīt,",
    "GR14muktacau:528": " sāmpratam etad durgamaṃ tad-dhṛdayaṅgamāna-tanu-parvatān",
    "GR14muktacau:529": " abhilīlayaiva kena ca nakharāstreṇaiva khaṇḍa-khaṇḍīkṛtya mahāmārādibhis",
    "GR14muktacau:530": " tato'py atulataravaikalyam āpāditam āste /",
    "GR14muktacau:531": " tato'haṃ vihasya - subala/",
    "GR14muktacau:532": " satyam anyatra mayā tādṛśenaiva bhūyate /",
    "GR14muktacau:533": " na tv etasyāḥ",
    "GR14muktacau:534": " purataḥ yasmāt tato'pi pravara-vigrahe vividha-vaicitrī-pravīṇayānayā bāraṃ bāraṃ",
    "GR14muktacau:535": " bhrū-dhanuṣ-ṭaṅkāreṇaiva huṅkāreṇa helayā stabdhīkṛto'smi /",
    "GR14muktacau:536": " tat katham iyam",
    "GR14muktacau:537": " abalā bhavatu /",
    "GR14muktacau:538": " ity ākarṇanena smera-mukhīḥ sakhīr avalokya svānandottha-vikārān avagūhya",
    "GR14muktacau:539": " sakrodham iva lalitayoktaṃ - aye subala vidūṣaka/",
    "GR14muktacau:540": " madhumaṅgala-sahacarasya",
    "GR14muktacau:541": " gokula-bhaṇḍasya bhaṇḍatā-devyā satyaṃ tvam apy āviṣṭo'si / yad asmān",
    "GR14muktacau:542": " etat-samakṣaṃ samānāyya viḍambana-samudre saṃpātayan kautukaṃ paśyann asaīti",
    "GR14muktacau:543": " nigadya kuṭila-dṛṣṭyā mām ākṣipantīm āgacchata bhoḥ saralāḥ/",
    "GR14muktacau:544": " āgacchatety",
    "GR14muktacau:545": " uktvā sarvābhiḥ saha gacchantīṃ tad avasara eva tatrāgatā bhagavatyāḥ",
    "GR14muktacau:546": " paurṇamāsyā antevāsinī nāndīmukhī tad-gamana-vārtām akhilāṃ sarvābhyaḥ",
    "GR14muktacau:547": " samavadhārya vyājahāra - sakhi lalite/",
    "GR14muktacau:548": " narma-śālino'sya śrī-vrajendra-nandanasya",
    "GR14muktacau:549": " parihāsa-vāṅ-mātreṇaiva sva-kāryam upekṣya katham apayānty asi ?",
    "GR14muktacau:550": " kṣaṇaṃ mayā",
    "GR14muktacau:551": " saha nirvṛtya -",
    "GR14muktacau:552": " apamānaṃ puraskṛtya mānaṃ kṛtvā tu pṛṣṭhataḥ /",
    "GR14muktacau:553": " sva-kāryam uddharet prājñaḥ kārya-dhvaṃso hi mūrkhatā //",
    "GR14muktacau:554": " ity ādi-nyāyena parihāsa-viḍambanāni soḍhvā sthairyam ālambya sva-kāryam",
    "GR14muktacau:555": " uddhara / kiṃ ca mayā śapathaṃ kṛtvā vyāhriyate /",
    "GR14muktacau:556": " asya narmabhir eva lagnakair iva",
    "GR14muktacau:557": " mauktikāni dāpayitavyāni /",
    "GR14muktacau:558": " anyathā bhavat-pūrva-kṛta-kārpaṇyam anusmarato'py",
    "GR14muktacau:559": " abhimāna-śālino'sya narma-prayogo na sambhavati /",
    "GR14muktacau:560": " tad anyasyā mauktika-mūlyaṃ",
    "GR14muktacau:561": " śrutvā yat kṛte bhadraṃ syāt tad eva vyavahartavyam iti balād iva tāṃ haste gṛhītvā",
    "GR14muktacau:562": " sarvābhiḥ saha muktākuṭa-nikaṭam ānīya māṃ pratyuktavatī gokula-yuvarāja/",
    "GR14muktacau:563": " tatra-bhavatyā bhagavatyā śubhāśīḥ śata-pūrvakaṃ bhavantaṃ prati kiñcit",
    "GR14muktacau:564": " sandiṣṭam asti /",
    "GR14muktacau:565": " tato'haṃ -- nāndīmukhi/",
    "GR14muktacau:566": " kuśalam āste tatra-bhavatī bhagavatī ?",
    "GR14muktacau:567": " tat kathyatāṃ kim",
    "GR14muktacau:568": " ājñāpayati /",
    "GR14muktacau:569": " tat-sandeśāmṛtenātmānam apyāyāmi /",
    "GR14muktacau:570": " nāndīmukhī -- imā vatsā rādhādayo vraja-kumārikā asmākam atīva",
    "GR14muktacau:571": " sneha-pātrāṇi āyuṣmati bhavaty api santataṃ paramānuraktāḥ /",
    "GR14muktacau:572": " tad asmān vīkṣya",
    "GR14muktacau:573": " atyāgrahaṃ vimucya āsāṃ dātuṃ śakyamāna-mūlyam ādāya maāṣṭa-nidhi-pater",
    "GR14muktacau:574": " vrajendrasya kumāreṇa bhavatā etad abhīṣṭa-mauktikāni dattvā vayaṃ",
    "GR14muktacau:575": " santoṣaṇīyā iti bhagavatyāḥ sandeśam imam avakalayya narmāṇi parityajya",
    "GR14muktacau:576": " muktāphala-dānenaitāḥ santoṣya gṛhāya prasthāpayituṃ mahānubhāvāḥ",
    "GR14muktacau:577": " sarva-gokula-sukha-kāriṇo bhavanta eva pramāṇam /",
    "GR14muktacau:578": " tato'haṃ sa-ślāghaṃ - nāndīmukhi/",
    "GR14muktacau:579": " pūrvaṃ subala-hastena tat-prahitājñā-kusumaṃ",
    "GR14muktacau:580": " śirasi nidhāya samagrame eva parityajya lalitā-mauktikānāṃ yaḥ kaścana",
    "GR14muktacau:581": " mūlyābhāso'nayā saha nirṇīto'sti tam asyā mukhato niśamya tato yat tvayā tyājyate",
    "GR14muktacau:582": " tad api mayā tyājyam /",
    "GR14muktacau:583": " ity ākarṇya sakampādharaṃ bhruvaṃ kuṭilayantīṃ lalitāṃ sarvāś ca smita-mukhīr",
    "GR14muktacau:584": " avalokayantī nāndīmukhī smita-pūrvakam evāha - vraja-yuva-rāja/",
    "GR14muktacau:585": " sa imābhyaḥ",
    "GR14muktacau:586": " śruto'sti, kintu tādṛṅ narma parihāya amat-samakṣam anyāsāṃ sarvāsām eva",
    "GR14muktacau:587": " yathā-yuktaṃ mūlyaṃ kathyatām /",
    "GR14muktacau:588": " tato mayoktaṃ - nāndīmukhi/",
    "GR14muktacau:589": " āsāṃ sarvato jyāyasī jyeṣṭhā tad asyā",
    "GR14muktacau:590": " mauktika-mūlyam anayā saha vicārya tvayaiva kathyatām /",
    "GR14muktacau:591": " nāndīmukhī - vitta-svāminaiva mūlyaṃ prathamaṃ kathanīyam /",
    "GR14muktacau:592": " tat svayam eva",
    "GR14muktacau:593": " bhavatā tat kathyatām /",
    "GR14muktacau:594": " tato'haṃ - niśāpater mama hṛdayākāśa-vīthyām uditāyāṃ rādhāyām udayantyām",
    "GR14muktacau:595": " anurādhāyāṃ sva-maryādām unmucya tayor madhye rāgeṇodayantī jyeṣṭhā",
    "GR14muktacau:596": " man-mukha-candraṃ tābhyāṃ saha vā pṛthag vā manāg api sva-mukhena",
    "GR14muktacau:597": " pariṣvajatu iti /",
    "GR14muktacau:598": " tatas tan niśamya nikuñjāntaritāyāṃ rādhāyāṃ lalitā-viśākhā-jyeṣṭhāsu ca tisṛṣu",
    "GR14muktacau:599": " bhrū-bhaṅgena krodham abhinayantīṣu mayoktaṃ - nāndīmukhi/",
    "GR14muktacau:600": " sva-sva-mahā-lābha-karam api bhāṣitam avadhārya katham etāḥ krudhyanti ?",
    "GR14muktacau:601": " nāndīmukhī - sundara/",
    "GR14muktacau:602": " gokula-śyāma-niśāpater anya-parigṛhītānāṃ satīnām",
    "GR14muktacau:603": " asmākam etat-para-puruṣasya satīnām asmākam etat para-puruṣasya",
    "GR14muktacau:604": " mukha-candra-cumbana-karaṇaṃ dūre tāvad āstāṃ sparśo'pi mahā-pāpāyaiveti",
    "GR14muktacau:605": " krudhyanti /",
    "GR14muktacau:606": " ityādi vinoda-līlām ākarṇya satyabhāmā kṛṣṇam āha - nātha/",
    "GR14muktacau:607": " tārā-gaṇane",
    "GR14muktacau:608": " rādhāyā viśākheti-prasiddham api nāma hitvā sākūtam anurādheti nāma",
    "GR14muktacau:609": " prayuñjatas tan-narmālāpa-bhaṅgīṃ svasmin svasminn evāvadhārayantyos tayor",
    "GR14muktacau:610": " vidagdha-rādhā-viśākhayor nyāyya eva roṣaḥ /",
    "GR14muktacau:611": " lalitā kathaṃ kupyati ?",
    "GR14muktacau:612": " kṛṣṇaḥ - priye/",
    "GR14muktacau:613": " anurādheti lalitāyā evāpara-paryāyaḥ /",
    "GR14muktacau:614": " satyabhāmā - yādavendra/",
    "GR14muktacau:615": " etad apūrva-līlā-kathā-śravaṇena mama manasi tṛptir",
    "GR14muktacau:616": " alaṃ vṛttir nāsti tat kathaya kathaya /",
    "GR14muktacau:617": " kṛṣṇaḥ - tato'haṃ smita-śavalita-campakalatā-vadana-candram ālokayaṃs tad",
    "GR14muktacau:618": " gṛhīta-muktā-kūṭaṃ hastena cālayann idam avadaṃ - nāndīmukhi/ iyaṃ te",
    "GR14muktacau:619": " priya-sakhī campakalatā kasmād api siddhāt prāpta-siddhir iti mayā bahu-dinam",
    "GR14muktacau:620": " anumitam āste /",
    "GR14muktacau:621": " nāndīmukhī - katham anumitam ?",
    "GR14muktacau:622": " mayoktaṃ - yata iyaṃ campakavallī sthāvarā madhye bṛhat-phala-dvaya-bhārānatāpi",
    "GR14muktacau:623": " līlayā caṅkramīti /",
    "GR14muktacau:624": " ato mudira-sundare mad-urasi campaka-mālā bhūtvā",
    "GR14muktacau:625": " sva-saurabha-bhareṇa māṃ vāsayatu /",
    "GR14muktacau:626": " mayāpi sva-siddhi-balāt etad-ājñayaivāsyāḥ",
    "GR14muktacau:627": " kaṇṭhe sūkṣmatara-marakata-maṇi-mālayā vakṣojayor antare ca",
    "GR14muktacau:628": " mahendra-nīlamaṇi-nāyakena tvaritam eva bhavitavyam /",
    "GR14muktacau:629": " subalaḥ - priya-sakhe/",
    "GR14muktacau:630": " caṅkramaṇādinā'syāḥ siddhiḥ sarvair anubhūyata eva / tava",
    "GR14muktacau:631": " tu kenāpi kadāpi kutrāpi sā naiva dṛṣṭāsti /",
    "GR14muktacau:632": " tasmād duṣkare'smin karmaṇi",
    "GR14muktacau:633": " sahasaiva pravṛttena bhavatā aydi niṣpādayitum aśakyaṃ syāt tarhi vayam ābhir",
    "GR14muktacau:634": " upahasiṣyāmahe /",
    "GR14muktacau:635": " ato vicāryaiva pravṛttena bhavitavyam /",
    "GR14muktacau:636": " tato'haṃ - subala/",
    "GR14muktacau:637": " mama siddhiṃ paśyann api na paśyasi ?",
    "GR14muktacau:638": " mayā kiṃ kartavyam ?",
    "GR14muktacau:639": " nāndīmukhī - madhurāṅga /",
    "GR14muktacau:640": " kadā kutra kā siddhis tvayā niṣpāditāsti / sā",
    "GR14muktacau:641": " kathyatāṃ, sarve śuśrūṣavaḥ santi /",
    "GR14muktacau:642": " tato mayoktaṃ - deva-yātrāyām ambikā-vane śaraṇāgatatvena tāta-pādayoḥ patitaṃ",
    "GR14muktacau:643": " mahājagaraṃ pādāṅguṣṭha-sparśa-mātreṇaiva sarvālaṅkṛti-bhūṣito",
    "GR14muktacau:644": " vidyādhara-rājo mayā vyadhāyi /",
    "GR14muktacau:645": " girīndra-rājo govardhanaś ca saptāham",
    "GR14muktacau:646": " eka-kareṇaiva chatrākam ivānāyāsenaivādhāri /",
    "GR14muktacau:647": " kāliya-viṣa-jvālā-vimohitaḥ",
    "GR14muktacau:648": " subalādi-vayasya-gaṇaḥ sva-dṛṣṭi-mātreṇaiva sa-cetanaḥ sphuṭam akāri / bāraṃ",
    "GR14muktacau:649": " bāraṃ mahādāvānalo'py amṛtīkṛtya sukhenaiva sphuṭam apāyi / evam ādayo",
    "GR14muktacau:650": " bahavaḥ siddhi-prabhāvā gokule kena nānubhūtāḥ santi ?",
    "GR14muktacau:651": " tad ativistareṇālam /",
    "GR14muktacau:652": " iti niśamya īṣat-smayamānā lalitā prāha - nāndīmukhi/",
    "GR14muktacau:653": " eṣa te durlalito nāgaraḥ",
    "GR14muktacau:654": " sarvam etat satyaṃ kathayati /",
    "GR14muktacau:655": " kintu sa kālo gataḥ /",
    "GR14muktacau:656": " yatra brahmacarya-balena tat",
    "GR14muktacau:657": " sarvaṃ niṣpāditam āsīt / sāmprataṃ",
    "GR14muktacau:658": " nṛśaṃsa-kaṃsa-sevaka-govardhana-malla-gṛhiṇyāḥ padmā-śaivyā-prabhṛtīnāṃ ca",
    "GR14muktacau:659": " vrajāṅganānāṃ santata-sambhoga-vilāsena dūṣita-brahmacāritvād asyāntarhitāḥ",
    "GR14muktacau:660": " sarvās tāḥ siddhayaḥ /",
    "GR14muktacau:661": " tato'haṃ kiñcid vihasya - lalite/",
    "GR14muktacau:662": " tejīyasāṃ na doṣāya vahneḥ sarva-bhujo yathā ity",
    "GR14muktacau:663": " asya padyasyārtham abuddhaiva tvyedam ucyate /",
    "GR14muktacau:664": " tat-tad-arthaḥ śrūyatāṃ / yathā",
    "GR14muktacau:665": " sarva-bhakṣaṇenāpi vahnes tejo-glānir na bhavet /",
    "GR14muktacau:666": " pratyuta tad-vṛddhir mahaty eva",
    "GR14muktacau:667": " bhavati / tathā bhavādṛśīnām uttama-varāṅganānām",
    "GR14muktacau:668": " avirata-madhura-rasopabhoga-mādhuryeṇa mamāpi siddhir nirantaram ujjvalā",
    "GR14muktacau:669": " bhavantī parama-vṛddhim evādhikatarām avāpa /",
    "GR14muktacau:670": " madhumaṅgalah -- lalite/",
    "GR14muktacau:671": " satyaṃ bravīti priya-vayasyaḥ /",
    "GR14muktacau:672": " siddhiś cen na vṛddhim",
    "GR14muktacau:673": " āyāti tarhi muktaḥ kathaṃ bhūmau prārohanti ?",
    "GR14muktacau:674": " prārūḍhāś ca kathaṃ sarvataḥ",
    "GR14muktacau:675": " prasāriṇyā vallikā bhavantyaḥ pracurataraṃ phullanti phalanti ca ?",
    "GR14muktacau:676": " lalitā vihasya - ārya madhumaṅgala/",
    "GR14muktacau:677": " tat kiṃ bhavat-priya-vayasyasya siddheḥ",
    "GR14muktacau:678": " prabhāvaḥ ?",
    "GR14muktacau:679": " madhumaṅgalaḥ - tat kasya ?",
    "GR14muktacau:680": " lalitā -- vṛndāvana-bhūmer eva /",
    "GR14muktacau:681": " rādhā svagataṃ - lalite/",
    "GR14muktacau:682": " etat kāminī-saṅgasya cety ucyatām iti rādhayoktaṃ",
    "GR14muktacau:683": " viśākhāpy anubhāṣitavatī /",
    "GR14muktacau:684": " tato'haṃ - tat katham atraiva bhavatībhir upta-muktā hiṃsrā jātāḥ ?",
    "GR14muktacau:685": " lalitā - bho vidagdha-śiromaṇe/",
    "GR14muktacau:686": " muktāḥ kiṃ hiṃsrā bhavanti ?",
    "GR14muktacau:687": " mayoktaṃ - tat kathaṃ muktā notpannāḥ ?",
    "GR14muktacau:688": " lalitā - bhūmi-viśeṣasya bījasya ca vaiguṇyāt /",
    "GR14muktacau:689": " rādhā svagataṃ - lalite/",
    "GR14muktacau:690": " kṣetrasyāsya guṇād apy ucyatām ity etad viśākhāpy",
    "GR14muktacau:691": " uktavatī /",
    "GR14muktacau:692": " nāndīmukhī - lalite/",
    "GR14muktacau:693": " satyam eva kathayati viśākhā /",
    "GR14muktacau:694": " lalitā - katham iva ?",
    "GR14muktacau:695": " nāndīmukhī - yasmāt sarvadā sarvāṅgīṇa-mukti-viṣa-vallari-mahoṣara-bhūmau",
    "GR14muktacau:696": " santata-paramānanda-kara-prema-bharojjvalita-bhakti-pīyūṣa-sura-valli-sarasatara",
    "GR14muktacau:697": " -mahā-kṣetre'smin vṛndāvane dhruvam āgantukā ye kecana jantavo bhaktā eva",
    "GR14muktacau:698": " bhavanti kathaṃ nu muktā bhavantu /",
    "GR14muktacau:699": " lalitā vihasya - viśākhe /",
    "GR14muktacau:700": " sphuṭaṃ kāminī-saṅgasya iti bhavad-vāg-vilāso'pi",
    "GR14muktacau:701": " sa-sandarbho bhaviṣyati tad vivṛtya kathyatām /",
    "GR14muktacau:702": " viśākhā - ārūḍha-yogo'pi nipātyate'dhaḥ-saṅgena yogī kim utālpa-siddhir iti",
    "GR14muktacau:703": " nyāyenāsya kāye manasi gotre ca śyāmalatarasya sa-cchidra-vaṃśī-rasikasya",
    "GR14muktacau:704": " kṣaṇa-mātra-saṅgena muktā api bhūmau garbha-vāsena jananam āsādya",
    "GR14muktacau:705": " ca-cchidrībhūya saṃsāra-guṇa-baddhā babhūvuḥ /",
    "GR14muktacau:706": " tato'haṃ - viśākhe/",
    "GR14muktacau:707": " nikhilam eva satyaṃ kathayasi /",
    "GR14muktacau:708": " subalaḥ - vayasya/ katham iva /",
    "GR14muktacau:709": " tato mayoktaṃ - mama kāma-vilāsādhyāpakasya saundarya-vaidaghdyādi-guṇān",
    "GR14muktacau:710": " viśeṣeṇa nāradādi-mukhād ākarṇya daṇḍakāraṇya-vāsino jīvan-muktāḥ",
    "GR14muktacau:711": " kaṭhora-tapasyākulam ācarya gokula-vane'smin pravara-gopa-gṛheṣu janim",
    "GR14muktacau:712": " aṅgīkṛtya vraja-vilāsinyo bhūtvā susāra-vaidagdhyādi-guṇair āvṛtya etā iva",
    "GR14muktacau:713": " mad-urasi sraja iva vilasanti /",
    "GR14muktacau:714": " tathaivāpare parama-muktā api mad-acintya-guṇair",
    "GR14muktacau:715": " ākṛṣṭā asmin vraja-vane nitya-siddha-sthāvara-jaṅgameṣu",
    "GR14muktacau:716": " paśu-pakṣi-bhūruhādayo bhūtvā mām ānandayantaḥ paramānandam āsvādayanto",
    "GR14muktacau:717": " nandayanti /",
    "GR14muktacau:718": " subalaḥ - vayasya/",
    "GR14muktacau:719": " sādhu varṇitam /",
    "GR14muktacau:720": " lalitā kiñcid vihasya - mahā-siddhaś ced bhūmi-bheda-guṇaṃ vinā tava siddheḥ",
    "GR14muktacau:721": " prabhāvān muktā jāyante tarhi parama-siddho'pi bhavān",
    "GR14muktacau:722": " kiñcin-mātrādhika-dravya-lābhāya tad-vikraya-kṣudra-vṛttau kathaṃ pravṛtto'sti ?",
    "GR14muktacau:723": " tato'haṃ - mūrkhe lalitike/",
    "GR14muktacau:724": " yauvana-dhana-garvitābhir bhavatībhir yathā",
    "GR14muktacau:725": " sva-dharmaṃ parityajya itas tataś cañcalyate tathā svadharma-pariniṣṭha-vaiśya",
    "GR14muktacau:726": " śiromaṇi-śrī-vraja-rājasya eka-putreṇa mayāpi svadharmaṃ parityajya kim",
    "GR14muktacau:727": " ucchṛṅkhalena bhavitavyam ?",
    "GR14muktacau:728": " yataḥ kṛṣi-vāṇijya-go-rakṣā-kuśīdaṃ tūryam ucyate",
    "GR14muktacau:729": " iti vaiśyānām asmākaṃ catasro vṛttayo bhavanti /",
    "GR14muktacau:730": " āsām eka-vṛttyācaraṇenaiva",
    "GR14muktacau:731": " sarva-siddher vṛddhis tac-catuṣṭayam ācarato mama punaḥ siddhiḥ",
    "GR14muktacau:732": " parama-kāṣṭhām ārūḍhaiva paraṃ virājate /",
    "GR14muktacau:733": " nāndīmukhī sa-smitaṃ - svadharma-niṣṭha-yuvarāja/ bhavataḥ",
    "GR14muktacau:734": " kṛṣi-vāṇijya-gorakṣā-tisro vṛttayaḥ spaṣṭam anubhūyanta eva vṛddhi-jīvikā tu",
    "GR14muktacau:735": " kadāpi nāvakalitāsti /",
    "GR14muktacau:736": " tato'haṃ - nāndīmukhi/",
    "GR14muktacau:737": " sāpy asmābhiḥ kriyamāṇāpi tvayā kiṃ na jñāyate ?",
    "GR14muktacau:738": " sāmpratam api muktātyantābhāva-saṅkṣobhinībhir etābhiḥ saha",
    "GR14muktacau:739": " saṃkāmita-svadharmaṃ muktāpāra-vyāpāra-vṛddhi-vṛttiṃ vidhātum ārabdhavān",
    "GR14muktacau:740": " asmi /",
    "GR14muktacau:741": " viśākhā kiñcid vihasya - subala/",
    "GR14muktacau:742": " yatra yo rajyati,",
    "GR14muktacau:743": " sa khalu vinindyam api tad eva",
    "GR14muktacau:744": " ślāghyatayotkīrtayati /",
    "GR14muktacau:745": " atas tāvat suṣṭhu adharmasyāpi śobhanatvena varṇanam",
    "GR14muktacau:746": " asya tva-priya-sakhasya nāyogyam /",
    "GR14muktacau:747": " subalo vihasya - nāndīmukhi/",
    "GR14muktacau:748": " na kevalam asau dhanasya vṛddhiṃ labhate, kintv",
    "GR14muktacau:749": " anyeṣāṃ padārthānām api kṣaṇe kṣaṇe vṛddhiṃ labhamāno'sti //",
    "GR14muktacau:750": " nāndīmukhī -- kasya kasya ?",
    "GR14muktacau:751": " subalaḥ - prathamaṃ pratyaṅge manasija-koṭi-vijayi-nava-tāruṇyasya netrāñcale",
    "GR14muktacau:752": " cañcala-kamala-vinindi-ghūrṇanasya bhāṣite ca sudhā-sārojjvala-mādhurīṇām /",
    "GR14muktacau:753": " madhumaṅgalaḥ - subala/",
    "GR14muktacau:754": " itara-padārthānāṃ vṛddhiṃ kiṃ tvayā vismṛtā ?",
    "GR14muktacau:755": " subalaḥ - smārya keṣām /",
    "GR14muktacau:756": " madhumaṅgalaḥ -",
    "GR14muktacau:757": " makara-kuṇḍala-maṇi-mañjīra-hāra-valaya-keyūra-maṇi-mudrikādibhiḥ",
    "GR14muktacau:758": " parama-saundarya-darpādika-madhura-keli-vilāsānām /",
    "GR14muktacau:759": " lalitā - ārya/",
    "GR14muktacau:760": " anyataraika-vastunaḥ kathaṃ vṛddhiṃ saṅgopitavān asi /",
    "GR14muktacau:761": " nāndīmukhī - katarasya ?",
    "GR14muktacau:762": " lalitā - ballava-kula-sādhvīnām adharāmṛtocchiṣṭasya /",
    "GR14muktacau:763": " rādhā sa-smitaṃ - lalite/",
    "GR14muktacau:764": " satyaṃ satyaṃ vapur ākhyāti bhojanam ity etat",
    "GR14muktacau:765": " praguṇatara-rasāyana-pānenaiva bāhu-yugale",
    "GR14muktacau:766": " suvṛttendra-nīlārgalā-darpa-dalana-valanasya, vakṣasi",
    "GR14muktacau:767": " mārakata-kavāṭāhaṅkāra-vidhvaṃsi-vistārasya,",
    "GR14muktacau:768": " ūru-dvaye ca",
    "GR14muktacau:769": " marakata-kadalī-stambha-garva-sarvaṅkaṣa-suvṛttitāyāḥ, vadane ca",
    "GR14muktacau:770": " śārada-śaśadhara-parārdha-mādhurya-saṅkoca-kāri-nirbhara-suṣamāyāḥ,",
    "GR14muktacau:771": " caraṇayoḥ nava-rasāla-pallava-praśasti-vitrāsi-mādhuryasya, sarvāṅge",
    "GR14muktacau:772": " madhuratara-sanniveśa-kuśala-lajjā-kāri-subhaga-sauṣṭhavasya, vapuṣi ca",
    "GR14muktacau:773": " nava-nava-mudirendīvaraindranīla-prabhā-hāri-visāri-prakaṭojjvalatā-bharasya,",
    "GR14muktacau:774": " yenāsya sakalāntaram apy abhivyāpya vilasitam iti tan mṛduu-bhāṣitāmṛtaṃ",
    "GR14muktacau:775": " viśākhayāpi sa-smita-sphuṭa-sulapita-kusumena suvāsitaṃ vyadhāyi /",
    "GR14muktacau:776": " madhumaṅgalaḥ sa-parāmarśaṃ - vayasya/",
    "GR14muktacau:777": " para-ramaṇī-madhurādhara-lolupaṃ",
    "GR14muktacau:778": " tvām etā dhūrtā miṣṭa-miṣṭa-vacana-mādhurī-bhareṇa parilobhayantyaḥ",
    "GR14muktacau:779": " pracuratara-vṛddhiṃ pratiśrāvya mauktikāny ādāya jaṭilādi-durgam āsthāya",
    "GR14muktacau:780": " mūlam api na dāsyanti /",
    "GR14muktacau:781": " vṛddhi-vārtā tu dūre vartatām iti suṣṭhu vijñāyāhaṃ",
    "GR14muktacau:782": " mitreṇa hitam āśāṃsanīyam iti vijñāpayann asmi /",
    "GR14muktacau:783": " agre tubhyaṃ yad rocate /",
    "GR14muktacau:784": " tato'haṃ daśanai rasanāṃ sandaśya - sakhe/",
    "GR14muktacau:785": " imā gāndharvādayaḥ kulāṅganāḥ",
    "GR14muktacau:786": " prakāmādāna-pradāne mahā-śucayas tad ajānataiva tvayedam ucyate tac chrūyatāṃ",
    "GR14muktacau:787": " sāmpratam eva svādharāmṛtopaḍhaukanena mām atīva santoṣya gāndharvayā",
    "GR14muktacau:788": " mat-sakāśāt prātar gṛhīta-kamal-rāga-rekhikā-yugalena nija-vakṣoruhaṃ",
    "GR14muktacau:789": " paribhūṣya mad-urasi tad eva caturguṇīkṛtya sāyam eva vitīrṇam /",
    "GR14muktacau:790": " lalitayā ca",
    "GR14muktacau:791": " paraśvaḥ sāyam amṛta-srāvi-cumbaka-ratnam ekam ādāya kali-krameṇa",
    "GR14muktacau:792": " tri-guṇī-kṛtya pariśodhitam /",
    "GR14muktacau:793": " viśākhayāpi niśīthe paramāgraheṇa",
    "GR14muktacau:794": " man-madhurādharāmṛtam ādāya sva-sarva-bhūtaṃ tad eva prātar bahu-guṇīkṛtya",
    "GR14muktacau:795": " pradāya bāḍham āpyāyito'smi /",
    "GR14muktacau:796": " campaka-latādayaś ca bāraṃ bāraṃ",
    "GR14muktacau:797": " sva-svābhīṣṭa-padārtham āgraheṇābhigṛhya kāścid dviguṇīkṛtya kāścit",
    "GR14muktacau:798": " triguṇīkṛtya pradāya mām atīva santoṣitavatyaḥ /",
    "GR14muktacau:799": " kintu āsu jana-dvayī kevalaṃ",
    "GR14muktacau:800": " pradāne kiñcid anyādṛśa-vyavasāyā vartate /",
    "GR14muktacau:801": " nāndīmukhī - katarā sā ?",
    "GR14muktacau:802": " tato'haṃ - ekā raṅgaṇavallī mad-vakṣasi",
    "GR14muktacau:803": " nija-vakṣaḥ-sthit-nistala-madhura-phala-yugalasya trirāropaṇam urīkṛtya",
    "GR14muktacau:804": " mat-kara-mardana-phala-dvayaṃ gṛhītvā sakṛd eva tad-arpitaṃ avaiśiṣṭaṃ",
    "GR14muktacau:805": " dvir-arpaṇaṃ gati-kriyām ācarya nādyāpi karoti /",
    "GR14muktacau:806": " kācid anyā raṅgaṇamālā-sahacarī",
    "GR14muktacau:807": " tulasī nāmnī dviguṇīkṛtya dātum uktvā mad-eka-parirambha-stavakaṃ samādāya",
    "GR14muktacau:808": " sāmpratam idānīṃ deyaṃ tadānīṃ deyam iti kālaṃ kṣapayantī mūlam api na",
    "GR14muktacau:809": " dadāti /",
    "GR14muktacau:810": " madhumaṅgalaḥ - ayi raṅgaṇavallī-tulasyau/",
    "GR14muktacau:811": " yuvayoḥ sakāśād",
    "GR14muktacau:812": " albhyamānātma-divya-dravyo'pi priyaṃvado'smat-priya-vayasyaḥ sahaja-sāralyato",
    "GR14muktacau:813": " bhavad-vidhāsu priyam eva vakti /",
    "GR14muktacau:814": " tathāpy etādṛśe'py asmin vañcana-cāturīm",
    "GR14muktacau:815": " ācarantībhyāṃ bhavatībhyāṃ kṛtaghnatvāt loka-dharmato bhayaṃ na kriyate /",
    "GR14muktacau:816": " tad ākarṇya cāru hasantī lalitā prāha - sakhyus tavārya madhumaṅgala/ bhāṣitaṃ",
    "GR14muktacau:817": " tat pīyūṣataḥ priyataraṃ nahi kasya goṣṭhe pratyakṣaraṃ pratipadaṃ",
    "GR14muktacau:818": " tad-alīkatogra-śakrāśanasya nahi ced iha bhūri-gandhaḥ /",
    "GR14muktacau:819": " tataḥ sahāsa-kolāhalaṃ",
    "GR14muktacau:820": " sādhu lalite/",
    "GR14muktacau:821": " sādhu varṇitam iti sarvās tās tām āliṅgatavatyaḥ /",
    "GR14muktacau:822": " rādhā ca tathaiva",
    "GR14muktacau:823": " manasā /",
    "GR14muktacau:824": " nāndīmukhī - mohana/",
    "GR14muktacau:825": " katham apratītiḥ kriyate ?",
    "GR14muktacau:826": " lalitā-prema-pātrīyaṃ",
    "GR14muktacau:827": " raṅgaṇa-mālikā,",
    "GR14muktacau:828": " dvitīyā ca viśākhā-priya-śiṣyā tad etābhyām eva te prbodhya tad",
    "GR14muktacau:829": " avaśyaṃ dāpayiṣyate /",
    "GR14muktacau:830": " yathā tābhyāṃ saha bhavataḥ śuddha-bhāvena punaḥ punar",
    "GR14muktacau:831": " eṣa vyavahāro nirvahati /",
    "GR14muktacau:832": " yadi vā dāpayituṃ na śakyate tadā tad-avaśiṣṭa-dravyaṃ",
    "GR14muktacau:833": " tat-snehāt tābhyāṃ svayam eva dāpyate /",
    "GR14muktacau:834": " ete api yadi te jhaṭiti dātuṃ nāṅgīkurutas",
    "GR14muktacau:835": " tarhi kenāpi bhavān anuyoktuṃ na śakyate / bhavatā tv",
    "GR14muktacau:836": " anaṅga-mañjarī-sahodarāgrataḥ kriyamāṇa eva phutkārārambhe tābhyām eva",
    "GR14muktacau:837": " sādhvasena svīkṛta-vṛddhi-sahitaṃ tad drutaṃ sutarāṃ vitariṣyate /",
    "GR14muktacau:838": " tataḥ sarvāsu nāndīmukhīṃ māṃ ca sa-bhrū-kuṭi-kauṭilyam īkṣamāṇāsu kiñcid",
    "GR14muktacau:839": " upasṛtya tuṅgavidyā sāntaḥ-smitam āha - bho bhoḥ sakhyaḥ/",
    "GR14muktacau:840": " apūrvaikā vārtā",
    "GR14muktacau:841": " śrūyatām /",
    "GR14muktacau:842": " sarvāḥ - sakhi/ kā sā ?",
    "GR14muktacau:843": " tuṅgavidyā - ekaḥ kānta-darpa-nāmācāryaḥ śruto'sti /",
    "GR14muktacau:844": " lalitā - paramparayā śruto'sti bhadreṇa na jñāyate /",
    "GR14muktacau:845": " tuṅgavidyā - tat-priya-śiṣyeṇa śyāmala-miśra-nāmnā tat-kṛta-sūtrāṇāṃ",
    "GR14muktacau:846": " sandhi-catuṣṭayākhyāta-kṛd-vṛttaya iti vyākhyātāś catasro vṛttayo yāḥ kṛtāḥ santi",
    "GR14muktacau:847": " tāḥ kiṃ bhavatībhir dṛṣṭa-caryo bhavanti ?",
    "GR14muktacau:848": " viśākhā -- viṣṇu viṣṇu tad-vṛtti-darśanaṃ tāvad-dūre'stu sa eva kadāpi na",
    "GR14muktacau:849": " karṇa-gocarīkṛto'sti /",
    "GR14muktacau:850": " lalitā sākūtaṃ - tuṅgavidye/",
    "GR14muktacau:851": " kutrāsau tvayā paricitaḥ ?",
    "GR14muktacau:852": " tuṅgavidyā - sakhīsthalyā eka-mahā-padmāpsarasā tad-vṛtti-pāī̀ohārthaṃ taṃ",
    "GR14muktacau:853": " mṛgayituṃ sāya atrāgatam āsīt /",
    "GR14muktacau:854": " tato'haṃ - tuṅgavidye/",
    "GR14muktacau:855": " etāvad-dūra-bhūmau kathaṃ tat-sañcāraḥ ?",
    "GR14muktacau:856": " tuṅgavidyā - nikāma-vanyāvṛddhi-sāmarthyena /",
    "GR14muktacau:857": " ity ākarṇya sarvāḥ smitaṃ",
    "GR14muktacau:858": " kurvanti sma /",
    "GR14muktacau:859": " lalitā - tatas tataḥ /",
    "GR14muktacau:860": " tuṅgavidyā - śyāmala-miśrādvitīyenālīka-rāja-paṇḍitena prathamaṃ",
    "GR14muktacau:861": " narma-pañjikā̆ā̆aṃ kraya-vikraya-pañjikāṃ ca vidhāya sāmpratam alīka-pañjikā",
    "GR14muktacau:862": " tathādāna-pradāna-pañjikā ca prapañcitā anukrameṇa nāmnāntareṇa ca",
    "GR14muktacau:863": " prapañcitaitat-pañjikā-catuṣṭayaṃ bhavatībhiḥ śrutam astīti manye /",
    "GR14muktacau:864": " lalitā - atha kiṃ so'pi suṣṭhu anubhūyamāno'sti /",
    "GR14muktacau:865": " tuṅgavidyā - tebhyo'pi parama-samīcīna-tīvra-dhī-prāgalbhyena tat-satīrthena",
    "GR14muktacau:866": " kuhaka-bhaṭṭena tad-vrtti-catuṣṭayasya ṭīkā yugapat-kartum ārabdhāḥ santi /",
    "GR14muktacau:867": " campakalatā - tuṅgavidye/",
    "GR14muktacau:868": " tvaṃ sarva-vidyā-viśāradāsi tad eṣāṃ catūrṇāṃ",
    "GR14muktacau:869": " śāstra-kāriṇāṃ nāma-dheya-niruktim avagantuṃ sarvās tvatto'bhilaṣanti /",
    "GR14muktacau:870": " viśākhā - ācārya-bhaṭṭayor arthaḥ spaṣṭa eva tan-miśra-paṇḍitayoḥ sa tāvan",
    "GR14muktacau:871": " nirucyatām /",
    "GR14muktacau:872": " tuṅgavidyā vihasya - doṣo'py asti guṇo'py asti tena miśrena miśreta iti miśraḥ /",
    "GR14muktacau:873": " nāndīmukhī - kataro vā doṣaḥ kataro vā gunaḥ ?",
    "GR14muktacau:874": " tuṅgavidyā - vaidagdhyāvaidagdhayor avicāreṇaiva yatra kutrāpi sarvatra pravṛttir",
    "GR14muktacau:875": " iti doṣaḥ / sāralyādhikyena uttamānuttamāvicāreṇaiva vaiṣamyaṃ vinā sarvatra",
    "GR14muktacau:876": " samatayā pravṛttir iti mahān guṇaḥ /",
    "GR14muktacau:877": " lalitā smitvā - tad asyaitan-miśratā padavī samucitaiva /",
    "GR14muktacau:878": " citrā - paṇḍito'pi nirucyatām /",
    "GR14muktacau:879": " tuṅgavidyā - sad-asad-vicārikā buddhiḥ paṇḍā /",
    "GR14muktacau:880": " tayā yuktaḥ paṇḍitaḥ iti / ayaṃ tu",
    "GR14muktacau:881": " buddhi-gauraveṇa pūrva-parayoḥ para-vidhir balavān iti vicārya parā asad-vicārikā",
    "GR14muktacau:882": " yā sā paṇḍā tām evottaramtveāśritas tad-yuktatvāt paṇḍita iti /",
    "GR14muktacau:883": " citrā - sakhi tuṅgavidye/",
    "GR14muktacau:884": " sandhyādi-catuṣṭayasyāpy arthaḥ prakāśya kathyatām /",
    "GR14muktacau:885": " tuṅgavidyā - citre/",
    "GR14muktacau:886": " asmad-goṣṭhyāṃ tat-prapañcena lalitaiva dakṣā tat saiva",
    "GR14muktacau:887": " kathayatu /",
    "GR14muktacau:888": " lalitā - citre/",
    "GR14muktacau:889": " etat-prasaṅga-leśo'pi mayā kadāpi na śruto'pi tad",
    "GR14muktacau:890": " etat-prakaraṇa-vyākhyātrī tuṅgavidyaiva tad-arthaṃ jānāti /",
    "GR14muktacau:891": " citrā - tuṅgavidye/",
    "GR14muktacau:892": " mac-chirasā śāpitāsi tvayaiva vyākhyāyatām /",
    "GR14muktacau:893": " tato'tilajjayā svayam asaṃkathya rādhikātiprīti-pātrīṃ manāg apy anucyamānāṃ",
    "GR14muktacau:894": " tadīya-sukhada-savidhāṃ bhū-cāraṇa-varya-kiśorīṃ tuṅganarmākhya-vaihāsikīṃ",
    "GR14muktacau:895": " cakṣuḥ-kūṇanena sa-smitam ālokayantyāṃ tuṅgavidyāyāṃ,",
    "GR14muktacau:896": " tuṅganarmā kiñcit",
    "GR14muktacau:897": " sannidhāya sa-smita-man-mukham avalokayantī nijagāda - citre/ sa tāvad",
    "GR14muktacau:898": " artho'smābhir na jñāyate kintu tayāpsarasā punaḥ punar āgatya sa-vinayaṃ svayam",
    "GR14muktacau:899": " āgraha-bhareṇa suprasannīkṛtāt yathārtha-padavīka-miśra-varād adhītya",
    "GR14muktacau:900": " tad-vṛtti-catuṣṭaya-vyākhyānam asmat-sahita-tuṅgavidyāgrataḥ sāṅgaṃ yad akāri",
    "GR14muktacau:901": " tat samāsena mayā kathyamānaṃ śṛṇuta -",
    "GR14muktacau:902": " prathamaṃ śṛṇu dūtī-dvārā vā kṛtābhiyogena yūnor milanaṃ sandhiḥ /",
    "GR14muktacau:903": " tasya vṛttir",
    "GR14muktacau:904": " vivaraṇa-matisārādir iti /",
    "GR14muktacau:905": " tataḥ kucālambha-pariṣvaṅga-cumbanādhara-pāna-rūpāṇāṃ śṛṅgāra-bhedānāṃ",
    "GR14muktacau:906": " catuṣṭayam eva catuṣṭayam /",
    "GR14muktacau:907": " tasya tasya vṛttir nakha-kṣatādiḥ,",
    "GR14muktacau:908": " bāhu-bandha-bhṛṅgy-ādiḥ,",
    "GR14muktacau:909": " gaṇḍa-sthale savilāsa-mukha-kamalāropaṇādiḥ,",
    "GR14muktacau:910": " savaidagdhya-daṃśādir iti /",
    "GR14muktacau:911": " tato'nyonya-narma-lapitam ākhyātam /",
    "GR14muktacau:912": " tasya vṛttiḥ paraspara-jayākāṅkṣayā",
    "GR14muktacau:913": " nigūḍhārtha-prahelikādi-prayoga iti /",
    "GR14muktacau:914": " citrā sa-smitaṃ - tuṅganarman/",
    "GR14muktacau:915": " aśruta-caraitad apūrvārtha-vyākhyānam",
    "GR14muktacau:916": " asmat-karṇa-gocarīkṛtaṃ,",
    "GR14muktacau:917": " bhavatyā tat kṛd-vṛtter apy arthaḥ suṣṭhu nirucyatām /",
    "GR14muktacau:918": " tuṅganarmā -- ānandaṃ karotīti ānanda-kṛt sambhogaḥ /",
    "GR14muktacau:919": " tasya vṛttiḥ",
    "GR14muktacau:920": " śītkāra-cakṣr nirmīlanādir iti /",
    "GR14muktacau:921": " kiṃ ca kānta-darpācāryādy-avatāriṇā",
    "GR14muktacau:922": " kalāpa-priyeṇa siddha-kumāreṇānena tat-tad-vigrahāntareṇaiva yat",
    "GR14muktacau:923": " kalāpa-vyākaraṇam āvirbhāvitaṃ tatrātyantāpādeyatvena atiśaya-rahasyatvena ca",
    "GR14muktacau:924": " prakaṭam anigadya bhaṅgyā nāma-dheyāntareṇa ca yat kiñcit nigūhitaṃ tad",
    "GR14muktacau:925": " bhavad-vidha-rasika-snigdha-vidagdha-janair vidagdha-buddhi-sakhībhiḥ",
    "GR14muktacau:926": " samasadhika-vicāreṇa samanubhavanīyam iti /",
    "GR14muktacau:927": " campakalatā kiñcid vihasya - tuṅgavidye/",
    "GR14muktacau:928": " etad-bhaṭṭa-pādānāṃ tvāv eva bhujau",
    "GR14muktacau:929": " tatrāpy atīva sukumārau tat katham ekadaiva ṭīkā-catuṣṭayaṃ lekhituṃ śaknotu /",
    "GR14muktacau:930": " tuṅgavidyā -- mugdhe/",
    "GR14muktacau:931": " nijendra-jāla-balenāyaṃ bhuja-catuṣṭayam api",
    "GR14muktacau:932": " prāduṣkartuṃ śaknoti /",
    "GR14muktacau:933": " lalitā -- satyaṃ satyaṃ vāsantika-rāsollāsa-mahotsave",
    "GR14muktacau:934": " parama-rāsa-sthalī-nikaṭa-varti-praviṣṭaka-nāmāraṇya-khaṇḍāntar-nikuñjāntar",
    "GR14muktacau:935": " āle'pi para-rāmā-ratnam apahartuṃ nikhila-ballavī-vṛnda-vañcanāya ca",
    "GR14muktacau:936": " sva-paricyāyakādbhuta-nija-mādhurī-santatim avaguṇṭhya kuhaka-balād evānena",
    "GR14muktacau:937": " caturbhujatvam āviṣkṛtam āsīt /",
    "GR14muktacau:938": " viśākhā - lalite/",
    "GR14muktacau:939": " satyam etat sarvam asyakuhaka-bala-vijṛmbhitam eva yat",
    "GR14muktacau:940": " priya-sakhyā saha gadya-padyair narmālāpa-goṣṭhyāṃ tāṃ jetuṃ",
    "GR14muktacau:941": " nija-kuhaka-pāṇḍityena samprati vṛddhi-vṛttim ācaratā pada-dvayasya vṛddhiḥ",
    "GR14muktacau:942": " kadācid yad anena kriyate tac cāsmābhir api dṛṣṭam asti /",
    "GR14muktacau:943": " sudevī - viśākhe/",
    "GR14muktacau:944": " caturṇām eteṣāṃ śāstra-kāriṇāṃ prāyeṇaika eva vyavasāyaḥ",
    "GR14muktacau:945": " kathaṃ dṛśyate ?",
    "GR14muktacau:946": " nāndīmukhī - sudevi/",
    "GR14muktacau:947": " etad vivaraṇam alpākṣareṇa tuṅganarmaṇā yad akāri tat kiṃ",
    "GR14muktacau:948": " tvayā nahi śrutam ?",
    "GR14muktacau:949": " sudevī - yāva-grāma-stha-priya-sakhyāṃ tadānīṃ datta-manaskayā mayā tat",
    "GR14muktacau:950": " samyaktayā nāvadhāritaṃ tat kṛpayā tvayaiva vistareṇa saṃkathya śrāvyatām /",
    "GR14muktacau:951": " nāndīmukhī - sudevi/",
    "GR14muktacau:952": " śrūyatām /",
    "GR14muktacau:953": " vastuta ete catvāraḥ kuhaka-bhaṭṭa-nāmā eka",
    "GR14muktacau:954": " eva kumāro bhavati /",
    "GR14muktacau:955": " sa eva kṛtya-bheda-vinoda-sampādanāyātmanaḥ",
    "GR14muktacau:956": " prakṛṣṭatara-kuhaka-prabhāvāt prakaṭitenaikena vigraheṇaiva kānta-darpācārya",
    "GR14muktacau:957": " iti apareṇa śyāmala-miśra iti padavīm adhyārūḍho vartate /",
    "GR14muktacau:958": " alīka-rāja-paṇḍitena",
    "GR14muktacau:959": " samaṃ tu sphuṭam asya pṛthag-vigrahatā nāsty eva kintv ayam eva sadā dharmī",
    "GR14muktacau:960": " kumāraḥ / sphuṭam atra vilāsa-viśeṣollāsa-karaṇāya kiñcit",
    "GR14muktacau:961": " prakāśa-bhedenālīka-rāja-paṇḍiteti nāmāntaram urarīkṛtya kāmam ātmīyānām",
    "GR14muktacau:962": " ātmanaś ca paramānanda-kallolam āsphālayan viharate /",
    "GR14muktacau:963": " tato'haṃ - haṃho/",
    "GR14muktacau:964": " yac caturbhujatvādika-līlāyitam akhilam asmābhiḥ",
    "GR14muktacau:965": " siddhatā-prabhāvair evāvirbhāvyate /",
    "GR14muktacau:966": " tan mūrkhābhir ābhir ugrābhiḥ",
    "GR14muktacau:967": " kuhaka-bhaṭṭābhir nija-nikṛṣṭa-kuhaka-prabhāvair eveti santatam udghuṣyate /",
    "GR14muktacau:968": " iti mad-vacaḥ samākarṇya sarvāḥ - anena siddha-gosvāminā sva-prabhāveṇa",
    "GR14muktacau:969": " nijālīkatāpi siddhī-sampādya sva-mukhenaiva paraṃ nirdhāritā vyadhāyīti sarvair",
    "GR14muktacau:970": " nirbharam ullāsyamāne hāsa-kutūhale /",
    "GR14muktacau:971": " ahaṃ svagataṃ - bho āścaryam āścaryam amūbhir vāvadūka-ballavībhir",
    "GR14muktacau:972": " vacana-prakāśa-paripāṭībhir bāḍham alīkataiva mayi siddhīkṛteti manasi vibhāvya",
    "GR14muktacau:973": " lajjayā mayā tad-anākarṇita-mudrayaiva tāḥ suṣṭhv avadhāryeva kiñcid vihasya",
    "GR14muktacau:974": " vyāhṛtaṃ - bho mugdhā yauvanāndhā vilāsinyaḥ/",
    "GR14muktacau:975": " yady atra nahi vaḥ pratītis tarhi",
    "GR14muktacau:976": " sarveṣāṃ samakṣam eva sva-siddhiṃ darśayan prathamam asyāḥ kaṇṭhe vana-mālā",
    "GR14muktacau:977": " bhavāni iti vihasya campakalatām upasarpan - vayasya siddhasya tava",
    "GR14muktacau:978": " para-ramaṇī-sparśaḥ parama-nyāyya iti vihasya vadatā madhumaṅgalena",
    "GR14muktacau:979": " nivartito'ham avadaṃ - sakhe/",
    "GR14muktacau:980": " siddhasya siddhayā saṃyogo mithaḥ",
    "GR14muktacau:981": " paramānanda-lābhāyaiva bhavati /",
    "GR14muktacau:982": " uktaṃ ca śrī-nāradena - paramānanda-lābhāya",
    "GR14muktacau:983": " sva-yūthyām eva saṃśrayed iti /",
    "GR14muktacau:984": " iti niśamya hasantīṣu sarvāsu paramānanda-janita-kampādi-sāttvika-vikārān",
    "GR14muktacau:985": " bhaneevācchādayantī campakalatā prapalāyya kuñjāntarāle praviṣṭā rādhāṃ",
    "GR14muktacau:986": " pṛṣṭhe samāliṅgya nilīnāsīt /",
    "GR14muktacau:987": " tato'haṃ citrāṃ mauktikāni haste cālayann uktavān - citre/",
    "GR14muktacau:988": " samakṣam āgatya",
    "GR14muktacau:989": " mauktika-mūlyaṃ śṛṇu śṛṅgāra-karma-vicakṣaṇāyās tava mūrti-mañjuṣikāyāṃ",
    "GR14muktacau:990": " tat-sādhanāni bahūni santīti tvat-prāṇa-preṣṭha-sakhyā kathitam asti / tair",
    "GR14muktacau:991": " vicitra-śṛṅgāreṇa mat-pratyaṅgāni tathā bhūṣaya yathāham api",
    "GR14muktacau:992": " tvad-vakṣaḥ-stha-kāñcana-ghaṭa-dvayam ardha-candra-patrāṅkurādibhiḥ",
    "GR14muktacau:993": " santoṣeṇālaṅkṛtya tām ānandayāmīti /",
    "GR14muktacau:994": " tac chravaṇataḥ sa-krodhaṃ citrā - aye aviratam",
    "GR14muktacau:995": " ativikaṭa-bhaṇḍatoccaṇḍa-caṇḍikāviṣṭa/",
    "GR14muktacau:996": " aye trijagati",
    "GR14muktacau:997": " prasiddha-dhṛṣṭatodbhaṭa-bāṭikā-kuraṅga-kuṭumbinī-kula-naṭa/",
    "GR14muktacau:998": " tva-yogyābhis",
    "GR14muktacau:999": " tat-tat-sādhana-karma-karmaṭhābhis tābhir eva sa-santoṣaṃ sucitritena bhavatā tā",
    "GR14muktacau:1000": " eva suślāghaṃ suvareṇa santatam anukīrtyantāṃ itas tvaritam apasaratu svāmī /",
    "GR14muktacau:1001": " ity ākarṇanena jāta-hāsāḥ sarvās tāṃ suṣṭhu tuṣṭuvuḥ /",
    "GR14muktacau:1002": " tad anu nāndīmukhī - gokula-maṅgala/",
    "GR14muktacau:1003": " sakala-gokula-jana-jīvātu-mukha-candra-prakāśaṃ bhavantaṃ akasmād vimanaskam",
    "GR14muktacau:1004": " iva saṃvīkṣya bhavad-ekāyuṣām asmākaṃ hṛdayāni",
    "GR14muktacau:1005": " marma-vraṇa-vedanā-vahni-jvālitānīva sphuṭanti santi /",
    "GR14muktacau:1006": " tatas tan-nidānam avaśyaṃ",
    "GR14muktacau:1007": " kṛpayā prakāśyatām /",
    "GR14muktacau:1008": " yathā bhagavatī-dvārā tat-pratīkāraṃ jhaṭiti niṣpādya",
    "GR14muktacau:1009": " śrīmantaṃ bhavantaṃ bāḍham ānandaivātmānaṃ sandhukṣayāma /",
    "GR14muktacau:1010": " iti nāndīmukhī-vacanam ākarṇya savaiklavyam iva mayoktaṃ -- nāndīmukhi",
    "GR14muktacau:1011": " śrūyatām /",
    "GR14muktacau:1012": " adṛṣṭāśruta-cara-cāru-cāturya-niravadya-mahā-vaidagdhya-viovidha-sudurbodha",
    "GR14muktacau:1013": " -narma-karma-svādhyāya-prathamācāryāyāḥ",
    "GR14muktacau:1014": " samasta-kalyāṇa-guṇa-maṇi-mañjuṣāyāḥ",
    "GR14muktacau:1015": " sva-parijana-gaṇa-jīvanī-bhūta-smita-nava-ghana-sāra-suvāsita-bhāṣita-pīyūṣāyāḥ",
    "GR14muktacau:1016": " śacy-ādi-saubhāgyavatī-vṛnda-varṇyamān-saubhāgya-bharāyāḥ santatam",
    "GR14muktacau:1017": " indirādi-gaurī-gaṇa-mṛgyamāṇa-saundarya-rasa-sphurita-nakhāñcala-pratīkāyāḥ",
    "GR14muktacau:1018": " sura-nara-gaṇa-gandharva-vidyādhara-muni-vara-vandita-bhuvaneśvarī-śata-vand",
    "GR14muktacau:1019": " yamāna-padāravindāyāḥ,",
    "GR14muktacau:1020": " samasta-vaikuṇṭhato'pi paramottama-parama-vyomato'pi",
    "GR14muktacau:1021": " bṛṃhita-mahā-mahimottara-vṛndāṭavī-mahā-yoga-pīṭha-mahā-siṃhāsane",
    "GR14muktacau:1022": " saṃbhṛta-mahāratnābhiṣekāyāḥ mahādevyāḥ",
    "GR14muktacau:1023": " sudhā-sāgara-mathanotthita-rādhety-akṣara-yugala-ghanībhūta-tat-sārāṃśa-kalas",
    "GR14muktacau:1024": " a-dvaya-vinirmita-rādheti-nāma-dheyād",
    "GR14muktacau:1025": " apūrvāmṛta-sāra-vikāra-viśeṣeṇāpyāyita-śītkārita-caturdaśa-bhuvanāyāḥ,",
    "GR14muktacau:1026": " santata-saurabhya-niravadhi-saundarya-nistula-kaumalya-nirbhara-varāruṇyādi-vin",
    "GR14muktacau:1027": " irjita-raktotpala-kula-caraṇa-paricaraṇaika-jīvine sakala-varivasyā-viśāradāya",
    "GR14muktacau:1028": " mahyaṃ svayam āhūyāsaṅkocatayā mat-kāmita-pratyaṅga-sevā yat tayā na dīyate /",
    "GR14muktacau:1029": " atas tasya mayi madhurāṃ prītim anavadhārya tat-pūrṇāṃśāṃ yathārtha-nāmnīṃ",
    "GR14muktacau:1030": " tuṅgavidyāṃ bhagavatī-mukhāt niśamya satvarābhīṣṭa-lābhāya enāṃ",
    "GR14muktacau:1031": " gurutvenāsādyāsyāḥ sakāśāt mahādevī-mantra-rājaṃ didīkṣiṣur ahaṃ tvāṃ",
    "GR14muktacau:1032": " bhagavaty-advitīyāṃ prapanno'smi /",
    "GR14muktacau:1033": " nāndīmukhī vihasya /",
    "GR14muktacau:1034": " sulakṣaṇa prathamaṃ tāvat śāstra-nirṇīta-gurūpasattir",
    "GR14muktacau:1035": " vidhīyatām /",
    "GR14muktacau:1036": " mayoktam / bhadraṃ vacaḥ prathamaṃ guru-śiṣyayoḥ parīkṣaiva nyāyyā / tatas",
    "GR14muktacau:1037": " tisras triyāmāḥ kutrāpi nirjana-kuñje kṣaṇe mahilāṃ kṣaṇe pumāṃsaṃ māṃ",
    "GR14muktacau:1038": " sampādya sva-vidyāyāḥ prabhāvam asau darśayatu /",
    "GR14muktacau:1039": " tato viśrabhya",
    "GR14muktacau:1040": " parama-sambhrameṇa mayāpy asyāś",
    "GR14muktacau:1041": " caraṇa-yāvābharaṇa-śroṇi-mardana-vakṣoja-kaṇḍūyana-veṇī-bandhanādi-paricaryās",
    "GR14muktacau:1042": " sarvāpekṣayā kriyamāṇāsu suprasanneyaṃ tvat-sevayā parama-prasannāsmīti",
    "GR14muktacau:1043": " nirucya māṃ manobhavānanda-kara-nikuñja-maṇḍapa-vedikāṃ prāpayya bho",
    "GR14muktacau:1044": " vicakṣaṇa mad-vakṣaḥ-sthala-kārttasvara-maṅgala-ghaṭa-yugalaṃ svakara-yugalena",
    "GR14muktacau:1045": " spṛśan mṛgamada-kuṅkumādi-paṅka-lepa-pūrvakaṃ maṇi-puṣpa-mālābhir",
    "GR14muktacau:1046": " veṣṭayety ādibhāṣitamantrair ghaṭaṃ sthāpayitvā,",
    "GR14muktacau:1047": " sva-vakṣoja-mahā-prasāda0kuṅkumena mama lalāṭādiṣu tilakaṃ kṛtvā",
    "GR14muktacau:1048": " mṛgamadena mad-vakṣasi mahā-devī-nāma-mudrām abhilikhya bāhu-dvayaṃ ca",
    "GR14muktacau:1049": " tac-caraṇa-cihna-saubhāgya-mudrābhir aṅkīkṛtya sva-kaṇṭhād ekāvalī-mālām",
    "GR14muktacau:1050": " uttārya mat-kaṇṭhe nidhāya mama vakṣaḥ-pārśvayoḥ sva-kucau aṃsa-dvaye",
    "GR14muktacau:1051": " bāhulate mukhe ca svādharaṃ aparāṅgānyāgamānabhijñena mayā sphuṭam",
    "GR14muktacau:1052": " ajñātāny api paramāgamācāryeyaṃ svayaṃ tad-arpaṇa-sthāne'rpayatu iti ṣaḍ-aṅgāni",
    "GR14muktacau:1053": " vinyasya ṣaḍ-akṣara-mantra-rājasyāsya svayambhū-ṛṣi-gāyatrī chandaḥ",
    "GR14muktacau:1054": " śrī-gāndharvā devatā sa-bindu-prathama-varṇo bījaṃ śaktir upāsyopāsakayor",
    "GR14muktacau:1055": " mithaḥ-suyukta-rati-janana-pūrvakābhīṣṭa-kāma-siddhaye viniyoga ity ādi",
    "GR14muktacau:1056": " pūrvāṅgaṃ yathā-vidhi sampādya,",
    "GR14muktacau:1057": " atha svīya-saras-tīra-kuñja-raṅga-sthale mudā /",
    "GR14muktacau:1058": " sabhyānālī-gaṇān bhaṅgyā dhinvantīṃ narma-nartanaiḥ //",
    "GR14muktacau:1059": " gaurīṃ raktāmbarāṃ ramyāṃ sunetrāṃ susmitānanām /",
    "GR14muktacau:1060": " śyāmāṃ śyāmākhilābhīṣṭa-sādhikāṃ rādhikāṃ śraye //",
    "GR14muktacau:1061": " iti dhyānaṃ ca suciraṃ kārayitvā kṛpayā mahyaṃ kāmine kāma-bīja-puṭitaṃ",
    "GR14muktacau:1062": " mantra-rājam upadiśya māṃ kṛtārthīkarotu /",
    "GR14muktacau:1063": " tad anu --",
    "GR14muktacau:1064": " mahā-bhāvojjvalac-cintā-ratnodbhāvita-vigrahām /",
    "GR14muktacau:1065": " sakhī-praṇaya-sad-gandha-varodvartana-suprabhām //1//",
    "GR14muktacau:1066": " kāruṇyāmṛta-vīcibhis tāruṇyāmṛta-dhārayā /",
    "GR14muktacau:1067": " lāvaṇyāmṛta-vanyābhiḥ snapitāṃ glaptendirām //2//",
    "GR14muktacau:1068": " hrī-paṭṭa-vastra-guptāṅgīṃ saundarya-ghusṛṇāñcitām /",
    "GR14muktacau:1069": " śyāmalojjvala-kastūrī-vicitrita-kalevarām //3//",
    "GR14muktacau:1070": " kampāśru-pulaka-stambha-sveda-gadgada-raktatāḥ /",
    "GR14muktacau:1071": " unmādo jāḍyam ity etai rathanir navabhir uttamaiḥ //4//",
    "GR14muktacau:1072": " k ptālaṅkṛti-saṃsliṣṭāṃ guṇālī-puṣpa-mālinīm /",
    "GR14muktacau:1073": " dhīrādhīrātva-sad-vāsa-paṭa-vāsaiḥ pariṣkṛtām //5//",
    "GR14muktacau:1074": " pracchanna-māna-dhammillāṃ saubhāgya-tilakojjvalām /",
    "GR14muktacau:1075": " kṛṣṇa-nāma-yaśaḥ-śrāva-vataṃsollāsi-karṇikām //6//",
    "GR14muktacau:1076": " rāga-tāmbūla-raktauṣṭhīṃ prema-kauṭilya-kajjalām /",
    "GR14muktacau:1077": " narma-bhāṣita-nisyanda-smita-karpūra-vāsitām //7//",
    "GR14muktacau:1078": " saurabhāntaḥ-pure garva-paryaṅkopari līlayā /",
    "GR14muktacau:1079": " niviṣṭāṃ prema-vaicittya-vicalat-taralāñcitām //8//",
    "GR14muktacau:1080": " praṇaya-krodha-sac-colī-bandh-guptī-kṛta-stanām /",
    "GR14muktacau:1081": " sapatnī-vaktra-hṛc-choṣi-yaśaḥ-śrī-kacchapī-varām //9//",
    "GR14muktacau:1082": " madhyatātma-sakhī-skandha-līlānyasta-karāmbujām /",
    "GR14muktacau:1083": " śyāmāṃ śyāma-smarāmoda-madhulī-pariveśikām //10//",
    "GR14muktacau:1084": " tvāṃ natvā yācate dhṛtvā tṛṇaṃ dantair ayaṃ janaḥ /",
    "GR14muktacau:1085": " sva-dāsyāmṛta-sekena jīvayāmuṃ suduḥkhitam //11//",
    "GR14muktacau:1086": " na muñcec charaṇāyātam api duṣṭaṃ dayāmayaḥ /",
    "GR14muktacau:1087": " ato gāndharvike hā hā muñcainaṃ naiva tādṛśam //12//",
    "GR14muktacau:1088": " premāmbhoja-marandākhyaṃ stavarājam imaṃ janaḥ /",
    "GR14muktacau:1089": " śrī-rādhikā-kṛpā-hetuṃ paṭhaṃs tad-dāsyam āpnuyāt //13//",
    "GR14muktacau:1090": " imaṃ stava-rājam apy upadiśatu //",
    "GR14muktacau:1091": " tataḥ śrī-guror labdhābhīṣṭa-kāmo'smi iti sagadgadaṃ vadantaṃ sakampaṃ",
    "GR14muktacau:1092": " tac-caraṇa-kamalayoḥ patitaṃ māṃ sānandaṃ samutthāpya samāliṅgya",
    "GR14muktacau:1093": " svādharocchiṣṭa-pīyūṣa-prasādaṃ saṃbhojya ca sva-mukhodgīrṇa-tāmbūlaṃ",
    "GR14muktacau:1094": " man-mukhe vitaratu /",
    "GR14muktacau:1095": " brahmacāriṇo mama tāmbūla-bhakṣaṇam anucitam iti cet",
    "GR14muktacau:1096": " tarhi karpūra-vāsita-nija-mukha-vāsena man-mukha-śuddhiṃ vitanotu / tataḥ",
    "GR14muktacau:1097": " kṛtārthena mayaitad-abhīpsitāni anyāny api bahūni ca muktāphalāni dakṣinātvena",
    "GR14muktacau:1098": " samarpyamāṇāni kṛpayā svīkṛtya mām anugṛhṇātu //",
    "GR14muktacau:1099": " iti niśamya sarvāsu sa-smitaṃ tuṅgavidyā-mukham avalokayantīṣu tayāpy",
    "GR14muktacau:1100": " ucchalitāntarānandam āvṛtya bhrū-bhaṅgena saroṣam iva mām īṣad avalokya",
    "GR14muktacau:1101": " bhāṣitaṃ / nāndīmukhi tvaṃ siddhā tapasviny asi /",
    "GR14muktacau:1102": " tasmād etad-vidhinā tvam",
    "GR14muktacau:1103": " evainaṃ dīkṣaya /",
    "GR14muktacau:1104": " tadāsya siddhāto mantra-grahaṇāt svābhīṣṭa-kāma-lābho jhaṭiti",
    "GR14muktacau:1105": " sampatsyata iti vyāhṛtya sakrodhaṃ gṛhāya gacchantīṃ kareṇa gṛhītvā vyāghoṭya",
    "GR14muktacau:1106": " viśākhā vihasya nāndīmukhīṃ prāha -- nāndīmukhi/",
    "GR14muktacau:1107": " asya samprati",
    "GR14muktacau:1108": " prāpta-vyalīkasya dīkṣā-dāne mahān eva pratyavāyaḥ syād ity ācāryeyaṃ tvāṃ",
    "GR14muktacau:1109": " prati krudhyati //",
    "GR14muktacau:1110": " nāndīmukhī -- mithyā-vādini viśākhe/",
    "GR14muktacau:1111": " sakala-sadharma-rājīva-bandhor",
    "GR14muktacau:1112": " gokula-rājasya sat-tanaye katham alīka-parivādam āropayasi /",
    "GR14muktacau:1113": " viśākhā -- tubhyaṃ śape satyam evaitad doṣam /",
    "GR14muktacau:1114": " nāndīmukhī -- kas tāvad doṣaḥ ?",
    "GR14muktacau:1115": " viśākhā -- ucchiṣṭa-bhojanam /",
    "GR14muktacau:1116": " nāndīmukhī -- kasya ?",
    "GR14muktacau:1117": " viśākhā -- dāsyāḥ /",
    "GR14muktacau:1118": " nāndīmukhī vihasya -- kā tāvat sā dāsī ?",
    "GR14muktacau:1119": " viśākhā -- śākhoṭa-vana-vāsinī kācin māyayā gopīva bhūtvā",
    "GR14muktacau:1120": " kaṃsa-bhṛtya-govardhana-malla-gṛhiṇīm āsādya tām uvāca candrāvali/ tvaṃ",
    "GR14muktacau:1121": " bhuvaneśvaryāś caṇḍikāyāḥ priya-paricārikāsi /",
    "GR14muktacau:1122": " aham api tad-gaṇa-madhye",
    "GR14muktacau:1123": " ekāsmi / tataḥ sneha-bhareṇa tva-sakhītvam icchāmi /",
    "GR14muktacau:1124": " tac chrutvā samīcīnam etad",
    "GR14muktacau:1125": " ity āliṅgya sā candrāvalī yāṃ sakhyena parijagrāha saiva /",
    "GR14muktacau:1126": " nāndīmukhī -- saiva kā ?",
    "GR14muktacau:1127": " viśākhā -- apūrvā padmā sā sarvatra prasiddhā bhavatyāpi jñāyate /",
    "GR14muktacau:1128": " nāndīmukhī -- kiṃ tad ucchiṣṭam ?",
    "GR14muktacau:1129": " viśākhā -- tan mecakādhara-kupī-sthitaṃ parama-pāvanaṃ madhu //",
    "GR14muktacau:1130": " etan niśamya kiñcit smayamānāṃ rādhikām avalokayantas tat-sabhāsadaḥ sarve janā",
    "GR14muktacau:1131": " jahasuḥ / tato nāndīmukhī -- viśākhe/",
    "GR14muktacau:1132": " kenāpy etad dṛṣṭam asti ?",
    "GR14muktacau:1133": " viśākhā -- atha kim /",
    "GR14muktacau:1134": " nāndīmukhī -- kena ?",
    "GR14muktacau:1135": " viśākhā - vividha-giridhātu-paricchadān ānetuṃ priya-sakhyā gāndharvayā",
    "GR14muktacau:1136": " preṣitābhyāṃ mallī-bhṛṅgībhyāṃ mānasa-gaṅgā-nikaṭoṣara-taṭe prakaṭam",
    "GR14muktacau:1137": " evaitat parama-pāvanaṃ karma paraśva eva sākṣād avalokyāgatya sarvāsāṃ purato",
    "GR14muktacau:1138": " vivicya kathitam /",
    "GR14muktacau:1139": " nāndīmukhī sacintam iva -- sakala-gokula-jīvanībhūtasyāsya kathaṃ",
    "GR14muktacau:1140": " tad-doṣa-dhvaṃso bhavati ?",
    "GR14muktacau:1141": " viśākhā -- prāyaścittācaraṇenaiva /",
    "GR14muktacau:1142": " nāndīmukhī -- tato bhagavatītas tad-doṣa-vihita-niṣkṛtiṃ sampādya puruṣottamam",
    "GR14muktacau:1143": " enaṃ śuddhaṃ vidhāya dīkṣayantu bhavaytaḥ /",
    "GR14muktacau:1144": " tac chrutvā campakalatā prāha -- mugdhe/",
    "GR14muktacau:1145": " ujjvala-maṇi-saṃhitāyām eva vivṛto'sti",
    "GR14muktacau:1146": " tan-niṣkṛti-vidhir bhavatyāḥ prāyeṇa gocaro na bhavatīti tayaiva kathā-prasaṅge",
    "GR14muktacau:1147": " kathitam asti //",
    "GR14muktacau:1148": " nāndīmukhī -- atra tat-saṃhitāṃ kas tāvaj jānāti ?",
    "GR14muktacau:1149": " campakalatā -- priya-sakhī gāndharvaiva /",
    "GR14muktacau:1150": " nāndīmukhī -- adhunā sā kilātra sabhā-madhye na vidyate /",
    "GR14muktacau:1151": " tat katham idaṃ",
    "GR14muktacau:1152": " jhaṭiti nirvahatu ?",
    "GR14muktacau:1153": " viśākhā -- tad-advitīyeyaṃ tato'dhīta-sandarbha-tat-saṃhitā-lalitā nirantaraṃ tad",
    "GR14muktacau:1154": " abhyasyantī suṣṭhu taj jānantī tan nirūpayiṣyati /",
    "GR14muktacau:1155": " nāndīmukhī sa-kāku -- sakhi lalite/",
    "GR14muktacau:1156": " vicārya yathocita-niṣkṛtir ādiśyatām /",
    "GR14muktacau:1157": " lalitā kiñcid vihasya -- priya-sakhi/",
    "GR14muktacau:1158": " kṛta-vaylīko jano yadi sabhā-madhye svayam",
    "GR14muktacau:1159": " āgatya niḥśeṣaṃ svayam aghaṃ niṣkāpaṭyena nivedyānutapati,",
    "GR14muktacau:1160": " tadaivāsya",
    "GR14muktacau:1161": " prāyaścittaṃ kāryate iti purāna-kṛdbhiḥ nirṇitam asti / tathā hi --",
    "GR14muktacau:1162": " saṃkathya svam aghaṃ goṣṭhyāṃ paścāt tapati yaḥ sphuṭam /",
    "GR14muktacau:1163": " tasyaiva niṣkṛtiḥ sāṅgā munibhiḥ kāryate'khilā // iti /",
    "GR14muktacau:1164": " ity ākarṇya nāndīmukhyāṃ man-mukhaṃ sākūtam ālokayantyāṃ mayi ca",
    "GR14muktacau:1165": " subala-madhumaṅgalābhyāṃ saha lalitā-savidham āsādya kiñcid vivakṣamāṇe sati,",
    "GR14muktacau:1166": " viśākhā prāha -- he dhīra/",
    "GR14muktacau:1167": " kāmāturāṇāṃ na ghṛṇā na lajjeti svabhāvataḥ kāminā",
    "GR14muktacau:1168": " tvayā yat kṛtaṃ tat kṛtam eva /",
    "GR14muktacau:1169": " adhunā tv etat tasyāḥ puro vivicya tat sarvaṃ",
    "GR14muktacau:1170": " kathaya /",
    "GR14muktacau:1171": " tato'haṃ smitam apavārya sānutāpam iva -- lalite/",
    "GR14muktacau:1172": " caturthe'hani",
    "GR14muktacau:1173": " vighaṭita-gavānveṣaṇe gaurī-tīrtham evāptasya mama gaurī-mandirān niḥsṛtya",
    "GR14muktacau:1174": " kācid gaurī sahacarī carcikā haṭhena mad-urasi savya-kucenāhatya",
    "GR14muktacau:1175": " mādhavī-catuḥśālikāntarālaṃ mām ānīya kampamānasya mama mukhe",
    "GR14muktacau:1176": " tāmbūla-carvitaṃ pradāya yat kiñcit kṛtavatī tan-mohito'haṃ kim api nāvediṣam /",
    "GR14muktacau:1177": " paraśvo'pi suvarṇa-sūtreṇa vividha-kusumair grathita-mālām ādāya",
    "GR14muktacau:1178": " rādhā-kuṇḍa-taṭa-nikuñja-nāgarīṃ gāndharvām anusmarato mama",
    "GR14muktacau:1179": " mālya-haraṇa-kuṇḍa-taṭa-nikaṭa-mandārodyāna-parisare sā carcikā punar apy",
    "GR14muktacau:1180": " āvirbhūya balenaiva mama vāma-gaṇḍaṃ paricumbya mukhe svādhara-pīyūṣam",
    "GR14muktacau:1181": " arpitavatī tad etad agha-yugala-nirāśāya",
    "GR14muktacau:1182": " tan-mukha-kamalocchiṣṭa-madhu-pāna-rūpaṃ prāyaścittam ādiśatu bhavatī /",
    "GR14muktacau:1183": " madhumaṅgalo vihasyāha -- vayasya/",
    "GR14muktacau:1184": " bhadrataram idaṃ niṣkṛtaṃ yat tad aghasyaiva",
    "GR14muktacau:1185": " vṛddhiṃ vitanoti /",
    "GR14muktacau:1186": " tato'ham -- dhiṅ mūrkha/",
    "GR14muktacau:1187": " kim api na jānāsi /",
    "GR14muktacau:1188": " viṣasya viṣamauṣadham iti / yathā --",
    "GR14muktacau:1189": " vahni-santāpato naśyed vahni-santāpajo braṇaḥ / iti /",
    "GR14muktacau:1190": " evaṃ --",
    "GR14muktacau:1191": " darayet kaṇṭakaṃ viddhaṃ kaṇṭakenaiva paṇḍitaḥ /",
    "GR14muktacau:1192": " ity ādivad ucchiṣṭa-bhojana-doṣam ucchiṣṭa-bhojanam eva darayati /",
    "GR14muktacau:1193": " madhumaṅgalaḥ -- evaṃvidha-pāpa-vyādhi-cikitsāyāṃ tvam eva sad-vaidyo'si tat kiṃ",
    "GR14muktacau:1194": " lalitām anuvartase ?",
    "GR14muktacau:1195": " tato'ham -- sakhe /",
    "GR14muktacau:1196": " jñāta-sāro'pi khalv ekaḥ sandigdhaḥ syāt sakarmaṇi /",
    "GR14muktacau:1197": " iti cikitsakasyāpi cikitsānyaiḥ kriyata eva //",
    "GR14muktacau:1198": " iti niśamya lalitā smayamānā prāha -- he deva/",
    "GR14muktacau:1199": " devyā saha devasyaiva saṅgaḥ",
    "GR14muktacau:1200": " sampatsyate tat katham asmākaṃ mānuṣīṇāṃ sā gocarībhavatu ?",
    "GR14muktacau:1201": " tato mayoktaṃ -- lalite/",
    "GR14muktacau:1202": " sā kutrāpi mānuṣi bhavatīnām adūra eva virājamānā",
    "GR14muktacau:1203": " vartate /",
    "GR14muktacau:1204": " tataḥ sarvāsu sakautukaṃ sa-śaṅkaṃ karṇākarṇi keyam iti vicārayantīṣu rādhā",
    "GR14muktacau:1205": " svagataṃ -- etasya dhūrtasya narma-nyāsa etad-goṣṭhyām eva bhaviṣyatīti lakṣyate /",
    "GR14muktacau:1206": " viśākhā -- deva/",
    "GR14muktacau:1207": " kathyatām kutra sā yathaināṃ saṃstutya sabhā-madhye samānīya",
    "GR14muktacau:1208": " bhavat-kāryam acirād asmābhir niṣpādyate ?",
    "GR14muktacau:1209": " tato'haṃ -- viśākhe/",
    "GR14muktacau:1210": " bhavad-goṣṭhyām eva taḍid iva virājayantī sā / kiṃ",
    "GR14muktacau:1211": " dīrgha-netrayāpi tvayā na dṛśyate ?",
    "GR14muktacau:1212": " iti mad-gambhīrālāpam ākarṇya lalitāyām anyāsu sarvāsu ca ātmany ātmani tāṃ",
    "GR14muktacau:1213": " narma-bhaṅgīm āśaṅkya parasparam ālokayantīṣu viśākhayoktaṃ -- lampaṭa/ kiṃ",
    "GR14muktacau:1214": " campakalatā ?",
    "GR14muktacau:1215": " tato'haṃ -- na hi na hi /",
    "GR14muktacau:1216": " viśākhā -- kiṃ jyeṣṭhā /",
    "GR14muktacau:1217": " ahaṃ -- na hi na hi /",
    "GR14muktacau:1218": " subalaḥ -- raṅgadevī-sudevyayor ekatarā bhaviṣyati /",
    "GR14muktacau:1219": " ahaṃ -- anayor ekatarāpi na /",
    "GR14muktacau:1220": " viśākhā -- āṃ niṣkṛti-kāriṇī lalitaiva bhaviṣyati /",
    "GR14muktacau:1221": " tato'haṃ -- viśākhe/ iyam api na /",
    "GR14muktacau:1222": " viśākhā -- iyam api na eṣāpi na asāv api na /",
    "GR14muktacau:1223": " tat kiṃ ito'ntarhitā /",
    "GR14muktacau:1224": " tato'haṃ -- dhūrte/",
    "GR14muktacau:1225": " tvam eva tāṃ jānāsi /",
    "GR14muktacau:1226": " smṛtvā paśya /",
    "GR14muktacau:1227": " lalitā -- hā hā sakhi viśākhe/",
    "GR14muktacau:1228": " tāṃ prakāśya vikalasyāsya kārya-siddhiṃ drutam",
    "GR14muktacau:1229": " āpādaya /",
    "GR14muktacau:1230": " viśākhā smṛtim abhinīya -- lalite/",
    "GR14muktacau:1231": " yā mayā jñāyate sā devī-manuṣyayor ekatarāpi",
    "GR14muktacau:1232": " na syāt /",
    "GR14muktacau:1233": " nāndīmukhī -- goṣṭha-madhye devīṃ mānuṣīṃ vā vinā kā punar itarā ?",
    "GR14muktacau:1234": " viśākhā -- sā khalu śaṅkhinī /",
    "GR14muktacau:1235": " lalitā -- kā tāvat sā ?",
    "GR14muktacau:1236": " viśākhā smitvāha -- sā durmukhī padmā yayāsya vyalīkaṃ kṛtam asti /",
    "GR14muktacau:1237": " tuṅgavidyā -- sakhi viśākhe/",
    "GR14muktacau:1238": " sā śaṅkhinīti saṃkathya kathaṃ kaluṣam utpādayasi",
    "GR14muktacau:1239": " ? eṣā khalu bahutithaṃ kātyāyanī-devyā bahutara-sevā-prasādataḥ sākṣāt",
    "GR14muktacau:1240": " kātyāyanī vṛtāsti /",
    "GR14muktacau:1241": " tac chrutvā madhumaṅgalādiṣu hasatsu mayoktaṃ -- viśākhe/",
    "GR14muktacau:1242": " tal-lajjayā yadi tvam",
    "GR14muktacau:1243": " anyataḥ kṣipasi tan mayaiva kathyate /",
    "GR14muktacau:1244": " viśākhā -- kathaya kathaya /",
    "GR14muktacau:1245": " tato mayoktaṃ -- sā carcikā-devī tvam eva /",
    "GR14muktacau:1246": " tataḥ sā sarvāḥ smayamānā vilokya sakampādharam āha -- aye cañcala vañcaka/",
    "GR14muktacau:1247": " gopa-niṣṭhūra/",
    "GR14muktacau:1248": " kaṃsāsura-sevaka-duṣṭakāliṅga-malla-gṛhiṇī-hāridra-rāga-carcita-sarvāṅga/",
    "GR14muktacau:1249": " vidagdhya-sat-khaṇḍa/",
    "GR14muktacau:1250": " cāturya-sac-candra-virahita/",
    "GR14muktacau:1251": " tad-dhṛta-sneha-lubdha-tat-keli-koli-kānana-cara /",
    "GR14muktacau:1252": " ayukta-padmā-śaṅkhinī-parivṛḍha /",
    "GR14muktacau:1253": " avaidagdhya-raṅga0milita-pañcabāṇa-rasa-vyāpāri-mahādhūrta-vaṇig-vara/ etad",
    "GR14muktacau:1254": " dhārṣṭya-jambula-guḍa-haṭṭaṃ tatraiva śākhoṭa-vane gatvā prasāraya / ito drutam",
    "GR14muktacau:1255": " apasara //",
    "GR14muktacau:1256": " iti śrutvā rādhā anuccaiḥ sa-ślāgham āha -- priya-sakhi viśākhe/",
    "GR14muktacau:1257": " vijayinī bhava",
    "GR14muktacau:1258": " yan man-mānasa-gata-sambodhanoktyā māṃ sukhayanty asi //",
    "GR14muktacau:1259": " raṅgadevī -- sakhi viśākhe/",
    "GR14muktacau:1260": " tvaṃ kathaṃ kupasīty uktvā sakhi lalite/",
    "GR14muktacau:1261": " śākhoṭavanīṃ",
    "GR14muktacau:1262": " mādhavī-catuḥśālikātvena mānasa-gaṅgā-taṭoṣara-pradeśaṃ",
    "GR14muktacau:1263": " mālya-haraṇa-saras-tīra-mandārodyānatvena,",
    "GR14muktacau:1264": " padmā-śaṅkhinī-mukhocchiṣṭaṃ ca",
    "GR14muktacau:1265": " priya-sakhī-viśākhādharāmṛtatvena nirūpya svamukhenaiva sānutāpaṃ sva-duritam",
    "GR14muktacau:1266": " aśeṣam anena vidagdha-dhūrtena sva-kadarya-kārya-prakaṭana-janiṣyamāṇa-lajjayā",
    "GR14muktacau:1267": " arthottha-vyaṅgenaiva tvayi niveditam /",
    "GR14muktacau:1268": " tad upadiśāsya prāyaścittam //",
    "GR14muktacau:1269": " iti śrutvā lalitā vihasya -- ārya madhumaṅgala/",
    "GR14muktacau:1270": " sakhe subala/",
    "GR14muktacau:1271": " sannidhāya śrūyatām",
    "GR14muktacau:1272": " prāyaścittam //",
    "GR14muktacau:1273": " citrā -- sakhi lalite/",
    "GR14muktacau:1274": " sampattau vidyamānāyāṃ prāyaścittaṃ caturguṇam /",
    "GR14muktacau:1275": " tato'pi rāja-putrāṇāṃ niṣkṛtiḥ ṣaḍ-guṇā matā //",
    "GR14muktacau:1276": " iti smṛti-vākyaṃ smṛtvaiva prāyaścittam ādiśyatām //",
    "GR14muktacau:1277": " lalitā -- mugdhe/",
    "GR14muktacau:1278": " tato'pi rāja-putrāṇāṃ niṣkṛtiḥ syād dviṣaḍ-guṇā iti pāṭhaḥ",
    "GR14muktacau:1279": " saṃhitā-saṃmato mayā jñāyate /",
    "GR14muktacau:1280": " ṣaḍguṇeti kathaṃ bhaṇyate ?",
    "GR14muktacau:1281": " citrā -- etac-chāstra-vijñayā tvayā yaj jñāyate tad eva satyam /",
    "GR14muktacau:1282": " kintugovardhanoddharaṇa-dāvāgni-vimocana-śaṅkhacūḍādi-mardanādibhiḥ",
    "GR14muktacau:1283": " katidhānena yuvarājena vayaṃ na rakṣitāḥ sma ? tasmād",
    "GR14muktacau:1284": " idānīntana-tat-kṛta-bahutara-vaiguṇyam avigaṇayya kṛpayā ṣaḍ-guṇenaiva",
    "GR14muktacau:1285": " nirūpyatām //",
    "GR14muktacau:1286": " lalitā -- bhadraṃ tva-kathitam evedam anuṣṭhīyate /",
    "GR14muktacau:1287": " ādau pāpa-mocane snātvā",
    "GR14muktacau:1288": " tathā mānasa-gaṅgāyāṃ tri-dināni snātaḥ sann eka-viṃśati-dināni",
    "GR14muktacau:1289": " mallī-bhṛṅgādhara-pañcāmṛta-pānena prathamaṃ mukha-doṣam utsārayatu /",
    "GR14muktacau:1290": " paścād dvi-ṣaḍ-guṇā niṣkṛtiḥ karaṇīyā //",
    "GR14muktacau:1291": " iti śravaṇena kapaṭa-kopa-vikaṭo madhumaṅgalaḥ prāha -- lalitike/",
    "GR14muktacau:1292": " sad-dhamra-setu-vrajendrayor etan-mātra-putrasya",
    "GR14muktacau:1293": " tathāsmad-vidha-vayasya-vargāṇāṃ sakala-gokula-vāsinām apy eka-jīvātor asya",
    "GR14muktacau:1294": " ceṭikā-pulindī-juṣṭa-bhakṣaṇena jāti-dhvaṃsaḥ kartum ārabdho bhavatībhis tad",
    "GR14muktacau:1295": " aham atidrutaṃ gatvā vṛttam etat sa-viśeṣam āśrāvya etat-pitarāv atrānīya etat",
    "GR14muktacau:1296": " saṅkaṭād amuṃ mocayan sauhṛdaṃ vitanomi /",
    "GR14muktacau:1297": " iti nigadya phutkṛtya drutaṃ",
    "GR14muktacau:1298": " gacchantaṃ madhumaṅgalaṃ subalaḥ kare gṛhītvā balād iva nivartayāmāsa /",
    "GR14muktacau:1299": " lalitā -- anārya baṭo/",
    "GR14muktacau:1300": " asmat-priya-sakhī-praṇayi-sakhyor anayor māhātmya-vijñāne",
    "GR14muktacau:1301": " tvam anabhijño'si /",
    "GR14muktacau:1302": " tad bhavan nāndīmukhī-mukhād etac chrūyatām //",
    "GR14muktacau:1303": " nāndīmukhī -- bhrātar madhumaṅgala/",
    "GR14muktacau:1304": " govardhana-girau ramye rādhā-kuṇḍaṃ priyaṃ hareḥ /",
    "GR14muktacau:1305": " yathā rādhā priyā viṣṇos tasyāḥ kuṇḍaṃ priyaṃ tathā //",
    "GR14muktacau:1306": " tathā --",
    "GR14muktacau:1307": " vaikuṇṭhāj janito varā madhupurī tatrāpi rāsotsavāt",
    "GR14muktacau:1308": " vṛndāraṇyam udāra-pāṇi-ramaṇāt tatrāpi govardhanaḥ /",
    "GR14muktacau:1309": " rādhā-kuṇḍam ihāpi gokula-pateḥ premāmṛtāplavanāt",
    "GR14muktacau:1310": " kuryād asya virājato giri-taṭe sevāṃ vivekī na kaḥ //",
    "GR14muktacau:1311": " ity ādy-anusāreṇa",
    "GR14muktacau:1312": " śrī-bhagavatī-guru-śrī-devarṣi-prabhṛti-mahā-mahā-munīndra-gaṇair",
    "GR14muktacau:1313": " varṇita-mahā-mahimnaḥ śrī-govardhanopari-virājamānasya rādhā-kuṇḍasya",
    "GR14muktacau:1314": " dakṣiṇa-taṭe giri-darī-vāsinyāḥ pūrṇāḥ pulindya urugāyety ādi",
    "GR14muktacau:1315": " śrī-śukadeva-varṇita-mahā-saubhāgya-bharayoḥ pulinda-rāja-sutayor anayor",
    "GR14muktacau:1316": " adhara-galita-parama-pāvana-pañcāmṛtam etad-durita-nāśakaṃ kiṃ na syāt ? anyac",
    "GR14muktacau:1317": " ca śrūyatām /",
    "GR14muktacau:1318": " vraja-navīna-yuva-dvandva-ratnaṃ prati viśākhādi-dvārā kvacit",
    "GR14muktacau:1319": " svayaṃ vā lajjām abhinīya mṛdu",
    "GR14muktacau:1320": " bhāṣita-vivicyamāna-narma-kalā-kalāpa-janita-paramānanda-viśeṣa-lābhāya tathā",
    "GR14muktacau:1321": " svābhilaṣita-paricaraṇa-viśeṣa-lābhāya ca raṅgamālā-prabhṛtaya etāḥ",
    "GR14muktacau:1322": " parama-praṇayi-sakhyo'pi paricārikā iva vyavaharanti //",
    "GR14muktacau:1323": " etad-avasaraa eva netra-kuṇanena goṣṭhī-madhyāt tulasīm āhūya",
    "GR14muktacau:1324": " bandhurātibandhura-sugandhī-gandha-phalī-sadṛkṣa-dakṣiṇa-kara-kaniṣṭhāṅg",
    "GR14muktacau:1325": " uli-śikharākṛṣṭa-sva-sīmanta-sindūra-rasa-prakaṭita-tat-saurabha-prasara-rūpa-s",
    "GR14muktacau:1326": " urūpa-lipi-pracayenāti-suvāsitīkṛta-kanaka-ketakī-kusuma-dala-bhūta-varṇa-dūta",
    "GR14muktacau:1327": " ekaḥ / śrī-gāndharvayā tat-kareṇa lalitādiṣu sañcāritaḥ /",
    "GR14muktacau:1328": " tatas taṃ lalitā śirasi",
    "GR14muktacau:1329": " nidhāya sakhībhiḥ saha rahaḥ paripaṭhya nāndīmukhī-kare sa-smitam arpitavatī /",
    "GR14muktacau:1330": " nāndīmukhī smitvānandam abhinīya vakṣasi nidhāya vācayati --",
    "GR14muktacau:1331": " svasti",
    "GR14muktacau:1332": " śrīnāndīmukhī-śrī-lalitā-śrī-viśākhā-prabhṛti-prāṇa-preṣṭha-sakhī-vargeṣu",
    "GR14muktacau:1333": " pariṣvaṅga-parārdha-raṅga-pūrvikā kasyāścid vijñaptir iyam --",
    "GR14muktacau:1334": " śrīdāma-subala-bhadrasenādi-pramukha-priya-vayasya-gaṇaiḥ saha",
    "GR14muktacau:1335": " govardhana-parisare sambhṛta-gocāraṇa-paramāmodasya",
    "GR14muktacau:1336": " vraja-rāja-nija-jīvita-parārdha-śatādhika-parama-priyatama-tanayasya",
    "GR14muktacau:1337": " vrajendra-mahiṣī-sva-prāṇa-parārdha-paripakva-hiraṇmayeṣṭakāghaṭā-ghaṭita-",
    "GR14muktacau:1338": " mahā-mandirāntarāla-vinirmita-prāṇa-parārdha-vividha-ratna-khacita-mahā-par",
    "GR14muktacau:1339": " yaṅka-kṛṄpta-vātsalya-nānā-vidha-kusuma-suvāsita-sukumāra-sutūlikopari-sama",
    "GR14muktacau:1340": " dhigata-śayana-keli-paramānandasya",
    "GR14muktacau:1341": " mat-prāṇa-parārdhārbuda-parārdha-śata-nirmañchyamāna-vāma-caraṇa-kaniṣṭ",
    "GR14muktacau:1342": " hāṅguli-nakhāñcala-pratīkasya",
    "GR14muktacau:1343": " nava-mṛgamada-parimalita-navanīta-nīlotpala-dala-kula-racita-sundara-sukumāra",
    "GR14muktacau:1344": " -vigrahasya dhīra-lalitasyāsya etāvat kaṭhora-prāyaścitta-śravaṇena mama hṛdayaṃ",
    "GR14muktacau:1345": " navanītam iva vidravavad āste /",
    "GR14muktacau:1346": " tataḥ --",
    "GR14muktacau:1347": " kṛtānutāpa-lakṣāṇāṃ sukumāra-śarīriṇām /",
    "GR14muktacau:1348": " snigdhānāṃ niṣkṛtiḥ samyak tantreṇaiva vidhīyate //",
    "GR14muktacau:1349": " ity ujjvala-saṃhitā-vacanam ananusmṛtyaiva lalitayā yat pañcāmṛta-pāna-rūpaṃ",
    "GR14muktacau:1350": " prāyaścittaṃ kevala-mukha-śodhanāya ca tantreṇa vidhāyāsmin nirdoṣe vihite",
    "GR14muktacau:1351": " mama mahaty eva nirvṛtir jāyate ity alam ativistareṇa //",
    "GR14muktacau:1352": " ihaiva prāṇa-pratima-praṇayi-sakhyau mallī-bhṛṅgyay prati",
    "GR14muktacau:1353": " sa-praṇaya-pariṣvaṅga-sañcāraḥ kāryaś ca /",
    "GR14muktacau:1354": " rāja-putro'yaṃ parama-pavitro mahā-vilāsī ca /",
    "GR14muktacau:1355": " tan nija-caraṇa-kmala-ghātena",
    "GR14muktacau:1356": " kaṅkelli-latikāṃ puspitīkṛtya tan-makaranda-prasyanda-gaṇḍūṣaiś caturviṃśatyā",
    "GR14muktacau:1357": " sva-mukhaṃ viśeṣeṇa prakṣālya smita-karpūra-vāsita-madhura-pañcāmṛtaṃ vidhāya",
    "GR14muktacau:1358": " premṇā śanaiḥ śanais tathā pāyayitavyaṃ yathāsya sukumārasya duritaṃ drutam",
    "GR14muktacau:1359": " apayāti parama-sukham api niṣpadyate iti //",
    "GR14muktacau:1360": " iti niśamya sāntarānandaṃ rādhā-nikuñjam avalokayati mayi smitvā lalitā prāha",
    "GR14muktacau:1361": " -- yadyapi kṛtānutāpa-lakṣāṇām ity ādi sāmānya-vacanāntaraṃ",
    "GR14muktacau:1362": " sampattau vidyamānāyāṃ prāyaścittaṃ caturguṇam /",
    "GR14muktacau:1363": " tatrāpi rāja -putrāṇāṃ niṣkṛtiḥ syād dviṣaḍ-guṇā //",
    "GR14muktacau:1364": " iti viśeṣa-vacanena sāmānya-viśeṣayor viśeṣa-vidhir balavān iti nyāyenāsya",
    "GR14muktacau:1365": " dviṣaḍ-guṇam eva prāyaścittaṃ yuktam eva pṛthak pṛthak nirūpitam asti tathāpy",
    "GR14muktacau:1366": " ājñā gurūṇāṃ hy avicāraṇīyeti tad-ājñāṃ śirasi nidhāya tantreṇaiva kārayitavyam",
    "GR14muktacau:1367": " iti //",
    "GR14muktacau:1368": " tataḥ śiṣye vidyā garīyasīti mayokte lalitā sākūtam āha -- nāndīmukhi/",
    "GR14muktacau:1369": " saundarya-rasa-bhareṇāpyāyita-nikhila-gokula-jananayanāravindāṃ",
    "GR14muktacau:1370": " para-rāsa-sthalī-vihāriṇīṃ parama-rasa-taraṅgiṇīṃ raṅgiṇi-sahacarīṃ hariṇīm etāṃ",
    "GR14muktacau:1371": " parihāya bāḍham ayasa-vidagdha-kṛṣṇasāra-yuvā sakhī-sthaly-upaśalye",
    "GR14muktacau:1372": " tad-vāstavya-śaivyā-sahacarī-mṛgatṛṣṇikāṃ muhur muhur dhāvati / tathā",
    "GR14muktacau:1373": " gāndharvā-sarovara-nikuñjāṅgane saurabha-prasara-parivāsita-sakala-diśāṃ",
    "GR14muktacau:1374": " campakalatā-sakhīṃ kāñcana-yūthikām apahāya govardhana-malla-gṛhakoṇa-sthāṃ",
    "GR14muktacau:1375": " nirgandha-puṣpavatīṃ kuṣmāṇḍa-latāṃ tan nikaṭa-stha-nīrasoṣara-sthala-padmāṃ",
    "GR14muktacau:1376": " ca ta-sahacarīṃ cañcalo'yam avidagdha-bhramaraḥ punaḥ punar uḍḍīyoḍḍiyānusarati",
    "GR14muktacau:1377": " tad etad ālambanāvadagdhya-rūpa-vairūpyeṇa vṛndāvana-maheśvarī-sahacarī",
    "GR14muktacau:1378": " madhurā ratir aprasannā satī etac chyāmala-rasaṃ na puṣṇāti /",
    "GR14muktacau:1379": " tasmāt tathainam",
    "GR14muktacau:1380": " anabhijñaṃ yukta-mādhurībhiḥ prabodhaya /",
    "GR14muktacau:1381": " yathā tām avidagdhāṃ",
    "GR14muktacau:1382": " rasa-gandha-śūnyāṃ sarvadaiva vihāyaināṃ vṛndāvana-mahā-devīṃ",
    "GR14muktacau:1383": " sarvato-bhāvenānusarati /",
    "GR14muktacau:1384": " tarhi tat-priya-sakhī madhurā ratiḥ svayam eva",
    "GR14muktacau:1385": " paramojjvalā bhavantī etad abhīṣṭa-kāmān sampādayiṣyaty eva /",
    "GR14muktacau:1386": " ity akhila-vilāsa-rasa-mādhurīm āpīya satyabhāmā vyājahāra -- prāṇanātha/ etad",
    "GR14muktacau:1387": " apūrva-rasa-sāgare nimajjantyā mama manāg api tṛpteḥ paryāptir na vidyate /",
    "GR14muktacau:1388": " kṛṣṇaḥ -- priye/",
    "GR14muktacau:1389": " etad gokula-vilāsānanda-niṣkuṭe viharamāṇasya mama tvat-praśna",
    "GR14muktacau:1390": " eva mat-priya-vayasya-samaya-rāja-vasantollāsa iti tām āliliṅgati /",
    "GR14muktacau:1391": " satyabhāmā sānandaṃ -- tatas tataḥ ?",
    "GR14muktacau:1392": " kṛṣṇaḥ -- tataḥ subalaḥ sasmitam āha -- priyavayasya/",
    "GR14muktacau:1393": " priya-sakhīyam indulekhā",
    "GR14muktacau:1394": " durdurūḍhāt sva-bhartur bhāsvarākhyād udvignā mām iṅgitena prerayati / tad",
    "GR14muktacau:1395": " asyāḥ mauktik-mūlyaṃ nirṇīya tad dattvā jhaṭiti gṛha-kṛtyāya gantum",
    "GR14muktacau:1396": " ājñāpyatām /",
    "GR14muktacau:1397": " tato'haṃ -- sakhe satyaṃ satyaṃ mayy atīvānurakteyaṃ mām api tyaktuṃ na śaknoti /",
    "GR14muktacau:1398": " tato'pi suṣṭhu bibhetīty aham api jānāmi /",
    "GR14muktacau:1399": " tad etan mauktika-mūlyaṃ śṛṇu --",
    "GR14muktacau:1400": " yathārtha-nāmnīyaṃ mad-viraham asahamānā kāya-dvayaṃ kṛtvā",
    "GR14muktacau:1401": " śyāmalatara-mad-vakṣo-nabhasi śāṇita-nakhāgreṇa racitām ekāṃ sva-mūrtiṃ",
    "GR14muktacau:1402": " saṃrakṣatu /",
    "GR14muktacau:1403": " aham apy asahyaitad-virahas tāvad asyāḥ vakṣoja-parvatopari",
    "GR14muktacau:1404": " sva-vidyā-balenārdha-candra-yugalībhavann udayaṃ karomi / tadaiṣā",
    "GR14muktacau:1405": " labdha-mahā-ratnam iva sarvato māṃ celāñcalenāvṛṇotu /",
    "GR14muktacau:1406": " rahasi ca kṣaṇe kṣaṇe",
    "GR14muktacau:1407": " sa-romāñcam avalokayantī paramānandam āsādayatu / athavā",
    "GR14muktacau:1408": " mṛga-lāñchana-rahitāyā etasyā hṛn-madhye mañjula-kṛṣṇa-sāro'haṃ bhavāmīti /",
    "GR14muktacau:1409": " tataḥ sakampādharaṃ kuṭilaṃ mām avalokayantīm indulekhām ālokya smayamānā",
    "GR14muktacau:1410": " tuṅgavidyā prāha -- nāgara/",
    "GR14muktacau:1411": " raṅgadevīyaṃ yathārtha-nāmnī tad asyā",
    "GR14muktacau:1412": " mauktika-paṇaḥ praṇiyatām /",
    "GR14muktacau:1413": " tato'ham -- sakhi raṅgadevi/",
    "GR14muktacau:1414": " rāsa-madhye tava lāsya-vilāsollāsaḥ santatam",
    "GR14muktacau:1415": " ālokito'sti /",
    "GR14muktacau:1416": " tad adhunā nikuñja-mandirāṅgane rahasi tad-viśeṣam anubhavitum",
    "GR14muktacau:1417": " abhilaṣāmi /",
    "GR14muktacau:1418": " tad ehi sva-vakṣoja-kanaka-kumbhau mad-urasi tathā nartaya",
    "GR14muktacau:1419": " yathāham ānanditaḥ",
    "GR14muktacau:1420": " sakala-vallavī-samudaya-sarvasva-bhūta-mat-svādhara-pīyūṣa-mahā-prasāda-dānena",
    "GR14muktacau:1421": " tvām ānandayāmīti //",
    "GR14muktacau:1422": " tac chrutvā apaihi bhaṇḍa-śekhara/",
    "GR14muktacau:1423": " apaihīty uktvā kuṭilaṃ mām avalokya",
    "GR14muktacau:1424": " viśākhā-pṛṣṭhāntaritāyāṃ raṅgadevyāṃ sudevī sa-smitam āha -- rasika-śekhara/",
    "GR14muktacau:1425": " ballavī-kula-bhukta-muka-sujuṣṭa-mahā-prasādāsvādaneneyaṃ tvaritam eva",
    "GR14muktacau:1426": " siddhim āsādayantī sphuṭam asmān api siddhārthāḥ kṛtavaty eva /",
    "GR14muktacau:1427": " subalaḥ -- vayasya/",
    "GR14muktacau:1428": " sudevī sva-mauktika-mūlyaṃ śrotu-kāmā",
    "GR14muktacau:1429": " śrīmad-bhavan-mukham īkṣamāṇeyam utkaṇṭhate /",
    "GR14muktacau:1430": " tato'ham -- sakhe subala/",
    "GR14muktacau:1431": " sudevīyam akṣa-keli-dakṣeti prasiddhā tac chapatham eva",
    "GR14muktacau:1432": " dadad asmi kenāpi kasyāpi pakṣo na grāhyaḥ /",
    "GR14muktacau:1433": " āvām eva sva-buddhi-balena",
    "GR14muktacau:1434": " kheliṣyāvaḥ /",
    "GR14muktacau:1435": " tatra yady aham anayā suṣṭhu jīyeyaṃ,",
    "GR14muktacau:1436": " tarhi vāmena vakṣojena",
    "GR14muktacau:1437": " mad-vakṣṣasi mām āpīḍya mama sarvasva-bhūtam adharaṃ dviḥ pibatu / yadi vā",
    "GR14muktacau:1438": " mayedaṃ jīyate,",
    "GR14muktacau:1439": " tadā sva-dakṣiṇa-kaṭhina-vakṣojaṃ mad-dakṣiṇa-kareṇa nikāmaṃ",
    "GR14muktacau:1440": " pīḍayitvā dviḥ svādharāmṛtam āpāyayatv iti /",
    "GR14muktacau:1441": " tataḥ sā bhrū-bhaṅgena mām avalokayantī sāsūyaṃ viśākhām āha -- ayi viśākhe/",
    "GR14muktacau:1442": " sarva-kālam eva narma-svarṇa-vikrayy asau mahājanaḥ /",
    "GR14muktacau:1443": " sāmpratam eva",
    "GR14muktacau:1444": " muktā-maṇi-vyāpāram ārabhya tato vṛddhim alabhamānaḥ punaḥ sva-vṛttim",
    "GR14muktacau:1445": " evārabdhavān asti /",
    "GR14muktacau:1446": " tataḥ parārdha-dvi-guṇa-pañcabāṇa-lalitāṃ",
    "GR14muktacau:1447": " kāñcana-mudrā-tatim itaḥ prakāma-mūlyena pragṛhya tayaiva muktāphalāny asmād",
    "GR14muktacau:1448": " ānayantu bhavatyaḥ /",
    "GR14muktacau:1449": " mayā tu gṛhāya gamyate /",
    "GR14muktacau:1450": " iti calitum udyatāñcale gṛhītvānaṅga-mañjaryā nivartitā sa-krodham iva sākūtaṃ",
    "GR14muktacau:1451": " punar āha -- keli-lampaṭa/",
    "GR14muktacau:1452": " nikāmam akṣa-keli-nipuṇeyam anaṅga-mañjarī tvayā",
    "GR14muktacau:1453": " saha dīvyantī te garva-parvataṃ kharvayiṣyati /",
    "GR14muktacau:1454": " tatas tad-vacana-mādhuryam avadhārya mayoktaṃ -- asyās tv abalāyās tat-keliṣu kā",
    "GR14muktacau:1455": " śaktiḥ ? kintumad-vakṣo-harid-grāva-haritālīya-rekhikāyā rādhikāyāḥ",
    "GR14muktacau:1456": " prāṇa-sahodareyaṃ mayy atīva snihyati /",
    "GR14muktacau:1457": " mama ca mānasa-madhukaraḥ param",
    "GR14muktacau:1458": " asyām anavaratam anuvrajyati /",
    "GR14muktacau:1459": " ataḥ samucita-paṇam antarāpi sutārāṇi suvṛttāni",
    "GR14muktacau:1460": " bahūni mauktikāny apy asyai vitariṣyāmi /",
    "GR14muktacau:1461": " paraṃ ca nirjana-nikuñja-vedikāyāṃ",
    "GR14muktacau:1462": " smara-puñjarākṣarāṇy asyāḥ pañcāśad aṅga-pratyaṅgeṣu sva-hastena vinyasya",
    "GR14muktacau:1463": " svāṅgaṃ svāṅgenālinṅgya mantreṇaināṃ vyāpayya tathā siddha-mantram ekam",
    "GR14muktacau:1464": " upadiśāmi yathā tad-grahaṇa-mātrād anaṅgaṃ sāṅgaṃ viracayya santuṣṭena tena",
    "GR14muktacau:1465": " prasādīkṛta-sva-sarvasva-svarūpa-vilāsa-ratnāni mantra-gurau mayi dakṣiṇātvena",
    "GR14muktacau:1466": " sa-vinayam upaḍhaukayati /",
    "GR14muktacau:1467": " tataḥ suprasannena mayā tādṛg-āśīḥ-śatam ādhāsyate",
    "GR14muktacau:1468": " yena viṣama-śara-vilāsācāryeti padavīm āsādya dvi-guṇaṃ mām eva bhaktyā",
    "GR14muktacau:1469": " paricarati /",
    "GR14muktacau:1470": " iti mad-bhāṣita-kusuma-stavakaṃ śravaṇāvataṃsīkṛtya sakampādharaṃ mām īṣad",
    "GR14muktacau:1471": " avalokayantī smita-subhaga-vadanābhir ābhiḥ snehenotphullatayā tad-agrajayā ca",
    "GR14muktacau:1472": " sa-smitaṃ sa-snehaṃ ca nirīkṣyamāṇā tulasī-raṅgaṇamālikayor upapṛṣṭham",
    "GR14muktacau:1473": " antarhitāsīt //",
    "GR14muktacau:1474": " satyabhāmā smitvā -- prāṇanātha/",
    "GR14muktacau:1475": " tatas tataḥ /",
    "GR14muktacau:1476": " kṛṣṇaḥ -- tadānīm eva mallī-bhṛṅgībhyām ānīya dattaṃ lekha-dvayam / sarvābhiḥ",
    "GR14muktacau:1477": " samam eva vācayitvā paramotphullā lalitā tayor ekaṃ lekhaṃ subala-haste",
    "GR14muktacau:1478": " samarpitavatī /",
    "GR14muktacau:1479": " tato'ham -- lalite/",
    "GR14muktacau:1480": " kasyāyaṃ lekhaḥ ?",
    "GR14muktacau:1481": " lalitā smitvā -- lekha eva kathayiṣyati /",
    "GR14muktacau:1482": " tataḥ subale lekham udghāṭya laghu laghu vācayati sati nāndīmukhī -- subala/",
    "GR14muktacau:1483": " sphuṭam eva vācaya /",
    "GR14muktacau:1484": " subalaḥ smitvā -- sakhe/",
    "GR14muktacau:1485": " apūrva-patrīyam avadhāryatām /",
    "GR14muktacau:1486": " ahaṃ -- sakhe/ vācaya mamāpi mahatī śuśrūṣā vartate /",
    "GR14muktacau:1487": " subalaḥ -- svasti",
    "GR14muktacau:1488": " samasta-saṃmukha-sarvopamā-yogya-bandha-prbandha-sad-guṇa-prkara-parivṛteṣu",
    "GR14muktacau:1489": " śrī-subalābhidhāna-priya-narma-sakha-mahānubhāveṣu yāvaṭābhidha-grāmato",
    "GR14muktacau:1490": " rādhāyāhḥ",
    "GR14muktacau:1491": " praṇaya-bhara-pīyūṣa-paripūritākṣara-prakara-sumiṣṭa-piṣṭaka-pariveṣāṇa-hir",
    "GR14muktacau:1492": " aṇmaya-bhājana-rūpŪ'yaṃ svastimukham --",
    "GR14muktacau:1493": " bhavat-prāṇa-bandhu-pāda-padmānāṃ bhavādṛśāṃ ca maṅgala-kulam",
    "GR14muktacau:1494": " anavarata-virājamānam api vraja-maṇḍale śaśvan nitarāṃ virājatām //",
    "GR14muktacau:1495": " kāṛyam idam",
    "GR14muktacau:1496": " anyad api avadhehi priya-jana-sakāśāt kara-grahaṇam anucitam iti bahutaram api",
    "GR14muktacau:1497": " kara-dravyam apahāyaiva etāvad-dinaṃ kim api noktam āsīt / samprati",
    "GR14muktacau:1498": " mauktika-vyayena kṣubhyad-guru-jana-dīyamāna-mahānuyoga-nicayena kṣaṇam",
    "GR14muktacau:1499": " api nirvṛti-lavam alabhamānayā yat kiñcin mayā vijñāpyamānam asti / tad-aguṇam",
    "GR14muktacau:1500": " avigaṇayya mad-vṛndāvana-janapade yamunopakaṇṭha-kedārikāyāṃ",
    "GR14muktacau:1501": " bhavat-prāṇa-bandhunā samprati kṣetrājīvatām āśrayatā kṛta-mauktika-kṛṣer",
    "GR14muktacau:1502": " lalitayā saha lekha-pratilekham ācārya samucita-kara-dravym iha tvaritam eva",
    "GR14muktacau:1503": " prahitya dīyatāṃ,",
    "GR14muktacau:1504": " yathā dravyeṇaiva mathurāto mauktikāny ānāyya gurubhyaḥ",
    "GR14muktacau:1505": " pradāya kadana-sāgarād asmād uttarāmaḥ / athavā",
    "GR14muktacau:1506": " bahu-mūlya-mauktikotpatti-bhūmeḥ karasyāpy atibāhulyād etad-dravya-pradāne",
    "GR14muktacau:1507": " yadi bhavādṛśām aśaktiḥ syāt tarhi pañcabhir militvā samucita-mūlyaṃ nirṇīya",
    "GR14muktacau:1508": " etad-dravya-parivartanena mauktikani lalitā-haste deyānīti kiṃ bahunā",
    "GR14muktacau:1509": " paramābhijña-vareṣv iti /",
    "GR14muktacau:1510": " etan niśamya paramānanda-pūrṇenāpi mayā sākūtam uktaṃ -- ayi malli/ ayi",
    "GR14muktacau:1511": " bhṛṅgi/ bhavad-īśvarī sukhaṃ vartate ?",
    "GR14muktacau:1512": " mallī-bhṛṅgau -- śrīman-nātha-caraṇa-śubhānudhyānena /",
    "GR14muktacau:1513": " tatas tan-nikuñja-diśaṃ tiryag-avalokayann ahaṃ -- kutra vartate sā ?",
    "GR14muktacau:1514": " te yāvaṭābhidha-grāme /",
    "GR14muktacau:1515": " ahaṃ -- kiṃ kurvatī tiṣṭhati ?",
    "GR14muktacau:1516": " te lalitā-devī-prabhṛtīnāṃ varma-diśam avalokayantī",
    "GR14muktacau:1517": " vṛndāvana-rājya-sārvabhauma-kāmam utkaṇṭhiteva virājamānā vartate /",
    "GR14muktacau:1518": " tato'haṃ -- sakhe subala/",
    "GR14muktacau:1519": " ,amue liṭiolayā lalitayaiva kasyacid dvārā lekhayitvā",
    "GR14muktacau:1520": " lekho'yaṃ vitīrṇo'sti /",
    "GR14muktacau:1521": " subalaḥ -- nahi nahi /",
    "GR14muktacau:1522": " rādhāyā eva sva-hasta-likhita-varṇānāṃ vinyāso'yam /",
    "GR14muktacau:1523": " tato'ham -- sakhe/",
    "GR14muktacau:1524": " tat tāvad idaṃ darśayati tad-dhastād ākṛṣya lekham ālokya",
    "GR14muktacau:1525": " sa-camatkāram ātmagataṃ -- aho akṣarāṇāṃ paṅkti-vistṛtir iyaṃ man-netrayoḥ",
    "GR14muktacau:1526": " pīyūṣa-vartikeyva pratibhātīty ānanda-janita-pulakān vismaya-sañcāri-bhāvenaiva",
    "GR14muktacau:1527": " kṛtān iti bhaṅgyā vikhyāpya prakāśaṃ vihasya āścaryam āścaryam",
    "GR14muktacau:1528": " ākāśa-kusumam iva dhūrtābhir etābhiḥ kim apy anyad akasmād eva",
    "GR14muktacau:1529": " samutthāpitam /",
    "GR14muktacau:1530": " madhumaṅgalaḥ -- vayasya/",
    "GR14muktacau:1531": " vikaṭa-kuṭināṭi-kapaṭa-nāṭikā-tāṇḍavodbhaṭa-naṭāCārya-mahā-naṭīm imāṃ",
    "GR14muktacau:1532": " tad advitīyāṃ durlalitāṃ lalitāṃ vāg-vilāsābhāsa-mātreṇaiova parājity a avatiṣṭha",
    "GR14muktacau:1533": " te dhriyate yāvad eko'pi ripus tāvat kutaḥ sukham ity ādi saṃsmṛtya sarvāsām",
    "GR14muktacau:1534": " asmad-vṛndāvana-rājya-kāṅkṣiṇīnāṃ dhūrtānāṃ tatim imām ito vṛndāvanāt",
    "GR14muktacau:1535": " jhaṭiti vidrāvaya /",
    "GR14muktacau:1536": " tato niṣkaṇṭaka-rājye madhurāṇi rasavanti phalāny upabhujya",
    "GR14muktacau:1537": " sukhenaivāhaṃ nṛtyann iva vasāmi /",
    "GR14muktacau:1538": " tato mayoktaṃ -- lalite/",
    "GR14muktacau:1539": " iyam asmad-vṛndāṭavī /",
    "GR14muktacau:1540": " bhavat-sakhyā rājyaṃ kuto jātam /",
    "GR14muktacau:1541": " lalitā -- parama-kapaṭin/",
    "GR14muktacau:1542": " tad-rājya-mahābhiṣeka-mahotsavaṃ samakṣam ākalayyāpi",
    "GR14muktacau:1543": " kim evaṃ gopāyasi ?",
    "GR14muktacau:1544": " tato'ham -- lalite/",
    "GR14muktacau:1545": " samakṣa-darśanaṃ tāvad-dūre 'stu tac-chravaṇam api jātam astīti",
    "GR14muktacau:1546": " nāhaṃ smarāmi ?",
    "GR14muktacau:1547": " viśākhā --lalite/",
    "GR14muktacau:1548": " asya tāvad dūṣaṇaṃ nāsti /",
    "GR14muktacau:1549": " ballava-sādhvī-śata-dharmollaṅghana-janita-tamaḥ-pracayenāntarhitam asty asya",
    "GR14muktacau:1550": " cetas tat-saṃsargī ca tādṛśa iti etad-vayasyayor anayor api /",
    "GR14muktacau:1551": " tat katham ete smarantu",
    "GR14muktacau:1552": " nāma ? tasmāt tat kathana-pīyūṣa-prasyandena karṇa-vivareṣu praveśiten bāḍham",
    "GR14muktacau:1553": " amīṣāṃ cetāṃsi kāruṇyenāvirbhāvaya yathaiṣāṃ smṛtiḥ sampadyate /",
    "GR14muktacau:1554": " tatas tadānīm evāgatāṃ sarvābhir evānanditāṃ vṛndām āliṅgya lalitā sa-smitam",
    "GR14muktacau:1555": " āha -- vṛnde/ bhadrāvasare tvaṃ prāptāsi /",
    "GR14muktacau:1556": " tat tvayaiva nirvarṇyatāṃ",
    "GR14muktacau:1557": " mahotsava-raṅgaḥ /",
    "GR14muktacau:1558": " vṛndā sa-vinayānandaṃ -- sakhi lalite/",
    "GR14muktacau:1559": " tvan-mukha-padmād",
    "GR14muktacau:1560": " viniṣyandamāna-tan-mahotsava-rasa-makarandam aham apy āpātum āgatāsmi tat",
    "GR14muktacau:1561": " tvayaiva pariveṣyatām /",
    "GR14muktacau:1562": " lalitā sānandam -- bhadraṃ sarvair avadhāya śrūyatām /",
    "GR14muktacau:1563": " ṛtu-pativasanta-samaye",
    "GR14muktacau:1564": " paurṇamāsyāṃ viśākhā-nakṣatre bhagavato hiraṇyagarbhasya gagana-vāṇyā",
    "GR14muktacau:1565": " vṛndāvana-vāsino bhagavataḥ śrī-gopīśvarasya svapna-kṛta-nideśena ca",
    "GR14muktacau:1566": " mānasa-suradhunī-kālindyādi-sarid-varobhiḥ",
    "GR14muktacau:1567": " sāvitrī-saṃjñaikānaṃśā-prabhṛti-devībhiś ca samaṃ",
    "GR14muktacau:1568": " muralī-mahatī-jharjharī-muraja-dundubhi-prabhṛti-vādya-śabda-kolāhalenākṛṣ",
    "GR14muktacau:1569": " ṭeṣu kinnarī-gandharvī-kuleṣu sānandaṃ gāyatsu /",
    "GR14muktacau:1570": " apsaro-vidyādharī-vargeṣu",
    "GR14muktacau:1571": " nṛtyatsu śacyādi-surāṅganā-nicayeṣu jaya-jaya-śabda-pūrvakaṃ",
    "GR14muktacau:1572": " pārijātādi-kusuma-vṛṣṭiṃ kurvatsu viśākhādi-sahacarī-samudayeṣu",
    "GR14muktacau:1573": " parimilita-paṭa-vāsa-surāga-bandhana-nava-ghanasāra-kṣoda-mañjula-mṛgamada",
    "GR14muktacau:1574": " -sulalita-kuṅkuma-paṭīra-drava-vividha-surabhi-kusuma-kulāni",
    "GR14muktacau:1575": " sulalita-gāna-puraḥsaram itas tato vikiratsu bhūsura-ramaṇī-vṛndeṣu",
    "GR14muktacau:1576": " śubhāśīḥ-śatāni vitaratsu ca",
    "GR14muktacau:1577": " sakhī-vṛnda-samarpyamāṇa-śobhana-kuṅkumāguru-karpūra-candana-vividha-su",
    "GR14muktacau:1578": " rabhi-kusumādi-suvāsita-jala-paripūrita-kāñcanāṣṭottara-śata-ghaṭaiḥ",
    "GR14muktacau:1579": " suvarṇa-vedikā-nihita-padmarāga-maṇi-pīṭhopari sanniviṣṭāṃ priya-sakhīṃ",
    "GR14muktacau:1580": " gāndarvāṃ bhagavatī paurṇamāsī sānandam abhiṣicya",
    "GR14muktacau:1581": " vividha-sulakṣaṇa-mahāratna-sañcayodaka-sahasra-dhārābhir",
    "GR14muktacau:1582": " jaya-jaya-śabda-pūrvakaṃ ratnābhiṣekaṃ cakāra /",
    "GR14muktacau:1583": " vṛndā sa-harṣam -- tatas tataḥ ?",
    "GR14muktacau:1584": " lalitā tato mayaiva sucīna-vasanena śanaiḥ śanair aṅgāny āmṛjya surakta-dukūlaṃ",
    "GR14muktacau:1585": " paridhāpya ketakī-kusuma-suvāsita-jalada-nīlottarīya-vasanenāvaguṇṭhya sukham",
    "GR14muktacau:1586": " anyatara-kanaka-0pīṭhe niveśya",
    "GR14muktacau:1587": " nānāvidha-kusuma-nava-guñjā-puñja-sumadhura-muktādi-maṇi-nikarai",
    "GR14muktacau:1588": " nindita-śikhi-piñcha-kalāpa-kānti-sukeśa-pāśaṃ",
    "GR14muktacau:1589": " sudīrgha-prāntocchalat-kusuma-gucchaṃ veṇītvenāvirbhāvya",
    "GR14muktacau:1590": " sva-sva-sevā-karma-karmaṭha-parijana-gaṇa-dīyamāna-vividhālepa-bhūṣaṇa-mā",
    "GR14muktacau:1591": " lyādibhir yathā-sthānaṃ yathā-śobhaṃ nikāmam alaṅkṛtety ardhokte",
    "GR14muktacau:1592": " tat-smaraṇānanda-janita-kampa-pulaka-svara-bhaṅga-parimilita-divya-moham",
    "GR14muktacau:1593": " āsādayantī sā lalitā viśākhayā sasambhramaṃ pṛṣṭhe samālambya karṇe rādhe",
    "GR14muktacau:1594": " kṛṣṇa rādhe kṛṣṇeti kīrtanāmṛtena sandhukṣitā kṣaṇaṃ maunena dhairyam",
    "GR14muktacau:1595": " ālambya punaḥ kathayitum ārebhe //",
    "GR14muktacau:1596": " tadānīm eva mūrcchitāṃ lalitām ālakṣya -- hā",
    "GR14muktacau:1597": " mat-prāṇa-pradīpa-rājinīrājita-carite priya-sakhi lalite/",
    "GR14muktacau:1598": " hata-bhāgyāhaṃ tvayā",
    "GR14muktacau:1599": " nirāśā kṛtāsmi /",
    "GR14muktacau:1600": " hā bhagavan/",
    "GR14muktacau:1601": " bhakta-vatsala/",
    "GR14muktacau:1602": " bhāskara-deva/",
    "GR14muktacau:1603": " rakṣa rakṣa / hā",
    "GR14muktacau:1604": " santatam",
    "GR14muktacau:1605": " āpulinda-sakala-gokula-janāvanārtha-kalita-nirvikalpa-mahā-saṅkalpa-gokula-sud",
    "GR14muktacau:1606": " hānidhe jhaṭiti nija-sudhāmaya-karābhimarṣaṇena",
    "GR14muktacau:1607": " mad-vidha-jīvita-kokila-kula-jīvātu-lalitā-nāmādbhuta-pīyūṣa-rasāla-vallīṃ",
    "GR14muktacau:1608": " jīvitām ācārya kilaitat-paṇenaiva saṃkrīya dāsī krityatām iyaṃ tapasvinī rādhiketi",
    "GR14muktacau:1609": " vilapya sāśru-dhāraṃ vegena tām āliṅgitum āgacchantī rādhikā",
    "GR14muktacau:1610": " rasamaya-sāttvika-mahā-stambha-santati-sahacaryā suṣṭhu pariṣvajya rakṣitāsīt /",
    "GR14muktacau:1611": " ity avakalanāt trāsena sāntaḥkampaṃ raṅgaṇavallī-tulasībhyāṃ tat-savidham",
    "GR14muktacau:1612": " upalabdhaṃ tato raṅnaṇavallyā vāma-bhujayā tat-pṛṣṭham avaṣṭabhya",
    "GR14muktacau:1613": " dakṣiṇa-kareṇa mṛdu mṛdu mṛjyamānā hā nātha rakṣa rakṣa iti sāśru-pravāhaṃ",
    "GR14muktacau:1614": " sa-gadgada-bhāṣitena tulasyā tu nava-mṛdula-tamāla-pallava-kula-vyajanenātijavena",
    "GR14muktacau:1615": " bījyamānā bāhyam upālabhya susthām iva lalitām ālokayantī sānandā babhūva /",
    "GR14muktacau:1616": " lalitā -- huṃ ? tāṃ tadā",
    "GR14muktacau:1617": " tadānandocchalita-sāttvika-bhāvālaṅkāra-bhūṣita-sabhya-gaṇaiḥ saha bhagavatī",
    "GR14muktacau:1618": " vicitra-ratna-siṃhāsanopari samupaveśya",
    "GR14muktacau:1619": " ekānaṃśā-sodara-kāmākhyā-śyāmala-devatā-hṛdyasthāsakād",
    "GR14muktacau:1620": " āhṛta-datta-mṛgamadena vṛndāvana-rājya-mahā-rājñītvena",
    "GR14muktacau:1621": " śaṅkha-ghaṇṭā-dundubhi-kolāhala-śabda-pūrvakaṃ jaya-jaya-śabdena tilakaṃ",
    "GR14muktacau:1622": " cakāra /",
    "GR14muktacau:1623": " tata etac-chravaṇena sarvāsām ānanda-hāsa-kolāhale jāte",
    "GR14muktacau:1624": " tac-chravaṇānanda-samutthita-sāttvikādy-anubhāvān yatnenāvṛtya kiñcid vihasya",
    "GR14muktacau:1625": " mayoktaṃ -- lalite/",
    "GR14muktacau:1626": " etat kathaṃ mayā na jñāyate etena kiṃ vo rājyam āyātam ?",
    "GR14muktacau:1627": " pratyuta etad uṭṭaṅkanāt sva-mukhenaiva bhavatībhir yuṣmat-sahitam idaṃ rājyaṃ",
    "GR14muktacau:1628": " mamaiveti nirṇītam /",
    "GR14muktacau:1629": " nāndīmukhī -- katham iva ?",
    "GR14muktacau:1630": " tato'ham -- yato vṛndāvana-purandarasya mamaiva rājñītvena mad-iṅgitenaiva",
    "GR14muktacau:1631": " bhagavaty-abhiṣikteyam //",
    "GR14muktacau:1632": " viśākhā vihasya -- asaṅgata-bhāṣin/",
    "GR14muktacau:1633": " purandarasya mahiṣi devy eva bhavati / sā",
    "GR14muktacau:1634": " khalu śacīti prasiddhā svarge vasati /",
    "GR14muktacau:1635": " iyaṃ tu mama sakhī bhūmi-vihāriṇī",
    "GR14muktacau:1636": " subhagābhimanyor jāyā mānuṣī /",
    "GR14muktacau:1637": " mayoktaṃ -- tarkācārya-śiromaṇiṃ-manye viśākhe/",
    "GR14muktacau:1638": " tvaṃ suṣṭhu jaḍāsi yad bāraṃ",
    "GR14muktacau:1639": " bāram adhītam api pratyakṣa-khaṇḍaṃ tvayā vismṛtam eva /",
    "GR14muktacau:1640": " viśākhā -- kiṃ tad vismṛtam ?",
    "GR14muktacau:1641": " mayoktaṃ -- śrūyatām /",
    "GR14muktacau:1642": " yadi bhavat-sahacarī mat-preyasī na syāt tarhi",
    "GR14muktacau:1643": " mad-vakṣaḥ-sthāsakāhṛta-mṛgamadena kathaṃ bhagavatī tāṃ tilakinīṃ cakāra ?",
    "GR14muktacau:1644": " kathaṃ vā mat-kaṇṭha-mālā-hāra-vaijayantībhyāṃ tat-kaṇṭham alañcakāra ?",
    "GR14muktacau:1645": " lalitā -- bhoḥ śaśa-śṛṅga-dhanurdharālīka-purandara/",
    "GR14muktacau:1646": " pravara-subhaga-lekhāvali-kalita-padāravindāyāḥ",
    "GR14muktacau:1647": " gandharva-vidyādhara-gaṇa-gīyamāna-mahā-vaibhavāyāḥ ātmabhuvāpi",
    "GR14muktacau:1648": " saṃstūyamāna-caritāyāḥ vividha-kāma-sampatti-dāyinyāḥ",
    "GR14muktacau:1649": " nandy-ādīśvara-gṛhiṇyāḥ kāmāripur-vāsinyāḥ vindhya-vāstavyaikānaṃśāgrajāyāḥ",
    "GR14muktacau:1650": " kāmākhyā-nāma-śyāmala-devatāyāḥ mahāprasāda-mṛgamada-mālābhir eva sā",
    "GR14muktacau:1651": " kila bhagavatyā vibhūṣitā /",
    "GR14muktacau:1652": " tava kas tatra sambandhaḥ ?",
    "GR14muktacau:1653": " tuṅgavidyā -- sakhi lalite/",
    "GR14muktacau:1654": " sādhu sambodhitaṃ yad ayam alīka-purandara eva /",
    "GR14muktacau:1655": " viśākhā -- katham iva ?",
    "GR14muktacau:1656": " tuṅgavidyā -- śrūyatāṃ asmin māthura-pradeśe yācaka-dvija-kalāvadādibhir eva",
    "GR14muktacau:1657": " pañcaviṃśati-kaparrdikā-mātra-labdhaye deva/",
    "GR14muktacau:1658": " mahārājety-alīka-sambodhanaiḥ",
    "GR14muktacau:1659": " kṣudrataraika-grāmādhyakṣo'pi yathā praphullito bhavati tathaiva",
    "GR14muktacau:1660": " śakrāśanāśana-durgata-bhaṇḍa-bhaṭṭādi-vargaiḥ",
    "GR14muktacau:1661": " palaika-parimita-navanīta-mātram āptuṃ vṛndāvana-purandareti",
    "GR14muktacau:1662": " kṛtāsambhavālīka-sambodhana-pūrvaka-stavābhāsenaiva nisargāgambhīra eṣa",
    "GR14muktacau:1663": " kṛṣībalo bāḍham ātmanaḥ purnadaratā-mananena",
    "GR14muktacau:1664": " nija-jālmato'marāvatī-purandaratvam eva prakaṭīcakāra /",
    "GR14muktacau:1665": " tatas tuṅgavidyā narma-smitam apavārya -- bhoḥ",
    "GR14muktacau:1666": " pāvana-sarovara-jambāla-jāta-jāmbunada-jāta-sutāra-muktāphalādi-vividha-ratn",
    "GR14muktacau:1667": " a-vrāta-viracita-mahā-siṃhāsanopari suṣṭhu niviṣṭasya",
    "GR14muktacau:1668": " saurabha-bharonmādīkṛtāruṇa-bhramara-kulocchalita-jhaṅkāra-rava-nikareṇānu",
    "GR14muktacau:1669": " gamyamāna-nirmala-gagana-sumanaḥ-prapañcāvirbhāvita-vara-mukuṭa-bandhāti",
    "GR14muktacau:1670": " bandhūrottamāṅgasya sānandaṃ śirasi subalena",
    "GR14muktacau:1671": " dhṛta-pariṇata-kamaṭha-kaṭhora-pṛṣṭha-supakṣa-kṛta-prakaṭa-surabhi-sudh-ka",
    "GR14muktacau:1672": " ṇābhivarṣi-pravarāṭapatrasya",
    "GR14muktacau:1673": " masṛṇatarakaratalodbhuta-tanurūha-prakara-racita-cāmara-dvayenojjvala-caturābh",
    "GR14muktacau:1674": " yām ubhaya-pārśvayor ānandenābhivījyamānasya,",
    "GR14muktacau:1675": " atisupratiṣṭhita-bandhyā-garbha-jāta-mahā-mahā-sat-puruṣa-vargaiḥ",
    "GR14muktacau:1676": " padma-gandhābhidhādivalīvardha-sañcayānāṃ sumadhura-payaḥ-pravāheṇa",
    "GR14muktacau:1677": " vṛndāṭavī-mahendratve'bhiṣiktasya,",
    "GR14muktacau:1678": " pariṇata-saśottuṅga-śṛṅga-vinirmita-mañjula-kārmukālaṅkṛta-vāma-kara-muṣṭ",
    "GR14muktacau:1679": " ikasyāsya, tad avadhi yaśaḥ-pratāpa-prakāśa-laharī brahmāṇḍa-bhare yādṛśī",
    "GR14muktacau:1680": " prasarantī vartate /",
    "GR14muktacau:1681": " tām anubhavantībhir bhavatībhir api sākṣān mahendratvaṃ yan",
    "GR14muktacau:1682": " na manyate, tad bhavatīnām anayo'yaṃ mahān eveti mayi prabhāsate /",
    "GR14muktacau:1683": " iti niśamya sa-smitaṃ nayana-kūṇanena sa-smita-lajjita-man-mukham ālokya",
    "GR14muktacau:1684": " parasparaṃ cālokayantīṣu tāsu citrā vihasya - bhoḥ katham asau pariahasyate",
    "GR14muktacau:1685": " bhavatībhyām ?",
    "GR14muktacau:1686": " satyam evāyaṃ devendraḥ /",
    "GR14muktacau:1687": " tuṅgavidyā - citre/",
    "GR14muktacau:1688": " iti cet sa katham atrāgataḥ ?",
    "GR14muktacau:1689": " citrā - śrūyatām /",
    "GR14muktacau:1690": " para-ramaṇīto'yam iti sarvataḥ samadhigamya krodhinyā devā",
    "GR14muktacau:1691": " padāghātena nirbhartstas tāṃ parama-sukhada-tan-nija-bhavanaṃ ca nirvedataḥ",
    "GR14muktacau:1692": " parityajya vanam idam āgatya parama-mañjula-navīna-gopatvam ivāsādya",
    "GR14muktacau:1693": " puraścaraṇa-vidhānenaiva vṛndāvaneśvaryāḥ karṣako bhūtvā sukhena samayaṃ",
    "GR14muktacau:1694": " gamayann asti /",
    "GR14muktacau:1695": " tad enaṃ hāsya-rasa-viṣayālambanam avidhāya",
    "GR14muktacau:1696": " bāṭika-rūpa-prāghuṇe' smin sneha eva nikāmaṃ vidhīyatām /",
    "GR14muktacau:1697": " tac chrutvā sarvāsu smera-mukhīṣu nāndīmukhī vihasya - sakhi citre/ vraja eva",
    "GR14muktacau:1698": " nitya-vihāriṇi vrajendra-nandane yat kiñcit tvayedaṃ vyāhṛtam / tasya",
    "GR14muktacau:1699": " śabdārthottha-gūḍhābhiprāyeṇa bhavitavyam iti lakṣyate /",
    "GR14muktacau:1700": " tatas tasya",
    "GR14muktacau:1701": " vivecana-pūrvaka-kathanenāsmān baḍham ānandaya /",
    "GR14muktacau:1702": " tataḥ smitvā muni-vratam ālambitavatyāṃ citrāyāṃ vṛndā sānandam āha -",
    "GR14muktacau:1703": " nāndīmukhi/",
    "GR14muktacau:1704": " asyāḥ parama-vidagdhāyā gūḍhābhiprāyaḥ sphuṭaṃ mayaiva",
    "GR14muktacau:1705": " nirvarṇyamānaḥ suṣṭhu samākarṇyatām /",
    "GR14muktacau:1706": " nāndīmukhīn - katham asya devendratvam ?",
    "GR14muktacau:1707": " tat prakaṭaya /",
    "GR14muktacau:1708": " vṛndā - dīvyanti krīḍantīti devāḥ - vicitra-vividha-manohara-keli-vilāsa-śālinaḥ /",
    "GR14muktacau:1709": " tathā dīvyanti viśeṣeṇa dyotante iti devāḥ /",
    "GR14muktacau:1710": " paramojjvala-tejas-taraṅga-hṛdyādbhuta-saundaryāmṛta-pravāha-śālinas teṣāṃ",
    "GR14muktacau:1711": " teṣām apīndro mahā-parivṛḍha iti devendras tebhyo'pi paramotkarṣeṇa suṣṭhu",
    "GR14muktacau:1712": " virājamāna ity arthaḥ /",
    "GR14muktacau:1713": " nāndīmukhī sa-smitaṃ - samīcīno'yam artho vivṛtaḥ kintu para-ramaṇī-rata ity",
    "GR14muktacau:1714": " asya ko'rthaḥ ?",
    "GR14muktacau:1715": " vṛndā - parā anyā tathā parā vipakṣā,",
    "GR14muktacau:1716": " tathā parā paramotkṛṣṭā, parā cāsau",
    "GR14muktacau:1717": " ramaṇī ceti para-ramaṇī śrī-rādhikā tasyāṃ rataḥ paramāśaktas tām eva",
    "GR14muktacau:1718": " paramānurāgeṇa ramayann ity arthaḥ /",
    "GR14muktacau:1719": " campakalatā smitvā - vṛnde/",
    "GR14muktacau:1720": " devy api nirūpyatām /",
    "GR14muktacau:1721": " vṛndā - nādevo devam arcayed iti caṇḍikā-paricaryāparatvāt asya devasya bhāryeti",
    "GR14muktacau:1722": " vā / kiṃ vā amaṅgale maṅgala-śabdavad iyaṃ devī /",
    "GR14muktacau:1723": " nāndīmukhī - seyaṃ kā ?",
    "GR14muktacau:1724": " viśākhā - etādṛśī candāvaly eva bhaviṣyati /",
    "GR14muktacau:1725": " vṛndā smitvā maunam ālambate /",
    "GR14muktacau:1726": " sarvāḥ smitaṃ kurvanti /",
    "GR14muktacau:1727": " nāndīmukhī",
    "GR14muktacau:1728": " padāghāteneti dhārṣṭyātiśayena tasyā anuttamatā sphuṭaiva kintu",
    "GR14muktacau:1729": " parama-sukhada-tan-nija-bhavanaṃ vā katarat ?",
    "GR14muktacau:1730": " vṛndā - niviḍatva-puṣpavattva-bhṛṅga-guñjitvādi-rāhitvāt param asukhadam / kiṃ",
    "GR14muktacau:1731": " vā parama-sukhaṃ dārayatīti parama-sukhadaṃ yat tasyā devyā nija-bhavanaṃ",
    "GR14muktacau:1732": " sakhīsthalī-nikaṭa-vartinaṃ tad apahāya /",
    "GR14muktacau:1733": " nāndīmukhī - aho/",
    "GR14muktacau:1734": " śabdānāṃ gūḍhārtha-vijñāyās tava vyākhyā-kauśalaṃ tad",
    "GR14muktacau:1735": " asmādṛśībhir duravagāho navīna-gopatvādi-padānāṃ gūḍho'rthaḥ kṛpayā",
    "GR14muktacau:1736": " prakāśyatām /",
    "GR14muktacau:1737": " vṛndā -",
    "GR14muktacau:1738": " veṇu-viṣāṇa-laguḍa-niryoga-pāśa-giri-dhātu-citra-nava-śikhaṇḍa-guñjāhārāraṇy",
    "GR14muktacau:1739": " a-śṛṅgāra-dhāritvaṃ mañjula-navīna-gopatvaṃ tatrāpi navīna-śabdena tasya",
    "GR14muktacau:1740": " prathamato nitya-nūtanatā ca dhvanitā /",
    "GR14muktacau:1741": " puraścaraṇa-saṃvidhāneneti puraḥ",
    "GR14muktacau:1742": " saṃmukhe bhṛṅga-raṇita-kusuma-kalita-bakula-rāja-tale caraṇaṃ",
    "GR14muktacau:1743": " proddāma-madonmatta-gajendravad-vividha-vilāsa-samullāsitam itas tato bhramaṇaṃ",
    "GR14muktacau:1744": " tat-puraḥ-saraṃ yat saṃvidhānaṃ",
    "GR14muktacau:1745": " līlā-kamala-cumbana-kaṅkelli-nava-pallavavad-aṃśena",
    "GR14muktacau:1746": " nistula=nistala-dāḍimī-phala-kara-vinyāsa-kāñcan-yūthikā-samāliṅgana-pūrvaka",
    "GR14muktacau:1747": " -smita-nava-karpūra-saṃmilita-cañcala-nayana-kamalāñcalāvalokana-paramonmād",
    "GR14muktacau:1748": " aka-madhura-mādhvīka-pāyanam / tena",
    "GR14muktacau:1749": " malli-bakula-campaka-mādhavī-kanaka-yūthikādi-kusuma-cayana-vilāsa-mādhur",
    "GR14muktacau:1750": " ī-bharam anubhavantyāḥ śrī-vṛndāvana-rājadhānī-vilāsinyāḥ karṣaka ākarṣako",
    "GR14muktacau:1751": " bhūtvā tena tām unmādya nija-nikaṭam ākṛṣyety arthaḥ /",
    "GR14muktacau:1752": " sukhena ślāghya-madhura-madhura-rasāsvādana-janita-paramānanda-sandohena",
    "GR14muktacau:1753": " samayaṃ sahaja-sarvadojjṛmbhamāṇa-vasanta-kālaṃ nirantaraṃ",
    "GR14muktacau:1754": " nirupama-vilāsa-mādhurībhiḥ saubhāgya-lakṣmī-bharaṃ gamayan prāpayann asti",
    "GR14muktacau:1755": " tayā sahānavaratam anirvacanīya-madhura-khelā-vilāsa-tat-paraḥ san sadā virājata",
    "GR14muktacau:1756": " eveti /",
    "GR14muktacau:1757": " tato'haṃ sāntar-ānandaṃ -viśākhā-ghātini vṛnde mama vṛndāvanodyāna-pālikāpi",
    "GR14muktacau:1758": " tvaṃ katham etāsu militāsi ?",
    "GR14muktacau:1759": " madhumaṅgalaḥ - priya-vayasya/",
    "GR14muktacau:1760": " iyam udyāna-pālī",
    "GR14muktacau:1761": " sa-lavaṇa-takra-ślathita-bhakta-bhakṣaṇāya tad-udyāna-pālanaṃ parityajya",
    "GR14muktacau:1762": " sāmpratam āsāṃ gṛha-pālī vṛttāsti /",
    "GR14muktacau:1763": " tat kathaṃ na bukkiṣyate ?",
    "GR14muktacau:1764": " vṛndā - aye bhūsurābhāsa/ kuṭabaṭo/",
    "GR14muktacau:1765": " nija-sahacara-prathama-mudira-vacana-jaladhārā-varṣeṇa praphulla-varṣābhūs tvaṃ",
    "GR14muktacau:1766": " santata-śravaṇa-kaṭu-śabdaṃ kurvan sarvān udvejayann asi /",
    "GR14muktacau:1767": " mallī-bhṛṅgyau - devi lalite/",
    "GR14muktacau:1768": " svāminyā yad anya-patreṇa likhitam asti / tat kiṃ",
    "GR14muktacau:1769": " vismṛtaṃ bhavatyā ?",
    "GR14muktacau:1770": " lalitā - kiṃ tat smāryatām /",
    "GR14muktacau:1771": " mallī-bhṛṅgyau - samucita-kara-dāne yaḥ kuyuktim uttolya virodham ācarati so'tra",
    "GR14muktacau:1772": " baddhvā śīghraṃ praheya iti /",
    "GR14muktacau:1773": " lalitā - āṃ / tat-kara-dāna-virodhī madhumaṅgala eva /",
    "GR14muktacau:1774": " tad enaṃ latā-pāśena",
    "GR14muktacau:1775": " dṛḍhaṃ nibadhya komalāyāḥ priya-sakhyāḥ savidham ānītvaiva",
    "GR14muktacau:1776": " jaṭilābhimanyu-pārśve yuvābhyām eva satvaraṃ samarpyatām / yathā sa",
    "GR14muktacau:1777": " yāva-grāma-siṃho'bhimanyur eva tāḍana-pūrvakaṃ sva-karaṃ gṛhṇāti /",
    "GR14muktacau:1778": " madhumaṅgalaḥ antaḥ-sa-bhayam iva - vayasya/",
    "GR14muktacau:1779": " kiñcin nigūḍhaṃ kāryaṃ mama gṛhe",
    "GR14muktacau:1780": " vidyate / tat sampādyāgacchann asmi /",
    "GR14muktacau:1781": " tato'haṃ - dhig brāhmaṇa/",
    "GR14muktacau:1782": " katham abalā-vāg-āḍambareṇa mad-agrato'pi bibheṣi ?",
    "GR14muktacau:1783": " madhumaṅgalaḥ - mahāśūra/",
    "GR14muktacau:1784": " ghaṭṭī-pālasya tava govardhane dāna-vartanyāṃ",
    "GR14muktacau:1785": " bahuśaḥ śauryaṃ anubhūtam asti /",
    "GR14muktacau:1786": " yat tasmin dine etābhir eva",
    "GR14muktacau:1787": " vṛndāvana-kara-nimittaṃ gāndharvā-nideśena nijottarīya-paṭāñcalena baddhā",
    "GR14muktacau:1788": " nīyamānam api māṃ vīkṣamāṇa eva vilakṣas tvam āsīḥ / aham eva",
    "GR14muktacau:1789": " nija-bhūsuratvaṃ vivṛtya bhāgyena kathañcid urvārito'smi /",
    "GR14muktacau:1790": " ity uktvā bhītim anukṛtya palāyantam iva taṃ kare gṛhītvā parāvartya mayoktaṃ -",
    "GR14muktacau:1791": " lalite/ tādṛśyāḥ komalābalāyā api katham ahaṃ karaṃ dāsyāmi ?",
    "GR14muktacau:1792": " pratyuta balāt",
    "GR14muktacau:1793": " kāmam ādāsya eva /",
    "GR14muktacau:1794": " iti niśamya netra-bhāgena mām īṣad avalokayantī rādhā susmitā āsīt /",
    "GR14muktacau:1795": " nāndīmukhī - citre/",
    "GR14muktacau:1796": " bāṭikā-prāghuṇa ity asya kas tāvad abhiprāyaḥ ?",
    "GR14muktacau:1797": " lalitā - nāndīmukhi/",
    "GR14muktacau:1798": " taj jānaty api kathaṃ pṛcchasi ? yat",
    "GR14muktacau:1799": " sarva-kālīna-nija-vāsa-grāma-mahāvanam apahāya vatsara-ṣaṭ-saptaka-mātram",
    "GR14muktacau:1800": " atrāgato'sti /",
    "GR14muktacau:1801": " nāndīmukhī - priya-janma-bhūmes tyāgena kiṃ tāvat kāraṇam ?",
    "GR14muktacau:1802": " rādhā auccaiḥ - tat-sthānasyāsvācchandyāt janatādhikyena tad-grāme nagara iva jāte",
    "GR14muktacau:1803": " abalā-vadha-bhāṇḍa-sphoṭana-nava-nīta-haraṇādi-vividha-visadṛśa-vyavasāyābh",
    "GR14muktacau:1804": " yāsena janita-bahu-vidha-vikarmābhilāṣasyāsiddhatvāt nirjane'smin mahati ghane",
    "GR14muktacau:1805": " vṛndāvane kulābalā-kulānāṃ geha-deha adhara-daśana-vasanāni",
    "GR14muktacau:1806": " svācchandyenāpahartum adhika-lālasaiva /",
    "GR14muktacau:1807": " ity evaṃ lalitayā sphuṭaṃ vyāhṛte sa-smitaṃ sākūtam āha - lalite/",
    "GR14muktacau:1808": " sāmpratam asya",
    "GR14muktacau:1809": " tādṛśa-vyavasāyo na dṛśyate /",
    "GR14muktacau:1810": " rādhā punar anuccaiḥ - satyam eva kathyate /",
    "GR14muktacau:1811": " yad ayaṃ samprati sva-dharma-tyāgena",
    "GR14muktacau:1812": " visadṛśa-saṃskāreṇa ca janitānyādṛśa-buddhi-kṛta-cauryādi-duṣkṛtaṃ lalitācāryayā",
    "GR14muktacau:1813": " pūrvam api vihita-niṣkṛtena nirvāsya,",
    "GR14muktacau:1814": " nirveda-kṛta-vivekena tāsām eva kṛṣi-vṛttam",
    "GR14muktacau:1815": " eva nija-dharmam ācarya prakāmaṃ śasyāny utpādya tābhyaḥ pradāya tat svāṃśam",
    "GR14muktacau:1816": " api svayam ādāya tāḥ svātmānam apy ānandayan mahāśucir iva virājate / ity eva",
    "GR14muktacau:1817": " sphuṭaṃ viśākhāpi sa-smitaṃ bhāṣitavatī /",
    "GR14muktacau:1818": " tatas tan niśamya sarveṣu hāsa-kolāhala-mahotsavam āviṣkurvatsu sa-kapaṭāsūyaṃ",
    "GR14muktacau:1819": " mayoktam - sakhe subala/",
    "GR14muktacau:1820": " dhūrtābhir imābhir narma-bhaṅgī-miṣeṇa mama",
    "GR14muktacau:1821": " vṛndāvana-rājyādhikāritaiva dūrīkriyamāṇāstīti samadhigataṃ bhavatā /",
    "GR14muktacau:1822": " subalaḥ - na kevalam adhikāritaiva dūrīkṛtā kintu karṣako'pi kṛto'si /",
    "GR14muktacau:1823": " vṛndā - subala/",
    "GR14muktacau:1824": " tvaṃ bahu-śruto vicakṣaṇas tathānayor api parama-snigdhaḥ / tat",
    "GR14muktacau:1825": " kathaṃ nāndīmukhyā sahānayorḥ parama-snigdhayor api rājya-hetor",
    "GR14muktacau:1826": " vivadamānayor ucita-nyāyāvalokanena virodhaṃ na davayasi ?",
    "GR14muktacau:1827": " tato bhadraṃ bhadram iti mayā lalitayā cokte subalaḥ prāha - vayasya/ prathamaṃ",
    "GR14muktacau:1828": " tāvat katham āsām etad rājyaṃ tal lalitaiva kathayatu /",
    "GR14muktacau:1829": " paścād bhavān api kathaṃ",
    "GR14muktacau:1830": " vā bhavad-rājyaṃ taj jñāpayatu /",
    "GR14muktacau:1831": " tato'haṃ - subala/",
    "GR14muktacau:1832": " yāsāṃ vraja-deva-kanyānām ajñānenāpi saṅgam ācarya",
    "GR14muktacau:1833": " jāta-vyalīko'haṃ prāyaścittena śuddho'bhavaṃ sa kathaṃ tābhiḥ samam api punar",
    "GR14muktacau:1834": " vākovākaṃ vistarayāmi ?",
    "GR14muktacau:1835": " vṛndā - mahāśuddha/",
    "GR14muktacau:1836": " bhavad-vāg-gandha-mātreṇāpi samudita-kaluṣa-sañcayā etā",
    "GR14muktacau:1837": " api śrī-vṛndāvana-cakravartinyā nūnam aśeṣa-vidhinā",
    "GR14muktacau:1838": " śyāmala-viṣama-śara-sarovara-mahā-tīrthe punaḥ punaḥ snapanena śuddīkṛtā eva",
    "GR14muktacau:1839": " sva-nikaṭam āpitāḥ santi tac cīrṇa-niṣkṛtayor ubhayoḥ saṃvāde doṣo nāsti / tal",
    "GR14muktacau:1840": " lalite/ bhavaty eva kathayatu /",
    "GR14muktacau:1841": " lalitā - prathamaṃ tāvad asmin vṛndāvana-rājye'syālīka-vādino dhūrtasyādhipatyaṃ",
    "GR14muktacau:1842": " tāvad dūre'stu sambandha-leśo'pi nāsti /",
    "GR14muktacau:1843": " nāndīmukhī - katham iva ?",
    "GR14muktacau:1844": " lalitā - sva-paitṛka-rājye bṛhad-vana eva kula-kramāgata-santata-vāsitvāt /",
    "GR14muktacau:1845": " nāndīmukhī - kim atra pramāṇam ?",
    "GR14muktacau:1846": " lalitā - bhāgavatādi-purāṇa-vaktṛ-vyāsādi-munīndra-vacanāny eva /",
    "GR14muktacau:1847": " subalaḥ - lalite/",
    "GR14muktacau:1848": " madhyasthena mayā yathārtham eva vaktavyam /",
    "GR14muktacau:1849": " tvan-mukham",
    "GR14muktacau:1850": " ālokya mithyā vaktuṃ na śakyate /",
    "GR14muktacau:1851": " tad asya bṛhad-vana-rājyatvenaiva bhavatyā",
    "GR14muktacau:1852": " vṛndāvana-rājyādhipatyaṃ kim āyāti ?",
    "GR14muktacau:1853": " kintu tatra cet mahā-pramāṇam asti, tad",
    "GR14muktacau:1854": " vada /",
    "GR14muktacau:1855": " lalitā - pratyakṣaṃ parokṣam api bahutara-purāṇa-vacana-kulam asti / tatrāpi",
    "GR14muktacau:1856": " pratyakṣa-parokṣayoḥ pratyakṣam eva balīya ity anusāreṇa pratyakṣam eva",
    "GR14muktacau:1857": " grāhyam /",
    "GR14muktacau:1858": " nāndīmukhī - kiṃ tat pratyakṣaṃ pramāṇam ?",
    "GR14muktacau:1859": " lalitā - mayā kiṃ tad vaktavyam ?",
    "GR14muktacau:1860": " yuṣmākam anubhūtam eva tat /",
    "GR14muktacau:1861": " nāndīmukhī - na smaryate /",
    "GR14muktacau:1862": " tat prakāśaya /",
    "GR14muktacau:1863": " lalitā - brahma-gṛhiṇī-sāvitrī-prabhṛti-devy-ādibhir",
    "GR14muktacau:1864": " dundubhi-vāditrādi-kolāhala-pūrvakaṃ kṛto'tra mahā-siṃhāsane you ratnābhiṣekaḥ",
    "GR14muktacau:1865": " sa ca trilokī-vāsiṣu kasya vā paramānanda-pradāyako na saṃvṛtto'sti /",
    "GR14muktacau:1866": " tataḥ subalaḥ - lalite/",
    "GR14muktacau:1867": " etat tu tāvad anyathātvena nirūpya priya-vayasyo yuṣmān apy",
    "GR14muktacau:1868": " ātmasāt kartuṃ virājamāno vartate /",
    "GR14muktacau:1869": " lalitā - subala/",
    "GR14muktacau:1870": " etac ced bhavad-dvipada-gopa-priya-vayasyaḥ satyam eva vakti tarhi",
    "GR14muktacau:1871": " vṛndāvana-rājye æbhiṣiktāyā mahā-siṃhāsana-sthāyā ity ādi tathaitasyāś",
    "GR14muktacau:1872": " caraṇānujīvino mamety ādi vyāhṛtya svāmy asau sāmpratam api kathaṃ tac",
    "GR14muktacau:1873": " caraṇa-paricaraṇa-mātraika-lābhāya tan-mantra-rājam ādātum",
    "GR14muktacau:1874": " āgraheṇādhyavasyann astīty ādi sarvaṃ kiṃ bhavādṛgbhir vismṛtam ?",
    "GR14muktacau:1875": " nāndīmukhī smitvā - lalite/",
    "GR14muktacau:1876": " asya vilāsino rāja-putrasya madana-modaka-bhojino",
    "GR14muktacau:1877": " mahā-kāmukasya yat pralapitaṃ tat kim atra pramāṇaṃ syāt ?",
    "GR14muktacau:1878": " anyac ced gāḍhaṃ",
    "GR14muktacau:1879": " pramāṇaṃ syād darśaya /",
    "GR14muktacau:1880": " vṛndā - yad yat pramāṇam iyaṃ darśayati,",
    "GR14muktacau:1881": " tat tad evāsyonmādino rāja-putrasya",
    "GR14muktacau:1882": " pakṣam āśritya yuvābhyāṃ khaṇḍyate /",
    "GR14muktacau:1883": " ato'nyat sarvatra prasiddham api pramāṇaṃ",
    "GR14muktacau:1884": " lalitātikopena noṭṭaṅkayati /",
    "GR14muktacau:1885": " nāndīmukhī - vṛnde/",
    "GR14muktacau:1886": " tat tvayaiva tāvat kathyatām /",
    "GR14muktacau:1887": " vṛndā - premnā nijāsādhāraṇa-sārūpya-dāna-pūrvakam iyaṃ vṛndāṭavī",
    "GR14muktacau:1888": " priya-sakhyā sva-priya-sakhītve nityaṃ nirūpitāstīti /",
    "GR14muktacau:1889": " nāndīmukhī - kīdṛśaṃ svārūpyaṃ tat kathyatām /",
    "GR14muktacau:1890": " vṛndā - śrūyatām -",
    "GR14muktacau:1891": " tanor asyā jyotiḥ-parimala-carac-campaka-latā-",
    "GR14muktacau:1892": " valī vidyud-vallī-jayi-kanaka-yūthī-tatir api /",
    "GR14muktacau:1893": " svarūpaṃ sārūpyaṃ param agamayad vallava-pure",
    "GR14muktacau:1894": " mukhasyāpi prodyad-ruciratara-rājīva-nivahaḥ //1//",
    "GR14muktacau:1895": " dṛśor īṣad ghūrṇan-nava-kuvalayānāṃ samudayas",
    "GR14muktacau:1896": " tathā līlās tiryak-kamana-gamanonmatta-hariṇaḥ /",
    "GR14muktacau:1897": " lasad-bimbī-vṛndaṃ vara-vikaca-bandhuka-nikaro'py",
    "GR14muktacau:1898": " asausīdhu-syandi-sphuriad-adhara-yugmasya sukṛtī //2//",
    "GR14muktacau:1899": " bhujāyā vallaryaś calana-lalitāś cañcu-nicayāḥ",
    "GR14muktacau:1900": " śukānāṃ nāsāyās tila-kusuma-sakhyā dyuti-bhṛtaḥ /",
    "GR14muktacau:1901": " smitasya pronmīlat-kumuda-nikaro danta-surucer",
    "GR14muktacau:1902": " alaṃ gandhair andhīkṛta-madhukarāḥ kunda-kalikāḥ //3//",
    "GR14muktacau:1903": " bhruvor bhaṅgī-bhrāmyad-bhramara-vara-paṅktiḥ parimitā",
    "GR14muktacau:1904": " lalāṭasya sphūrjat-subhaga-baka-puṣpāti-suṣamā /",
    "GR14muktacau:1905": " alaṃ veṇer udyan-mada-śikhi-śikhaṇḍāvalir asau",
    "GR14muktacau:1906": " śruter muñjāyuktir madana-dhanuṣo jyā-dyuti-muṣaḥ //4//",
    "GR14muktacau:1907": " alaṃ bilvaṃ tālaṃ karakam udayac cāru-kucayoḥ",
    "GR14muktacau:1908": " sphurad-vakṣaḥ-sthalyāḥ kanaka-kṛta-siṃhāsana-gaṇāḥ /",
    "GR14muktacau:1909": " nitambasyaitasya sphurta-nava-ghaṇṭā-rava-bhṛtaḥ",
    "GR14muktacau:1910": " sphuṭaṃ vaṃśa-dhvānāñcita-guru-giri-sphāra-vikaṭāḥ //5//",
    "GR14muktacau:1911": " varoru-dvandvasya smara-kali-samarthasya sarasa-",
    "GR14muktacau:1912": " prabhārambhā-stambhāḥ sthala-kamala-saṅghāś caraṇayoḥ /",
    "GR14muktacau:1913": " sadonmāda-prodyad-gaja-gamana-śikṣā-guru-gater",
    "GR14muktacau:1914": " marālī-pālīnāṃ lalita-calitodyac-caturatā //6//",
    "GR14muktacau:1915": " alaṃ bhrājaj-jambū-phala-malaka-paṅkteḥ śata-mitaṃ",
    "GR14muktacau:1916": " madhau mañju-dhvānāḥ pika-yuva-kṛtāś cāru-bhaṇiteḥ /",
    "GR14muktacau:1917": " prasanna-śrī-vaktra-sphurita-nayana-prānta-naṭana-",
    "GR14muktacau:1918": " kramasya smerodyat-sarasija-naṭat-khañjana-gaṇaḥ //7//",
    "GR14muktacau:1919": " sphurat-premṇā netrāñjana-galita-pānīya-vitater",
    "GR14muktacau:1920": " yamī ceto-gañgā-jalam amala-cittasya satatam /",
    "GR14muktacau:1921": " ghana-sveda-syandasya ca vividha-kāsāra-nivaho",
    "GR14muktacau:1922": " mahārāgasyoccai ruci-rucira-guñjā-phala-kulam //8//",
    "GR14muktacau:1923": " sapatnī-nāsānāṃ satatam atitāpaṃ janayatāṃ",
    "GR14muktacau:1924": " suhṛc-chreṇī-nāsā-pramadam anubelaṃ racayatām /",
    "GR14muktacau:1925": " vapuḥ-saurabhyāṇāṃ parimilita-sarva-vraja-bhuvāṃ",
    "GR14muktacau:1926": " nikāmaṃ kāśmīra-vraja-kamala-garbhā vara-rucaḥ //9//",
    "GR14muktacau:1927": " sumeroḥ kāntīnāṃ mada-damaka-dṛpyal-lava-kaṇa-",
    "GR14muktacau:1928": " chaṭāyā vidyuc-chrī-racita-bhajanāyās tanu-rucaḥ /",
    "GR14muktacau:1929": " sphurad-bhūmi-bhāgāḥ kanaka-nicitāḥ sadma-nivahā",
    "GR14muktacau:1930": " guhāntaḥ-kuñjāntar-girikula-śilāś ca kvacid api //10//",
    "GR14muktacau:1931": " hradāḥ śrīman-nābhes tad-upari-lasal-loma-laharer",
    "GR14muktacau:1932": " bhujaṅgālī-kālī bata vakaripor vepathū-bhṛtaḥ /",
    "GR14muktacau:1933": " vadānyatvādīnāṃ surataru-gaṇānāṃ ratna-khacitāḥ",
    "GR14muktacau:1934": " paraṃ romāñcānāṃ priyaka-guru-kiñjalka-nikaraḥ //11//",
    "GR14muktacau:1935": " pare ye muktāḥ syuḥ sthira-cara-padārthā vraja-bhuvaḥ",
    "GR14muktacau:1936": " sadā stavyā bhavyais trijagati nikāmaṃ jana-kulaiḥ /",
    "GR14muktacau:1937": " sad-aṅga-pratyaṅga-prakara-suṣamāyāḥ param umā-",
    "GR14muktacau:1938": " rati-śrī-varṇyāyāḥ pariṣadi yathā yuktam api te //12//",
    "GR14muktacau:1939": " rameśa-svānandocchalita-parama-vyoma-purato'py",
    "GR14muktacau:1940": " ajasraṃ visphūrjad-vipula-sukhadaika-druma-latā /",
    "GR14muktacau:1941": " samasta-brahmāṇḍe śaśivad-udayat-prauḍha-yaśasas",
    "GR14muktacau:1942": " tataḥ śrī-rādhāyāḥ prakaṭam aṭavīyaṃ priya-sakhī //13//",
    "GR14muktacau:1943": " tato'haṃ sāṭopam avadam -",
    "GR14muktacau:1944": " vrajendra-svārājye vijayi-yuvarājatva-vidhinā",
    "GR14muktacau:1945": " samāsiktaḥ sneha-stimitam atimitrādi-valitaḥ /",
    "GR14muktacau:1946": " nijām etāṃ rakṣāmy aṭavim iha gocāra-miṣataḥ",
    "GR14muktacau:1947": " kathaṃ svārūpyeṇaiva tu bhavatu vaḥ sāmpratam iyam //14//",
    "GR14muktacau:1948": " tac chrutvā vṛndā -",
    "GR14muktacau:1949": " sakhitvaṃ yo yasya vrajati nija-sārūpyam athavā",
    "GR14muktacau:1950": " na cet tasya syān no bhavati param anyasya hi tadā /",
    "GR14muktacau:1951": " kathaṃ no gṛhṇāsi druta-gatir idaṃ hanta kathayan",
    "GR14muktacau:1952": " svayaṃ gatvā lakṣmīṃ tad inasamarūpaṃ gaṇam api //15//",
    "GR14muktacau:1953": " tan niśamya sāṭṭa-hāsaṃ madhumaṅgalaḥ - bho asatya-vādini vṛnde/",
    "GR14muktacau:1954": " kurcikā-lobhena nija-devītvam utsṛjya vandinī bhūtvā,",
    "GR14muktacau:1955": " mithyā-stava-mātreṇaivāsmad-vṛndāṭavīṃ nija-sakhyāṃ sañcārayituṃ kathaṃ",
    "GR14muktacau:1956": " śakṣyasi ?",
    "GR14muktacau:1957": " nāndīmukhī - lalite/",
    "GR14muktacau:1958": " vijña-prācīna-munīśvara-vacanaṃ vinā ko'pi nirasto na",
    "GR14muktacau:1959": " bhaviṣyati tasmāt purāṇa-vacanam eva darśaya /",
    "GR14muktacau:1960": " lalitā - asya pakṣam āśritya tādṛgbhir evaṃ cet kathyate tadā tatra gatvā",
    "GR14muktacau:1961": " bhagavatyāḥ sakāśād bahūni purāṇa-vacanāni śrūyantām /",
    "GR14muktacau:1962": " subalaḥ - bhavatya eva paṭhantu /",
    "GR14muktacau:1963": " lalitā - vallava-jātīnāṃ tatrāpi strīṇām asmākaṃ purāṇa-vacana-pāṭhe'dhikāra eva",
    "GR14muktacau:1964": " nāsti /",
    "GR14muktacau:1965": " subalaḥ - vṛndeyaṃ devī /",
    "GR14muktacau:1966": " tad iyam eva śrāvayatu /",
    "GR14muktacau:1967": " vṛndā smṛtim abhinīya - atra subahūni vacanāni santi /",
    "GR14muktacau:1968": " tāni kati pāṭhyāni kintu",
    "GR14muktacau:1969": " anyeṣu deśeṣu anyāḥ pṛthak pṛthag devīr adhikariṇīr uktvā rādhā vṛndāvane",
    "GR14muktacau:1970": " vane iti sarvopamardakaṃ purāṇa-vacanaṃ bhagavatyāḥ sakāśāt kena vā na śrutam",
    "GR14muktacau:1971": " asti /",
    "GR14muktacau:1972": " tatas tāsāṃ jayābhimānena praphullatām ālokya madhumaṅgalaḥ sāṭopam āha -",
    "GR14muktacau:1973": " nāndīmukhi/",
    "GR14muktacau:1974": " sarva-purāṇa-śirasi mahopaniṣadi gopāla-tāpanyāṃ vṛndāvanasya",
    "GR14muktacau:1975": " kṛṣṇa-vanatvena prathita-khyātyā vṛndāvana-rāja-dhānī-purandaratvena",
    "GR14muktacau:1976": " priya-vayasyaṃ brahma-bhavādayo'pi nirantaraṃ gāyantaḥ santīti ke vā na jānanti",
    "GR14muktacau:1977": " ? tataḥ śrutyā smṛtir bādhyate ity asmākam evedaṃ rājyaṃ susiddham / tat sakhe",
    "GR14muktacau:1978": " subala/ vidāvayām ūritaḥ para-rājya-kāṅkṣiṇīḥ /",
    "GR14muktacau:1979": " tataḥ sakhe tvam eva me priyaṅkaraḥ priya-vayasya iti sānandaṃ madhumaṅgalam",
    "GR14muktacau:1980": " āliṅgati mayi kiñcid vailakṣyam iva rādhādhiṣṭhita-nikuñjam ālokya",
    "GR14muktacau:1981": " lalitādi-mukham ālokayantyāṃ nāndīmukhyāṃ rādhā smitvā anuccaiḥ - aho",
    "GR14muktacau:1982": " kṛṣṇeti śabda-śravaṇa-mātrata evānena mahā-dūra-darśinā tad-artham",
    "GR14muktacau:1983": " abuddhvaiva para-rājye'smin sva-tātam arpayatā kiṃśuka-kusuma-sādṛśyena",
    "GR14muktacau:1984": " durvidha-bodhasya rolambasya śuka-tuṇḍa-pāna-smaraṇaṃ suṣṭhu samānītāḥ",
    "GR14muktacau:1985": " smaḥ /",
    "GR14muktacau:1986": " tatas tasminn eva varṇa-vinyāse solluṇṭhaṃ lalitayāpi prakāśite sati",
    "GR14muktacau:1987": " kṛṣṇa-vana-śabdasyārthāntaraṃ nūnam eṣā ghaṭayiṣyatīti tad-abhiprāyaṃ manasi",
    "GR14muktacau:1988": " manāk vicārayati mayi nāndīmukhī sacamatkāraṃ māṃ prāha - jayākāṅkṣin/",
    "GR14muktacau:1989": " ekaṃ vijñāpayitum icchāmi yadi tubhyaṃ rocate /",
    "GR14muktacau:1990": " tato'haṃ - kāmaṃ kathyatām /",
    "GR14muktacau:1991": " nāndīmukhī - śyāma-vana-samāsam ācarya tvayā saha tat-samāsenaiva nyāyam",
    "GR14muktacau:1992": " ācarya tvāṃ parājitya svarājyam ādātuṃ laliteyam abhilaṣati /",
    "GR14muktacau:1993": " tato'haṃ - vividha-kusuma-candana-varṇikādibhiḥ śṛṅgāra-racanācāryeyam / tad eva",
    "GR14muktacau:1994": " jānāti yad anayā tad-vana-puṣpair muhuḥ śṛṅgārito'smi /",
    "GR14muktacau:1995": " tad vyākaraṇasya keyam ?",
    "GR14muktacau:1996": " vṛndā smitvā - vyākaraṇa-vijñaṃ-manya/",
    "GR14muktacau:1997": " tvatto'pi mat-priya-sakhī lalitā",
    "GR14muktacau:1998": " tad-vyākaraṇasya prathitācāryā /",
    "GR14muktacau:1999": " lalitā - pāmari vṛnde/",
    "GR14muktacau:2000": " apehi apehi /",
    "GR14muktacau:2001": " vṛndā - tvat-pakṣam āśritya vivadamānāṃ māṃ kim ity ākṣipasi ?",
    "GR14muktacau:2002": " lalitā - bhoḥ samāsācārya-śārdūla/",
    "GR14muktacau:2003": " kathaṃ svepsitāpara-samāsena vibhīṣikāṃ",
    "GR14muktacau:2004": " pradarśya mat-priya-sakhyāḥ khelāspada-kṛṣṇa-vanam idam ādātuṃ",
    "GR14muktacau:2005": " vṛthaivādhyavasyasi /",
    "GR14muktacau:2006": " yato'tra nityaṃ vaiśvānaravaj",
    "GR14muktacau:2007": " jājjvalyamāna-bahuvrīhi-karmadhārayādy-avadhāraṇataḥ svayam eva dūrād",
    "GR14muktacau:2008": " evāpasariṣyasi /",
    "GR14muktacau:2009": " [samāsābhijña kṛṣṇa-vana-śabdasya narma-cchalena",
    "GR14muktacau:2010": " tat-puruṣa-samāsaṃ viracayya para-rājyaṃ grahītuṃ katham abhilaṣasi / yad atra",
    "GR14muktacau:2011": " karmadhāraya-bahuvrīhi-samāsayor evāvakāśaḥ /]",
    "GR14muktacau:2012": " tato mayoktaṃ - caturaṃmanye/",
    "GR14muktacau:2013": " prakaṭe'tra tat-puruṣa-samāse kathaṃ",
    "GR14muktacau:2014": " karamadhārayādi-yojanā sambhavati /",
    "GR14muktacau:2015": " bhavatu bhavatu durjana iti nyāyena tad eva",
    "GR14muktacau:2016": " tāvat kathaya śrotavyam /",
    "GR14muktacau:2017": " rādhā anuccaiḥ - vanasyāsya ghanatā-prācaryeṇa kṛṣṇaṃ śyāmaṃ ca tad-vanaṃ ceti",
    "GR14muktacau:2018": " karmadhārayaḥ sphuta eva /",
    "GR14muktacau:2019": " ity evaṃ lalitayāpi sphuṭaṃ bhāṣite campakalatā sa-ślāgham āha - lalite/ sādhu",
    "GR14muktacau:2020": " sādhu satyaṃ satyaṃ yataḥ karmāṇi",
    "GR14muktacau:2021": " ariṣṭa-keśyādi-vadha-kāliya-damana-govardhanoddharaṇa-nitya-rāsādi-līlā",
    "GR14muktacau:2022": " dhārayati niṣpādayati prakāśayati vā ity asya vanasya karmadhārayatvaṃ sphuṭam",
    "GR14muktacau:2023": " eva prasiddham /",
    "GR14muktacau:2024": " punar lalitā rādhānucca-bhāṣitam evānuvadati - kṛṣṇāni kvacid kvacid atiśyāmāni",
    "GR14muktacau:2025": " vanāni yatra tat kṛṣṇa-vanam iti vṛndāvanasya viśeṣaṇatvena bahuvrīhir api /",
    "GR14muktacau:2026": " vṛndā -- satyaṃ satyaṃ kālindī-tīra-rāsa-sthalyām andhakāri-baṭa-vanaṃ, tathā",
    "GR14muktacau:2027": " govardhanopaśalya-para-rāsa-sthalyām andhakāri-niviḍa-vanaṃ sarvānanda-karaṃ",
    "GR14muktacau:2028": " suprasiddham eva /",
    "GR14muktacau:2029": " indulekhā - lalite/",
    "GR14muktacau:2030": " satyaṃ satyaṃ bahavo brīhayo dhānyādi-śasyāni kiṃ vā",
    "GR14muktacau:2031": " kedārikā-jātatvān muktā eva brīhayaḥ /",
    "GR14muktacau:2032": " bahavo brīhayo yasmin nityasya vanasya",
    "GR14muktacau:2033": " bahuvrīhatvaṃ sphuṭam eva /",
    "GR14muktacau:2034": " tataḥ sa-garva-garbhitaṃ hasantīṣu tāsu mayoktaṃ -",
    "GR14muktacau:2035": " nānā-kuṭa-kalpanā-nagarī-cakravartini lalite/",
    "GR14muktacau:2036": " mukham atra tat-puruṣa-samāsaṃ",
    "GR14muktacau:2037": " kalpita-karmadhāraya-bahuvrīhibhyāṃ kathaṃ davayituṃ śakyase /",
    "GR14muktacau:2038": " lalitā - mahā-paṇḍita/",
    "GR14muktacau:2039": " tat-puruṣas tatpuruṣa iti bāraṃ bāraṃ jalpasi /",
    "GR14muktacau:2040": " tatpuruṣas",
    "GR14muktacau:2041": " tāvad aneka-vidho bhavati /",
    "GR14muktacau:2042": " tatra katamo'yaṃ sa iti suṣṭhu nirṇīya kathyatām /",
    "GR14muktacau:2043": " mayoktaṃ - jaḍa-buddhike/",
    "GR14muktacau:2044": " kṛṣṇasya vanaṃ kṛṣṇa-vanam iti ṣaṣṭhī-tatpuruṣas",
    "GR14muktacau:2045": " trijagati suprasiddha eva /",
    "GR14muktacau:2046": " rādhā - kṛṣṇasya vanam iti cet tarhi sakhīsthalī-baṭa-śreṇir eva puruṣa-śārdūlasya",
    "GR14muktacau:2047": " tava vanam / yataḥ ṣaṣṭhī-tatpuruṣo'pi nityaṃ tatraiva vartate /",
    "GR14muktacau:2048": " atra ṣaṣṭhī-samāsasya sambhāvanāpi na vidyate ity evaṃ vihasya lalitayāpy ukte",
    "GR14muktacau:2049": " nāndīmukhī - lalite/",
    "GR14muktacau:2050": " eṣa te vāg-vinyāso garbhita-sandarbha iti lakṣyate tat",
    "GR14muktacau:2051": " prakāśya kathyatām /",
    "GR14muktacau:2052": " tato lalitā netrānta-nīlotpala-mālayā mām akurvatī smita-garbhitam āha -",
    "GR14muktacau:2053": " nāndīmukhi/",
    "GR14muktacau:2054": " ṣaṣṭhī kācid ekā /",
    "GR14muktacau:2055": " tasyāḥ puruṣaḥ patir eva jano vā",
    "GR14muktacau:2056": " ṣaṣṭhī-tatpuruṣaḥ /",
    "GR14muktacau:2057": " viśākhā sa-smitaṃ - lalite/",
    "GR14muktacau:2058": " tat-puruṣo jñāta eva / sā tāvat kā ?",
    "GR14muktacau:2059": " lalitā - candrāvalī /",
    "GR14muktacau:2060": " viśākhā - candrāvalī kathaṃ ṣaṣṭhī ?",
    "GR14muktacau:2061": " lalitā - devī-gaṇa-madhye prathamaḥ kaṃsa-gopo govardhana-mallo",
    "GR14muktacau:2062": " mahā-bhairavaḥ /",
    "GR14muktacau:2063": " dvitīyā tan-mātā bhāruṇḍā caṇḍī,",
    "GR14muktacau:2064": " tṛtīyā candrāvalī-mātā",
    "GR14muktacau:2065": " mahī-karālā carcikā /",
    "GR14muktacau:2066": " caturthī śaivyā kālī /",
    "GR14muktacau:2067": " pañcamī padmā śaṅkhinī prasiddhā /",
    "GR14muktacau:2068": " ṣaṣṭhī sakhīsthalī-baṭa-vāsinī candrāvalī ṣaṣṭhī /",
    "GR14muktacau:2069": " yato baṭa-vana-vāsitvāt",
    "GR14muktacau:2070": " tasyāḥ ṣaṣṭhītvaṃ yuktam eva /",
    "GR14muktacau:2071": " tataḥ sarveṣāṃ hāsa-kolāhala-vṛtte ahaṃ svagataṃ - aho buddher variṣṭhatā",
    "GR14muktacau:2072": " vraja-bālānāṃ,",
    "GR14muktacau:2073": " yad aham api vacanāṭopa-vilāsair nirvacanīkṛto'smi / prakāśaṃ",
    "GR14muktacau:2074": " sa-nirvedam ivāhaṃ - nāndīmukhi/",
    "GR14muktacau:2075": " asmad-datta-bhoga-rāga-masṛṇa-vasanādibhiḥ",
    "GR14muktacau:2076": " saṃvardhitābhir",
    "GR14muktacau:2077": " asmad-datta-muktā-maṇi-pravāla-kamala-rāga-marakata-vajrādi-khacita-vividha-",
    "GR14muktacau:2078": " bhūṣaṇa-bhūṣitābhiḥ sāmpratam",
    "GR14muktacau:2079": " abhinava-yauvana-mahādhana-garveṇojjhita-guru-laghu-gaṇanotkarābhir",
    "GR14muktacau:2080": " asmat-kṛṣaka-gujjara-gajjarībhir apy etābhir",
    "GR14muktacau:2081": " helollāsita-cañcala-nayana-prānta-nartana-pūrvakaṃ",
    "GR14muktacau:2082": " sāhaṅkṛti-vacanāḍambara-vinyāsa-bhareṇa samasta-vraja-sāmrājya-sārvabhaumasya",
    "GR14muktacau:2083": " paramoddaṇḍa-kumāro'ham api niravadhi-viḍambyamāno'pi kevalaṃ",
    "GR14muktacau:2084": " bhagavatī-caraṇa-parijana-mukhya-nāndīmukhī-mukham ālokya",
    "GR14muktacau:2085": " tathaika-grāma-vāsenāpakīrti-bhayena ca etat-kṛtaṃ pratīpa-vyavasitam api",
    "GR14muktacau:2086": " etāvantaṃ kālaṃ duḥkhadatvenāpi na gaṇitavān asmi /",
    "GR14muktacau:2087": " sāmprataṃ mama doṣo na deyaḥ /",
    "GR14muktacau:2088": " adhunaiva nija-nija-vakṣasi",
    "GR14muktacau:2089": " masṛṇa-mecaka-paṭa-pariveṣṭitam ativicitrita-kārtasvara-sampūṭa-yuga-puṭitam",
    "GR14muktacau:2090": " aruṇa-dvitīyā-śaśadhara-mudrā-mudritaṃ sva-sva-parivṛḍher api kadāpy",
    "GR14muktacau:2091": " anālokita-caraṃ durlabha-nava-tāruṇya-dhanaṃ mahā-tīvra-nakha-bhañais tathaiva",
    "GR14muktacau:2092": " nirupama-daśana-cchada-padmarāga-mahā-ratnam api daśanoddhara-sāmantair api",
    "GR14muktacau:2093": " luṇṭhayitvā etā vacana-dhana-daridrā vidadhāno'smi /",
    "GR14muktacau:2094": " iti sāṭopaṃ sahasopasṛtya tāḥ sandidhīrṣau mayi",
    "GR14muktacau:2095": " kuṭila-bhrū-nartana-valita-smita-śavalita-kaṭākṣeṇa mad-avalokana-pūrvakam itas",
    "GR14muktacau:2096": " tato manāg apasarpantīṣu sarvāsu,",
    "GR14muktacau:2097": " sa-roṣam iva lalitā - aye śyāmala",
    "GR14muktacau:2098": " rasa-pāna-nirata/",
    "GR14muktacau:2099": " apehi apehi /",
    "GR14muktacau:2100": " etāṃ te matta-tāra-bhaṭīṃ vrajeśvaryai varṇayituṃ",
    "GR14muktacau:2101": " vayaṃ calitāḥ smaḥ /",
    "GR14muktacau:2102": " satyabhāmā sa-camatkāraṃ hasantī - vinodin/",
    "GR14muktacau:2103": " ekaṃ praṣṭum icchāmi /",
    "GR14muktacau:2104": " kṛṣṇaḥ - priye/ vijñāpaya /",
    "GR14muktacau:2105": " satyabhāmā - rādhā-svagata-lapitāvalir eva lalitādibhir api katham anvavādi ?",
    "GR14muktacau:2106": " kṛṣṇaḥ - priye/",
    "GR14muktacau:2107": " rādhāyāḥ kāya-vyūha-rūpā eva lalitādayas tat kathaṃ",
    "GR14muktacau:2108": " nādhigamiṣyanti ?",
    "GR14muktacau:2109": " satyabhāmā - subhaga/",
    "GR14muktacau:2110": " rādhāyā narmottara-varṇa-vinyāsaḥ kathaṃ vā",
    "GR14muktacau:2111": " bhavan-mānasa-sañcārī babhūva ?",
    "GR14muktacau:2112": " madhumaṅgala sa-gadgadaṃ - priyasakhi satye/",
    "GR14muktacau:2113": " parimala-mañjarī-mañjula-mṛgamadāv iva paraspara-saṃpṛktau",
    "GR14muktacau:2114": " gāndharvā-giridhāriṇau tat kathaṃ na sañcaratv iti / iti",
    "GR14muktacau:2115": " tad-vacana-niśamana-madhura-payaḥ-pāna-parivardhita-gāndharvā-virahotkaṭa-",
    "GR14muktacau:2116": " kaṭu-garalodbhaṭa-vikaṭa-jvālā-jāla-janitābhiḥ /",
    "GR14muktacau:2117": " punaḥ punaś",
    "GR14muktacau:2118": " cālyamāna-hṛdaya-marma-nimagnārdha-bhagna-pratapta-lauha-tiryag-avaśalyojjṛ",
    "GR14muktacau:2119": " mbhita-yātanā-bharato'pi mahā-tīvra-pīḍāvalībhir abhito'vanta-nirbhara-kātaro",
    "GR14muktacau:2120": " yadā babhūva tadaiva tad-avadhānataḥ",
    "GR14muktacau:2121": " sañcarad-apūrva-jāḍya-mohonmādādi-priya-sahacara-samudaya-sahita-sūddīptata",
    "GR14muktacau:2122": " ma-stambha-kampādy-aṣṭa-sāttvika-priya-vayasyeṣu bāḍham ahaṃ pūrvakaṃ ahaṃ",
    "GR14muktacau:2123": " pūrvaka-kṣelana-vidhinā narmocchalita-paraspara-vijayāya pragāḍha-prāgalbhyam",
    "GR14muktacau:2124": " upalabhya yugapat tvaritam upary upari tam āliṅgituṃ sarvataḥ sarabhasam",
    "GR14muktacau:2125": " ārabhamāneṣu - re re vidagdha-śiromaṇiṃ-manyāḥ/",
    "GR14muktacau:2126": " khelana-samayam uttamaṃ",
    "GR14muktacau:2127": " labdhāḥ stha ity upālabhya śrīmat-premānirvacanīya-pariṇāma-viśeṣa-svarūpeṇa",
    "GR14muktacau:2128": " niravadya-hṛdya-sauhṛdyācintya-mahima-mahauṣadha-rasāti-vaśīkṛta-sapriya-par",
    "GR14muktacau:2129": " ijana-gaṇa-kṛṣṇaika-sarvasva-rūpeṇa",
    "GR14muktacau:2130": " samastātarkya-mahā-mahā-prabhāva-bahuvidha-līlādi-śakty-apaṇa-cintā-ratnādi",
    "GR14muktacau:2131": " -ratna-viñcholīka-maṅgalākareṇa",
    "GR14muktacau:2132": " nirupama-vividha-vaidagdhya-cāturya-samayādi-vijñatva-sugandha-kusumotkarān",
    "GR14muktacau:2133": " irbharārāmeṇa śrī-śrī-rasa-nāma-prāṇa-priyatama-narma-sakhena",
    "GR14muktacau:2134": " sa-bhrū-bhaṅgaṃ nayana-ghūrṇana-līlayā vihita-pratiṣedhāt svayam api ca paścād",
    "GR14muktacau:2135": " avadhāya / bho bhoḥ/",
    "GR14muktacau:2136": " anāyyam anāyyam iti rasajñāṃ daśanaiḥ saṃdaśya laghu laghu",
    "GR14muktacau:2137": " sa-saṅkocaṃ sva-pṛṣṭena dūram apasaratsu teṣu - tato'sphuṭa-bahir-vikāra-nikaraḥ",
    "GR14muktacau:2138": " sambhṛta-hṛt-kampātiśayaḥ sa śrī-śrīmān yādavendraḥ svagatam idaṃ vilalāpa -",
    "GR14muktacau:2139": " hā mat-prāṇa-kapota-vāsa-baḍabhi-prema-sphuran-mādhurī-dhārāpāra-sarid-vare/",
    "GR14muktacau:2140": " guṇa-kalā-narma-prahelīkhane/",
    "GR14muktacau:2141": " hā man-netra-cakora-poṣaka-vibdhu-jyotsnā-tate",
    "GR14muktacau:2142": " rādhike/ hā hā mad-duritena kena nidhivat prāptā karāt tvaṃ cyutā ?",
    "GR14muktacau:2143": " tataḥ satyabhāmā - yādavendra/",
    "GR14muktacau:2144": " śrīman-mukhāravindād",
    "GR14muktacau:2145": " gokula-vilāsa-mādhurī-makarandaṃ dhayantyā api mama pipāsā param ullālasīti /",
    "GR14muktacau:2146": " tat-kṛpayā tad eva punaḥ pāyaya /",
    "GR14muktacau:2147": " kṛṣṇaḥ - priye śrūyatām /",
    "GR14muktacau:2148": " tato madhumaṅgalenoktaṃ - sakhi lalite/",
    "GR14muktacau:2149": " priya-sakhasyāham",
    "GR14muktacau:2150": " alaṅghya-vākya-sacivo'smi /",
    "GR14muktacau:2151": " tad apūrvaṃ kam apy utkocaṃ mahyaṃ dehi / mayā",
    "GR14muktacau:2152": " mauktika-mūlyena vaḥ sācivyaṃ vidhāsyate /",
    "GR14muktacau:2153": " viśākhā - ārya/",
    "GR14muktacau:2154": " kim apy atra nāsti /",
    "GR14muktacau:2155": " sāyaṃ sa-krośanārthaṃ tubhyaṃ",
    "GR14muktacau:2156": " varāṭikā-catuṣṭayam avaśyaṃ deyam /",
    "GR14muktacau:2157": " yadi pratītir na kriyate tvayā nāndīmukhī",
    "GR14muktacau:2158": " pratibhūr gṛhyatām /",
    "GR14muktacau:2159": " madhumaṅgalaḥ sa-krodhaṃ - avadya-bhāṣiṇi ābhīrike/",
    "GR14muktacau:2160": " tiṣṭha tiṣṭha / eṣo'haṃ",
    "GR14muktacau:2161": " sadya eva tavaitat prāyaścittaṃ kārayann asi iti nigadya māṃ pratyuvāca -",
    "GR14muktacau:2162": " priya-vayasya/",
    "GR14muktacau:2163": " bhavan-mṛdula-vacana-druta-ghṛta-dhārayā",
    "GR14muktacau:2164": " saṃvardhita-garva-vaiśvānarābhir amūbhiḥ suṣṭhu bhavantam upālabhya mām api",
    "GR14muktacau:2165": " baddhā netuṃ vyavasīyate /",
    "GR14muktacau:2166": " tato'haṃ - sakhe/",
    "GR14muktacau:2167": " satyaṃ satyaṃ yathā vinā rājadhānī-jayena tad-deśāḥ suṣṭhu vaśā",
    "GR14muktacau:2168": " na bhavanti /",
    "GR14muktacau:2169": " tathaitad yūtheśā parābhavam antareṇa tadīyāḥ katham amūr amūkā",
    "GR14muktacau:2170": " na bhavantu /",
    "GR14muktacau:2171": " iti nigadya rādhā-sanāthaṃ kuñjaṃ paśyan sa-nirvedaṃ punar avadaṃ -",
    "GR14muktacau:2172": " kiṃ kartavyaṃ sā kilaitad bhayenaiva mat-sānnidhyaṃ nāsāditavatī iti niśamya",
    "GR14muktacau:2173": " drutam udgrīvikāvalokanāt saṅkucantī rādhā kuñja-madhye niviṣṭaḥ babhūva /",
    "GR14muktacau:2174": " satyabhāmā - tatas tataḥ ?",
    "GR14muktacau:2175": " kṛṣṇaḥ - tato'haṃ - nāndīmukhi/",
    "GR14muktacau:2176": " lalitādīnāṃ tāruṇya-dhanād api tasyās",
    "GR14muktacau:2177": " tāruṇya-dhanaṃ pracurataram amūlyam apīti jñāyatām /",
    "GR14muktacau:2178": " nāndīmukhī - katham iva ?",
    "GR14muktacau:2179": " mayoktaṃ - yata āsāṃ tāvat sampūṭa-dvaya-parimitaṃ tat tasyās tu",
    "GR14muktacau:2180": " mahā-mataṅgaja-kumbhato'pi nistalatvenonnatatvena pariṇāhena ca pravīṇatare",
    "GR14muktacau:2181": " hṛn-madhyasthe gokula-prasiddha-taskara-bhītyeva mṛgamada-paṅkādi-lepena",
    "GR14muktacau:2182": " varṇāntaram āpite hiraṇmaya-kumbha-yugale paripūrṇaṃ tat /",
    "GR14muktacau:2183": " nāndīmukhī - mohana/",
    "GR14muktacau:2184": " atisuguptam etad dhanaṃ kadāpi bhavad-dṛṣṭa-caraṃ",
    "GR14muktacau:2185": " vṛttam asti /",
    "GR14muktacau:2186": " tato'haṃ sa-smitaṃ - nāndīmukhi/",
    "GR14muktacau:2187": " vidyuc-camatkṛtim iva sakṛd īkṣitam asti /",
    "GR14muktacau:2188": " nāndīmukhī - kadā ?",
    "GR14muktacau:2189": " mayoktaṃ - ekasminn avasare nija-sarovara-snānād uttīrya nija-madhurāṅgataś",
    "GR14muktacau:2190": " cīnāṃśukena rahasi tayā niḥsāryamāṇe payasi sumanoharaṇāya daivāt",
    "GR14muktacau:2191": " tatraivāgatena mayā manāg evāvalokitaṃ tat tataḥ sā sabhayam iva sahasaiva",
    "GR14muktacau:2192": " śyāmala-śāṭikāñcalenāvṛtavatī /",
    "GR14muktacau:2193": " samprati mad-bhāgya-vaśād yadi kutrāpi",
    "GR14muktacau:2194": " yauvana-dhana-garvitā sāsmad-rājyābhilāṣiṇī mac-cakṣuṣor aparokṣībhavet tadā",
    "GR14muktacau:2195": " nakha-daśana-bhaṭa-sāmantān antareṇāpi chāyā-dvitīyena mayā",
    "GR14muktacau:2196": " kara-kamala-yugenaiva tat-kumbha-dvayam āloḍya tāruṇya-dhanānya ātma-sātkṛtya",
    "GR14muktacau:2197": " sādhvasa-labdha-kampa-pulakāyāṃ tasyāṃ yūtha-nāthāyāṃ nirvacanī-kṛtāyāṃ",
    "GR14muktacau:2198": " tad-amātya-ghaṭeyaṃ mahā-vaikulyena sva-sva-tāruṇya-dhanaṃ gṛhītvā palāyitum",
    "GR14muktacau:2199": " api suṣṭhu-sthānam api nāpsyati kiṃ vā tad-dhana-samarpaṇa-pūrvakaṃ",
    "GR14muktacau:2200": " śuddha-bhāvena mām eva paricariṣyati /",
    "GR14muktacau:2201": " tad atikṣudrābhir ābhiḥ",
    "GR14muktacau:2202": " sva-mahimonnāha-glāni-kāriṇā vākovākena kim ?",
    "GR14muktacau:2203": " tataḥ kiñcit smitvā nāndīmukhīṃ prati rādhā anuccaiḥ prāha - ayi",
    "GR14muktacau:2204": " capala-brahmacāriṇi/",
    "GR14muktacau:2205": " apehi apehi /",
    "GR14muktacau:2206": " viśākhā - aho uḍḍīya calitum aśakyasya bimbīmātraika-bhojino bubhukṣitasya",
    "GR14muktacau:2207": " lolubha-śukasya manasi durlabha-madhura-drākṣā-bhakṣaṇam etat /",
    "GR14muktacau:2208": " madhumaṅgalaḥ - priya-vayasya/",
    "GR14muktacau:2209": " mad-abhīṣṭa-pāritoṣikaṃ dehi dhruvam",
    "GR14muktacau:2210": " adhunaiva bhavad-rājyābhilāṣiṇīṃ rādhāṃ tāṃ bhavat-kara-gatāṃ vidhāsye /",
    "GR14muktacau:2211": " tato'ham - sāyaṃ miṣṭānna-bhojanaṃ dāsye /",
    "GR14muktacau:2212": " madhumaṅgalaḥ - māthura-rāja-pārśve phutkṛtya tad-aśvārūḍhānāṃ śatam ānīya",
    "GR14muktacau:2213": " pṛṣṭha-deśe carma-rajjvā kaphoṇi-dvaya-bandha-pūrvakaṃ kaśābhis tat-patir",
    "GR14muktacau:2214": " abhimanyus tathā tāḍayitavyaḥ yathā sa eva tām ānīya dadāti /",
    "GR14muktacau:2215": " tataḥ sarve smayayanti sma /",
    "GR14muktacau:2216": " lalitā - viśākhe/",
    "GR14muktacau:2217": " kam api mahābhāgam uddiśya yat kiñcin nivedayāmi tat śṛṇu /",
    "GR14muktacau:2218": " viśākhā - kathyatām /",
    "GR14muktacau:2219": " tataḥ kadamba-bhūruhāgram abhivīkṣya lalitā - bho vṛndāvana-cara-tapasvi-vara/",
    "GR14muktacau:2220": " tvaṃ tāvat phalāhārī khyātas tat-sva-maryādhām ullaṅghya",
    "GR14muktacau:2221": " bhavad-ayogya-parama-durlabha-sādhvī-hṛdayaṅgama-mahā-dhane lālasām",
    "GR14muktacau:2222": " udvahan kathaṃ kaluṣito bhavann asi ?",
    "GR14muktacau:2223": " viśākhā - lalite/",
    "GR14muktacau:2224": " bubhukṣito'yaṃ tapasvī phalam anālabhya etad ayogyam api kartuṃ",
    "GR14muktacau:2225": " pravṛtto'sti /",
    "GR14muktacau:2226": " tad uttama-phalam asmai samuddiśyatām /",
    "GR14muktacau:2227": " tathāpi dharma-vṛddhir",
    "GR14muktacau:2228": " bhaviṣyati /",
    "GR14muktacau:2229": " lalitā smitam apavarya - viśākhe/",
    "GR14muktacau:2230": " kim asau mānasa-jāhnavīṃ na jānāti ?",
    "GR14muktacau:2231": " viśākhā - sarvatra bhramaṇa-śīlo'yam atiprasiddhāṃ tāṃ kathaṃ na jñāsyati ?",
    "GR14muktacau:2232": " lalitā - tad vāyavya-tīre sarvataś-calā kācid apūrva-padmā sphuṭam ekā vallarī",
    "GR14muktacau:2233": " vartate / tasyā madhya-bhāge parama-manoharaṃ ahrasvaṃ tumbī-phala-dvandvaṃ",
    "GR14muktacau:2234": " tathāgre ca akṣīṇam akaṭu-bimbīphala-yugalam asti / (199)",
    "GR14muktacau:2235": " viśākhā - gosvāmin/",
    "GR14muktacau:2236": " tvaritam eva tatra gatvā",
    "GR14muktacau:2237": " tva-yogya-tad-anuttama-phalopabhogena sādhvī-dhana-lobham apahāya sva-dharmaṃ",
    "GR14muktacau:2238": " pālayatā bhavatā parama-sukhinā bhūyatām /",
    "GR14muktacau:2239": " tataḥ sarvāsu hasantīṣu mayoktaṃ - lalite/",
    "GR14muktacau:2240": " tapasya-sāvayācita-vṛttiḥ kara-pātrī",
    "GR14muktacau:2241": " bhakṣaṇe niṣiddhaṃ tumbīphalaṃ nopabhuṅkte /",
    "GR14muktacau:2242": " kintu atraiva",
    "GR14muktacau:2243": " nirbhara-nija-pradyota-bhareṇa yā dṛśyamānāpi na dṛśyate /",
    "GR14muktacau:2244": " tasyāḥ kāñcanavallyāḥ",
    "GR14muktacau:2245": " kroḍe madhura-rasa-maya-śrī-phala-dvandvaṃ yad vidyotate tat svayam eva",
    "GR14muktacau:2246": " saivāgatya praṇaya-pūrvakaṃ madhura-vacanenainaṃ nimantryāsya karo yadi",
    "GR14muktacau:2247": " pariveśayati,",
    "GR14muktacau:2248": " tadā tad-upabhogena sukhī bhavann asau tathāśiṣayati yathā",
    "GR14muktacau:2249": " tat-phalonnatir mahatī syāt /",
    "GR14muktacau:2250": " tatas tan niśamya rādhā anuccaiḥ - narma-lampaṭo'yaṃ dhūrtaḥ / śaṅke",
    "GR14muktacau:2251": " vaidagdhyenātratyāṃ mad-avasthitim avadhārya mām eva kadarthayitum imāṃ",
    "GR14muktacau:2252": " vacana-bhaṅgīṃ vitanoti /",
    "GR14muktacau:2253": " tad itaḥ kuñjāntaram āsādya sva-gopanam eva nūnam",
    "GR14muktacau:2254": " ucitam /",
    "GR14muktacau:2255": " iti manasi bhāvayantyāṃ tasyāṃ punar mayoktaṃ - priya-sakhi lalite/ ayaṃ",
    "GR14muktacau:2256": " vṛndāvana-cārī mahā-vinodī kṣuṇṇa-yūtheśāṃ tvāṃ paṭṭa-rājñīṃ vidhāya tvayā",
    "GR14muktacau:2257": " sahaika-siṃhāsa upaviśya viśākhā-prabhṛti-vṛndāvana-carīṇāṃ lāsya-vilāsam",
    "GR14muktacau:2258": " ālokayitym abhilaṣati tad ājñāpyatām etā nṛtyantu /",
    "GR14muktacau:2259": " lalitā sa-krodhaṃ - nāndīmukhi/",
    "GR14muktacau:2260": " asman-muktā-kedārikā-kara-parivartanena kim",
    "GR14muktacau:2261": " asya vidūṣakasya narma-dhanam eva dāpayituṃ vayam atra vyāghoṭyānītāḥ smaḥ",
    "GR14muktacau:2262": " ? tad etāṃ narmādi-gati-kriyām apahāya yathāsau subalena saha yathārthaṃ lekham",
    "GR14muktacau:2263": " ācarya kedārikā-karaṃ dadāti tathā vidhāyāsmān drutaṃ gṛhāya prasthāpaya /",
    "GR14muktacau:2264": " nāndīmukhī - bhavatīnāṃ kiyān karaḥ saṃmataḥ syāt tat tāvat kathaya /",
    "GR14muktacau:2265": " lalitā - śyāmākādi-kṣetra-karato dhānyasyādhikaḥ karo lagati /",
    "GR14muktacau:2266": " tato'pi kārpāsasya /",
    "GR14muktacau:2267": " tato'pi vāstu-bhūmeḥ pracurataraḥ /",
    "GR14muktacau:2268": " apūrvāmūlya-muktā-kedārasya tato'pi",
    "GR14muktacau:2269": " parārdha-guṇaḥ /",
    "GR14muktacau:2270": " tad-alaukika-muktā-kedārikām imāṃ",
    "GR14muktacau:2271": " dharma-śāstrokta-vṛndāvana-rājya-vihitālaukika-māna-daṇḍena parimāya lekhaṃ",
    "GR14muktacau:2272": " vidhāya ca subala eva kathayatu /",
    "GR14muktacau:2273": " nāndīmukhī - kiyat pramāṇaṃ sa khalu māna-daṇḍaḥ ?",
    "GR14muktacau:2274": " lalitā - mayā kathyamānaḥ sa khalu kena pratīyatāṃ /",
    "GR14muktacau:2275": " tad etat kṣetra-pālikayā",
    "GR14muktacau:2276": " sarva-śāstrābhijñayā vṛndayaiva sa nirūpayitavyaḥ /",
    "GR14muktacau:2277": " nāndīmukhī - bhadraṃ vṛnde/",
    "GR14muktacau:2278": " madhyasthayā tvayaiva muktā-māna-daṇḍaḥ kṛtvā",
    "GR14muktacau:2279": " dīyatām /",
    "GR14muktacau:2280": " vṛndā devī -",
    "GR14muktacau:2281": " vāstu-dhānyādi-kaṅkvādi-kārpāsa-mauktika-kṣamāḥ /",
    "GR14muktacau:2282": " mīyante'ṅguṣṭham ārabhya kramād aṅguli-pañcakaiḥ // iti /",
    "GR14muktacau:2283": " anyatra ca -",
    "GR14muktacau:2284": " apūrva-muktā-kṣetrāṇām anarghya-karato budhaiḥ /",
    "GR14muktacau:2285": " anāmikāṅguli-prāyo māna-daṇḍaḥ prakīrtitaḥ // iti /",
    "GR14muktacau:2286": " nāndīmukhī - kṣura-pramātra-khānita-bhūmer",
    "GR14muktacau:2287": " anāyāsenaivānargha-śasyotpādakatvāt kaniṣṭhaiva /",
    "GR14muktacau:2288": " nāndīmukhī - lalite/",
    "GR14muktacau:2289": " yady api tad eva yuktaṃ bhavati tathāpi",
    "GR14muktacau:2290": " vrajendra-kumāra-mukham ālokya bhagavatī-paricārikāṃ māṃ ca dṛṣṭvā",
    "GR14muktacau:2291": " anāmikaiva sthāpyatām /",
    "GR14muktacau:2292": " lalitā - vṛnde/",
    "GR14muktacau:2293": " tvaṃ tāval lekha-kriyāyāṃ māna-viṣaye ca nipuṇyāsi tat sarvābhiḥ",
    "GR14muktacau:2294": " sambhūya gatvā nāndīmukhī-subala-saṃmati-pūrvakaṃ kedārikāṃ",
    "GR14muktacau:2295": " parimīyāgamyatām /",
    "GR14muktacau:2296": " nāndīmukhī - kṣuṇṇa-yūtheśvari/",
    "GR14muktacau:2297": " ekaṃ prārthayitum icchāmi /",
    "GR14muktacau:2298": " lalitā - kāmaṃ kathyatāṃ yogyaṃ cet kartavyam /",
    "GR14muktacau:2299": " nāndīmukhī - ayaṃ tāvat sva-deśaṃ vihāyātrāgato navīna-prāghunaḥ tatrāpi",
    "GR14muktacau:2300": " vṛndāvana-rājñīm āśrito'sti ihāpi bahv-āyāsenojjaṭa-bhūmiṃ kṛṣṭvā vaḥ",
    "GR14muktacau:2301": " prakāma-dhana-lābhaṃ vardhayann asti /",
    "GR14muktacau:2302": " tasmān māne kṛte bhavatīnāṃ",
    "GR14muktacau:2303": " bhoga-rāgādi-vyayena bahu-hānyā punaḥ kṛṣi-karaṇo vimanaska iva bhaviṣyati /",
    "GR14muktacau:2304": " kṛte'pi māne karaṃ dātum api na śakyate /",
    "GR14muktacau:2305": " ato māna-karaṇaṃ vihāya nija-bhāgam",
    "GR14muktacau:2306": " ādāya tat-samucitāṃśam api pradāyāsya prakāmam utsāhaṃ vivardhayantu",
    "GR14muktacau:2307": " bhavatyaḥ /",
    "GR14muktacau:2308": " vṛndā - kīdṛśaṃ sa bhāgaḥ ?",
    "GR14muktacau:2309": " nāndīmukhī - tvayā kiṃ na jñāyate ?",
    "GR14muktacau:2310": " yad asya paramojjvala-kṣetrasya samāna eva",
    "GR14muktacau:2311": " dvayor bhāgaḥ /",
    "GR14muktacau:2312": " tathāyaṃ para-grāmād āgatya kṛṣi-vṛttiṃ kurvann āste /",
    "GR14muktacau:2313": " raṅgaṇamālā anuccaiḥ - asau para-grāma-vāsī bhaumiko na syāt / sāmprataṃ",
    "GR14muktacau:2314": " etasmin vane vāsam ācarya śrī-vṛndāvaneśākṛṣim ācarann asti /",
    "GR14muktacau:2315": " tad asya ṣaṣṭho",
    "GR14muktacau:2316": " bhāga eva prāptavyo bhavati /",
    "GR14muktacau:2317": " kathaṃ samānaṃ labhatām ?",
    "GR14muktacau:2318": " viśākhā - ayi mugdhe/",
    "GR14muktacau:2319": " bhāga-nirṇaya-cālanayā kim asmākaṃ yato māna-pūrvakaṃ",
    "GR14muktacau:2320": " sarvadā kara-dānaṃ kartum eva mahā-rājñīnām ājñā-lekhaḥ samāgato'sti tat",
    "GR14muktacau:2321": " katham asmābhiḥ svātantryeṇaivaṃ kartuṃ śakyate ?",
    "GR14muktacau:2322": " tato lalitā-viśākhayor mukham avalokya sva-karṇāvataṃsaṃ nāndīmukhyai",
    "GR14muktacau:2323": " netra-kūṇanena vṛndā darśitavatī /",
    "GR14muktacau:2324": " tato'lpaṃ smitvā nāndīmukhī kiñcid upasṛtya",
    "GR14muktacau:2325": " vṛndayā saha utkoca-dāna-kathan-mudrābhinayena tayor īṣad iṅgitam",
    "GR14muktacau:2326": " evādhigamya mad-antikam āgatya sānucca-bhāṣaṃ - mohana/",
    "GR14muktacau:2327": " vṛndāvana-rājñyāḥ",
    "GR14muktacau:2328": " sarvādhyakṣa-sacive khalu lalitā-viśākhe /",
    "GR14muktacau:2329": " tad anayoḥ paramottamam utkocaṃ kam",
    "GR14muktacau:2330": " api dehi / tadaiva tavābhimatam eva drutaṃ sampādayitavyam etābhyām /",
    "GR14muktacau:2331": " tadāhaṃ sānandaṃ - sakhi nāndīmukhi/",
    "GR14muktacau:2332": " yathā anyā na jānanti tathā ime eva",
    "GR14muktacau:2333": " nirjana-kuñje mat-samīpam ānīyetāṃ yathā etad abhīṣṭam utkocaṃ dattvā",
    "GR14muktacau:2334": " prīṇayāmi /",
    "GR14muktacau:2335": " nāndīmukhī - sundara/",
    "GR14muktacau:2336": " etāḥ khalv anayor abhinnā eva tad asaṅkocaṃ prakaṭam",
    "GR14muktacau:2337": " atraiva dehi /",
    "GR14muktacau:2338": " tato'haṃ - svābhimatārtha-lābhena vinā pūrvam eva kathaṃ dātavyam / yadi mayy",
    "GR14muktacau:2339": " apratītiḥ syāt tarhi tvayy eva sthāpayāmi /",
    "GR14muktacau:2340": " nāndīmukhī sa-śiraś-cālanaṃ - nahi nahi /",
    "GR14muktacau:2341": " tato'haṃ - āṃ brahmacāriṇyās tu viṣaya-sparśe kālūṣyam iti cet tadā",
    "GR14muktacau:2342": " mat-pratīti-pātryāṃ sādhvī-pravarāyāṃ raṅgaṇamālikāyām eva tad arpayāmi /",
    "GR14muktacau:2343": " nāndīmukhī - rasika-śekhara/",
    "GR14muktacau:2344": " prathamaṃ tāvat śrāvaya kiṃ vā kiyad vā",
    "GR14muktacau:2345": " dātavyam / tena tāvataiva vānayoḥ santoṣo bhaven na veti nirdhārayāmaḥ /",
    "GR14muktacau:2346": " tadā mayoktaṃ - bhavatu /",
    "GR14muktacau:2347": " śrūyatām /",
    "GR14muktacau:2348": " vṛndāvana-rājasya mama vana-pālanam",
    "GR14muktacau:2349": " apahāya dhana-lobhena mad-rājñīṃ rādhikām anusṛteyaṃ vṛndā /",
    "GR14muktacau:2350": " tat prathamam",
    "GR14muktacau:2351": " utkoca-dānena kāyasthām enām ātmano vaśāṃ vidadhāmi /",
    "GR14muktacau:2352": " nāndīmukhī - bhadram etat /",
    "GR14muktacau:2353": " tato'haṃ - carama-śarvaryāṃ paramākalpa-kalpanācāryayā gāḍhānurāga-vihvalayā",
    "GR14muktacau:2354": " gāndharvyā yena mad-vakṣo-gaganam ākalpitaṃ tenaiva",
    "GR14muktacau:2355": " niravadyārdha-candra-padaka-rājena sva-hastenaināṃ bhūṣayāmi /",
    "GR14muktacau:2356": " tataḥ kaustubhād",
    "GR14muktacau:2357": " apy adhika-dedīpyamānenātula-tat-sahodara-mac-cumbaka-maṇinā yad",
    "GR14muktacau:2358": " gāndharvayā praguṇa-paraspara-praṇayoddhura-keli-kautukena bakula-rāja-tale",
    "GR14muktacau:2359": " parivartitaṃ apūrva-rasa-samudra-saṃloḍanāt",
    "GR14muktacau:2360": " samudbhūta-ghanībhūta-tat-sārāṃśa-rūpaṃ man-maṇito'py anarghyaṃ",
    "GR14muktacau:2361": " sva-cumbaka-mahā-ratnaṃ tat-tad-advaita-dayitam api lalitāyai dāsyāmi /",
    "GR14muktacau:2362": " yathāsphuṭam asau tena sva-karṇābhyarṇam alaṃkaromi /",
    "GR14muktacau:2363": " tataḥ punaḥ punar viśākhā-vadanam īṣad avalokyāhaṃ sa-smitam avadam -",
    "GR14muktacau:2364": " anukṣaṇa-paramānurāga-bhareṇa sva-karābhyāṃ suṣṭhu viracayya",
    "GR14muktacau:2365": " sva-kuṇḍa-kuḍaṅgāṅgane etat priya-sakhī gāndharvā suvaidagdhyena yī̀aṃ",
    "GR14muktacau:2366": " mahyam arpitavatī /",
    "GR14muktacau:2367": " tayaiva vicitrāṅka-mālayā mad-dhṛdayākāśa-viśākhāṃ",
    "GR14muktacau:2368": " viśākhām apy alaṅkṛtya paritoṣayāmi /",
    "GR14muktacau:2369": " tac chrutvā - alīka-rājendra/",
    "GR14muktacau:2370": " tiṣṭha tiṣṭheti vyāharantī rādhā manasaiva",
    "GR14muktacau:2371": " līlā-kamalena tāṃ tāḍayati sma /",
    "GR14muktacau:2372": " lalitā - padmādhara-rasāhiphenāśana-pramatta/",
    "GR14muktacau:2373": " apehi apehi/",
    "GR14muktacau:2374": " viśākhā - ārya vidūṣaka-pravara madhumaṅgala/",
    "GR14muktacau:2375": " bhavad-vayasyaḥ kiṃ bhavato'pi",
    "GR14muktacau:2376": " guruḥ kiṃ vā tasya bhavān gurur ity avagantuṃ sarvāḥ samabhilaṣanti /",
    "GR14muktacau:2377": " lalitā - viśākhe/",
    "GR14muktacau:2378": " śrūyatām /",
    "GR14muktacau:2379": " kapaṭa-nāṭakasya yaḥ kusumaśara-nāmā naṭas tasya",
    "GR14muktacau:2380": " suprasiddho yaḥ śuci-nāmā vidūṣakas tenāyaṃ dhūrtaḥ śiṣyatvena",
    "GR14muktacau:2381": " kṛpayānugṛhīto'sti /",
    "GR14muktacau:2382": " madhumaṅgalas tu",
    "GR14muktacau:2383": " bhinna-sampradāyi-bhojana-lampaṭa-nāmno vidūṣakācāryasya prathīyān śiṣyaḥ /",
    "GR14muktacau:2384": " viśākhā - lalite/",
    "GR14muktacau:2385": " tad enaṃ brāhmaṇaṃ miṣṭānnaṃ bhojayitum icchāmi /",
    "GR14muktacau:2386": " lalitā - viśākhe/",
    "GR14muktacau:2387": " asau karma-sūcakaḥ paramānucāno mahā-brāhmaṇaḥ / tat katham",
    "GR14muktacau:2388": " asmākaṃ brāhmaṇetara-gopa-jātīnāṃ rāddham annam aśnātu /",
    "GR14muktacau:2389": " viśākhā - paramottama-dvijābhyāṃ mallī-bhṛṅgābhyāṃ sva-hastenānnaṃ saṃskṛtya",
    "GR14muktacau:2390": " paramādareṇa yathāsau bhojyate tathaiva sampādanīyam /",
    "GR14muktacau:2391": " tatas tac chrutvā krodhena kampamāna iva madhumaṅgalaḥ prāha - aye",
    "GR14muktacau:2392": " avadyavādini garvitābhīrike/ etad",
    "GR14muktacau:2393": " duḥśravaṇa-narmotkaṭa-kaṭu-lavaṇa-digdha-dagdhārdha-paryuṣita-vāg-godhūm",
    "GR14muktacau:2394": " a-roṭikāḥ saṃbhojya mama madhura-karṇāv eva suṣṭhu kaṭūkṛtau, kiṃ punar",
    "GR14muktacau:2395": " mukha-vivaram /",
    "GR14muktacau:2396": " tad vidūṣaka-gopa-vadhūnāṃ yuṣmākaṃ chāyā-nikaṭa-bhūmim",
    "GR14muktacau:2397": " api kadāpi na spṛśāmi /",
    "GR14muktacau:2398": " kintu prātar evāsmaj-jāti-yājñika-vadhū-vargam",
    "GR14muktacau:2399": " upasarpiṣyāmi /",
    "GR14muktacau:2400": " tatas tena paramādareṇa mac-caraṇa-kṣālana-pūrvakaṃ",
    "GR14muktacau:2401": " kauśeya-dukūle paridhāpya",
    "GR14muktacau:2402": " sakarpūra-vāsitopalāpānaka-madhura-paramānna-sasaindhavārdraka-limpāka-nā",
    "GR14muktacau:2403": " nā-vidha-vyañjana-veṣṭita-saghṛta-sugandhi-śālyanna-phānita-śaṣkulī-kuṇḍalik",
    "GR14muktacau:2404": " ā-laḍḍuka-ghanāvartita-dugdha-rasālā-saśarkara-baddha-dadhi-vividha-baṭakotta",
    "GR14muktacau:2405": " ma-marīcādibhis tathāhaṃ bhojayiṣye /",
    "GR14muktacau:2406": " yathā vartmani succhāya-taru-mūleṣu",
    "GR14muktacau:2407": " svapan sva-gṛham āgatya saṅgavāvadhi svapann eva tiṣṭhāmi /",
    "GR14muktacau:2408": " tatas tac-chravaṇena hāsa-kolāhale vṛtte mayoktaṃ - nāndīmukhi/",
    "GR14muktacau:2409": " kṣudra-gāminair",
    "GR14muktacau:2410": " eva sva-sva-grāma-sīmārthaṃ madhyastham ālambya nyāyaḥ kriyate / rājānas tu",
    "GR14muktacau:2411": " rājyaṃ sva-dordaṇḍa-balenaiva labhante /",
    "GR14muktacau:2412": " tad etad-rājya-hetor nyāyena kim ? mayā",
    "GR14muktacau:2413": " sahaitāḥ samaram ācarantu /",
    "GR14muktacau:2414": " tatra yasya jayo bhavet tasyaiva rājyaṃ sphuṭaṃ",
    "GR14muktacau:2415": " setsyati /",
    "GR14muktacau:2416": " ity uktvā tad-artham iva sāṭopaṃ kiñcid upasarpati mayi tāsu ca itas tataḥ",
    "GR14muktacau:2417": " sa-bhaya-sahelanam apasarpantīṣu nāndīmukhī - vīra/",
    "GR14muktacau:2418": " sampraty asmat-samakṣam",
    "GR14muktacau:2419": " etāsām ujjvala-kula-vilasita-ballava-vadhūnāṃ dharṣaṇam etad bhavataḥ param",
    "GR14muktacau:2420": " asāmpratam eva /",
    "GR14muktacau:2421": " ity avadhārayann ārād eva tiṣṭheti mām ābhāṣya lalitāṃ praty uvāca - lalite /",
    "GR14muktacau:2422": " sāmpratam asya vana-vīrasya nirjana-vane'smin pragalbhatā-mahatī bhavatīnāṃ tu",
    "GR14muktacau:2423": " śirīṣa-kusuma-mṛdulāni śarīrāṇi,",
    "GR14muktacau:2424": " tad deśa-kāla-balādikaṃ vīkṣya vivādaṃ tyaja /",
    "GR14muktacau:2425": " tac chrutvā candramukhī - bho mugdhāḥ/",
    "GR14muktacau:2426": " nāndīmukhī satyaṃ kathayati / tac",
    "GR14muktacau:2427": " chṛṇudhvam /",
    "GR14muktacau:2428": " vayam abalāḥ komalāṅgyaḥ /",
    "GR14muktacau:2429": " ayaṃ tu nirjana-vana-puruṣo'ticapalaḥ /",
    "GR14muktacau:2430": " yasyā darśanād evāyaṃ sādhvasena vihvalo bhavati /",
    "GR14muktacau:2431": " sāpy asmac-cakravartinī",
    "GR14muktacau:2432": " nāntika-vartinī /",
    "GR14muktacau:2433": " sudurmukhābhimanyu-prabhṛti-vāhinī-patayo'pi sampraty",
    "GR14muktacau:2434": " etad-vṛttānabhijñā dūre vartante /",
    "GR14muktacau:2435": " tad-bhayānaka-deśe'sminn ātma-madhye dvandve",
    "GR14muktacau:2436": " patite sarvataḥ sarve luṇṭāka-duṣṭa-gamakāḥ samutthāya samasta-mauktikāni",
    "GR14muktacau:2437": " viluṇṭhya neṣyanti /",
    "GR14muktacau:2438": " tadāsmākam eva mahatī hānir bhaviṣyati /",
    "GR14muktacau:2439": " asya tu ṣaṣṭhāṃśa",
    "GR14muktacau:2440": " eva tato'lpa-hāniḥ /",
    "GR14muktacau:2441": " tad yadi sarvābhyo rocate tarhi vayaṃ saumyā iva bhavatyaḥ",
    "GR14muktacau:2442": " samprati rājya-vārtām apahāya samucitād apy adhika-mūlyena mauktikāny ādāya",
    "GR14muktacau:2443": " asya cillātakasya sparśa-mātreṇaiva janiṣyamāṇa-duṣkīrti-bharād ātmānam api",
    "GR14muktacau:2444": " saṃrakṣya sva-gṛham āsādayāmaḥ /",
    "GR14muktacau:2445": " paścād etad-vṛttānta-śravaṇād eva",
    "GR14muktacau:2446": " vṛndāvana-mahārājñī tan-muktā-pradānena drutam eva guru-prabhṛtīn santoṣya",
    "GR14muktacau:2447": " mahārāgeṇātivegena svayam atrāgatya dūrata eva kaṭakāṭopam avaṣṭabhya svayaṃ",
    "GR14muktacau:2448": " samaram akurvāṇā cañcala-nayanāñcala-pravaṇayā",
    "GR14muktacau:2449": " nīta-tīkṣṇādhāra-viṣama-śarāstra-saṃvardhita-bhrūkuṭi-dhanurdhara-sumukha-",
    "GR14muktacau:2450": " kañja-bhīṣaṇābhimanyu-prabhṛti-vāhinī-pati-dvāraiva tathā vigraha-bhaṅgīm",
    "GR14muktacau:2451": " āṭopayiṣyati /",
    "GR14muktacau:2452": " yathāyaṃ vana-madhya eva vīraṃmanyas tvaritam eva sādhvasena",
    "GR14muktacau:2453": " kampamānaḥ san",
    "GR14muktacau:2454": " bṛṃhita-hāheti-kamala-rāga-maṇi-prakara-khacita-cāru-cāṭu-cintā-rana-nikara-ra",
    "GR14muktacau:2455": " cita-mañjula-mālāṃ nija-kaṇṭhād uttāryopaḍhaukitīkṛtya tac-caraṇa-parisaraṃ",
    "GR14muktacau:2456": " śaraṇam upagacchann etat-samudita-gadgada-gadita-khara-dyuti-lavena",
    "GR14muktacau:2457": " tat-kāla-druta-citta-navanītayā tayā kāruṇyena prasādī-kṛtenaiva",
    "GR14muktacau:2458": " tad-yāvakāruṇa-maṇi-draveṇābhinava-śikhaṇḍāvataṃsaṃ śoṇam iva racayann",
    "GR14muktacau:2459": " etad-rājyaṃ tad-utpanna-nikhila-mauktikādikam api samarpya svayam api tām",
    "GR14muktacau:2460": " evānucariṣyati /",
    "GR14muktacau:2461": " tac-chravaṇena sānandollāsa-sasmitaṃ rādhā-kuñjaṃ tiryag avalokayati mayi",
    "GR14muktacau:2462": " nāndīmukhī smitvā - gokula-pravīra/",
    "GR14muktacau:2463": " tvad-anurūpa-viṣama-śara-samara-pravīṇayā",
    "GR14muktacau:2464": " vṛndāvana-cakravartinyā samam eva bhavat-samara-paripāṭī paraṃ śobhate / etāḥ",
    "GR14muktacau:2465": " punar atīva komalās tad-abhyarṇam antareṇa tvayā saha tādṛśa-vigraha-vilāsaṃ",
    "GR14muktacau:2466": " katham ācarantu tad alīka-virodhaṃ parityajya sāmpratam anyāsām api mauktikam",
    "GR14muktacau:2467": " amūlyaṃ nirṇīyatāṃ paścād bhagavaty eva rājya-nyāyaṃ vicārayiṣyati /",
    "GR14muktacau:2468": " tatas tāsāṃ sākūta-vacanam avadhāryaiva garvita-gopyo jitā jitā iti vadan sva-mukhe",
    "GR14muktacau:2469": " vāma-muṣṭiṃ bherīkṛtya vādayan madhumaṅgalaḥ sānandaṃ bhāṇḍavam ātanoti /",
    "GR14muktacau:2470": " vṛndā - bho naṭa-pravara madhumaṅgala/",
    "GR14muktacau:2471": " asmac-cakravartinyām atrāyātāyām api",
    "GR14muktacau:2472": " tad-āhlādanārtham ātma-priya-sakhasya hāheti-ḍhakkā-vādyena śikṣā-vaiśiṣṭyena",
    "GR14muktacau:2473": " ṣaṭ-pado bhavan uḍḍīyoḍḍīya bhramarikām ādadānaḥ sphuṭam ito raṅgād asmād",
    "GR14muktacau:2474": " adhikam uddaṇḍaḥ tāṇḍavayann anena dvipada-gopena sārdhaṃ sugahanaṃ",
    "GR14muktacau:2475": " nandīśvara-goṣṭham āpsyasi /",
    "GR14muktacau:2476": " tadānīṃ tad-avalokanād vayam api",
    "GR14muktacau:2477": " cakṣuḥ-sāphalyam utsphārayiṣyāmaḥ /",
    "GR14muktacau:2478": " tato'haṃ vihasya - nāndīmukhi/",
    "GR14muktacau:2479": " seyaṃ candramukhī sāmañjasya-ratā lalitādivad",
    "GR14muktacau:2480": " dvandva-pātinī na bhavati /",
    "GR14muktacau:2481": " ato vinā mūlyenāpy asyai santuṣṭena mayā mauktikāni",
    "GR14muktacau:2482": " deyāni / kintv iyaṃ mantra-vidāṃ mūrdhanyā tataḥ śvaḥ paraśvo vā parama-śuciḥ",
    "GR14muktacau:2483": " satī rahaḥ sthānam āgatya snānādinā parama-śucaye",
    "GR14muktacau:2484": " kāntadarpābhidhācārya-nirukta-mantra-paṭalaṃ mahyam upadiśatu / yatheha",
    "GR14muktacau:2485": " vṛndāvane gopenaiva mayā surādhikā-śrī-drutam eva labhyate /",
    "GR14muktacau:2486": " tataś candramukhī kuṭilaṃ mām avalokayanty āha - aho mām api hitopadeśinīṃ",
    "GR14muktacau:2487": " kṛtānabhijñas tvaṃ kadarthayitum udyato'si ?",
    "GR14muktacau:2488": " nāhaṃ tava mantrābhijñā",
    "GR14muktacau:2489": " tan-mantra-caturā kāñcana-latair ācāryā kriyatāṃ bhavatā /",
    "GR14muktacau:2490": " tato'haṃ - kāñcanalate/",
    "GR14muktacau:2491": " bhavad-vaidagdhyāvalokanena man-mano-bhramaras tvayi",
    "GR14muktacau:2492": " prakāmam anurajyann atīvotkaṇṭhate tat-parama-sundaratārādhikā",
    "GR14muktacau:2493": " bhavad-upakaṇṭha-vartinī mañjulataraikāvalir ekā sasmitam ālokayantīnām āsāṃ",
    "GR14muktacau:2494": " samakṣam eva paramotkaṇṭhite mad-urasi sneha-bhareṇa svayam eva tvayā yady",
    "GR14muktacau:2495": " adhīyate tarhi mūlyam antareṇāpi bhavad-abhīṣṭa-mauktikāny avaśyaṃ",
    "GR14muktacau:2496": " vitariṣyāmi /",
    "GR14muktacau:2497": " api ca mat-pariṣvaṅga-lalita-ratna-hāra-trayeṇa",
    "GR14muktacau:2498": " bhavat-kaṇṭha-madhya-nābhi-pradeśānalaṃ prasādhayiṣyāmīti tām anusarati mayi",
    "GR14muktacau:2499": " sā māṃ tiryag-avalokayantī huṃ kurvatī kiñcic apasasāra /",
    "GR14muktacau:2500": " rādhā ca sasmitaṃ",
    "GR14muktacau:2501": " kurvatī ātmani śaṅkām ādhāya sambhramam avāpa /",
    "GR14muktacau:2502": " tato viśākhā tarjany-aṅguṣṭha-choṭikayā nāndīmukhīm abhimukhīkṛtya",
    "GR14muktacau:2503": " netra-kūṇanena raṅgaṇamālikā-tulasike darśitavatī /",
    "GR14muktacau:2504": " nāndīmukhī vihasya - mohana/",
    "GR14muktacau:2505": " ime rādhikā-priya-caraṇa-tat-pare tad-atīva-priye",
    "GR14muktacau:2506": " raṅgaṇamālikā-tulasike tāṃ vinā-kṣaṇam api kutrāpy avasthātuṃ na śaknuvatas tad",
    "GR14muktacau:2507": " anayor muktā-mūlyaṃ nirṇīya tūrṇam ete tad-antike prasthāpaya /",
    "GR14muktacau:2508": " tato'haṃ sāntarānandaṃ vihasya - nāndīmukhi/ tulasyā",
    "GR14muktacau:2509": " adṛṣṭacara-cañcala-nayanāñcalāvaloka-lava-marikca-kṣoda-miśrita-susmita-nava-",
    "GR14muktacau:2510": " ghanasāra-lava-parimilitāśruta-cara-nava-nava-bhāṣita-makaranda-pāyanena",
    "GR14muktacau:2511": " vihvalīkṛtam iva māṃ sneha-vihvalā raṅgaṇamālikā mad-urasi",
    "GR14muktacau:2512": " nija-kuca-kuṭmalābhyām avaṣṭabhya maj-jīvātu-rūpa-svādhara-pīyūṣa-pāyanena",
    "GR14muktacau:2513": " drutaṃ sandhukṣayatv iti /",
    "GR14muktacau:2514": " tataḥ sarvāsu hasantīṣv avanata-mukhyau te viśākhā-pṛṣṭha-lagne babhūvatuḥ /",
    "GR14muktacau:2515": " nāndīmukhī - muktāphala-vāṇijya-vilāsin/",
    "GR14muktacau:2516": " yūtheśayor api rādhā-viśākhayor",
    "GR14muktacau:2517": " mauktika-mūlya-nirṇaye yan mano na dhatse /",
    "GR14muktacau:2518": " tatra kiṃ kāraṇam ?",
    "GR14muktacau:2519": " tato'haṃ - sā yūtheśā mat-savidham āgatya cet svayaṃ nirṇayati / tadaiva",
    "GR14muktacau:2520": " nirṇayanīyam /",
    "GR14muktacau:2521": " tad-agocare kena nirṇīyatām ?",
    "GR14muktacau:2522": " nāndīmukhī - vīra/",
    "GR14muktacau:2523": " mūlyaṃ tāvat prakāśaya /",
    "GR14muktacau:2524": " yathā tac-chravaṇena",
    "GR14muktacau:2525": " tan-mūlya-dravyāṇāṃ samāhṛtis tayā kriyate /",
    "GR14muktacau:2526": " mayoktaṃ - rādhā-viśākhayor advaitād dvayor api mad-atīva-priyayor yat kiñcin",
    "GR14muktacau:2527": " mūlyaṃ kathyate tac chrūyatām /",
    "GR14muktacau:2528": " mat-pṛṣṭha-mañjulatara-tamāla-saṃvalita-masṛṇatara-",
    "GR14muktacau:2529": " dakṣiṇa-savya-bhujā-svarṇa-latayor gāndharvikā-viśākhayor",
    "GR14muktacau:2530": " lalita-natāṃsa-nihita-vilāsollasita-parimilita-supracaṇḍa-dor-daṇḍa-yugalasya",
    "GR14muktacau:2531": " surabhi-kusuma-kula-parivāsita-vana-vihāra-mādhurīm anusṛtasya parasparam",
    "GR14muktacau:2532": " aviṣama-nirupama-prema-kalāpāvalokana-kautukena mama gaṇḍa-raṅga-sthale",
    "GR14muktacau:2533": " tan-madhura-vadana-sudhākara-pravīṇa-naṭa-pravarau yugapat pṛthag vā mṛdu",
    "GR14muktacau:2534": " mṛdu tāṇḍavaṃ samullāsayantau mad-ānanda-kandaṃ kandalayatām /",
    "GR14muktacau:2535": " kiṃ ca, rādhā-kuṇḍa-taṭī-kuḍuṅga-bhavanāṅgane",
    "GR14muktacau:2536": " bhramad-bhramara-jhaṅkṛti-parimilita-surabhi-kusuma-vṛnda-syandamāna-makar",
    "GR14muktacau:2537": " anda-mañjula-bakula-talāmala-kanaka-vedikāyāṃ",
    "GR14muktacau:2538": " mañjula-malli-kusuma-dala-kula-kalpita-praśasta-sukumāra-talpopari svarṇa-",
    "GR14muktacau:2539": " yūthikā-kusuma-kṛta-candropadhāne vāma-kaphoṇim avaṣṭabhya",
    "GR14muktacau:2540": " saṅkucita-jānu-dvayaṃ sukhopaviṣṭasya man-mano-madhupāśrayavāsantyā",
    "GR14muktacau:2541": " viśākhayā svarṇa-sampuṭa-sthita-kuṅkuma-rasaṃ kiñcit ślatham ivālokayantyā",
    "GR14muktacau:2542": " sva-sakhya-praṇaya-madhūnmādena nistala-nija-vakṣoja-yugalād",
    "GR14muktacau:2543": " ākṛṣṭa-dara-kaṭhinībhūta-surabhi-kuṅkuma-paṅka-milanād īṣad ghanīkṛtya tena",
    "GR14muktacau:2544": " mṛdu mṛdu rūṣite mama pulakita-vakṣasi mat-prāṇa-pañjara-śārikā rādhikā",
    "GR14muktacau:2545": " kadācit svasya kadācit viśākhāyāḥ kuca-sampuṭa-vikṛṣṭa-nava-mṛgamada-draveṇa",
    "GR14muktacau:2546": " saromāñcaṃ campaka-kalikāgreṇa vallari-makarāṅkura-patrāṇi",
    "GR14muktacau:2547": " praguṇākalpa-kalpanayā kalpayantī",
    "GR14muktacau:2548": " nirbhara-parasparāsamānordhva-sauhārda-saurabhya-bhareṇa",
    "GR14muktacau:2549": " camatkṛti-valita-mad-deha-mano-vākyāni paraṃ parivāsayatv iti /",
    "GR14muktacau:2550": " ato rādhā-viśākhe sa-snehaṃ yugapat supulaka-paraspara-cātu-rakṣika-vīkṣaṇena",
    "GR14muktacau:2551": " lajjite babhūvatuḥ /",
    "GR14muktacau:2552": " viśākhā - lalite/",
    "GR14muktacau:2553": " lampaṭatā-nāṭye tal-lampaṭa-naṭābhyām",
    "GR14muktacau:2554": " asambhava-manoratha-nāma-nāṭakasya vidhīyamānābhinaya-vīkṣaṇāya",
    "GR14muktacau:2555": " nirjana-vana-raṅge'smin yathārtha-nāmnī nāndīmukhīyaṃ",
    "GR14muktacau:2556": " mauktika-pradāna-nimittaka-vitathā-vāk-prastutyāsmān sabhāsadaḥ kartuṃ",
    "GR14muktacau:2557": " saṃrakṣya prakāreṇa viḍambayitum udyuktāsti /",
    "GR14muktacau:2558": " tad atra raṅge yasyā raṅgo vidyate",
    "GR14muktacau:2559": " sā kila kulavatī sādhvī sphuṭam asya catuḥṣaṣṭhī-kalā-vidagdhasya naṭasya",
    "GR14muktacau:2560": " lāsyam atropaviśya paśyantī bhadreṇa kula-dvayam utkīrtayatu ahaṃ tu gṛhaṃ",
    "GR14muktacau:2561": " gacchāmi /",
    "GR14muktacau:2562": " tato nāndīmukhī -sakhi viśākhe/",
    "GR14muktacau:2563": " asya narma-karmaṭha-śīlasya durlīlasya",
    "GR14muktacau:2564": " vacana-vilāsa-mātreṇaiva kathaṃ nirvidya khidyase ?",
    "GR14muktacau:2565": " kṣaṇaṃ tiṣṭha /",
    "GR14muktacau:2566": " niḥsandeham",
    "GR14muktacau:2567": " adhunaiva muktā dāpayiṣyanty asmi iti tām ābhāsya nivartya ca mat-savidham",
    "GR14muktacau:2568": " āsādya māṃ prāha - durlīla gopa-yuvarāja/",
    "GR14muktacau:2569": " bhavad-visadṛśa-narmālāpa-śravaṇena",
    "GR14muktacau:2570": " viśākhādayo mad-upari śaśvat khidyante /",
    "GR14muktacau:2571": " tat kṛpayā samprati",
    "GR14muktacau:2572": " narma-karma-pañjikā-prapañcaṃ saṃrakṣya kraya-vikraya-pañjikām udghāṭya",
    "GR14muktacau:2573": " draviṇādi-mūlyena muktāḥ pradāya dhruvam amūr",
    "GR14muktacau:2574": " bhavat-snigdha-gāndharvā-camūs tvaritam anurañjaya /",
    "GR14muktacau:2575": " tato'haṃ - nāndīmukhi/",
    "GR14muktacau:2576": " yadyapi rādhā mayi kāṭhinyam eva santatam ātanoti,",
    "GR14muktacau:2577": " tathāpi sahaja-snigdhasya mama manas tu tan-nāma-mātra-śravaṇād eva nāṅgam",
    "GR14muktacau:2578": " eva samastaṃ drutam anusandhatte tadānu tat-sahacarīṣu kāṭhinyena kim ? tato",
    "GR14muktacau:2579": " dina-dvayābhyantare yāvan nirṇīta-mūlyam upasthāpayanti / tāvad eva",
    "GR14muktacau:2580": " tat-suvarṇālaṅkāraṇādi-raupyādi-rasādi-priya-gavādikaṃ dhanaṃ mayi sthāpyatayā",
    "GR14muktacau:2581": " mayi saṃrakṣya etad-anurūpa-kiyan-mauktikāni gṛhṇantu /",
    "GR14muktacau:2582": " ity ābhāṣya punaḥ kṣaṇaṃ maunena vimṛśyāha - nāndīmukhi/",
    "GR14muktacau:2583": " santata-dayita-gocāraṇa-līlayā vane vane bhramatā mayaitat sarvaṃ kutra",
    "GR14muktacau:2584": " rakṣitavyam /",
    "GR14muktacau:2585": " pratīti-pātram api ko'pi na dṛśyate /",
    "GR14muktacau:2586": " rakṣite ca para-ramaṇī-dravye",
    "GR14muktacau:2587": " lajjāpakīrtito mahad bhayaṃ labhyate /",
    "GR14muktacau:2588": " tat satyam ucyate prastuta-mūlyaṃ vinā etat",
    "GR14muktacau:2589": " kim api na sampadyata eva /",
    "GR14muktacau:2590": " nāndīmukhī - mohana/",
    "GR14muktacau:2591": " etad apūrva-mūlyaṃ kutrāpi na dṛṣṭaṃ na vā śrutam asti /",
    "GR14muktacau:2592": " tato'haṃ - vidagdhe nāndīmukhi/",
    "GR14muktacau:2593": " īdṛśam etad bhūmi-jātāpūrva-mauktikaṃ tvayā",
    "GR14muktacau:2594": " brahmāṇḍe kutrāpi dṛṣṭacaraṃ śrutacaraṃ vā asti ?",
    "GR14muktacau:2595": " tad-apūrva-padārthasya",
    "GR14muktacau:2596": " mūlyam apy apūrvam /",
    "GR14muktacau:2597": " tatrāpi na vayaṃ muktā-vyāpāriṇaḥ kintu kevalaṃ",
    "GR14muktacau:2598": " bhagavatī-pādānām ādeśena bhavad-āgraheṇa cātra pravartitāḥ smaḥ / tasmāc ced",
    "GR14muktacau:2599": " icchā syāt tarhi mitho nirdhārita-mūlyaṃ prastutaṃ dattvā parama-caturā etā",
    "GR14muktacau:2600": " mauktikāni gṛhṇantu /",
    "GR14muktacau:2601": " no ced gṛhaṃ gacchantu /",
    "GR14muktacau:2602": " paśya madhyāhna-prāyo divaso",
    "GR14muktacau:2603": " jātas tad vayam api godhana-sambhālanāya govardhanaṃ gacchāmaḥ /",
    "GR14muktacau:2604": " tato nāndīmukhī sanirvedam iva lalitāntikam upetya anuccaiḥ - sakhi lalite/ sakhi",
    "GR14muktacau:2605": " viśākhe/ bhoḥ sarvāḥ priyasakhyaḥ/",
    "GR14muktacau:2606": " tataḥ adbhuta-tapasvini/",
    "GR14muktacau:2607": " tiṣṭha tiṣṭha iti nāndīmukhīm ākṣipya māṃ prati lalitā",
    "GR14muktacau:2608": " smitvā - dhīra-lalita yuvarāja/",
    "GR14muktacau:2609": " tataḥ paramānanda-sandohena mayā vicitya vicitya paramottama-mauktika-saṅcayaiḥ",
    "GR14muktacau:2610": " sva-hastena vicitra-śilpa-kalpanayā rādhāṅga-pratyaṅgābharaṇāni viracayya",
    "GR14muktacau:2611": " suvarṇa-sampuṭe nidhāya tan-nāma-mudrayā cihnitīkṛtya",
    "GR14muktacau:2612": " lalitā-viśākhādi-sakhī-maṇḍalīnāṃ ca bhūṣaṇāni tathaiva nirmāya pṛthak pṛthak",
    "GR14muktacau:2613": " sampuṭe nyasya tat-tan-nāma-mudrayā cihnitīkṛtya tathaivāgrathitāny apy",
    "GR14muktacau:2614": " uttama-mauktikāni bahūni ca nāndīmukhyā saha",
    "GR14muktacau:2615": " madhumaṅgala-subala-tat-kālāgatojjvala-vasanta-kokilādi-hastena",
    "GR14muktacau:2616": " rādhā-kuṇḍa-nikuñja-mandire prahitāni /",
    "GR14muktacau:2617": " rādhayā smita-lalita-lalitā-viśākhādi-sakhībhiḥ samaṃ smita-śavalita-harṣeṇādāya",
    "GR14muktacau:2618": " sādara-madhura-pracuratara-pakvānna-tāmbūla-vīṭikābhir madhumaṅgalaṃ",
    "GR14muktacau:2619": " praṇaya-rūpa-gandha-candanair vara-tāmbūlaiś ca subalādikaṃ ca santoṣya",
    "GR14muktacau:2620": " tad-dhastena",
    "GR14muktacau:2621": " sva-hasta-sampādita-surabhi-sukumārāruṇa-kusuma-vicitrita-kāñcana-yūthikā-m",
    "GR14muktacau:2622": " ālya-karpūra-vāsita-tāmbūlopaḍhaukanena nirbharam ānandito'haṃ",
    "GR14muktacau:2623": " praṇayādhikyena tan-mālya-bhūṣitas tat-tāmbūlam upayuñjānaḥ sakhībhiḥ saha",
    "GR14muktacau:2624": " gosambhālanāya govardhanam āgataḥ /",
    "GR14muktacau:2625": " tataś ca svarṇa-sampuṭaṃ samudhghāṭya lalitā tad-alaṅkaraṇena sānandam",
    "GR14muktacau:2626": " ānanditāṃ rādhāṃ prasādhayāmāsa /",
    "GR14muktacau:2627": " tad anu lalitā-viśākhādayaḥ sakhyo'pi parasparaṃ tat-tat-sampuṭābharaṇenātmānaṃ",
    "GR14muktacau:2628": " bhūṣayāmāsuḥ /",
    "GR14muktacau:2629": " tatas tāḥ sva-sva-gṛhe gatvā",
    "GR14muktacau:2630": " tat-pracuratarādbhuta-mauktika-pradānena sva-sva-patiṃ sva-sva-gurūṃś ca paraṃ",
    "GR14muktacau:2631": " santoṣya punar gāndharvā-saras-tīra-gāndharvā-sthānīm avāpya mitho",
    "GR14muktacau:2632": " man-madhura-madhura-narma-vārtā-vinodena sukhaṃ vijahruḥ /",
    "GR14muktacau:2633": " satyā - gokula-vilāsārāma-matta-kokila/",
    "GR14muktacau:2634": " tatas tataḥ ?",
    "GR14muktacau:2635": " kṛṣṇaḥ - priye/",
    "GR14muktacau:2636": " śrutaṃ śrotavyam /",
    "GR14muktacau:2637": " tad alaṃ tad-ati-vārtayeti bruvann eva",
    "GR14muktacau:2638": " tan-madhura-rahasya-keli-vṛttāntodghāṭana-vaikulyātiśayenādhairyaṃ -",
    "GR14muktacau:2639": " mat-kaṇṭhasya suvarṇa-bandhura-maṇi-vrātollasan-mālikā",
    "GR14muktacau:2640": " mac-chabda-grahayor alaṃ parilasat-svarṇāvataṃsa-dvayī /",
    "GR14muktacau:2641": " mat-kāyasya sugandhi-kuṅkuma-lasac-carcā parā sā kadā",
    "GR14muktacau:2642": " hāhā yāsyati dṛk-pathaṃ mama punaḥ puṇyair agaṇyair iha //",
    "GR14muktacau:2643": " iti kṣaṇaṃ maunam ālambya punaḥ sautsukyaṃ -",
    "GR14muktacau:2644": " mad-vakṣaḥ-sthala-campakāvalir iyaṃ man-netra-padma-dvayī",
    "GR14muktacau:2645": " saudhāsiktir iyaṃ mad-eka-vilasat-sarvāṅga-lakṣmīr iyam /",
    "GR14muktacau:2646": " mat-prāṇoru-vihaṅga-vallarir iyaṃ mat-kāmita-śrīr iyaṃ",
    "GR14muktacau:2647": " maj-jīvātur iyaṃ mayā punar aho hā hā kadā lapsyate //",
    "GR14muktacau:2648": " iti vilapan sāśru-dhāras tal-līlā-smaraṇa-vihvalaṃ bhūmau nipatya sa-śabdaṃ",
    "GR14muktacau:2649": " rudantaṃ madhumaṅgalam āliṅgya tad anu - prāṇa-vallabhe/",
    "GR14muktacau:2650": " tvam eva jīvātu-rūpā",
    "GR14muktacau:2651": " rādhāsīti sa-kampaṃ sa-gadgadaṃ lapan tāṃ satyāṃ pariṣvajya muhur muhur",
    "GR14muktacau:2652": " dīrgham uṣṇaṃ ca uccair niśasann āsīt /",
    "GR14muktacau:2653": " satyabhāmā ca - sambhrameṇa sāśru-romāñcā nija-śāṭikāñcalena taṃ vījayantī",
    "GR14muktacau:2654": " tūṣṇīm āsīt /",
    "GR14muktacau:2655": " ity akhila-vṛttāntaṃ paurṇamāsī-śiṣyā samañjasā-mukhād ākarṇya saromāñcaṃ",
    "GR14muktacau:2656": " sakautukaṃ savyathaṃ lakṣmaṇā prāha - sakhi samañjase/",
    "GR14muktacau:2657": " tatas tataḥ ?",
    "GR14muktacau:2658": " samañjasā -- tataḥ prathamam atisambhrameṇa kṣaṇaṃ tūṣṇīṃ sthitvā tad anu -",
    "GR14muktacau:2659": " prāṇanātha/",
    "GR14muktacau:2660": " nikhila-vraja-janaika-jīvana/",
    "GR14muktacau:2661": " jaya jaya dhairyam avalambasva dhairyam",
    "GR14muktacau:2662": " avalambasva /",
    "GR14muktacau:2663": " samāśvāsīhi samāśvāsīhīti vaiyagrya-viśaṅkaṭa-dhvaniṃ",
    "GR14muktacau:2664": " bhāṣamāṇayā muhur muhur vijanena mṛdu mṛdu madhurāṅga-mārjanena",
    "GR14muktacau:2665": " gokula-gamanārtha-prārthanādibhir eva nija-jīvita-nāthaṃ śanaiḥ śanaiḥ",
    "GR14muktacau:2666": " sandhukṣitīkṛtya nijānanta-sukha-sudhā-sindhūn nijānanta-prāṇa-parasparām api",
    "GR14muktacau:2667": " tṛṇavad dhruvam anapekṣya sadā",
    "GR14muktacau:2668": " cikīrṣita-nija-paramābhīṣṭa-tat-sukhābhāsa-lava-leśayā",
    "GR14muktacau:2669": " tac-caraṇa-paṅkajaika-gatyā satyayā tadānīm eva sakhī-dvārā",
    "GR14muktacau:2670": " tatrānīta-śrīmad-uddhava-mantri-rāja-sannirūpite samāgāmini paraśvo'hani",
    "GR14muktacau:2671": " madhura-dadhyannādi-bhojanānantaraṃ",
    "GR14muktacau:2672": " guru-dina-sita-daśamī-dhaniṣṭhābha-śubha-yoga-sambhāvita-vividha-guṇābhirā",
    "GR14muktacau:2673": " jitābhijin-nāma-san-muhūrta-vare sarvato nairvighnyena jhaṭiti",
    "GR14muktacau:2674": " samasta-praśasta-śastotpādana-puraḥsara-gokula-pura-praveśa-sampādayitrīṃ",
    "GR14muktacau:2675": " parama-maṅgala-kulojjvalita-yātrāṃ vidhāya savinaya-nirbandhena",
    "GR14muktacau:2676": " pūjya-caraṇa-śrīmad-agraja-mahānubhāvaṃ gokula-gamanārtham atyutkaṇṭhitayam",
    "GR14muktacau:2677": " api dvārakā-purābhibhāvanārtham abhisaṃrakṣya tatrabhavatī",
    "GR14muktacau:2678": " śrī-bhagavatī-pāda-padmān puro nidhāya sārdham uddhava-rohiṇīśvarībhyāṃ",
    "GR14muktacau:2679": " sakala-maṅgalāliṅgito madhumaṅgalālaṅkṛtaḥ śrī-śrīmad-vraja-nava-yuvarājas",
    "GR14muktacau:2680": " tat-kṣaṇād eva drutam itaś calitvā śrīmatā nandīghoṣa-rathena",
    "GR14muktacau:2681": " śrī-gokulopaśalyam āsādya",
    "GR14muktacau:2682": " pramada-sambhṛta-cintābhilaṣita-nijābhilaṣita-nijābhīra-śṛṅgāra-nikareṇāti-bhr",
    "GR14muktacau:2683": " ājamānaḥ san śrīmati nija-vraja-pure śubha-praveśam avaśyaṃ kariṣyatīti",
    "GR14muktacau:2684": " sudṛḍhaṃ sarva-sammatyā nirṇītam astīti",
    "GR14muktacau:2685": " tat-pariveśita-madhura-samācāra-sudhāsāram ānandāsāra-samplutā",
    "GR14muktacau:2686": " śravaṇa-caṣakaiḥ samācamya",
    "GR14muktacau:2687": " parama-saubhāgyavatī-śiromaṇi-mañjarī-satyabhāmāsamakakṣa-paṭṭa-mahiṣī",
    "GR14muktacau:2688": " sakala-sallakṣaṇa-guṇa-lakṣojjvalita-lakṣmaṇā sautsukyaṃ sālalāpa -- sakhi",
    "GR14muktacau:2689": " samañjase/ etan-madhura-rasa-vārtāśravaṇād atīva utkaṇṭhitāhaṃ",
    "GR14muktacau:2690": " śrī-yādavendreṇa sārdhaṃ goṣṭhendra-goṣṭham avāpya",
    "GR14muktacau:2691": " rādhā-sakhya-puṣpa-saurabhyenātmānaṃ vāsayitum abhilaṣāmi /",
    "GR14muktacau:2692": " samañjasā - sakhi tathaiva sarvathā bhavatu bhavatyā iti /",
    "GR14muktacau:2693": " ādadānas tṛṇaṃ dantair idaṃ yāce punaḥ punaḥ /",
    "GR14muktacau:2694": " śrīmad-rūpa-padāmbhoja-dhūliḥ syāṃ janma-janmani //1//",
    "GR14muktacau:2695": " yasyājñā-sudhayā prabodhita-dhiyā muktā-caritrair mayā",
    "GR14muktacau:2696": " gucchaḥ puṣpa-bharair vyadhāyi ya iha śrī-rūpa-saṃśikṣayā /",
    "GR14muktacau:2697": " jīvākhyasya mad-eka-jīvita-tanos tasyaiva dṛk-ṣaṭpadī",
    "GR14muktacau:2698": " ghrāṇais taṃ paribhūṣitaṃ na tanutāṃ tat-keli-śīdhūtka-dhīḥ //2//",
    "GR14muktacau:2699": " muktā-caritra-puṣpaughair gucchaṃ gumphitam adbhutam /",
    "GR14muktacau:2700": " vataṃsatu mat-snehāt śrīmad-rūpa-gaṇo rahaḥ //3//",
    "GR14muktacau:2701": " yasya saṅga-balato'dbhutā mayā",
    "GR14muktacau:2702": " mauktikottama-kathā pracāritā /",
    "GR14muktacau:2703": " tasya kṛṣṇa-kavi-bhūpater vraje",
    "GR14muktacau:2704": " saṅgatir bhavatu me bhave bhave //4//"
}