{
    "T04bsa036_u:0": " Śaraṇagamanadeśanā",
    "T04bsa036_u:1": " namo ratnatrayāya",
    "T04bsa036_u:2": " tryapāyapañcayonīnāṃ sarvaduḥkhavighātakam /",
    "T04bsa036_u:3": " śreyo 'bhyudayasaukhyānāṃ dātāraṃ praṇamāmi tam // 1 //",
    "T04bsa036_u:4": " atra śaraṇagamanamabhidhāsye / samāsataḥ /",
    "T04bsa036_u:5": " adhiṣṭhānasthitī cintā kālaprakṛtimānakam /",
    "T04bsa036_u:6": " nayaḥ śikṣā niruktiśca karmaupamyavibhaktayaḥ /",
    "T04bsa036_u:7": " ādīnavārthaśaṃsāśca proktāḥ pañcadaśa kramāt // 2 //",
    "T04bsa036_u:8": " tatra adhiṣṭhānapudgalastu dvividhaḥ- mahāyānagotrīyo hīnayānagotrīyaśca /",
    "T04bsa036_u:9": " sthitirdvividhā- mahā-hīna-yānabhedataḥ /",
    "T04bsa036_u:10": " tatraivaṃ hi tāvad mahāyānaśāstreṣu ratnatrayam- tathatāratnatrayam,",
    "T04bsa036_u:11": " abhisamayaratnatrayaṃ,",
    "T04bsa036_u:12": " sammukhasthaṃ ca ratnatrayam /",
    "T04bsa036_u:13": " taccaivam- jñeyāviparyastajñānam,",
    "T04bsa036_u:14": " nirvikalpādvayajñānam,",
    "T04bsa036_u:15": " dharmadhātvavasthitatvaṃ ca /",
    "T04bsa036_u:16": " tadeva viśuddha-dharmadhātuprajñāpāramitā,",
    "T04bsa036_u:17": " samāhitāvasthāyāṃ gaganatalavat samastadharmasākṣātkāriṇyāṃ mahābhūmau avasthitāḥ bodhisattvāśca (tathatāratnatrayam) /",
    "T04bsa036_u:18": " atha caivaṃ- dvividho rupakāyaḥ ,",
    "T04bsa036_u:19": " santānāvasthitāścatuḥsatya-saptatriṃśadbodhipākṣikadharma-bhūmi-pāramitādayo dharmāḥ,",
    "T04bsa036_u:20": " prayogamārgīyāśca bodhisattvāḥ /",
    "T04bsa036_u:21": " punaścaivam- citrāṅkitatotkīrṇaniṣiktamṛṇmayādi (buddhapratimādi)",
    "T04bsa036_u:22": " - navāṅgapravacanamayapothīpustakādi,",
    "T04bsa036_u:23": " saṃbhāramārgīyāśca bodhisatvāḥ /",
    "T04bsa036_u:24": " hīnayānaśāstraṃ tāvat-",
    "T04bsa036_u:25": " buddhasaṃghakarāndharmān aśaikṣānubhayāṃśca saḥ /",
    "T04bsa036_u:26": " nirvāṇaṃ ceti śaraṇaṃ yo yāti śaraṇatrayam // 3 // iti /",
    "T04bsa036_u:27": " tatra āśayo mahāyānināntu aśeṣasattvārthacintanam /",
    "T04bsa036_u:28": " itarasya ca ātmārthameva cintanam /",
    "T04bsa036_u:29": " tatra avadhirmahāyānināntu bodhimaṇḍaparyantam /",
    "T04bsa036_u:30": " itarasya tu yāvajjīvanaṃ pratijñā /",
    "T04bsa036_u:31": " tatra svabhāvo hrī-apatrapāyuktatā avijñaptpādaśca /",
    "T04bsa036_u:32": " tatra mānaṃ tu svīkaraṇam,",
    "T04bsa036_u:33": " śaraṇakaraṇaṃ vijñaptyutpādaśca /",
    "T04bsa036_u:34": " tatra nayastu śaraṇagamanavidhiḥ /",
    "T04bsa036_u:35": " sa ca guroravagantavyaḥ /",
    "T04bsa036_u:36": " tatra śikṣā sādhāraṇī asādhāraṇī ca gurupādebhyo jñeyā /",
    "T04bsa036_u:37": " tatra niruktistu dāsabhāvaḥ taditarasvāminamananviṣya śaraṇagamanam /",
    "T04bsa036_u:38": " tatra kāritraṃ tu bodhicittamahāvṛkṣotpādasya mūlatvam,",
    "T04bsa036_u:39": " mokṣamahānagarasya praveśadvāratvam,",
    "T04bsa036_u:40": " upavāsādisarvasaṃvarāṇām āśrayatvam /",
    "T04bsa036_u:41": " tatraupamyaṃ tāvad rājñaḥ mantriṇo vā prajāgaṇasya tadvacanānatikramaṇam,",
    "T04bsa036_u:42": " tadārādhanamiva ca /",
    "T04bsa036_u:43": " tatra bhedastu sādhāraṇāsādhāraṇatvena viśiṣṭaḥ /",
    "T04bsa036_u:44": " tatra ādīnavau dvau /",
    "T04bsa036_u:45": " śaraṇacyutirajñānaṃ vā /",
    "T04bsa036_u:46": " cyavanaṃ cyutirvā yathā candrakīrtipādānām-",
    "T04bsa036_u:47": " gṛhītvā sadadhiṣṭhānaṃ punarhīnasamāśraye /",
    "T04bsa036_u:48": " cyutipakṣāśrayatvāt so yāti sajjanahāsyatām // 4 //",
    "T04bsa036_u:49": " ityuktirnidarśanamātram /",
    "T04bsa036_u:50": " tatrārthastu yathoktaṃ bhagavatā-",
    "T04bsa036_u:51": " “bahavaḥ śaraṇaṃ yānti parvatāṃśca vanāni ca /",
    "T04bsa036_u:52": " ārāmānvṛkṣāṃścaityāṃśca manuṣyā bhayavarjitāḥ // 5 //",
    "T04bsa036_u:53": " na tvetaccharaṇaṃ śreṣṭhaṃ naitaccharaṇamuttamam /",
    "T04bsa036_u:54": " naitaccharaṇamāgamya sarvaduḥkhātpramucyate // 6 //",
    "T04bsa036_u:55": " yastu buddhaṃ ca dharma ca saṃghaṃ ca śaraṇaṃ gataḥ /",
    "T04bsa036_u:56": " catvāri cāryasatyāni paśyati prajñayā yadā // 7 //",
    "T04bsa036_u:57": " duḥkhaṃ duḥkhasamutpādaṃ duḥkhasya samatikramam /",
    "T04bsa036_u:58": " ārya cāṣṭāṅgikaṃ mārga kṣemaṃ nirvāṇagāminam // 8 //",
    "T04bsa036_u:59": " etaddhi śaraṇaṃ śreṣṭhaṃ etaccharaṇamuttamam /",
    "T04bsa036_u:60": " etaccharaṇamāgamya sarvaduḥkhāt pramucyate // 9 // iti /",
    "T04bsa036_u:61": " śaraṇagamamārthaḥ tādṛśaḥ /",
    "T04bsa036_u:62": " tatrānuśaṃsāstimnaḥ /",
    "T04bsa036_u:63": " hetukālānuśaṃsā mārgakālānuśaṃsā phalakālānuśaṃsā ca /",
    "T04bsa036_u:64": " hetukālā ehikī āmuṣmikī ca /",
    "T04bsa036_u:65": " ehikānuśaṃsā aṣṭamahābhayamokṣaḥ,",
    "T04bsa036_u:66": " anantarāyaḥ,",
    "T04bsa036_u:67": " śāsanapriyadevasāhāyyam,",
    "T04bsa036_u:68": " maraṇakāle ca cittaharṣādi /",
    "T04bsa036_u:69": " āmuṣmikī tu saṃsāradurgati-duḥkhebhya uddharaṇam,",
    "T04bsa036_u:70": " nirvāṇābhyudayasukhapradattvañca /",
    "T04bsa036_u:71": " mārgānuśaṃsā tu catu-(rārya-)",
    "T04bsa036_u:72": " satyāryāṣṭāṅgikamārga-saptabodhyaṅgādiyojanam /",
    "T04bsa036_u:73": " phalānusaṃsā dvividhanirvāṇasya trikāyasya ca prāptiḥ /",
    "T04bsa036_u:74": " idaṃ hi saṃkṣiptam,",
    "T04bsa036_u:75": " vistaraṃ tu guruśāstrabhyo jñeyam /",
    "T04bsa036_u:76": " śaraṇagamanadeśanā-nāma gurubodhisattva-dīpaṅkara-śrījñānaviracitā samāptā //"
}