{
    "T04sanss06u:0": " ātmabhāvarakṣā ṣaṣṭhaḥ paricchedaḥ /",
    "T04sanss06u:1": " uktaṃ niṣphalasyandavarjanaṃ /",
    "T04sanss06u:2": " katham etat sidhyed ity āha /",
    "T04sanss06u:3": " etat sidhyet sadā smṛtyêti //",
    "T04sanss06u:4": " dvādaśêmāḥ smṛtayo niṣphalasyandavarjanayā saṃvartante /",
    "T04sanss06u:5": " yad uta /",
    "T04sanss06u:6": " tathāgatâjñânatikramânupālanavipākagauravasmṛtiḥ /",
    "T04sanss06u:7": " sarvakāyasya niścalasvabhāvatāpratiṣṭhitatânusmṛtiḥ /",
    "T04sanss06u:8": " sati satvârthe yad aṅgam anupayogi tad dṛḍhatarasmṛtyapekṣāniścalamādhyachandaparâpattīkṛtaṃ sarvadhīraceṣṭāsmṛtiḥ /",
    "T04sanss06u:9": " na câsya bhayôtsavâdisaṃbandhasaṃbhrame 'ṅgamuktasmṛtiḥ /",
    "T04sanss06u:10": " īryāpathacatuṣkâkṣepanirūpaṇasmṛtiḥ /",
    "T04sanss06u:11": " antarântarā cêryāpathavikopârakṣaṇârtham īryāpathasaṃpadavalokanasmṛtiḥ /",
    "T04sanss06u:12": " bhāṣaṇakāle câtiprasādâuddhatyasaṃrambha pakṣapātâdivaśād atimātrâprāsādikahastapādaśiromukhavikāraniyamanasmṛtiḥ /",
    "T04sanss06u:13": " yaḥ śrotā vaktavyaḥ sa yāvanmātreṇa dhvaninârthaṃ jānāti /",
    "T04sanss06u:14": " tadanatirekeṇa svareṇa bhāṣaṇasmṛtir anyatra parâśaṅkādoṣasaṃbhavāt /",
    "T04sanss06u:15": " aśikṣitajanasamāgamasaṅkaṭe svacittataccittaprasādanâditātparyasmṛtiḥ /",
    "T04sanss06u:16": " cittamattadvipasya śamathastambhe nityabaddhasmṛtiḥ /",
    "T04sanss06u:17": " muhur muhuś ca cittâvasthāpratyavekṣaṇāsmṛtiḥ /",
    "T04sanss06u:18": " mahājanasaṃpātaṃ prāyo 'nyakāryatyāgenâpi yathôktasmṛtirakṣātātparyasmṛtir iti //",
    "T04sanss06u:19": " [ Bendall ed p119 ---> ]",
    "T04sanss06u:20": " evam etābhiḥ smṛtibhir niṣphalasyandanavarjanaṃ sidhyati /",
    "T04sanss06u:21": " sā ca smṛtis tīvrâdarād bhavet /",
    "T04sanss06u:22": " tatrâdaraḥ kāryeṣu",
    "T04sanss06u:23": " [ Cambridge MS f61b ---> ]",
    "T04sanss06u:24": " sarvabhāvenâbhimukhyam /",
    "T04sanss06u:25": " avajñāpratipakṣaḥ /",
    "T04sanss06u:26": " ayaṃ câdaraḥ śamathamāhātmyaṃ jñātvā tātparyeṇa jāyate /",
    "T04sanss06u:27": " kas tāvad ayaṃ śamo nāma /",
    "T04sanss06u:28": " yâryâkṣayamatisūtre śamathôktaḥ //",
    "T04sanss06u:29": " tatra katamā śamathâkṣayatā /",
    "T04sanss06u:30": " yā cittasya śāntir upaśāntir avikṣepakendriyasaṃyamaḥ /",
    "T04sanss06u:31": " anuddhatatā /",
    "T04sanss06u:32": " anunnahanatâcapalatâcañcalatā saumyatā guptatā karmaṇyatâjāneyatâikâgratâikârāmatā saṃgaṇikāvarjanatā vivekaratiḥ kāyavivekaś cittâvibhramo 'raṇyamukhamanasikāratâlpêcchatā /",
    "T04sanss06u:33": " yāvad īryāpathaguptiḥ kālajñatā samayajñatā mātrajñatā muktijñatā /",
    "T04sanss06u:34": " subharatā supoṣatêtyādi //",
    "T04sanss06u:35": " kiṃ punar asya śamasya māhātmyaṃ yathābhūtajñānajananaśaktiḥ /",
    "T04sanss06u:36": " yasmāt samāhito yathābhūtaṃ prajānātîty avadan muniḥ //",
    "T04sanss06u:37": " yathôktaṃ dharmasaṃgītau /",
    "T04sanss06u:38": " samāhitamanaso yathābhūtadarśanaṃ bhavati /",
    "T04sanss06u:39": " yathābhūtadarśino bodhisatvasya satveṣu mahākaruṇā pravartate /",
    "T04sanss06u:40": " evaṃ câsya bhavati /",
    "T04sanss06u:41": " idaṃ mayā samādhimukhaṃ sarvadharmayathābhūtadarśanaṃ ca sarvasatvānāṃ niṣpādayitavyaṃ /",
    "T04sanss06u:42": " sa tayā mahākaruṇayā saṃcodyamāno 'dhiśīlam adhicittam adhiprajñaṃ ca śikṣāṃ paripūryāṃ caturāṃ samyaksaṃbodhim abhisaṃbudhyate /",
    "T04sanss06u:43": " tasmān mayā śīlasusthitanâprakampenâśithilena bhavitavyam iti /",
    "T04sanss06u:44": " idaṃ śamathamāhātmyam ātmanaḥ pareṣāṃ cânantâpāyâdiduḥkhasamatikramânanta laukikalokôttarasukhasaṃpatprakarṣapāraprāptyātmakam avagamya tadabhilāṣeṇâtāpo bhāvayitavyaḥ /",
    "T04sanss06u:45": " ādīptagṛhântagatenêva śītalajalâbhilāṣiṇā /",
    "T04sanss06u:46": " tena tīvrâdaro bhavati śikṣāsu /",
    "T04sanss06u:47": " tenâpi smṛtir upatiṣṭhati /",
    "T04sanss06u:48": " upasthitasmṛtir niṣphalaṃ varjayati /",
    "T04sanss06u:49": " [ Bendall ed p120 ---> ]",
    "T04sanss06u:50": " yaś ca niṣphalaṃ varjayati tasyânarthā na saṃbhava-",
    "T04sanss06u:51": " [ Cambridge MS f62a ---> ]",
    "T04sanss06u:52": " nti /",
    "T04sanss06u:53": " tasmād ātmabhāvaṃ rakṣitukāmena smṛtimūlam anviṣya nityam upasthitasmṛtinā bhavitavyaṃ //",
    "T04sanss06u:54": " atâivôgraparipṛcchāyāṃ gṛhiṇaṃ bodhisatvam adhikṛtyôktaṃ /",
    "T04sanss06u:55": " surāmaireyamadyapramādasthānāt prativiratena bhavitavyam amattenânunmattenâcapalenâcañcalenâsaṃbhrāntenâmukhareṇânunnaḍenânuddhatenôpasthitismṛtisaṃprajanyenêti",
    "T04sanss06u:56": " atrâiva ca pravrajitabodhisatvam adhikṛtyôktaṃ smṛtisaṃprajanyasyâvikṣepêti //",
    "T04sanss06u:57": " tatra smṛtiḥ āryaratnacūḍasūtre 'bhihitā /",
    "T04sanss06u:58": " yayā smṛtyā sarvakleśānāṃ prādurbhāvo na bhavati /",
    "T04sanss06u:59": " yayā smṛtyā sarvamārakarmaṇām avatāraṃ na dadāti /",
    "T04sanss06u:60": " yayā smṛtyôtpathe vā kumārge vā na patati /",
    "T04sanss06u:61": " yayā smṛtyā dauvārikabhūtayā sarveṣām akuśalānāṃ cittacaitasikānāṃ dharmāṇām avakāśaṃ dadātîyam ucyate samyaksmṛtir iti //",
    "T04sanss06u:62": " saṃprajanyaṃ tu prajñāpāramitāyām uktaṃ /",
    "T04sanss06u:63": " caraṃś carāmîti prajān-ti /",
    "T04sanss06u:64": " sthitaḥ sthito 'smîti prajānāti /",
    "T04sanss06u:65": " śayanaḥ śayitêti prajānāti /",
    "T04sanss06u:66": " niṣaṇṇo niṣaṇṇo 'smîti prajānāti /",
    "T04sanss06u:67": " yathā yathā câsyaḥ [[DOUBT]] kāyaḥ sthito bhavati tathā tathâiva prajānāti // pe//",
    "T04sanss06u:68": " so 'tikrāman vā pratikrāman vā saṃprajānaṃś cārī bhavati /",
    "T04sanss06u:69": " ālokite vilokite saṃmiñjite prasārite saṃghāṭīpaṭṭapātracīvaradhāraṇe /",
    "T04sanss06u:70": " aśite pīte khādite nidrāklamaprativinodane āgate gate sthite niṣaṇṇe supte jāgarite bhāṣite tuṣṇībhāve pratisaṃlayane saṃprajānaṃś cārī bhavatîti",
    "T04sanss06u:71": " [ Bendall ed p121 ---> ]",
    "T04sanss06u:72": " śīlaṃ hi samādhisaṃvartanīyaṃ //",
    "T04sanss06u:73": " yathôktaṃ candrapradīpasūtre /",
    "T04sanss06u:74": " kṣipraṃ samādhiṃ labhate niraṅgaṇaṃ /",
    "T04sanss06u:75": " viśuddhaśīle 'sminn ānuśaṃsêti //",
    "T04sanss06u:76": " ato 'vagamyate ye kecit samādhihetavaḥ prayogās te śīlântargatêti /",
    "T04sanss06u:77": " tasmāt samādhyarthi-",
    "T04sanss06u:78": " [ Cambridge MS f62b ---> ]",
    "T04sanss06u:79": " nā smṛtisaṃprajanyaśīlena bhavitavyaṃ /",
    "T04sanss06u:80": " tathā śīlârthinâpi samādhau yatnaḥ kāryaḥ tatrâiva sūtre vacanāt /",
    "T04sanss06u:81": " dhyānânuśaṃseṣu hi paṭhyate /",
    "T04sanss06u:82": " nâsau bhoti anācāro ācāro supratiṣṭhitaḥ /",
    "T04sanss06u:83": " gocare carate yogī vivarjeti agocaraṃ //",
    "T04sanss06u:84": " niṣparidāhavihārī guptêndriyasaṃvṛta /",
    "T04sanss06u:85": " iti //",
    "T04sanss06u:86": " etābhyāṃ ca śīlasamādhibhyām anyonyasaṃvardhanakarābhyāṃ cittakarmapariniṣpattiḥ etāvatī cêyaṃ bodhisatvaśikṣā yad uta cittaparikarma /",
    "T04sanss06u:87": " etanmūlatvāt sarvasatvârthānāṃ //",
    "T04sanss06u:88": " uktaṃ hy āryaratnameghe /",
    "T04sanss06u:89": " cittapūrvaṅgamāś ca sarvadharmāḥ /",
    "T04sanss06u:90": " citte parijñāte sarvadharmāḥ parijñātā bhavanti /",
    "T04sanss06u:91": " api tu",
    "T04sanss06u:92": " cittena nīyate lokaḥ cittaṃ cittaṃ na paśyati /",
    "T04sanss06u:93": " cittena cīyate karma śubhaṃ vā yadi vâśubham //",
    "T04sanss06u:94": " cittaṃ bhramate 'lātavat /",
    "T04sanss06u:95": " cittaṃ bhramate turaṅgavat /",
    "T04sanss06u:96": " cittaṃ dahate devâgnivat /",
    "T04sanss06u:97": " [ Bendall ed p122 ---> ]",
    "T04sanss06u:98": " cittaṃ harate mahâmbuvat //",
    "T04sanss06u:99": " sâivaṃ vyupaparīkṣamāṇaś citte sûpasthitasmṛtir viharati na cittasya vaśaṃ gacchati /",
    "T04sanss06u:100": " ap tu cittam evâsya vaśaṃ gacchati /",
    "T04sanss06u:101": " cittenâsya vaśībhūtena sarvadharmā vaśībhavantîti //",
    "T04sanss06u:102": " tathâryadharmasaṅgītisūtre 'py uktaṃ /",
    "T04sanss06u:103": " mativikramo bodhisatvâha /",
    "T04sanss06u:104": " yo 'yaṃ dharmo dharmêty ucyate nâyaṃ dharmo deśastho*na pradeśastho 'nyatra svacittâdhīno",
    "T04sanss06u:105": " dharmaḥ tasmān mayā svacittaṃ svārādhitaṃ svadhiṣṭhitaṃ susamārabdhaṃ sunigṛhītaṃ kartavyaṃ /",
    "T04sanss06u:106": " tat kasya hetoḥ /",
    "T04sanss06u:107": " yatra cittaṃ tatra guṇadoṣāḥ /",
    "T04sanss06u:108": " nâsti niścittatāyāṃ guṇadoṣaḥ /",
    "T04sanss06u:109": " tatra bodhisatvo*doṣebhyaś cittaṃ nivārya guṇeṣu pravartayati //",
    "T04sanss06u:110": " tad ucyate /",
    "T04sanss06u:111": " cittâdhīno*dharmo dharmâdhīnā bodhir iti //",
    "T04sanss06u:112": " ayaṃ bhagavan dharmaṃ samādānaḥ sukhâbhisaṃbodhāya saṃvartatae iti //",
    "T04sanss06u:113": " āryagaṇḍavyūhasūtre 'pi varṇitaṃ /",
    "T04sanss06u:114": " svacittâdhiṣṭhānaṃ sarvabodhisatvacaryā",
    "T04sanss06u:115": " [ Cambridge MS f63a ---> ]",
    "T04sanss06u:116": " svacittâdhiṣṭhānaṃ sarvasatvaparipākavinayaḥ //",
    "T04sanss06u:117": " pe //",
    "T04sanss06u:118": " tasya mama kulaputrâivaṃ bhavati /",
    "T04sanss06u:119": " svacittam evôpastambhayitavyaṃ sarvakuśalamūlaiḥ /",
    "T04sanss06u:120": " svacittam evâbhiṣyandayitavyaṃ dharmameghaiḥ /",
    "T04sanss06u:121": " svacittam eva pariśodhayitavyam āvaraṇāya dharmebhyaḥ /",
    "T04sanss06u:122": " svacittam eva dṛḍhīkartavyaṃ vīryeṇêty ādi //",
    "T04sanss06u:123": " tathâtrâiva māyādevy-adarśanâkulībhūte āryasudhane ratnanetrāyā nagaradevatāyās taddarśanârtham iyam anuśāsanī /",
    "T04sanss06u:124": " cittanagaraparipālanakuśalena te kulaputra bhavitavyaṃ sarvasaṃsāraviṣayaraty-",
    "T04sanss06u:125": " [ Bendall ed p123 ---> ]",
    "T04sanss06u:126": " asaṃvasanatayā /",
    "T04sanss06u:127": " cittanagarâlaṃkāraprayuktena te kulaputra bhavitavyaṃ daśatathāgatabalâdhyālambanatayā /",
    "T04sanss06u:128": " cittanagarapariśodhanaprayuktena te kulaputra bhavitavyam īrṣyāmātsaryaśāṭhyâpanayanatayā /",
    "T04sanss06u:129": " cittanagaravivardhanâbhiyuktena te kulaputra bhavitavyaṃ sarvajñatāsaṃbhāramahāvīryavegavivardhanatayā /",
    "T04sanss06u:130": " cittanagaraduryodhanadurāsadatâbhinirhāraprayuktena te kulaputra bhavitavyaṃ sarvakleśamārakāyikapāpamitramāracakrânavamardanatayā /",
    "T04sanss06u:131": " cittanagarapravistaraṇaprayuktena te kulaputra bhavitavyaṃ mahāmaitrīsarvajagatsphuraṇatayā /",
    "T04sanss06u:132": " cittanagarapraticchādanaprayuktena te kulaputra bhavitavyaṃ vipuladharmacchatrasarvâkuśala dharmapratipakṣâbhinirharaṇatayā /",
    "T04sanss06u:133": " cittanagaravivaraṇaprayuktena te kulaputra bhavitavyaṃ ādhyātmikabāhyavastu sarvajagatsaṃprāpaṇatayā /",
    "T04sanss06u:134": " cittanagaradṛḍhasthāmâbhinirharaprayuktena te kulaputra bhavitavyaṃ sarvâkuśaladharmasva santatyavasanatayā /",
    "T04sanss06u:135": " yāvad evaṃ cittanagaraviśuddhyabhiyuktena kulaputra bodhisatvena śakyaṃ sarvakuśalamūla samārjanam anuprāptuṃ /",
    "T04sanss06u:136": " tat kasya hetoḥ /",
    "T04sanss06u:137": " tathā hi tasya bodhisatvasyâivaṃ cittanagara-",
    "T04sanss06u:138": " [ Cambridge MS f63b ---> ]",
    "T04sanss06u:139": " pariśuddhaysa sarvâvaraṇāni purato na saṃtiṣṭhante /",
    "T04sanss06u:140": " buddhadarśanâvaraṇaṃ vā dharmaśravaṇâvaraṇaṃ vêty ādi /",
    "T04sanss06u:141": " tasmād vyavasthitam evaṃ /",
    "T04sanss06u:142": " cittaparikarmâiva bodhisatvaśikṣêti /",
    "T04sanss06u:143": " tac câcapalacetasaḥ //",
    "T04sanss06u:144": " śamāc ca na calec cittaṃ bāhyaceṣṭānivartanāt //",
    "T04sanss06u:145": " asaṃprajanyaparatantrasya muṣitasmṛteś ca cittaṃ calati samīhitād ālambanād anyatra nīyamānatvāt /",
    "T04sanss06u:146": " yadā tu smṛtisaṃprajanyena bāhyāś ceṣṭā*nivarti-",
    "T04sanss06u:147": " [ Bendall ed p124 ---> ]",
    "T04sanss06u:148": " tā bhavanti tadā tadvaśatvād ekasminn ālambane nibaddhaṃ yāvad iṣyate tāvat tiṣṭhati /",
    "T04sanss06u:149": " tataś ca pūrvavad anuśaṃsavistaraḥ /",
    "T04sanss06u:150": " adyatve 'pi ca satvârthakṣamo bhavaty eva prasādakaratvāt /",
    "T04sanss06u:151": " kathaṃ //",
    "T04sanss06u:152": " sarvatrâcapalamandamitasnigdhâbhibhāṣaṇāt /",
    "T04sanss06u:153": " āvarjayej janaṃ bhavyam ādeyaś câpi jāyate //",
    "T04sanss06u:154": " etad eva ca bodhisatvasya kṛtyam yad uta satvâvarjanaṃ /",
    "T04sanss06u:155": " yathâryadharmasaṃgītisūtre /",
    "T04sanss06u:156": " āryapriyadarśena bodhisatvena paridīpitaṃ /",
    "T04sanss06u:157": " tathā tathā bhagavan bodhisatvena pratipattavyaṃ yat sahadarśanenâiva satvāḥ prasīdeyuḥ /",
    "T04sanss06u:158": " tat kasmād dhetoḥ /",
    "T04sanss06u:159": " na bhagavan bodhisatvasyânyat karaṇīyam asty anyatra satvâvarjanāt /",
    "T04sanss06u:160": " satvaparipākâivêyaṃ bhagavan bodhisatvasya dharmasaṃgītir iti //",
    "T04sanss06u:161": " evaṃ punar akriyamāṇe ko doṣêty āha /",
    "T04sanss06u:162": " anādeyaṃ tu taṃ lokaḥ paribhūya jinâṅkuraṃ /",
    "T04sanss06u:163": " bhasmachanno yathā vahniḥ pacyeta narakâdiṣu //",
    "T04sanss06u:164": " yathā prāg upadarśitaṃ //",
    "T04sanss06u:165": " yena câsya paribhavâivam anartho ratnameghe jinenôktas tena saṃkṣepasaṃvaraḥ /",
    "T04sanss06u:166": " yenâprasādaḥ satvānāṃ tad yatnena vivarjayed iti //",
    "T04sanss06u:167": " yathâha /",
    "T04sanss06u:168": " katame ca te bodhisatvasamudācārāḥ /",
    "T04sanss06u:169": " yāvad iha bodhisatvo nâsthāne viharati nâkāle /",
    "T04sanss06u:170": " nâkālabhāṇī bhavati nâkālajño bhavati nâdeśajño bhavati /",
    "T04sanss06u:171": " yato nidānam asyântike satvâprasādaṃ prativedayeyuḥ /",
    "T04sanss06u:172": " sa sarvasatvânurakṣayā /",
    "T04sanss06u:173": " [ Cambridge MS f64a ---> ]",
    "T04sanss06u:174": " ātmanaś ca bodhisaṃbhāraparipūraṇârthaṃ*saṃpannêryāpatho bhavati mṛdubhāṇī mandabhāṇī /",
    "T04sanss06u:175": " asaṃsargabahulaḥ /",
    "T04sanss06u:176": " pravivekâbhimukhaḥ /",
    "T04sanss06u:177": " suprasannamukhêti //",
    "T04sanss06u:178": " [ Bendall ed p125 ---> ]",
    "T04sanss06u:179": " atâiva dharmasaṃgītisūtre deśitaṃ /",
    "T04sanss06u:180": " yaḥ satvān rakṣati sa śīlaṃ rakṣatîti /",
    "T04sanss06u:181": " anayā kanīyena mātṛgrāmeṇa saha rahoavasthâdiṣu lokarakṣā ca kṛtā syāt /",
    "T04sanss06u:182": " evaṃ bhogyeṣu jalasthaleṣu mūtrapurīṣaśleṣmapūyâdīnāṃ kutsitānāṃ rahasy arahasi côtsargaṃ na kuryād devamanuṣyacittarakṣârthaṃ //",
    "T04sanss06u:183": " saddharmasmṛtyupasthāne ca rahôtsiṣṭaṃ kṛtvânutsiṣṭâhāreṣv adadataḥ pretagatiḥ paṭhyate //",
    "T04sanss06u:184": " tathā bodhisatvaprātimokṣe 'py aprasādaparihārôktaḥ /",
    "T04sanss06u:185": " na purato dantakāṣṭhaṃ khāditavyaṃ na purataḥ kheṭe nikṣiptavyêti /",
    "T04sanss06u:186": " eṣa ca gauravalajjāvidhiḥ sarvadraṣṭavyo na brahmacāriṣv eva /",
    "T04sanss06u:187": " atra tu sūtre brahmacāry-adhikāraḥ teṣu gurutarâpattibhayasaṃdarśanârthaṃ //",
    "T04sanss06u:188": " yathâtrâivâha /",
    "T04sanss06u:189": " nôccairbhāṣiṇā bhavitavyam iti //",
    "T04sanss06u:190": " na câyaṃ vidhiḥ prādeśikaḥ /",
    "T04sanss06u:191": " tathā brahmaparipṛcchāyām apy uktaṃ na ca vadhasadṛśena bodhisatvena bhavitavyam iti /",
    "T04sanss06u:192": " tathā prātimokṣād api lokâprasādakaram anveṣya varjanīyaṃ /",
    "T04sanss06u:193": " tan na tāvad //",
    "T04sanss06u:194": " mukhapūraṃ na bhuñjīta saśabdaṃ prasṛtânanaḥ /",
    "T04sanss06u:195": " pralambapādaṃ nâsīta na bāhuṃ mardayet samam //",
    "T04sanss06u:196": " evaṃ svayam apy utprekṣya dṛṣṭvā śrutvā ca lokâprasādaṃ rakṣeta /",
    "T04sanss06u:197": " aprasādakaravacanavarjanaṃ tu na sukaram iti smaraṇabodhanârtham upadarśyate /",
    "T04sanss06u:198": " [ Bendall ed p126 ---> ]",
    "T04sanss06u:199": " āryasāgaramatisūtre deśitaṃ /",
    "T04sanss06u:200": " nâvalīnavacano bhavati /",
    "T04sanss06u:201": " na vyavakīrṇavacanaḥ /",
    "T04sanss06u:202": " nâvasyandanavacanaḥ /",
    "T04sanss06u:203": " nôjjvālanavacanaḥ /",
    "T04sanss06u:204": " na rāgânunītavacanaḥ /",
    "T04sanss06u:205": " na prākṛtavacanaḥ /",
    "T04sanss06u:206": " nâsaṃrakṣitavacanaḥ /",
    "T04sanss06u:207": " na vyāpādasaṃdhukṣaṇavacanaḥ /",
    "T04sanss06u:208": " na cañcalavacanaḥ /",
    "T04sanss06u:209": " na capalavacanaḥ /",
    "T04sanss06u:210": " na raṭaraṅga-",
    "T04sanss06u:211": " [ Cambridge MS f64b ---> ]",
    "T04sanss06u:212": " vacanaḥ /",
    "T04sanss06u:213": " na mukhasākṣy-avaropaṇavacano bhavatîti //",
    "T04sanss06u:214": " āryatathāgataguhyasūtre 'py āha /",
    "T04sanss06u:215": " na khalu punaḥ kulaputra bodhisatvasya vāg raktā vā duṣṭā vā mūḍhā vā kliṣṭā vā /",
    "T04sanss06u:216": " kṣuṇṇavyākaraṇā vā svapakṣôtkarṣaṇavacanā vā /",
    "T04sanss06u:217": " parapakṣanigrahavacanā vā /",
    "T04sanss06u:218": " ātmavarṇânunayavacanā vā /",
    "T04sanss06u:219": " paravarṇapratighavacanā vā /",
    "T04sanss06u:220": " pratijñôttāraṇavacanā vā /",
    "T04sanss06u:221": " ābhimānikavyākaraṇavacanā vêti //",
    "T04sanss06u:222": " āryadaśabhūmakasūtre 'py uktaṃ /",
    "T04sanss06u:223": " yêyaṃ vāgamanojñā svasantānaparasantānavināśanī tathārūpāṃ vācaṃ prahāya /",
    "T04sanss06u:224": " yêyaṃ vāk snigdhā mṛdvī manojñā madhurā priyakaraṇī manâpakaraṇī [[DOUBT]] hitakaraṇī",
    "T04sanss06u:225": " karṇasukhā hṛdayaṃgamā premaṇī varṇaviṣpaṣṭā vijñeyā śravaṇīyâniśritā bahujanakāntā",
    "T04sanss06u:226": " bahujanapriyā bahujanamanâpā [[DOUBT]] vijñapraśastā sarvasatvahitasukhâvahā manôtplāvakarī",
    "T04sanss06u:227": " manaḥprahlādanakarī svaparasantānapramodanakarī rāgadveṣamohasarvakleśâpraśāmanī",
    "T04sanss06u:228": " tathārūpāṃ vācaṃ niścārayati /",
    "T04sanss06u:229": " yāvad itihāsapūrvakam api vacanaṃ parihārya pariharatîti //",
    "T04sanss06u:230": " āryagaganagañjasūtre tûktaṃ /",
    "T04sanss06u:231": " guruvacanânavamardanatayā /",
    "T04sanss06u:232": " paravacanânācchindanatayā câdeyagrāhyavacano bhavatîti //",
    "T04sanss06u:233": " [ Bendall ed p127 ---> ]",
    "T04sanss06u:234": " dharmasaṃgītisūtre 'py uktaṃ /",
    "T04sanss06u:235": " gaganagañjo bodhisatvâha /",
    "T04sanss06u:236": " na bodhisatvenâiṣā vāg bhāṣitavyā yayâparo vyāpadyeta /",
    "T04sanss06u:237": " na sā vāg bhāṣitavyā yayâparaṃ tāpayet /",
    "T04sanss06u:238": " na bodhisatvena sā vāg bhāṣitavyā yat paro jānīyāt /",
    "T04sanss06u:239": " na sā vāg bhāṣitavyā yayârthā nirarthā /",
    "T04sanss06u:240": " na bodhisatvena sā vāg bhāṣitavyā yayā na vidyām utpādayet /",
    "T04sanss06u:241": " na sā vāg bhāṣitavyā yā satvānāṃ na hṛdayaṃgamā na paurī na karṇasukhā",
    "T04sanss06u:242": " [ Cambridge MS f65a ---> ]",
    "T04sanss06u:243": " na sā vāg bhāṣitavyêti //",
    "T04sanss06u:244": " saṃkṣepatas tu parâprasādarakṣâryasāgaramatisūtre deśitā /",
    "T04sanss06u:245": " aparâika dharmo*mahāyānasaṃgrahāya saṃvartate svaskhalitapratyavekṣaṇatayā sarvasatvânurakṣêti //",
    "T04sanss06u:246": " eṣā rakṣâtmabhāvasya /",
    "T04sanss06u:247": " yathâparair na nāśyeta /",
    "T04sanss06u:248": " yathā na parān na nāśayet /",
    "T04sanss06u:249": " asya tu granthavistarasyâyaṃ piṇḍârtho bodhisatvena manasā nityaṃ dhārayitavyaḥ //",
    "T04sanss06u:250": " suniścalaṃ suprasannaṃ dhīraṃ sâdaragauravaṃ /",
    "T04sanss06u:251": " salajjaṃ sabhayaṃ śāntaṃ parârādhanatatparam //",
    "T04sanss06u:252": " ātmasatvavaśaṃ nityam anavadyeṣu vastuṣu /",
    "T04sanss06u:253": " nirmāṇam iva nirmānaṃ dhārayāmy eṣa mānasam /",
    "T04sanss06u:254": " iti //",
    "T04sanss06u:255": " kim etāvatī ātmabhāvarakṣā /",
    "T04sanss06u:256": " na hi /",
    "T04sanss06u:257": " kiṃ tarhi bhaiṣajyavasanâdibhiḥ saha /",
    "T04sanss06u:258": " tatra dvividhaṃ bhaiṣajyaṃ /",
    "T04sanss06u:259": " satatabhaiṣajyaṃ glānapratyayabhaiṣajyaṃ ca /",
    "T04sanss06u:260": " tatra satatabhaiṣajyam adhikṛtyâryaratnameghe 'bhihitaṃ /",
    "T04sanss06u:261": " tasmāt piṇḍapātrād ekaṃ pratyaṃśaṃ sabrahmacāriṇāṃ sthāpayati /",
    "T04sanss06u:262": " dvitīyaṃ duṣkhitānāṃ tṛtīyaṃ vinipatitānāṃ caturtham ātmanā paribhuṅkte /",
    "T04sanss06u:263": " paribhuñjāno na raktaḥ paribhuṅkte 'sakto 'gṛddho 'nadhyavasitaḥ /",
    "T04sanss06u:264": " anyatra yāvad eva kāyasya sthitaye /",
    "T04sanss06u:265": " yāpanāyai /",
    "T04sanss06u:266": " tathā paribhuṅkte yathā nâtisaṃlikhito bhavati /",
    "T04sanss06u:267": " nâtigurukāyaḥ /",
    "T04sanss06u:268": " [ Bendall ed p128 ---> ]",
    "T04sanss06u:269": " tat kasya hetoḥ /",
    "T04sanss06u:270": " atisaṃlikhito hi kuśalapakṣaparāṅmukho bhavati /",
    "T04sanss06u:271": " atigurukāyo middhâvaṣṭabdho bhavati /",
    "T04sanss06u:272": " tena taṃ piṇḍapātaṃ paribhujya kuśalapakṣâbhimukhena bhavitavyam ity ādi //",
    "T04sanss06u:273": " āryaratnarāśāv apy uktaṃ /",
    "T04sanss06u:274": " tena grāmaṃ vā nagaraṃ vā nigamaṃ vā piṇḍāya caratā dharmasaṃnāhaṃ saṃnahya piṇḍāya cartavyaṃ /",
    "T04sanss06u:275": " tatra katamo dharmasaṃnāhaḥ /",
    "T04sanss06u:276": " amanâpāni [[DOUBT]] rūpāṇi dṛṣṭvā na pratihantavyaṃ /",
    "T04sanss06u:277": " manâpāni [[DOUBT]] dṛṣṭvā nânunetavyaṃ /",
    "T04sanss06u:278": " evaṃ manâpâmanâpeṣu [[DOUBT]] śabdagandharasaspraṣṭavyeṣu vijñapteṣu nânu-",
    "T04sanss06u:279": " [ Cambridge MS f65b ---> ]",
    "T04sanss06u:280": " netavyaṃ na pratihantavyaṃ /",
    "T04sanss06u:281": " indriyasusaṃvṛtenânutkṣiptacakṣuṣā yugamātraprekṣiṇā /",
    "T04sanss06u:282": " dāntâjāneyacittena pūrvadharmamanasikāram anutsṛjatā nâmiṣaprakṣiptayā santatyā piṇḍāya cartavyaṃ sâvadānacāriṇā ca bhavitavyaṃ /",
    "T04sanss06u:283": " yataś ca piṇḍapāto labhyate tatrânunayo na kartavyaḥ yataś ca na labhyate tatra pratighāto*nôtpādayitavyaḥ /",
    "T04sanss06u:284": " daśakulapraveśe na câikādaśāt kulād bhikṣā na labhyate /",
    "T04sanss06u:285": " tathâpi na paritaptavyaṃ evaṃ ca cittam utpādayitavyam /",
    "T04sanss06u:286": " evaṃ bahukṛtyā hy ete śramaṇabrāhmaṇagṛhapatayo na tair avaśyaṃ mama dātavyaṃ /",
    "T04sanss06u:287": " idaṃ tāvad āścaryaṃ yan mām ete samanvāharanti /",
    "T04sanss06u:288": " kaḥ punar vādo yad bhikṣāṃ dāsyanti /",
    "T04sanss06u:289": " tenâivam aparitapatā piṇḍāya cartavyaṃ //",
    "T04sanss06u:290": " ye câsya satvāś cakṣuṣu ābhāsam āgacchanti strīpuruṣadārakadārikāḥ /",
    "T04sanss06u:291": " antaśas tiryagyonigatās tatra maitrīkaruṇācittam utpādayitavyaṃ /",
    "T04sanss06u:292": " tathâhaṃ kariṣyāmi yathā ye me satvāś cakṣuṣâbhāsam āgacchanti piṇḍapātaṃ vā dāsyanti tān sugatigāminaḥ kariṣyāmi /",
    "T04sanss06u:293": " tādṛśaṃ yogam āpatsye /",
    "T04sanss06u:294": " tena lūhaṃ vā praṇītaṃ vā piṇḍapāta saṃgṛhya samantāc caturdiśaṃ vyavalokayitavyaṃ / ka-",
    "T04sanss06u:295": " [ Bendall ed p129 ---> ]",
    "T04sanss06u:296": " iha grāmanagaranigame daridraḥ satvaḥ /",
    "T04sanss06u:297": " yasyâsmāt piṇḍapātāt saṃvibhāgaṃ kariṣyāmi /",
    "T04sanss06u:298": " yadi daridraṃ satvaṃ paśyati tena tatpiṇḍapātāt saṃvibhāgaḥ kartavyaḥ /",
    "T04sanss06u:299": " atha na kañcit satvaṃ daridraṃ paśyati /",
    "T04sanss06u:300": " tenâivaṃ cittam utpādayitavyaṃ /",
    "T04sanss06u:301": " santy anābhāsagatāḥ satvā ye mama cakṣuṣu ābhāsaṃ nâgacchanti /",
    "T04sanss06u:302": " teṣām itaḥ piṇḍapātād agraṃ*pratyaṃśaṃ niryātayāmi /",
    "T04sanss06u:303": " dattâdānāḥ paribhuñjatāṃ /",
    "T04sanss06u:304": " tena tat piṇḍapātaṃ gṛhītvā tad araṇyâyatanam abhiruhya dhautapāṇinā śobhanasamācāreṇa śramaṇacāritrakalpa-",
    "T04sanss06u:305": " [ Cambridge MS f66a ---> ]",
    "T04sanss06u:306": " samatvâgatenâdhiṣṭhānâdhiṣṭhitena paryaṅkaṃ baddhvā sapiṇḍapātaḥ paribhoktavyaḥ //pe //",
    "T04sanss06u:307": " paribhuñjatā câivaṃ manasikārôtpādayitavyaḥ /",
    "T04sanss06u:308": " santy asmin kāye 'śītiḥ krimikulasahasrāṇi /",
    "T04sanss06u:309": " tāny anenâivâujasā sukhaṃ phāsuṃ viharantu /",
    "T04sanss06u:310": " idānīṃ câiṣām āmiṣeṇa saṃgrahaṃ kariṣyāmi /",
    "T04sanss06u:311": " bodhiprāptaś ca punar dharmeṇa saṃgrahaṃ kariṣyāmi /",
    "T04sanss06u:312": " yadi punar asya lūhaṃ piṇḍapātaṃ bhavati tenâivaṃ cittam utpādayitavyaṃ /",
    "T04sanss06u:313": " lūhâhāratayā me laghuḥ kāyo bhaviṣyati prahāṇakṣamôccāraprasrāvaniṣyandanaś ca me parītto bhaviṣyati /",
    "T04sanss06u:314": " śraddhādeyaṃ ca parīttaṃ bhaviṣyati /",
    "T04sanss06u:315": " kāyalaghutā cittalaghutā ca me bhaviṣyati /",
    "T04sanss06u:316": " alpamlānamiddhaś ca me bhaviṣyati /",
    "T04sanss06u:317": " yadā punar asya prabhūtaḥ piṇḍapāto bhavati tatrâpi mātrâbhojinā bhavitavyaṃ utsarjanadharmiṇā ca /",
    "T04sanss06u:318": " tataḥ piṇḍapātād anyatarāyāṃ śilāyām avatīryâivaṃ cittam utpādayitavyaṃ /",
    "T04sanss06u:319": " ye kecin mṛgapakṣisaṃgâmiṣabhojanenârthikās te dattâdānāḥ paribhuñjatām iti //",
    "T04sanss06u:320": " punar āha /",
    "T04sanss06u:321": " tena sarveṇa rasasaṃjñā nôtpādayitavyā //",
    "T04sanss06u:322": " pe //",
    "T04sanss06u:323": " caṇḍālakumārasadṛśena mayā",
    "T04sanss06u:324": " [ Bendall ed p130 ---> ]",
    "T04sanss06u:325": " bhavitavyaṃ /",
    "T04sanss06u:326": " cittakāyacaukṣeṇa /",
    "T04sanss06u:327": " na bhojanacaukṣeṇa /",
    "T04sanss06u:328": " tat kasmād dhetoḥ /",
    "T04sanss06u:329": " kiyatpraṇītam api bhojanaṃ bhuktaṃ /",
    "T04sanss06u:330": " sarvaṃ tat pūtiniṣyandaparyavasānaṃ durgandhaparyavasānaṃ pratikūlaparyavasānaṃ /",
    "T04sanss06u:331": " tasmān mayā na praṇītabhojanâkāṅkṣiṇā bhavitavyaṃ /",
    "T04sanss06u:332": " tena nâivaṃ cittam utpādayitavyaṃ /",
    "T04sanss06u:333": " puruṣo me piṇḍapātaṃ dad-ti na strīḥ /",
    "T04sanss06u:334": " strī me piṇḍapātaṃ dadāti na puruṣaḥ /",
    "T04sanss06u:335": " dārako me piṇḍapātaṃ dadāti na dārikā /",
    "T04sanss06u:336": " dārikā me piṇḍapātaṃ dadāti na dārakaḥ /",
    "T04sanss06u:337": " praṇītaṃ labhe 'haṃ na lūhaṃ /",
    "T04sanss06u:338": " satkṛtya labhe 'haṃ nâsatkṛtya /",
    "T04sanss06u:339": " capalaṃ labhe 'haṃ na kṛcchreṇa praviṣṭamātraṃ ca māṃ samanvāhareyuḥ /",
    "T04sanss06u:340": " na me kaścid vikṣepo bhavet /",
    "T04sanss06u:341": " sunihitāṃl labhe 'haṃ-",
    "T04sanss06u:342": " [ Cambridge MS f66b ---> ]",
    "T04sanss06u:343": " praṇītān nānārasāṃl labhe 'ham /",
    "T04sanss06u:344": " na hīnadaridrabhojanaṃ labhe 'haṃ pratyudgaccheyur māṃ strīpuruṣadārakadārikāḥ /",
    "T04sanss06u:345": " ime te sarve 'kuśalā manasikārā nôtpādayitavyaḥ //",
    "T04sanss06u:346": " pe //",
    "T04sanss06u:347": " prāyeṇa hi satvā rasagṛddhā bhojanahetoḥ pāpāni karmāṇi kṛtvā narakeṣûpapadyante /",
    "T04sanss06u:348": " ye ye punaḥ saṃtuṣṭâgṛddhâlulopā rasapratiprasrabdhā jihvêndriyasaṃtuṣṭāḥ kiyallūhenâpi bhojanena jñāpayanti /",
    "T04sanss06u:349": " teṣāṃ cyutānāṃ kālagatānāṃ svargôpapattir bhavati /",
    "T04sanss06u:350": " sugatigamanaṃ bhavati devamanuṣyeṣu /",
    "T04sanss06u:351": " te devôpapannāḥ sudhāṃ paribhuñjate /",
    "T04sanss06u:352": " evaṃ kāśyapa piṇḍacārikeṇa bhikṣuṇā rasatṛṣṇāṃ vinivartayitvā nidhyaptacittena suparipakvān kulmāṣān paribhuñjatā na paritaptavyam /",
    "T04sanss06u:353": " tat kasmād dhetoḥ /",
    "T04sanss06u:354": " kāyasaṃdhāraṇârthaṃ mārgasaṃdhāraṇârthaṃ mayā bhojanaṃ paribhoktavyaṃ //",
    "T04sanss06u:355": " pe //",
    "T04sanss06u:356": " yadi punaḥ kāśyapa piṇḍacāriko bhikṣur meghâkulavṛṣṭikālasamaye vartamāne na śaknuyāt piṇḍāyâvatartuṃ /",
    "T04sanss06u:357": " tena maitryâhārasaṃnaddhena dharmacintāmanasikārapratiṣṭhitena dvirātraṃ trirātraṃ vā bhaktacchadacchinnenâivaṃ saṃjñôtpādayitavyā /",
    "T04sanss06u:358": " santi yāmalaukikāḥ pretā duṣkarakarmakāriṇo ye varṣaśatena kheṭapiṇḍam apy āhāraṃ na pratilabhante /",
    "T04sanss06u:359": " tan mayā dharmayoniśaś cintāpratiṣṭhitena kāyadaurbalyaṃ vā cittadaurbalyaṃ vā nôtpādayitavyaṃ /",
    "T04sanss06u:360": " adhivāsayiṣyāmi kṣutpipāsāṃ /",
    "T04sanss06u:361": " na punar āryamārgabhāvanāyāṃ vīryaṃ sraṃsayiṣyāmi //",
    "T04sanss06u:362": " pe //",
    "T04sanss06u:363": " yatra kule piṇḍapātaṃ śu-",
    "T04sanss06u:364": " [ Bendall ed p131 ---> ]",
    "T04sanss06u:365": " ciṃ kārayet tatra kule āsane niṣadya dhārmī kathā kartavyā /",
    "T04sanss06u:366": " yāvan na sa piṇḍapātaḥ śucīkrṭo bhavet tena piṇḍapātaṃ gṛhītvā utthāyâsanāt prakramitavyaṃ /",
    "T04sanss06u:367": " piṇḍacārikeṇa kāśyapa bhikṣuṇā",
    "T04sanss06u:368": " [ Cambridge MS f67a ---> ]",
    "T04sanss06u:369": " nâvabhāsakareṇa bhavitavyaṃ na lapanā na kuhanā kartavyā //",
    "T04sanss06u:370": " tatra katamo 'vabhāsaḥ /",
    "T04sanss06u:371": " yat pareṣām evaṃ vācaṃ bhāṣate /",
    "T04sanss06u:372": " lūho me piṇḍapāto rukṣo me piṇḍapātâsīn na ca me yāvadarthaṃ bhuktaṃ /",
    "T04sanss06u:373": " bahujanasādhāraṇaś ca me piṇḍapātaḥ kṛtaḥ /",
    "T04sanss06u:374": " alpaṃ me bhuktaṃ jighatsito 'smîti /",
    "T04sanss06u:375": " yat kiñcid evaṃrūpam avabhāsanimittaṃ /",
    "T04sanss06u:376": " iyam ucyate cittakuhanā /",
    "T04sanss06u:377": " sarvam etat piṇḍacārikeṇa bhikṣuṇā na kartavyaṃ /",
    "T04sanss06u:378": " upekṣakabhūtena /",
    "T04sanss06u:379": " yat pātre patitaṃ lūhaṃ vā praṇītaṃ vā śubhaṃ vâśubhaṃ vā tat paribhoktavyam aparitapyamānenâśayaśuddhena dharmanidhyaptibahulena /",
    "T04sanss06u:380": " kāyajāpanârtham āryamārgasyôpastambhârthaṃ sa piṇḍapātaḥ paribhoktavyêti //",
    "T04sanss06u:381": " tathâryôgraparipṛcchāyām apy uktaṃ /",
    "T04sanss06u:382": " yasyāś cântike piṇḍapātaṃ paribhujya na śaknoty ātmanaḥ parasya cârthaṃ paripūrayitum anujānāmy ahaṃ tasya piṇḍacārikasya bodhisatvasya nimantraṇam iti //",
    "T04sanss06u:383": " evaṃ tāvat satatabhaiṣajyenâtmabhāvarakṣā kāryā /",
    "T04sanss06u:384": " tatrâpi na matsyamāṃsena laṅkâvatārasūtre pratiṣiddhatvāt //",
    "T04sanss06u:385": " [ Bendall ed p132 ---> ]",
    "T04sanss06u:386": " tathā hy uktaṃ /",
    "T04sanss06u:387": " māṃsaṃ sarvam abhakṣyaṃ kṛpâtmāno bodhisatvasyêti vadāmi //",
    "T04sanss06u:388": " pe //",
    "T04sanss06u:389": " svājanyād vyabhicārāc ca śukraśoṇitasaṃbhavāt /",
    "T04sanss06u:390": " udvejanīyaṃ bhūtānāṃ yogī māṃsaṃ vivarjayet //",
    "T04sanss06u:391": " māṃsāni ca palāṇḍūṃś ca madyāni vividhāni ca /",
    "T04sanss06u:392": " gṛñjanaṃ laśunaṃ câiva yogī nityaṃ vivarjayet //",
    "T04sanss06u:393": " mrakṣaṇaṃ varjayet tailaṃ śalyaviddheṣu na svapet /",
    "T04sanss06u:394": " chidrâchidreṣu satvānāṃ yac ca sthānaṃ mahābhayam //",
    "T04sanss06u:395": " pe //",
    "T04sanss06u:396": " lābhârthaṃ hanyate prāṇī māṃsârthaṃ dīyate dhanaṃ /",
    "T04sanss06u:397": " ubhau tau pāpakarmāṇau pacyete rauravâdiṣu //",
    "T04sanss06u:398": " yāvat //",
    "T04sanss06u:399": " yo 'tikramya muner vākyaṃ māṃsaṃ bhakṣeta durmatiḥ /",
    "T04sanss06u:400": " lokadvayavināśârthaṃ dīkṣitaḥ śākyaśāsane //",
    "T04sanss06u:401": " te yānti paramaṃ ghoraṃ narakaṃ pāpaka-riṇaḥ /",
    "T04sanss06u:402": " rauravâdiṣu raudreṣu pacyante māṃsakhādakāḥ //",
    "T04sanss06u:403": " trikoṭikṣuddhaṃ māṃsaṃ vai akalpitam ayācitaṃ /",
    "T04sanss06u:404": " acoditaṃ ca nâivâsti tasmān māṃsaṃ na bhakṣyayet //",
    "T04sanss06u:405": " māṃsaṃ na bhakṣyayed yogī mayā buddhaiś ca garhitaṃ /",
    "T04sanss06u:406": " anyonyabhakṣaṇāḥ satvāḥ kravyâdakulasaṃbhavāḥ //",
    "T04sanss06u:407": " yāvat //",
    "T04sanss06u:408": " durgandhaḥ kutsanīyaś côtmattaś câpi jāyate /",
    "T04sanss06u:409": " [ Bendall ed p133 ---> ]",
    "T04sanss06u:410": " caṇḍālapukkasakule ḍombeṣu ca punaḥ punaḥ //",
    "T04sanss06u:411": " ḍākinījātiyonau ca māṃsâde jāyate kule /",
    "T04sanss06u:412": " ṛkṣa-",
    "T04sanss06u:413": " [ Cambridge MS f67b ---> ]",
    "T04sanss06u:414": " mārjarayonau ca jāyate 'sau narâdhamaḥ //",
    "T04sanss06u:415": " hastikakṣye mahāmeghe nirvāṇâṅgulimālike /",
    "T04sanss06u:416": " laṅkâvatārasūtre ca mayā māṃsaṃ vigarhitaṃ //",
    "T04sanss06u:417": " buddhaiś ca bodhisatvaiś ca śrāvakaiś ca vigarhitaṃ /",
    "T04sanss06u:418": " khādate yadi nirlajjônmatto jāyate sadā //",
    "T04sanss06u:419": " brāhmaṇeṣu ca jāyante 'tha vā yogināṃ kule /",
    "T04sanss06u:420": " prajñāvān dhanavāṃś câiva māṃsâdyānāṃ vivarjanāt //",
    "T04sanss06u:421": " dṛṣṭaśrutaviśaṅkābhiḥ sarvaṃ māṃsaṃ vivarjayet /",
    "T04sanss06u:422": " tārkikā nâvabudhyante kravyâdakulasaṃbhavāḥ //",
    "T04sanss06u:423": " yathâiṣa rāgo mokṣasyântarāyakaro bhavet /",
    "T04sanss06u:424": " tathâiva māṃsamadyâdi antarāyakaraṃ bhavet //",
    "T04sanss06u:425": " vakṣanty anāgate kāle māṃsâdā mohavādinaḥ /",
    "T04sanss06u:426": " kalpikaṃ niravadyaṃ ca māṃsaṃ buddhânuvarṇitaṃ //",
    "T04sanss06u:427": " [ Bendall ed p134 ---> ]",
    "T04sanss06u:428": " bheṣajyam ivâhāraṃ putramāṃsôpamaṃ punaḥ /",
    "T04sanss06u:429": " mātrayā pratikūlaṃ ca yogī piṇḍaṃ samācaret //",
    "T04sanss06u:430": " maitrīvihāriṇā nityaṃ sarvathā garhitaṃ mayā /",
    "T04sanss06u:431": " siṃhavyāghramṛgâdyaiś ca sahâikatra saṃbhavet //",
    "T04sanss06u:432": " tasmān na bhakṣayen māṃsam udvejajanakaṃ nṛṇāṃ /",
    "T04sanss06u:433": " mokṣadharmaniruddhatvād āryāṇām eṣa vai dhvajaḥ //",
    "T04sanss06u:434": " yat tu jñānavatīparivarte māṃsabhakṣaṇaṃ paṭhyate tan mahârthasādhakatvān nirdoṣam //",
    "T04sanss06u:435": " evaṃ hi tathôktaṃ /",
    "T04sanss06u:436": " eṣo ĀÇÖkariṣyad yadi bhikṣu kālaṃ /",
    "T04sanss06u:437": " samādhiśabdo 'pi hi jambudvīpe /",
    "T04sanss06u:438": " niruddhu satvāna sadâbhaviṣyad /",
    "T04sanss06u:439": " cikitsite 'smi samādhi labdhaḥ //",
    "T04sanss06u:440": " na ca mahākaruṇâbhiyuktam /",
    "T04sanss06u:441": " tenâsmin na maitrī śaṅkâpi nâstîty adoṣaḥ //",
    "T04sanss06u:442": " [ Bendall ed p135 ---> ]",
    "T04sanss06u:443": " yady apy āryaratnameghe 'bhihitaṃ /",
    "T04sanss06u:444": " śmāśānikena nirāmiṣeṇa bhavitavyam iti //",
    "T04sanss06u:445": " tad anyatrâivaṃ jātīyasatvârthasaṃdarśanârthaṃ /",
    "T04sanss06u:446": " vinaye 'pi yad anujñātaṃ tat tu trikoṭipariśuddhabhakṣaṇe na prahāṇântarāyêti /",
    "T04sanss06u:447": " tat parityāgena śuddhadṛṣṭīnām abhimānanirāsârthaṃ /",
    "T04sanss06u:448": " tad vṛddhatayā ca bhavyānāṃ śāsanânavatāraparihārârthaṃ //",
    "T04sanss06u:449": " tathā hy uktaṃ laṅkâvatārasūtre /",
    "T04sanss06u:450": " tatra tatra deśanā pāṭhe śikṣāpadānām ānupūrvīṃ bandhan niśreṇīpadavinyāsayogena /",
    "T04sanss06u:451": " trikoṭiṃ baddhvā /",
    "T04sanss06u:452": " tatrôddiṣya krṭāni pratiṣiddhāni tato 'ntaśaḥ prakṛtimṛtāny api pratiṣiddhānîti //",
    "T04sanss06u:453": " uktaṃ satatabhaiṣajyaṃ /",
    "T04sanss06u:454": " glānapratyayabhaiṣajyaṃ tat sevyam eva //",
    "T04sanss06u:455": " śrāvakavinaye 'pi tāvad ātmârthaṃ brahmacaryavāsârthaṃ pātracīvaram api vikrīya /",
    "T04sanss06u:456": " kāyasaṃdhāraṇam uktaṃ /",
    "T04sanss06u:457": " kiṃ punar aparimitajanaparitrāṇahetor bodhisatvaśarīrasya durlabhā cêdṛśī kṣaṇapratilābhôtsavasampad /",
    "T04sanss06u:458": " iti tatpradarśanârthaṃ ca bhagavatā tatra svayaṃ bhaiṣajyôpayogaḥ pradarśitaḥ //",
    "T04sanss06u:459": " uktaṃ câryaratnameghasūtre /",
    "T04sanss06u:460": " tair yadā pracāritaṃ bhavati tadā satyāṃ velāyām asatyāṃ vā teṣām imāny evaṃrūpāṇi kāyôpastambhanāny upakaraṇāni na labhyante 'bhyavahartuṃ",
    "T04sanss06u:461": " yad uta sarpir vā tailaṃ vā mūlaraso vā gaṇḍaraso vā phalaraso vā /",
    "T04sanss06u:462": " na cânyān abhyavaharato dṛṣṭvā pratighacittam utpādayati /",
    "T04sanss06u:463": " yadi punaḥ khalu paścādbhaktiko bodhisatvo vā",
    "T04sanss06u:464": " [ Cambridge MS f68a ---> ]",
    "T04sanss06u:465": " glāno bhavati /",
    "T04sanss06u:466": " yathārūpeṇâsya glānyena jīvitântarāyo bhavati kuśalapakṣântarāyo vā tena niṣkaukṛtyena bhūtvā nirvicikitsakena bhaiṣajyacittam upasthāpya pratinisevyānîti",
    "T04sanss06u:467": " [ Bendall ed p136 ---> ]",
    "T04sanss06u:468": " vasanôpabhogaprayojanam ugraparipṛcchāsūtre 'bhihitaṃ /",
    "T04sanss06u:469": " hrīrapatrāpyakāpair niḥ ... [[DOUBT]] pracchādanârthaṃ tu śramaṇaliṅgasaṃdarśanârtham imāni ca kāṣāyāṇi devamānuṣâsurasya lokasya caityam iti",
    "T04sanss06u:470": " caityârthaṃ samyagdhāritavyāni /",
    "T04sanss06u:471": " nirvṛtivirāgaraktāni [[DOUBT]] etāni /",
    "T04sanss06u:472": " na rāgaraktāni /",
    "T04sanss06u:473": " upaśamânukūlāny etāni /",
    "T04sanss06u:474": " na saṃkleśasaṃdhukṣaṇânukūlāni /",
    "T04sanss06u:475": " ebhiś ca kāṣāyair vivṛtapāpā bhaviṣyāmaḥ /",
    "T04sanss06u:476": " sukṛtakarmakāriṇo na cīvaramaṇḍanânuyogam anuyuktāḥ /",
    "T04sanss06u:477": " etāni ca kāṣāyāṇy āryamārgasaṃbhārânukūlānîti kṛtvā tathā kariṣyāmo yathā nâikakṣaṇam api sakaṣāyāḥ kāye kāṣāyāṇi dhārayiṣyāmêti //",
    "T04sanss06u:478": " atra ca kāraṇaṃ ratnarāśisūtre 'bhihitaṃ /",
    "T04sanss06u:479": " ye punas te kāśyapa vaidaryâsaṃyatêtaḥ śramaṇaguṇadharmād uddhurāḥ kāye kāṣāyāṇi vastrāṇi dhārayanti /",
    "T04sanss06u:480": " na câiteṣu gauravam utpādayanti /",
    "T04sanss06u:481": " tatra kāśyapa śramaṇavarṇapratirūpakaṃ nāma pratyekanarakaṃ /",
    "T04sanss06u:482": " tatra kāśyapa pratyekanarake śramaṇarūpapratirūpeṇa tāḥ kāraṇāḥ kāryante ādīptacailā*ādīptaśīrṣâdīptapātrâdīptâsanâdīptaśayanāḥ /",
    "T04sanss06u:483": " yaḥ kaścit tatra teṣām upabhogaparibhogaḥ sa sarvâdīptaḥ saṃprajvalitâikajvālībhūtaḥ /",
    "T04sanss06u:484": " tatra taiḥ śramaṇavarṇarūpeṇa duṣkhāṃ vedanām anubhavantîti //",
    "T04sanss06u:485": " [ Bendall ed p137 ---> ]",
    "T04sanss06u:486": " āryaratnameghe 'py uktaṃ /",
    "T04sanss06u:487": " yadi bhaved abhyavakāśiko bodhisatvo glānakāyo 'pratibalakāyas tena vihārakṣitenâivaṃ cittam utpādayitavyaṃ /",
    "T04sanss06u:488": " kleśapratipakṣârthaṃ tathāgatena dhutaguṇāḥ prajñaptāḥ /",
    "T04sanss06u:489": " [ Cambridge MS f68b ---> ]",
    "T04sanss06u:490": " tathâhaṃ kariṣyāmi yathā vihārasyâiva kleśānāṃ prahāṇāya ghaṭiṣyāmi /",
    "T04sanss06u:491": " tatra ca vihāre na gṛddhim utpādayāmi nâdhyavasānaṃ /",
    "T04sanss06u:492": " evaṃ câsya bhavati /",
    "T04sanss06u:493": " kartavyo dānapatīnām anugraho nâsmābhir ātmambharibhir bhavitavyam iti //",
    "T04sanss06u:494": " punar atrâivâha /",
    "T04sanss06u:495": " te śayyāṃ kalpayanto dakṣiṇena pārśvena śayyāṃ kalpayanti /",
    "T04sanss06u:496": " pādasyôpari pādam ādhāya cīvaraiḥ asaṃvṛtakāyāḥ smṛtāḥ /",
    "T04sanss06u:497": " saṃprajānānôtthānasaṃjñinâlokasaṃjñinaḥ śayyāṃ kalpayanti /",
    "T04sanss06u:498": " na ca nidrāsukham āsvādayanti /",
    "T04sanss06u:499": " na pārśvasukham anytra yāvad evâiṣāṃ mahābhūtānāṃ sthitaye jāpanāyai /",
    "T04sanss06u:500": " ity anayā diśā sarvaparibhogāḥ satvârtham adhiṣṭhātavyāḥ /",
    "T04sanss06u:501": " ātmatṛṣṇôpabhogāt tu kliṣṭâpattiḥ prajāyate //",
    "T04sanss06u:502": " yathôktaṃ candrapradīpasūtre /",
    "T04sanss06u:503": " te bhojanaṃ svādurasaṃ praṇītaṃ /",
    "T04sanss06u:504": " labdhvā ca bhuñjanti ayuktayogāḥ /",
    "T04sanss06u:505": " teṣāṃ sâhāru badhāya bhotī /",
    "T04sanss06u:506": " yatha hastipotāna viṣâdhautā //",
    "T04sanss06u:507": " iti //",
    "T04sanss06u:508": " āryaratnarāśisūtre 'pi bhagavatā śraddhādeyaparibhoge parikīrtite /",
    "T04sanss06u:509": " atha tasyām eva parṣadi yogâcārāṇāṃ bhikṣūṇāṃ dve śate imaṃ dharmaparyāyaṃ śrutvā prarudite /",
    "T04sanss06u:510": " evaṃ ca vācam abhāṣanta /",
    "T04sanss06u:511": " kālaṃ vayaṃ bhagavan kariṣyāmo /",
    "T04sanss06u:512": " na punar aprāptaphalâikapiṇḍapātam api śraddhādeyasya paribhokṣyāmaḥ //",
    "T04sanss06u:513": " [ Bendall ed p138 ---> ]",
    "T04sanss06u:514": " bhagavān āha /",
    "T04sanss06u:515": " sādhu sādhu kulaputrâivaṃrūpair lajjābhiḥ kaukṛtyasaṃpannaiḥ paralokâvadyabhayadarśibhir idaṃ pravacanaṃ śobhate //",
    "T04sanss06u:516": " api tu //",
    "T04sanss06u:517": " dvayor ahaṃ kāśyapa śraddhādeyam anujānāmi /",
    "T04sanss06u:518": " katamayor dvayoḥ /",
    "T04sanss06u:519": " yuktasya muktasya ca /",
    "T04sanss06u:520": " yadi bhikṣavo bhikṣur yukto yogâcāro mama śikṣāyāṃ pratipannaḥ sarvasaṃskāreṣv anityadarśī /",
    "T04sanss06u:521": " sarvasaṃskāraduḥkhaviditaḥ sarvadharmeṣv anātmâdhimuktiḥ śāntanirvāṇâbhikāṅkṣī sumerumātrair ālopaiḥ śraddhādeyaṃ bhuñjīta /",
    "T04sanss06u:522": " atyantapariśuddhâiva tasya sā dakṣiṇā bhavati /",
    "T04sanss06u:523": " yeṣāṃ ca dāyakānāṃ dānapatīnāṃ sakāśāc chraddhādeyaṃ paribhuktaṃ tatas teṣāṃ dāyakadānapatīnāṃ maharddhikaḥ",
    "T04sanss06u:524": " [ Cambridge MS f69a ---> ]",
    "T04sanss06u:525": " puṇyavipāko bhavati /",
    "T04sanss06u:526": " mahādyutikaḥ /",
    "T04sanss06u:527": " tat kasmād dhetoḥ /",
    "T04sanss06u:528": " agram idam aupadhikānāṃ puṇyakriyāvastūnāṃ yêyaṃ maitracittasamāpattiḥ /",
    "T04sanss06u:529": " tatra kāśyapa yo bhikṣur dāyakasya dānapater antikāc cīvarapiṇḍapātaṃ paribhujyâpramāṇaṃ",
    "T04sanss06u:530": " cetaḥsamādhiṃ samāpadyate 'pramāṇas tasya dāyakasya dānapateḥ puṇyakriyāvipākaḥ pratikāṅkṣitavyaḥ /",
    "T04sanss06u:531": " syāt kāśyapa trisāhasramahāsāhasrāyāṃ lokadhātau mahāsamudrāṇāṃ kṣayo na tv eva tasya puṇyaniṣyandanasya kaścit kṣayêti //",
    "T04sanss06u:532": " tad evaṃ piṇḍapātagamanaārambhe bhojanârambhe vā triṣu sthāneṣu smṛtir upasthāpyā dāyakânugrahe /",
    "T04sanss06u:533": " kāyakrimisaṃgrahe /",
    "T04sanss06u:534": " sarvasatvârthasādhake ca saddharmaparigrahe //",
    "T04sanss06u:535": " tathāgatâjñāsaṃpādane tu sarvakāryeṣu smṛtiḥ kāryā /",
    "T04sanss06u:536": " ādiśabdān mantrair api rakṣā kāryā //",
    "T04sanss06u:537": " tatrâpi tāvad imāṃ trisamayarājôktāṃ vidyāṃ maṇḍalasamayârtham uccārayet /",
    "T04sanss06u:538": " namaḥ sarvabuddha-",
    "T04sanss06u:539": " [ Bendall ed p139 ---> ]",
    "T04sanss06u:540": " bodhisatvānāṃ oṃ viraji mahācakraviraji /",
    "T04sanss06u:541": " sata sārata trapi vidhamani /",
    "T04sanss06u:542": " sabhajani /",
    "T04sanss06u:543": " saṃbhajani /",
    "T04sanss06u:544": " taramati /",
    "T04sanss06u:545": " siddhâgre tvaṃ svāhā //",
    "T04sanss06u:546": " anena sarvamaṇḍalapraviṣṭo bhavati //",
    "T04sanss06u:547": " athavā tathāgatahṛdayam aṣṭasahastraṃ japet salaukikalokôttaramaṇḍalapraviṣṭo bhavati /",
    "T04sanss06u:548": " katamac ca tat //",
    "T04sanss06u:549": " namas traiyabdhikānāṃ tathāgatānāṃ /",
    "T04sanss06u:550": " sarvatrâpratihatâvāptidharmatābalināṃ /",
    "T04sanss06u:551": " āṃ asamasama samantato 'nantanâvāptiśāsani /",
    "T04sanss06u:552": " hara smara smaraṇa vigatarāgabuddhadharmate /",
    "T04sanss06u:553": " sara samabalā /",
    "T04sanss06u:554": " hasa /",
    "T04sanss06u:555": " traya /",
    "T04sanss06u:556": " gagana mahâcalarakṣaṇa /",
    "T04sanss06u:557": " jvala jvalana sāgare svāhā //",
    "T04sanss06u:558": " ayaṃ sarvatathāgatānām ātmabhāvaḥ /",
    "T04sanss06u:559": " atrânuttaraṃ gauravaṃ bhāvayitavyaṃ /",
    "T04sanss06u:560": " anenâdikarmikâpi satveṣv anantaṃ buddhakṛtyaṃ kurvanti /",
    "T04sanss06u:561": " ayam eva paramāṃ rakṣāṃ*mārâdibhyaḥ sarvaduṣṭebhyaḥ karoti /",
    "T04sanss06u:562": " hastatāḍena bhasmanā sarṣapair udakena dṛṣṭyā manasā vā sīmābandhaṃ karoti //",
    "T04sanss06u:563": " vyādhi-",
    "T04sanss06u:564": " [ Cambridge MS f69b ---> ]",
    "T04sanss06u:565": " ṣu bhaiṣajyam udakaṃ câbhimantryôpayojyaṃ //",
    "T04sanss06u:566": " vanakusumāni vā caitye pratimāyāṃ saddharmapustake vā samāhito nivedayet //",
    "T04sanss06u:567": " pakṣaprayogān mahā vyādhibhir abhimucyate /",
    "T04sanss06u:568": " buddhabodhisatvâlambanena sarvasatvârthâbhilāṣiṇā ca cittena bhadracarividhipūrvakaṃ ca japtavyaḥ /",
    "T04sanss06u:569": " ayaṃ vidhir asya kalpasyâvasāne draṣṭavyaḥ /",
    "T04sanss06u:570": " trisamayajāpinaś câmnāyato na doṣaḥ /",
    "T04sanss06u:571": " utsiṣṭasyâpy aśucer na doṣaḥ /",
    "T04sanss06u:572": " mudrâkārā na bhakṣaṇīyā na laṅghanīyā /",
    "T04sanss06u:573": " na mañcârohaḥ kartavyaḥ /",
    "T04sanss06u:574": " na madyaṃ pātavyaṃ /",
    "T04sanss06u:575": " adhimukticaryā śikṣāpadeṣv acalasya nirvicikitsasya duḥśīlapūrvasyâpi sidhyati /",
    "T04sanss06u:576": " paṇḍitasyâpaṇḍitasya vā niyataṃ sidhyati //",
    "T04sanss06u:577": " [ Bendall ed p140 ---> ]",
    "T04sanss06u:578": " tathā câtrâivôktaṃ /",
    "T04sanss06u:579": " bodhicittaṃ dṛḍhaṃ yasya niḥsaṃgā ca matir bhavet /",
    "T04sanss06u:580": " vicikitsā nâiva kartavyā tasyêdaṃ sidhyati dhruvam /",
    "T04sanss06u:581": " iti //",
    "T04sanss06u:582": " bodhicittadṛḍhatā câtra pṛthagjanacalacittatāyā niyamârtham uktā na tu bhūmipraviṣṭam adhikṛtya //",
    "T04sanss06u:583": " yasmād atrôktaṃ /",
    "T04sanss06u:584": " pratyuddhāratām avabhāsatāṃ ca pratilabdhukāmena /",
    "T04sanss06u:585": " mahândhakārād ālokaṃ praveṣṭukāmena /",
    "T04sanss06u:586": " yad bhūyasā vinipatitena sādhyaṃ /",
    "T04sanss06u:587": " tathā kuto mamâlpapuṇyasya siddhir iti nīcacittapratiṣedhaḥ /",
    "T04sanss06u:588": " na câtikrāntadurgater utsāhôrmibahulasyôpacitâprameyapuṇyaskandhasya bhūmipraviṣṭasyâyaṃ pūrvôkto doṣaḥ saṃbhavati /",
    "T04sanss06u:589": " atra ca mantrāṇām ajñānān nâdhikâkṣarapāṭhe doṣo 'sti /",
    "T04sanss06u:590": " nâpi nyūnatādoṣaḥ /",
    "T04sanss06u:591": " nâpi vidhibhraṃsadoṣaḥ /",
    "T04sanss06u:592": " kiṃtu śraddhāvegaṃ bodhicittavegaṃ sarvôtsargavegaṃ ca pramāṇīkṛtyâvicārataḥ pravartitavyam avaśyaṃ buddhabodhisatvam ihâiva yathêṣṭasiddhiś ca bhavati //",
    "T04sanss06u:593": " athavânena sarvavajradharamantreṇa rakṣāṃ kuryāt /",
    "T04sanss06u:594": " namas traiyabdhikānāṃ tathāgatānāṃ sarvavajradharāṇāṃ caṇḍāla /",
    "T04sanss06u:595": " cala /",
    "T04sanss06u:596": " vajra /",
    "T04sanss06u:597": " śāntana /",
    "T04sanss06u:598": " phalana /",
    "T04sanss06u:599": " cara /",
    "T04sanss06u:600": " māraṇa /",
    "T04sanss06u:601": " vajraḍālaphaṭa /",
    "T04sanss06u:602": " lalitaśikhara samantavajriṇi /",
    "T04sanss06u:603": " jvala /",
    "T04sanss06u:604": " namo 'stu te 'grôgraśāsānānāṃ raṇa haṃ phula sphāṭa vajrôttame svāhā //",
    "T04sanss06u:605": " anena paṭhitamātreṇa sarvavighnavināyakā nôpasaṃkrāmanti /",
    "T04sanss06u:606": " devanāgâdayo na prasahante /",
    "T04sanss06u:607": " bhojanapānaśayanâsanavasanapūjôpakaraṇāni câbhimantritena",
    "T04sanss06u:608": " [ Cambridge MS f70a ---> ]",
    "T04sanss06u:609": " jalena dṛṣṭyā manasā vā rakṣeta /",
    "T04sanss06u:610": " acalahṛdayena vā sarvam etat kuryāt //",
    "T04sanss06u:611": " idaṃ ca tat //",
    "T04sanss06u:612": " [ Bendall ed p141 ---> ]",
    "T04sanss06u:613": " namaḥ samantavajrāṇāṃ trāṭa /",
    "T04sanss06u:614": " amogha caṇḍamahāroṣaṇa sphāṭaya hūṃ /",
    "T04sanss06u:615": " bhrāmaya hūṃ /",
    "T04sanss06u:616": " trāṭa hūṃ /",
    "T04sanss06u:617": " māṃ /",
    "T04sanss06u:618": " oṃ balaṃ dade tejomālini svāhā //",
    "T04sanss06u:619": " anena prathamaṃ piṇḍam aṣṭâbhimantritaṃ bhuñjīta bhaiṣajyarājatāṃ buddhabodhisatvānām anusmṛtya //",
    "T04sanss06u:620": " viṣapratīkāras tu //",
    "T04sanss06u:621": " tad yathā /",
    "T04sanss06u:622": " ilimitte /",
    "T04sanss06u:623": " tilimitte /",
    "T04sanss06u:624": " ilitilimitte /",
    "T04sanss06u:625": " dumbe /",
    "T04sanss06u:626": " duḥse /",
    "T04sanss06u:627": " duḥsālīye /",
    "T04sanss06u:628": " dumbālīye /",
    "T04sanss06u:629": " takke /",
    "T04sanss06u:630": " tarkkaraṇe /",
    "T04sanss06u:631": " marmme /",
    "T04sanss06u:632": " marmaraṇe /",
    "T04sanss06u:633": " kaśmīre /",
    "T04sanss06u:634": " kaśmīramukte /",
    "T04sanss06u:635": " aghane /",
    "T04sanss06u:636": " aghanaghane /",
    "T04sanss06u:637": " ilimilīye /",
    "T04sanss06u:638": " akhāpye /",
    "T04sanss06u:639": " apāpye śvete /",
    "T04sanss06u:640": " śvetatuṇḍe /",
    "T04sanss06u:641": " anānurakṣe svāhā //",
    "T04sanss06u:642": " yêmāṃ vidyāṃ sakṛc chṛṇoti sa sapta varṣāṇy ahinā na daśyate /",
    "T04sanss06u:643": " na câsya kāye viṣaṃ krāmati /",
    "T04sanss06u:644": " yaś câinaṃ ahir daśati saptadhâsya sphuṭen mūrddhârjakasyêva mañjarī //",
    "T04sanss06u:645": " yêmāṃ vidyāṃ dhārayati sa yāvajjīvam ahinā na daśyate /",
    "T04sanss06u:646": " na câsya kāye viṣaṃ krāmati /",
    "T04sanss06u:647": " imāni ca mantrapadāni sarpasya purato na vaktavyāni yatkāraṇaṃ sarpo mriyate //",
    "T04sanss06u:648": " tad yathā /",
    "T04sanss06u:649": " illā /",
    "T04sanss06u:650": " cillā /",
    "T04sanss06u:651": " cakko /",
    "T04sanss06u:652": " bakko /",
    "T04sanss06u:653": " koḍā koḍeti /",
    "T04sanss06u:654": " nikuruḍā nikuruḍeti /",
    "T04sanss06u:655": " poḍā poḍeti /",
    "T04sanss06u:656": " moḍā /",
    "T04sanss06u:657": " moḍeti /",
    "T04sanss06u:658": " puruḍā puruḍeti /",
    "T04sanss06u:659": " phaṭa rahe /",
    "T04sanss06u:660": " phuṭṭaṇḍa rahe /",
    "T04sanss06u:661": " nāga rahe /",
    "T04sanss06u:662": " nāgaṭṭaṇḍarahe /",
    "T04sanss06u:663": " sarpa rahe /",
    "T04sanss06u:664": " sarpaṭṭaṇḍarahe /",
    "T04sanss06u:665": " acche /",
    "T04sanss06u:666": " chala viṣaśāte /",
    "T04sanss06u:667": " śītavattāle /",
    "T04sanss06u:668": " halale /",
    "T04sanss06u:669": " halale /",
    "T04sanss06u:670": " taṇḍi /",
    "T04sanss06u:671": " taḍa /",
    "T04sanss06u:672": " tāḍi /",
    "T04sanss06u:673": " mala /",
    "T04sanss06u:674": " sphuṭa /",
    "T04sanss06u:675": " phuṭu /",
    "T04sanss06u:676": " svāhā //",
    "T04sanss06u:677": " [ Bendall ed p142 ---> ]",
    "T04sanss06u:678": " iti hi bhikṣavo jāṅgulyāṃ vidyāyāṃ udāhṛtāyāṃ sarvabhūtasamāgate sarvaṃ tathâvitathânanyathābhūtaṃ satyam aviparītam aviparyastaṃ /",
    "T04sanss06u:679": " idaṃ viṣam aviṣaṃ bhavatu /",
    "T04sanss06u:680": " dātāraṃ gacchatu /",
    "T04sanss06u:681": " daṃṣṭrāraṃ gacchatu /",
    "T04sanss06u:682": " agniṃ gacchatu /",
    "T04sanss06u:683": " jalaṃ gacchatu /",
    "T04sanss06u:684": " sthalaṃ gacchatu /",
    "T04sanss06u:685": " stambhaṃ gacchatu /",
    "T04sanss06u:686": " kuḍyaṃ gacchatu /",
    "T04sanss06u:687": " bhūmiṃ saṃkrāmatu /",
    "T04sanss06u:688": " śāntiṃ gacchatu svāhā //",
    "T04sanss06u:689": " corâdipratīkāre mārīcīṃ japet //",
    "T04sanss06u:690": " tad yathā /",
    "T04sanss06u:691": " parākramasi /",
    "T04sanss06u:692": " udayam asi /",
    "T04sanss06u:693": " vairam asi arkam asi /",
    "T04sanss06u:694": " markam asi /",
    "T04sanss06u:695": " vanam asi /",
    "T04sanss06u:696": " antarddhānam asi / pa-",
    "T04sanss06u:697": " [ Cambridge MS f70b ---> ]",
    "T04sanss06u:698": " the me rakṣa /",
    "T04sanss06u:699": " utpathe me rakṣa /",
    "T04sanss06u:700": " janato me rakṣa /",
    "T04sanss06u:701": " caurato me rakṣa /",
    "T04sanss06u:702": " rājato me rakṣa /",
    "T04sanss06u:703": " siṃhato me rakṣa /",
    "T04sanss06u:704": " vyāghrato me rakṣa /",
    "T04sanss06u:705": " nāgato me rakṣa /",
    "T04sanss06u:706": " sarpato me rakṣa /",
    "T04sanss06u:707": " sarvato me rakṣa /",
    "T04sanss06u:708": " rakṣa māṃ sarvasatvāṃś ca sarvabhayebhyaḥ sarvôpāye sôpasargebhyaḥ svāhā //",
    "T04sanss06u:709": " uṃvaḍili sarvaduṣṭānāṃ granthiṃ vandāmi svāhā //",
    "T04sanss06u:710": " namo ratnatrayāya /",
    "T04sanss06u:711": " namo mārīcyai devatāyai /",
    "T04sanss06u:712": " mārīcyā devatāyā hṛdayam āvartayiṣyāmi //",
    "T04sanss06u:713": " ta yathā /",
    "T04sanss06u:714": " battāli /",
    "T04sanss06u:715": " badāli /",
    "T04sanss06u:716": " badāli /",
    "T04sanss06u:717": " barāli /",
    "T04sanss06u:718": " varāhamukhi /",
    "T04sanss06u:719": " sarvaduṣṭānāṃ nivāraya /",
    "T04sanss06u:720": " bandha mukhaṃ svāhā //",
    "T04sanss06u:721": " imām api vidyām anantajātismarahetuṃ mahāprabhāvāṃ saptapañcāśadakṣarāṃ vidyādharapiṭakôpanibaddhāṃ sarvabhayarakṣârthaṃ prayuñjīta //",
    "T04sanss06u:722": " tad yathā /",
    "T04sanss06u:723": " aṭṭe /",
    "T04sanss06u:724": " baṭṭe /",
    "T04sanss06u:725": " naṭṭe /",
    "T04sanss06u:726": " kunaṭṭe /",
    "T04sanss06u:727": " ṭake /",
    "T04sanss06u:728": " ṭhake /",
    "T04sanss06u:729": " ṭharake /",
    "T04sanss06u:730": " urumati /",
    "T04sanss06u:731": " rurumati /",
    "T04sanss06u:732": " turu /",
    "T04sanss06u:733": " hili mili /",
    "T04sanss06u:734": " sarvajñôdupadagga [[DOUBT]] /",
    "T04sanss06u:735": " namo sabbasammasaṃbuddhāṇaṃ sijjhantu me mantapadāḥ svāhā //",
    "T04sanss06u:736": " [ Bendall ed p143 ---> ]",
    "T04sanss06u:737": " eṣā rakṣâtmabhāvasya bhaiṣajyavasanâdibhiḥ /",
    "T04sanss06u:738": " satvârthasmṛtipūrvakam eva vaktavyā //",
    "T04sanss06u:739": " ātmatṛṣṇôpabhogāt tu kliṣṭâpattiḥ prajāyate //",
    "T04sanss06u:740": " sarvaṃ hi bodhisatvenôtsṛṣṭaṃ sarvasatvebhyaḥ //",
    "T04sanss06u:741": " tatra yadi vismṛtya paradravyam ātmabharaṇatṛṣṇayā paribhuṅkte kliṣṭâpattim āpadyate /",
    "T04sanss06u:742": " atha vitṛṣṇo anyāsakto vā satvakāryam anusmṛtya bhuṅkte na kliṣṭām āpattim āpadyate /",
    "T04sanss06u:743": " paradravyasaṃjñī svârthena bhuṅkte steyâpattim āpadyate /",
    "T04sanss06u:744": " pūrârgheṇa prātimokṣe pārājiko bhavati /",
    "T04sanss06u:745": " satvasvāmikais tu bhogaiḥ satvasvāmikâivâtmabhāvaḥ saṃrakṣatêty adoṣaḥ /",
    "T04sanss06u:746": " na hi dāsasya nityaṃ svāmikarmavyāpṛtasya svadravyam asti yena varteta //",
    "T04sanss06u:747": " uktaṃ ca dharmasaṅgītisūtre /",
    "T04sanss06u:748": " dāsôpamena bodhisatvena bhavitavyaṃ sarvasatvakiṅkaraṇīyaprāpaṇatayêti //",
    "T04sanss06u:749": " na câikântasvāmyarthaparasya dāsasya vyādhyādiviklavamateḥ svāminam ananujñāpyâpi bhuñjānasya kaści-",
    "T04sanss06u:750": " [ Cambridge MS f71a ---> ]",
    "T04sanss06u:751": " d doṣaḥ /",
    "T04sanss06u:752": " nâpy evaṃ kurvāṇasya bodhisatvasyântike kasyacid viditavṛttântasyâpy aprasādo yujyate mātsaryatyāgacittâparijñānāt //",
    "T04sanss06u:753": " na câtra nyāye kaścit saṃdeho yuktaḥ /",
    "T04sanss06u:754": " sarvôtsargo hi pūrvam eva bhagavatkaṇṭhôktyā pratipāditaḥ /",
    "T04sanss06u:755": " tathā câtmabhāvarakṣā satvârtham evôktā /",
    "T04sanss06u:756": " tasya spaṣṭâvabodhârtham ayaṃ nyāyo 'bhiyukto na tu svârthâpekṣayêti //",
    "T04sanss06u:757": " iti śikṣāsamuccaye ātmabhāvarakṣā ṣaṣṭhaḥ paricchedaḥ //",
    "T04sanss06u:758": " Copyright (c) 2002 by Jens Braarvig - Oslo"
}