{
    "GR13kubjt_pu:0": "saṃvartāmaṇḍalānte kramapadanihitānandaśaktiḥ subhīmā saṃsṛjyādyaṃ catuṣkam akulakulagataṃ pañcakaṃ cānyaṣaṭkam /",
    "GR13kubjt_pu:1": "catvāraḥ pañcako 'nyaḥ punar api caturas tattvato maṇḍaledaṃ saṃsṛṣṭaṃ",
    "GR13kubjt_pu:2": "yena tasmai namata guruvaraṃ bhairavaṃ śrīkujeśam // KubjT_1.1 //",
    "GR13kubjt_pu:3": "śrīmaddhimavataḥ pṛṣṭhe trikūṭaśikharāntagam /",
    "GR13kubjt_pu:4": "santānapuramadhyagam anekākārarūpiṇam // KubjT_1.2 //",
    "GR13kubjt_pu:5": "tryasraṃ vai triprakāraṃ tu triśaktitriguṇojjvalam /",
    "GR13kubjt_pu:6": "candrasūryakṛtālokaṃ vahnidedīpyavarcasam // KubjT_1.3 //",
    "GR13kubjt_pu:7": "trisandhyāveṣṭitaṃ divyaṃ prākāratripathānvitam /",
    "GR13kubjt_pu:8": "dvārapālatrayopetaṃ trikapāṭārgalānvitam // KubjT_1.4 //",
    "GR13kubjt_pu:9": "anekaratnasandīptam udyānavanamaṇḍitam /",
    "GR13kubjt_pu:10": "vasantaguṇasampannaṃ satatānandapūritam // KubjT_1.5 //",
    "GR13kubjt_pu:11": "santānabhuvanaṃ divyaṃ divyādivyair niṣevitam /",
    "GR13kubjt_pu:12": "tatra taṃ bhuvaneśānaṃ vyaktāvyaktaṃ sanātanam // KubjT_1.6 //",
    "GR13kubjt_pu:13": "kāryakāraṇabhāvena kiñcit kālam apekṣayā /",
    "GR13kubjt_pu:14": "tiṣṭhate bhairavīśāno maunam ādāya niścalam // KubjT_1.7 //",
    "GR13kubjt_pu:15": "tatra devagaṇāḥ sarve sakinnaramahoragāḥ /",
    "GR13kubjt_pu:16": "kurvanti kalakalārāvaṃ samāgatya samīpataḥ // KubjT_1.8 //",
    "GR13kubjt_pu:17": "śrutvā kalakalārāvaṃ ko bhavān kim ihāgataḥ /",
    "GR13kubjt_pu:18": "himavān tu prasannātmā gacchāmo 'nveṣaṇaṃ prati // KubjT_1.9 //",
    "GR13kubjt_pu:19": "yāvat sa paśyate tatsthaṃ śivajñānāvalokanāt /",
    "GR13kubjt_pu:20": "tāvat paśyati śrīnātham āgataṃ tu mamāśrame // KubjT_1.10 //",
    "GR13kubjt_pu:21": "gatas tūrṇaṃ prayatnena yatrāste bhagavān prabhuḥ /",
    "GR13kubjt_pu:22": "sakuṭumbaḥ stutiṃ divyāṃ himavān vākyam abravīt // KubjT_1.11 //",
    "GR13kubjt_pu:23": "adya me saphalaṃ janma adya me saphalaṃ tapaḥ /",
    "GR13kubjt_pu:24": "adya me saphalaṃ sthānaṃ jīvitaṃ saphalaṃ mama // KubjT_1.12 //",
    "GR13kubjt_pu:25": "adya dhanyaḥ kṛtārtho 'ham adya me saphalā gatiḥ /",
    "GR13kubjt_pu:26": "adya me saphalaṃ sarvaṃ trailokyaṃ sacarācaram // KubjT_1.13 //",
    "GR13kubjt_pu:27": "yan nātha bhavadaṅghribhyām aṅkitaṃ mastakaṃ mama /",
    "GR13kubjt_pu:28": "tena vikhyātakīrtis tu bhaviṣyāmi jagattraye // KubjT_1.14 //",
    "GR13kubjt_pu:29": "tvatprasādena deveśa sarvajñatvaṃ labhāmy aham /",
    "GR13kubjt_pu:30": "kim anena na paryāptaṃ yad āyāta-m-iha prabhuḥ // KubjT_1.15 //",
    "GR13kubjt_pu:31": "kiṃ kurmaḥ kā gatir mahyam ādeśo dīyatāṃ prabho /",
    "GR13kubjt_pu:32": "himavantavilāpo 'yaṃ śrutvaivaṃ sakuṭumbinaḥ // KubjT_1.16 //",
    "GR13kubjt_pu:33": "uvāca bhagavān nāthaḥ prahasyemāṃ giraṃ śubhām /",
    "GR13kubjt_pu:34": "himavanta gire sādhu tuṣṭo 'haṃ tava klinnayā // KubjT_1.17 //",
    "GR13kubjt_pu:35": "prārthayasva varaṃ kiñcid dāsyāmo manasepsitam /",
    "GR13kubjt_pu:36": "himavanta mahāprājña tuṣṭo 'haṃ paramārthataḥ // KubjT_1.18 //",
    "GR13kubjt_pu:37": "himavān uvāca kiṃ kṛtaṃ me maheśāna svakīyadayayā prabho /",
    "GR13kubjt_pu:38": "rucitaṃ kuru deveśa himavān abravīd idam // KubjT_1.19 //",
    "GR13kubjt_pu:39": "parvatollapitaṃ śrutvā uvācedaṃ sureśvaraḥ /",
    "GR13kubjt_pu:40": "prasannagirayā divyaṃ varaṃ dātuṃ samudyataḥ // KubjT_1.20 //",
    "GR13kubjt_pu:41": "prathamaṃ tāvat tubhyaṃ hi pañca ślokān paṭhet tu yaḥ /",
    "GR13kubjt_pu:42": "sannidhānaḥ prayatnena bhaviṣyāmo hy avaśyataḥ // KubjT_1.21 //",
    "GR13kubjt_pu:43": "dvitīyaṃ sannidhāno 'haṃ bhaviṣyāmi tavādhvare /",
    "GR13kubjt_pu:44": "tṛtīyaṃ sarvaśailānāṃ rājatvaṃ cakradhāriṇaḥ // KubjT_1.22 //",
    "GR13kubjt_pu:45": "caturthaṃ mama tulyatvaṃ pañcamaṃ mokṣadaṃ nṛṇām /",
    "GR13kubjt_pu:46": "evaṃ pañca varās tubhyaṃ himavanta punar vada // KubjT_1.23 //",
    "GR13kubjt_pu:47": "himavān uvāca kim anyena mahādeva ātmatulyas tvayā kila /",
    "GR13kubjt_pu:48": "kṛto 'haṃ tat kim anyena kiṃ tu devābhayaṃ dada // KubjT_1.24 //",
    "GR13kubjt_pu:49": "evaṃ brūtha punaḥ kiñcid yat te manasi rocate /",
    "GR13kubjt_pu:50": "tad arpayāmy ahaṃ sarvaṃ pūrvam evoditaṃ mayā // KubjT_1.25 //",
    "GR13kubjt_pu:51": "himavān uvāca āśrame sati sarvatra prāticāraṃ vinā na hi /",
    "GR13kubjt_pu:52": "tatra ḍikkarikā mahyaṃ kariṣyaty upalepanam // KubjT_1.26 //",
    "GR13kubjt_pu:53": "sā ca dharmapravṛttā ca yena tat kriyatāṃ prabho /",
    "GR13kubjt_pu:54": "iṣṭā sā mama deveśa kālikā ca kumārikā // KubjT_1.27 //",
    "GR13kubjt_pu:55": "evaṃ babhūva tasmād vai tatrasthā guṇaśālinī /",
    "GR13kubjt_pu:56": "prasādayati deveśaṃ vinayādyair anekadhā // KubjT_1.28 //",
    "GR13kubjt_pu:57": "vinayenopasaṅgamya stutistotrair anekadhā /",
    "GR13kubjt_pu:58": "kālena bahunā kālīm uvācedaṃ kuleśvaraḥ // KubjT_1.29 //",
    "GR13kubjt_pu:59": "tuṣṭo 'haṃ kālike tubhyaṃ brūhi kiñcin manepsitam /",
    "GR13kubjt_pu:60": "yat tvayā dhāritaṃ citte tat prārthaya hy aśaṅkitā // KubjT_1.30 //",
    "GR13kubjt_pu:61": "labdh[v]ā praṇayasadbhāvaṃ tyaktalajjā manotsukā /",
    "GR13kubjt_pu:62": "vadate nātha nāthas tvaṃ bhavāsmākaṃ surārcitaḥ // KubjT_1.31 //",
    "GR13kubjt_pu:63": "evaṃ śrutvā maheśāno vākyam ānandasambhavam /",
    "GR13kubjt_pu:64": "tataḥ sampāditaṃ śīghram ājñānandaguṇojjvalam // KubjT_1.32 //",
    "GR13kubjt_pu:65": "ājñāsanasamārūḍhaṃ preritānantaśambhunā /",
    "GR13kubjt_pu:66": "darśitaṃ nikhilaṃ sarvaṃ pūrvasantānagocaram // KubjT_1.33 //",
    "GR13kubjt_pu:67": "tataḥ prabuddhabhāvātmā vadaty evaṃ kuleśvarī /",
    "GR13kubjt_pu:68": "darśitaṃ nikhilaṃ mahyaṃ kim āścaryaṃ kujeśvara // KubjT_1.34 //",
    "GR13kubjt_pu:69": "viditaṃ nātha me sarvaṃ kriyākāraṇagocaram /",
    "GR13kubjt_pu:70": "yasmāt sampadyate hy evaṃ tad ācakṣva kujeśvara // KubjT_1.35 //",
    "GR13kubjt_pu:71": "ājñāto guṇam aiśvaryaṃ sañjātaṃ parameśvara /",
    "GR13kubjt_pu:72": "asya tantrārthasadbhāvaṃ brūhi me paramārthataḥ // KubjT_1.36 //",
    "GR13kubjt_pu:73": "dṛṣṭaṃ samastaparyantaṃ bhavadājñāṣaḍadhvaram /",
    "GR13kubjt_pu:74": "brūhi nirdeśataḥ sarvaṃ yadi tuṣṭaḥ kujeśvara // KubjT_1.37 //",
    "GR13kubjt_pu:75": "ājñāto guṇasadbhāvaṃ brūhi deva guṇodayam /",
    "GR13kubjt_pu:76": "yathā drakṣyāpitaṃ sarvam ājñādvāreṇa me 'khilam // KubjT_1.38 //",
    "GR13kubjt_pu:77": "pūrvavṛttāntasadbhāvaṃ pūrvapāṭhaśrutaṃ ca yat /",
    "GR13kubjt_pu:78": "pūrvakalpārthanirdeśam ājñāto jñāpitaṃ tvayā // KubjT_1.39 //",
    "GR13kubjt_pu:79": "pūrvasandarśitaṃ deva ājñāguṇamahodayam /",
    "GR13kubjt_pu:80": "tadbhraṃśād bhraṃśam utpannam ato 'rthaṃ kathaya sphuṭam // KubjT_1.40 //",
    "GR13kubjt_pu:81": "kalpe kalpe tvayā deva saṃhitārtham anekadhā /",
    "GR13kubjt_pu:82": "mantratantrakriyāyogāḥ kathitā nāvadhāritāḥ // KubjT_1.41 //",
    "GR13kubjt_pu:83": "idānīṃ saṃsphuṭaṃ sarvam ājñāguṇamahodayam /",
    "GR13kubjt_pu:84": "yasmāt sañjāyate sarvaṃ tatprabhāvaṃ vada prabho // KubjT_1.42 //",
    "GR13kubjt_pu:85": "ānandaś cāvaliś caiva prabhur yogī tathaiva ca /",
    "GR13kubjt_pu:86": "atītaś caiva pādaś ca ṣaṭ prakārāḥ kathaṃ sthitāḥ // KubjT_1.43 //",
    "GR13kubjt_pu:87": "śrībhairava uvāca sādhu sādhu mahābhāge mahānandavidhāyini /",
    "GR13kubjt_pu:88": "pṛcchitaṃ yat tvayā vākyam atyadbhutam anāmayam // KubjT_1.44 //",
    "GR13kubjt_pu:89": "gopitaṃ sarvarudrāṇāṃ vīrāṇāṃ bhairaveṣu ca /",
    "GR13kubjt_pu:90": "siddhakramaṃ nirācāraṃ tathāpi kathayāmi te // KubjT_1.45 //",
    "GR13kubjt_pu:91": "siddhamārgakramāyātaṃ siddhapaṅktivyavasthitaṃ /",
    "GR13kubjt_pu:92": "gopitaṃ sarvamārgeṣu tavādya prakaṭīkṛtam // KubjT_1.46 //",
    "GR13kubjt_pu:93": "pūrvasañcodito devi tvayāhaṃ tvaṃ mayā punaḥ /",
    "GR13kubjt_pu:94": "atra kalpe mayā tubhyaṃ tvaṃ punar mama dāsyasi // KubjT_1.47 //",
    "GR13kubjt_pu:95": "ārādhayantaṃ deveśaṃ na jānāti tapotkaṭā /",
    "GR13kubjt_pu:96": "tataḥ stavena divyena devenānandabhṛdgirā /",
    "GR13kubjt_pu:97": "divyastotraṃ samārabdham aśeṣārthaprabodhakam // KubjT_1.70 //",
    "GR13kubjt_pu:98": "%After 70ef ABEFG continue with:",
    "GR13kubjt_pu:99": "evaṃ samyagvidhānena rudraśaktiḥ svayambhunā /",
    "GR13kubjt_pu:100": "nirmitā svāṅgajair varṇair nādiphāntasvarūpiṇī // KubjT_1.71 //",
    "GR13kubjt_pu:101": "sarvākṣaramayī devī sarvalakṣaṇalakṣitā /",
    "GR13kubjt_pu:102": "utpannā sumahātejā bhairavābhimukhe sthitā // KubjT_1.72 //",
    "GR13kubjt_pu:103": "vadate mālinī kas tvaṃ devo 'haṃ kim upāgataḥ /",
    "GR13kubjt_pu:104": "māṃ tvaṃ kathaṃ na jānāsi devi tvaṃ kena nirmitā // KubjT_1.73 //",
    "GR13kubjt_pu:105": "sṛṣṭikrīḍāvatārārthe mayā utpāditā priye /",
    "GR13kubjt_pu:106": "tvam evotpāditaḥ kena brūhi vākyaṃ tu bhairava // KubjT_1.74 //",
    "GR13kubjt_pu:107": "varṇarāśir ahaṃ bhadre svayambhūr jagataḥ patiḥ /",
    "GR13kubjt_pu:108": "mamāṅgasambhavair bījais tvam evotpāditā mayā // KubjT_1.75 //",
    "GR13kubjt_pu:109": "vīrāvalīti tena tvaṃ rudraśaktiḥ praśasyase /",
    "GR13kubjt_pu:110": "vadate mālinī kruddhā tvatsvakīyaiḥ śarīrajaiḥ // KubjT_1.76 //",
    "GR13kubjt_pu:111": "varṇair utpāditāhaṃ te gṛhṇa varṇān svakān iha /",
    "GR13kubjt_pu:112": "prasārya varṇamālāṃ tu tattvākāraṃ svarūpiṇam // KubjT_1.77 //",
    "GR13kubjt_pu:113": "pūrvabījatanur bhūtvā prasuptāmṛtakuṇḍalī /",
    "GR13kubjt_pu:114": "kutaḥ sarve gatā varṇā bhrāntacittaḥ sureśvaraḥ // KubjT_1.78 //",
    "GR13kubjt_pu:115": "paraṃ vismayam āpannaḥ kṣaṇam ekaṃ vitarkitaḥ /",
    "GR13kubjt_pu:116": "lolībhūtās tu te sarve jīvatattve layaṃ gatāḥ // KubjT_1.79 //",
    "GR13kubjt_pu:117": "aho devyāḥ prabhāvas tu iti cintā jagatpateḥ /",
    "GR13kubjt_pu:118": "stunoti vividhaiḥ stotrair devo bhuvanamālinīm // KubjT_1.80 //",
    "GR13kubjt_pu:119": "kāvarṇā kāmarūpe pur eva purigatā jālapīṭhe jikā yā ṣaḍbhinnā madhyapīṭhe tripathapadagatā tvaṃ ca śṛṅgātakārā /",
    "GR13kubjt_pu:120": "siddhair yā veṣṭitāṅgī parivṛtacaturaiḥ ṣaṣṭibhir yogivṛndair yuktā hṛtpaṅkajena ḍaralakasahajā pātu māṃ rudraśaktiḥ // KubjT_1.81 //",
    "GR13kubjt_pu:121": "iti kulālikāmnāye śrīkubjikāmate candradvīpāvatāro nāma prathamaḥ paṭalaḥ",
    "GR13kubjt_pu:122": "śrībhairava uvāca jaya tvaṃ mālinī devī nirmale malanāśinī /",
    "GR13kubjt_pu:123": "jñānaśaktiḥ prabhur devī buddhis tvaṃ tejavardhanī // KubjT_2.1 //",
    "GR13kubjt_pu:124": "jananī sarvabhūtānāṃ saṃsāre 'smin vyavasthitā /",
    "GR13kubjt_pu:125": "mātā vīrāvalī devī kāruṇyaṃ kuru vatsale // KubjT_2.2 //",
    "GR13kubjt_pu:126": "Daṇḍaka",
    "GR13kubjt_pu:127": "(1)jayati paramatattvanirvāṇasambhūtitejomayī niḥsṛtā vyaktarūpā",
    "GR13kubjt_pu:128": "(2)parā jñānaśaktis tvam icchā kriyā ṛjvirekhā punaḥ suptanāgendravat",
    "GR13kubjt_pu:129_0": "(3)kuṇḍalākārarūpā prabhur nādaśaktis tu saṅgīyase bhāsurā (4)jyotirūpā surūpā śivā",
    "GR13kubjt_pu:129_1": "jyeṣṭhanāmā ca vāmā ca raudrī manākhyāmbikā (5)bindurūpāvadhūtārdhacandrākṛtis tvaṃ",
    "GR13kubjt_pu:129_2": "trikoṇā a-u-ma-kāra i-kāra",
    "GR13kubjt_pu:130": "(6)e-kārasaṃyojitaikatvam āpadyase tattvarūpā bhagākāravat sthāyinī",
    "GR13kubjt_pu:131": "(7)āditattvodbhavā yonirūpā ca śrīkaṇṭhasambodhanī rudramātā",
    "GR13kubjt_pu:132": "(8)tathānantaśaktiḥ susūkṣmā trimūrtyāmarīśārghinī bhārabhūtis",
    "GR13kubjt_pu:133": "(9)tithīśātmikā sthāṇubhūtā harākhyā ca jhaṇṭīśabhauktīśa-",
    "GR13kubjt_pu:134": "(10) sadyātmikānugraheśārcitā krūrasaṅge mahāsenasambhoginī",
    "GR13kubjt_pu:135": "(11) ṣoḍaśāntāmṛtā bindusandohaniṣyandadehaplutāśeṣasamyakparānanda-",
    "GR13kubjt_pu:136": "(12) nirvāṇasaukhyaprade bhairavī bhairavodyānakrīḍānuṣakte",
    "GR13kubjt_pu:137": "(13) parā mālinī rudramālārcite rudraśaktiḥ khagī siddhayogeśvarī",
    "GR13kubjt_pu:138": "(14) siddhamātā vibhuḥ śabdarāśīti yonyārṇavī vāgviśuddhāsi vāgeśvarī",
    "GR13kubjt_pu:139": "(15) mātṛkāsiddham icchā kriyā maṅgalā siddhalakṣmī vibhūtiḥ subhūtir",
    "GR13kubjt_pu:140": "(16) gatiḥ śāśvatā khyāti nārāyaṇī raktacaṇḍā karālekṣaṇā bhīmarūpā",
    "GR13kubjt_pu:141": "(17) mahocchuṣmayāgapriyā tvam jayantyājitā rudrasammohanī",
    "GR13kubjt_pu:142": "(18) tvaṃ navātmānadevasya cotsaṅgayānāśritā",
    "GR13kubjt_pu:143": "(19) mantramārgānugair mantribhir vīrapānānuraktaiḥ subhaktaiś ca (20) sampūjyase devi pañcāmṛtair divyapānotsavair ekajanmadvijanma-",
    "GR13kubjt_pu:144": "(21) trijanmacatuḥpañcaṣaṭsaptajanmodbhavais taiś ca nāraiḥ",
    "GR13kubjt_pu:145": "(22) śubhaiḥ phalguṣais tarpyase madyamāṃsapriye",
    "GR13kubjt_pu:146": "(23) mantravidyāvratodbhāṣibhir muṇḍakaṅkālakāpālibhir (24) divyacaryānurūḍhair namaskāra",
    "GR13kubjt_pu:147": "(25) kāraphaṭkārahūṃkārajātībhir etaiś ca mantrākṣaroccāribhir",
    "GR13kubjt_pu:148": "(26) vāmahastasthitaiś cākṣasūtrāvalījāpibhiḥ sādhakaiḥ putrakair",
    "GR13kubjt_pu:149": "(27) mātṛbhir maṇḍale dīkṣitair yogibhir yoginīvṛndamelāpakai (28) rudrakrīḍālasaiḥ pūjyase yogināṃ yogasiddhiprade devi tvaṃ",
    "GR13kubjt_pu:150": "(29) padmapattropamair locanaiḥ snehapūrṇais tu yaṃ paśyase",
    "GR13kubjt_pu:151": "(30) tasya divyāntarīkṣasthitā saptapātālasatkhecarī siddhir avyāhatā (31) vartate. bhaktito yaḥ paṭhed daṇḍakaṃ ekakālaṃ dvikālaṃ trikālaṃ",
    "GR13kubjt_pu:152": "(32) śuciḥ saṃsmared yaḥ sadā mānavaḥ so'pi śastrāgnicaurārṇave",
    "GR13kubjt_pu:153": "(33) parvatāgre 'pi saṃrakṣase devi putrānurāgān mahālakṣmi ye (34) hemacaurānyadārānuṣaktāś ca brahmaghnagoghnā mahādoṣaduṣṭā",
    "GR13kubjt_pu:154": "(35) vimuñcanti saṃsmṛtya devi tvadīyaṃ mukhaṃ pūrṇacandrānukāraṃ",
    "GR13kubjt_pu:155": "(36) sphuraddi vyamāṇikyasatkuṇḍalodghṛṣṭagaṇḍasthalaṃ (37) ye 'pi baddhā dṛḍhair bandhanair nāgapāśair bhujābaddha-",
    "GR13kubjt_pu:156": "(38) pādārgalais te 'pi tvannāmasaṅkīrtanād devi muñcanti",
    "GR13kubjt_pu:157": "(39) ghorair mahāvyādhibhiḥ saṃsmṛtya pādāravindadvayaṃ te (40) mahākāli kālāgnitejaḥprabhe",
    "GR13kubjt_pu:158": "(41) puṣpāyudhair maulimālālisatpadmakiñjalkasatpiñjaraiḥ sevyase",
    "GR13kubjt_pu:159": "(42) sarvavīrāmbike bhairavī bhairavas te śaraṇyāgato 'haṃ",
    "GR13kubjt_pu:160": "(43) kṣamasvāparādhaṃ kṣamasvāparādhaṃ śive",
    "GR13kubjt_pu:161": "evaṃ stutā mahādevī bhairaveṇa mahātmanā /",
    "GR13kubjt_pu:162": "tato liṅgaṃ vinirbhidya nirgatā parameśvarī // KubjT_2.3 //",
    "GR13kubjt_pu:163": "nīlāñjanasamaprakhyā kubjarūpā vṛkodarā /",
    "GR13kubjt_pu:164": "īṣatkarālavadanā barbarordhvaśiroruhā // KubjT_2.4 //",
    "GR13kubjt_pu:165": "surūpā ca virūpā ca anekākārarūpiṇī /",
    "GR13kubjt_pu:166": "vāmaprasāritakarā vāmadevī-m-uvāca ha // KubjT_2.5 //",
    "GR13kubjt_pu:167": "ājñānandasamāviṣṭā stutyānandākulīkṛtā /",
    "GR13kubjt_pu:168": "na vedmi ko 'tra māṃ stauti kāhaṃ kasya varapradā // KubjT_2.6 //",
    "GR13kubjt_pu:169": "uvācaivaṃ mahāsattvā dṛṣṭipāto madīyakaḥ /",
    "GR13kubjt_pu:170": "āśīviṣeva duṣprekṣyaḥ sa kathaṃ dhāritas tvayā // KubjT_2.7 //",
    "GR13kubjt_pu:171": "prārthayasva tadā kiñcid yat te manasi rocate // KubjT_2.8 //",
    "GR13kubjt_pu:172": "śrībhairava uvāca prasādāya mahādevi dadājñānugrahaṃ mama /",
    "GR13kubjt_pu:173": "tapasā tava cogreṇa mama hāniḥ kujāmbike // KubjT_2.9 //",
    "GR13kubjt_pu:174": "sañjātā tena me devi pūrvam uktam idaṃ mayā /",
    "GR13kubjt_pu:175": "evaṃ śrutvā mahādevī salajjā gadgadekṣanā // KubjT_2.10 //",
    "GR13kubjt_pu:176": "kiṃ te siddhaṃ mahādeva yena lajjāpitā vayam // KubjT_2.11 //",
    "GR13kubjt_pu:177": "śrībhairava uvāca pūrvam uktaṃ mayā tubhyam ājñāsamayagocare /",
    "GR13kubjt_pu:178": "mattulyānugṛhītvā tu paścād bhava gaṇāmbikā // KubjT_2.12 //",
    "GR13kubjt_pu:179": "kasyedaṃ siddhasantānaṃ pāramparyakramāgatam /",
    "GR13kubjt_pu:180": "matsakāśāt punas tubhyaṃ tvatsakāśāt punar mama // KubjT_2.13 //",
    "GR13kubjt_pu:181": "evaṃ tad bhairavaṃ vākyaṃ śrutvā devī parāṅmukhī /",
    "GR13kubjt_pu:182": "sañjātā kubjikārūpā lajjāto rabhasoditā // KubjT_2.14 //",
    "GR13kubjt_pu:183": "kiṃ tu lajjāyase devi pūrvam ājñā mayā tava /",
    "GR13kubjt_pu:184": "idānīṃ dada me śīghraṃ mā śaṅkā mā vilambaya // KubjT_2.15 //",
    "GR13kubjt_pu:185": "śrīkubjikā uvāca aprabuddhapramattena yadā tad rabhasoditam /",
    "GR13kubjt_pu:186": "tat kiṃ nigrahabuddhyā vā yuktaṃ tvedaṃ kujeśvara // KubjT_2.16 //",
    "GR13kubjt_pu:187": "śrībhairava uvāca sarvānugrahake devi kiṃ na budhyasi cātmani /",
    "GR13kubjt_pu:188": "na mayā rahitaṃ kiñcin na tvayā rahitaṃ kvacit // KubjT_2.17 //",
    "GR13kubjt_pu:189": "anyonyaguṇayogena kāryakāraṇayogataḥ /",
    "GR13kubjt_pu:190": "tvaṃ gurur mama deveśi ahaṃ te na vicāraṇāt // KubjT_2.18 //",
    "GR13kubjt_pu:191": "rudrabhairavavīrāṇām eṣā cājñā na kasyacit /",
    "GR13kubjt_pu:192": "yadi śiṣyaṃ na manyetha mitratvena tadā dada // KubjT_2.19 //",
    "GR13kubjt_pu:193": "evaṃ brūte tadā devyā sarvam etad bhaviṣyati /",
    "GR13kubjt_pu:194": "paścimedaṃ kṛtaṃ deva pūrvabhāgavivarjitam // KubjT_2.20 //",
    "GR13kubjt_pu:195": "candradvīpaṃ manoramyaṃ deva tyaktuṃ na me manaḥ /",
    "GR13kubjt_pu:196": "paścimaṃ sarvamārgāṇāṃ tvaṃ tāvad anuśīlaya // KubjT_2.21 //",
    "GR13kubjt_pu:197": "paścimāmnāyamārgo 'yaṃ siddhānām akhilaṃ dada /",
    "GR13kubjt_pu:198": "gacchāmy ahaṃ punas tatra bhārate kulaparvatam // KubjT_2.22 //",
    "GR13kubjt_pu:199": "anādiyugaparyantaṃ kīrtayāmāsa tadvidām /",
    "GR13kubjt_pu:200": "śrīparvataṃ kumārākhyaṃ chāyāchatravibhūṣitam // KubjT_2.23 //",
    "GR13kubjt_pu:201": "evam uktvā gatā tūrṇaṃ śrīmatkaumāraparvatam /",
    "GR13kubjt_pu:202": "tatra chāyātmikā devī avyaktā vyaktarūpiṇī // KubjT_2.24 //",
    "GR13kubjt_pu:203": "kṣapitvā kālaparyāyaṃ yāvad ālokayed diśām /",
    "GR13kubjt_pu:204": "uttarāṃ tāvat tat sarvaṃ liṅgapūrṇaṃ mahāvanam // KubjT_2.25 //",
    "GR13kubjt_pu:205": "aśītiyojanāyāmaṃ samantāt parimaṇḍalam /",
    "GR13kubjt_pu:206": "caturdvārasamopetaṃ tīrthakoṭibhir āvṛtam // KubjT_2.26 //",
    "GR13kubjt_pu:207": "anekasiddhasaṃchannaṃ manoramyam anopamam /",
    "GR13kubjt_pu:208": "tamoguṇagaṇākīrṇam anekāścaryasaṃkulam // KubjT_2.27 //",
    "GR13kubjt_pu:209": "devyādṛṣṭinipātena akasmāc chrīr upasthitā /",
    "GR13kubjt_pu:210": "tena śrīśailam uddiṣṭaṃ devyānāmapratiṣṭhitam // KubjT_2.28 //",
    "GR13kubjt_pu:211": "aṅguṣṭhena kṛtā rekhā svasthānasya ca tasya vai /",
    "GR13kubjt_pu:212": "tatra jātā nadī divyā sāsīmā ubhayor api // KubjT_2.29 //",
    "GR13kubjt_pu:213": "tacchāyāṃ niścalāṃ kṛtvā ājñāṃ dattvā tu śāmbhavīm /",
    "GR13kubjt_pu:214": "atra yo viśate kaścit sa me tulyo bhaviṣyati // KubjT_2.30 //",
    "GR13kubjt_pu:215": "hartā kartā svatantro 'sau bhraṣṭajñānaprakāśakaḥ /",
    "GR13kubjt_pu:216": "ājñāto guṇam aiśvaryaṃ trailokye sacarācare // KubjT_2.31 //",
    "GR13kubjt_pu:217": "evam ākṣepayitvā tu gatā trikūṭaparvatam /",
    "GR13kubjt_pu:218": "tatra kālaṃ kṣapitvā tu kiṣkindhākhyam anugrahet // KubjT_2.32 //",
    "GR13kubjt_pu:219": "tasya cājñāvibhūtiṃ tu dattvānugṛhya rākṣasān /",
    "GR13kubjt_pu:220": "yena tiṣṭhāmy ahaṃ tīre samudrasya tv aśaṅkitā // KubjT_2.33 //",
    "GR13kubjt_pu:221": "tatra kanyākumārī tvaṃ gatvā kālasya paryayam /",
    "GR13kubjt_pu:222": "samudram anugṛhītvā daradaṇḍīṃ gatā punaḥ // KubjT_2.34 //",
    "GR13kubjt_pu:223": "tatra chāyādharī devī avyaktaguṇacetasā /",
    "GR13kubjt_pu:224": "lokānugrahahetvarthaṃ tatrājñāṃ mocayet punaḥ // KubjT_2.35 //",
    "GR13kubjt_pu:225": "pūrvasthāne tu yā vācā sā tv atraiva bhaviṣyati /",
    "GR13kubjt_pu:226": "evam uktvā gatā dūraṃ paścimaṃ himagahvaram // KubjT_2.36 //",
    "GR13kubjt_pu:227": "yatra olambikā nāma tiṣṭhate vanapallikā /",
    "GR13kubjt_pu:228": "raktāmbaradharā raktā raktasthā ratilālasā // KubjT_2.37 //",
    "GR13kubjt_pu:229": "tatrasthā gahvarāntasthā guhāgahanavāsinī /",
    "GR13kubjt_pu:230": "yāvat santiṣṭhate kālaṃ tāvad yogimayaṃ khilam // KubjT_2.38 //",
    "GR13kubjt_pu:231": "tais tu santoṣitā devī nayopāyair anekadhā /",
    "GR13kubjt_pu:232": "tataḥ prasannagambhīrā uvācedaṃ kujeśvarī // KubjT_2.39 //",
    "GR13kubjt_pu:233": "anekopāyaracanā vivekaguṇaśālinī /",
    "GR13kubjt_pu:234": "oḍḍitā yena aṅghribhyāṃ tenedam oḍḍiyānakam // KubjT_2.40 //",
    "GR13kubjt_pu:235": "bhaviṣyati purāvastham aṣṭakoṭiguṇāśrayam /",
    "GR13kubjt_pu:236": "āgatya khecarīcakrāt tv amoghājñāprasādataḥ // KubjT_2.41 //",
    "GR13kubjt_pu:237": "aṣṭau te mānasāḥ putrā bhaviṣyanti ca ṣaḍguṇāḥ /",
    "GR13kubjt_pu:238": "śākinyaṣṭakamātā tvam aṣṭasiṃhāsanādhipāḥ // KubjT_2.42 //",
    "GR13kubjt_pu:239": "rudrāṇī rudraśākī ca gomukhī sumukhī tathā /",
    "GR13kubjt_pu:240": "vānarī kekarī caiva kālarātrī ca bhaṭṭikā // KubjT_2.43 //",
    "GR13kubjt_pu:241": "vāmano harṣaṇaś caiva siṃhavaktro mahābalaḥ /",
    "GR13kubjt_pu:242": "mahākālaikavīraś ca bhairavaś ca pracaṇḍakaḥ // KubjT_2.44 //",
    "GR13kubjt_pu:243": "caturbhujo gaṇādhyakṣo gajavaktro mahotkaṭaḥ /",
    "GR13kubjt_pu:244": "airāvato vināyakṣaḥ ṣaḍ ete prāticārakāḥ // KubjT_2.45 //",
    "GR13kubjt_pu:245": "putrīputrāṣṭakopetā nivṛttisthā niyāmikā /",
    "GR13kubjt_pu:246": "anekasṛṣṭikartā ca susampūrṇaguṇojjvalaḥ // KubjT_2.46 //",
    "GR13kubjt_pu:247": "kṛte coḍḍamaheśāno mitrānandaḥ patis tava /",
    "GR13kubjt_pu:248": "aṣṭau putrāḥ kariṣyanti adhikāraṃ paścimānvaye // KubjT_2.47 //",
    "GR13kubjt_pu:249": "adhikāraṃ kariṣyanti ṣaṭ kulādhipatīśvarāḥ /",
    "GR13kubjt_pu:250": "yuge yuge bhaviṣyanti pṛthaksaṃjñākramodayāḥ // KubjT_2.48 //",
    "GR13kubjt_pu:251": "evaṃ te sūcitaṃ sarvaṃ kramaughaḥ kulapaddhatiḥ /",
    "GR13kubjt_pu:252": "bhaviṣyadraktacāmuṇḍe gamiṣyāmo yathepsitam // KubjT_2.49 //",
    "GR13kubjt_pu:253": "evaṃ dattvā varaṃ tebhyaḥ karālaṃ ca samāgatā /",
    "GR13kubjt_pu:254": "mahājvālālisandīptaṃ dīptatejānalaprabham // KubjT_2.50 //",
    "GR13kubjt_pu:255": "mahājvālāvalīṭopaṃ devyās tejo mahādbhutam /",
    "GR13kubjt_pu:256": "dhṛtaṃ yena pratāpo 'syās tena taj jālasaṃjñakam // KubjT_2.51 //",
    "GR13kubjt_pu:257": "kiñcitkālasya paryāye prabuddhakiraṇojjvalā /",
    "GR13kubjt_pu:258": "vicitraracanānekaṃ paśyaty agrendrajālavat // KubjT_2.52 //",
    "GR13kubjt_pu:259": "kasyaiṣā racanā divyā pūrvam āsīd ihādhvare /",
    "GR13kubjt_pu:260": "mattejasaḥ pratāpena bhraṣṭā tvaṃ na palāyitā // KubjT_2.53 //",
    "GR13kubjt_pu:261": "karālavadane tubhyaṃ māyājālaprasārike /",
    "GR13kubjt_pu:262": "jālandharādhipatyatvaṃ bhaviṣyaty acireṇa tu // KubjT_2.54 //",
    "GR13kubjt_pu:263": "āgatya khecarīcakrāc chrīsiddhakauṇḍalīśvaraḥ /",
    "GR13kubjt_pu:264": "aśeṣārthavido nāthaḥ sa te nātho bhaviṣyati // KubjT_2.55 //",
    "GR13kubjt_pu:265": "bhaviṣyanti karālinyo daśaiva duhitā tava /",
    "GR13kubjt_pu:266": "bhaviṣyanty uttarānandā daśaite guṇavattarāḥ // KubjT_2.56 //",
    "GR13kubjt_pu:267": "prāticārās tu ṣaḍ bhadre bhaviṣyanty anugocare /",
    "GR13kubjt_pu:268": "ājñānandasamekatvaṃ karālīduhitājanam // KubjT_2.57 //",
    "GR13kubjt_pu:269": "mālā śivā tathā durgā pāvanī harṣaṇī tathā /",
    "GR13kubjt_pu:270": "jayā tu suprabhā caiva prabhā caṇḍā ca rugminī // KubjT_2.58 //",
    "GR13kubjt_pu:271": "śakuniḥ sumatir nando gopālaś ca pitāmahaḥ /",
    "GR13kubjt_pu:272": "pallavo meghanirghoṣaḥ śikhivaktro mahādhvajaḥ // KubjT_2.59 //",
    "GR13kubjt_pu:273": "kālakūṭo daśaivaite putrāḥ siṃhāsanādhipāḥ /",
    "GR13kubjt_pu:274": "bhaviṣyanti bhave tubhyaṃ meghavarṇādito gaṇāḥ // KubjT_2.60 //",
    "GR13kubjt_pu:275": "bṛhatkukṣaikadaṃṣṭraś ca gaṇeśo vighnarāṭ prabhuḥ /",
    "GR13kubjt_pu:276": "mahānandaḥ ṣaḍ evaite bhaviṣyanti gaṇeśvarāḥ // KubjT_2.61 //",
    "GR13kubjt_pu:277": "uttarānandam īśānāḥ kariṣyanti yuge yuge /",
    "GR13kubjt_pu:278": "jñānabhraṃśāvasāne tu saṃjñābhedān punaḥ punaḥ // KubjT_2.62 //",
    "GR13kubjt_pu:279": "karālī tava santāne bhaviṣyanti mamājñayā /",
    "GR13kubjt_pu:280": "evam uktvā maheśānī gatā sahyaṃ mahāvanam // KubjT_2.63 //",
    "GR13kubjt_pu:281": "sampūrṇamaṇḍalārcībhiḥ pūrayantī jagattrayam /",
    "GR13kubjt_pu:282": "niḥśeṣaṃ nikhilaṃ viśvaṃ lokālokāntasaṃsthitam // KubjT_2.64 //",
    "GR13kubjt_pu:283": "yāvat santiṣṭhate tatsthā nayopādair anekadhā /",
    "GR13kubjt_pu:284": "tāvac caṇḍākṣī balavat paricaryām anekadhā // KubjT_2.65 //",
    "GR13kubjt_pu:285": "kurvantī vividhopāyaiḥ saukaryaracanān bahūn /",
    "GR13kubjt_pu:286": "tejobhābhiḥ pradīpyante caṇḍākṣīguṇapūritāḥ // KubjT_2.66 //",
    "GR13kubjt_pu:287": "yasminn adrau sthitā devī dedīpyārcir ghanojjvalā /",
    "GR13kubjt_pu:288": "tat pradeśaṃ sthiraṃ jātam anyad dagdhaṃ carācaram // KubjT_2.67 //",
    "GR13kubjt_pu:289": "āpūritam idaṃ sarvam anekaracanādibhiḥ /",
    "GR13kubjt_pu:290": "paśyate parvataṃ mātā kālānte muditekṣaṇā // KubjT_2.68 //",
    "GR13kubjt_pu:291": "tāvac caṇḍākṣiṇīty agre paśyaty amitatejasā /",
    "GR13kubjt_pu:292": "viśvāmṛtaiḥ pūrayantī divyaughaguṇalālasā // KubjT_2.69 //",
    "GR13kubjt_pu:293": "uvācedaṃ mahādevī sādhu pūrṇamanorathe /",
    "GR13kubjt_pu:294": "yenedaṃ pūritaṃ sthānaṃ tena tvaṃ pūrṇarūpiṇī // KubjT_2.70 //",
    "GR13kubjt_pu:295": "bhaviṣyaty ādhipatyatvaṃ parvato 'yaṃ tavodbhavaḥ /",
    "GR13kubjt_pu:296": "viṣuvena tu yogena yenedaṃ saṃskṛtaṃ tvayā // KubjT_2.71 //",
    "GR13kubjt_pu:297": "tena pīṭheśvarī tvaṃ vai bhaviṣyasi yuge yuge /",
    "GR13kubjt_pu:298": "tejaskandhāsanaṃ tubhyaṃ dvāparāntādhikāriṇī // KubjT_2.72 //",
    "GR13kubjt_pu:299": "bhaviṣyati bhave 'vaśyaṃ cakrānandaḥ patis tava /",
    "GR13kubjt_pu:300": "sampūrṇamaṇḍalākāro granthādhāraḥ kuleśvaraḥ // KubjT_2.73 //",
    "GR13kubjt_pu:301": "dvādaśaiva bhave tubhyaṃ bhaviṣyanti kumārikāḥ /",
    "GR13kubjt_pu:302": "tābhyas tv ekaikakoṭiś ca ādhipatyādhikārikāḥ // KubjT_2.74 //",
    "GR13kubjt_pu:303": "bhaviṣyanti tathā putrāḥ prāticārās tadardhataḥ /",
    "GR13kubjt_pu:304": "āgantuṃ khecarīcakrāt preritās tu mamājñayā // KubjT_2.75 //",
    "GR13kubjt_pu:305": "yena te nāmato brūmi yathā te 'haṃ prasāditā /",
    "GR13kubjt_pu:306": "haṃsāvalī sutārā ca harṣā vāṇī sulocanā // KubjT_2.76 //",
    "GR13kubjt_pu:307": "mahānandā sunandā ca koṭarākṣī vṛkānanā /",
    "GR13kubjt_pu:308": "yaśovatī viśālākṣī sundarī dvādaśī tathā // KubjT_2.77 //",
    "GR13kubjt_pu:309": "siṃhāsanādhipatye tāḥ pūrṇādrau kulakanyakāḥ /",
    "GR13kubjt_pu:310": "valir nando daśagrīvo hayagrīvo hayas tathā // KubjT_2.78 //",
    "GR13kubjt_pu:311": "sugrīvo gopatir bhīṣmaḥ śikhaṇḍī khaṇḍalas tathā /",
    "GR13kubjt_pu:312": "śakraś caṇḍādhipaḥ siddhāḥ sarvānugrahakārakāḥ // KubjT_2.79 //",
    "GR13kubjt_pu:313": "haṃsabhedādimārgasya bhaviṣyanti prakāśakāḥ /",
    "GR13kubjt_pu:314": "āmodaś ca pramodaś ca sumukho durmukhas tathā // KubjT_2.80 //",
    "GR13kubjt_pu:315": "avighno vighnakartā ca tava mārgeṣu rakṣakāḥ /",
    "GR13kubjt_pu:316": "etat sarvaṃ yathānyāyaṃ caṇḍākṣī puratas tava // KubjT_2.81 //",
    "GR13kubjt_pu:317": "bhaviṣyati mamājñāto gacchāmaḥ kāmikaṃ yathā /",
    "GR13kubjt_pu:318": "evam uktvā gatā śīghraṃ yatrocchuṣmā nadī śubhā // KubjT_2.82 //",
    "GR13kubjt_pu:319": "mahocchuṣmavanāntasthā divyādivyaughavāhinī /",
    "GR13kubjt_pu:320": "mahocchuṣmahradaṃ yatra yatra nīlo mahāhradaḥ // KubjT_2.83 //",
    "GR13kubjt_pu:321": "tatra sā ram ate devī divyājñāguṇaśālinī /",
    "GR13kubjt_pu:322": "ubhayos taṭayos tasthā ramitvā kālaparyayam // KubjT_2.84 //",
    "GR13kubjt_pu:323": "yāvat paśyati viśvāṅgī tattvāṅgī tāvat paśyati /",
    "GR13kubjt_pu:324": "kāmabhogakṛtāṭopāṃ vasantatilakojjvalām // KubjT_2.85 //",
    "GR13kubjt_pu:325": "dravayantīṃ dravantīṃ tām icchayā bhuvanatrayam /",
    "GR13kubjt_pu:326": "tāṃ dṛṣṭvā prahasitā mātā kā tvaṃ kasmād ihāgatā // KubjT_2.86 //",
    "GR13kubjt_pu:327": "tāṃ dṛṣṭvā mohitā mātā jānanty api na jānatī /",
    "GR13kubjt_pu:328": "viśramya ca muhūrtaikaṃ yāvad ālokayet punaḥ // KubjT_2.87 //",
    "GR13kubjt_pu:329": "tāvocchuṣma ihāyātā mamāgre śokavāhinī /",
    "GR13kubjt_pu:330": "sādhu kāmini sarvatra yat tvayā darśitaṃ mama // KubjT_2.88 //",
    "GR13kubjt_pu:331": "kāmānandaphalāvāptis tena kāmeśvarī bhava /",
    "GR13kubjt_pu:332": "kāruṇyāt kāmarūpaṃ tu mamāgre vividhaṃ kṛtam // KubjT_2.89 //",
    "GR13kubjt_pu:333": "tenedaṃ kāmarūpaṃ tu mahat pīṭhaṃ tavādhvaram /",
    "GR13kubjt_pu:334": "bhaviṣyati kalau prāpte candrānandaḥ patis tava // KubjT_2.90 //",
    "GR13kubjt_pu:335": "vāyuskandhopaviṣṭo 'sau ātmabhedaprakāśakaḥ /",
    "GR13kubjt_pu:336": "aśeṣārthavido nāthaḥ sarvajñaḥ parameśvaraḥ // KubjT_2.91 //",
    "GR13kubjt_pu:337": "kāmike kāmukas tubhyaṃ kāmadevo bhaviṣyati /",
    "GR13kubjt_pu:338": "bhaviṣyanti mahānandās trayodaśa guṇānvitāḥ // KubjT_2.92 //",
    "GR13kubjt_pu:339": "yoginyo yogasampannās tava ḍikkarikāḥ śubhāḥ /",
    "GR13kubjt_pu:340": "putrās trayodaśā hy evaṃ saptaite prāticārakāḥ // KubjT_2.93 //",
    "GR13kubjt_pu:341": "bhaviṣyanti jagaddīpā jagadānandakārakāḥ /",
    "GR13kubjt_pu:342": "prabhā prasūtiḥ śāntābhā bhānuvatyā ca śrībalā // KubjT_2.94 //",
    "GR13kubjt_pu:343": "hārī ca hāriṇī caiva śālinī kandukī tathā /",
    "GR13kubjt_pu:344": "muktāvalī tathā cānyā gautamī kauśikī tathā // KubjT_2.95 //",
    "GR13kubjt_pu:345": "śākodarī ca vikhyātā rājñāḥ siṃhāsanādhipāḥ /",
    "GR13kubjt_pu:346": "bhānur anantahetuś ca surājaḥ sundaras tathā // KubjT_2.96 //",
    "GR13kubjt_pu:347": "mahāvaktrārjuno bhīmo droṇako bhasmako 'ntakaḥ /",
    "GR13kubjt_pu:348": "ketudhvajo viśālākṣaḥ kalyāṇaś caturānanaḥ // KubjT_2.97 //",
    "GR13kubjt_pu:349": "eṣo'vatāro vividhaḥ kalau prāpte bhaviṣyati /",
    "GR13kubjt_pu:350": "lampaṭo ghaṇṭakarṇaś ca sthūladanto gajānanaḥ // KubjT_2.98 //",
    "GR13kubjt_pu:351": "bṛhatkukṣiḥ surānandaḥ saptamas tu balotkaṭaḥ /",
    "GR13kubjt_pu:352": "saptaite viṣamāḥ kruddhāḥ sarvasantānapālakāḥ // KubjT_2.99 //",
    "GR13kubjt_pu:353": "pīṭhopapīṭhasandohe kṣetre kṣetre mahābalāḥ /",
    "GR13kubjt_pu:354": "sarvasādhāraṇā hy ete bhaviṣyanti kalau yuge // KubjT_2.100 //",
    "GR13kubjt_pu:355": "anyat kāmāmbike kiñcid bhaṇiṣyāmaḥ kariṣyatha /",
    "GR13kubjt_pu:356": "sarvasādhāraṇaṃ tac ca caturṇāṃ tu vijānatha // KubjT_2.101 //",
    "GR13kubjt_pu:357": "bhaviṣyati kalācakraṃ maccharīrasamudbhavam /",
    "GR13kubjt_pu:358": "parāparavibhāgajñaṃ mātaṅgakulasambhavam // KubjT_2.102 //",
    "GR13kubjt_pu:359": "nīlasyottarabhāge tu mahocchuṣmavanāntagam /",
    "GR13kubjt_pu:360": "parāparaṃ tu tenedaṃ pañcamaṃ pīṭhanāyakam // KubjT_2.103 //",
    "GR13kubjt_pu:361": "mātaṅginīkulāntastham ādyaṃ caivātha pañcamam /",
    "GR13kubjt_pu:362": "tena jātaṃ jagat sarvaṃ tat sañjātaṃ kulākulam // KubjT_2.104 //",
    "GR13kubjt_pu:363": "maccharīrāṅgasambhūtaṃ bhaviṣyanti tavādhvare /",
    "GR13kubjt_pu:364": "kāryadṛṣṭau praśastaṃ tu apraśastam itare jane // KubjT_2.105 //",
    "GR13kubjt_pu:365": "madhyadeśasthitaṃ tac ca matsamīpe vyavasthitam /",
    "GR13kubjt_pu:366": "siddhapālakasaṃyuktaṃ bhaviṣyaty avatārakam // KubjT_2.106 //",
    "GR13kubjt_pu:367": "nirācāraṃ jagat sarvaṃ nirācāravivarjitam /",
    "GR13kubjt_pu:368": "nirācāreṇa yogena kariṣyanti nirākulam // KubjT_2.107 //",
    "GR13kubjt_pu:369": "hārikā hāri gāndhārī vīrā caiva nakhī tathā /",
    "GR13kubjt_pu:370": "jvālinī sumukhī caiva piṅgalī ca sukeśinī // KubjT_2.108 //",
    "GR13kubjt_pu:371": "śrīphalaḥ kaṣmalaś caṇḍaś caṇḍālaś ceṭakas tathā /",
    "GR13kubjt_pu:372": "mātaṅgo bāhuko vīro avyakto navamaḥ smṛtaḥ // KubjT_2.109 //",
    "GR13kubjt_pu:373": "herambo dhūlisaṃjñas tu piśācaḥ kubjavāmanaḥ /",
    "GR13kubjt_pu:374": "parāparaṃ tu tat pīṭhaṃ kāmapīṭhordhvamadhyagam // KubjT_2.110 //",
    "GR13kubjt_pu:375": "triśrotraṃ pūritaṃ yasmāt triśrotrā tvaṃ tathā bhava /",
    "GR13kubjt_pu:376": "nadīrūpāsi māṅgalye bhava tvaṃ kāmarūpiṇī // KubjT_2.111 //",
    "GR13kubjt_pu:377": "mātaṅgānāṃ kulotpanne yas tvāṃ nityābhivādayet /",
    "GR13kubjt_pu:378": "teṣu kṣemakarī nityaṃ na manyante kṣayaṅkarī // KubjT_2.112 //",
    "GR13kubjt_pu:379": "tvāṃ muktvā yo 'nyavarṇas tu yo 'tra pīṭhe bhaviṣyati /",
    "GR13kubjt_pu:380": "tasyāpadakarī nityaṃ bhaviṣyasi kulāmbike // KubjT_2.113 //",
    "GR13kubjt_pu:381": "evaṃ tiṣṭha mamānande jagānandakarī ciram /",
    "GR13kubjt_pu:382": "bhaviṣyati purāvastham amoghājñāprasādataḥ // KubjT_2.114 //",
    "GR13kubjt_pu:383": "evam uktvā gatā śīghraṃ devīkoṭaṃ kṛtakṣaṇāt /",
    "GR13kubjt_pu:384": "ālokanena mahatā aṭṭahāso 'ṭṭahāsataḥ // KubjT_2.115 //",
    "GR13kubjt_pu:385": "kolāgiryāṃ tathojjenī prayāgavaraṇādikam /",
    "GR13kubjt_pu:386": "virajekāmrakādyaṃ ca anyac cānyaṃ carācaram // KubjT_2.116 //",
    "GR13kubjt_pu:387": "yatra yatra gatā devī yatra yatrāvalokayet /",
    "GR13kubjt_pu:388": "tatra sandohatīrthaṃ ca upakṣetrāṇy anekadhā // KubjT_2.117 //",
    "GR13kubjt_pu:389": "kṛtaṃ tu bhārate varṣe ātmakīrtikumārikā /",
    "GR13kubjt_pu:390": "tena kaumārikākhaṇḍaṃ sañjātaṃ puṇyapāvanam // KubjT_2.118 //",
    "GR13kubjt_pu:391": "pūrvasantānadevena yad uktaṃ bhārataṃ vraja /",
    "GR13kubjt_pu:392": "tadāvasāne kubjeśi ubhābhyāṃ melakaṃ tv iha // KubjT_2.119 //",
    "GR13kubjt_pu:393": "tat kṛtaṃ sakalaṃ devyā ājñānandāvabodhakam /",
    "GR13kubjt_pu:394": "āgatā tu punas tatra pūrvarūpānuyāyinī // KubjT_2.120 //",
    "GR13kubjt_pu:395": "devo 'pi pūrvasantāne śiṣyaḥ suravarārcite /",
    "GR13kubjt_pu:396": "śrīmadoḍramaheśānaṃ kṛtvā cājñāṃ punar dadet // KubjT_2.121 //",
    "GR13kubjt_pu:397": "vraja tvaṃ bhārate varṣe itaḥ prabhṛty anugrahaḥ /",
    "GR13kubjt_pu:398": "uḍḍapīṭhe punaḥ sthātuṃ kuru sṛṣṭim anekadhā // KubjT_2.122 //",
    "GR13kubjt_pu:399": "evam uktvā punas tatra trikūṭaśikharāntagaḥ /",
    "GR13kubjt_pu:400": "adṛṣṭavigraheśānaś cāntardhānam abhūt kṣaṇāt // KubjT_2.123 //",
    "GR13kubjt_pu:401": "iti kulālikāmnāye śrīkubjikāmate ājñāparyāyakaumāryādhikāro nāma dvitīyaḥ",
    "GR13kubjt_pu:402": "paṭalaḥ",
    "GR13kubjt_pu:403": "śrīkubjikā uvāca tvayā sārdhaṃ mahādeva vivāho jāyate yathā /",
    "GR13kubjt_pu:404": "kiṃ nimittaṃ ca kasyārthe tan me nigada bhairava // KubjT_3.1 //",
    "GR13kubjt_pu:405": "śrībhairava uvāca tvam eva devi sā bhadre gatāsi pitṛmandiram /",
    "GR13kubjt_pu:406": "krauñcasya ca vadhārthāya devais tv ārādhitā vayam // KubjT_3.2 //",
    "GR13kubjt_pu:407": "sa ca krauñco yathotpannas tat sarvaṃ kathayāmi te /",
    "GR13kubjt_pu:408": "sthānāt sthānaṃ kramantyāśu prasvedaḥ patitaḥ kvacit // KubjT_3.3 //",
    "GR13kubjt_pu:409": "tatrāsau dānavo jātaḥ krauñcākhyo baladarpitaḥ /",
    "GR13kubjt_pu:410": "tena devagaṇāḥ sarve saptalokāntasaṃsthitāḥ // KubjT_3.4 //",
    "GR13kubjt_pu:411": "upadrutās tu balinā gatā brahmapuraṃ tu te /",
    "GR13kubjt_pu:412": "brahmāpi taiḥ samaṃ devi viṣṇoḥ pārśvam upāgatāḥ // KubjT_3.5 //",
    "GR13kubjt_pu:413": "viṣṇunā saha ālocya kiṃ kurvāma upadrutāḥ /",
    "GR13kubjt_pu:414": "krauñcāsureṇa balinā tasyopāyaṃ vada prabho // KubjT_3.6 //",
    "GR13kubjt_pu:415": "sphoṭanārthaṃ garutmīśa tenāham idam āgataḥ /",
    "GR13kubjt_pu:416": "hariṇāpi punaś coktaṃ vadhituṃ tasya na kṣamaḥ // KubjT_3.7 //",
    "GR13kubjt_pu:417": "devadevīsutaṃ muktvā kasmāt so 'pi tadudbhavaḥ /",
    "GR13kubjt_pu:418": "tata evaṃ samālocya kva sthānasthaḥ kujeśvaraḥ // KubjT_3.8 //",
    "GR13kubjt_pu:419": "devīdehojjhito deva uvācedaṃ pitāmahaḥ /",
    "GR13kubjt_pu:420": "prahasya pālako hy evam uvācedaṃ pitāmahaḥ // KubjT_3.9 //",
    "GR13kubjt_pu:421": "idānīṃ kim asau dakṣo nirvaped utthito 'nalaḥ /",
    "GR13kubjt_pu:422": "tasya kopānalād dagdhaḥ kāryotpanne kutas tu saḥ // KubjT_3.10 //",
    "GR13kubjt_pu:423": "mahādarpavaśād bhraṣṭā naṣṭā yūyaṃ divaukasaḥ /",
    "GR13kubjt_pu:424": "evopalambhitāḥ sarve hariṇā brahmaṇoditāḥ // KubjT_3.11 //",
    "GR13kubjt_pu:425": "ūcus tv evaṃ punaḥ paścād upāyaḥ ko 'sti sāmpratam /",
    "GR13kubjt_pu:426": "himavadgirer duhitā tiṣṭhaty ekā subhāvitā // KubjT_3.12 //",
    "GR13kubjt_pu:427": "jagannāthāṅghriniratā jagannātho hi tatra ca /",
    "GR13kubjt_pu:428": "evam uktvā vasantasya kāmasya guṇaśālinaḥ // KubjT_3.13 //",
    "GR13kubjt_pu:429": "devaiḥ pracoditau tau dvau devadevyor manoharau /",
    "GR13kubjt_pu:430": "evaṃ tai racitaṃ sarvaṃ puṣpapallavakādibhiḥ // KubjT_3.14 //",
    "GR13kubjt_pu:431": "kokilārāvajhaṅkāraṃ ṣaṭpadonmattasaṅkulam /",
    "GR13kubjt_pu:432": "vasantam uditaṃ dṛṣṭvā prasannagirayā kila // KubjT_3.15 //",
    "GR13kubjt_pu:433": "uvācedaṃ tadā kāle kāmo vidhyati bhairavam // KubjT_3.16 //",
    "GR13kubjt_pu:434": "madālasānandabhṛtekṣaṇekṣitaḥ prapaśyatām eva kumārikorum /",
    "GR13kubjt_pu:435": "dhṛtvā karotkaṇṭhitayā ca kaṇṭhe āliṅgayantyā ca diśaṃ vilokya //",
    "GR13kubjt_pu:436": "lajjāyamānena sakopanena trailokyasaṃhāramahānalena /",
    "GR13kubjt_pu:437": "sandīpito 'sau patitaḥ kṣaṇena kāmo hataḥ kāmanirīkṣaṇena // KubjT_3.18 //",
    "GR13kubjt_pu:438": "kāmānande dagdhe prītiratī rodanātmike duḥsaham /*",
    "GR13kubjt_pu:439": "dṛṣṭvā te rudamāne nānaṅgaḥ patir bhavati mā rudathaḥ // KubjT_3.19 //*",
    "GR13kubjt_pu:440": "nigrahītvā tu taṃ kāmaṃ trinetrarūpadhāriṇā /",
    "GR13kubjt_pu:441": "nigrahānugrahaś caiva bhairavecchā pravartate // KubjT_3.20 //",
    "GR13kubjt_pu:442": "etad antaram āsādya brahmaviṣṇupuraḥsarāḥ /",
    "GR13kubjt_pu:443": "sarve devagaṇāḥ prāptā ṛṣisiddhāḥ saguhyakāḥ // KubjT_3.21 //",
    "GR13kubjt_pu:444": "stutistotraravair divyais toṣayitvā kujeśvaram /",
    "GR13kubjt_pu:445": "uvācedaṃ harir brahmā deva cotkaṇṭhitā vayam // KubjT_3.22 //",
    "GR13kubjt_pu:446": "bhavatpādavinirmuktā devadevā hy upadrutāḥ /",
    "GR13kubjt_pu:447": "pracaṇḍabalinākrāntāḥ krauñcena parameśvara // KubjT_3.23 //",
    "GR13kubjt_pu:448": "prasīda dayayā nātha bruvāmas tv abhayaṃ dada /",
    "GR13kubjt_pu:449": "devīm udvāhyatāṃ nātha kleśāyāsaprapīḍitām // KubjT_3.24 //",
    "GR13kubjt_pu:450": "śrībhairava uvāca kutra tiṣṭhati kasyaiṣā kā mātā kaḥ pitāmahaḥ /",
    "GR13kubjt_pu:451": "ko me dadāti ko yācyaḥ kiṃ kurvāmaḥ kulojjhitāḥ // KubjT_3.25 //",
    "GR13kubjt_pu:452": "uktaṃ tu brahmaṇā hy evaṃ yācyo 'haṃ yācakā vayam /",
    "GR13kubjt_pu:453": "yajñayājī himantākhyo adhvaryuḥ parameśvaraḥ // KubjT_3.26 //",
    "GR13kubjt_pu:454": "evam uktvā tu vṛddhena vasiṣṭhapramukhān ṛṣīn /",
    "GR13kubjt_pu:455": "preṣitā vada śīghredaṃ sampradānakriyāṃ kuru // KubjT_3.27 //",
    "GR13kubjt_pu:456": "tair gatai rucitaṃ sarvam ādeśaṃ śirasā dhṛtam /",
    "GR13kubjt_pu:457": "bahuvittaprabhāreṇa vivāhānandakṛd dhy abhūt // KubjT_3.28 //",
    "GR13kubjt_pu:458": "sarvamaṅgalamāṅgalyam ānandānandapūritam /",
    "GR13kubjt_pu:459": "tadā prabhṛti sarvedam abhūt pūrṇamanoratham // KubjT_3.29 //",
    "GR13kubjt_pu:460": "bhairave mathanāsakte jagadyoniḥ sadoditā /",
    "GR13kubjt_pu:461": "trailokyasṛṣṭihetvarthaṃ manthānastho bhavet tada // KubjT_3.30 //",
    "GR13kubjt_pu:462": "krīḍāvinodair atilālasasthaṃ kulāmṛtānandavidhau pravṛttam /",
    "GR13kubjt_pu:463": "kuleśvaraṃ kubjibhṛtānurāgaṃ sampṛcchatedaṃ praṇatā kujeśī // KubjT_3.31",
    "GR13kubjt_pu:464": "praṇayena tu yogena drāvitāṅgaṃ tvayā mama /",
    "GR13kubjt_pu:465": "kubjenaiva tu rūpeṇa pīḍitātīva bhairava // KubjT_3.32 //",
    "GR13kubjt_pu:466": "śrībhairava uvāca vinodakuśale devi anekārthavidhāyinī /",
    "GR13kubjt_pu:467": "toṣito'dya tvayā nāthe pṛccha pṛccha sudurlabham // KubjT_3.33 //",
    "GR13kubjt_pu:468": "śrīkubjikā uvāca pūrvakāle tvayā mahyaṃ prasādo yaḥ kṛtaḥ prabho /",
    "GR13kubjt_pu:469": "kubjatvaṃ śabdarūpeṇa pūrvaṃ vyāharitaṃ yataḥ // KubjT_3.34 //",
    "GR13kubjt_pu:470": "tena kāryeṇa deveśa kālasthānaṃ na me prabho /",
    "GR13kubjt_pu:471": "pṛcchāmi praṇayāviṣṭā ajñānaguṇaśālinī // KubjT_3.35 //",
    "GR13kubjt_pu:472": "kathaṃ me kubjikā nāma kiṃ khañjī pūrva sūcitā /",
    "GR13kubjt_pu:473": "etad ācakṣva yatnena sarvopāyasamanvitam // KubjT_3.36 //",
    "GR13kubjt_pu:474": "paramārthaṃ yadā deva tadā syāt siddhisādhanam /",
    "GR13kubjt_pu:475": "atha cet tan mṛṣā vākyaṃ tat kiṃ nāma pratiṣṭhitam // KubjT_3.37 //",
    "GR13kubjt_pu:476": "kathayasva prasādena samācāro guruḥ katham /",
    "GR13kubjt_pu:477": "sādhanaṃ sarvavastūnāṃ yenaikena prapadyate // KubjT_3.38 //",
    "GR13kubjt_pu:478": "mantratantreṇa yogena ājñātaḥ sampravartate /",
    "GR13kubjt_pu:479": "tat sarvaṃ helayā nātha ekoccārād vada prabho // KubjT_3.39 //",
    "GR13kubjt_pu:480": "śrībhairava uvāca krīḍānandasvarūpeṇa pṛṣṭo 'haṃ klinnacetase /",
    "GR13kubjt_pu:481": "tena te kledanāmārgaṃ kathayāmi surārcite // KubjT_3.40 //",
    "GR13kubjt_pu:482": "nityānandaprakartāraṃ kalyāṇārthaprabodhakam /",
    "GR13kubjt_pu:483": "gurum anveṣayed yatnāt subhagaṃ priyadarśanam // KubjT_3.41 //",
    "GR13kubjt_pu:484": "śubhajātisuvṛttisthaṃ śubhadeśasamudbhavam /",
    "GR13kubjt_pu:485": "jñānavijñānasampannaṃ samastārthaviśāradam // KubjT_3.42 //",
    "GR13kubjt_pu:486": "kālajñaṃ nipuṇaṃ dakṣaṃ sāmarthajñam akutsitam /",
    "GR13kubjt_pu:487": "sarvāvayavasampannaṃ vyaṅgadoṣavivarjitam // KubjT_3.43 //",
    "GR13kubjt_pu:488": "vedhaghaṭṭanirodhajñaṃ lokamārgaviśāradam /",
    "GR13kubjt_pu:489": "kriyākāṇḍarataṃ śāntaṃ subhaktaṃ guruvatsalam // KubjT_3.44 //",
    "GR13kubjt_pu:490": "susantuṣṭam alobhiṣṭhaṃ tapasvijanavatsalam /",
    "GR13kubjt_pu:491": "pratipannajanānandaṃ śauryavantaṃ dṛḍhavratam // KubjT_3.45 //",
    "GR13kubjt_pu:492": "vidyām abhayadātāraṃ laulyacāpalyavarjitam /",
    "GR13kubjt_pu:493": "ācārapālakaṃ dhīraṃ samayeṣu kṛtāspadam // KubjT_3.46 //",
    "GR13kubjt_pu:494": "āgataṃ na tyajed vastuṃ yo gatvā na parigrahet /",
    "GR13kubjt_pu:495": "sa gurur na manuṣyānāṃ devānām api durlabhaḥ // KubjT_3.47 //",
    "GR13kubjt_pu:496": "śaktihīnaṃ guruṃ prāpya śiṣye muktiḥ kutaḥ priye /",
    "GR13kubjt_pu:497": "mūlacchinne yathā vṛkṣe kutaḥ puṣpaphalādikam // KubjT_3.48 //",
    "GR13kubjt_pu:498": "evaṃvidhaṃ guruṃ prāpya ko na mucyeta bandhanāt /",
    "GR13kubjt_pu:499": "taṃ dṛṣṭvā sarvabhāvena śiṣyaś cārādhayed gurum // KubjT_3.49 //",
    "GR13kubjt_pu:500": "ātmanā ca dhanenaiva dāsatvena bhajet tu tam /",
    "GR13kubjt_pu:501": "tāvad ārādhayed devi prasanno yāvat sa guruḥ // KubjT_3.50 //",
    "GR13kubjt_pu:502": "prasanno dadate dīkṣāṃ yayā pāśakṣayo bhavet /",
    "GR13kubjt_pu:503": "prabodho bhavate tasya gṛhṇāti yadi tatkramāt // KubjT_3.51 //",
    "GR13kubjt_pu:504": "akramād dadate yas tu akramād gṛhṇate tu yaḥ /",
    "GR13kubjt_pu:505": "dvāv etau niścitau baddhau pāśaiḥ kulasamudbhavaiḥ // KubjT_3.52 //",
    "GR13kubjt_pu:506": "yāvad aṣṭau tathā pañca trīṇy abdāni subhāvitaḥ /",
    "GR13kubjt_pu:507": "tāvan na kārayed dīkṣāṃ niṣiddhas tu kulānvaye // KubjT_3.53 //",
    "GR13kubjt_pu:508": "atha ced gurusāmarthyād dadate dayayā śiśoḥ /",
    "GR13kubjt_pu:509": "tathāpi tena kartavyaṃ dāsatvaṃ tu guroḥ kule // KubjT_3.54 //",
    "GR13kubjt_pu:510": "ākruṣṭaḥ śatadhā vāpi tāḍitas tu sahasradhā /",
    "GR13kubjt_pu:511": "evaṃ kṛte na yasyāsti virāgas tasya yogyatā // KubjT_3.55 //",
    "GR13kubjt_pu:512": "guruṇā roṣito vātha yo dadyād uttaraṃ kvacit /",
    "GR13kubjt_pu:513": "sa tu naśyati duṣṭātmā ajīrṇe bhojanaṃ yathā // KubjT_3.56 //",
    "GR13kubjt_pu:514": "guroḥ kopaṃ na kartavyaṃ vāṅmanaḥkāyakarmabhiḥ /",
    "GR13kubjt_pu:515": "tasya kopād dahiṣyanti prāptajñānaṃ marīcayaḥ // KubjT_3.57 //",
    "GR13kubjt_pu:516": "martyalokaṃ samāsādya kiñcijjñā guravo yadi /",
    "GR13kubjt_pu:517": "tadā jñānasya kā rakṣā jñānacauraṃ haranti tāḥ // KubjT_3.58 //",
    "GR13kubjt_pu:518": "kṣamāśīlaṃ guruṃ matvā yadi śiṣyo 'pamānayet /",
    "GR13kubjt_pu:519": "prāptaṃ me jñānasadbhāvaṃ gacchāmaḥ kathanaṃ vinā // KubjT_3.59 //",
    "GR13kubjt_pu:520": "tasya rodhādikā devyo mūkatvaṃ janayanti vai /",
    "GR13kubjt_pu:521": "na rohati yathā bījaṃ dagdhaṃ tadvad idaṃ priye // KubjT_3.60 //",
    "GR13kubjt_pu:522": "ājñāyogaṃ kriyāmantraṃ muṣitvā yaḥ palāyate /",
    "GR13kubjt_pu:523": "na ca tena samaṃ yāti tatraivāyāti niścitam // KubjT_3.61 //",
    "GR13kubjt_pu:524": "sa kathaṃ tiṣṭhate mūḍho bhuktodgīrṇe vapur yathā /",
    "GR13kubjt_pu:525": "nābubhukṣā bubhukṣā vā ghṛṇī kṣīṇatanur bhavet // KubjT_3.62 //",
    "GR13kubjt_pu:526": "śubhaṃ vā aśubhaṃ vātha kurvāṇaṃ na hased gurum /",
    "GR13kubjt_pu:527": "hasanād dhvaṃsam āyāti hasite hiṃsito hi saḥ // KubjT_3.63 //",
    "GR13kubjt_pu:528": "sāmānyapratipattyā vā na vaded guruṇā saha /",
    "GR13kubjt_pu:529": "mukhe hastaṃ pradattvā tu dadādeśam iti bruvan // KubjT_3.64 //",
    "GR13kubjt_pu:530": "aṅgarakṣā na kartavyā na śāṭhyaṃ guruṇā saha /",
    "GR13kubjt_pu:531": "uktānukteṣu kāryeṣu upekṣāṃ naiva kārayet // KubjT_3.65 //",
    "GR13kubjt_pu:532": "śaṭhas tu duṣṭabhāvaś ca mṛṣāvādyapravādakaḥ /",
    "GR13kubjt_pu:533": "antaraṅgī na sadbhāvī sa naṣṭaḥ kañjinī yathā // KubjT_3.66 //",
    "GR13kubjt_pu:534": "dvidhābhāvābhipannasya bhinnabhāva itas tataḥ /",
    "GR13kubjt_pu:535": "ya evaṃ vartate mūḍhaḥ sa naṣṭaḥ kañjikaṃ yathā // KubjT_3.67 //",
    "GR13kubjt_pu:536": "ājñāsphurantam ānandaṃ guruṃ tyaktvānyam āśrayet /",
    "GR13kubjt_pu:537": "sanniruddhas tu sarvatra rājyabhraṣṭo yathā nṛpaḥ // KubjT_3.68 //",
    "GR13kubjt_pu:538": "śarīraṃ dravyavijñānaṃ vastravāhanabhūṣaṇam /",
    "GR13kubjt_pu:539": "gurvarthaṃ dhārayed yas tu sa vai saṃskāram arhati // KubjT_3.69 //",
    "GR13kubjt_pu:540": "gurur mānyo guruḥ pūjyaś cārādhyo guravaḥ sadā /",
    "GR13kubjt_pu:541": "gurau santoṣite sarvaṃ toṣitaṃ sacarācaram // KubjT_3.70 //",
    "GR13kubjt_pu:542": "guroḥ samo naiva hi martyaloke tathā viśeṣeṇa tu cāntarikṣe /",
    "GR13kubjt_pu:543": "yas tārayed duḥkhamahārṇavaughāt kiṃ tasya kartuṃ sa karoti śiṣyaḥ //",
    "GR13kubjt_pu:544": "na mātā na pitā caiva na bhrātā naiva bāndhavāḥ /",
    "GR13kubjt_pu:545": "upakāraṃ hi kurvanti kurute yādṛśaṃ guruḥ // KubjT_3.72 //",
    "GR13kubjt_pu:546": "evaṃ matvā varārohe duḥkhe duḥkhī sukhe sukhī /",
    "GR13kubjt_pu:547": "guror vairodhikaṃ sthānaṃ pramādād api na vrajet // KubjT_3.73 //",
    "GR13kubjt_pu:548": "upaviṣṭasya pārśve tu kartavyaṃ mārjanādikam /",
    "GR13kubjt_pu:549": "bhikṣāpātraṃ nivedyeta puṣpadhāṭīṃ vahet sadā // KubjT_3.74 //",
    "GR13kubjt_pu:550": "antaraṅgaṃ na kartavyaṃ vāṅmanaḥkāyakarmaṇā /",
    "GR13kubjt_pu:551": "yat kiñcid gurave kāryaṃ tat kartavyam aśaṅkitaiḥ // KubjT_3.75 //",
    "GR13kubjt_pu:552": "ya evaṃ vartate śiṣyaḥ sukhaduḥkhasamāśrayī /",
    "GR13kubjt_pu:553": "tasya siddhir na dūrasthā mokṣaḥ svādhīnatāṃ gataḥ // KubjT_3.76 //",
    "GR13kubjt_pu:554": "guruṇāpāditaṃ sarvam upadeśaṃ prapūjayet /",
    "GR13kubjt_pu:555": "tasmād evaṃ viditvā tu gurur devo na cānyathā // KubjT_3.77 //",
    "GR13kubjt_pu:556": "triṣkālaṃ praṇipātena dhyānayogena taṃ yajet /",
    "GR13kubjt_pu:557": "adṛṣṭavigraheśānam upalabhyeta nānyathā // KubjT_3.78 //",
    "GR13kubjt_pu:558": "mantradhyānatapopāyaiś caryāyogair anekadhā /",
    "GR13kubjt_pu:559": "na paśyanti paraṃ śambhuṃ yāvan nopāsayed gurum // KubjT_3.79 //",
    "GR13kubjt_pu:560": "dhyāyanto 'pi sadā bhaktyā madrūpaṃ guruṇoditam /",
    "GR13kubjt_pu:561": "tathāpi na bhavet saukhyaṃ śāmbhavaṃ paramārthataḥ // KubjT_3.80 //",
    "GR13kubjt_pu:562": "yāvan mūrdhnopari pādā ājñāyuktaḥ subhāvitaḥ /",
    "GR13kubjt_pu:563": "tāvan na jāyate śīghram adṛṣṭaguṇalakṣaṇam // KubjT_3.81 //",
    "GR13kubjt_pu:564": "gururūpavidhau yadi niścalatā tad upāsati mūrdhni dhṛtāṅghriyugam /",
    "GR13kubjt_pu:565": "acireṇa bhavaty upaladbhiguṇā aṇimādiguṇāṣṭakaśambhupadam // KubjT_3.82 //",
    "GR13kubjt_pu:566": "ājñāhīne parokṣatvaṃ trayāṇāṃ darśitaṃ mayā /",
    "GR13kubjt_pu:567": "rudrabhairavavīrāṇāṃ kathanād yogaḥ pravartate // KubjT_3.83 //",
    "GR13kubjt_pu:568": "siddhe siddhaṃ vinirdiṣṭaṃ pratyakṣaguṇalakṣaṇam /",
    "GR13kubjt_pu:569": "ājñātaḥ sampravarteta sā cājñā guravo viduḥ // KubjT_3.84 //",
    "GR13kubjt_pu:570": "śāstre śāstre smṛtaṃ jñānaṃ mayānekavidhānataḥ /",
    "GR13kubjt_pu:571": "pratyakṣamantranihitā siddhājñā siddhagocare // KubjT_3.85 //",
    "GR13kubjt_pu:572": "tenedaṃ siddhasantānaṃ gurudevopalakṣitam /",
    "GR13kubjt_pu:573": "yasya cājñānipātena sambodhaḥ śāmbhavo bhavet // KubjT_3.86 //",
    "GR13kubjt_pu:574": "pratyakṣaṃ guravaṃ tyaktvā jñānarūpaṃ kuleśvaram /",
    "GR13kubjt_pu:575": "katham ārādhanānyatra kurute mohitātmanaḥ // KubjT_3.87 //",
    "GR13kubjt_pu:576": "nirvāṇāgnau jvaladdīpte yo 'nyatrāgnau vrajet kudhīḥ /",
    "GR13kubjt_pu:577": "devāgāraṃ guruṃ tyaktvā vrajaty adhobhavaṃ tu saḥ // KubjT_3.88 //",
    "GR13kubjt_pu:578": "pūrvakarmaviśuddhasya śaktipātaḥ sunirmalaḥ /",
    "GR13kubjt_pu:579": "tīvraśaktinipāto 'sya śīghram eva prapadyate // KubjT_3.89 //",
    "GR13kubjt_pu:580": "malakāyaprapūrṇasya mandaṃ mandaṃ pravartate /",
    "GR13kubjt_pu:581": "abhāgyasyāpi ṣaṇmāsāt tīvratvaṃ samprapadyate // KubjT_3.90 //",
    "GR13kubjt_pu:582": "yāvan na sarvabhāvena martyalokam upāgatam /",
    "GR13kubjt_pu:583": "gurumūrtidharaṃ śambhuṃ tāvat pāto na śāmbhavaḥ // KubjT_3.91 //",
    "GR13kubjt_pu:584": "madvīryaḥ pārado yadvat patitaḥ sphuṭitaḥ kaṇaiḥ /",
    "GR13kubjt_pu:585": "tadvac ca deśikendrāṇāṃ rūpeṇa prabhramāmy aham // KubjT_3.92 //",
    "GR13kubjt_pu:586": "mama vīryaprasūtās te ācāryāḥ sūtakeva hi /",
    "GR13kubjt_pu:587": "vindhanti saṃskṛtāḥ santo bhaktyoṣadhisujāraṇāt // KubjT_3.93 //",
    "GR13kubjt_pu:588": "aham ekaḥ kulālo vai khecarādau guṇojjvalaḥ /",
    "GR13kubjt_pu:589": "sṛjāmi nikhilaṃ sarvaṃ gurutve saṃvyavasthitaḥ // KubjT_3.94 //",
    "GR13kubjt_pu:590": "sādākhyaḥ khecarāṇāṃ ca piṅgo 'haṃ pavanodbhavaḥ /",
    "GR13kubjt_pu:591": "tejase 'nantarūpo 'haṃ 'nugrahīśo jalodbhavaḥ // KubjT_3.95 //",
    "GR13kubjt_pu:592": "śrīkaṇṭho 'haṃ nivṛt[t]yante kulīśo 'haṃ kṣitītale /",
    "GR13kubjt_pu:593": "'nughrahāmy akhilaṃ sarvam eko 'py anekadhā sthitaḥ // KubjT_3.96 //",
    "GR13kubjt_pu:594": "yena yena hi bhāvena pṛcchito 'haṃ yathā yathā /",
    "GR13kubjt_pu:595": "tathā tathā mayā sarvaṃ gurutve sampradarśitam // KubjT_3.97 //",
    "GR13kubjt_pu:596": "atraiva siddhasantāne pratyakṣo 'haṃ vyavasthitaḥ /",
    "GR13kubjt_pu:597": "gurumūrtau sthito nityaṃ yasyājñā sampravartate // KubjT_3.98 //",
    "GR13kubjt_pu:598": "suvarṇasya yathākārāḥ saṃjñābhedair anekadhā /",
    "GR13kubjt_pu:599": "kaṭakaṅkaṇakeyūraiḥ kaṇṭhīmudrāṅgulīyakaiḥ // KubjT_3.99 //",
    "GR13kubjt_pu:600": "tathā te guravo jñeyā mamājñāṅgasamudbhavāḥ /",
    "GR13kubjt_pu:601": "rasavad vedhakā jñeyā stokaṃ stokaṃ bahuṃ bahum // KubjT_3.100 //",
    "GR13kubjt_pu:602": "palakoṭipalānāṃ ca guñjād evaṃ na saṃśayaḥ /",
    "GR13kubjt_pu:603": "evaṃ vibhūtir ākhyātā yugarūpānusāriṇī // KubjT_3.101 //",
    "GR13kubjt_pu:604": "palena vihito vedhaḥ kiṃ guñjāto na vidhyati /",
    "GR13kubjt_pu:605": "saṃskāre sati sarvatra bahustokaṃ na cintayet // KubjT_3.102 //",
    "GR13kubjt_pu:606": "parāparavibhāgena kālabhāvavaśena ca /",
    "GR13kubjt_pu:607": "bahustokaṃ na mantavyaṃ pratyayaś cātra kāraṇam // KubjT_3.103 //",
    "GR13kubjt_pu:608": "rasaviddhaṃ yathā tāmraṃ na bhūyas tāmratāṃ vrajet /",
    "GR13kubjt_pu:609": "ājñāviddhas tathāpy evaṃ na saṃsāram anukramet // KubjT_3.104 //",
    "GR13kubjt_pu:610": "sā cājñā vidyate yasya mama tulyaḥ kujāmbike /",
    "GR13kubjt_pu:611": "palamātraraso bhavyaṃ guñjāmātrarasena kim // KubjT_3.105 //",
    "GR13kubjt_pu:612": "palamātraraso hy ahaṃ guñjāmātras tatodbhavaḥ /",
    "GR13kubjt_pu:613": "evaṃ matvā gurūṇāṃ ca na vikalpo vibhūtaye // KubjT_3.106 //",
    "GR13kubjt_pu:614": "ājñāto bhukti muktiś ca sarvaṃ sādhayate kṣaṇāt /",
    "GR13kubjt_pu:615": "vāñchitaṃ labhate sarvaṃ yadi bhaktiḥ suniścalā // KubjT_3.107 //",
    "GR13kubjt_pu:616": "ājñā tu dvividhā proktā sādhakānugrahātmikā /",
    "GR13kubjt_pu:617": "samarthācārayuktasya tatas tāṃ tu pramocayet // KubjT_3.108 //",
    "GR13kubjt_pu:618": "prāthamikasya yā ājñā; sā viśuddhiprabodhikā /",
    "GR13kubjt_pu:619": "adhikāranimittārthaṃ punaś cājñāṃ daded guruḥ // KubjT_3.109 //",
    "GR13kubjt_pu:620": "ājñāmātreṇa santuṣṭo anyasyājñāṃ dadāti ca /",
    "GR13kubjt_pu:621": "nehatre tu sukhaṃ tasya paratre bādhyate tu saḥ // KubjT_3.110 //",
    "GR13kubjt_pu:622": "vācāsiddhiḥ purakṣobhaṃ yāvaj jñātaṃ na yoginaḥ /",
    "GR13kubjt_pu:623": "tāvan na kārayed dīkṣām ity ājñā pārameśvarī // KubjT_3.111 //",
    "GR13kubjt_pu:624": "jñātvāmnāyaṃ varārohe divyādivyair niṣevitam /",
    "GR13kubjt_pu:625": "catuṣkaṃ pañcakaṃ ṣaṭkaṃ catuṣkaṃ pañcakaṃ catuḥ // KubjT_3.112 //",
    "GR13kubjt_pu:626": "ślokadvādaśakaṃ cānyat pañcaratnaṃ satadgraham /",
    "GR13kubjt_pu:627": "ṣoḍhānyāsakramaṃ jñātvā etat sarvaṃ vidhānataḥ // KubjT_3.113 //",
    "GR13kubjt_pu:628": "sa yogyaḥ kramiko śiṣyo anyathā nāmadhārakaḥ /",
    "GR13kubjt_pu:629": "tataḥ prabhṛti siddho 'sau pūjyaḥ pūjāpakaḥ smṛtaḥ // KubjT_3.114 //",
    "GR13kubjt_pu:630": "etadguṇaviśiṣṭo 'yaṃ śiṣyaḥ sarvārthadāyakaḥ /",
    "GR13kubjt_pu:631": "mahadanyāyasamprāpto gurus taṃ na tiraskaret // KubjT_3.115 //",
    "GR13kubjt_pu:632": "evaṃ gurutvam āpnoti siddhāmnāye kujeśvari /",
    "GR13kubjt_pu:633": "anyathā jīvikārthaṃ tu ātmānaṃ ca viḍambitaḥ // KubjT_3.116 //",
    "GR13kubjt_pu:634": "ājñāyā guṇam aiśvaryaṃ yasya jātaṃ yaśasvini /",
    "GR13kubjt_pu:635": "tasmāt sampadyate sarvaṃ yadi dattā prasādataḥ // KubjT_3.117 //",
    "GR13kubjt_pu:636": "krameṇa vihitā cājñā ājñāmoghakramaṃ viduḥ /",
    "GR13kubjt_pu:637": "te jyeṣṭhāḥ kramasantāne yady eṣāṃ 'nukramo na hi // KubjT_3.118 //",
    "GR13kubjt_pu:638": "kiṃ tu maṇḍalayogyās te na bhavanti kuleśvarāḥ /",
    "GR13kubjt_pu:639": "candanākṣatadīpānāṃ nārhatvaṃ ca bhajanti te // KubjT_3.119 //",
    "GR13kubjt_pu:640": "adhikārājñā prathamā prasādājñā dvitīyakā /",
    "GR13kubjt_pu:641": "sā yadi kramaśaḥ prāptā sakramānukrameṇa tu // KubjT_3.120 //",
    "GR13kubjt_pu:642": "tatra kālaṃ samārabhya gurutvaṃ bhajate tu saḥ /",
    "GR13kubjt_pu:643": "sa yatra tiṣṭhate deśe tatra ye 'nye tu kanyasāḥ // KubjT_3.121 //",
    "GR13kubjt_pu:644": "bhrātṝṇāṃ bhrātṛputrāś ca tatputrāś ca gurur yathā /",
    "GR13kubjt_pu:645": "pūjayanty avikalpena siddhimārge vidhir hy ayam // KubjT_3.122 //",
    "GR13kubjt_pu:646": "ārādhyas tiṣṭhate yatra tatra kiñcin na kārayet /",
    "GR13kubjt_pu:647": "mantratantrakriyāyogam adhikāraṃ prabhutvatā // KubjT_3.123 //",
    "GR13kubjt_pu:648": "pañcayojanamātreṇa gatvā karma samārabhet /",
    "GR13kubjt_pu:649": "tatpure dāsavat tiṣṭhed ājñāśravaṇatatparaḥ // KubjT_3.124 //",
    "GR13kubjt_pu:650": "svapurasthaṃ prayatnena yadārādhyaṃ na paśyati /",
    "GR13kubjt_pu:651": "bhuñjate mohitātmānaḥ kilbiṣaṃ bhuñjate tu saḥ // KubjT_3.125 //",
    "GR13kubjt_pu:652": "prāyaścittaṃ cared devi kubjikāyāyutadvayam /",
    "GR13kubjt_pu:653": "atha ced darpamūḍhas tu jñātvā bhuñjaty aśaṅkitaḥ // KubjT_3.126 //",
    "GR13kubjt_pu:654": "lakṣaṃ japtvā bhavec chuddhi[r] gurupūjā tv anantaram /",
    "GR13kubjt_pu:655": "samapādena cāruhya guror agre ajānataḥ // KubjT_3.127 //",
    "GR13kubjt_pu:656": "kubjikāyutam ekaṃ tu śudhyate gurupūjayā /",
    "GR13kubjt_pu:657": "guror āsthānasaṃsthāne cāruhya pādukaiḥ saha // KubjT_3.128 //",
    "GR13kubjt_pu:658": "gurudṛṣṭigate pāde japate tasya pūrvavat /",
    "GR13kubjt_pu:659": "jyeṣṭho bhrātā guror mātā guroḥ sthānārcakās tu ye // KubjT_3.129 //",
    "GR13kubjt_pu:660": "trīṇy etās tatsamā jñeyā draṣṭavyā guruvad yathā /",
    "GR13kubjt_pu:661": "apamānya yadā hy etān ātmasambhāvitaḥ kudhīḥ // KubjT_3.130 //",
    "GR13kubjt_pu:662": "prāyaścittī salakṣeṇa śudhyate gurupūjayā /",
    "GR13kubjt_pu:663": "upamardya guroḥ sthānaṃ pāpātmā yatra tiṣṭhati // KubjT_3.131 //",
    "GR13kubjt_pu:664": "tasya darśanasambhāṣāt pātakino bhavanti te /",
    "GR13kubjt_pu:665": "yadā sādhuḥ prasannātmā tadā lakṣatrayeṇa vai // KubjT_3.132 //",
    "GR13kubjt_pu:666": "maṇḍalānāṃ sahasreṇa gurupūjā tv anantaram /",
    "GR13kubjt_pu:667": "pādukopānahau chattraṃ śayyāpaṭṭo 'tha bhājanam // KubjT_3.133 //",
    "GR13kubjt_pu:668": "pādena saṃspṛśed yas tu śire dhṛtvāṣṭakaṃ japet // KubjT_3.133* //",
    "GR13kubjt_pu:669": "iti kulālikāmnāye śrīkubjikāmate manthānabhedapracāraratisaṅgamo nāma tṛtīyaḥ paṭalaḥ",
    "GR13kubjt_pu:670": "śrīkubjikā uvāca tṛptāhaṃ devadeveśa bījamantrair anekadhā /",
    "GR13kubjt_pu:671": "cakraiś ca vividhākāraiḥ sadyaḥpratyayakārakaiḥ // KubjT_4.1 //",
    "GR13kubjt_pu:672": "adyāpi saṃśayo nātha mantrāṇāṃ nirṇayaṃ prati /",
    "GR13kubjt_pu:673": "pūrvaṃ ca kathitā mantrāḥ saptakoṭir asaṅkhyayā // KubjT_4.2 //",
    "GR13kubjt_pu:674": "sādhanāni punas teṣāṃ sadyaḥpratyayakārakāḥ /",
    "GR13kubjt_pu:675": "kliṣyanti manujātyantaṃ japahomaparāyaṇāḥ // KubjT_4.3 //",
    "GR13kubjt_pu:676": "vrataiś ca vividhākāraiḥ kaṣṭaiś cāndrāyaṇādibhiḥ /",
    "GR13kubjt_pu:677": "kimarthaṃ te na sidhyanti japtvā koṭiśatair api // KubjT_4.4 //",
    "GR13kubjt_pu:678": "tvaṃ ca devo vibhuḥ kartā tvayoktaṃ sat yam ucyate /",
    "GR13kubjt_pu:679": "avicāreṇa tad grāhyaṃ mithyā kiṃ deva bhāṣitam // KubjT_4.5 //",
    "GR13kubjt_pu:680": "dhvaṃsitāś ca tvayā lokā māyārūpeṇa bhairava // KubjT_4.6 //",
    "GR13kubjt_pu:681": "śrībhairava uvāca sādhu sādhu mahāprājñe vastucodyavikalpini /",
    "GR13kubjt_pu:682": "ye mayā kathitā mantrāḥ pūrvaṃ ye kāmasiddhidāḥ // KubjT_4.7 //",
    "GR13kubjt_pu:683": "te gopitā mayā devi varṇarūpāḥ prakāśitāḥ /",
    "GR13kubjt_pu:684": "tena te na prasidhyanti japtvā koṭiśatair api // KubjT_4.8 //",
    "GR13kubjt_pu:685": "oṃkāreṇa tu te guptā namaskāreṇa bhāmini /",
    "GR13kubjt_pu:686": "tena guptena guptās te śeṣā varṇās tu kevalāḥ // KubjT_4.9 //",
    "GR13kubjt_pu:687": "ekākṣarā dvyakṣarāś ca catuḥpañcanavākṣarāḥ /",
    "GR13kubjt_pu:688": "kūṭamantrāś ca ye kecit piṇḍamantrās tathaiva ca // KubjT_4.10 //",
    "GR13kubjt_pu:689": "ekāśītipadāś cānye sahasrāntāḥ śatārdhikāḥ /",
    "GR13kubjt_pu:690": "sarve te niṣphalāḥ proktāḥ kiṃ tu jīvavivarjitāḥ // KubjT_4.11 //",
    "GR13kubjt_pu:691": "loke prasiddham evaṃ hi jīvahīnā mṛtāḥ kila /",
    "GR13kubjt_pu:692": "mṛtasya copacāreṇa kiṃ teṣāṃ jīvitaṃ bhavet // KubjT_4.12 //",
    "GR13kubjt_pu:693": "evaṃ mantrā varārohe akṣarārthe vyavasthitāḥ /",
    "GR13kubjt_pu:694": "vratacaryair na sidhyanti sat yam etad udāhṛtam // KubjT_4.13 //",
    "GR13kubjt_pu:695": "sidhyante jīvayuktās tu kim atra pravicāryate /",
    "GR13kubjt_pu:696": "anyonyavalitāś caiva bheditā dvādaśasvaraiḥ // KubjT_4.14 //",
    "GR13kubjt_pu:697": "rañjitāḥ śaktibījena sidhyante varavarṇini /",
    "GR13kubjt_pu:698": "uktāḥ kāmapradāḥ sarve sarve cāmoghaśaktayaḥ // KubjT_4.15 //",
    "GR13kubjt_pu:699": "śivavaktrodbhavāḥ sarve mananatrāṇadharmiṇaḥ /",
    "GR13kubjt_pu:700": "trāṇaṃ tu rakṣaṇaṃ proktaṃ tac ca varṇavivarjitam // KubjT_4.16 //",
    "GR13kubjt_pu:701": "śuddhasphaṭikasaêkāśaṃ cāroccāravivarjitam /",
    "GR13kubjt_pu:702": "jvalantaṃ svena tejena hṛtpadme saṃvyavasthitam // KubjT_4.17 //",
    "GR13kubjt_pu:703": "bhāvayec chūnyam ātmānam ekībhūtaṃ tayā saha /",
    "GR13kubjt_pu:704": "suṣumṇācārayogena udyantaṃ ravibimbavat // KubjT_4.18 //",
    "GR13kubjt_pu:705": "o-jā-pū-kā-kramān bhittvā vidyākubjapade sthitam /",
    "GR13kubjt_pu:706": "tāvat kampaty asau yogī stobham āyāti tatkṣaṇāt // KubjT_4.19 //",
    "GR13kubjt_pu:707": "mudrā mantraṃ tathā bhāṣā sarvaṃ jānāti tattvataḥ /",
    "GR13kubjt_pu:708": "kubjīśānapadaṃ prāptaṃ suptāvasthā prajāyate // KubjT_4.20 //",
    "GR13kubjt_pu:709": "īṣanmātraṃ vijānāti suptāvasthāvyavasthitaḥ /",
    "GR13kubjt_pu:710": "brahmarandhragatā cājñā kāṣṭhavat tiṣṭhate tadā // KubjT_4.21 //",
    "GR13kubjt_pu:711": "yavamātrapramāṇaṃ tu trikoṇākṛtim uttamam /",
    "GR13kubjt_pu:712": "vaḍavāmaṇīndriyaṃ yadvan mīlanonmīlanāni ca // KubjT_4.22 //",
    "GR13kubjt_pu:713": "tatra madhye gataṃ cetaḥ kāṣṭhāvasthā tu jāyate /",
    "GR13kubjt_pu:714": "bherīmṛdaṅgaśabdādyair gītavādyair anekadhā // KubjT_4.23 //",
    "GR13kubjt_pu:715": "na śṛṇoti na paśyeta na cānyaṃ manyate prabhum /",
    "GR13kubjt_pu:716": "khaḍgacakrādibhiḥ śastraiś chidyamāno na vindati // KubjT_4.24 //",
    "GR13kubjt_pu:717": "īṣanmātraṃ vijānāti śaktyāvasthā varānane /",
    "GR13kubjt_pu:718": "śaktyantaṃ tu yadā prāptas tadā cotpatate kṣaṇāt // KubjT_4.25 //",
    "GR13kubjt_pu:719": "evaṃ krameṇa deveśi śaktyuccāraṃ samabhyaset /",
    "GR13kubjt_pu:720": "satatābhyāsayogena vāgīśatvaṃ prajāyate // KubjT_4.26 //",
    "GR13kubjt_pu:721": "māsam ekaṃ yadābhyastaṃ kāvyakartā na saṃśayaḥ /",
    "GR13kubjt_pu:722": "dvibhir māsair vapuṣmantaḥ kṣuttṛṣṇādyair na bādhyate // KubjT_4.27 //",
    "GR13kubjt_pu:723": "vicared akhilān lokān yāvadābhūtasamplavam /",
    "GR13kubjt_pu:724": "akṣarārthena ye mantrās teṣām eva vidhiḥ sphuṭam // KubjT_4.28 //",
    "GR13kubjt_pu:725": "śrīkubjikā uvāca akṣarārthopadeśaś ca sampradāyaś ca kaulikaḥ /",
    "GR13kubjt_pu:726": "yathā vijñāyate deva prasādaṃ kuru bhairava // KubjT_4.29 //",
    "GR13kubjt_pu:727": "śrībhairava uvāca śṛṇu devi pravakṣyāmi mantrāṇāṃ nirṇayaṃ sphuṭam /",
    "GR13kubjt_pu:728": "prastārādi-r-anekaiś ca ye mantrāś coditāḥ priye // KubjT_4.30 //",
    "GR13kubjt_pu:729": "akṣarārthena te jñeyāḥ khaṇḍamantrāḥ śivoditāḥ /",
    "GR13kubjt_pu:730": "rañjakena samāyuktā upadeśaḥ surārcite // KubjT_4.31 //",
    "GR13kubjt_pu:731": "sampradāyo bhaved devi so 'pi ṣaṭsu prabhedataḥ /",
    "GR13kubjt_pu:732": "pallavo yogarodhaś ca sampuṭo grathanas tathā // KubjT_4.32 //",
    "GR13kubjt_pu:733": "vidarbhaś ca ṣaḍ ete hi sampradāyāḥ prakīrtitāḥ /",
    "GR13kubjt_pu:734": "mālinī śabdarāśiś ca kauliko vidhir uttamaḥ // KubjT_4.33 //",
    "GR13kubjt_pu:735": "sā tu jñeyā varārohe bhedāḥ pañcāśa suvrate /",
    "GR13kubjt_pu:736": "kulaṃ tu ṣaḍvidhaṃ jñeyaṃ tasya vakṣyāmi lakṣaṇam // KubjT_4.34 //",
    "GR13kubjt_pu:737": "paraṃ bījaṃ tathā mūlam āgamo vidhir eva ca /",
    "GR13kubjt_pu:738": "varṇarāśisamāyuktaḥ ṣaḍvidhas tu kulakramaḥ // KubjT_4.35 //",
    "GR13kubjt_pu:739": "sakalo niṣkalaś caiva tathā sakalaniṣkalaḥ /",
    "GR13kubjt_pu:740": "sūkṣmo bhinnakalaś caiva kalātīto varānane // KubjT_4.36 //",
    "GR13kubjt_pu:741": "ṣaṭprakāro bhaven mantro jñātavyaḥ siddhim icchatā /",
    "GR13kubjt_pu:742": "śuddhadvandvajasaṭkīrṇa upadeśas tribhedataḥ // KubjT_4.37 //",
    "GR13kubjt_pu:743": "śrīkubjikā uvāca sūcitā mantramārge tu ye mantrā lakṣaṇānvitāḥ /",
    "GR13kubjt_pu:744": "te jñeyās tvatprasādena dhyānadhāraṇayogataḥ // KubjT_4.38 //",
    "GR13kubjt_pu:745": "kulamārgagatā deva yathā bhavati tat katham /",
    "GR13kubjt_pu:746": "kathaṃ tu pallavo yoga ādi ṣaṭsu prakārataḥ // KubjT_4.39 //",
    "GR13kubjt_pu:747": "kaulikaṃ ṣaḍvidhaṃ kiṃ tu mantrāṇāṃ ṣaḍvidhā gatiḥ /",
    "GR13kubjt_pu:748": "trividhaś copadeśaś ca etad icchāmi veditum // KubjT_4.40 //",
    "GR13kubjt_pu:749": "śrībhairava uvāca pallavo ādideśe tu yogo madhye vijānataḥ /",
    "GR13kubjt_pu:750": "rodhas tu ādimadhyānte sampuṭaś cādi-r-antagaḥ // KubjT_4.41 //",
    "GR13kubjt_pu:751": "grathanaṃ cāntare jñeyam akṣarākṣarayogataḥ /",
    "GR13kubjt_pu:752": "vidarbho mantra-m-ādau tu mantrānte vīranāyike // KubjT_4.42 //",
    "GR13kubjt_pu:753": "mālāgrathanam etad dhi jñātavyaṃ mantravādinā /",
    "GR13kubjt_pu:754": "pallavo mantrabodhe tu yogo jñeyas tu sarvadā // KubjT_4.43 //",
    "GR13kubjt_pu:755": "amalīkaraṇe caiva sandhānasya vidhau priye /",
    "GR13kubjt_pu:756": "yogas tu kathito hy evaṃ rodhaś caivānukathyate // KubjT_4.44 //",
    "GR13kubjt_pu:757": "tīvramantrapadastambhe vākstambhe sainyastambhane /",
    "GR13kubjt_pu:758": "hastyādiśakaṭayantre nāvānte ca prakīrtitaḥ // KubjT_4.45 //",
    "GR13kubjt_pu:759": "teṣu rodhaḥ praśasyeta paśūnām utkrameṣu ca /",
    "GR13kubjt_pu:760": "sampuṭo mantrarakṣāsu vaśyārthe caiva yojayet // KubjT_4.46 //",
    "GR13kubjt_pu:761": "amṛtīkaraṇe caiva viṣe sthāvarajaṅgame /",
    "GR13kubjt_pu:762": "śāntikādiṣu kāryeṣu sampuṭas tu praśayate // KubjT_4.47 //",
    "GR13kubjt_pu:763": "grathanaṃ rūpakāryeṣu ākṛṣṭyādiṣu karmasu /",
    "GR13kubjt_pu:764": "sandhāne tu varārohe grathanaṃ samudāhṛtam // KubjT_4.48 //",
    "GR13kubjt_pu:765": "vidarbhaḥ sarvakāryeṣu uktānukteṣu vastuṣu /",
    "GR13kubjt_pu:766": "kartavyaṃ satataṃ devi yadi siddhiṃ samīhate // KubjT_4.49 //",
    "GR13kubjt_pu:767": "etad devi samākhyātaṃ sampradāyavidhiḥ śubhaḥ /",
    "GR13kubjt_pu:768": "na mayā kasyacit khyātaṃ satyaṃ satyaṃ gaṇāmbike // KubjT_4.50 //",
    "GR13kubjt_pu:769": "sāmprataṃ kulamārgas tu yathā bhavati tac chṛṇu /",
    "GR13kubjt_pu:770": "paraṃ binduḥ samākhyāto hṛtpadme suranāyike // KubjT_4.51 //",
    "GR13kubjt_pu:771": "grahaṇaṃ tasya copāyas taṃ jñeyaṃ kaulikaṃ param /",
    "GR13kubjt_pu:772": "bījaṃ kuṇḍalinī śaktir yā karoti gamāgamam // KubjT_4.52 //",
    "GR13kubjt_pu:773": "tasyāntaṃ tu tato jñātvā bījaṃ kaulikam uttamam /",
    "GR13kubjt_pu:774": "mūlaṃ śaktiḥ smṛtā kubjī jagataḥ kāraṇātmikā // KubjT_4.53 //",
    "GR13kubjt_pu:775": "tasyā jātam aśeṣaṃ tu ābrahmabhuvanāntikam /",
    "GR13kubjt_pu:776": "sṛjate yena suśroṇi kāryakāraṇayogataḥ // KubjT_4.54 //",
    "GR13kubjt_pu:777": "jñeyā dharmiṇi dharmitvaṃ yathoṣmā kṛṣṇavartmanaḥ /",
    "GR13kubjt_pu:778": "etat kaulikam ākhyātaṃ mūlasaṃjñā varānane // KubjT_4.55 //",
    "GR13kubjt_pu:779": "āgamas tatra sūtrārtho vidhis tatraiva coditā /",
    "GR13kubjt_pu:780": "varṇarāśikramo jñeyo nādiphāntasvarūpataḥ // KubjT_4.56 //",
    "GR13kubjt_pu:781": "ādikṣāntaś ca deveśi śabdarāśikramo viduḥ /",
    "GR13kubjt_pu:782": "etat kaulikam ākhyataṃ ṣaṭprakāraṃ varānane // KubjT_4.57 //",
    "GR13kubjt_pu:783": "sakalādikrameṇaiva vakṣyamānaṃ nibodhata /",
    "GR13kubjt_pu:784": "brahmasthaḥ sakalo mantra aṣṭatriṃśatkalair yutaḥ // KubjT_4.58 //",
    "GR13kubjt_pu:785": "pūryaṣṭakasamopeta udbhavastho vijānataḥ /",
    "GR13kubjt_pu:786": "kaṇṭhastho niṣkalo devi kalākālavivarjitaḥ // KubjT_4.59 //",
    "GR13kubjt_pu:787": "rudrasthānagato bhadre mantro bhāvair dvibhir yutaḥ /",
    "GR13kubjt_pu:788": "sthūlajālakalair yukto bindvādīnāṃ ca sambhavaiḥ // KubjT_4.60 //",
    "GR13kubjt_pu:789": "sūkṣmādhārasthito hy ekaḥ sparśākhyo mantravedakaḥ /",
    "GR13kubjt_pu:790": "sakalo niṣkalaś cāsau mantro jñeyas tu suvrate // KubjT_4.61 //",
    "GR13kubjt_pu:791": "vilīno bindudeve tu yonyākārasvarūpataḥ /",
    "GR13kubjt_pu:792": "śabdasparśavinirmukto mantro jñeyas tu niṣkalaḥ // KubjT_4.62 //",
    "GR13kubjt_pu:793": "sūkṣmāt sūkṣmataro devi sa ca sūkṣmo nigadyate /",
    "GR13kubjt_pu:794": "kālarūpaḥ smṛto bindus taṃ bhittvā vrajate yadi // KubjT_4.63 //",
    "GR13kubjt_pu:795": "ūrdhvapade pravṛttasya suṣumṇādhāragocaraḥ /",
    "GR13kubjt_pu:796": "pralīnaḥ śabdadeve tu cicchaktipratibodhitaḥ // KubjT_4.64 //",
    "GR13kubjt_pu:797": "bhinnakalaḥ smṛto hy evaṃ layātītas tu mokṣadaḥ /",
    "GR13kubjt_pu:798": "pañcāvasthā samākhyātā mantrāṇām amitaujasām // KubjT_4.65 //",
    "GR13kubjt_pu:799": "yāvad evaṃ na vindeta tāvat siddhiḥ kuto bhavet /",
    "GR13kubjt_pu:800": "hṛtkaṇṭhatālujihvauṣṭhau dantanāsodbhavākṣarāḥ // KubjT_4.66 //",
    "GR13kubjt_pu:801": "kṣaṇapradhvaṃsino devi yathotpattis tathā kṣayaḥ /",
    "GR13kubjt_pu:802": "kṛtakā hy acetanā śūnyā anityā jalpakārakāḥ // KubjT_4.67 //",
    "GR13kubjt_pu:803": "pañcāvasthāprabhinnas tu tadā mantra-m ihocyate /",
    "GR13kubjt_pu:804": "evaṃ mantragatiṃ jñātvā sidhyante līlayā narāḥ // KubjT_4.68 //",
    "GR13kubjt_pu:805": "udbhave śuddham ity ukto viśleṣe dvandvajaḥ smṛtaḥ /",
    "GR13kubjt_pu:806": "saṅkīrṇe layasaṃsthā hi upadeśas tridhā smṛtaḥ // KubjT_4.69 //",
    "GR13kubjt_pu:807": "sparśanaṃ cāvalokaṃ ca sambhāṣaṃ cātmadarśanam /",
    "GR13kubjt_pu:808": "svayamāveśanaṃ caiva saṅkrāntiḥ pañcalakṣaṇā // KubjT_4.70 //",
    "GR13kubjt_pu:809": "sparśanaṃ hṛdisaṃsthaṃ tu ālokaṃ kaṇṭhadeśataḥ /",
    "GR13kubjt_pu:810": "tālusthāne tu sambhāṣaṃ darśanaṃ bindumadhyataḥ // KubjT_4.71 //",
    "GR13kubjt_pu:811": "svayamāveśanaṃ devi kubjirandhre na saṃśayaḥ /",
    "GR13kubjt_pu:812": "sparśane kampanaṃ jñeyam āloke dhunanaṃ bhavet // KubjT_4.72 //",
    "GR13kubjt_pu:813": "sambhāṣe tu bhavet stobhaḥ śāstrārthaṃ caiva manyate /",
    "GR13kubjt_pu:814": "darśanena guṇāvāptir aṇimādiguṇāṣṭakam // KubjT_4.73 //",
    "GR13kubjt_pu:815": "svayamāviśane devi utpaten nātra saṃśayaḥ /",
    "GR13kubjt_pu:816": "evaṃ mantragatiṃ jñātvā sidhyate nātra saṃśayaḥ // KubjT_4.74 //",
    "GR13kubjt_pu:817": "ataḥ paraṃ pravakṣyāmi mantroddhāraṃ varānane/ /",
    "GR13kubjt_pu:818": "sugupte bhūsame śuddhe gomayenopalepite // KubjT_4.75 //",
    "GR13kubjt_pu:819": "puṣpaprakaragandhāḍhye gahvaraṃ tu samālikhet /",
    "GR13kubjt_pu:820": "saptatrayodaśair bhāgaiḥ ṣaḍ lopyāḥ ṣaṭkrameṇa tu // KubjT_4.76 //",
    "GR13kubjt_pu:821": "yathā caivaikapārśve tu dvitīyam evam eva hi /",
    "GR13kubjt_pu:822": "ekaṃ trīṇi tathā pañca sapta nava tathaiva ca // KubjT_4.77 //",
    "GR13kubjt_pu:823": "ekādaśa tathāpy evaṃ trayodaśāvasānataḥ /",
    "GR13kubjt_pu:824": "pañcāśad ūnam ekena kartavyaṃ hi yathāvidhi // KubjT_4.78 //",
    "GR13kubjt_pu:825": "kāmarūpād akārādau likhed evaṃ krameṇa tu /",
    "GR13kubjt_pu:826": "svarāḥ sparśā yathāvṛttyā yāvan madhyam upāgatāḥ // KubjT_4.79 //",
    "GR13kubjt_pu:827": "oḍḍiyānagataṃ devi haṃsākhyaṃ tu mahātmanam /",
    "GR13kubjt_pu:828": "ka-ṣākhyaṃ mantrarājānaṃ saṃyogena tu jāyate // KubjT_4.80 //",
    "GR13kubjt_pu:829": "evaṃ nyāse kṛte devi uddharen mālinīṃ śubhām /",
    "GR13kubjt_pu:830": "nādiphāntakrameṇaiva yathā bhavati tac chṛṇu // KubjT_4.81 //",
    "GR13kubjt_pu:831": "pa-dha-madhye śikhā jñeyā adhaḥśiravyavasthitā /",
    "GR13kubjt_pu:832": "e-pūrvākṣaracatuṣkaṃ śiromālā nigadyate // KubjT_4.82 //",
    "GR13kubjt_pu:833": "ai-śa-madhye śiro devyāḥ kārayec chubhalakṣaṇam /",
    "GR13kubjt_pu:834": "tṛtīyaṃ nayanaṃ devyā ṅa-cha-madhyagataṃ punaḥ // KubjT_4.83 //",
    "GR13kubjt_pu:835": "na-da-madhyagataṃ jñeyaṃ dvidhābhūtaṃ varānane /",
    "GR13kubjt_pu:836": "nayanau ca smṛtau devyāḥ kramād dakṣiṇavāmagau // KubjT_4.84 //",
    "GR13kubjt_pu:837": "ṭa-pūrve nāsikā jñeyā saṃsṛṣṭā caiva madhyagā /",
    "GR13kubjt_pu:838": "ḍha-ta-madhyagataṃ gṛhya dvirabhyāsapaderitam // KubjT_4.85 //",
    "GR13kubjt_pu:839": "ṭha-ḍa-pūrvau yutau 'dhastād bhūṣaṇau karṇayoḥ smṛtau /",
    "GR13kubjt_pu:840": "vāmadakṣiṇamārgeṇa karṇabhūṣasthitāv iha // KubjT_4.86 //",
    "GR13kubjt_pu:841": "sa-ca-madhyagataṃ vaktraṃ devyāyā vīranāyike /",
    "GR13kubjt_pu:842": "visargānta-kha-madhyasthaṃ ka-ga-madhyagataṃ punaḥ // KubjT_4.87 //",
    "GR13kubjt_pu:843": "kha-paścimaṃ samuddiṣṭaṃ paścimottaram eva ca /",
    "GR13kubjt_pu:844": "gha-ca-madhyagataṃ caiva uddhared akṣaraṃ śubham // KubjT_4.88 //",
    "GR13kubjt_pu:845": "ete pañca smṛtā varṇā devyā daśanakalpanā /",
    "GR13kubjt_pu:846": "ña-pūrve rasanā devyā jha-ūrdhvena sarasvatī // KubjT_4.89 //",
    "GR13kubjt_pu:847": "sa-ta-madhyasthitaḥ kaṇṭhaḥ ma-cha-madhyagatoddharet /",
    "GR13kubjt_pu:848": "ra-ma-madhyagataṃ tadvad akṣarau tu śubhātmakau // KubjT_4.90 //",
    "GR13kubjt_pu:849": "śikharau tau smṛtau bhadre vāmadakṣiṇagau śubhau /",
    "GR13kubjt_pu:850": "ū-ḍha-madhyagataṃ gṛhya ḍa-ṇa-madhye dvitīyakam // KubjT_4.91 //",
    "GR13kubjt_pu:851": "vāmadakṣiṇagau dvau tu bāhū devyāḥ surārcite /",
    "GR13kubjt_pu:852": "ṭa-ḍa-madhyagataṃ caiva dvidhābhūtaṃ tu kārayet // KubjT_4.92 //",
    "GR13kubjt_pu:853": "karatalau smṛtau devyāḥ savyāsavyau vijānataḥ /",
    "GR13kubjt_pu:854": "ja-ma-pūrvau tu aṅgulyau vāmadakṣiṇagau śubhau // KubjT_4.93 //",
    "GR13kubjt_pu:855": "aṃ-ka-madhye karapṛṣṭhe dvidhābhūtaṃ prakalpayet /",
    "GR13kubjt_pu:856": "ña-ṭha-madhyagataṃ gṛhya vāmahaste pradāpayet // KubjT_4.94 //",
    "GR13kubjt_pu:857": "ūrdhvavaktrakapālaṃ tu amṛtākhyena pūritam /",
    "GR13kubjt_pu:858": "dakṣiṇe tu kare jñeyaṃ ya-ḍha-madhye tu daṇḍakam // KubjT_4.95 //",
    "GR13kubjt_pu:859": "śūlasya kathitaṃ bhadre uddhāreṇa samuddhṛtam /",
    "GR13kubjt_pu:860": "a-cha-madhyagataṃ śūlam uttānam ūrdhvavaktragam // KubjT_4.96 //",
    "GR13kubjt_pu:861": "jñātavyaṃ tu vipaścidbhir yathālakṣaṇalakṣitam /",
    "GR13kubjt_pu:862": "gha-na-madhye tu hṛdayaṃ devyāyāḥ sarvakāmadam // KubjT_4.97 //",
    "GR13kubjt_pu:863": "ma-ṣa-madhyagataṃ gṛhya ātmabījaṃ śivātmakam /",
    "GR13kubjt_pu:864": "visargasahitaṃ bhadre uddhṛtaṃ mantram uttamam // KubjT_4.98 //",
    "GR13kubjt_pu:865": "ya-sa-madhyagataṃ prāṇaṃ devyāyā vīranāyike /",
    "GR13kubjt_pu:866": "ja-ca-madhyagataṃ gṛhya ra-va-sandhigataṃ tathā // KubjT_4.99 //",
    "GR13kubjt_pu:867": "vāmadakṣiṇagau dvau tu akṣarau tau stanātmakau /",
    "GR13kubjt_pu:868": "jha-pūrve tu payo jñeyam amṛtaṃ ca udāhṛtam // KubjT_4.100 //",
    "GR13kubjt_pu:869": "na-sa-madhyagataṃ gṛhya udaram uddhṛtaṃ 'naghe /",
    "GR13kubjt_pu:870": "ka-ṣākhyaṃ tattvarājānaṃ nābhiṃ devyāḥ prakalpayet // KubjT_4.101 //",
    "GR13kubjt_pu:871": "bha-ña-madhyagataṃ devi nitambaṃ sakalātmakam /",
    "GR13kubjt_pu:872": "va-ṣa-madhyagataṃ guhyam au-paścimasamanvitam // KubjT_4.102 //",
    "GR13kubjt_pu:873": "ūrvākāraṃ bhaved bījaṃ ṇa-tha-madhyagataṃ 'naghe /",
    "GR13kubjt_pu:874": "ṇa-ta-dakṣiṇagau bījau jānunī dve prakalpayet // KubjT_4.103 //",
    "GR13kubjt_pu:875": "savyāsavyagatau jñeyau krameṇaiva śubhekṣaṇe /",
    "GR13kubjt_pu:876": "tha-da-dakṣiṇagau dvau tu jaṅghau dve vāmadakṣiṇau // KubjT_4.104 //",
    "GR13kubjt_pu:877": "tha-da-madhyagataṃ devi pa-ba-madhyaṃ tathaiva ca /",
    "GR13kubjt_pu:878": "dvau bījau coddhṛtau bhadre pādau jñeyau vipaścitā // KubjT_4.105 //",
    "GR13kubjt_pu:879": "vāmadakṣiṇagau proktau lakṣaṇena samanvitau /",
    "GR13kubjt_pu:880": "evaṃ samyagvidhānena uddhṛtā mālinī priye // KubjT_4.106 //",
    "GR13kubjt_pu:881": "sapta koṭyas tu vidyānāṃ mantrāṇām amitaujasām /",
    "GR13kubjt_pu:882": "eṣā hy ekā parā yonir mālinī sarvakāmadā // KubjT_4.107 //",
    "GR13kubjt_pu:883": "mālayitvā sthitā yena tenaiṣā mālinī smṛtā /",
    "GR13kubjt_pu:884": "ye bhūtā ye bhaviṣyanti aprameyā varānane // KubjT_4.108 //",
    "GR13kubjt_pu:885": "rudrāṇāṃ yoginīnāṃ ca sā mātaiva nigadyate /",
    "GR13kubjt_pu:886": "avarṇā varṇasaṃyogā jñātavyā tu śubhekṣaṇe // KubjT_4.109 //",
    "GR13kubjt_pu:887": "sarvarudrātmakā mantrā rudrāḥ śaktyātmakāḥ priye /",
    "GR13kubjt_pu:888": "śaktis tu mātṛkā jñeyā sā jñeyā tu śivātmikā // KubjT_4.110 //",
    "GR13kubjt_pu:889": "evaṃ mantrapramāṇaṃ tu kathitaṃ tava śobhane /",
    "GR13kubjt_pu:890": "etad ādyaṃ samākhyātaṃ gopanīyaṃ prayatnataḥ // KubjT_4.111 //",
    "GR13kubjt_pu:891": "ekavīravidhānaṃ tu prāg uktam anya āgame // KubjT_4.111* //",
    "GR13kubjt_pu:892": "iti kulālikāmnāye śrīkubjikāmate mantranirṇayagahvaramālinyuddhāro nāma caturthaḥ paṭalaḥ",
    "GR13kubjt_pu:893": "śrībhairava uvāca umāmāheśvaraṃ cakraṃ kathayāmi suniścitam /",
    "GR13kubjt_pu:894": "padaṃ ca padabhedaṃ ca yo jānāti sa sidhyati // KubjT_5.1 //",
    "GR13kubjt_pu:895": "aiṃ namo bhagavate rudrāya padaṃ caiva daśākṣaram /",
    "GR13kubjt_pu:896": "namaś cāmuṇḍe dvitīyaṃ syāt pañcākṣaram udāhṛtam // KubjT_5.2 //",
    "GR13kubjt_pu:897": "namaś cākāśamātṝṇāṃ padam anyat tṛtīyakam /",
    "GR13kubjt_pu:898": "aṣṭākṣaraṃ samākhyātaṃ lakṣaṇena vilakṣitam // KubjT_5.3 //",
    "GR13kubjt_pu:899": "sarvakāmārthasādhakīnāṃ padaṃ caiva caturthakam /",
    "GR13kubjt_pu:900": "navākṣaram idaṃ devi padaṃ yat samudāhṛtam // KubjT_5.4 //",
    "GR13kubjt_pu:901": "ajarāmarīṇāṃ padaṃ cātra kathitaṃ pañcaguṇāvaham /*",
    "GR13kubjt_pu:902": "akṣarāṇāṃ samāsena rasasaṅkhyā udāhṛtā // KubjT_5.5 //*",
    "GR13kubjt_pu:903": "sarvatrāpratihatagatīnāṃ padaṃ ṣaṣṭhaṃ varānane /*",
    "GR13kubjt_pu:904": "daśākṣaraṃ samākhyātaṃ kathitaṃ vīranāyike // KubjT_5.6 //*",
    "GR13kubjt_pu:905": "svarūpapararūpaparivartanīnāṃ padaṃ saptamakaṃ bhavet /*",
    "GR13kubjt_pu:906": "akṣarāṇāṃ samāsena daśatritayam uttamam // KubjT_5.7 //*",
    "GR13kubjt_pu:907": "sarvasattva vaśīkaraṇocchādanonmūlanasamastakarmapravṛttīnāṃ padaṃ cāṣṭamakaṃ bhavet |",
    "GR13kubjt_pu:908": "akṣarāṇāṃ samāsena viṃśaccatvārisaṅkhyayā // KubjT_5.8 //",
    "GR13kubjt_pu:909": "sarvamātṛguhyahṛdayaparamasiddhaṃ padaṃ tu navamaṃ bhavet /*",
    "GR13kubjt_pu:910": "akṣarāṇāṃ samāsena śakrasaṅkhyā varānane // KubjT_5.9 //*",
    "GR13kubjt_pu:911": "parakarma tathā devi chedanakaraṃ prakīrtitam /",
    "GR13kubjt_pu:912": "siddhikaraṃ ca evātra padaṃ caiva dvipañcakam // KubjT_5.10 //",
    "GR13kubjt_pu:913": "akṣarāṇāṃ tathā saṅkhyā ekatra samudāhṛtā /",
    "GR13kubjt_pu:914": "dvisaptaparimāṇena sphuṭam etat kuleśvari // KubjT_5.11 //",
    "GR13kubjt_pu:915": "śṛṇu cānyaṃ varārohe mātṝṇāṃ vacanaṃ śubham /",
    "GR13kubjt_pu:916": "akṣarāṇāṃ pramāṇena dvicatuṣkaṃ varānane // KubjT_5.12 //",
    "GR13kubjt_pu:917": "ekādaśamam etad dhi padaṃ sarvaguṇāvaham /",
    "GR13kubjt_pu:918": "tad yatheti samārabhya dvitīyaṃ śobhanaṃ priye // KubjT_5.13 //",
    "GR13kubjt_pu:919": "brahmāṇīti padaṃ pūrvaṃ māheśvarī dvitīyakam /",
    "GR13kubjt_pu:920": "kaumārīti tṛtīyaṃ syād vaiṣṇavyā tu caturthakam // KubjT_5.14 //",
    "GR13kubjt_pu:921": "vārāhyā pañcamaṃ jñeyam aindrī ṣaṣṭhamakaṃ bhavet /",
    "GR13kubjt_pu:922": "aiśānī saptamaṃ proktam āgneyī cāṣṭamaṃ priye // KubjT_5.15 //",
    "GR13kubjt_pu:923": "evamādyāḥ sthitā devyaḥ kathitās tava śobhane /",
    "GR13kubjt_pu:924": "aghore amoghe varade vicce vai vacanaṃ śubham // KubjT_5.16 //",
    "GR13kubjt_pu:925": "sarvāsāṃ caiva mātṝṇāṃ svāhāpraṇavasaṃyutam /",
    "GR13kubjt_pu:926": "aiṃ cāmuṇḍe padaṃ pūrvam ūrdhvakeśi dvitīyakam // KubjT_5.17 //",
    "GR13kubjt_pu:927": "jvalitaśikhe tṛtīyaṃ tu vidyujjihve caturthakam /",
    "GR13kubjt_pu:928": "tārakākṣi tathā devi pañcamaṃ parikīrtitam // KubjT_5.18 //",
    "GR13kubjt_pu:929": "piṅgalabhruve nāmena ṣaṣṭhamaṃ tu sulocane /",
    "GR13kubjt_pu:930": "vikṛtadaṃṣṭre padaṃ hy etat saptamaṃ parikīrtitam // KubjT_5.19 //",
    "GR13kubjt_pu:931": "kruddhe ti ca tathā cānyam aṣṭamaṃ śubhalakṣaṇam /*",
    "GR13kubjt_pu:932": "māṃsaśoṇitasurāsavapriye navamaṃ daśamaṃ tu hasadvayam // KubjT_5.20 //*",
    "GR13kubjt_pu:933": "nṛtyadvayaṃ tathā coktaṃ daśa-m-ekaṃ tu suvrate /",
    "GR13kubjt_pu:934": "vijṛmbha ca tathā yugmaṃ daśadve ca prakāśitam // KubjT_5.21 //",
    "GR13kubjt_pu:935": "māyātrailokyarūpeti daśatritayam uttamam /",
    "GR13kubjt_pu:936": "sahasraparivartanīnāṃ dvisaptamaṃ parameśvari // KubjT_5.22 //",
    "GR13kubjt_pu:937": "nudayugmaṃ tripañcaiva kūṭayugmaṃ dviraṣṭakam /",
    "GR13kubjt_pu:938": "ciriyugmaṃ tathā bhadre daśasapta ca ekataḥ // KubjT_5.23 //",
    "GR13kubjt_pu:939": "hiridvitayam ekatra daśa-aṣṭa śubhekṣaṇe /",
    "GR13kubjt_pu:940": "bhiri caiva dvirabhyāsād viṃśa-m-ekonasaṅkhyayā // KubjT_5.24 //",
    "GR13kubjt_pu:941": "trāsanidvitayaṃ caiva padaṃ viṃśamakaṃ bhavet /",
    "GR13kubjt_pu:942": "bhrāmaṇiyugmam etad dhi viṃśa-m-ekaṃ tu uttamam // KubjT_5.25 //",
    "GR13kubjt_pu:943": "vidrāvaṇi dvirabhyāsād viṃśadvayaṃ tathānaghe /",
    "GR13kubjt_pu:944": "kṣobhaṇīti dvirabhyāsād viṃśatrikam udāhṛtam // KubjT_5.26 //",
    "GR13kubjt_pu:945": "māraṇidvitayaṃ caiva viṃśacatvārisaṅkhyayā /",
    "GR13kubjt_pu:946": "sañjīvanipade dve tu pañcaviṃśapadaṃ priye // KubjT_5.27 //",
    "GR13kubjt_pu:947": "heriyugmaṃ smṛtaṃ bhadre ṣaḍviṃśakam anuttamam /",
    "GR13kubjt_pu:948": "geriyugmaṃ tathā proktaṃ saptaviṃśatimaṃ padam // KubjT_5.28 //",
    "GR13kubjt_pu:949": "ghuri caiva dvirabhyāsād aṣṭāviṃśa varānane /",
    "GR13kubjt_pu:950": "ghurileti tathāpy evam ūnatriṃśam udāhṛtam // KubjT_5.29 //",
    "GR13kubjt_pu:951": "namo mātṛgaṇāyeti triṃśakaṃ kathitaṃ sphuṭam /",
    "GR13kubjt_pu:952": "namo namaḥ aiṃ vicce svāhā triṃśam ekottaraṃ padam // KubjT_5.30 //",
    "GR13kubjt_pu:953": "samastapadasaṃyogāt parimāṇaṃ śatārdhakam /",
    "GR13kubjt_pu:954": "varṇānāṃ ca śate dve tu dvānavatyā varānane // KubjT_5.31 //",
    "GR13kubjt_pu:955": "adhikaṃ kathitaṃ bhadre mātṝṇāṃ nāmavarjitam /",
    "GR13kubjt_pu:956": "padabhedas tu vidyāyā jñātavyaḥ sādhakena tu // KubjT_5.32 //",
    "GR13kubjt_pu:957": "prayatnena varārohe tantrāmnāyaprapālakaḥ /",
    "GR13kubjt_pu:958": "sakṛd uccāritā vidyā samayajño bhavaty asau // KubjT_5.33 //",
    "GR13kubjt_pu:959": "pañcapraṇava-m-uddhāraṃ yathā tvaṃ gahvare śṛṇu /",
    "GR13kubjt_pu:960": "e-o-madhye samuddhṛtya bindunāda-m-alaṅkṛtam // KubjT_5.34 //",
    "GR13kubjt_pu:961": "bhagākhyaṃ prathamaṃ bījam uddhṛtaṃ paramākṣaram /",
    "GR13kubjt_pu:962": "va-ṣa-madhyagataṃ gṛhya ṇa-ṭa-madhyāsane sthitam // KubjT_5.35 //",
    "GR13kubjt_pu:963": "i-u-madhyena sambhinnam aḥ-au-madhya-m-alaṅkṛtam /",
    "GR13kubjt_pu:964": "dvitīyaṃ kathitaṃ devi tṛtīyaṃ va-ma-madhyagam // KubjT_5.36 //",
    "GR13kubjt_pu:965": "ṭha-la-madhyāsanāsīnaṃ caturthasvarabheditam /",
    "GR13kubjt_pu:966": "bindunā mastakākrāntaṃ na-ca-madhye caturthakam // KubjT_5.37 //",
    "GR13kubjt_pu:967": "ī-ta-madhye samāruddham ai-pūrveṇa vibheditam /",
    "GR13kubjt_pu:968": "bindunādasamākrāntaṃ caturthaṃ praṇavaṃ bhavet // KubjT_5.38 //",
    "GR13kubjt_pu:969": "pañcamaṃ ya-sa-madhyasthaṃ ba-ha-madhyāsane sthitam /",
    "GR13kubjt_pu:970": "aṃ-pūrveṇa samāyuktam au-paścimavibhūṭitam // KubjT_5.39 //",
    "GR13kubjt_pu:971": "ardhacandrānvitaṃ kṛtvā bindunādayutaṃ kuru /",
    "GR13kubjt_pu:972": "pañcapraṇava-m-uddhāraṃ rahasyaṃ kathitaṃ tava // KubjT_5.40 //",
    "GR13kubjt_pu:973": "mantrāṇāṃ dīpakaṃ devi yathākarmaṇi yojayet /",
    "GR13kubjt_pu:974": "vidyāyās tu prasaṅgena pañcapraṇavam uddhṛtam // KubjT_5.41 //",
    "GR13kubjt_pu:975": "sāmprataṃ śṛṇu kalyāṇi vidyāmāhātmyam uttamam /",
    "GR13kubjt_pu:976": "sevanāj japahomād vā dhyānāc ca kramaśo bhavet // KubjT_5.42 //",
    "GR13kubjt_pu:977": "ṣaṇmāsāc cotpated devi sat yam etad udāhṛtam /",
    "GR13kubjt_pu:978": "kṛtvā sāmrāṭajān doṣān uccārāt kalmaṣāpaham // KubjT_5.43 //",
    "GR13kubjt_pu:979": "devadrohe gurudrohe koṭitriṃśaiḥ sa śudhyati /",
    "GR13kubjt_pu:980": "chedane puṣpapattrāṇām āvartāc chudhyate tu saḥ // KubjT_5.44 //",
    "GR13kubjt_pu:981": "sandhyālope kṛte devi trirāvarteṇa śudhyati /",
    "GR13kubjt_pu:982": "āhnikacchedasañjāte śatam ekam udīrayet // KubjT_5.45 //",
    "GR13kubjt_pu:983": "laṅghane samayānāṃ ca abhakṣyasya tu bhakṣaṇe /",
    "GR13kubjt_pu:984": "avācyavācite devi sahasrāc chuddhir iṣyate // KubjT_5.46 //",
    "GR13kubjt_pu:985": "kākolūkakapotānāṃ pakṣiṇāṃ ghātane kṛte /",
    "GR13kubjt_pu:986": "sahasrair dvibhiḥ śudhyeta satyaṃ satyaṃ na saṃśayaḥ // KubjT_5.47 //",
    "GR13kubjt_pu:987": "chāgameṣa tathānyāni mṛgajambūka ṛkṣayoḥ /",
    "GR13kubjt_pu:988": "śuddhis trisahasrād devi yathā bhairava-m-abravīt // KubjT_5.48 //",
    "GR13kubjt_pu:989": "sarpamārjārahantāro dundubhomatsyaghātakaḥ /",
    "GR13kubjt_pu:990": "caturbhiś ca sahasrair hi śīghraṃ śuddhim avāpnuyāt // KubjT_5.49 //",
    "GR13kubjt_pu:991": "śvasūkaranakulādi mūṣakaś cātha vāpi vā /",
    "GR13kubjt_pu:992": "pañcabhiḥ śuddhir iṣyeta sahasrais tu kulānvaye // KubjT_5.50 //",
    "GR13kubjt_pu:993": "gavāṃ hatvā praśudhyeta daśalakṣais tu saṅkhyayā /",
    "GR13kubjt_pu:994": "brāhmaṇas tu yadā devi pramādād ghātito budhaiḥ // KubjT_5.51 //",
    "GR13kubjt_pu:995": "lakṣair viṃśati śudhyeta naktāśī tu jitendriyaḥ /",
    "GR13kubjt_pu:996": "bauddhārahantahantā ca dvijād dviguṇa śudhyati // KubjT_5.52 //",
    "GR13kubjt_pu:997": "lākulā mauṣalāś caiva ye cānye lātapāṇayaḥ /",
    "GR13kubjt_pu:998": "hatvā śuddhim avāpnoti koṭitrayajapena tu // KubjT_5.53 //",
    "GR13kubjt_pu:999": "guruṃ hatvā pañca koṭyaḥ śudhyate tu pramādataḥ /",
    "GR13kubjt_pu:1000": "striyo ghātī durācāro daśa koṭyo japet priye // KubjT_5.54 //",
    "GR13kubjt_pu:1001": "naktāśī śuddhim āpnoti kṣetrapīṭhān bhramed yadi /",
    "GR13kubjt_pu:1002": "anyeṣāṃ varṇajātīnām adhamottamamadhyamāḥ // KubjT_5.55 //",
    "GR13kubjt_pu:1003": "lakṣais tu bhavate śuddhir dvitricatvārisaṅkhyayā /",
    "GR13kubjt_pu:1004": "ekād ekona kartavyaṃ varṇāṇāṃ ca krameṇa tu // KubjT_5.56 //",
    "GR13kubjt_pu:1005": "nindate yoginīṃ yas tu śivabhaktāṃś ca nindati /",
    "GR13kubjt_pu:1006": "śāstrāṇi dūṣayed yas tu striyam ākoṭayeti ca // KubjT_5.57 //",
    "GR13kubjt_pu:1007": "kroṣanti kanyakā devi sahasrāc chuddhir iṣyate /",
    "GR13kubjt_pu:1008": "vāmadakṣiṇasiddhānte śivavratadharo hataḥ // KubjT_5.58 //",
    "GR13kubjt_pu:1009": "koṭicaturbhir deveśi śudhyate japatatparaḥ /",
    "GR13kubjt_pu:1010": "yaḥ punas tattvavettā ca ṣoḍhānyāsaviśāradaḥ // KubjT_5.59 //",
    "GR13kubjt_pu:1011": "smaraṇāc chuddhir iṣyeta tathyaṃ bhairava-m-abravīt /",
    "GR13kubjt_pu:1012": "krodhena tu yadā devi uccaiḥśabdapralāpitam // KubjT_5.60 //",
    "GR13kubjt_pu:1013": "trivārāvartayed vidyāṃ śāntim āśu prayacchati /",
    "GR13kubjt_pu:1014": "kṛte karmaṇi bālānāṃ lūtācipiṭagaṇḍayoḥ // KubjT_5.61 //",
    "GR13kubjt_pu:1015": "jvaragrahaviṣādibhyaḥ oṣadhākhyāpanāya ca /",
    "GR13kubjt_pu:1016": "pañcāvartād viśudhyeta anvayī yas tu śāsane // KubjT_5.62 //",
    "GR13kubjt_pu:1017": "yaḥ punaḥ kramavettā ca śuddhāśuddhair na bādhyate /",
    "GR13kubjt_pu:1018": "deśikaṃ putrakaṃ vāpi sādhakaṃ samayajñakam // KubjT_5.63 //",
    "GR13kubjt_pu:1019": "pramādān nindate yas tu daśāvartād viśudhyati /",
    "GR13kubjt_pu:1020": "aliṃ jugupsayed yas tu phalguṣaṃ vā yadi priye // KubjT_5.64 //",
    "GR13kubjt_pu:1021": "ekoccāreṇa śudhyeta annaṃ vā yaj jugupsate /",
    "GR13kubjt_pu:1022": "kandukaṃ mallakoṣāḍhyā chippakaṃ carmakārakam // KubjT_5.65 //",
    "GR13kubjt_pu:1023": "dhvajaṃ sūnākaraṃ vāpi matsyaghātaṃ tu lubdhakam /",
    "GR13kubjt_pu:1024": "koṅkaṇaṃ cīnabāhlīkaṃ vaṅgālaṃ kāmarūpakam // KubjT_5.66 //",
    "GR13kubjt_pu:1025": "māgadhaṃ saindhavaṃ vāpi gujjaraṃ lāṭasaṃjñakam /",
    "GR13kubjt_pu:1026": "anye 'pi deśamadhyasthā vanavāsāntyajātayaḥ // KubjT_5.67 //",
    "GR13kubjt_pu:1027": "veśyādikramaśaḥ sarve nindanāc chuddhir iṣyate /",
    "GR13kubjt_pu:1028": "trirāvarteṇa deveśi akāmāt kāmato 'pi vā // KubjT_5.68 //",
    "GR13kubjt_pu:1029": "kāmato dviguṇaṃ devi kartavyaṃ siddhim icchatā /",
    "GR13kubjt_pu:1030": "trikhaṇḍā yādṛśaṃ proktaṃ prāyaścittaṃ kulānvaye // KubjT_5.69 //",
    "GR13kubjt_pu:1031": "dvātriṃśākṣarayā tadvat kartavyaṃ tattvavedibhiḥ /",
    "GR13kubjt_pu:1032": "ete nirodharūpās tu sādhakānāṃ prakāśitāḥ // KubjT_5.70 //",
    "GR13kubjt_pu:1033": "tadarthe kathitā vidyā yena sidhyanti sādhakāḥ /",
    "GR13kubjt_pu:1034": "śreyārthināṃ mayākhyātā madbhaktāḥ kṛtaniścayāḥ // KubjT_5.71 //",
    "GR13kubjt_pu:1035": "anyeṣāṃ na kadācit syāl laulyārthe ye sthitānaghe /",
    "GR13kubjt_pu:1036": "iyaṃ vidyā samākhyātā upayogād varānane // KubjT_5.72 //",
    "GR13kubjt_pu:1037": "sāmprataṃ padabhedas tu yathā yojyas tu bhairavi /",
    "GR13kubjt_pu:1038": "tathā te kathayiṣyāmi tac chṛṇuṣva samāsataḥ // KubjT_5.73 //",
    "GR13kubjt_pu:1039": "yā vidyā kathitā pūrvaṃ nādiphāntakrameṇa tu /",
    "GR13kubjt_pu:1040": "taccharīragatā varṇāḥ pañcapraṇavabheditāh // KubjT_5.74 //",
    "GR13kubjt_pu:1041": "pañcayonyāḥ svarūpeṇa varṇam ekaikasaṅkhyayā /",
    "GR13kubjt_pu:1042": "bhairavaḥ śabdarāśis tu ādikṣāntakrameṇa tu // KubjT_5.75 //",
    "GR13kubjt_pu:1043": "te varṇāḥ pañcapraṇavaiḥ sampuṭe[c] ca pṛthak pṛthak /",
    "GR13kubjt_pu:1044": "ādikṣāntakrameṇaiva niyojanam udāhṛtam // KubjT_5.76 //",
    "GR13kubjt_pu:1045": "dvābhyāṃ tu grathanaṃ kāryaṃ samastasyāpi śobhane /",
    "GR13kubjt_pu:1046": "sapta varṇān dadec cādau madhye vidyāpadaṃ dadet // KubjT_5.77 //",
    "GR13kubjt_pu:1047": "punaḥ sapta padasyānte tasyānte tu padaṃ punaḥ /",
    "GR13kubjt_pu:1048": "punaḥ saptakam uccārya padaṃ ca tadanantaram // KubjT_5.78 //",
    "GR13kubjt_pu:1049": "anena kramayogena nirvāhena tu yojayet /",
    "GR13kubjt_pu:1050": "kṣāntaṃ vai yāva deveśi tāvad eva niyojayet // KubjT_5.79 //",
    "GR13kubjt_pu:1051": "padasaṅkhyā samastasya nirvāhobhayadīpite /",
    "GR13kubjt_pu:1052": "mālinī dvādaśair bhedaiḥ śabdarāśis tu ṣoḍaśaiḥ // KubjT_5.80 //",
    "GR13kubjt_pu:1053": "anena kramaśaḥ sarve varṇāś caiva pṛthak pṛthak /",
    "GR13kubjt_pu:1054": "calacakravibhāgena padavidyāṃ yadā yajet // KubjT_5.81 //",
    "GR13kubjt_pu:1055": "tadā kṣobhaṃ karoty āśu divyādivyetaraṃ priye /",
    "GR13kubjt_pu:1056": "yonayaḥ pañcadhā yās tu sarvāḥ klidyanti nānyathā // KubjT_5.82 //",
    "GR13kubjt_pu:1057": "drāvaṇaṃ kṣobhaṇaṃ mohaṃ jṛmbhaṇaṃ śoṣaṇaṃ tathā /",
    "GR13kubjt_pu:1058": "sarvān tān kurute devi yadā śaktisamo bhavet // KubjT_5.83 //",
    "GR13kubjt_pu:1059": "prasuptabhujagākārā dvādaśānte varānane /",
    "GR13kubjt_pu:1060": "nābhiṣṭhā tu tathāpy evaṃ draṣṭavyā parameśvari // KubjT_5.84 //",
    "GR13kubjt_pu:1061": "dṛśyate dehamadhye tu vyomānte ca parāparā /",
    "GR13kubjt_pu:1062": "tasyāgre tu tato mantraṃ hutāśakaṇikākṛtim // KubjT_5.85 //",
    "GR13kubjt_pu:1063": "uccāreta tato mantraṃ śabdarūpaṃ hṛdi priye /",
    "GR13kubjt_pu:1064": "śabdānte śaktir uccāryā īṣanmandagamārutā // KubjT_5.86 //",
    "GR13kubjt_pu:1065": "padmasūtranibhākārā uccāryā sānunāsikā /",
    "GR13kubjt_pu:1066": "uccārāntāvasāne tu jñātavyālātacakravat // KubjT_5.87 //",
    "GR13kubjt_pu:1067": "tatra madhyagataṃ devi caitanyaṃ mantrasaṃyutam /",
    "GR13kubjt_pu:1068": "prasphuratkiraṇānekaiḥ koṭiśo dikṣv avasthitaiḥ // KubjT_5.88 //",
    "GR13kubjt_pu:1069": "tasyāpy ante tato devi śaktir ādyā manonmanī /",
    "GR13kubjt_pu:1070": "atītā tu yadā sā vai tadā bindvī udāhṛtā // KubjT_5.89 //",
    "GR13kubjt_pu:1071": "bindvante vyāpako devo māyātīto nirāmayaḥ /",
    "GR13kubjt_pu:1072": "sa śivo bhāvanātīto nirguṇo guṇasambhavaḥ // KubjT_5.90 //",
    "GR13kubjt_pu:1073": "adhikārī sarvakārī ca śaktyātīto mahāprabhuḥ /",
    "GR13kubjt_pu:1074": "anena kramayogena kramaḥ kāryaḥ suniścitaiḥ // KubjT_5.91 //",
    "GR13kubjt_pu:1075": "ātmā manaś ca mantraś ca śivaḥ śaktis tathaiva ca /",
    "GR13kubjt_pu:1076": "ekībhāvagato devi jñātavyaḥ siddhim īhakaiḥ // KubjT_5.92 //",
    "GR13kubjt_pu:1077": "tasmāt prāṇasamaṃ jāpyaṃ mantrānte nādagocare /",
    "GR13kubjt_pu:1078": "nādasyānte tato jñātvā etat smaraṇam ucyate // KubjT_5.93 //",
    "GR13kubjt_pu:1079": "smaraṇaṃ śaktir uddiṣṭā yā karoti gamāgamam /",
    "GR13kubjt_pu:1080": "tasyānte tu parā sūkṣmā sā kalā amṛtātmikā // KubjT_5.94 //",
    "GR13kubjt_pu:1081": "layātītā arūpā tu svayaṃvedyāvicārataḥ /",
    "GR13kubjt_pu:1082": "na tasya lakṣaṇaṃ devi na lakṣo naiva yojanā // KubjT_5.95 //",
    "GR13kubjt_pu:1083": "na kṣayo naiva vṛddhiś ca śuklakṛṣṇau na caiva hi /",
    "GR13kubjt_pu:1084": "na rātrir na dinaṃ caiva na sandhyā ayanaṃ tathā // KubjT_5.96 //",
    "GR13kubjt_pu:1085": "viṣuvaṃ naiva deveśi saṅkrāntir naiva vidyate /",
    "GR13kubjt_pu:1086": "sarvāvasthagatiṃ jñātvā vijñānam upajāyate // KubjT_5.97 //",
    "GR13kubjt_pu:1087": "etat kaulikam ākhyātam umāmāheśvaraṃ priye /",
    "GR13kubjt_pu:1088": "utpateta na sandeho lakṣajāpāc calasya tu // KubjT_5.98 //",
    "GR13kubjt_pu:1089": "calā śaktiḥ samākhyātā lakṣaṇena udāhṛtā /",
    "GR13kubjt_pu:1090": "avarṇā varṇasaṃyogā mālinī sā udāhṛtā // KubjT_5.99 //",
    "GR13kubjt_pu:1091": "padabhedagatā hy ekā asaṅkhyātā varānane /",
    "GR13kubjt_pu:1092": "evaṃ tadgraha-m-ākhyātaḥ sadyaḥpratyayakārakaḥ // KubjT_5.100 //",
    "GR13kubjt_pu:1093": "na kasyacin mayākhyātam umāmāheśvaraṃ priye /",
    "GR13kubjt_pu:1094": "satataṃ japate yas tu yoginīvallabho bhavet // KubjT_5.101 //",
    "GR13kubjt_pu:1095": "ṣaṇmāsāc chudhyate devi brahmaghno 'pi na saṃśayaḥ /",
    "GR13kubjt_pu:1096": "paśyate virajāṃ śāntāṃ jyotirūpāṃ mahādyutim // KubjT_5.102 //",
    "GR13kubjt_pu:1097": "japasya lakṣaṇaṃ devi idānīṃ śṛṇu sāmpratam /",
    "GR13kubjt_pu:1098": "ekoccāraśatānte tu parāvasthā tu gīyate // KubjT_5.103 //",
    "GR13kubjt_pu:1099": "śatabhedaḥ samākhyātas tadguṇo daśa eva tu /",
    "GR13kubjt_pu:1100": "sahasrabhedam ity uktaṃ lakṣaḥ śataguṇaḥ smṛtaḥ // KubjT_5.104 //",
    "GR13kubjt_pu:1101": "koṭibhedaḥ śatānāṃ tu lakṣāṇāṃ varavarṇini /",
    "GR13kubjt_pu:1102": "etaj japavidhānaṃ tu kathitaṃ tava śobhane // KubjT_5.105 //",
    "GR13kubjt_pu:1103": "muktakaḥ śatabhedena yuktaṃ śataguṇaṃ śatam /",
    "GR13kubjt_pu:1104": "calacakravibhāgena lakṣabhedam udāhṛtam // KubjT_5.106 //",
    "GR13kubjt_pu:1105": "calacakraṃ yadā devi koṭibhedo varānane /",
    "GR13kubjt_pu:1106": "bāhyataḥ kathito bhadre adhyātmikam ataḥ śṛṇu // KubjT_5.107 //",
    "GR13kubjt_pu:1107": "udbhave śatabhedas tu sahasro viśleṣake viduḥ /",
    "GR13kubjt_pu:1108": "laye tu lakṣabhedo vai layātīte tu koṭayaḥ // KubjT_5.108 //",
    "GR13kubjt_pu:1109": "vāmā jyeṣṭhā tathā raudrī bindvī ca samudāhṛtā /",
    "GR13kubjt_pu:1110": "icchā jñānī kriyā śāntā krameṇaiva surārcite // KubjT_5.109 //",
    "GR13kubjt_pu:1111": "ātmacāragatiṃ jñātvā japaḥ kāryaḥ sadā budhaiḥ /",
    "GR13kubjt_pu:1112": "anenaivākṣasūtreṇa lakṣalakṣaṇalakṣite // KubjT_5.110 //",
    "GR13kubjt_pu:1113": "kartavyo hi japo nityaṃ sarvaśāstraviśāradaiḥ /",
    "GR13kubjt_pu:1114": "bhuvanākhye varārohe śaktyākhye tu tathaiva hi // KubjT_5.111 //",
    "GR13kubjt_pu:1115": "cāroccāravibhāgena japaḥ śreṣṭha udāhṛtaḥ /",
    "GR13kubjt_pu:1116": "mālā pañcāśikā proktā sūtraṃ śaktiḥ śivātmikā // KubjT_5.112 //",
    "GR13kubjt_pu:1117": "grathanaṃ kuṇḍalī śaktir layānte merusaṃsthitam /",
    "GR13kubjt_pu:1118": "etad guptataraṃ kāryam akṣasūtraṃ śivātmakam // KubjT_5.113 //",
    "GR13kubjt_pu:1119": "prakaṭaṃ naiva kartavyaṃ na meruṃ laṅghayet kvacit /*",
    "GR13kubjt_pu:1120": "śaṅkhasphaṭikarudrākṣaputrañ jīvakariṣṭakāḥ // KubjT_5.114 //*",
    "GR13kubjt_pu:1121": "evamādyāḥ smṛtā ye tu maṇimālā varānane /",
    "GR13kubjt_pu:1122": "na tatra vidyate devo na mantro naiva cetanā // KubjT_5.115 //",
    "GR13kubjt_pu:1123": "yatra yatra sthitā mālā na doṣo vidyate priye /",
    "GR13kubjt_pu:1124": "mantranyāse kṛte devi kila gopyaṃ tu kārayet // KubjT_5.116 //",
    "GR13kubjt_pu:1125": "śarīraṃ kutra gopyaṃ tu kārayīta varānane /",
    "GR13kubjt_pu:1126": "mantranyāse kṛte hy ātmā sakalīkṛtavigrahaḥ // KubjT_5.117 //",
    "GR13kubjt_pu:1127": "yathā gopyaṃ na yuñjeta tadvac caivākṣamālikā /",
    "GR13kubjt_pu:1128": "akṣaṃ cendriyam ity uktaṃ sūtraṃ kuṇḍalinī smṛtā // KubjT_5.118 //",
    "GR13kubjt_pu:1129": "lakṣaṃ tu sā parā sūkṣmā kalā hy amṛtavāhinī /",
    "GR13kubjt_pu:1130": "saṃyogakāriṇī vyomni tena sūtreti kīrtitā // KubjT_5.119 //",
    "GR13kubjt_pu:1131": "saṅkhyāgrahaṇakāryeṣu sā coktā akṣamālikā /",
    "GR13kubjt_pu:1132": "śaṅkhādyās tu varārohe japakarmaṇi śasyate // KubjT_5.120 //",
    "GR13kubjt_pu:1133": "śaṅkhajaṃ tu śriyākāmaḥ sphāṭikaṃ muktihetave /",
    "GR13kubjt_pu:1134": "padmākṣā padmajā proktā śriyāpuṣṭikarā priye // KubjT_5.121 //",
    "GR13kubjt_pu:1135": "rudrākṣaiḥ siddhim āpnoti yac cānyaṃ khecarīpadam /",
    "GR13kubjt_pu:1136": "jīvakā sarvadā jñeyā gopucchāgrathitānaghe // KubjT_5.122 //",
    "GR13kubjt_pu:1137": "vidrumā vaśyakāryeṣu mauktikā sarvakāmadā /",
    "GR13kubjt_pu:1138": "anyāni tu smṛtā ye vai ratnajā parameśvari // KubjT_5.123 //",
    "GR13kubjt_pu:1139": "sarvadā te samuddiṣṭā nātra kāryavicāraṇāt /",
    "GR13kubjt_pu:1140": "riṣṭakākṣāsthijā mālā abhicāre praśasyate // KubjT_5.124 //",
    "GR13kubjt_pu:1141": "nāgavaṅgas tathā lohā miśrāś cānye 'pi ye smṛtāḥ /",
    "GR13kubjt_pu:1142": "māraṇe tāṃ praśasyeta stambhane mohane tathā // KubjT_5.125 //",
    "GR13kubjt_pu:1143": "kampane dhvaṃsane devi kartavyā cābhicārake /",
    "GR13kubjt_pu:1144": "evam anye 'pi ye proktās teṣāṃ śreṣṭhā tu śaṅkhajā // KubjT_5.126 //",
    "GR13kubjt_pu:1145": "praśastā sarvakāryeṣu japakarmaṇi śasyate /",
    "GR13kubjt_pu:1146": "śaṅkhāvartā tu yā nāḍī śikhānte tu vyavasthitā // KubjT_5.127 //",
    "GR13kubjt_pu:1147": "tena śaṅkhamayaṃ proktam akṣasūtraṃ surādhipe /",
    "GR13kubjt_pu:1148": "sphuṭate mastake yā sā dvidhā caiva visarpiṇī // KubjT_5.128 //",
    "GR13kubjt_pu:1149": "sphāṭikaṃ tena coddiṣṭaṃ guruvaktre pratiṣṭhitam /",
    "GR13kubjt_pu:1150": "raudrībhāva[ḥ] smṛto rudras tālvagre ca vyavasthitaḥ // KubjT_5.129 //",
    "GR13kubjt_pu:1151": "śabdasparśaraso rūpaṃ gandhatanmātrasaṃyutam /",
    "GR13kubjt_pu:1152": "vikāritve pravarteta nirodhāl lakṣam eva ca // KubjT_5.130 //",
    "GR13kubjt_pu:1153": "tena rudrākṣamālāyā japaḥ śreṣṭha udāhṛtaḥ /",
    "GR13kubjt_pu:1154": "putravad udare kṛtvā prasuptāmṛtakuṇḍalī // KubjT_5.131 //",
    "GR13kubjt_pu:1155": "tayā nīyaty asau jīva adhaś cordhvena bhāvini /",
    "GR13kubjt_pu:1156": "putrañjīvakasaṃjñā tu tenaiṣā samudāhṛtā // KubjT_5.132 //",
    "GR13kubjt_pu:1157": "ariṣṭāni anekāni sukhaduḥkhātmikāni tu /",
    "GR13kubjt_pu:1158": "bhuñjate satataṃ devi arjitaṃ yat purā dhanam // KubjT_5.133 //",
    "GR13kubjt_pu:1159": "ariṣṭākhyā smṛtā mālā aprameyā bhavāntare /",
    "GR13kubjt_pu:1160": "hṛtpadme saṃsthitā nityam akṣarāṇāṃ prabodhikā // KubjT_5.134 //",
    "GR13kubjt_pu:1161": "padmākṣamālā sā proktā śāstre śāstre varānane /",
    "GR13kubjt_pu:1162": "evamādyāḥ smṛtā ye tu paryāyā akṣamālayā // KubjT_5.135 //",
    "GR13kubjt_pu:1163": "te sarve ātmanaś caiva kathitāś ca kuleśvari /",
    "GR13kubjt_pu:1164": "akṣasūtravidhiḥ khyātaḥ samyak kaulikavedinām // KubjT_5.136 //",
    "GR13kubjt_pu:1165": "sāmprataṃ nyāsam ākhyāmi śṛṇu tattvena śobhane /",
    "GR13kubjt_pu:1166": "svābhāvikaṃ calaṃ dīptaṃ sthiraṃ dravanabhoyutam // KubjT_5.137 //",
    "GR13kubjt_pu:1167": "nyāsamātraṃ samākhyātaṃ ṣoḍhādvādaśabhedataḥ /",
    "GR13kubjt_pu:1168": "ṣoḍhā śaktiḥ samākhyātā parā caivākṣarā śubhā // KubjT_5.138 //",
    "GR13kubjt_pu:1169": "kuṇḍalī nābhideśasthā parā sā vyomarūpiṇī /",
    "GR13kubjt_pu:1170": "ekā eva parā sūkṣmā akṣayā tejarūpiṇī // KubjT_5.139 //",
    "GR13kubjt_pu:1171": "jñātavyā sā parā devī ṣaḍvarṇarahitā kalā /",
    "GR13kubjt_pu:1172": "brahmasthānagatā sūkṣmā svābhāvikam udāhṛtā // KubjT_5.140 //",
    "GR13kubjt_pu:1173": "viṣṇusthāne calā proktā dīptā rudrapade smṛtā /",
    "GR13kubjt_pu:1174": "īśvare sthirasaṃjñā tu sadākhye dravasambhavā // KubjT_5.141 //",
    "GR13kubjt_pu:1175": "śaktisthā vyomarūpā tu jñātavyā tattvavedibhiḥ /",
    "GR13kubjt_pu:1176": "aṇimādiguṇādhārā ṣaḍguṇā guṇabodhanī // KubjT_5.142 //",
    "GR13kubjt_pu:1177": "vyāpinī vyomarūpā ca anantānāthanāśritā /",
    "GR13kubjt_pu:1178": "saṃyoktrī ca viyoktrī ca sadbhāvaguṇasaṃsthitā // KubjT_5.143 //",
    "GR13kubjt_pu:1179": "ekā eva parā śaktiḥ saṃsthitā kṛtyabhedataḥ /",
    "GR13kubjt_pu:1180": "kṛtyabhedena bhedo 'syā na bhedaḥ paramārthataḥ // KubjT_5.144 //",
    "GR13kubjt_pu:1181": "evaṃ nyāse kṛte devi antaraṅge pravartate /",
    "GR13kubjt_pu:1182": "bahiraṅge varṇarūpā ca ekā caiva anekadhā // KubjT_5.145 //",
    "GR13kubjt_pu:1183": "ṣoḍhādvādaśabhedena nyāsaḥ prokto gamāgame // KubjT_5.146 //",
    "GR13kubjt_pu:1184": "iti kulālikāmnāye śrīkubjikāmate bṛhatsamayoddhāraḥ śabdarāśimālinītadgrahavyāptinirṇayo nāma pañcamaḥ paṭalaḥ",
    "GR13kubjt_pu:1185": "śrīkubjikā uvāca japasya lakṣaṇaṃ deva pūrvaṃ hi kathitaṃ tvayā /",
    "GR13kubjt_pu:1186": "ekoccāraśataṃ jñeyaṃ sahasraṃ lakṣam eva ca // KubjT_6.1 //",
    "GR13kubjt_pu:1187": "koṭayas tu tathā śambho pṛthaglakṣaṇalakṣitāḥ /",
    "GR13kubjt_pu:1188": "na me jñātaṃ pramāṇaṃ tu japasya suranāyaka // KubjT_6.2 //",
    "GR13kubjt_pu:1189": "tad ahaṃ śrotum icchāmi mandabuddhyālpacetasā // KubjT_6.3 //",
    "GR13kubjt_pu:1190": "śrībhairava uvāca yā sā kuṇḍalinī śaktis cidrūpā ca parā kalā /",
    "GR13kubjt_pu:1191": "ādyā śaktir maheśasya aṇumātrā hṛdi sthitā // KubjT_6.4 //",
    "GR13kubjt_pu:1192": "sā aṇu[ḥ ] kathitā tantre dve aṇū truṭim āśritā /",
    "GR13kubjt_pu:1193": "truṭibhūtā tu sā devī japtavyā tu parāparā // KubjT_6.5 //",
    "GR13kubjt_pu:1194": "varṇahīnā parā proktā aparā varṇarūpiṇī /",
    "GR13kubjt_pu:1195": "evaṃ jñātvā varārohe japaḥ kāryaḥ sadā budhaiḥ // KubjT_6.6 //",
    "GR13kubjt_pu:1196": "truṭirūpā tu sā devī tadādhāre vyavasthitā /",
    "GR13kubjt_pu:1197": "kalate prāṇagā nityaṃ daśasthāne hy anukramāt // KubjT_6.7 //",
    "GR13kubjt_pu:1198": "brahmā viṣṇus tathā rudra īśvaro 'tha sadāśivaḥ /",
    "GR13kubjt_pu:1199": "kuṇḍalī vyāpinī caiva praśāntā viṣuvat tathā // KubjT_6.8 //",
    "GR13kubjt_pu:1200": "śaktisthānaṃ tu deveśi ete sthānā daśa smṛtāḥ /",
    "GR13kubjt_pu:1201": "yeṣāṃ sañcarate devaḥ śivaḥ paramakāraṇaḥ // KubjT_6.9 //",
    "GR13kubjt_pu:1202": "ūrdhve vā yadi vā tiryak svasthāne vā sureśvari /",
    "GR13kubjt_pu:1203": "prasphureta kalair yuktā daśabhis tu mahābalaiḥ // KubjT_6.10 //",
    "GR13kubjt_pu:1204": "daśadhā kalanaṃ tena kathitaṃ tava śobhane /",
    "GR13kubjt_pu:1205": "prayatnena kṛtoccāraṃ yāvac chaktir layaṃ gatā // KubjT_6.11 //",
    "GR13kubjt_pu:1206": "tāvad devi śataṃ proktaṃ varṇoccāre na saṃśayaḥ /",
    "GR13kubjt_pu:1207": "svābhāvikam anuccārya sūkṣmādhāro jagatpatiḥ // KubjT_6.12 //",
    "GR13kubjt_pu:1208": "śatadhā kalanaṃ tasya truṭirūpasya yoginaḥ /",
    "GR13kubjt_pu:1209": "sahasraṃ tu samuddiṣṭaṃ daśadhā parameśvari // KubjT_6.13 //",
    "GR13kubjt_pu:1210": "ubhayasya parityāgād kalādhāraḥ sadāśivaḥ1 /",
    "GR13kubjt_pu:1211": "dṛkkriyājñānanirmuktaḥ kalate ca sahasradhā // KubjT_6.14 //",
    "GR13kubjt_pu:1212": "lakṣabhedaḥ samuddiṣṭa iti śāstre na saṃśayaḥ /",
    "GR13kubjt_pu:1213": "japo hy evaṃ samuddiṣṭo yogināṃ tattvavedinām // KubjT_6.15 //",
    "GR13kubjt_pu:1214": "lakṣātīto manātīto nirmuktas tattvabandhanaiḥ /",
    "GR13kubjt_pu:1215": "unmanatve sadā līno aṇurūpo nakiñcanaḥ // KubjT_6.16 //",
    "GR13kubjt_pu:1216": "sattāmātrasthito dehī guṇānāṃ pratibodhakaḥ /",
    "GR13kubjt_pu:1217": "viṣayabhāvanirmuktaḥ kalate lakṣadhā priye // KubjT_6.17 //",
    "GR13kubjt_pu:1218": "koṭis tu bhavate hy evaṃ jñātavyaṃ mantravādibhiḥ /",
    "GR13kubjt_pu:1219": "soccāropāṃśubhūtas tu mānaso manavarjitaḥ // KubjT_6.18 //",
    "GR13kubjt_pu:1220": "japaḥ pūrvaṃ samākhyātaḥ śāstre śāstre surārcite /",
    "GR13kubjt_pu:1221": "saśabdoccārayogena śuddhyarthe kathitaṃ sphuṭam // KubjT_6.19 //",
    "GR13kubjt_pu:1222": "siddhyarthe 'pāṃśur uddiṣṭaḥ svapravṛtto hṛdi sthitaḥ /",
    "GR13kubjt_pu:1223": "mānaso yogahetvarthe ubhayatra vivarjitaḥ // KubjT_6.20 //",
    "GR13kubjt_pu:1224": "manātīto bhaved devi mokṣadas tu na saṃśayaḥ /",
    "GR13kubjt_pu:1225": "evaṃ devi samākhyāto japaḥ prāṇasamas tava // KubjT_6.21 //",
    "GR13kubjt_pu:1226": "japaḥ prāṇasamaḥ kāryo dṛṣṭādṛṣṭaphalārthinām /",
    "GR13kubjt_pu:1227": "avarṇā varṇasaṃyogā mayā te samudāhṛtā // KubjT_6.22 //",
    "GR13kubjt_pu:1228": "nirālambe mahāśūnye yat tejam upajāyate /",
    "GR13kubjt_pu:1229": "tadgarbhe abhyasen nityaṃ bhāgyahīno 'pi sidhyati // KubjT_6.23 //",
    "GR13kubjt_pu:1230": "yogamūlī viśuddhī ca sārṇave sā ca ekatā /",
    "GR13kubjt_pu:1231": "ekatra saṃsthitānandaṃ kularatnaṃ tridhā priye // KubjT_6.24 //",
    "GR13kubjt_pu:1232": "śrīkubjikā uvāca mudrā tu sūcitā nātha na me jñātā mahāprabho /",
    "GR13kubjt_pu:1233": "tan mamācakṣva deveśi yena bhrāntir vinaśyati // KubjT_6.25 //",
    "GR13kubjt_pu:1234": "śrībhairava uvāca pātālordhvagataṃ yac ca śṛṅgāṭapuramadhyagam /",
    "GR13kubjt_pu:1235": "golākāraṃ tato devi randhrasyordhvagataṃ priye // KubjT_6.26 //",
    "GR13kubjt_pu:1236": "cakradvayam idaṃ proktaṃ prādhānyena vyavasthitam /",
    "GR13kubjt_pu:1237": "vedhaghaṭṭanirodhaṃ ca uccārākṛṣṭikārakam // KubjT_6.27 //",
    "GR13kubjt_pu:1238": "stobhastambhanam āveśo gamaṃ caivātra suvrate /",
    "GR13kubjt_pu:1239": "etadvirahito mantrī hāsyatāṃ yāti niścitam // KubjT_6.28 //",
    "GR13kubjt_pu:1240": "anena jñātamātreṇa pratyayān kurute bahūn /",
    "GR13kubjt_pu:1241": "vṛttirājā varārohe niveśya cakramadhyataḥ // KubjT_6.29 //",
    "GR13kubjt_pu:1242": "vṛttihīnas tatas tatra kāvyakartā na saṃśayaḥ /",
    "GR13kubjt_pu:1243": "cakramadhye ca sañcintya suśuklāṃ ca parāparām // KubjT_6.30 //",
    "GR13kubjt_pu:1244": "pustakavyagrahastāṃ ca jñānamudrādharāṃ tathā /",
    "GR13kubjt_pu:1245": "sphāṭikenākṣasūtreṇa sarvābharaṇabhūṣitām // KubjT_6.31 //",
    "GR13kubjt_pu:1246": "sragdāmalambitagalāṃ prabhāmaṇḍalamaṇḍitām /",
    "GR13kubjt_pu:1247": "dvibāhu-r-ekavadanāṃ candrakoṭisamaprabhām // KubjT_6.32 //",
    "GR13kubjt_pu:1248": "udgirantī[ ṃ ] mahaughena śāstrakoṭīr anekaśaḥ /",
    "GR13kubjt_pu:1249": "evaṃ dhyānasamāviṣṭaḥ sākṣād vāgīśvaro bhavet // KubjT_6.33 //",
    "GR13kubjt_pu:1250": "saṃskṛtaṃ prākṛtaṃ caiva vedasiddhāntagahvaram /",
    "GR13kubjt_pu:1251": "granthataś cārthataś caiva udgiren nātra saṃśayaḥ // KubjT_6.34 //",
    "GR13kubjt_pu:1252": "pīṭhamadhyagatābhyāsāt pīṭhadvāre 'thavā priye /",
    "GR13kubjt_pu:1253": "sampradāyam idaṃ kaulaṃ śāktaṃ śaktipadānugam // KubjT_6.35 //",
    "GR13kubjt_pu:1254": "mātrāyogena deveśi mudrābandhaṃ tu kārayet /",
    "GR13kubjt_pu:1255": "sā mātrā gīyate cātra uccāravaśavartinī // KubjT_6.36 //",
    "GR13kubjt_pu:1256": "uccaraṃ sahajaṃ devi dehamadhye vyavasthitam /",
    "GR13kubjt_pu:1257": "śatasaṅkhyāpramāṇena yāvad uccarate parām // KubjT_6.37 //",
    "GR13kubjt_pu:1258": "tāvad āviṣṭadehas tu śāstrārthaṃ vadate sudhīḥ /",
    "GR13kubjt_pu:1259": "nityārūpeṇa saivātra dhyāyed raktasamaprabhām // KubjT_6.38 //",
    "GR13kubjt_pu:1260": "lākṣālaktakasaṅkāśāṃ caturvaktrāṃ caturbhujām /",
    "GR13kubjt_pu:1261": "mūrtitrayasamopetāṃ tribhir bhedair vyavasthitām // KubjT_6.39 //",
    "GR13kubjt_pu:1262": "tristhāṃ trimārgagāṃ devīṃ trināḍīsamatāṃ gatām /",
    "GR13kubjt_pu:1263": "nityaklinnāṃ ca deveśi tathā caiva madadravām // KubjT_6.40 //",
    "GR13kubjt_pu:1264": "devyārūpadharāṃ sarvām ekavaktrāṃ dvibāhukām /",
    "GR13kubjt_pu:1265": "pāśāṅkuśadharāṃ sarvāṃ madavibhrāntalocanām // KubjT_6.41 //",
    "GR13kubjt_pu:1266": "yauvanasthāṃ madonmattāṃ madirānandananditām /",
    "GR13kubjt_pu:1267": "smared devyāḥ svarūpaṃ tu tatprayogavyavasthayā // KubjT_6.42 //",
    "GR13kubjt_pu:1268": "taḍitsahasrabandhūka- dāḍimīkusumadyutim /",
    "GR13kubjt_pu:1269": "pañcaśṛṅgāṭakādhārāṃ sā parā pararūpiṇī // KubjT_6.43 //",
    "GR13kubjt_pu:1270": "mahāyogavilāsā tu śivādyavanigocaram /",
    "GR13kubjt_pu:1271": "vyāpayitvā sthitā devī ravinakṣatramaṇḍalam // KubjT_6.44 //",
    "GR13kubjt_pu:1272": "śṛṅgāṭakaṃ cordhvamukhaṃ tiryagrekhāgramūlagam /",
    "GR13kubjt_pu:1273": "śikhordhvakuṇḍalākāraṃ kāmaśakti-r-adhisthitam // KubjT_6.45 //",
    "GR13kubjt_pu:1274": "pañcaśṛṅgāṭakāsīnaṃ sthitaṃ tatra varānane /",
    "GR13kubjt_pu:1275": "devyārūpadharaṃ cakraṃ dhyāyed evaṃ na saṃśayaḥ // KubjT_6.46 //",
    "GR13kubjt_pu:1276": "eṣa bandhas tu mudrāyāḥ kathitas te kuleśvari /",
    "GR13kubjt_pu:1277": "tritattvena tu mantreṇa vakṣyamānena kārayet // KubjT_6.47 //",
    "GR13kubjt_pu:1278": "drāvaṇaṃ kṣobhaṇaṃ caiva ākarṣavaśam eva ca /",
    "GR13kubjt_pu:1279": "pūjāvidhānaṃ deveśi devyāyā vīravandite // KubjT_6.48 //",
    "GR13kubjt_pu:1280": "śrīkubjikā uvāca triśikhā padmamudrā ca yonimudrā viśeṣataḥ /",
    "GR13kubjt_pu:1281": "tāsāṃ lakṣaṇam ākhyāhi yathāvat sphuṭato vada // KubjT_6.49 //",
    "GR13kubjt_pu:1282": "śrībhairava uvāca mudrāṇāṃ lakṣaṇaṃ devi kathayāmi samāsataḥ /",
    "GR13kubjt_pu:1283": "hastābhyāṃ kārayed ādau sampuṭaṃ cordhvadiṅmukham // KubjT_6.50 //",
    "GR13kubjt_pu:1284": "aṅgulyā grathayet sarvāḥ saṃśliṣṭam ubhayeṣv api /",
    "GR13kubjt_pu:1285": "tarjanyānāmikau kuñcya saṃśliṣṭau madhyasaṃsthitau // KubjT_6.51 //",
    "GR13kubjt_pu:1286": "tābhyāṃ mūle mukhaṃ kāryaṃ tarjanyāyā varānane /",
    "GR13kubjt_pu:1287": "saṃśliṣṭau sammukhau dvau tu madhyamau ūrdhvadiṅmukhau // KubjT_6.52 //",
    "GR13kubjt_pu:1288": "saṃyogena varārohe aṅguṣṭhau ca kaniṣṭhakau /",
    "GR13kubjt_pu:1289": "tādṛśīva hi kartavyā triśikhā tu vidhīyate // KubjT_6.53 //",
    "GR13kubjt_pu:1290": "karābhyāṃ sampuṭaṃ kāryaṃ maṇibandhau tu saṃhatau /",
    "GR13kubjt_pu:1291": "agrāṅgulyā prasāryeta aṅguṣṭhau madhyasaṃsthitau // KubjT_6.54 //",
    "GR13kubjt_pu:1292": "padmamudrā samākhyātā yonimudrām ataḥ śṛṇu /",
    "GR13kubjt_pu:1293": "hastābhyāṃ sampuṭaṃ kāryaṃ kaniṣṭhā madhya yojayet // KubjT_6.55 //",
    "GR13kubjt_pu:1294": "puṭākārau karau kṛtvā aṅguṣṭhau madhyasaṃsthitau /",
    "GR13kubjt_pu:1295": "niḥsṛtā vāmahastasya aṅgulyā tu kanīyasī // KubjT_6.56 //",
    "GR13kubjt_pu:1296": "yonimudrā smṛtā bhadre sarveṣāṃ kṣobhakārikā /",
    "GR13kubjt_pu:1297": "etā mudrāḥ samākhyātā dhyānapūjāvisarjane // KubjT_6.57 //",
    "GR13kubjt_pu:1298": "sāmprataṃ khecarīṇāṃ tu yathā mudrā khagādhipe /",
    "GR13kubjt_pu:1299": "kathayāmi samāsena tvatprītyā khagagāminī // KubjT_6.58 //",
    "GR13kubjt_pu:1300": "anāmā karṇike yojyā ṣoḍaśāraṃ tu pīḍayet /",
    "GR13kubjt_pu:1301": "pīḍanād ṛjutāṃ yāti khagamārge tu bhāvini // KubjT_6.59 //",
    "GR13kubjt_pu:1302": "phādināntagate lakṣe khagatiś ca na saṃśayaḥ /",
    "GR13kubjt_pu:1303": "ṣaṭpattraṃ mūrdhnitaḥ kṛtvā tarjanyāgre tu yojayet // KubjT_6.60 //",
    "GR13kubjt_pu:1304": "śūnye śūnyamano bhūtvā sampīḍyeta parasparam /",
    "GR13kubjt_pu:1305": "ṣaṭpattraṃ tu vikāśyeta udānapreritena tu // KubjT_6.61 //",
    "GR13kubjt_pu:1306": "bhāvayen nādiphāntaṃ tu khagatīti na saṃśayaḥ /",
    "GR13kubjt_pu:1307": "dvādaśārordhvanālena lambikānte niveśayet // KubjT_6.62 //",
    "GR13kubjt_pu:1308": "bhedanaṃ kuñcitenaiva cārgalaṃ kūrmasaṃyutam /",
    "GR13kubjt_pu:1309": "bhāvayen nādiphāntaṃ tu khagatiṃ vīravandite // KubjT_6.63 //",
    "GR13kubjt_pu:1310": "padmamudrā tridhā proktā yonimudrām ataḥ śṛṇu /",
    "GR13kubjt_pu:1311": "yoniṃ yonau samākramya mudgareṇa tu bhedanam // KubjT_6.64 //",
    "GR13kubjt_pu:1312": "visargadvayasaṃyogāt khagagāmī bhaved dhruvam /",
    "GR13kubjt_pu:1313": "amṛtākhyā parā yonir bhāvayen mastakopari // KubjT_6.65 //",
    "GR13kubjt_pu:1314": "ākramya gandhamārgaṃ tu yojanā nādiphāntagā /",
    "GR13kubjt_pu:1315": "khagatir bhavate-d-evaṃ yonimārge vicakṣaṇaḥ // KubjT_6.66 //",
    "GR13kubjt_pu:1316": "uccārya vāmaśaktiṃ tu sandhayed granthimadhyataḥ /",
    "GR13kubjt_pu:1317": "vikṣepam ūrdhvataḥ kṛtvā pare yonau tu bhāvanā // KubjT_6.67 //",
    "GR13kubjt_pu:1318": "anena khagagāmitvaṃ bhavate tu na saṃśayaḥ /",
    "GR13kubjt_pu:1319": "yonimudrā samākhyātā tribhedā parikīrtitā // KubjT_6.68 //",
    "GR13kubjt_pu:1320": "triśikhālakṣaṇaṃ devi kathyamānaṃ nibodhata /",
    "GR13kubjt_pu:1321": "karābhyāṃ caiva tarjanyāṃ pīḍayet tat prayatnataḥ // KubjT_6.69 //",
    "GR13kubjt_pu:1322": "brahmanāḍyā dvirabhyāsād āsanaṃ mandarasya tu /",
    "GR13kubjt_pu:1323": "triśikhā nāma mudreyam arpaṇaṃ khagamārgayoḥ // KubjT_6.70 //",
    "GR13kubjt_pu:1324": "golakaṃ śūnyamārgasthaṃ pathatrayagataṃ priye /",
    "GR13kubjt_pu:1325": "kṣepaṇaṃ bindukoṭyūrdhvam avanīṃ kramya pādayoḥ // KubjT_6.71 //",
    "GR13kubjt_pu:1326": "guhye niveśya mantrajñas triśikhaṃ khecaraṃ priye /",
    "GR13kubjt_pu:1327": "anena khagagāmī 'sau bhavate sādhakottamaḥ // KubjT_6.72 //",
    "GR13kubjt_pu:1328": "karaṇaṃ cordhvamūlaṃ syād bandhayet khagamaṇḍalam /",
    "GR13kubjt_pu:1329": "ākramya pañcamaṃ tatra karābhyāṃ caiva śūlini // KubjT_6.73 //",
    "GR13kubjt_pu:1330": "jānukau kurpare yojya vikṣepo guhyamadhyataḥ /",
    "GR13kubjt_pu:1331": "vedhanaṃ brahmarandhrasya kathitaṃ tu tapodhane // KubjT_6.74 //",
    "GR13kubjt_pu:1332": "khagamārgagatis tv evaṃ bhavate tu sulocane /",
    "GR13kubjt_pu:1333": "eṣā mudrā samākhyātā navabhedair vyavasthitā // KubjT_6.75 //",
    "GR13kubjt_pu:1334": "mudrā śaktir iti khyātā mudritaṃ drāvayiṣyati /",
    "GR13kubjt_pu:1335": "tena mudrā samākhyātā kathitā parameśvari // KubjT_6.76 //",
    "GR13kubjt_pu:1336": "mudritaṃ gopitaṃ proktaṃ cicchaktyā yā parāparā /",
    "GR13kubjt_pu:1337": "na jñāyate varārohe sā tu mudrā udāhṛtā // KubjT_6.77 //",
    "GR13kubjt_pu:1338": "ajñānamalarūpeṇa yāvad baddhaḥ sa pudgalaḥ /",
    "GR13kubjt_pu:1339": "na jānāti parātmānaṃ tāvan māyā pravartate // KubjT_6.78 //",
    "GR13kubjt_pu:1340": "bhinne tamasi caikatvaṃ yadā paśyati mānavaḥ /",
    "GR13kubjt_pu:1341": "tadā sā tu parā proktā bandhamokṣakarī priye // KubjT_6.79 //",
    "GR13kubjt_pu:1342": "ekā sā paramā śaktiḥ saṃsthitā tu śivecchayā /",
    "GR13kubjt_pu:1343": "mocayanti grahādibhyaḥ pāśaughān drāvayanti ca // KubjT_6.80 //",
    "GR13kubjt_pu:1344": "mocanād drāvaṇād yasmān mudrākhyāḥ śaktayaḥ smṛtāḥ /",
    "GR13kubjt_pu:1345": "khagatir hy ūrdhvabhāvena khagamārgeṇa nityaśaḥ // KubjT_6.81 //",
    "GR13kubjt_pu:1346": "carate sarvajantūnāṃ khecarī tena sā smṛtā /",
    "GR13kubjt_pu:1347": "paratv' ekā tu sā jñeyā punaś caiva tridhā smṛtā // KubjT_6.82 //",
    "GR13kubjt_pu:1348": "icchā jñānī kriyā sā tu varṇarūpam upāgatā /",
    "GR13kubjt_pu:1349": "pañcāśabhedabhinnā sā ekā eva-m-udāhṛtā // KubjT_6.83 //",
    "GR13kubjt_pu:1350": "aṅgāvayavasampūrṇā mālayitvā jagat sthitā /",
    "GR13kubjt_pu:1351": "nādiphāntasvarūpeṇa tena sā mālinī smṛtā // KubjT_6.84 //",
    "GR13kubjt_pu:1352": "sapta koṭyas tu mantrāṇām aprameyās tu yāḥ smṛtāḥ /",
    "GR13kubjt_pu:1353": "svatantrasthās tu tāḥ sarvā mudritāḥ parameśvari // KubjT_6.85 //",
    "GR13kubjt_pu:1354": "tena mudrā samākhyātā sadyaḥpratyayakārikā /",
    "GR13kubjt_pu:1355": "avayave mātṛrūpā tu svaiḥ svair aṃśair vyavasthitā // KubjT_6.86 //",
    "GR13kubjt_pu:1356": "brahmāṃśā caiva rudrāṃśā kaumāryāṃśā varānane /",
    "GR13kubjt_pu:1357": "vaiṣṇavyā caiva yāmyāṃśā aindryāṃśā ca tathānaghe // KubjT_6.87 //",
    "GR13kubjt_pu:1358": "yogeśvaryā ca yogāṃśā yogayogīśanāyikā /",
    "GR13kubjt_pu:1359": "ete hy aṃśāḥ smṛtāḥ sapta punaḥ saptasu saptasu // KubjT_6.88 //",
    "GR13kubjt_pu:1360": "brahmāṇyāḥ sapta-m-uddiṣṭāḥ sapta māheśvarī punaḥ /",
    "GR13kubjt_pu:1361": "kaumāryāḥ sapta-m-uddiṣṭā vaiṣṇavyāḥ sapta eva ca // KubjT_6.89 //",
    "GR13kubjt_pu:1362": "vārāhī sapta-m-uddiṣṭā aindrāṇyāḥ sapta eva tu /",
    "GR13kubjt_pu:1363": "cāmuṇḍā sapta-m-uddiṣṭā evaṃ vai sapta saptasu // KubjT_6.90 //",
    "GR13kubjt_pu:1364": "pañcāśaikona vai devyā bhuvanāvalisaṃsthitā[ḥ] /",
    "GR13kubjt_pu:1365": "atra bhedair anekaiś ca saṃsthitā bhuvanāvaliḥ // KubjT_6.91 //",
    "GR13kubjt_pu:1366": "tasya dehagatā romā[ḥ] koṭyas trīṇi prakīrtitāḥ /",
    "GR13kubjt_pu:1367": "lakṣāṇi caiva pañcāśad romāṇāṃ tu tadudbhavā // KubjT_6.92 //",
    "GR13kubjt_pu:1368": "ekaikaromakūpeṣu yoginyaḥ koṭisaṃsthitāḥ /",
    "GR13kubjt_pu:1369": "trikoṭikoṭikoṭīnāṃ koṭayas tu anekadhā // KubjT_6.93 //",
    "GR13kubjt_pu:1370": "yathā cāmbaraparyantā pṛthivyādiṣu sambhavāḥ /",
    "GR13kubjt_pu:1371": "aṇavas tv apramāṇās tu tattve tattve tv anekadhā // KubjT_6.94 //",
    "GR13kubjt_pu:1372": "sūkṣmarūpās tathā rudrā eṣāṃ saṅkhyā na vidyate /",
    "GR13kubjt_pu:1373": "vyāpitaṃ tu samastaṃ hi rudraiḥ sūkṣmataraiḥ priye // KubjT_6.95 //",
    "GR13kubjt_pu:1374": "evaṃ mudrā samākhyātā vyāpayitvāprameyataḥ /",
    "GR13kubjt_pu:1375": "ekā eva parā mudrā yasyedaṃ tiṣṭhate jagat // KubjT_6.96 //",
    "GR13kubjt_pu:1376": "yaṃ yaṃ spṛśati sā hy aṅgaṃ sā sā mudrā vidhīyate /",
    "GR13kubjt_pu:1377": "nṛtyaṃ valgaṃ tathā hāsyaṃ rodanaṃ sphoṭam eva ca // KubjT_6.97 //",
    "GR13kubjt_pu:1378": "yad vikāraṃ prakurvanti tat sarvaṃ mudrasaṃjñakam /",
    "GR13kubjt_pu:1379": "aṅgulyā aṅganā proktā aṅge carati nityaśaḥ // KubjT_6.98 //",
    "GR13kubjt_pu:1380": "aṅgulyā tena coddiṣṭā mudrābandhe varānane /",
    "GR13kubjt_pu:1381": "kaṃ śarīram iti khyātaṃ nyastā tasmin pravartate // KubjT_6.99 //",
    "GR13kubjt_pu:1382": "helāgamanamārgeṇa tena nāmā kanīyasī /",
    "GR13kubjt_pu:1383": "anāmā nāmarahitā koṭibhedair vyavasthitā // KubjT_6.100 //",
    "GR13kubjt_pu:1384": "nāmaṃ na śakyate vaktum anāmā tena gīyate /",
    "GR13kubjt_pu:1385": "madhye pravartate nit yam āśrayā pudgalasya tu // KubjT_6.101 //",
    "GR13kubjt_pu:1386": "tatrādhārād vrajed ūrdhvaṃ punarāgamanaṃ priye /",
    "GR13kubjt_pu:1387": "madhyamā nāma tenātra kathitā mantravādinām // KubjT_6.102 //",
    "GR13kubjt_pu:1388": "tarjanaṃ kurute nityaṃ saṃyojanaviyojanam /",
    "GR13kubjt_pu:1389": "tarjayantī mahāmohaṃ pāśajālam anantakam // KubjT_6.103 //",
    "GR13kubjt_pu:1390": "tarjanī tena sā proktā mudrā sarveṣu cottamā /",
    "GR13kubjt_pu:1391": "aṅguṣṭhaś caughabhūtā tu pravāhe satataṃ priye // KubjT_6.104 //",
    "GR13kubjt_pu:1392": "uccāreṇa pravarteta aṅguṣṭhas tena sa smṛtaḥ /",
    "GR13kubjt_pu:1393": "aha-m-ūrdhvagatiḥ proktaḥ stau ti rātrī nigadyate // KubjT_6.105 //",
    "GR13kubjt_pu:1394": "hastau tena samākhyātau vāmadakṣiṇa ucyate /",
    "GR13kubjt_pu:1395": "vāme sṛṣṭir iti proktā saṃhāraṃ dakṣiṇe viduḥ // KubjT_6.106 //",
    "GR13kubjt_pu:1396": "savyāsavyagatau tena kathitau vīranāyike /",
    "GR13kubjt_pu:1397": "vāmāvyāptaṃ jagat kṛtsnaṃ saṃhārāntaṃ tadā priye // KubjT_6.107 //",
    "GR13kubjt_pu:1398": "saṃyogena varārohe ātmā kuṇḍalinī smṛtā /",
    "GR13kubjt_pu:1399": "iyaṃ sā paramā yonir yonīnām uttamā priye // KubjT_6.108 //",
    "GR13kubjt_pu:1400": "yo jānāti varārohe śaktir ādyā manonmanī /",
    "GR13kubjt_pu:1401": "tena jñātaṃ jagat sarvaṃ varṇāvarṇavivarjitam // KubjT_6.109 //",
    "GR13kubjt_pu:1402": "sā mudrā tu samākhyātā viśvavyāptikarī parā /",
    "GR13kubjt_pu:1403": "dvau bindū cūlike dve tu visargaśaktisampuṭam // KubjT_6.110 //",
    "GR13kubjt_pu:1404": "tadūrdhvam iha nādāntaṃ vibhvī śūnyam udāhṛtam /",
    "GR13kubjt_pu:1405": "janmasthānāt samudyantī yāvat tadbhavamaṇḍalam // KubjT_6.111 //",
    "GR13kubjt_pu:1406": "sṛṣṭisaṃhārayogena meḍhram-ādhāramadhyagam /",
    "GR13kubjt_pu:1407": "evaṃ mudrā samākhyātā vāṅmanaḥkāyakarmabhiḥ // KubjT_6.112 //",
    "GR13kubjt_pu:1408": "kim anyat pṛcchase devi tat sarvaṃ kathayāmy aham // KubjT_6.113 //",
    "GR13kubjt_pu:1409": "iti kulālikāmnāye śrīkubjikāmate japamudrānirṇayo nāma ṣaṣṭhaḥ paṭalaḥ",
    "GR13kubjt_pu:1410": "śrīkubjikā uvāca yā sā devī (deva Ed.) parā yoniḥ samayā kubjinī parā /",
    "GR13kubjt_pu:1411": "tām ācakṣva prayatnena saṃsphuṭaṃ vyāptilakṣaṇam // KubjT_7.1 //",
    "GR13kubjt_pu:1412": "śrībhairava uvāca śṛṇu devi yathātathyaṃ devyā māhātmyam uttamam /",
    "GR13kubjt_pu:1413": "kārye vātha akārye vā uktānukteṣu vastuṣu // KubjT_7.2 //",
    "GR13kubjt_pu:1414": "kubjīśānīṃ japed yas tu tasya pāpaṃ na vidyate /",
    "GR13kubjt_pu:1415": "yaḥ punaḥ śuddhabhāvātmā samayākhyāṃ maheśvarīm // KubjT_7.3 //",
    "GR13kubjt_pu:1416": "japet tasya pa tad vastu yan na sidhyati bhūtale /",
    "GR13kubjt_pu:1417": "etat paramasamayaṃ devītantre prakīrtitam // KubjT_7.4 //",
    "GR13kubjt_pu:1418": "na deyaṃ yasya kasyāpi yasmāt sarvaṃ prapadyate /",
    "GR13kubjt_pu:1419": "tantre tantre tu samayā kathitānekadhā mayā // KubjT_7.5 //",
    "GR13kubjt_pu:1420": "anyakalpopacāreṣu niruddhā tatra śāsane /",
    "GR13kubjt_pu:1421": "eṣā sā samayā devi atra sarvaṃ pratiṣṭhitam // KubjT_7.6 //",
    "GR13kubjt_pu:1422": "catuṣpīṭheṣu samayās te 'tra sarve vinirgatāḥ /",
    "GR13kubjt_pu:1423": "eṣā rājeśvarī devī samayācāranirgatā // KubjT_7.7 //",
    "GR13kubjt_pu:1424": "nirācāreṇa yogena sidhyate hy avicārataḥ /",
    "GR13kubjt_pu:1425": "pañcavyāptam ataḥ sarvaṃ sarvavyāptyantasaṃsthitam // KubjT_7.8 //",
    "GR13kubjt_pu:1426": "asyoccāraṇamātreṇa tan nāsti yan na sādhayet /",
    "GR13kubjt_pu:1427": "kampate bhuvanaṃ sarvaṃ trailokyaṃ suraḍāmaram // KubjT_7.9 //",
    "GR13kubjt_pu:1428": "samayākhyaṃ japantasya kṣubhyate sacarācaram /",
    "GR13kubjt_pu:1429": "vāmadakṣiṇatantreṣu sāmānyā samayā parā // KubjT_7.10 //",
    "GR13kubjt_pu:1430": "tasyā devyāḥ prabhāvo 'yaṃ yā pañcāśapadātmikā /",
    "GR13kubjt_pu:1431": "siddhamārge 'nyathā devi dvātriṃśaguṇalakṣitā // KubjT_7.11 //",
    "GR13kubjt_pu:1432": "kubjikā nāma vikhyātā samayasthā kuleśvarī /",
    "GR13kubjt_pu:1433": "yatra viśveśvaraṃ sarvaṃ samayādyaṃ vinirgatam // KubjT_7.12 //",
    "GR13kubjt_pu:1434": "mantramudrāgaṇo hy atra vidyāmaṇḍalakādikam /",
    "GR13kubjt_pu:1435": "yasyāḥ kamalinī devī hṛdisthā sampravartate // KubjT_7.13 //",
    "GR13kubjt_pu:1436": "yayā sṛṣṭam idaṃ sarvam ābrahmastambhagocaram /",
    "GR13kubjt_pu:1437": "kuladīpā śirasthāsyāḥ ṣaḍvidhādhvaprabodhikā // KubjT_7.14 //",
    "GR13kubjt_pu:1438": "barbarākhyā śikhā hy asyās tritattvordhvavyavasthitā /",
    "GR13kubjt_pu:1439": "mudrādhāragatā devī bahurūpātra nirgatā // KubjT_7.15 //",
    "GR13kubjt_pu:1440": "chādayantī samastāṃ tu śabdarāśiṃ tu mālinī /",
    "GR13kubjt_pu:1441": "kavacaṃ yasyā mahādevyā mantramāyātmakaṃ mahat // KubjT_7.16 //",
    "GR13kubjt_pu:1442": "kiṇkiṇiṃ taṃ pracaṇḍograṃ tejodedīpyavarcasam /",
    "GR13kubjt_pu:1443": "jñeyaṃ vṛddhopamaṃ netraṃ tattvārthaguṇasaṅkulam // KubjT_7.17 //",
    "GR13kubjt_pu:1444": "saṃvartādiśivāntasthaṃ ṣaḍasraṃ piṅgalocanam /",
    "GR13kubjt_pu:1445": "tad astraṃ koṅkaṇeśānyā yena vyāptaṃ ṣaḍadhvaram // KubjT_7.18 //",
    "GR13kubjt_pu:1446": "śrīkubjikā uvāca kathaṃ tu kubjikā nātha vada mantrapadānvitam /",
    "GR13kubjt_pu:1447": "sarvajñā sarvadā devī lakṣaṇena samanvitā // KubjT_7.19 //",
    "GR13kubjt_pu:1448": "uvāca bhairavo hy evaṃ kubjikāṃ śṛṇu kubjike /",
    "GR13kubjt_pu:1449": "kiṃ tu tvayā na vaktavyā yāvan nādeśitaḥ śiśuḥ // KubjT_7.20 //",
    "GR13kubjt_pu:1450": "ccevīti padaṃ prathamaṃ ṇiki ṇiki dvitīyakam /",
    "GR13kubjt_pu:1451": "chīṃ chāṃ padaṃ tṛtīyaṃ tu khimurāgho-a caturthakam // KubjT_7.21 //",
    "GR13kubjt_pu:1452": "me na ṇa ña ṅa pañcamaṃ hrauṃ hrīṃ hrāṃ ṣaṣṭhamaṃ padam /*",
    "GR13kubjt_pu:1453": "yaikābjikuśrī saptamaṃ tivagabha mona aṣṭamam // KubjT_7.22 //*",
    "GR13kubjt_pu:1454": "vilomena padāny aṣṭau dvātriṃśākṣaramālikā /",
    "GR13kubjt_pu:1455": "pañcapraṇava-m-ādyantā viyuktā lakṣaṇādhikā // KubjT_7.23 //",
    "GR13kubjt_pu:1456": "ādikūṭāvasāne tu catvāriṃśad dhi mālinī /",
    "GR13kubjt_pu:1457": "vilomenoddhared devī[ṃ] guruvaktropadeśataḥ // KubjT_7.24 //",
    "GR13kubjt_pu:1458": "rephasaham idaṃ kūṭaṃ vidyāsaptamakaṃ padam /",
    "GR13kubjt_pu:1459": "śrīlope sanniyoktavyaṃ jīvitaṃ kubjike mama // KubjT_7.25 //",
    "GR13kubjt_pu:1460": "svamanīṣikāto 'nyathā sa vidviṣṭo marīcibhiḥ /",
    "GR13kubjt_pu:1461": "yasmād bhāṇḍāram ity evaṃ sarvasvaṃ yoginīkule // KubjT_7.26 //",
    "GR13kubjt_pu:1462": "atha cet sarvapīṭheṣu māteyaṃ samayātmikā /",
    "GR13kubjt_pu:1463": "asyāḥ smaraṇamātreṇa vihvalaṃ tu jagattrayam // KubjT_7.27 //",
    "GR13kubjt_pu:1464": "bhavate nātra sandeha iti mātā surakṣitā /",
    "GR13kubjt_pu:1465": "hṛdayādyastraparyantam ekoccāreṇa suvrate // KubjT_7.28 //",
    "GR13kubjt_pu:1466": "siddhamārgaṃ yathā brūmi vilomena vilomataḥ // KubjT_7.29 //",
    "GR13kubjt_pu:1467": "yastrā-a yaivvāṇāṅkako ccevi ṇiki ṇiki |",
    "GR13kubjt_pu:1468": "yayātratrane yaikārintāhama chīṃ chāṃ |",
    "GR13kubjt_pu:1469": "yacāvaka yaipārūhuba khimurāgho-a me na ṇa ña ṅa |",
    "GR13kubjt_pu:1470": "yaikhāśi kheśirarbaba hrauṃ hrīṃ hrāṃ |",
    "GR13kubjt_pu:1471": "seraśi yaipādīlaku yaikābjikuśrī |",
    "GR13kubjt_pu:1472": "yayādahṛ yailāmatkahṛ tivagabha mona || KubjT_7.30 ||",
    "GR13kubjt_pu:1473": "pañcadaśākṣaraṃ hṛdayaṃ śiraś caiva trayodaśa /",
    "GR13kubjt_pu:1474": "ekādaśākṣarā śikhā viṃśadekona kavacam // KubjT_7.31 //",
    "GR13kubjt_pu:1475": "netraṃ trayodaśaiḥ proktam astraṃ caiva caturdaśam /",
    "GR13kubjt_pu:1476": "pañcapraṇava-m-ādyantā yathā vidyā tathā kuru // KubjT_7.32 //",
    "GR13kubjt_pu:1477": "etat kaulikabhāṣāyāṃ kathitaṃ tu sapratyayam /",
    "GR13kubjt_pu:1478": "saṃsphuṭaṃ guruvaktrasthaṃ vilomasthaṃ na sidhyati // KubjT_7.33 //",
    "GR13kubjt_pu:1479": "kaulikedaṃ samākhyātaṃ siddhamārgasudurlabham /",
    "GR13kubjt_pu:1480": "ccevi ti prathamaṃ padaṃ ṇiki ṇiki dvitīyakam // KubjT_7.34 //",
    "GR13kubjt_pu:1481": "chīṃ chāṃ caiva tṛtīyaṃ syāt hrauṃ hrīṃ hrāṃ rdhvekhośitri caturthakam |",
    "GR13kubjt_pu:1482": "hreṃ me na ṇa ña ṅa pañcamaṃ khimurāgho-aśrī ṣaṣṭham || KubjT_7.35 ||",
    "GR13kubjt_pu:1483": "yaikābjiku mona hrīṃ saptamam |",
    "GR13kubjt_pu:1484": "raphasaha eaṃ kūṭam aiṃ vilomena cāṣṭamam || KubjT_7.36 ||",
    "GR13kubjt_pu:1485": "dvātriṃśadakṣarā devī niyuktā guṇaśālinī /",
    "GR13kubjt_pu:1486": "ādikūṭakrameṇaiva vilomenoddhṛtā iyam // KubjT_7.37 //",
    "GR13kubjt_pu:1487": "guruvaktropadeśena saṃsphuṭaṃ kathitaṃ tava // KubjT_7.38 //",
    "GR13kubjt_pu:1488": "stram-a vvāṇāṅkako ccevi |",
    "GR13kubjt_pu:1489": "traṃne nijiteśvavi ṇiki ṇiki caṃvaka keghvila chīṃ chāṃ |",
    "GR13kubjt_pu:1490": "yaikhāśi kerintāhama hrauṃ hrīṃ hrāṃ me na ṇa ña ṅa |",
    "GR13kubjt_pu:1491": "seraśi rarbaba khimurāgho-aśrī |",
    "GR13kubjt_pu:1492": "yaṃdahṛ yaikābjikulamaka mona hrīṃ hsphreṃ aiṃ || KubjT_7.39 ||",
    "GR13kubjt_pu:1493": "sarvasādhāraṇaṃ kaulaṃ brūmi anyopadeśataḥ /",
    "GR13kubjt_pu:1494": "pañcamaṃ tu padādisthaṃ hṛdayaṃ ca daśākṣaram // KubjT_7.40 //",
    "GR13kubjt_pu:1495": "śiram aṣṭākṣaraṃ viddhi dvādaśārdhaṃ śikhā smṛtā /",
    "GR13kubjt_pu:1496": "dvisaptakaṃ ca kavacaṃ netraṃ saptākṣaraṃ śubham // KubjT_7.41 //",
    "GR13kubjt_pu:1497": "astraṃ navākṣaraṃ proktaṃ jātayaś ca pṛthak pṛthak /",
    "GR13kubjt_pu:1498": "kavacāntaṃ caturvaktraṃ pañcamaṃ tu tadagrataḥ // KubjT_7.42 //",
    "GR13kubjt_pu:1499": "paripāṭis tu vaktrāṇām ūrdhvavaktrāditaḥ kramāt /",
    "GR13kubjt_pu:1500": "eṣā sā samayā devī kulamārge vyavasthitā // KubjT_7.43 //",
    "GR13kubjt_pu:1501": "sakalasthā tu sācārā aśeṣārthaviśodhikā /",
    "GR13kubjt_pu:1502": "kaulabhāṣoditā yā tu sā tu siddhā kulānvaye // KubjT_7.44 //",
    "GR13kubjt_pu:1503": "aśeṣārthapradātārā anekārthaprabodhikā /",
    "GR13kubjt_pu:1504": "yānty anena tu dehena khecaratvaṃ tadāśritāḥ // KubjT_7.45 //",
    "GR13kubjt_pu:1505": "akṣarākṣarasantānaṃ yojayellakṣasaṅkhyayā /",
    "GR13kubjt_pu:1506": "kubjīśaguṇatulyo 'sau hartā kartā svayaṃ prabhuḥ // KubjT_7.46 //",
    "GR13kubjt_pu:1507": "khecarīṇāṃ padaṃ so hi paśyate hy avicārataḥ /",
    "GR13kubjt_pu:1508": "nirācāreṇa yogena cintayantaḥ kuleśvarīm // KubjT_7.47 //",
    "GR13kubjt_pu:1509": "atha sāmānyarūpeṇa tadā bhūcaratāṃ vrajet /",
    "GR13kubjt_pu:1510": "kupitaḥ pātayec chailān śoṣayej jaladhīśvarān // KubjT_7.48 //",
    "GR13kubjt_pu:1511": "sphoṭayec chailavṛkṣāṃś ca taddhyānaguṇam āśritaḥ /",
    "GR13kubjt_pu:1512": "bhūcarīṇāṃ patitvaṃ ca kṣudrakarmopajīvinām // KubjT_7.49 //",
    "GR13kubjt_pu:1513": "kurute vividhāścaryaṃ pūjyate sa śivo yathā /",
    "GR13kubjt_pu:1514": "yatra tiṣṭhaty asau deśe tatra vighnaṃ palāyate // KubjT_7.50 //",
    "GR13kubjt_pu:1515": "kubjikāyāś ca yā dūtī kālikā nāma viśrutā /",
    "GR13kubjt_pu:1516": "kālikākhye mahātantre svatantrā sā udaḥrtā // KubjT_7.51 //",
    "GR13kubjt_pu:1517": "śṛṇuṣvekamanā bhadre jñānavijñānadāyinī /",
    "GR13kubjt_pu:1518": "sarvasiddhikarī devī sarvakāryaprasādhanī // KubjT_7.52 //",
    "GR13kubjt_pu:1519": "vyāghrasiṃhagajavyāla- bhūtavetālaśatravaḥ /",
    "GR13kubjt_pu:1520": "smaraṇān nāśam āyānti vighnasaṅghāni yāni ca // KubjT_7.53 //",
    "GR13kubjt_pu:1521": "praśnakāle parīkṣeta kumāry āveśapūrvikā /",
    "GR13kubjt_pu:1522": "śubhāśubhaṃ vadaty āśu yad bhūtaṃ yad bhaviṣyati // KubjT_7.54 //",
    "GR13kubjt_pu:1523": "asyoddhāraṃ pravakṣyāmi yathāvad anupūrvaśaḥ /",
    "GR13kubjt_pu:1524": "aḥ-kha-madhyagataṃ gṛhya jha-pūrveṇa samanvitam // KubjT_7.55 //",
    "GR13kubjt_pu:1525": "prathamam uddhṛtaṃ bījaṃ dvitīyaṃ ṇa-ha-sandhigam /",
    "GR13kubjt_pu:1526": "bheditaṃ tu ña-pūrveṇa etad varṇadvayaṃ punaḥ // KubjT_7.56 //",
    "GR13kubjt_pu:1527": "ā-sa-randhragataṃ gṛhya ya-sa-madhyagataṃ punaḥ /",
    "GR13kubjt_pu:1528": "dvitīyena tu sambhinnaṃ ṣaṣṭhaṃ vai bījam uttamam // KubjT_7.57 //",
    "GR13kubjt_pu:1529": "prathamaṃ saptamaṃ jñeyaṃ dvitīyasya dvitīyakam /",
    "GR13kubjt_pu:1530": "aṣṭamam uddhṛtam bījaṃ navamaṃ bha-ña-madhyagam // KubjT_7.58 //",
    "GR13kubjt_pu:1531": "ña-uttarasamāyuktaṃ śūnyamastakabhūṣitam /",
    "GR13kubjt_pu:1532": "ma-ṣa-madhyagataṃ gṛhya daśamaṃ kevalaṃ priye // KubjT_7.59 //",
    "GR13kubjt_pu:1533": "ṣa-va-madhyagatoddhṛtya au-pūrveṇa tu bheditam /",
    "GR13kubjt_pu:1534": "ekādaśākṣaraṃ proktam ai-ṭha-madhyagataṃ dadet // KubjT_7.60 //",
    "GR13kubjt_pu:1535": "ña-pūrveṇa tu sambhinnaṃ daśadvitayam uttamam /",
    "GR13kubjt_pu:1536": "e-va-randhragataṃ gṛhya kevalaṃ tridaśaṃ punaḥ // KubjT_7.61 //",
    "GR13kubjt_pu:1537": "ja-sa-madhyagataṃ gṛhya ai-au-madhyena āhatam /",
    "GR13kubjt_pu:1538": "caturdaśoddhṛtaṃ bījam a-cha-sandhigataṃ punaḥ // KubjT_7.62 //",
    "GR13kubjt_pu:1539": "kevalaṃ kathitaṃ bījaṃ daśapañcākṣaraṃ priye /",
    "GR13kubjt_pu:1540": "pa-dha-madhyagataṃ gṛhya ña-pūrveṇa tu bheditam // KubjT_7.63 //",
    "GR13kubjt_pu:1541": "ṣoḍaśam uddhṛtaṃ bījaṃ sa-ya-madhyagataṃ dadet /",
    "GR13kubjt_pu:1542": "la-ṭha-madhyāsanāsīnaṃ jha-pūrveṇa tu bheditam // KubjT_7.64 //",
    "GR13kubjt_pu:1543": "nādabindukalākrāntaṃ daśasaptakam uddhṛtam /",
    "GR13kubjt_pu:1544": "va-ma-madhyagatoddhṛtya ṭa-ṇa-madhyāsane sthitam // KubjT_7.65 //",
    "GR13kubjt_pu:1545": "ṭa-pūrveṇa tu sambhinnaṃ śūnyayuktaṃ daśāṣṭamam /",
    "GR13kubjt_pu:1546": "vahniyuktaṃ mahāprāṇam aṃ-pūrveṇa tu bheditam // KubjT_7.66 //",
    "GR13kubjt_pu:1547": "caturdaśasvarākrāntaṃ bindunādasaśaktigam /",
    "GR13kubjt_pu:1548": "viṃśamaṃ nyūnam ekena uddhṛtaṃ bījam uttamam // KubjT_7.67 //",
    "GR13kubjt_pu:1549": "ya-ḍha-madhyagataṃ gṛhya kevalaṃ viṃśamaṃ bhavet /",
    "GR13kubjt_pu:1550": "kha-pūrvavarṇam uddhṛtya tha-pūrvāsanasaṃsthitam // KubjT_7.68 //",
    "GR13kubjt_pu:1551": "viṃśam ekādhikaṃ bhadre aḥ-kha-madhyagataṃ punaḥ /",
    "GR13kubjt_pu:1552": "ṝ-pūrvāsanam ārūḍhaṃ dvāviṃśatim udāhṛtam // KubjT_7.69 //",
    "GR13kubjt_pu:1553": "da-ca-randhragatoddhṛtya ta-pūrvāsanasaṃsthitam /",
    "GR13kubjt_pu:1554": "viṃśatritayam ākhyātaṃ ya-ja-madhyagataṃ punaḥ // KubjT_7.70 //",
    "GR13kubjt_pu:1555": "pañcamasvarasaṃyuktaṃ caturviṃśatimaṃ punaḥ /",
    "GR13kubjt_pu:1556": "ga-pūrvaṃ tu samuddhṛtya caturthasvarasaṃyutam // KubjT_7.71 //",
    "GR13kubjt_pu:1557": "pañcaviṃśa samākhyātam o-ṣa-madhyagataṃ punaḥ /",
    "GR13kubjt_pu:1558": "ai-pūrveṇa tu sambhinnaṃ ṣaḍviṃśakam udāhṛtam // KubjT_7.72 //",
    "GR13kubjt_pu:1559": "sa-ta-madhyagataṃ cānyaṃ ṭa-pareṇa samāhatam /",
    "GR13kubjt_pu:1560": "saptāviṃśatimaṃ bhadre ā-sa-madhyagataṃ punaḥ // KubjT_7.73 //",
    "GR13kubjt_pu:1561": "jha-pūrveṇa samāyuktam aṣṭāviṃśa tu pārvati /",
    "GR13kubjt_pu:1562": "punar evaṃ daded devi triṃśatyūnaṃ sabindukam // KubjT_7.74 //",
    "GR13kubjt_pu:1563": "gha-na-madhyagataṃ gṛhya kevalaṃ triṃśamaṃ bhavet /",
    "GR13kubjt_pu:1564": "dha-ha-randhragataṃ devi vāyvāsanasamanvitam // KubjT_7.75 //",
    "GR13kubjt_pu:1565": "triṃśam ekādhikaṃ proktaṃ ka-ṣa-madhyagataṃ punaḥ /",
    "GR13kubjt_pu:1566": "tha-ṇa-madhyāsanārūḍhaṃ pañcamasvarayojitam // KubjT_7.76 //",
    "GR13kubjt_pu:1567": "dvātriṃśamaṃ samākhyātaṃ kevalaṃ va-ṣa-madhyagam /",
    "GR13kubjt_pu:1568": "trayastriṃśa samuddiṣṭaṃ ṇa-tha-madhyagataṃ punaḥ // KubjT_7.77 //",
    "GR13kubjt_pu:1569": "vahninā dīpitaṃ kṛtvā triṃśamaṃ caturādhikam /",
    "GR13kubjt_pu:1570": "sa-ta-randhragataṃ bījaṃ kevalaṃ sṛṣṭisaṃyutam // KubjT_7.78 //",
    "GR13kubjt_pu:1571": "pañcatriṃśa smṛtā varṇāḥ pañcapraṇavasampuṭāḥ /",
    "GR13kubjt_pu:1572": "yojitavyā mahāvidyā kālikā siddhikāṅkṣiṇā // KubjT_7.79 //",
    "GR13kubjt_pu:1573": "adṛśīkaraṇe hy eṣā sarvasampadadāyinī /",
    "GR13kubjt_pu:1574": "na deyā duṣṭabuddhīnāṃ devīdūtyā mahābalā // KubjT_7.80 //",
    "GR13kubjt_pu:1575": "dūtī tu kathitā hy evaṃ mudrābandham ataḥ śṛṇu /",
    "GR13kubjt_pu:1576": "padmāsanasthito yogī samakāya ṛjuḥśiraḥ // KubjT_7.81 //",
    "GR13kubjt_pu:1577": "recya vāyuṃ svakād dehāt punar ākṛṣya dhārayet /",
    "GR13kubjt_pu:1578": "hṛdaye yaḥ sthito granthis tasya nābhau kṣipen manaḥ // KubjT_7.82 //",
    "GR13kubjt_pu:1579": "mantraṃ caiva tathātmānam ekīkṛtya trayaṃ budhaḥ /",
    "GR13kubjt_pu:1580": "daṇḍākāraṃ nayet'tāvad yāvad brahmabilāntagam // KubjT_7.83 //",
    "GR13kubjt_pu:1581": "tatsthānāt prerayet tūrṇaṃ mahāyānena sundari /",
    "GR13kubjt_pu:1582": "karābhyāṃ caiva tarjanyāṃ pīḍayeta punaḥ punaḥ // KubjT_7.84 //",
    "GR13kubjt_pu:1583": "lalanāghaṇṭike yojya pañcamaṃ sthānam ākramet /",
    "GR13kubjt_pu:1584": "ākramed guhyacakraṃ tu karaṇaṃ cordhvamūlakam // KubjT_7.85 //",
    "GR13kubjt_pu:1585": "lagne granthitrayaṃ devi khagatir nātra saṃśayaḥ /",
    "GR13kubjt_pu:1586": "aṅgaṣaṭkaṃ śṛṇuṣvedaṃ kubjikāyāḥ kuleśvari // KubjT_7.86 //",
    "GR13kubjt_pu:1587": "hṛdayena tu devyāyāḥ kṣobhayec cāsurīgaṇam /",
    "GR13kubjt_pu:1588": "navalakṣakṛte jāpye rājikālavaṇe hute // KubjT_7.87 //",
    "GR13kubjt_pu:1589": "rājarājeśvarāṇāṃ tu martyaloke 'thavā patiḥ /",
    "GR13kubjt_pu:1590": "sāmānyajapahomena sadyaḥsampadadāyinaḥ // KubjT_7.88 //",
    "GR13kubjt_pu:1591": "strījanaṃ kṣobhayet sarvaṃ bālavṛddhayuvān paśūn /",
    "GR13kubjt_pu:1592": "śiro [']dhiṣṭhitayogena bhūtavetālarākṣasān // KubjT_7.89 //",
    "GR13kubjt_pu:1593": "yakṣiṇīyakṣakanyāś ca piśācīnāṃ ca sādhanam /",
    "GR13kubjt_pu:1594": "kurute vividhāścaryaṃ phalapuṣpādikarṣaṇam // KubjT_7.90 //",
    "GR13kubjt_pu:1595": "yakṣiṇyākarṣaṇaṃ devi mṛtakotthāpanādikam /",
    "GR13kubjt_pu:1596": "sākinīkulasāmānyaḥ pāśacchedaṃ paśugraham // KubjT_7.91 //",
    "GR13kubjt_pu:1597": "kurute vividhāścaryaṃ śiraḥsiddho hy anekadhā /",
    "GR13kubjt_pu:1598": "asiddhasya tu karmāṇi karmayogād vadāmy aham // KubjT_7.92 //",
    "GR13kubjt_pu:1599": "aśaktah sādhane vīras tasyedaṃ dveṣaṇaṃ prati /",
    "GR13kubjt_pu:1600": "śiroruhasamutpannā caṇḍālī juṣṭapūrvikā // KubjT_7.93 //",
    "GR13kubjt_pu:1601": "rakṣaṇārthaṃ tu sā dūtī śāsane sampratiṣṭhitā /",
    "GR13kubjt_pu:1602": "paṭhanād eva saṃsiddhā japahomavivarjitā // KubjT_7.94 //",
    "GR13kubjt_pu:1603": "śiraso vaśagā dūtī tadājñā nigrahātmikā // KubjT_7.95 //",
    "GR13kubjt_pu:1604": "oṃ hāsvā ṭpha 2 hūṃ 2 sagra 2 yaramā kaṃmu-a 2 capa 2 madha 2 hada 2 naha ṇiridhāṅgaṭvākhalapāka ṇikṣabhasamāṃradhiru līṇḍācāṣṭaju tivagabha mona oṃ",
    "GR13kubjt_pu:1605": "vilomena kṛtābhyāsam uddhared upadeśataḥ /",
    "GR13kubjt_pu:1606": "sampūjya yoginīṣaṭkaṃ rāmaṇīśirasānvitam // KubjT_7.97 //",
    "GR13kubjt_pu:1607": "dāgham utpādayet prathamaṃ lekhya mātrā na saṃśayaḥ /",
    "GR13kubjt_pu:1608": "ṣaḍasrapuramadhyasthaṃ rakāraṃ tu adhordhvataḥ // KubjT_7.98 //",
    "GR13kubjt_pu:1609": "rakāraṃ tu tad evaṃ syād bahiṣkoṇe pṛthak pṛthak /",
    "GR13kubjt_pu:1610": "ṣaṭprakāraṃ pradātavyaṃ jvālāsañchannalāñchitam // KubjT_7.99 //",
    "GR13kubjt_pu:1611": "kopakāle samutpanne citivastre nṛcarmaje /",
    "GR13kubjt_pu:1612": "likhitavyaṃ sakruddhena viṣonmattarasena ca // KubjT_7.100 //",
    "GR13kubjt_pu:1613": "śmaśānāṅgārasaṃyuktaṃ sādhyanāmaṃ tu madhyataḥ /",
    "GR13kubjt_pu:1614": "likhitvā tāpayet paścāj jvaro bhavati dāruṇaḥ // KubjT_7.101 //",
    "GR13kubjt_pu:1615": "jvaram utpādayitvā tu sadantam ānayec chiraḥ /",
    "GR13kubjt_pu:1616": "pūrvadravyair likhitvā tu nāma tasya gale kṣipet // KubjT_7.102 //",
    "GR13kubjt_pu:1617": "viparītamukhaṃ kṛtvā ūrdhvagrīvaṃ yathā bhavet /",
    "GR13kubjt_pu:1618": "tathā saṃsthāpayed bhūmau kapālaṃ mantravit sudhīḥ // KubjT_7.103 //",
    "GR13kubjt_pu:1619": "śmaśāne vā nadītīre kṛtvā vedīṃ tadūrdhvataḥ /",
    "GR13kubjt_pu:1620": "paścād dhomaṃ prakurvīta ugradravyaiḥ samāhitaḥ // KubjT_7.104 //",
    "GR13kubjt_pu:1621": "viṣeṇa gandhakenaiva kunaṭyā tālakena ca /",
    "GR13kubjt_pu:1622": "rājikālavaṇenaiva nimbapattrais trisaptakam // KubjT_7.105 //",
    "GR13kubjt_pu:1623": "prathame 'hani chāgāntraṃ raktāktaṃ homayed budhaḥ /",
    "GR13kubjt_pu:1624": "paścād dhyānaṃ prakurvīta kṛṣṇavarṇaṃ sudāruṇam // KubjT_7.106 //",
    "GR13kubjt_pu:1625": "jvalantaṃ pādasandhīni mastakāntaṃ vicintayet /",
    "GR13kubjt_pu:1626": "rakāraṃ tu lalāṭasthaṃ japen mantraṃ punaḥ punaḥ // KubjT_7.107 //",
    "GR13kubjt_pu:1627": "homamaṇḍalakaṃ yac ca caturasraṃ vajralāñchitam /",
    "GR13kubjt_pu:1628": "evaṃ vai bhavate kālo yadi sākṣāt sacīpatiḥ // KubjT_7.108 //",
    "GR13kubjt_pu:1629": "evaṃ nigraham ākhyātaṃ śirodevyāḥ samudbhavam /",
    "GR13kubjt_pu:1630": "caṇḍālīti prayogo 'yaṃ gopitavyaṃ prayatnataḥ // KubjT_7.109 //",
    "GR13kubjt_pu:1631": "śāsanasya ca yo dveṣṭā yo dveṣṭā guravopari /",
    "GR13kubjt_pu:1632": "teṣv amoghinī cāṇḍālī yojayet paramārthataḥ // KubjT_7.110 //",
    "GR13kubjt_pu:1633": "lakṣam-eke kṛte jāpye vācāmātreṇa mārayet /",
    "GR13kubjt_pu:1634": "ato'rthaṃ gopayed devi siddhājñāmoghacaṇḍikā // KubjT_7.111 //",
    "GR13kubjt_pu:1635": "śirodūtī parā hy eṣā kṣudrakarmasv anekadhā /",
    "GR13kubjt_pu:1636": "sarvaṃ svacchandadeveśī kariṣyati śikho[j]jvalā // KubjT_7.112 //",
    "GR13kubjt_pu:1637": "iti kulālikāmnāye śrīkubjikāmate mantroddhāre ṣaḍaṅgavidyādhikāro nāma saptamaḥ paṭalaḥ",
    "GR13kubjt_pu:1638": "śrīkubjikā uvāca śrutaṃ deva mayākhyātam aśeṣārthasuvistaram /",
    "GR13kubjt_pu:1639": "kathaṃ devyāḥ śikhāsaṃsthā svacchandaḥ katirūpadhṛk // KubjT_8.1 //",
    "GR13kubjt_pu:1640": "prayogavipulaṃ deva sarvopāyavivarjitam /",
    "GR13kubjt_pu:1641": "adhunāśrotum icchāmi sārāt sārataraṃ vibho // KubjT_8.2 //",
    "GR13kubjt_pu:1642": "āpyāyanaṃ śarīrasya ākāśādiprasādhanam /",
    "GR13kubjt_pu:1643": "arcanaṃ caiva saṅkṣepād grahamardakaraṃ yathā // KubjT_8.3 //",
    "GR13kubjt_pu:1644": "ripumardakaraṃ caiva bilayantraprasādhanam /",
    "GR13kubjt_pu:1645": "jvaraduṣṭaviṣādīnāṃ sarvaduḥkhavimardanam // KubjT_8.4 //",
    "GR13kubjt_pu:1646": "yathā smaraṇamātreṇa vyādhito mucyate kṣaṇāt /",
    "GR13kubjt_pu:1647": "dharmakāmārthasaṃsiddham arthamokṣaprasādhanam // KubjT_8.5 //",
    "GR13kubjt_pu:1648": "vaśīkaraṇakarmāṇi ākarṣaṇavidhikriyā /",
    "GR13kubjt_pu:1649": "divyādivyeṣu kāryeṣu nāgakāryeṣu bhairava // KubjT_8.6 //",
    "GR13kubjt_pu:1650": "śarīrasthaṃ yathā brūhi nāḍisthaṃ mudrayā saha /",
    "GR13kubjt_pu:1651": "saṅkṣepārcanakarma ca saṃsiddhaṃ bhogasādhanam // KubjT_8.7 //",
    "GR13kubjt_pu:1652": "vratayāgavihīnaṃ ca vittopāyavivarjitam /",
    "GR13kubjt_pu:1653": "smaraṇāt kevalo mantraḥ sukham utpādayed yathā // KubjT_8.8 //",
    "GR13kubjt_pu:1654": "śrībhairava uvāca sādhu kubjini bhadre tvaṃ kathayataḥ śṛṇuṣva me /",
    "GR13kubjt_pu:1655": "śikhā guṇakalā yasya svacchandasyāmitadyuteḥ // KubjT_8.9 //",
    "GR13kubjt_pu:1656": "kubjikāyāḥ śikhā raudrā raudrasiddhipradāyikā /",
    "GR13kubjt_pu:1657": "sārāt sārataraṃ devi satyaṃ satyaṃ na cānyathā // KubjT_8.10 //",
    "GR13kubjt_pu:1658": "aghorān na paro mantraḥ kasmāc cūlīgatas tu saḥ /",
    "GR13kubjt_pu:1659": "śamanaṃ sarvaduḥkhānāṃ vyādhīnāṃ ca nikṛntanam // KubjT_8.11 //",
    "GR13kubjt_pu:1660": "sarvānugrahakaṃ devi bhuktimuktipradāyakam /",
    "GR13kubjt_pu:1661": "kālanirṇāśanaṃ devi jarāsiṃham udāhṛtam // KubjT_8.12 //",
    "GR13kubjt_pu:1662": "dāridraśamanaṃ cedam acireṇa gaṇāmbike /",
    "GR13kubjt_pu:1663": "āśāḥ saṃśodhayitvā tu devyā nyāsaṃ hi pūrvavat // KubjT_8.13 //",
    "GR13kubjt_pu:1664": "hṛdayādiprabhedena astrāntaṃ yāvadāvadhim /",
    "GR13kubjt_pu:1665": "svasthānanyāsavinyāsaṃ pūrvavac ca yathāsthitam // KubjT_8.14 //",
    "GR13kubjt_pu:1666": "śikhāsvacchandadeveśaṃ mantredaṃ pārameśvaram /",
    "GR13kubjt_pu:1667": "ṣaḍaṅgayajanād vātha nirācāreṇa sidhyati // KubjT_8.15 //",
    "GR13kubjt_pu:1668": "tato mudrāṃ parāṃ baddhvā cintayed yonimadhyagām /",
    "GR13kubjt_pu:1669": "mahāmudreti vikhyātā nākhyātā kasyacin mayā // KubjT_8.16 //",
    "GR13kubjt_pu:1670": "dhyātvā pretaṃ purā devi sarvakāraṇakāraṇam /",
    "GR13kubjt_pu:1671": "mahāyogī mahāsiddhaḥ sarvalokadharaḥ prabhuḥ // KubjT_8.17 //",
    "GR13kubjt_pu:1672": "sarvajñaguṇasaṃyuktaṃ padmaṃ tasyopari sthitam /",
    "GR13kubjt_pu:1673": "karṇikopari dīpyantaṃ prajvalantaṃ mahaujasam // KubjT_8.18 //",
    "GR13kubjt_pu:1674": "anantaṃ tad vijānīyāt tasyordhve tacchikhāśivam /",
    "GR13kubjt_pu:1675": "aṣṭapattrāsanāsīnaṃ dvātriṃśārcibhir āvṛtam // KubjT_8.19 //",
    "GR13kubjt_pu:1676": "nānālaṅkārasampannaṃ nānāvarṇaṃ vicintayet /",
    "GR13kubjt_pu:1677": "daśabāhuṃ mahāghoraṃ caturvaktraṃ sulālasam // KubjT_8.20 //",
    "GR13kubjt_pu:1678": "sarvavarṇadharaṃ devam atha śyāmaṃ vincintayet /",
    "GR13kubjt_pu:1679": "kapālaṃ caiva khaṭvāṅgam anyat paraśuśūladhṛk // KubjT_8.21 //",
    "GR13kubjt_pu:1680": "ḍamaruṃ cākṣamālāṃ ca phalaṃ haste niveśayet /",
    "GR13kubjt_pu:1681": "gajacarmadharau cobhau hastau tu parikīrtitau // KubjT_8.22 //",
    "GR13kubjt_pu:1682": "garjantaṃ bhīṣaṇaṃ nādaṃ sarvakāraṇakāraṇam /",
    "GR13kubjt_pu:1683": "bhakṣantaṃ cintayed vyādhiṃ viśveśvarakujeśvaram // KubjT_8.23 //",
    "GR13kubjt_pu:1684": "khādyamānāṃ raṭantīṃ tāṃ tāḍyamānāṃ vibheditām /",
    "GR13kubjt_pu:1685": "bhedayantīṃ triśūlena chedayantīṃ mahāsinā // KubjT_8.24 //",
    "GR13kubjt_pu:1686": "kruddhabhāvād dhunantīṃ tāṃ pūrvavyādhiṃ vicintayet /",
    "GR13kubjt_pu:1687": "tasyopari tam aikāram īśatattvāvadhisthitam // KubjT_8.25 //",
    "GR13kubjt_pu:1688": "śikhāsvacchandadeveśaṃ tat sthāpyopari pūjayet /",
    "GR13kubjt_pu:1689": "svakīyāṅgasamudbhūtam ekavīrāṅgapañcakam // KubjT_8.26 //",
    "GR13kubjt_pu:1690": "āgneyyāṃ hṛdayaṃ nyasya śiras tv īśānagocare /",
    "GR13kubjt_pu:1691": "śikhāṃ śikhātmakāṃ rakṣe tanutrāṇaṃ tu vāyave // KubjT_8.27 //",
    "GR13kubjt_pu:1692": "astraṃ diśāsu vinyasya bhūyo madhye prapūjayet /",
    "GR13kubjt_pu:1693": "juṣṭacaṇḍeśvaraṃ kṣetre pūjādau vighnarāṭ kule // KubjT_8.28 //",
    "GR13kubjt_pu:1694": "calādīnām adhiṣṭhānaṃ jānīyād gurupaṅktivat /",
    "GR13kubjt_pu:1695": "dhūpacandananaivedyaṃ trayāṇāṃ prathamaṃ dadet // KubjT_8.29 //",
    "GR13kubjt_pu:1696": "siddhisādhanayuktasya mārgo 'yaṃ hy avicārakaḥ /",
    "GR13kubjt_pu:1697": "nirācārapadasthānāṃ kṣetracaṇḍīśavighnarāṭ // KubjT_8.30 //",
    "GR13kubjt_pu:1698": "balipūjāsu naivedyaṃ trayāṇāṃ prathamaṃ dadet /",
    "GR13kubjt_pu:1699": "paścāt kramasya kubjīśe ataḥ śāṭhyaṃ na kārayet // KubjT_8.31 //",
    "GR13kubjt_pu:1700": "pāramparyakramaṃ pūjya paścān maṇḍalakopari /",
    "GR13kubjt_pu:1701": "śikhāsvacchandadeveśaṃ yāmalaṃ tu catuṣkalam // KubjT_8.32 //",
    "GR13kubjt_pu:1702": "hṛttanutrāṇaparyantaṃ yajed devaṃ catuṣkalam /",
    "GR13kubjt_pu:1703": "yogamārgāvalambānāṃ śrīsiddhākhyaṃ catuṣkalam // KubjT_8.33 //",
    "GR13kubjt_pu:1704": "pūjya svacchandadeveśaṃ kramāgre maṇḍalopari /",
    "GR13kubjt_pu:1705": "tato japec chikhānātham aghoraṃ parameśvaram // KubjT_8.34 //",
    "GR13kubjt_pu:1706": "praṇavādyaṃ namaskāram asiddhānāṃ niyuñjayet /",
    "GR13kubjt_pu:1707": "siddhārthayogayuktānām aiṃpādādyantayojitam // KubjT_8.35 //",
    "GR13kubjt_pu:1708": "tato ' gnipūjanaṃ kṛtvā yathā pūjā tathāhutim /",
    "GR13kubjt_pu:1709": "sahasraṃ vā śataṃ vātha pañcāśat pañcaviṃśa vā // KubjT_8.36 //",
    "GR13kubjt_pu:1710": "tilair homaṃ prakurvīta dadhimadhvājyasaṃyutaiḥ /",
    "GR13kubjt_pu:1711": "ghṛtasaktvā ca madhunā sarvaduḥkhapramardakam // KubjT_8.37 //",
    "GR13kubjt_pu:1712": "vyādhinirṇāśanaṃ kubji śeṣahomaṃ tu bhūtidam /",
    "GR13kubjt_pu:1713": "sahasreṇa mahābhūtiḥ śatena vyādhināśanam // KubjT_8.38 //",
    "GR13kubjt_pu:1714": "śatam aṣṭaśataṃ kubji devatulyo bhaviṣyati /",
    "GR13kubjt_pu:1715": "sarvaduḥkhavinirmuktaṃ japapūjāsamanvitam // KubjT_8.39 //",
    "GR13kubjt_pu:1716": "śatato ' ṣṭasahasreṇa triṣkālena tu sundari /",
    "GR13kubjt_pu:1717": "ṣaṇmāsāj jāyate siddhiḥ sākṣāt paśyati bhairavīm // KubjT_8.40 //",
    "GR13kubjt_pu:1718": "yatheṣṭaṃ jāyate siddhir nāsty atra-m-anṛtaṃ vacaḥ /",
    "GR13kubjt_pu:1719": "sahasreṇa jvaraṃ yāti chāgasya piśitair hutaiḥ // KubjT_8.41 //",
    "GR13kubjt_pu:1720": "triṣkālaṃ māsam ekaṃ tu sahasraṃ hunate tu saḥ /",
    "GR13kubjt_pu:1721": "sidhyate māṃsahomena kṣaudrājyadadhisaṃyutam // KubjT_8.42 //",
    "GR13kubjt_pu:1722": "yavakṣīrānnahomena śālitaṇḍulasādhitam /",
    "GR13kubjt_pu:1723": "prīyate tu śikhādevaḥ svacchando ghorarūpadhṛk // KubjT_8.43 //",
    "GR13kubjt_pu:1724": "dadhihomāt parā puṣṭiḥ kṣīrahomena śāntikam /",
    "GR13kubjt_pu:1725": "ṣaṇmāsāt tu ghṛtaṃ hutvā sarvavyādhivināśanam // KubjT_8.44 //",
    "GR13kubjt_pu:1726": "rājayakṭmaṃ tilair homād āyuvṛddhir yavair hutaiḥ /",
    "GR13kubjt_pu:1727": "kuṣṭhasyaiva sadā homāt triyuktais taṇḍulaiḥ priye // KubjT_8.45 //",
    "GR13kubjt_pu:1728": "samasaktughṛtenāśu nāśayeta bhagandaram /",
    "GR13kubjt_pu:1729": "tilair homaṃ prakurvīta dadhimadhvājyasaṃyutam // KubjT_8.46 //",
    "GR13kubjt_pu:1730": "vyādhinirṇāśanaṃ kubji śeṣahomas tu bhūtidaḥ /",
    "GR13kubjt_pu:1731": "ghṛtakevalahomena sarvavyādhinikṛntanam // KubjT_8.47 //",
    "GR13kubjt_pu:1732": "prayogaṃ sampravakṣyāmi yad uktaṃ te purā mayā /",
    "GR13kubjt_pu:1733": "dharmakāmārthamokṣāṇāṃ caturvargaphalodayam // KubjT_8.48 //",
    "GR13kubjt_pu:1734": "tava kubji pravakṣyāmi śṛṇuṣvekamanādhunā /",
    "GR13kubjt_pu:1735": "sarvavyādhiharaṃ dhyānaṃ paraṃ puṣṭivivardhanam // KubjT_8.49 //",
    "GR13kubjt_pu:1736": "āśāṃ saṃśodhayet pūrvaṃ nyāsaṃ kṛtvā tu pūrvakam /",
    "GR13kubjt_pu:1737": "pūrvaṃ nyasya ca mantreśaṃ nāḍīvarṇais tathākṣaraiḥ // KubjT_8.50 //",
    "GR13kubjt_pu:1738": "adhaḥsrotaṃ tu vāmena dakṣiṇordhvagataṃ priye /",
    "GR13kubjt_pu:1739": "nyāsaṃ kṛtvā śarīre tu mantrarājam anusmaret // KubjT_8.51 //",
    "GR13kubjt_pu:1740": "pañcapraṇava-m-ādyena aghoreṇa surādhipe /",
    "GR13kubjt_pu:1741": "adhyuṣṭamātrād uttīrṇaṃ jñātvā mantram anusmaret // KubjT_8.52 //",
    "GR13kubjt_pu:1742": "akulāditrimadhyasthaṃ kulā[c] cādes trimadhyagam /",
    "GR13kubjt_pu:1743": "madhyamāditrimadhyasthaṃ piṇḍādes tu trimadhyagam // KubjT_8.53 //",
    "GR13kubjt_pu:1744": "trayārdhamātrasaṃyuktaṃ praṇavedaṃ śikhāśivam /",
    "GR13kubjt_pu:1745": "trināḍīpiṇḍasambhūtaṃ mudrayā cordhvadīpitam // KubjT_8.54 //",
    "GR13kubjt_pu:1746": "tripakṣakṣayakartāraṃ tridhābaddhaṃ triśūlinam /",
    "GR13kubjt_pu:1747": "trimūrtiguṇasambhūtaṃ tenāsau tridaśeśvaraḥ // KubjT_8.55 //",
    "GR13kubjt_pu:1748": "trimārgavihitaṃ śāntaṃ tripathāntasamudbhavam /",
    "GR13kubjt_pu:1749": "tripathena vinā bhadre bhrājate yonimaṇḍalam // KubjT_8.56 //",
    "GR13kubjt_pu:1750": "yoniṃ vinā na niṣpattir divyādivyeṣu vastuṣu /",
    "GR13kubjt_pu:1751": "uttamottamamadhyasthā kanyasāntavyavasthitā // KubjT_8.57 //",
    "GR13kubjt_pu:1752": "bindu śaktis tathā nādaṃ mātrātrayam udāhṛtam /",
    "GR13kubjt_pu:1753": "trayāṇām api saṃyogān niṣpadyeta bhagālayam // KubjT_8.58 //",
    "GR13kubjt_pu:1754": "parārdhamātrasambhinnaṃ praṇavo 'yaṃ kulāgame /",
    "GR13kubjt_pu:1755": "a-u-ma-kārasaṃyuktaṃ praṇavedaṃ kriyātmakam // KubjT_8.59 //",
    "GR13kubjt_pu:1756": "sādākhyeśvararudrāṇāṃ brahmaviṣṇu-r-anukramāt /",
    "GR13kubjt_pu:1757": "ete te praṇavāḥ pañca kriyākāraṇagocare // KubjT_8.60 //",
    "GR13kubjt_pu:1758": "praṇavādisamudbhūtāḥ pañcaite guṇavattarāḥ /",
    "GR13kubjt_pu:1759": "pañcapraṇava-m-ādyantaṃ tatordhve tu śikhāśivam // KubjT_8.61 //",
    "GR13kubjt_pu:1760": "evaṃ tu praṇavaṃ divyaṃ sugopyaṃ prakaṭīkṛtam /",
    "GR13kubjt_pu:1761": "atra devi sphuṭaṃ tubhyaṃ bhrāntaṃ cātra jagattrayam // KubjT_8.62 //",
    "GR13kubjt_pu:1762": "jñātvevaṃ saṃsmared yas tu sannidhāno 'sti tasya vai /",
    "GR13kubjt_pu:1763": "sudurlabhaḥ prayogo 'yaṃ guruvaktrāt tu labhyate // KubjT_8.63 //",
    "GR13kubjt_pu:1764": "yatrotpannaṃ tato yāti layaṃ kṛtvā surādhipe /",
    "GR13kubjt_pu:1765": "utpattipralayaṃ jñātvā tato mantram anusmaret // KubjT_8.64 //",
    "GR13kubjt_pu:1766": "yat kiñcit kurute kāryaṃ sādhakaḥ sādhanātmakaḥ /",
    "GR13kubjt_pu:1767": "uccaret tu layāntasthaṃ tarjanyāgre vyavasthitam // KubjT_8.65 //",
    "GR13kubjt_pu:1768": "nāḍīsūtreṇa vinyastaṃ bahir ante ca mātaraḥ /",
    "GR13kubjt_pu:1769": "yā nāḍī sā bhaved varṇas tayā nāḍyā tu veṣṭayet // KubjT_8.66 //",
    "GR13kubjt_pu:1770": "yadi candraṃ vahec cakraṃ sūryaṃ vā cakram uttamam /",
    "GR13kubjt_pu:1771": "tasya madhye svayaṃ sthitvā viśvo 'ham iti cintayet // KubjT_8.67 //",
    "GR13kubjt_pu:1772": "ahaṃ brahmā tathā viṣṇur ahaṃ devo maheśvaraḥ /",
    "GR13kubjt_pu:1773": "bhairavo 'ham iti devi cintayitvā tu sādhakaḥ // KubjT_8.68 //",
    "GR13kubjt_pu:1774": "hṛnmadhye cintayec cakraṃ nāḍīvarṇais tathākṣaraiḥ /",
    "GR13kubjt_pu:1775": "ādyakṣaraṃ japen mantraṃ punar ādyaṃ niyojayet // KubjT_8.69 //",
    "GR13kubjt_pu:1776": "evaṃ saṃsmṛtya vidhivat sarvakarmāṇi sādhayet /",
    "GR13kubjt_pu:1777": "arcanaṃ havanaṃ dhyānaṃ japam ekāntarūpiṇam // KubjT_8.70 //",
    "GR13kubjt_pu:1778": "karma kṛtvā kujeśāni kujeśāya nivedayet /",
    "GR13kubjt_pu:1779": "tato dhyānaṃ prakurvīta viśuddhenāntarātmanā // KubjT_8.71 //",
    "GR13kubjt_pu:1780": "sa eva mantram uccārya ādyādau yāvad antimam /",
    "GR13kubjt_pu:1781": "nādena tu gatiṃ kuryāt svacchandagatibhāvitaḥ // KubjT_8.72 //",
    "GR13kubjt_pu:1782": "brahmaṃ bhittvā tato viṣṇuṃ rudram īśvaram eva ca /",
    "GR13kubjt_pu:1783": "setumadhyena gamanaṃ kuñcikodghāṭayed bilam // KubjT_8.73 //",
    "GR13kubjt_pu:1784": "udghāṭya paramaṃ sthānam aghoraṃ yatra saṃsthitam /",
    "GR13kubjt_pu:1785": "aṣṭākapāla ghorīśaṃ tryakṣaraṃ samanusmaret // KubjT_8.74 //",
    "GR13kubjt_pu:1786": "sarvamantreṣu hṛdayaṃ yat kubjīśaśikhātmakam /",
    "GR13kubjt_pu:1787": "manasā smṛtamātreṇa khecaratvaṃ prajāyate // KubjT_8.75 //",
    "GR13kubjt_pu:1788": "sarvavighnopaśamanaṃ mantraṃ tryakṣaram uttamam /",
    "GR13kubjt_pu:1789": "śeṣaṣaṭkaṃ tu yad devi tadaṅgāny asya kalpayet // KubjT_8.76 //",
    "GR13kubjt_pu:1790": "japtavyaṃ tu śikhāsūtraṃ sakṛt siddhiḥ prajāyate /",
    "GR13kubjt_pu:1791": "ākāśādiprasiddhyarthaṃ siddhir anyāsu kā kathā // KubjT_8.77 //",
    "GR13kubjt_pu:1792": "mantrasannaddhadehas tu sarvāvastho 'pi sādhakaḥ /",
    "GR13kubjt_pu:1793": "tiṣṭhan jāgran svapan gacchan bhuñjāno maithune rataḥ // KubjT_8.78 //",
    "GR13kubjt_pu:1794": "caryādhārī nirācāro mantrasaṃsmaraṇāc chuciḥ /",
    "GR13kubjt_pu:1795": "sāmānyasmaraṇād eva vyādhibhir nābhibhūyate // KubjT_8.79 //",
    "GR13kubjt_pu:1796": "prajvalan dṛśyate bhūtair yasyedaṃ tu śarīragam /",
    "GR13kubjt_pu:1797": "ataḥ kiṃ bahunoktena siṃhasyaiva yathā mṛgāḥ // KubjT_8.80 //",
    "GR13kubjt_pu:1798": "gandhena pralayaṃ yānti satyaṃ satyaṃ mahātape /",
    "GR13kubjt_pu:1799": "japena sādhayet sarvaṃ vratastho yas tu sādhakaḥ // KubjT_8.81 //",
    "GR13kubjt_pu:1800": "pūrvam eva japel lakṣaṃ sidhyate ghoramūrdhajam /",
    "GR13kubjt_pu:1801": "aviditvā vidhānena kiñcit kāryaṃ na sādhayet // KubjT_8.82 //",
    "GR13kubjt_pu:1802": "yaḥ kuryād vidhihīnaṃ tu sa vighnaiś cābhibhūyate /",
    "GR13kubjt_pu:1803": "tasmāt padārthanavakaṃ jñātavyaṃ tu kujeśvari // KubjT_8.83 //",
    "GR13kubjt_pu:1804": "kṣetrasthānāni suśroṇi jñātavyāni suniścitaiḥ /",
    "GR13kubjt_pu:1805": "kṣetraṃ vratāni mantrāś ca akṣasūtraṃ japaṃ tathā // KubjT_8.84 //",
    "GR13kubjt_pu:1806": "dhyānaṃ pūjā tathā dravyaṃ varṇaṃ mukhasamanvitam /",
    "GR13kubjt_pu:1807": "mukhahīnā na sidhyanti agnihotravivarjitāḥ // KubjT_8.85 //",
    "GR13kubjt_pu:1808": "mukham āhavanīyaṃ syāt tasmin mantrāḥ sadā sthitāḥ /",
    "GR13kubjt_pu:1809": "aghoraṃ kālam ity uktam aghoraṃ viṣṇur ucyate // KubjT_8.86 //",
    "GR13kubjt_pu:1810": "aghoras tvaṃ maheśāni aghoraś cāham eva ca /",
    "GR13kubjt_pu:1811": "bahurūpadharo hy agniḥ pracaṇḍaḥ kāla-m-antagaḥ // KubjT_8.87 //",
    "GR13kubjt_pu:1812": "sa śivaḥ paramo brahmā nirvāṇaḥ sa sadāśivaḥ /",
    "GR13kubjt_pu:1813": "īśvaraḥ sa paro nityam asmāt parataro na hi // KubjT_8.88 //",
    "GR13kubjt_pu:1814": "anena smṛtamātreṇa sarvaduḥkhaiḥ pramucyate /",
    "GR13kubjt_pu:1815": "dāridrasiṃho 'ghorīśo vyādhisiṃhaḥ kuleśvari // KubjT_8.89 //",
    "GR13kubjt_pu:1816": "pracaṇḍaduṣṭasiṃhaś ca mahāpātakanāśanaḥ /",
    "GR13kubjt_pu:1817": "sarvatīrthābhiṣekaś ca saptajaptena jāyate // KubjT_8.90 //",
    "GR13kubjt_pu:1818": "śatajaptena devena sarvayajñaphalaṃ labhet /",
    "GR13kubjt_pu:1819": "dīkṣānirvāṇakārī syāt trisaptaparivartanāt // KubjT_8.91 //",
    "GR13kubjt_pu:1820": "daśāvartena duritaṃ brahmahatyāṃ vyapohati /",
    "GR13kubjt_pu:1821": "daśāvartād guropekṣī smaraṇād eva mucyate // KubjT_8.92 //",
    "GR13kubjt_pu:1822": "vidhihīne tathā pāne pañcabhiś copapātakī /",
    "GR13kubjt_pu:1823": "śatena caiva triṣkālyaṃ varṣāt siddhir yathepsitā // KubjT_8.93 //",
    "GR13kubjt_pu:1824": "balavatāṃ ripūṇāṃ tu vyastam āvartayet prabhuḥ /",
    "GR13kubjt_pu:1825": "dakṣiṇāsyo mahādevi sahasreṇa nipātayet // KubjT_8.94 //",
    "GR13kubjt_pu:1826": "saṅgrāmakāle smartavyam asipattragataṃ hṛdi /",
    "GR13kubjt_pu:1827": "veṣṭantaṃ mātṛbhiḥ sainyaṃ bhakṣa bhakṣeti bhāṣayet // KubjT_8.95 //",
    "GR13kubjt_pu:1828": "hatadarpāḥ prajāyante na punaḥ saṃharanti ca /",
    "GR13kubjt_pu:1829": "duḥsvapne dviguṇaṃ jāpyaṃ vraṇe caiva caturguṇam // KubjT_8.96 //",
    "GR13kubjt_pu:1830": "lūtā daśaguṇaṃ caiva viṣe vai viṃśatis tathā /",
    "GR13kubjt_pu:1831": "dine dine śataṃ japtvā vibhūtir vardhate ' cirāt // KubjT_8.97 //",
    "GR13kubjt_pu:1832": "prāṅmukho yasya nāmnā tu sādhyārūḍho hṛdi sthitaḥ /",
    "GR13kubjt_pu:1833": "vaśībhavati rājānaṃ śatajāpyena dhīmatā // KubjT_8.98 //",
    "GR13kubjt_pu:1834": "saptāhāt sa balopeto vaśībhavati nānyathā /",
    "GR13kubjt_pu:1835": "dine dine sahasreṇa nāsti tad yan na sādhayet // KubjT_8.99 //",
    "GR13kubjt_pu:1836": "ādityābhimukho bhūtvā sahasraṃ parivartayet /",
    "GR13kubjt_pu:1837": "yat kiñcid vihitaṃ citte saptāhāt sādhayiṣyati // KubjT_8.100 //",
    "GR13kubjt_pu:1838": "nyastaṃ sarvāṅgikaṃ mantraṃ bhairavākārasaṃsthitam /",
    "GR13kubjt_pu:1839": "sa tu bhojanakāle tu pātre sañcintya sādhakaḥ // KubjT_8.101 //",
    "GR13kubjt_pu:1840": "sampūrṇaśaśinaṃ dhyāyed bhuñjāno 'mṛtam aśnute /",
    "GR13kubjt_pu:1841": "sampūrṇacandramadhyastham adhordhvasampuṭīkṛtam // KubjT_8.102 //",
    "GR13kubjt_pu:1842": "paryaṭet sādhako nityaṃ sarvaśreyam avāpnuyāt /",
    "GR13kubjt_pu:1843": "yad icchet sādhakaḥ siddhiṃ hṛdi kṛtvā kujeśvaram // KubjT_8.103 //",
    "GR13kubjt_pu:1844": "candramaṇḍalamadhyasthaṃ svacchandagatibhāvitam /",
    "GR13kubjt_pu:1845": "tatpraviṣṭaṃ vicinteta antyād antaṃ parāparam // KubjT_8.104 //",
    "GR13kubjt_pu:1846": "parasparaṃ tu sañcintya yāvad brahmabilaṃ gataḥ // KubjT_8.105 //",
    "GR13kubjt_pu:1847": "iti kulālikāmnāye śrīkubjikāmate svacchandaśikhādhikāro nāmāṣṭamaḥ paṭalaḥ",
    "GR13kubjt_pu:1848": "śrībhairava uvāca bhedayitvā paraṃ tattvaṃ hakāraṃ nāma nāmataḥ /",
    "GR13kubjt_pu:1849": "so 'ṣṭākapālo vijñeyas tasyākāśaṃ tu tac chiraḥ // KubjT_9.1 //",
    "GR13kubjt_pu:1850": "aghoram iti vikhyātaṃ dvātriṃśākṣarabhūṣitam /",
    "GR13kubjt_pu:1851": "tasmāt sañjāyate sṛṣṭiḥ sā tu sṛṣṭir hṛdi sthitā // KubjT_9.2 //",
    "GR13kubjt_pu:1852": "dvātriṃśa mātaras tās tu cakrārūḍhā vicintayet /",
    "GR13kubjt_pu:1853": "caṇḍā ghaṇṭā mahānāsā sumukhī durmukhī balā // KubjT_9.3 //",
    "GR13kubjt_pu:1854": "revatī prathamā ghorā saumyā bhīmā mahābalā /",
    "GR13kubjt_pu:1855": "jayā ca vijayā caiva ajitā cāparājitā // KubjT_9.4 //",
    "GR13kubjt_pu:1856": "mahotkaṭā virūpākṣī śuṣkā cākāśamātarā /",
    "GR13kubjt_pu:1857": "sehārī jātahārī ca daṃṣṭrālī śuṣkarevatī // KubjT_9.5 //",
    "GR13kubjt_pu:1858": "pipīlikā puṣpahārī aśanī sasyahārikā /",
    "GR13kubjt_pu:1859": "bhadrakālī subhadrā ca bhadrabhīmā subhadrikā // KubjT_9.6 //",
    "GR13kubjt_pu:1860": "manasā pūjayet tasthā bhakṣyabhojyādibhiḥ kramāt /",
    "GR13kubjt_pu:1861": "puṣpair nānāvidhair devi nānālaṅkārakādibhiḥ // KubjT_9.7 //",
    "GR13kubjt_pu:1862": "sravantaṃ cintayet tastham amṛtaṃ sarvatomukham /",
    "GR13kubjt_pu:1863": "tenāpyāyitadehas tu tatkṣaṇād virajo bhavet // KubjT_9.8 //",
    "GR13kubjt_pu:1864": "yāgaṃ tu mānasaṃ kṛtvā kasya siddhir na jāyate /",
    "GR13kubjt_pu:1865": "sampūrṇamaṇḍalaṃ dhyātvā aghoraṃ nāma nāmataḥ // KubjT_9.9 //",
    "GR13kubjt_pu:1866": "so 'ṣṭākapālaḥ pravaras tattvavyāpī nirakṣaraḥ /",
    "GR13kubjt_pu:1867": "sa eva candrarūpī syāt karṇikāyāṃ vicintayet // KubjT_9.10 //",
    "GR13kubjt_pu:1868": "tattvaṃ tatra mahānādaṃ hakāraṃ nāma nāmataḥ /",
    "GR13kubjt_pu:1869": "ṣaṭpadārthayuto devi navakena prasidhyati // KubjT_9.11 //",
    "GR13kubjt_pu:1870": "sa eva līyate viṣṇor viṣṇu rudrasamāśritaḥ /",
    "GR13kubjt_pu:1871": "sa eva kālo vijñeyaḥ sarvabhakṣo hutāśanaḥ // KubjT_9.12 //",
    "GR13kubjt_pu:1872": "sa eva līyate māyā sā ca viṣṇuḥ prakīrtitā /",
    "GR13kubjt_pu:1873": "sā śaktir nirmalā kubji kālo vai yena bhakṣitaḥ // KubjT_9.13 //",
    "GR13kubjt_pu:1874": "sa viṣṇuḥ śivatāṃ yāti setuṃ bhittvā kuleśvari /",
    "GR13kubjt_pu:1875": "sa ca turyapadaṃ prāpya unmanatvaṃ hi tat padam // KubjT_9.14 //",
    "GR13kubjt_pu:1876": "āśrayaṃ devadevasya aghorasya mahātape /",
    "GR13kubjt_pu:1877": "nirvāṇaṃ tu paraṃ vindyāt sa kubjīśaḥ prakīrtitaḥ // KubjT_9.15 //",
    "GR13kubjt_pu:1878": "sa dhruvo vāsudevaś ca ajātaḥ parikīrtitaḥ /",
    "GR13kubjt_pu:1879": "tatra śaktiṃ sadā kuryāt tatrāsaktaḥ sadā bhavet // KubjT_9.16 //",
    "GR13kubjt_pu:1880": "na pāpair lipyate devi mahāpāpaiḥ sudāruṇaiḥ /",
    "GR13kubjt_pu:1881": "na kālasya vaśaṃ gacchen na jarā na ca duḥkhitaḥ // KubjT_9.17 //",
    "GR13kubjt_pu:1882": "sarvatīrthaphalaṃ caiva sarvayajñeṣu dīkṣitaḥ /",
    "GR13kubjt_pu:1883": "hṛnnādaṃ manasotthāpya vrajen nirvāṇajaṃ padam // KubjT_9.18 //",
    "GR13kubjt_pu:1884": "cetasā tv amṛtaṃ gṛhya āgacched ghaṇṭikāśrayam /",
    "GR13kubjt_pu:1885": "tadutthaṃ bhāratīmūle kṛtvāsau 'mṛtam aśnute // KubjT_9.19 //",
    "GR13kubjt_pu:1886": "āpūrya vadanaṃ tena svacchandena kujeśvari /",
    "GR13kubjt_pu:1887": "anangadhenavīṃ dugdh[ v ]ā tattvaṃ vyāpyeśvareṇa tu // KubjT_9.20 //",
    "GR13kubjt_pu:1888": "aghoraṃ pañcamadhye tu ātmatattvaṃ vicintayet /",
    "GR13kubjt_pu:1889": "yo 'gnir jvalati cāpena ekas tiṣṭhati pañcadhā // KubjT_9.21 //",
    "GR13kubjt_pu:1890": "trailokyaṃ vyāpitaṃ tena yajante brahmavādinaḥ /",
    "GR13kubjt_pu:1891": "tasyaiva yaḥ śikhāṃ vetti āhitāgniḥ sa ucyate // KubjT_9.22 //",
    "GR13kubjt_pu:1892": "so' gnir devamukhaṃ vindyād aghoraḥ sarvatomukhaḥ /",
    "GR13kubjt_pu:1893": "mukheṣu ca mukhaṃ devi trailokye 'pi pragīyate // KubjT_9.23 //",
    "GR13kubjt_pu:1894": "vinā tena varārohe na homo na ca bhojanam /",
    "GR13kubjt_pu:1895": "śucir agnir bhaved devo bahurūpaḥ kujeśvari // KubjT_9.24 //",
    "GR13kubjt_pu:1896": "tadantaṃ tu japaṃ kuryāt kṛtvā hṛtsthaṃ tu keśavam /",
    "GR13kubjt_pu:1897": "adhastāt setumārgasya tiṣṭhate tu kujeśvaraḥ // KubjT_9.25 //",
    "GR13kubjt_pu:1898": "sa cāsanaṃ paraṃ tasya sevyate kiṃ na mantrarāṭ /",
    "GR13kubjt_pu:1899": "vidyārājeti vikhyāto mantrarājeti kathyate // KubjT_9.26 //",
    "GR13kubjt_pu:1900": "mudrārājeti mahatāṃ maṇḍalādhipatiḥ smṛtaḥ /",
    "GR13kubjt_pu:1901": "brahmaviṣṇvīśvarādyeṣu patir devi pracakṣyate // KubjT_9.27 //",
    "GR13kubjt_pu:1902": "nānena sadṛśo devi mantrakoṭiśatair api /",
    "GR13kubjt_pu:1903": "hṛdayaṃ sarvamantrāṇāṃ paramaṃ parikīrtitam // KubjT_9.28 //",
    "GR13kubjt_pu:1904": "anena hīnā deveśi mahān api na sidhyati /",
    "GR13kubjt_pu:1905": "grahayantreṣu sarveṣu vyādhiteṣu kuleśvari // KubjT_9.29 //",
    "GR13kubjt_pu:1906": "ripunāśe ca balavān dāridrabhayanāśanam /",
    "GR13kubjt_pu:1907": "tasmād ārādhya yatnena duḥkhasiṃhaḥ prakīrtitaḥ // KubjT_9.30 //",
    "GR13kubjt_pu:1908": "nānena sadṛśaḥ kaścin nānyo 'sti sacarācare /",
    "GR13kubjt_pu:1909": "devāsuramanuṣyānāṃ tattvarūpo maheśvari // KubjT_9.31 //",
    "GR13kubjt_pu:1910": "mūrdhnaḥ pādatalaṃ yāvat tattvaṃ carati dehinām /",
    "GR13kubjt_pu:1911": "niṣkalāt sakalaṃ yāti sakalān niṣkalaṃ padam // KubjT_9.32 //",
    "GR13kubjt_pu:1912": "ekenāṃśena vīrāṇāṃ sarveṣāṃ kim api stutam /",
    "GR13kubjt_pu:1913": "sa bhairavaḥ śivo bhāti sarvajñaḥ sarvajantuṣu // KubjT_9.33 //",
    "GR13kubjt_pu:1914": "yāvat tiṣṭhaty asau gātre tāvaj jīvanti jantavaḥ /",
    "GR13kubjt_pu:1915": "vinā tena varārohe nāsti nāstīti kathyate // KubjT_9.34 //",
    "GR13kubjt_pu:1916": "tasya devādhidevasya sarvavyāpimayasya ca /",
    "GR13kubjt_pu:1917": "sarvadevamayo devi kathaṃ bhaktyā na sidhyati // KubjT_9.35 //",
    "GR13kubjt_pu:1918": "yena vijñānamātreṇa smṛtenaiva tu sundari /",
    "GR13kubjt_pu:1919": "akṣayān labhate lokān muktisthānaṃ gamiṣyati // KubjT_9.36 //",
    "GR13kubjt_pu:1920": "sarvalakṣaṇahīno 'pi smaraṇāt kalmaṣāpahaḥ /",
    "GR13kubjt_pu:1921": "aho mantrasya māhātmyaṃ japyamānasya nityaśaḥ // KubjT_9.37 //",
    "GR13kubjt_pu:1922": "vināpi layayogena yoginīsamatāṃ vrajet /",
    "GR13kubjt_pu:1923": "sādhakāya prayacchanti trailokyajñānam uttamam // KubjT_9.38 //",
    "GR13kubjt_pu:1924": "ākāśādi prayacchanti divyadṛṣṭiśrutāgamam /",
    "GR13kubjt_pu:1925": "sarvabhūtā vaśaṃ yānti grahāś caiva viśeṣataḥ // KubjT_9.39 //",
    "GR13kubjt_pu:1926": "viṣaṃ ca nirviṣaṃ kuryād darśanād eva sarvataḥ /",
    "GR13kubjt_pu:1927": "na tasya tiṣṭhate gātre viṣaṃ sthāvarajaṅgamam // KubjT_9.40 //",
    "GR13kubjt_pu:1928": "kīṭalūtās tu bhūtāś ca apamṛtyur na tiṣṭhati /",
    "GR13kubjt_pu:1929": "garajaṃ yogajaṃ doṣaṃ pralayaṃ yānti dūrataḥ // KubjT_9.41 //",
    "GR13kubjt_pu:1930": "cūrṇalepāñjanādīni kuhakāni tu yāni vai /",
    "GR13kubjt_pu:1931": "ye kariṣyanti ripavaḥ striyo vā puruṣasya vā // KubjT_9.42 //",
    "GR13kubjt_pu:1932": "tatkṣaṇāt pralayaṃ yānti teṣāṃ pratyaṅgirā bhavet /",
    "GR13kubjt_pu:1933": "smaraṇād devadevasya indraṃ yāti narottamaḥ // KubjT_9.43 //",
    "GR13kubjt_pu:1934": "jvalanto dṛśyate bhūtair hṛccakre vidhisaṃsthitaḥ /",
    "GR13kubjt_pu:1935": "duṣṭāś ca pralayaṃ yānti siṃhasyaiva yathā mṛgāḥ // KubjT_9.44 //",
    "GR13kubjt_pu:1936": "eko doṣo hi mantrasya japyamānasya jāyate /",
    "GR13kubjt_pu:1937": "jarā mṛtyuś ca dāridryaṃ vyādhayo vividhāḥ priye // KubjT_9.45 //",
    "GR13kubjt_pu:1938": "smaraṇāt pralayaṃ yānti tuhinaṃ tu raver iva /",
    "GR13kubjt_pu:1939": "japyate yeṣu rāṣṭreṣu deśe vā surasundari // KubjT_9.46 //",
    "GR13kubjt_pu:1940": "na rujā jāyate tatra svāmī tatra vivardhate /",
    "GR13kubjt_pu:1941": "ekenāpi suputreṇa ghoradevāṅgapūjanāt // KubjT_9.47 //",
    "GR13kubjt_pu:1942": "ghorīśaṃ tu yadā jñātaṃ sa kulaṃ tārayiṣyati /",
    "GR13kubjt_pu:1943": "paśavaś ca na naśyanti sadā vardhati gokulam // KubjT_9.48 //",
    "GR13kubjt_pu:1944": "vandhyā na jāyate nārī na mriyante ca bālakāḥ /",
    "GR13kubjt_pu:1945": "jvararogādibhis tasya kuṭumbaṃ naiva pīḍyate // KubjT_9.49 //",
    "GR13kubjt_pu:1946": "sarvalokasya sampūjyo jāyate rājavallabhaḥ /",
    "GR13kubjt_pu:1947": "dhāraṇīyaṃ sadā gātre yathāvat pravadāmy aham // KubjT_9.50 //",
    "GR13kubjt_pu:1948": "puṣpeṇa guḍikāṃ kṛtvā mantraṃ bhūrje samālikhet /",
    "GR13kubjt_pu:1949": "kuṅkumena likhed devi rocanāyāthavā punaḥ // KubjT_9.51 //",
    "GR13kubjt_pu:1950": "akāracaturo madhye ātmanāma samālikhet /",
    "GR13kubjt_pu:1951": "mantreṇa chāditaṃ nāma aṅkusena tu rakṣitam // KubjT_9.52 //",
    "GR13kubjt_pu:1952": "māyayācchādayitvā tu śivaṃ mūrdhni gataṃ likhet /",
    "GR13kubjt_pu:1953": "yāṣṭaṃ ṣaṣṭhasamāyuktaṃ bindunādāṅkitaṃ priye // KubjT_9.53 //",
    "GR13kubjt_pu:1954": "tac chivaṃ tu varārohe caturāśramapūjitam /",
    "GR13kubjt_pu:1955": "sarvaṃ kṣasthaṃ paraṃ mantraṃ sarvarakṣākaraṃ param // KubjT_9.54 //",
    "GR13kubjt_pu:1956": "nāmnā tu guḍikā hy eṣā sarvarogavimardanī /",
    "GR13kubjt_pu:1957": "sāntā pūrvaṃ tu kartavyā tataḥ kṣasthāṃ tu kārayet // KubjT_9.55 //",
    "GR13kubjt_pu:1958": "kṣakāraṃ kālam ārūḍham okāroparidīpitam /",
    "GR13kubjt_pu:1959": "ṣaṣṭhasvarayutaṃ devi amaratvaṃ prayacchati // KubjT_9.56 //",
    "GR13kubjt_pu:1960": "yas tu dhārayate divyāṃ guḍikāṃ śivapūjitām /",
    "GR13kubjt_pu:1961": "tasya vakṣyāmi suśroṇi guṇān nānāvidhān śṛṇu // KubjT_9.57 //",
    "GR13kubjt_pu:1962": "sarvatīrtheṣu yaḥ snātaḥ sarvayajñeṣu dīkṣitaḥ /",
    "GR13kubjt_pu:1963": "na bhayaṃ vidyate tasya dharaṇad ajarāmaraḥ // KubjT_9.58 //",
    "GR13kubjt_pu:1964": "sarvavratāni cīrṇāni sarvatīrthanamaskṛtaḥ /",
    "GR13kubjt_pu:1965": "avaniṃ vicaret sarvāṃ bhairavas tu yathā hi saḥ // KubjT_9.59 //",
    "GR13kubjt_pu:1966": "sarve te darśanāt tasya sādhakasya mahātmanaḥ /",
    "GR13kubjt_pu:1967": "duṣṭāś ca pralayaṃ yānti vyādhayo vidravanti ca // KubjT_9.60 //",
    "GR13kubjt_pu:1968": "abrahmacārī cārī syād asnātaḥ snānam āpnuyāt /",
    "GR13kubjt_pu:1969": "na bhayaṃ vidyate tasya saṅgrāme ca sadā jayaḥ // KubjT_9.61 //",
    "GR13kubjt_pu:1970": "abhakṣyabhakṣaṇaṃ kṛtvā agamyāgamanaṃ tathā /",
    "GR13kubjt_pu:1971": "nāsau lipyati pāpena paṅkasthaṃ kamalaṃ yathā // KubjT_9.62 //",
    "GR13kubjt_pu:1972": "guḍikā tu sadā siddhā mahābhairavadhāritā /",
    "GR13kubjt_pu:1973": "yogeśvarādimunibhiḥ sarvadevair namaskṛtā // KubjT_9.63 //",
    "GR13kubjt_pu:1974": "bahunāpi kim uktena satyaṃ satyaṃ yaśasvini /",
    "GR13kubjt_pu:1975": "jvalanto dṛśyate bhūtair yathā rudro makhāntakṛt // KubjT_9.64 //",
    "GR13kubjt_pu:1976": "supto bhuktaḥ prabuddhaś ca atha maithunam āgate /",
    "GR13kubjt_pu:1977": "mahāhave mahādevi duṣṭasiṃhagajeṣu ca // KubjT_9.65 //",
    "GR13kubjt_pu:1978": "vidyudvajrāśaniś caiva utpāteṣv aśanīṣu ca /",
    "GR13kubjt_pu:1979": "śatrunāśe ca gonāśe viṣaśaṅkāgataṃ ca yat // KubjT_9.66 //",
    "GR13kubjt_pu:1980": "ārṇaveṣu ca sarveṣu dhāraṇān na bhayaṃ bhavet /",
    "GR13kubjt_pu:1981": "śākinyo vaśagās tasya duṣṭavetālarākṣasāh // KubjT_9.67 //",
    "GR13kubjt_pu:1982": "śucir vāpy aśucir vāpi vidravanti diśo daśa /",
    "GR13kubjt_pu:1983": "guḍikaiṣā samākhyātā trilohapariveṣṭitā // KubjT_9.68 //",
    "GR13kubjt_pu:1984": "dhāraṇīyā prayatnena śivalokam avāpnuyāt /",
    "GR13kubjt_pu:1985": "sarvāvasthagato vāpi muktiṃ yāti surādhipe // KubjT_9.69 //",
    "GR13kubjt_pu:1986": "matsamo dhāraṇād devi satyaṃ satyaṃ yaśasvini /",
    "GR13kubjt_pu:1987": "mayāpi dhāritā hy eṣā brahmaṇāpi tataḥ punaḥ // KubjT_9.70 //",
    "GR13kubjt_pu:1988": "viṣṇunā devarājena yuddhe daityās tu nirjitāḥ /",
    "GR13kubjt_pu:1989": "agnivāyukubereṇa yamena varuṇena ca // KubjT_9.71 //",
    "GR13kubjt_pu:1990": "mātṛbhir guhyakaiś caiva garuḍena ca dhīmatā /",
    "GR13kubjt_pu:1991": "dadhīcinā ca śukreṇa durvāsenāpi dhīmatā // KubjT_9.72 //",
    "GR13kubjt_pu:1992": "ṛṣibhiś ca tathā sarvair devadaityaiḥ kujeśvari /",
    "GR13kubjt_pu:1993": "tatas tv anyaiś ca rājānair balibhir nahuṣādibhiḥ // KubjT_9.73 //",
    "GR13kubjt_pu:1994": "yuddhe jayārthibhir devi ugravyādhijayārthibhiḥ /",
    "GR13kubjt_pu:1995": "prajāvaśyārthibhiś caiva guḍikā kaṇṭhadhāritā // KubjT_9.74 //",
    "GR13kubjt_pu:1996": "nānayā sadṛśī vidyā guḍikā bhuvi vidyate /",
    "GR13kubjt_pu:1997": "piṇḍaṃ tu prathamaṃ mantryam aghoreṇa susaṃskṛtam // KubjT_9.75 //",
    "GR13kubjt_pu:1998": "bhuñjīyāc caiva niḥśaṅkaṃ tatas tasyāmṛtāyate /",
    "GR13kubjt_pu:1999": "diśo 'bhimantrya gaccheta vāmaṃ cāgrapadaṃ nyaset // KubjT_9.76 //",
    "GR13kubjt_pu:2000": "ubhayoś candramadhye tu paryaṭeta sadā sthitaḥ /",
    "GR13kubjt_pu:2001": "bhuñjāne śayane caiva candramadhye sadā sthitaḥ // KubjT_9.77 //",
    "GR13kubjt_pu:2002": "candrārūḍhena satataṃ sthātavyaṃ varavarṇini /",
    "GR13kubjt_pu:2003": "nāghorasadṛśo mantro mantrā yasmād vinirgatāḥ // KubjT_9.78 //",
    "GR13kubjt_pu:2004": "guruvaktrāt tu vijñeyo madhye oṃkāramadhyagam /",
    "GR13kubjt_pu:2005": "sa eva nādasaṃlīno yāvad brahmabilaṃ gataḥ // KubjT_9.79 //",
    "GR13kubjt_pu:2006": "dhāraṇād dhāritaṃ kṛtvā tribhiḥ prāṇair alaṅkṛtam /",
    "GR13kubjt_pu:2007": "svacchandasahitaṃ devaṃ varṇāntapariveṣṭitam // KubjT_9.80 //",
    "GR13kubjt_pu:2008": "mukhe 'naṅgāṃ tato dugdhvā dhenavīṃ cāmbarāṃ priye /",
    "GR13kubjt_pu:2009": "grāhyagrāhavimardaś ca triśūlaṃ vaḍavāmukham // KubjT_9.81 //",
    "GR13kubjt_pu:2010": "kuñcikā ghaṇṭikā caiva rājadantāmṛtāgamam /",
    "GR13kubjt_pu:2011": "āyuṣo jñānam utkrāntir aghorasya vaśe sthitaḥ // KubjT_9.82 //",
    "GR13kubjt_pu:2012": "nāghorasadṛśo mantro mantrakoṭiśatair api /",
    "GR13kubjt_pu:2013": "satyaṃ satyaṃ punaḥ satyaṃ bhūyaḥ satyaṃ punaḥ punaḥ // KubjT_9.83 //",
    "GR13kubjt_pu:2014": "sarvajñaṃ paramaṃ mantraṃ muktidaṃ vyādhināśanam /",
    "GR13kubjt_pu:2015": "jarāmṛtyuharaṃ devi vidyārājeti kīrtitam // KubjT_9.84 //",
    "GR13kubjt_pu:2016": "viṣuvaṃ ca sadā tatra yatra sarvaṃ pratiṣṭhitam /",
    "GR13kubjt_pu:2017": "utpattisthitikartāraṃ yatra sarve layaṃ gatāḥ // KubjT_9.85 //",
    "GR13kubjt_pu:2018": "kiṃ na sevyati deveśi bahurūpaṃ kujeśvari /",
    "GR13kubjt_pu:2019": "devādhidevaṃ paramaṃ yat tat kāraṇam avyayam // KubjT_9.86 //",
    "GR13kubjt_pu:2020": "tattvavyāpīti paramaṃ vyomavyāpīti kathyate /",
    "GR13kubjt_pu:2021": "brahmaviṣṇusurādīnām utpattipralayāntikam // KubjT_9.87 //",
    "GR13kubjt_pu:2022": "aghoraṃ ghorarūpeti aghorīśa iti smṛtaḥ // KubjT_9.88 //",
    "GR13kubjt_pu:2023": "iti kulālikāmnāye śrīkubjikāmate śikhākalpaikadeśo nāma navamaḥ paṭalaḥ",
    "GR13kubjt_pu:2024": "śrībhairava uvāca kavacasya tu māhātmyaṃ śṛṇu devi vadāmy aham /",
    "GR13kubjt_pu:2025": "yena saṃrakṣayet sarvaṃ kruddhaḥ śatrūn nipātayet // KubjT_10.1 //",
    "GR13kubjt_pu:2026": "āgataṃ rakṣayet kālaṃ kruddhaḥ kālaṃ vināśayet /",
    "GR13kubjt_pu:2027": "kālavat kulasiddho 'sau tanutrāṇāvalambakaḥ // KubjT_10.2 //",
    "GR13kubjt_pu:2028": "śākinībhūtavetālān nāśayet sādhayeti ca /",
    "GR13kubjt_pu:2029": "māyārūpadharo mantrī māhendraguṇaśālinaḥ // KubjT_10.3 //",
    "GR13kubjt_pu:2030": "kurute vividhāścaryaṃ picchakabhrāmaṇena vai /",
    "GR13kubjt_pu:2031": "kavacaṃ tu samākhyātam asiddhabhedakṛd bhavet // KubjT_10.4 //",
    "GR13kubjt_pu:2032": "asya dūtīṃ pravakṣyāmi sadyaḥsiddhāṃ kulodbhavām /",
    "GR13kubjt_pu:2033": "yasyā lekhanamātreṇa prasrāvo 'ṅghritalaṃ bhavet // KubjT_10.5 //",
    "GR13kubjt_pu:2034": "ākhkhilla bheṭṭā durvasa ākhkhille usi ānnidi /",
    "GR13kubjt_pu:2035": "āṭṭi vasaṃ viha pūrvasa aṭṭi masi ālitto u // KubjT_10.6 //",
    "GR13kubjt_pu:2036": "evaṃ pārampareṇaiva kaulabhāṣā samuddhṛtā /",
    "GR13kubjt_pu:2037": "guruvaktrād vilomena tarjanyagreṣu siddhidā // KubjT_10.7 //",
    "GR13kubjt_pu:2038": "kavacaṃ tu samākhyātaṃ śṛṇu netraṃ yathāsthitam /",
    "GR13kubjt_pu:2039": "netrasiddho mahāyogī lokālokaṃ carācaram // KubjT_10.8 //",
    "GR13kubjt_pu:2040": "paśyate nikhilaṃ sarvaṃ śivādyavanigocaram /",
    "GR13kubjt_pu:2041": "kruddhaḥ saṃśoṣayet sarvaṃ sāgarāṃś ca nadānadīn // KubjT_10.9 //",
    "GR13kubjt_pu:2042": "āpyāyati tadāvasthaṃ pañcavyāptyantagocaram /",
    "GR13kubjt_pu:2043": "nirācārapadastho 'sau tattvastho japate yadi // KubjT_10.10 //",
    "GR13kubjt_pu:2044": "asya dūtī parā devyā paradṛṣṭisamudbhavā /",
    "GR13kubjt_pu:2045": "sadyaḥsiddhā mahādevi sadyaḥpratyayakārikā // KubjT_10.11 //",
    "GR13kubjt_pu:2046": "hāsvā yairīśvaṇḍemucā kterahāma ktera ktera oṃ || KubjT_10.12 ||",
    "GR13kubjt_pu:2047": "guruvaktropadeśena pāramparyakrameṇa vai /",
    "GR13kubjt_pu:2048": "tithisaṅkhyākalair yuktā kulabhāṣāsurakṣitā // KubjT_10.13 //",
    "GR13kubjt_pu:2049": "asyopacāraḥ kartavyaḥ kaumāryau dve samāharet /",
    "GR13kubjt_pu:2050": "gandhadhūpapayaḥpānaṃ śucau sthāne nayet tu te // KubjT_10.14 //",
    "GR13kubjt_pu:2051": "śuklavastradharāṃ tāṃ vai devīṃ dhāyed yathā tu tām /",
    "GR13kubjt_pu:2052": "bhāvanāntānusāreṇa mardayed dārikānanām // KubjT_10.15 //",
    "GR13kubjt_pu:2053": "śikhinocchiṣṭayogena śarīraṃ tasya lāñchitam /",
    "GR13kubjt_pu:2054": "svastikena tu kumbhordhvaṃ sitavastrāvaguṇṭhitam // KubjT_10.16 //",
    "GR13kubjt_pu:2055": "kuryāt snānaṃ tu tailāktā bhuñjānas tilapiṣṭakam /",
    "GR13kubjt_pu:2056": "tṛptāḥ santaḥ prapaśyanti dārikānanamadhyataḥ // KubjT_10.17 //",
    "GR13kubjt_pu:2057": "yat kiñcid vāṅmayaṃ loke cintayitvā tu sādhakaḥ /",
    "GR13kubjt_pu:2058": "bhūtabhavyārthanirdeśaṃ tat pasyati tadodare // KubjT_10.18 //",
    "GR13kubjt_pu:2059": "eṣā netragatā dūtī sadyaḥsiddhiphalapradā /",
    "GR13kubjt_pu:2060": "kālavelāvinirmuktā sādhitā sati sarvadā // KubjT_10.19 //",
    "GR13kubjt_pu:2061": "astraṃ pracaṇḍadaṇḍograṃ sādhitaṃ vidhinā yadi /",
    "GR13kubjt_pu:2062": "hṛdādau kramaśo vṛddhyā saṅkruddhaḥ saṃharet khilam // KubjT_10.20 //",
    "GR13kubjt_pu:2063": "aśuddhaṃ śodhayet sarvaṃ sakṛduccāraṇāt tu tam /",
    "GR13kubjt_pu:2064": "tan na vastvantaraṃ kiñcid yad anena na sidhyati // KubjT_10.21 //",
    "GR13kubjt_pu:2065": "asya dūtī mahāmāyā śrīmadguhyeśvarī parā /",
    "GR13kubjt_pu:2066": "guhyakālīti nāmena sarvāyudhavimardanī // KubjT_10.22 //",
    "GR13kubjt_pu:2067": "rakṣaṇī kālapāśānāṃ śatrūṇāṃ tu nikṛntanī /",
    "GR13kubjt_pu:2068": "chedanī paramantrāṇāṃ yantramantrāpavādinām // KubjT_10.23 //",
    "GR13kubjt_pu:2069": "yasyeṣā tiṣṭhate kaṇṭhe mahākṛtyā sudāruṇā /",
    "GR13kubjt_pu:2070": "tasya yaḥ kurute kiñcit tasyaiva tu punar bhavet // KubjT_10.24 //",
    "GR13kubjt_pu:2071": "aśubhe vā śubhe vātha karmavṛttau niyojayet /",
    "GR13kubjt_pu:2072": "sādhakendrasya yaḥ kaścit tasya pratyaṅgirā bhavet // KubjT_10.25 //",
    "GR13kubjt_pu:2073": "mahābhaye samutpanne sitagandhāmbarānvitaḥ /",
    "GR13kubjt_pu:2074": "cintayanto niśābhāge śatror yuddhaṃ parasparam // KubjT_10.26 //",
    "GR13kubjt_pu:2075": "evam anyāni karmāṇi sādhayet parameśvarī /",
    "GR13kubjt_pu:2076": "devyāḥ śastrasya dhāreṇa amoghotkaṭavarcasā // KubjT_10.27 //",
    "GR13kubjt_pu:2077": "śrūyatāṃ kula-m-īśāni kālasya kālarūpiṇī /",
    "GR13kubjt_pu:2078": "amoghā śakti vikhyātā saṃvartāṅgasamudbhavā // KubjT_10.28 //",
    "GR13kubjt_pu:2079_0": "hāsvā yaikābjikuhyagu ṭpha hūṃ hreṃ hūṃ hrīṃ hreṃ lirākaṣṭrādaṃ naha naha rvānsa",
    "GR13kubjt_pu:2079_1": "tān tiṣyarika taṃpirākā taṃkṛ naye kaṃdigāyoprarṇacūntratantramantrayavāndraparvosa",
    "GR13kubjt_pu:2079_2": "mama ṭpha hūṃ kebjikuhyagu oṃ || KubjT_10.29 ||",
    "GR13kubjt_pu:2080": "svāhā oṃ vai parityajya siddhavarṇās triṣaṣṭi ca /",
    "GR13kubjt_pu:2081": "khādakāstreti vikhyātā sarvārthaguṇarūpadhṛk // KubjT_10.30 //",
    "GR13kubjt_pu:2082": "asya nāmnā pṛthaktantraṃ svatantraṃ siddhasāgaram /",
    "GR13kubjt_pu:2083": "guhyakālīti nāmena sapādalakṣapūrvakam // KubjT_10.31 //",
    "GR13kubjt_pu:2084": "vyāvarṇitaṃ tu tatrastham atra kiñcid udāhṛtam /",
    "GR13kubjt_pu:2085": "kubjikāstrasya māhātmyaṃ kulālītantranirgatam // KubjT_10.32 //",
    "GR13kubjt_pu:2086": "pāramparyakramāyātam upadeśasamanvitam /",
    "GR13kubjt_pu:2087": "vilomavihitaṃ sarvaṃ khādakāstre 'py ayaṃ vidhiḥ // KubjT_10.33 //",
    "GR13kubjt_pu:2088": "khādakāstrasya lakṣeṇa nirācāreṇa yojayet /",
    "GR13kubjt_pu:2089": "māṃsāhārasvarūpasya parivartaṃ karoti ca // KubjT_10.34 //",
    "GR13kubjt_pu:2090": "tatkṣaṇād viṣṇupaṅkena lepanāt siṃharūpadhṛk /",
    "GR13kubjt_pu:2091": "jāyate nārasiṃhatvaṃ yad dhṛtaṃ viṣṇunā purā // KubjT_10.35 //",
    "GR13kubjt_pu:2092": "viṣṇunāpi purā cīrṇaṃ vrataṃ hy asyāḥ subhīṣaṇam /",
    "GR13kubjt_pu:2093": "tena taṃ nārasiṃhatvaṃ tasya siddhaṃ sudāruṇam // KubjT_10.36 //",
    "GR13kubjt_pu:2094": "nāyātaṃ martyalokedaṃ kvacit siddhaṃ krame sthitam /",
    "GR13kubjt_pu:2095": "māhātmyaṃ gopitaṃ hy asyāḥ siddhair bhṛgupuraḥsaraiḥ // KubjT_10.37 //",
    "GR13kubjt_pu:2096": "astrasya dūtikā hy eṣā kubjikāmnāyanirgatā /",
    "GR13kubjt_pu:2097": "siddhavidyāmahaughaiṣā āśusiddhā sugopitā // KubjT_10.38 //",
    "GR13kubjt_pu:2098": "kuleśvaryāṅgasambhūtā suvratā yā guṇojjvalā /",
    "GR13kubjt_pu:2099": "gopitā anyatantreṣu pratyakṣā kubjikāmate // KubjT_10.39 //",
    "GR13kubjt_pu:2100": "etad devyāṅgaṣaṭkaṃ tu nānānandapradāyakam /",
    "GR13kubjt_pu:2101": "devyā hṛdayamāhātmyaṃ nityātantram aśeṣakam // KubjT_10.40 //",
    "GR13kubjt_pu:2102": "nityānandakarī dūtī devyā hṛdi samudbhavā /",
    "GR13kubjt_pu:2103": "tena nityā samākhyātā svādhiṣṭhānaṃ samāśritā // KubjT_10.41 //",
    "GR13kubjt_pu:2104": "siddhātantraṃ śirodbhūtaṃ tatra devyā mahābalā /",
    "GR13kubjt_pu:2105": "siddhayogeśvarī nāma raudraśaktir mahojjvalā // KubjT_10.42 //",
    "GR13kubjt_pu:2106": "anāhatena saṃyuktā raudradevyā mahābalā /",
    "GR13kubjt_pu:2107": "siddhayogeśvarītantre asyāḥ kīrtir anekadhā // KubjT_10.43 //",
    "GR13kubjt_pu:2108": "devyāḥ śikhiśikhodbhūtā svacchandānekabhedataḥ /",
    "GR13kubjt_pu:2109": "maṇibhedāntarālena svacchandādyaṃ vinirmitam // KubjT_10.44 //",
    "GR13kubjt_pu:2110": "svatantrā sahajā śāntā svacchandagatigāminī /",
    "GR13kubjt_pu:2111": "maṇibhedaṃ pūrayantī svacchandārthaprabodhikā // KubjT_10.45 //",
    "GR13kubjt_pu:2112": "svacchandena svarūpeṇa śikhāsūtraṃ pravartate /",
    "GR13kubjt_pu:2113": "svacchandāghorarūpasya tasyedaṃ tantram uttamam // KubjT_10.46 //",
    "GR13kubjt_pu:2114": "tanutrāṇasamudbhūtaṃ tantraṃ sammohanādikam /",
    "GR13kubjt_pu:2115": "viśuddhibhāvanāsīnaṃ dūtyanekasusaṅkulam // KubjT_10.47 //",
    "GR13kubjt_pu:2116": "anekāścaryakartāraṃ sammohadhvaṃsakārakam /",
    "GR13kubjt_pu:2117": "sammohanaṃ tu tenedaṃ māhātmyaṃ tatra tasya vai // KubjT_10.48 //",
    "GR13kubjt_pu:2118": "devyā netrasamudbhūtaṃ jyotiḥśāstraṃ svarodayam /",
    "GR13kubjt_pu:2119": "ājñādhāragataṃ hy etat sāmarthyānekasaṅkulam // KubjT_10.49 //",
    "GR13kubjt_pu:2120": "kaivalyādyaṃ ca yat kiñcit tan netrāṅgasamudbhavam /",
    "GR13kubjt_pu:2121": "asyāṅgasya tu māhātmyaṃ jyotiṣeśvarasāgare // KubjT_10.50 //",
    "GR13kubjt_pu:2122": "paramāstrasya madhye tu khādakāstraṃ mahābalam /",
    "GR13kubjt_pu:2123": "tasya vyāvarṇitaṃ pūrvaṃ tantraṃ svābhāvalakṣaṇam // KubjT_10.51 //",
    "GR13kubjt_pu:2124": "abhiṣekaṃ pravakṣyāmi sarvapāpapraṇāśanam /",
    "GR13kubjt_pu:2125": "paramāstraprayogena sarvaṃ tatra na saṃśayaḥ // KubjT_10.52 //",
    "GR13kubjt_pu:2126": "śūladaṇḍaṃ samuddhṛtya nābhisthaṃ varṇam uddharet /",
    "GR13kubjt_pu:2127": "śūladaṇḍāsanasthaṃ tu karṇabhūṣaṇavāmakam // KubjT_10.53 //",
    "GR13kubjt_pu:2128": "vāmajaṅghāsamāyuktaṃ nitambālaṅkṛtaṃ priye /",
    "GR13kubjt_pu:2129": "etad devyāstraparamaṃ nāpuṇyo labhate sphuṭam // KubjT_10.54 //",
    "GR13kubjt_pu:2130": "kramapūjāvidhānena yathāvibhavavistaram /",
    "GR13kubjt_pu:2131": "dīpamālābhir uddyotaṃ kṛtvā dhūpādhivāsitam // KubjT_10.55 //",
    "GR13kubjt_pu:2132": "śaṅkhaṃ vā kalaśaṃ vāpi abhimantrya svavidyayā /",
    "GR13kubjt_pu:2133": "uttamādhamamadhyasya karmasevānusārataḥ // KubjT_10.56 //",
    "GR13kubjt_pu:2134": "tayā vidyābhiṣekaṃ tu nyastavyā kalaśe tu sā /",
    "GR13kubjt_pu:2135": "śiṣyahaste tu taṃ dattvā idaṃ kūṭaṃ tu yojayet // KubjT_10.57 //",
    "GR13kubjt_pu:2136": "yāvat kṣubhyaty asau hastaḥ svayam eva calaty asau /",
    "GR13kubjt_pu:2137": "dhāraṇād iva saṃyātaṃ yadā patati mastake // KubjT_10.58 //",
    "GR13kubjt_pu:2138": "tadā tu jāyate 'sau vai sādhyalakṣaṇasādhakaḥ /",
    "GR13kubjt_pu:2139": "dagdhapāpaḥ prajāyeta nātra kāryavicāraṇāt // KubjT_10.59 //",
    "GR13kubjt_pu:2140": "nāśiṣyāya pradātavyaṃ na dhūrtāya na nindake /",
    "GR13kubjt_pu:2141": "bhaktāya śraddadhānāya gurubhaktāya sundari // KubjT_10.60 //",
    "GR13kubjt_pu:2142": "tasya deyam idaṃ devi abhiṣekaṃ varānane /",
    "GR13kubjt_pu:2143": "tadā tu sādhayet karma yad uktaṃ karmasantatau // KubjT_10.61 //",
    "GR13kubjt_pu:2144": "3 ṭpha 3 hūṃ 2 yataghāvi 2 yataghā 2 mava 2 haka 2 ṭacapra 2 ṭaca parūnuta rataragho 2 rasphupra hrauṃ hrīṃ hrāṃ || KubjT_10.62 ||",
    "GR13kubjt_pu:2145": "lakṣaṃ vai pūrvasevāyāṃ sidhyate nātra saṃśayaḥ /",
    "GR13kubjt_pu:2146": "ṣaḍaṅgaṃ ṣaṭprakāraṃ ca ṣaḍyoginyaḥ ṣaḍadhvaram // KubjT_10.63 //",
    "GR13kubjt_pu:2147": "ṣaṭ prakārāṇi ṣaṭ siddhā jñātvaitān bhinnadṛṣṭinā /",
    "GR13kubjt_pu:2148": "sa jānāti varārohe samastāmnāyapaddhatim // KubjT_10.64 //",
    "GR13kubjt_pu:2149": "anyathā na bhavet siddhiḥ kiñcijjñaḥ paścimānvaye /",
    "GR13kubjt_pu:2150": "śrutvā savismayaṃ vākyam ānandapraṇayānvitam // KubjT_10.65 //",
    "GR13kubjt_pu:2151": "uvācedaṃ punaḥ kubjī ṣaḍadhvaṃ vada me prabho // KubjT_10.66 //",
    "GR13kubjt_pu:2152": "śrībhairava uvāca yuktam uktaṃ ca deveśi śrūyatāṃ paramārthataḥ /",
    "GR13kubjt_pu:2153": "saṅkṣepāt kathayiṣyāmi śeṣānyat purataḥ punaḥ // KubjT_10.67 //",
    "GR13kubjt_pu:2154": "bhūtaṃ bhāvaṃ tathā śāktaṃ māntraṃ raudraṃ ca śāmbhavam /",
    "GR13kubjt_pu:2155": "ājñātaḥ sampravarteta ṣaḍadhvedaṃ kulānvaye // KubjT_10.68 //",
    "GR13kubjt_pu:2156": "bhūtaṃ bhuvanāvaraṇaṃ padaṃ bhāvaṃ prayujyate /",
    "GR13kubjt_pu:2157": "śāktaṃ varṇāḥ samākhyātā māntraṃ dvādaśa kīrtitāḥ // KubjT_10.69 //",
    "GR13kubjt_pu:2158": "raudraṃ kalādhvaraṃ proktaṃ śāmbhavaṃ tattvalakṣaṇam /",
    "GR13kubjt_pu:2159": "ājñānalavatī dīkṣā mantrāṇāṃ sādhane hitā // KubjT_10.70 //",
    "GR13kubjt_pu:2160": "sā cājñā pūrvikā siddhā anyathā tilaghātakī /",
    "GR13kubjt_pu:2161": "sā ca tattvavatāṃ caiva tattvaṃ vai śāmbhavam padam // KubjT_10.71 //",
    "GR13kubjt_pu:2162": "tat padaṃ vidyate yasya sāmarthajñaḥ sa sarvaśaḥ /",
    "GR13kubjt_pu:2163": "jñānamārgaprasiddhyarthaṃ dīkṣā vedhavatī śubhā // KubjT_10.72 //",
    "GR13kubjt_pu:2164": "yogyatātaḥ pradātavyā subhaktasya kulādhvare /",
    "GR13kubjt_pu:2165": "sarvāsām eva dīkṣānāṃ cottamā parikīrtitā // KubjT_10.73 //",
    "GR13kubjt_pu:2166": "tena vedho na kartavyo na jñātaṃ yāva niścayam /",
    "GR13kubjt_pu:2167": "śāmbhavājñābhimānena lobhamohaḥ prakīrtitaḥ // KubjT_10.74 //",
    "GR13kubjt_pu:2168": "sāmarthyo 'nyo na me tulyo ya evaṃ manyate kudhīḥ /",
    "GR13kubjt_pu:2169": "ājñātaḥ sampravarteta kiṃ tu bhūtavatī bhavet // KubjT_10.75 //",
    "GR13kubjt_pu:2170": "atha cet paripakvasya ṣaḍvidho hy alpasvalpavat /",
    "GR13kubjt_pu:2171": "pṛthivyādīni bhūtāni cāviśanti ca yasya vai // KubjT_10.76 //",
    "GR13kubjt_pu:2172": "bhūtāveśaṃ tu tad viddhi bhāvāveśam ataḥ śṛṇu /",
    "GR13kubjt_pu:2173": "śabdaḥ sparśas tathā rūpaṃ raso gandhaś ca bhāvajam // KubjT_10.77 //",
    "GR13kubjt_pu:2174": "śrotraṃ tvak cakṣuṣī jihvā ghrāṇaṃ śaktimano viduḥ /",
    "GR13kubjt_pu:2175": "vācā pāṇis tathā pādaṃ pāyūpasthaṃ tu māntrajam // KubjT_10.78 //",
    "GR13kubjt_pu:2176": "mano buddhis tathā garvaḥ prakṛtau guṇa raudrajam /",
    "GR13kubjt_pu:2177": "puruṣādinivṛt[t]yantam unmanatvaṃ parāntikam // KubjT_10.79 //",
    "GR13kubjt_pu:2178": "etat te śāmbhavaṃ jñānaṃ bhuvanādyaṃ mahāhradam // KubjT_10.80 //",
    "GR13kubjt_pu:2179": "śrīkubjikā uvāca bhūtādiśāmbhavāntasya bhedopāyaṃ pṛthak pṛthak /",
    "GR13kubjt_pu:2180": "kathitaṃ tu yathā nātha tathā tatpratyayaṃ vada // KubjT_10.81 //",
    "GR13kubjt_pu:2181": "śrībhairava uvāca sādhu devi mahāprājñe kathayāmi sapratyayam /",
    "GR13kubjt_pu:2182": "anyathā tat kathaṃ tasya bhrāntijñānaṃ vinaśyati // KubjT_10.82 //",
    "GR13kubjt_pu:2183": "kampate bhramate rodec cotpaten nipated vadet /",
    "GR13kubjt_pu:2184": "anibaddharavonmādī sasaṃjño bhūtavad yathā // KubjT_10.83 //",
    "GR13kubjt_pu:2185": "bhūtāveśasya cihnedaṃ bhāvāveśam ataḥ śṛṇu /",
    "GR13kubjt_pu:2186": "yāni cihnāni jāyante bhāvaviddhasya bhāvini // KubjT_10.84 //",
    "GR13kubjt_pu:2187": "ghūrmaṇaṃ svedaromāñca aśrupātāṅgamoṭanam /",
    "GR13kubjt_pu:2188": "ārādhya smaraṇād evaṃ sampadyante svabhāvadhṛk // KubjT_10.85 //",
    "GR13kubjt_pu:2189": "bhramate cakravat pātaḥ kāṣṭhavat kṣubhitekṣaṇaḥ /",
    "GR13kubjt_pu:2190": "paśyate vibhramāpannaḥ śaktivedhopalakṣayet // KubjT_10.86 //",
    "GR13kubjt_pu:2191": "kampate bhramate caiva jalpate vadate 'khilam /",
    "GR13kubjt_pu:2192": "mantrāveśasya cihnedaṃ kathitaṃ tava śobhane // KubjT_10.87 //",
    "GR13kubjt_pu:2193": "raudraṃ caivam ato brūmi pañcāvasthā[ s] tu raudrajāḥ /",
    "GR13kubjt_pu:2194": "anādhītāni śāstrāṇi granthataś cārthataḥ sudhīḥ // KubjT_10.88 //",
    "GR13kubjt_pu:2195": "atītānāgataṃ sarvaṃ vartamānasya yat phalam /",
    "GR13kubjt_pu:2196": "raudraśaktisamāveśāt sarvam eva prapadyate // KubjT_10.89 //",
    "GR13kubjt_pu:2197": "yasyedaṃ vartate cihnaṃ raudrāveśaṃ tad ucyate /",
    "GR13kubjt_pu:2198": "śāmbhavena tu vedhena sarvāṇy etāni suvrate // KubjT_10.90 //",
    "GR13kubjt_pu:2199": "śuddhaśāmbhavavedhasya sāmprataṃ nirṇayaṃ śṛṇu /",
    "GR13kubjt_pu:2200": "yena viddhasya loke 'smin sarvajñatvaṃ prapadyate // KubjT_10.91 //",
    "GR13kubjt_pu:2201": "pūrvoktena tu kālena śodhitas tu yadā śiśuḥ /",
    "GR13kubjt_pu:2202": "tadā sampadyate tasya śāmbhavaṃ guṇadāyakam // KubjT_10.92 //",
    "GR13kubjt_pu:2203": "kubjīśo yaṃ yadāyātaḥ puṃso janmany apaścime /",
    "GR13kubjt_pu:2204": "tadā sampadyate tasya śāmbhavaṃ kubjike tanau // KubjT_10.93 //",
    "GR13kubjt_pu:2205": "bahvarthakāle 'pi viśodhitātmā ātmaiva sau paśyati sarvabhūtān /",
    "GR13kubjt_pu:2206": "na me samāno bhuvanāntarāle viśuddhabhāvo bhavate hy akāle // KubjT_10.94",
    "GR13kubjt_pu:2207": "ekaikaṃ bhuvanaṃ paśyet puṃsādau conmanāvadhim /",
    "GR13kubjt_pu:2208": "viśuddhatanujo hy evaṃ dehenānena cotpatet // KubjT_10.95 //",
    "GR13kubjt_pu:2209": "na kampadhunane tasya īśadghūrmiḥ pravartate /",
    "GR13kubjt_pu:2210": "viṣonmūrchāgatas tv evaṃ tiṣṭhate bhūtakumbhavat // KubjT_10.96 //",
    "GR13kubjt_pu:2211": "paśyate cāgrataḥ sarvaṃ tattvavrātaṃ sadoditam /",
    "GR13kubjt_pu:2212": "tatkṣaṇād viṣayān mucyej jīrṇakañcur yathoragaḥ // KubjT_10.97 //",
    "GR13kubjt_pu:2213": "sadānandamadonmattaḥ sarvajñaguṇabhūṣitaḥ /",
    "GR13kubjt_pu:2214": "śāmbhavena tu viddhasya cihnedaṃ sampravartate // KubjT_10.98 //",
    "GR13kubjt_pu:2215": "bhūtabhāvanaśaktīnāṃ mantrāveśa[ ṃ ] saraudrajam /",
    "GR13kubjt_pu:2216": "krameṇa śāmbhavas teṣāṃ viśuddhatvaṃ yathā yathā // KubjT_10.99 //",
    "GR13kubjt_pu:2217": "jhalajhaleti yad vedhaṃ sampūrṇaghaṭavad yathā /",
    "GR13kubjt_pu:2218": "bhūtāntaśaktimantrādau tathedaṃ sampracakṣyate // KubjT_10.100 //",
    "GR13kubjt_pu:2219": "gurubhaktivihīnānāṃ vañcakānāṃ yaśasvini /",
    "GR13kubjt_pu:2220": "pūrvaṃ śāmbhavaviddhasya bhūtādyaṃ sampravartate // KubjT_10.101 //",
    "GR13kubjt_pu:2221": "śrīkubjikā uvāca vedhadīkṣāparaṃ nāsti kathaṃ sā pratyayātmikā /",
    "GR13kubjt_pu:2222": "pratyaye sati sañjāte kathaṃ tan mokṣalakṣaṇam // KubjT_10.102 //",
    "GR13kubjt_pu:2223": "śrībhairava uvāca pratyaye sati mokṣo ' sti piṇḍapātena sarvathā /",
    "GR13kubjt_pu:2224": "viṣayeṣu na mucyeta siddhabhāvaṃ na gacchati // KubjT_10.103 //",
    "GR13kubjt_pu:2225": "śāmbhavena tu vedhena tatkṣaṇād viṣayojjhitaḥ /",
    "GR13kubjt_pu:2226": "viṣayojjhita-ātmā vai dehenānena cotpatet // KubjT_10.104 //",
    "GR13kubjt_pu:2227": "yena vedhena viddhasya sukhāsvādo na vidyate /",
    "GR13kubjt_pu:2228": "sa kathaṃ svārthanirmukto viṣayeṣu virajyate // KubjT_10.105 //",
    "GR13kubjt_pu:2229": "śāmbhave na hi samprāpte darpeṇākulitekṣaṇaḥ /",
    "GR13kubjt_pu:2230": "nāyakaiḥ so 'bhibhūyeta na sidhyaty adhikārakṛt // KubjT_10.106 //",
    "GR13kubjt_pu:2231": "ājñānande samutpanne na gantavyaṃ guroḥ kulāt /",
    "GR13kubjt_pu:2232": "kasmāt sāmarthyahetvarthaṃ yāvan notpādayed guṇān // KubjT_10.107 //",
    "GR13kubjt_pu:2233": "divā preṣaṇatanniṣṭho rātrau jñānaparigrahaḥ /",
    "GR13kubjt_pu:2234": "evaṃ sampādayet sarvaṃ sāmarthyaṃ tu guroḥ kule // KubjT_10.108 //",
    "GR13kubjt_pu:2235": "apreṣite na gantavyaṃ na kuryāc colbaṇādikam /",
    "GR13kubjt_pu:2236": "ye na kopavaśād ājñāṃ dāsyanti gamanaṃ prati // KubjT_10.109 //",
    "GR13kubjt_pu:2237": "śāmbhavājñāsamutpanne ya evaṃ kurute kudhīḥ /",
    "GR13kubjt_pu:2238": "tasya pīṭhādhipāḥ pālāś cābhibhūyanty anekadhā // KubjT_10.110 //",
    "GR13kubjt_pu:2239": "anuṣṭhānatapopāyair yadānandabhṛtas tanuḥ /",
    "GR13kubjt_pu:2240": "tadādhikāraḥ kartavyo yasyājñā tasya tatpade // KubjT_10.111 //",
    "GR13kubjt_pu:2241": "anujñāto 'bhiṣiktasya nāmamālāṃ prakāśayet /",
    "GR13kubjt_pu:2242": "navapañcavidhaṃ dravyaṃ pūjārthe sampradarśitam // KubjT_10.112 //",
    "GR13kubjt_pu:2243": "śubhe 'hani muhūrte ca caturdaśyāṣṭamīṣu ca /",
    "GR13kubjt_pu:2244": "darpaṇodarabhūbhāge vastre vātha suśobhane // KubjT_10.113 //",
    "GR13kubjt_pu:2245": "tatopari yajet siddhān sarvajñaguṇaśālinān /",
    "GR13kubjt_pu:2246": "caturviṃśa ṣoḍaśaivam aṣṭau caiva tripaṅktiṣu // KubjT_10.114 //",
    "GR13kubjt_pu:2247": "dvau siddhau madhyadeśe tu kuṅkumena tu cākṣataiḥ /",
    "GR13kubjt_pu:2248": "trihastaṃ maṇḍalaṃ kuryād ūrdhvādau pūrvapaścimam // KubjT_10.115 //",
    "GR13kubjt_pu:2249": "śṛṅgātakākṛti hy evaṃ tatra pūjāṃ samārabhet /",
    "GR13kubjt_pu:2250": "pūjayitvā vidhānena dravyaiḥ pañcanavādibhiḥ // KubjT_10.116 //",
    "GR13kubjt_pu:2251": "pṛthagdīpaiḥ pūjayitvā phalguṣālisugandhibhiḥ /",
    "GR13kubjt_pu:2252": "supraṇītaṃ subhaktaṃ ca ājñāguṇavidhāyinam // KubjT_10.117 //",
    "GR13kubjt_pu:2253": "tataḥ praveśayec chiṣyaṃ puṣpaṃ mocāpayed iti /",
    "GR13kubjt_pu:2254": "yasmin mārge patet puṣpaṃ tan nāma tasya dāpayet // KubjT_10.118 //",
    "GR13kubjt_pu:2255": "prakaṭaṃ śiva vijñeyaṃ guptam ānanda-m-ucyate /",
    "GR13kubjt_pu:2256": "akārādikṣakārāntaṃ pañcāśaguṇalakṣitam // KubjT_10.119 //",
    "GR13kubjt_pu:2257": "akṣare akṣare siddhaṃ puṣpapātād vilakṣayet /",
    "GR13kubjt_pu:2258": "śrīkaṇṭhānantasūkṣmeśaṃ trimūrtir amaro 'rghinaḥ // KubjT_10.120 //",
    "GR13kubjt_pu:2259": "tithīśo bhārabhūtiś ca sthāṇunāmo haras tathā /",
    "GR13kubjt_pu:2260": "jhaṇṭīśo bhauktikaś caiva sadyojātas tv anugrahī // KubjT_10.121 //",
    "GR13kubjt_pu:2261": "krūrasenas tathānyo vai mahāsenas tataḥ paraḥ /",
    "GR13kubjt_pu:2262": "prathamādau sthitā hy ete upariṣṭād vilakṣayet // KubjT_10.122 //",
    "GR13kubjt_pu:2263": "krodhaś caṇḍaḥ pracaṇḍaś ca śivaikarudra eva ca /",
    "GR13kubjt_pu:2264": "kūrmaś caivaikanetraś ca caturāsyo 'vasānugaḥ // KubjT_10.123 //",
    "GR13kubjt_pu:2265": "prathamā yā sthitā paṅktiḥ pīṭhatrayavibhūṣitā /",
    "GR13kubjt_pu:2266": "ajeśaḥ śarma somaś ca lāṅgulīśo 'tha dārukaḥ // KubjT_10.124 //",
    "GR13kubjt_pu:2267": "ardhanāryo hy umākānto āṣāḍhī diṇḍir eva ca /",
    "GR13kubjt_pu:2268": "dhātrīśaś ca tathā mīno meṣo lohita-m-eva ca // KubjT_10.125 //",
    "GR13kubjt_pu:2269": "śikhīśaś chagalaṇḍaś ca dviraṇḍo madhyapaṅktigāḥ /",
    "GR13kubjt_pu:2270": "mahākālaś ca vālākhyo bhujaṅgākhyaḥ pinākinaḥ // KubjT_10.126 //",
    "GR13kubjt_pu:2271": "khaḍgānando bakānandaḥ śvetānandas tathaiva ca /",
    "GR13kubjt_pu:2272": "bhṛguś caivāntime cakre aṣṭau tāṃś ca prapūjayet // KubjT_10.127 //",
    "GR13kubjt_pu:2273": "lākulānanda madhyasthaṃ saṃvartānandasaṃyutam /",
    "GR13kubjt_pu:2274": "tayor madhyagatāṃ devīṃ kubjikāṃ parameśvarīm // KubjT_10.128 //",
    "GR13kubjt_pu:2275": "pūjayet pīṭhasaṃyuktāṃ pāramparyeṇa saṃyutām /",
    "GR13kubjt_pu:2276": "yathā siddhās tathā devyāḥ saṃhāryādi prapūjayet // KubjT_10.129 //",
    "GR13kubjt_pu:2277": "vāgeśyantāḥ krameṇaiva guruvaktraprasādataḥ /",
    "GR13kubjt_pu:2278": "ṣaḍāre ḍādiṣaṭkaṃ tu krameṇaiva prapūjayet // KubjT_10.130 //",
    "GR13kubjt_pu:2279": "kulāṣṭakaṃ tato bāhye aṣṭāre paṅkaje kramāt /",
    "GR13kubjt_pu:2280": "pañcadravyabhṛtaṃ pātraṃ tadagre sanniveśayet // KubjT_10.131 //",
    "GR13kubjt_pu:2281": "kramāmnāyaṃ punaḥ pātre kuryāt tenābhiṣecanam /",
    "GR13kubjt_pu:2282": "mukhena vātha kartavyaṃ yasyopari subhāvanā // KubjT_10.132 //",
    "GR13kubjt_pu:2283": "tataś cādeśayet taṃ tu kuru kāryaṃ yadṛcchayā /",
    "GR13kubjt_pu:2284": "adhikārapadaṃ sarvaṃ mokṣitaṃ te prasādataḥ // KubjT_10.133 //",
    "GR13kubjt_pu:2285": "tataḥ prabhṛti deveśi yogyo bhavati śāsane /",
    "GR13kubjt_pu:2286": "śāsanaṃ bhūṣayen nityaṃ guptācāravidhau sthitaḥ // KubjT_10.134 //",
    "GR13kubjt_pu:2287": "avyaktena tu liṅgena vyaktaliṅgena vā punaḥ /",
    "GR13kubjt_pu:2288": "yena liṅgena yasyedaṃ talliṅgaṃ na parityajet // KubjT_10.135 //",
    "GR13kubjt_pu:2289": "ākāśāt patitaṃ toyaṃ yathā gacchati sāgaram /",
    "GR13kubjt_pu:2290": "gartānadyopacāreṇa tathā sarvaṃ kulānvaye // KubjT_10.136 //",
    "GR13kubjt_pu:2291": "yāsyanti liṅginaḥ sarve niścayārtho 'nyathā na hi /",
    "GR13kubjt_pu:2292": "kasmāt pratyakṣarūpeṇa tatrājñā vartate yataḥ // KubjT_10.137 //",
    "GR13kubjt_pu:2293": "samudravat kulānandaṃ yasmāt tat sarvatomukham /",
    "GR13kubjt_pu:2294": "kulaṃ tad eva vijñeyaṃ sarvānugrahakārakam // KubjT_10.138 //",
    "GR13kubjt_pu:2295": "brāhmaṇaṃ kṣatriyaṃ vaiśyaṃ śūdraṃ prākṛtam antyajam /",
    "GR13kubjt_pu:2296": "mātaṅgamlecchajātyutthaṃ bauddhasāṅkhyadigambaram // KubjT_10.139 //",
    "GR13kubjt_pu:2297": "tridaṇḍamuṇḍakhaṭvāṅga- muṣalānyakriyānvitam /",
    "GR13kubjt_pu:2298": "yāsyanti paramaṃ śaivaṃ śaivo yāti na kutracit // KubjT_10.140 //",
    "GR13kubjt_pu:2299": "tac ca kaulabhṛtānandaṃ netaraṃ tu kriyākulam /",
    "GR13kubjt_pu:2300": "sarvajñamārgavihitaṃ sarvācāraprapālakam // KubjT_10.141 //",
    "GR13kubjt_pu:2301": "kaulikācāramārgeṇa bhāvādvaitena sarvathā /",
    "GR13kubjt_pu:2302": "tattvādvaitena mārgeṇa sarvathā yatra saṃsthitaḥ // KubjT_10.142 //",
    "GR13kubjt_pu:2303": "pālayel laukikācāram advaitaṃ samanuṣṭhayet /",
    "GR13kubjt_pu:2304": "gopayed guptaliṅgāni tatpraviṣṭāni sarvathā // KubjT_10.143 //",
    "GR13kubjt_pu:2305": "adhamād uttamaṃ jñānaṃ yady arthī uttamo bhavet /",
    "GR13kubjt_pu:2306": "liṅgino vā dvijanmā vā ājñārthī tu na vañcayet // KubjT_10.144 //",
    "GR13kubjt_pu:2307": "ekānte vihitaṃ sarvaṃ kurvīta na janākule /",
    "GR13kubjt_pu:2308": "anyathā sthitibhaṅgaḥ syān naśyate śāsanaṃ priye // KubjT_10.145 //",
    "GR13kubjt_pu:2309": "varjayet kaulikān bauddhān tathā mīmāṃsakāsthitān /",
    "GR13kubjt_pu:2310": "kasmād bhraṣṭakriyā teṣāṃ na mokṣo naiva sādhanam // KubjT_10.146 //",
    "GR13kubjt_pu:2311": "jihvopasthanimittārtham advaitaṃ teṣu sarvathā /",
    "GR13kubjt_pu:2312": "kaulikācāranirmuktāḥ śvānavad vicaranti te // KubjT_10.147 //",
    "GR13kubjt_pu:2313": "nirācāraṃ prakurvanti nirācāravivarjitāḥ /",
    "GR13kubjt_pu:2314": "viṣaṃ bhakṣanti te mūḍhā yathājñāmantravarjitāḥ // KubjT_10.148 //",
    "GR13kubjt_pu:2315": "yady api te trikālajñās trailokyākarṣaṇakṣamāḥ /",
    "GR13kubjt_pu:2316": "tathāpi saṃvṛtācārāḥ pālayanti kulasthitim // KubjT_10.149 //",
    "GR13kubjt_pu:2317": "nirācāreṇa yogena paśyanti viṣayojjhitāḥ /",
    "GR13kubjt_pu:2318": "viṣayastho 'pahāsitvaṃ nirācāreṇa yāty asau // KubjT_10.150 //",
    "GR13kubjt_pu:2319": "bhraṣṭanaṣṭakulaṃ tyajya kulakaulaṃ samāśrayet /",
    "GR13kubjt_pu:2320": "tatra yogigurūṇāṃ ca pūjyate caraṇāmbujam // KubjT_10.151 //",
    "GR13kubjt_pu:2321": "samayena vinā devi samartho bhavate katham /",
    "GR13kubjt_pu:2322": "sāmarthyena vinā caryā nirācārātmikā bhavet // KubjT_10.152 //",
    "GR13kubjt_pu:2323": "jñātvāmnāyapadaṃ sarvaṃ yathāvasthaṃ kuleśvaram /",
    "GR13kubjt_pu:2324": "ṣaṭprakāravidhānena nirgatācārarūpiṇam // KubjT_10.153 //",
    "GR13kubjt_pu:2325": "sāmarthyaguṇayuktātmā viṣayātīto jitendriyaḥ /",
    "GR13kubjt_pu:2326": "virajo rañjitātmā vai nirācāro bhavet tu saḥ // KubjT_10.154 //",
    "GR13kubjt_pu:2327": "etat te kathitaṃ devi sarahasyaṃ sugopitam /",
    "GR13kubjt_pu:2328": "anyad yat te manasthaṃ tu tat pṛccha vadato mama // KubjT_10.155 //",
    "GR13kubjt_pu:2329": "iti kulālikāmnāye śrīkubjikāmate devyāsamayo nāma mantroddhāre daśamaḥ paṭalaḥ",
    "GR13kubjt_pu:2330": "śrīkubjikā uvāca mantratantrais tvayā deva bhrāmitāhaṃ kriyādibhiḥ /",
    "GR13kubjt_pu:2331": "dhyānadhāraṇayogaiś ca idānīṃ kathaya sphuṭam // KubjT_11.1 //",
    "GR13kubjt_pu:2332": "pūrvatantre tvayā deva sūcitaṃ na prakāśitam /",
    "GR13kubjt_pu:2333": "adhunā śrotum icchāmi ṣaṭpadārthavinirṇayam // KubjT_11.2 //",
    "GR13kubjt_pu:2334": "śrībhairava uvāca mahānandakaraṃ vākyaṃ mahāścaryakaraṃ param /",
    "GR13kubjt_pu:2335": "gopitaṃ sarvadevānāṃ tathā te kathayāmy aham // KubjT_11.3 //",
    "GR13kubjt_pu:2336": "anādinidhaneśānāc chivāt paramakāraṇāt /",
    "GR13kubjt_pu:2337": "divyājñāyāḥ kramo jātaḥ pāramparyaughasantatiḥ // KubjT_11.4 //",
    "GR13kubjt_pu:2338": "akulaṃ ca kulaṃ caiva kulākulavinirṇayam /",
    "GR13kubjt_pu:2339": "adhunā kathayiṣyāmi navadhā nirṇayo yathā // KubjT_11.5 //",
    "GR13kubjt_pu:2340": "parasya paramāṃ viddhi yonim ādyāṃ mahāmbike /",
    "GR13kubjt_pu:2341": "rūpātītādiyogena pareccheyaṃ caturvidhā // KubjT_11.6 //",
    "GR13kubjt_pu:2342": "rūpātītaṃ tu kāmākhyaṃ rūpaṃ pūrṇagirir mahān /",
    "GR13kubjt_pu:2343": "padaṃ jālandharākhyaṃ tu piṇḍam oḍraṃ prakīrtitam // KubjT_11.7 //",
    "GR13kubjt_pu:2344": "antimāmṛta sūkṣmā ca susūkṣmādyaṃ catuṣṭayam /",
    "GR13kubjt_pu:2345": "akuleśvaradevasya sambandhaḥ prathamaḥ smṛtaḥ // KubjT_11.8 //",
    "GR13kubjt_pu:2346": "rūpātītāt paro hinduḥ śaktyādhiṣṭhita bhāsvaraḥ /",
    "GR13kubjt_pu:2347": "tato nādo nirodhaś ca ardhacandram anukramāt // KubjT_11.9 //",
    "GR13kubjt_pu:2348": "etat tat pañcakaṃ proktaṃ jñānaratnamahodayam /",
    "GR13kubjt_pu:2349": "sā yoniḥ paramā jñeyā kriyādhvānamahodadhiḥ // KubjT_11.10 //",
    "GR13kubjt_pu:2350": "bindutattvāt paro bindur makārokāra-m-eva ca /",
    "GR13kubjt_pu:2351": "akāras tu samākhyātaḥ ṣaṭpadārthavibhedakaḥ // KubjT_11.11 //",
    "GR13kubjt_pu:2352": "rūpāt padaṃ samutpannaṃ kālarūpaṃ ṣaḍānanam /",
    "GR13kubjt_pu:2353": "ṣaḍvidhādhvānayogena sṛjate saṃharanti ca // KubjT_11.12 //",
    "GR13kubjt_pu:2354": "ādhārādheyayogena ṣaṭpadārthapadena ca /",
    "GR13kubjt_pu:2355": "kurute vividhāṃ sṛṣṭiṃ yena tat kathyate ' dhunā // KubjT_11.13 //",
    "GR13kubjt_pu:2356": "ātmā dhārayate śaktim ātmā haṃsoparisthitaḥ /",
    "GR13kubjt_pu:2357": "haṃsaḥ samīraṇāntasthaḥ sa ca nāḍīpathe sthitaḥ // KubjT_11.14 //",
    "GR13kubjt_pu:2358": "nāḍyaḥ piṇḍe sakarmādyaḥ paśur māyāmalānvitāḥ /",
    "GR13kubjt_pu:2359": "etat ṣaṭkaṃ samākhyātaṃ kulamārgaprabodhakam // KubjT_11.15 //",
    "GR13kubjt_pu:2360": "atra jātaṃ jagat sarvaṃ kriyākāraṇagocaram /",
    "GR13kubjt_pu:2361": "parāc ca śāmbhavaṃ jñānaṃ vijñānānekasaṅkulam // KubjT_11.16 //",
    "GR13kubjt_pu:2362": "viśuddhir bodhajananī ṣoḍaśānta-m-adhordhvataḥ /",
    "GR13kubjt_pu:2363": "maṇipūraka śabdasthaṃ daśapañcāvatārakam // KubjT_11.17 //",
    "GR13kubjt_pu:2364": "sā tu māyā parā jñeyā caturyonir mahāmbike /",
    "GR13kubjt_pu:2365": "śabdasūtreṇa yenaitāḥ pañcāśa maṇayo mahān // KubjT_11.18 //",
    "GR13kubjt_pu:2366": "āpūritāś ca mahatā tenedaṃ maṇipūrakam /",
    "GR13kubjt_pu:2367": "asyādhāraṃ tu vijñeyaṃ karṇakubjaṃ mahāpuram // KubjT_11.19 //",
    "GR13kubjt_pu:2368": "vijñānaiḥ pañcadaśabhiḥ pūritaṃ bhuktimuktidam /",
    "GR13kubjt_pu:2369": "maṇipūrakamālāyāṃ granthir jātā caturvidhā // KubjT_11.20 //",
    "GR13kubjt_pu:2370": "maṇḍalaṃ mantravidyāś ca mudrā granthiś caturvidhā /",
    "GR13kubjt_pu:2371": "māyāyantrodare cānyā puṃsāṃ sṛṣṭir anāhatā // KubjT_11.21 //",
    "GR13kubjt_pu:2372": "nadate daśadhā sā tu divyānandapradāyikā /",
    "GR13kubjt_pu:2373": "ciṇīti prathamaṃ śabdaṃ ciñcinī tu dvitīyakam // KubjT_11.22 //",
    "GR13kubjt_pu:2374": "cīravākī tṛtīyaṃ tu śaṅkhaśabdaṃ caturthakam /",
    "GR13kubjt_pu:2375": "pañcamaṃ tantrinirghoṣaṃ ṣaṣṭhaṃ vaṃśaravas tathā // KubjT_11.23 //",
    "GR13kubjt_pu:2376": "saptamaṃ kaṃsatālaṃ tu meghaśabdaṃ tu cāṣṭamam /",
    "GR13kubjt_pu:2377": "navamaṃ dāghanirghoṣaṃ daśamaṃ dundubhisvanaḥ // KubjT_11.24 //",
    "GR13kubjt_pu:2378": "navaśabdam parityajya daśamaṃ mokṣadaṃ param /",
    "GR13kubjt_pu:2379": "hananena vinā yena vyāhared daśadhā ravam // KubjT_11.25 //",
    "GR13kubjt_pu:2380": "tenaivānāhataṃ jātaṃ karṇakubjād vinirgatam /",
    "GR13kubjt_pu:2381": "daśadhā ravate-d-evam aṣṭapattroparisthitam // KubjT_11.26 //",
    "GR13kubjt_pu:2382": "daśadhā guṇadātāraṃ ciccetāhṛdayātmakam /",
    "GR13kubjt_pu:2383": "pramāṇapadayogena kṣobhayitvā navān bahūn // KubjT_11.27 //",
    "GR13kubjt_pu:2384": "kalākarmasamāyogāt svādhiṣṭhānaṃ vinirmitam /",
    "GR13kubjt_pu:2385": "śatakoṭisuvistīrṇaṃ bhuvanānekasaṅkulam // KubjT_11.28 //",
    "GR13kubjt_pu:2386": "māyākālakalākīrṇam ādhāraṃ brahmaṇas tu tat /",
    "GR13kubjt_pu:2387": "catuṣkalasamopetaṃ śivaśaktisamanvitam // KubjT_11.29 //",
    "GR13kubjt_pu:2388": "ṣaṭprakāram idaṃ kubji svādhiṣṭhānaṃ pṛthak pṛthak /",
    "GR13kubjt_pu:2389": "ṣaṭpadārthavibhāgo 'yaṃ durlabhaḥ prakaṭīkṛtaḥ // KubjT_11.30 //",
    "GR13kubjt_pu:2390": "kriyātattvārthanirdeśaṃ kubjike 'nyatra gopitam /",
    "GR13kubjt_pu:2391": "kulākulam idaṃ ṣaṭkam uttaraṃ te prakāśitam // KubjT_11.31 //",
    "GR13kubjt_pu:2392": "dakṣiṇasyāpi ṣaṭkasya sāmprataṃ nirṇayaṃ śṛṇu /",
    "GR13kubjt_pu:2393": "maṇipūrakadevasya tat tejo bhāsvaras tu yaḥ // KubjT_11.32 //",
    "GR13kubjt_pu:2394": "tatra tad dakṣiṇaṃ ṣaṭkam ājñāpūrvaṃ kulodbhavam /",
    "GR13kubjt_pu:2395": "sṛṣṭimārgakramāyātaṃ śivaśakteḥ kulākulam // KubjT_11.33 //",
    "GR13kubjt_pu:2396": "saṃhārapadaṣaṭkasya kulaṃ śaktyāntadakṣiṇam /",
    "GR13kubjt_pu:2397": "gudam ādhāram ity uktaṃ svādhiṣṭhānaṃ tu liṅgajam // KubjT_11.34 //",
    "GR13kubjt_pu:2398": "maṇipūraka nābhisthaṃ hṛdisthaṃ ca anāhatam /",
    "GR13kubjt_pu:2399": "viśuddhiḥ kaṇṭhadeśe tu ājñā netradvayāntare // KubjT_11.35 //",
    "GR13kubjt_pu:2400": "viśuddhiḥ ṣoḍaśair bhedair daśadhā tu anāhatam /",
    "GR13kubjt_pu:2401": "maṇipūraka vijñeyaṃ bhedair dvādaśabhiḥ sthitam // KubjT_11.36 //",
    "GR13kubjt_pu:2402": "anekārthaguṇādhāraṃ svādhiṣṭhānaṃ tu ṣaṭkalam /",
    "GR13kubjt_pu:2403": "catuṣkalaṃ tu ādhāram ājñābhedadvayaṃ viduḥ // KubjT_11.37 //",
    "GR13kubjt_pu:2404": "śrīkubjikā uvāca ājñābhedadvayaṃ nātha kathaṃ tat parameśvara /",
    "GR13kubjt_pu:2405": "ācacakṣva prayatnena yena bhrāntir vinaśyati // KubjT_11.38 //",
    "GR13kubjt_pu:2406": "śrībhairava uvāca lakṣavārasahasrais tu vāraṃ vāraṃ punaḥ punaḥ /",
    "GR13kubjt_pu:2407": "eṣa sāṅketiko hy arthaḥ kathyamānaṃ na budhyasi // KubjT_11.39 //",
    "GR13kubjt_pu:2408": "śāmbhavaṃ kathitaṃ jñānaṃ sṛṣṭimārgeṇa śaktigam /",
    "GR13kubjt_pu:2409": "icchāśaktisamāyuktam uttaraṃ te prakāśitam // KubjT_11.40 //",
    "GR13kubjt_pu:2410": "icchājñānaṃ parityajya śambhur atrāpi dakṣiṇam /",
    "GR13kubjt_pu:2411": "kriyāśaktir adhobhāge saṃyogāt pratyayāyate // KubjT_11.41 //",
    "GR13kubjt_pu:2412": "ūrdhvaśaktinipātena adhaḥśaktinikuñcanāt /",
    "GR13kubjt_pu:2413": "kurute vividhāṃ sṛṣṭim anekākārarūpiṇīm // KubjT_11.42 //",
    "GR13kubjt_pu:2414": "na śivena vinā śaktir na śivaḥ śaktivarjitaḥ /",
    "GR13kubjt_pu:2415": "kriyātattvasya mārgo 'yaṃ parecchādhvaṃ tu kevalam // KubjT_11.43 //",
    "GR13kubjt_pu:2416": "uttarasya tu mārgasya yac chatuṣkaṃ susūkṣmagam /",
    "GR13kubjt_pu:2417": "kṣobhitaṃ tena cātmānaṃ punaḥ ṣoḍaśadhā kṛtam // KubjT_11.44 //",
    "GR13kubjt_pu:2418": "viśuddhaṃ paratattvāntaṃ tenātmānaṃ visarpitam /",
    "GR13kubjt_pu:2419": "catustriṃśatibhedena tasmān 'nekavidhākṛtiḥ // KubjT_11.45 //",
    "GR13kubjt_pu:2420": "sapratyayaguṇādhāram avasthāguṇadāyakam /",
    "GR13kubjt_pu:2421": "lakṣyate yena suśroṇi tac chṛṇuṣva yathārthataḥ // KubjT_11.46 //",
    "GR13kubjt_pu:2422": "muktāphalanibhākāraṃ kvacij jvālācalācalam /",
    "GR13kubjt_pu:2423": "kvacin markaṭijālābhaṃ mṛgatṛṣṇeva cāpalam // KubjT_11.47 //",
    "GR13kubjt_pu:2424": "rūpātītaṃ ca rūpaṃ ca padapiṇḍaṃ caturvidham /",
    "GR13kubjt_pu:2425": "viśuddhatanudevasya ādyabhedaṃ catuṣṭayam // KubjT_11.48 //",
    "GR13kubjt_pu:2426": "sarahasyaṃ prabuddhānāṃ kṣubdhānāṃ tu kriyādhvare /",
    "GR13kubjt_pu:2427": "tasmāt pīṭhacatuṣkaṃ tu sañjātaṃ tu kulākulam // KubjT_11.49 //",
    "GR13kubjt_pu:2428": "kalābhṛttanudevasya kailāsoparisaṃsthitam /",
    "GR13kubjt_pu:2429": "madhyadeśe tu randhrasthaṃ śrīmadoḍrakuleśvaram // KubjT_11.50 //",
    "GR13kubjt_pu:2430": "prathamaṃ pītavarṇaṃ tu saśailavanakānanam /",
    "GR13kubjt_pu:2431": "vanopavanasaṃyuktaṃ hemaprākāramaṇḍitam // KubjT_11.51 //",
    "GR13kubjt_pu:2432": "nadīnadasamākīrṇam anekārthasamākulam /",
    "GR13kubjt_pu:2433": "sarvabījasamākīrṇaṃ caturasraṃ samantataḥ // KubjT_11.52 //",
    "GR13kubjt_pu:2434": "vajrārgalasamopetaṃ vajrahastā tu mālinī /",
    "GR13kubjt_pu:2435": "tatrādhipatyayogena pīṭhapīṭheśvarīyutam // KubjT_11.53 //",
    "GR13kubjt_pu:2436": "tasyaiva dakṣiṇe koṇe candrābhaṃ candravarcasam /",
    "GR13kubjt_pu:2437": "ardhacandra purākāraṃ sari tsarasamākulam // KubjT_11.54 //",
    "GR13kubjt_pu:2438": "jalakallolagambhīraṃ ṣaḍrasārṇavasaṅkulam /",
    "GR13kubjt_pu:2439": "vīcītaraṅgakallolais taṭāsphālanabhīṣaṇaiḥ // KubjT_11.55 //",
    "GR13kubjt_pu:2440": "tattvanāthoparisthaṃ tu puraṃ tat pārameśvaram /",
    "GR13kubjt_pu:2441": "himacandraśilābhiś ca samantān nicitaṃ tu tam // KubjT_11.56 //",
    "GR13kubjt_pu:2442": "prākāreṇa vicitreṇa gopurāṭṭālaśobhitam /",
    "GR13kubjt_pu:2443": "anekaguṇasañchannam anekāścaryasaṅkulam // KubjT_11.57 //",
    "GR13kubjt_pu:2444": "tatra tattveśvaraṃ devaṃ devyādhiṣṭhitavigraham /",
    "GR13kubjt_pu:2445": "śyāmavarṇaṃ sutejāḍhyaṃ pāśahastaṃ sulocanam // KubjT_11.58 //",
    "GR13kubjt_pu:2446": "ādhāraṃ sarvasṛṣṭes tu mahāpīṭhoparisthitam /",
    "GR13kubjt_pu:2447": "kailāsadakṣiṇe śṛṅge anekaguṇasaṅkulam // KubjT_11.59 //",
    "GR13kubjt_pu:2448": "śrīmajjālandharaṃ pīṭhaṃ tatrasthaṃ lakṣayet priye /",
    "GR13kubjt_pu:2449": "kailāsasyottare śṛṅge anekārcisamākulam // KubjT_11.60 //",
    "GR13kubjt_pu:2450": "grasantam iva trailokyaṃ sūryakoṭisamaprabham /",
    "GR13kubjt_pu:2451": "piṅgalaṃ dahanāvasthaṃ lelihānaṃ sudāruṇam // KubjT_11.61 //",
    "GR13kubjt_pu:2452": "mamāpi devi duṣprekṣyaṃ kiṃ punas tv itarair janaiḥ /",
    "GR13kubjt_pu:2453": "trikoṇapuramadhyasthaṃ vajraprākāramaṇḍitam // KubjT_11.62 //",
    "GR13kubjt_pu:2454": "vajrastambhamayaṃ divyaṃ puraṃ vai pārameśvaram /",
    "GR13kubjt_pu:2455": "kālāgnigopurāṭṭālaṃ samantāt pariveṣṭitam // KubjT_11.63 //",
    "GR13kubjt_pu:2456": "bahurūpasamākīrṇaṃ vidyāguṇavibhūṣitam /",
    "GR13kubjt_pu:2457": "anekāścaryasampannaṃ jīvabhūtaṃ jagattraye // KubjT_11.64 //",
    "GR13kubjt_pu:2458": "āpūritam idaṃ yena tena tat pūrṇasaṃjñitam /",
    "GR13kubjt_pu:2459": "saptajihvāsamopetaṃ kālarūpaṃ ṣaḍānanam // KubjT_11.65 //",
    "GR13kubjt_pu:2460": "pūrṇamāyā samāyuktaṃ sāñjanaṃ cārurūpiṇam /",
    "GR13kubjt_pu:2461": "śaktihastaṃ mahāvīryaṃ sṛṣṭisaṃhārakārakam // KubjT_11.66 //",
    "GR13kubjt_pu:2462": "napuṃsakaguṇāntasthaṃ vyāptibhūtaṃ vinirgatam /",
    "GR13kubjt_pu:2463": "madhyapīṭhasya pūrveṇa cāgraśṛṅge vyavasthitam // KubjT_11.67 //",
    "GR13kubjt_pu:2464": "padminīdalasaṅkāśaṃ dhūmravat tāmravarcasam /",
    "GR13kubjt_pu:2465": "mahāpracaṇḍadaṇḍaughaiḥ sphālanollālalālasaiḥ // KubjT_11.68 //",
    "GR13kubjt_pu:2466": "dhūyamānaṃ samantāt tu śoṣayantaṃ carācaram /",
    "GR13kubjt_pu:2467": "ṣaḍasramaṇḍalāntasthaṃ sarvavyāpikuleśvaram // KubjT_11.69 //",
    "GR13kubjt_pu:2468": "na tena rahitaṃ kiñcit sṛṣṭisaṃhāragocare /",
    "GR13kubjt_pu:2469": "indranīlanibhaiḥ stambhaiḥ samantān nicitaṃ puram // KubjT_11.70 //",
    "GR13kubjt_pu:2470": "prākāragopurāṭṭālaṃ dhvajāekuśadhanurdharam /",
    "GR13kubjt_pu:2471": "pañcabāṇadharaṃ devaṃ kāmadevyā samanvitam // KubjT_11.71 //",
    "GR13kubjt_pu:2472": "drāvayantaṃ jagat sarvaṃ śrutirūpaṃ tanūjjhitam /",
    "GR13kubjt_pu:2473": "caturdaśavidhasyāpi nāyako daṇḍadhārakaḥ // KubjT_11.72 //",
    "GR13kubjt_pu:2474": "tasyecchāpreritaṃ sarvaṃ kāmādyaṃ sampravartate /",
    "GR13kubjt_pu:2475": "tenedaṃ cāgrakoṭisthaṃ manonmanyordhvasaṃsthitam // KubjT_11.73 //",
    "GR13kubjt_pu:2476": "strīpuṃnapuṃsake dve tu pīṭhavyāptau pare viduḥ l /",
    "GR13kubjt_pu:2477": "kāmena kṣubhitaṃ tattvaṃ sthāṇusaṃjñā manonmanam // KubjT_11.74 //",
    "GR13kubjt_pu:2478": "manonmanena samanaṃ dvāv etau tu napuṃsakau /",
    "GR13kubjt_pu:2479": "puṭarūpau samākhyātau tasmān 'nyo vyāpinaḥ paraḥ // KubjT_11.75 //",
    "GR13kubjt_pu:2480": "sā tu māyā parā devī durbhedyā cākṣayāvyayā /",
    "GR13kubjt_pu:2481": "vyāpinī sarvatattvānām ātmādau tv apare 'dhvani // KubjT_11.76 //",
    "GR13kubjt_pu:2482": "māyaiva sā ṣaḍadhvasya ṣaṭtriṃśānāṃ viśeṣataḥ /",
    "GR13kubjt_pu:2483": "yayā vibhajya cātmānaṃ svarūpe cādhvanirmitam // KubjT_11.77 //",
    "GR13kubjt_pu:2484": "ardhakoṭyā adhaḥsthāne nādāntaṃ sanniveśitam /",
    "GR13kubjt_pu:2485": "unmanaḥ samanaś caiva vyāpino dhvanir eva ca // KubjT_11.78 //",
    "GR13kubjt_pu:2486": "pīṭhacatuṣkam etat tu sa evānyonyataḥ kramāt /",
    "GR13kubjt_pu:2487": "dhvaner nādaḥ samutpannaḥ sa cānekavidhaḥ sthitaḥ // KubjT_11.79 //",
    "GR13kubjt_pu:2488": "sūkṣmaś caiva susūkṣmaś ca vyaktāvyakto 'tha kṛtrimaḥ /",
    "GR13kubjt_pu:2489": "ātmano 'py ardhakoṭyante adhaḥsthāne niveśitaḥ // KubjT_11.80 //",
    "GR13kubjt_pu:2490": "tasmāt sa kurute sṛṣṭim anekākārarūpiṇīm /",
    "GR13kubjt_pu:2491": "sūkṣmanādo guhāvāsī kālāgnau tu susūkṣmagaḥ // KubjT_11.81 //",
    "GR13kubjt_pu:2492": "svasthānasthas tu avyaktaḥ padānte vyakta-m-āśritaḥ /",
    "GR13kubjt_pu:2493": "kṛtrimaś caiva saṃyogāt sa cākāśe vyavasthitaḥ // KubjT_11.82 //",
    "GR13kubjt_pu:2494": "tasmād akṣarasantānaṃ vāgvilāsaṃ pravartate /",
    "GR13kubjt_pu:2495": "tena saṅkṣobhya cātmānaṃ avyaktāvyaktarūpiṇam // KubjT_11.83 //",
    "GR13kubjt_pu:2496": "nirodhitaṃ tu tenedaṃ sūkṣmabhāvasya sambhavaḥ /",
    "GR13kubjt_pu:2497": "tena nairodhikaṃ nāma golākāraṃ vyavasthitam // KubjT_11.84 //",
    "GR13kubjt_pu:2498": "ātmalagnasvarūpeṇa pratimūrti dvitīyakam /",
    "GR13kubjt_pu:2499": "tena saṅkṣobhya cātmānam ardhacandravinirmitam // KubjT_11.85 //",
    "GR13kubjt_pu:2500": "sravantam amṛtaṃ divyaṃ sarvasya jagataḥ sthitam /",
    "GR13kubjt_pu:2501": "tasya samplāvanātyarthaṃ visargābhiratas tu yaḥ // KubjT_11.86 //",
    "GR13kubjt_pu:2502": "tatrādityaṃ samutpannaṃ varṇānāṃ prabhum īśvaram /",
    "GR13kubjt_pu:2503": "bindurūpaṃ jagannāthaṃ kriyākālaguṇottaram // KubjT_11.87 //",
    "GR13kubjt_pu:2504": "varṇasṛṣṭes tu kartāraṃ dedīpyantaṃ suvarcasam /",
    "GR13kubjt_pu:2505": "unmanādicatuṣkasya sañjātedaṃ catuṣkalam // KubjT_11.88 //",
    "GR13kubjt_pu:2506": "kṣubhitaṃ kramayogena viśuddhatanu śāmbhavam /",
    "GR13kubjt_pu:2507": "sthitaṃ ṣoḍaśabhedena catuṣkena pṛthak pṛthak // KubjT_11.89 //",
    "GR13kubjt_pu:2508": "kulātītaśarīrasya piṇḍam ādyaṃ catuṣkalam /",
    "GR13kubjt_pu:2509": "dvādaśāṅgaṃ kuleśasya mastake saṃvyavasthitam // KubjT_11.90 //",
    "GR13kubjt_pu:2510": "catuṣkalaṃ dvitīyaṃ tu pīṭharūpaṃ jagāmbike /",
    "GR13kubjt_pu:2511": "nādāntordhvaṃ tu māyādyaṃ vijñeyaṃ tu puṭatrayam // KubjT_11.91 //",
    "GR13kubjt_pu:2512": "lalāṭordhvaṃ kuleśasya jñātavyaṃ tu kuleśvari /",
    "GR13kubjt_pu:2513": "tadadhaḥ pañcadhā nādaṃ kṛtrimaṃ mukhamaṇḍale // KubjT_11.92 //",
    "GR13kubjt_pu:2514": "nirodhaṃ tatsamaṃ jñeyaṃ candrasūryaṃ tatodare /",
    "GR13kubjt_pu:2515": "evaṃ viśuddhadevena ṣoḍaśāvayavaṃ tanum // KubjT_11.93 //",
    "GR13kubjt_pu:2516": "akuleśakuleśānaṃ vibhajya ca niveśitam /",
    "GR13kubjt_pu:2517": "atra yogābhipannānām avasthāṃ śṛṇu bhāvini // KubjT_11.94 //",
    "GR13kubjt_pu:2518": "romāñcaś cāśrupātaś ca viṣuvaṃ candradarśanam /",
    "GR13kubjt_pu:2519": "pipīlikāparaḥ sparśaḥ sūryaṃ rātrau ca paśyati // KubjT_11.95 //",
    "GR13kubjt_pu:2520": "utpated gaganāmbhobhiḥ śabdān muñcati dāruṇān /",
    "GR13kubjt_pu:2521": "vāgīśatvaṃ prapadyeta kiṃ tv abaddhapralāpinaḥ // KubjT_11.96 //",
    "GR13kubjt_pu:2522": "kṣobhaḥ kṣudhājayo nidrā unmanatvaṃ kṣanāt kṣanāt /",
    "GR13kubjt_pu:2523": "sugandhaś ca sudīptaś ca vācāsiddhiḥ pravartate // KubjT_11.97 //",
    "GR13kubjt_pu:2524": "ṣoḍaśaite mahāvasthāḥ pratyakṣānubhaved yadi /",
    "GR13kubjt_pu:2525": "tadā tena tu dehena khecarīkulanandanaḥ // KubjT_11.98 //",
    "GR13kubjt_pu:2526": "etat te sarahasyaṃ tu viśuddhaṃ kathitaṃ mayā /",
    "GR13kubjt_pu:2527": "idānīṃ śṛṇu kalyāṇi yathāvastham anāhatam // KubjT_11.99 //",
    "GR13kubjt_pu:2528": "kaṇṭhādhastāt kuleśasya udarordhvam avasthitam /",
    "GR13kubjt_pu:2529": "krodhaśarmādibhiḥ siddhaiś cakravartidaśānvitaḥ // KubjT_11.100 //",
    "GR13kubjt_pu:2530": "ekarudraḥ suśarmā ca granthau nāle vyavasthitaḥ /",
    "GR13kubjt_pu:2531": "krodhājeśādayaḥ siddhāś cakravartidale sthitāḥ // KubjT_11.101 //",
    "GR13kubjt_pu:2532": "pūrveśagocarāntās te madhye devaḥ sadāśivaḥ /",
    "GR13kubjt_pu:2533": "cāroccāravicāraiś ca ebhiḥ sārdhaṃ ramet tu saḥ // KubjT_11.102 //",
    "GR13kubjt_pu:2534": "rājyakrīḍām athordhve ca saṃhārātmā jagattrayam /",
    "GR13kubjt_pu:2535": "māṃsādapiśunatvena hy abhilāṣo ' dhunā punaḥ // KubjT_11.103 //",
    "GR13kubjt_pu:2536": "āpyāyitamano hṛṣṭas tuṣṭacittas tu vatsalaḥ /",
    "GR13kubjt_pu:2537": "pṛthvīṃ bhramāmi nikhilāṃ vrajāmo girigahvaram // KubjT_11.104 //",
    "GR13kubjt_pu:2538": "dravyam āvarjayām āsa vilasāmo dadāmy aham /",
    "GR13kubjt_pu:2539": "paraṃ vairāgyam āpanno mokṣānveṣaṇatatparaḥ // KubjT_11.105 //",
    "GR13kubjt_pu:2540": "gurum anveṣayiṣyāmi yena bhūyo na sambhavaḥ /",
    "GR13kubjt_pu:2541": "sandhinālāntarastho 'sau pātālam anukāṅkṣati // KubjT_11.106 //",
    "GR13kubjt_pu:2542": "divyasiddho bhaviṣyāmaḥ krīḍāmaḥ kāminījanaiḥ /",
    "GR13kubjt_pu:2543": "madhyadeśāntarastho 'sau na kiñcid api cintayet // KubjT_11.107 //",
    "GR13kubjt_pu:2544": "sukhāvastho jitakrodhaḥ sattvāvastho jitendriyaḥ /",
    "GR13kubjt_pu:2545": "tiṣṭhate 'nāhato devaś cakravartyaṣṭakair vṛtaḥ // KubjT_11.108 //",
    "GR13kubjt_pu:2546": "daśadhāvasthite cakre bhāvābhāvasamanvitaḥ /",
    "GR13kubjt_pu:2547": "guruvaktragato devaś cakravartisamanvitaḥ // KubjT_11.109 //",
    "GR13kubjt_pu:2548": "svabhāvaguṇasaṃyuktaṃ cintayantopadeśataḥ /",
    "GR13kubjt_pu:2549": "abhyasantasya deveśi avasthāḥ sambhavanti hi // KubjT_11.110 //",
    "GR13kubjt_pu:2550": "puṃso bhedena jāyante sāttvarājasatāmasāḥ /",
    "GR13kubjt_pu:2551": "uttamo madhyamaś ceti kanyasas tu tṛtīyakaḥ // KubjT_11.111 //",
    "GR13kubjt_pu:2552": "kanyase tāmasāvasthā rājasā sāttvikā punaḥ /",
    "GR13kubjt_pu:2553": "madhyame rajasā yuktaṃ sattvāvasthāditottamaḥ // KubjT_11.112 //",
    "GR13kubjt_pu:2554": "yāś ca tāḥ śṛṇu kalyāṇi yeṣu yogasya sādhanam /",
    "GR13kubjt_pu:2555": "tamo moho rajaḥ śokaś catuṣkaṃ kanyasādikam // KubjT_11.113 //",
    "GR13kubjt_pu:2556": "lolupā rāgavatyā ca kāmukā cāpalāyinī /",
    "GR13kubjt_pu:2557": "madhyamādiṣv avasthaitāḥ kanyase tu dvitīyakā // KubjT_11.114 //",
    "GR13kubjt_pu:2558": "prabhāvatī sutārā ca bimbā bimbakhageśvarī /",
    "GR13kubjt_pu:2559": "jyeṣṭhādimadhyame dvisthā tristhā kanyasagocare // KubjT_11.115 //",
    "GR13kubjt_pu:2560": "udayanti kramā hy etāḥ samādhiviṣaye sthitāḥ /",
    "GR13kubjt_pu:2561": "antimaikā dvimadhyasthā tridhāvasthā tu kanyase // KubjT_11.116 //",
    "GR13kubjt_pu:2562": "kiṃ tu jyeṣṭhacatuṣkasya dve 'vasthā na bhavanti hi /",
    "GR13kubjt_pu:2563": "iti kulālikāmnāye śrīkubjikāmate ṣaṭprakāranirṇayo nāma ekādaśamaḥ paṭalaḥ",
    "GR13kubjt_pu:2564": "śrīkubjikā uvāca kuleśānām avasthānāṃ lakṣaṇaṃ vada bhairava /",
    "GR13kubjt_pu:2565": "yena vai 'nāhataṃ devaṃ jānīmaḥ parameśvara // KubjT_12.1 //",
    "GR13kubjt_pu:2566": "śrībhairava uvāca kathayāmi varārohe pratyayaṃ tu salakṣaṇam /",
    "GR13kubjt_pu:2567": "tām avijñāya bhraṣṭatvam avaśyaṃ hitakāriṇi // KubjT_12.2 //",
    "GR13kubjt_pu:2568": "akramājñā bhaved yeṣāṃ rabhasājñā prakāśitā /",
    "GR13kubjt_pu:2569": "sāmarthyato 'tha dayayā uktakālād avāntare // KubjT_12.3 //",
    "GR13kubjt_pu:2570": "tāmasās te samākhyātās tamo'vasthāntarānvitāḥ /",
    "GR13kubjt_pu:2571": "samayāni na manyante gurvājñālopakārakāḥ // KubjT_12.4 //",
    "GR13kubjt_pu:2572": "kalidvandvapriyā nityaṃ chidrānveṣaṇatatparāḥ /",
    "GR13kubjt_pu:2573": "guropavādaniratā nirapekṣā muhur muhuḥ // KubjT_12.5 //",
    "GR13kubjt_pu:2574": "apavādaṃ ruṣitvā tu guror yānti parāṅmukhāḥ /",
    "GR13kubjt_pu:2575": "yenāsau nidhanaṃ yāti tat karoti tamo'nvitaḥ // KubjT_12.6 //",
    "GR13kubjt_pu:2576": "mohāviṣṭo na jānāti ātmasambhāvitaḥ kudhīḥ /",
    "GR13kubjt_pu:2577": "ahaṅkāratamolubdhaḥ pūrvajātim anusmaret // KubjT_12.7 //",
    "GR13kubjt_pu:2578": "guruṃ vicārayitvā tu śokenāntaritātmanaḥ /",
    "GR13kubjt_pu:2579": "prayāti gṛhasāyojyaṃ tamenākulitekṣaṇaḥ // KubjT_12.8 //",
    "GR13kubjt_pu:2580": "tenādhamapadaṃ yāti jīvann eva mṛtas tu saḥ /",
    "GR13kubjt_pu:2581": "buddhimanto mahāprājñaḥ svāgamārthaviśāradaḥ // KubjT_12.9 //",
    "GR13kubjt_pu:2582": "tataḥ kṣamāpayen nāthaṃ tadvidāmnāyapūjanam /",
    "GR13kubjt_pu:2583": "trisaptakaṃ tu maunena sarvopaskaraṇaiḥ saha // KubjT_12.10 //",
    "GR13kubjt_pu:2584": "avasthāś copaśāmyante tamo 'vasthācatuṣṭayam /",
    "GR13kubjt_pu:2585": "lolupādau tu catvāri kramād dhy evaṃ vyapohayet // KubjT_12.11 //",
    "GR13kubjt_pu:2586": "māyayā bhṛtacittas tu dāsatvena tu rañjayet /",
    "GR13kubjt_pu:2587": "uktakālārdhamānena rañjito 'nugrahed guruḥ // KubjT_12.12 //",
    "GR13kubjt_pu:2588": "tīvratve 'pi hi sañjāte mandatvaṃ sampravartate /",
    "GR13kubjt_pu:2589": "upadeśopacāreṇa avasthālakṣaṇaṃ bhavet // KubjT_12.13 //",
    "GR13kubjt_pu:2590": "rājaso 'yaṃ samākhyātaś cāhaṅkāraguṇānvitaḥ /",
    "GR13kubjt_pu:2591": "paṇḍito 'haṃ subhakto 'haṃ vaktāhaṃ bodhako hy aham // KubjT_12.14 //",
    "GR13kubjt_pu:2592": "jñānino 'haṃ samartho 'haṃ vayaṃ sarvaguṇeśvarāḥ /",
    "GR13kubjt_pu:2593": "karoti guruṇā sārdhaṃ vādam ajñānacetasaḥ // KubjT_12.15 //",
    "GR13kubjt_pu:2594": "idaṃ tattvam idaṃ tattvam āgamoktaṃ na jānatha /",
    "GR13kubjt_pu:2595": "evaṃ 'sau rajasālipto yady ātmānaṃ na saṃsmaret // KubjT_12.16 //",
    "GR13kubjt_pu:2596": "tadāvasthācatuṣkeṇa lolupādyena gṛhyate /",
    "GR13kubjt_pu:2597": "parastriyaṃ hasen nityaṃ dhāvayitvā vilagyate // KubjT_12.17 //",
    "GR13kubjt_pu:2598": "sa śṛṅgārī madasrāvī nit yam evaṃ gajo yathā /",
    "GR13kubjt_pu:2599": "ātmānaṃ vikrayitvā tu madyamāṃsaṃ samācaret // KubjT_12.18 //",
    "GR13kubjt_pu:2600": "viveko yadi cittasthas tadārādhyaṃ samāśrayet /",
    "GR13kubjt_pu:2601": "atha cet pūrvavihitāṃ kramapūjāṃ samācaret // KubjT_12.19 //",
    "GR13kubjt_pu:2602": "madhyamasya tataḥ paścād avasthā śubhadāyikā /",
    "GR13kubjt_pu:2603": "uttamaṃ parayā bhaktyā āviṣṭas tu sadā guroḥ // KubjT_12.20 //",
    "GR13kubjt_pu:2604": "uktakālena cādeśā- nugrahaḥ samprapāditaḥ /",
    "GR13kubjt_pu:2605": "triśuddhāntarabhāvena yasya bhāvo na cānyathā // KubjT_12.21 //",
    "GR13kubjt_pu:2606": "tasya caivottare mārge dakṣiṇāmnāyapūrvakam /",
    "GR13kubjt_pu:2607": "vindate nikhilaṃ jñānaṃ nirahaṅkārī dṛḍhavrataḥ // KubjT_12.22 //",
    "GR13kubjt_pu:2608": "udayanti śubhāvasthāḥ prabhāvatyāditaḥ kramāt /",
    "GR13kubjt_pu:2609": "ṣaṭkamārgeti yāḥ proktāḥ śubhās tāś codayanti vai // KubjT_12.23 //",
    "GR13kubjt_pu:2610": "prabhābhirañjitātmā vai paśyate bhuvanatrayam /",
    "GR13kubjt_pu:2611": "tārakāntastham ātmānaṃ dedīpyantaṃ suvarcasam // KubjT_12.24 //",
    "GR13kubjt_pu:2612": "candrarūpaṃ yadā paśyet tārāmaṇḍalamadhyataḥ /",
    "GR13kubjt_pu:2613": "tārāvatī tu sā proktā avasthā siddhidāyikā // KubjT_12.25 //",
    "GR13kubjt_pu:2614": "abhyasyantaḥ svarūpeṇa samādhisthaḥ prapaśyati /",
    "GR13kubjt_pu:2615": "ātmabimbapurasthaṃ tu bimbā sāvaśyasiddhidā // KubjT_12.26 //",
    "GR13kubjt_pu:2616": "samādhisthaḥ svabimbaṃ tu āsanena samanvitam /",
    "GR13kubjt_pu:2617": "utpatantaṃ yadā paśyet tadā sā bimbakhecarī // KubjT_12.27 //",
    "GR13kubjt_pu:2618": "dṛṣṭvaitāṃ tu mahāvasthāṃ siddhe[r] bhrāntiṃ na kārayet /",
    "GR13kubjt_pu:2619": "avaśyaṃ yāti khecakre hy uktakālaṃ kuleśvari // KubjT_12.28 //",
    "GR13kubjt_pu:2620": "eṣāvasthā samāsādya daśāvasthā[s] tyajet punaḥ /",
    "GR13kubjt_pu:2621": "guṇān utpādayitvā tu anāhatapadaṃ vrajet // KubjT_12.29 //",
    "GR13kubjt_pu:2622": "athānyat paramaṃ vakṣYe maṇipūraṃ yathā sthitam /",
    "GR13kubjt_pu:2623": "tathā tvaṃ śṛṇu kalyāṇi kalyāṇānandavardhanam // KubjT_12.30 //",
    "GR13kubjt_pu:2624": "sthitaṃ dvādaśabhedena someśādau śikhāntikam /",
    "GR13kubjt_pu:2625": "nābhyudaranitamboru- jaṅghāṅghrīm anukramāt // KubjT_12.31 //",
    "GR13kubjt_pu:2626": "kulanāthamaheśasya saṃsthito maṇipūrakaḥ /",
    "GR13kubjt_pu:2627": "tanucakre samāvṛtya yathāvasthaṃ tathā śṛṇu // KubjT_12.32 //",
    "GR13kubjt_pu:2628": "someśodarasaṃsthaṃ tu dvādaśārcisamanvitam /",
    "GR13kubjt_pu:2629": "dvīpakṣetrasamāyuktaṃ tad evānyān vilakṣayet // KubjT_12.33 //",
    "GR13kubjt_pu:2630": "lāṅgalī dakṣiṇe kukṣau vāme dārukajaṃ vibhum /",
    "GR13kubjt_pu:2631": "ardhanārīśvaraṃ nābhau svacakraparivāritam // KubjT_12.34 //",
    "GR13kubjt_pu:2632": "dakṣiṇena hy umākāntaṃ nitambe vāmato 'ṣaḍhim /",
    "GR13kubjt_pu:2633": "ḍiṇḍitriyugalorubhyāṃ jānubhyāṃ mīnameṣakau // KubjT_12.35 //",
    "GR13kubjt_pu:2634": "lohitākhyaṃ śikhīnāthaṃ dakṣādau vāmam āśritau /",
    "GR13kubjt_pu:2635": "pīṭhanāthaṃ tathā kṣetraṃ dvīpaṃ dvīpādhipaiḥ saha // KubjT_12.36 //",
    "GR13kubjt_pu:2636": "maṇivad dyotayantaṃ tu pūrayantaṃ diśo daśa /",
    "GR13kubjt_pu:2637": "sūryakāntimaṇiprakhyaṃ bhāskareva prapaśyate // KubjT_12.37 //",
    "GR13kubjt_pu:2638": "kālasaṅkhyākaraṃ devaṃ kalair dvādaśabhir yutam /",
    "GR13kubjt_pu:2639": "pīṭhanāthaṃ tu dvīpasthaṃ māsamāsāditaḥ kramāt // KubjT_12.38 //",
    "GR13kubjt_pu:2640": "pūrayed varṣasantānaṃ yugamanvantarāṇi ca /",
    "GR13kubjt_pu:2641": "kalpaṃ ceti mahākalpaṃ maṇidvādaśabhiḥ khilam // KubjT_12.39 //",
    "GR13kubjt_pu:2642": "yataḥ pūrayed viśvātmā tenedaṃ maṇipūrakam /",
    "GR13kubjt_pu:2643": "śaktimārgaprapannānāṃ bhuktimuktiphalapradam // KubjT_12.40 //",
    "GR13kubjt_pu:2644": "ekaikaṃ cintayec cakraṃ nāthājñā hy upadeśataḥ /",
    "GR13kubjt_pu:2645": "bhavanti sarvasiddhīni uttamādhamamadhyamāḥ // KubjT_12.41 //",
    "GR13kubjt_pu:2646": "maṇipūraka pādasthaṃ pīṭheśvarasamanvitam /",
    "GR13kubjt_pu:2647": "dvīpadvīpādhipair yuktaṃ māsam ekaṃ yadābhyaset // KubjT_12.42 //",
    "GR13kubjt_pu:2648": "pādacāri jagat sarvaṃ kṣobhayed avicārataḥ /",
    "GR13kubjt_pu:2649": "pūjādhyānasamādhisthaḥ śaktimārgeṇa yogavit // KubjT_12.43 //",
    "GR13kubjt_pu:2650": "ṣaṇmāsena avaśyaṃ hi vatsarāntaṃ na saṃśayaḥ /",
    "GR13kubjt_pu:2651": "anyac chīghragatis tasya ātmanaḥ sampravartate // KubjT_12.44 //",
    "GR13kubjt_pu:2652": "pāduke pādalepaṃ vā manovegaḥ prajāyate /",
    "GR13kubjt_pu:2653": "evaṃ jānuni abhyāsād bhūtavetālanayakaḥ // KubjT_12.45 //",
    "GR13kubjt_pu:2654": "kurute vividhāścaryaṃ kalpasthāyī bhavet tu saḥ /",
    "GR13kubjt_pu:2655": "ātmavanto mahotsāha ūrubhyāṃ urageśvaraḥ // KubjT_12.46 //",
    "GR13kubjt_pu:2656": "kiṃ tu taddviguṇenaiva kālena prathamāditaḥ /",
    "GR13kubjt_pu:2657": "krameṇa sidhyate sarvam ādyantena vilakṣayet // KubjT_12.47 //",
    "GR13kubjt_pu:2658": "nitambābhyāsayogena guhyakānāṃ patir bhavet /",
    "GR13kubjt_pu:2659": "yakṣavidyādharāṇaṃ ca pretapaiśācarākṣasām // KubjT_12.48 //",
    "GR13kubjt_pu:2660": "krīḍate nāyako bhūtvā pūrvamārgavidhau sthitaḥ /",
    "GR13kubjt_pu:2661": "kukṣimārgagate cakre abhyasantaḥ śriyaṃ labhet // KubjT_12.49 //",
    "GR13kubjt_pu:2662": "kinnarendra sagandharvo lokālokeṣu pūjyate /",
    "GR13kubjt_pu:2663": "vāyuvad bhramate so hi sarvatraivam aśaṅkitaḥ // KubjT_12.50 //",
    "GR13kubjt_pu:2664": "madhyanābhigate cakre mūlameḍhre yadābhyaset /",
    "GR13kubjt_pu:2665": "śāntipuṣṭivaśākarṣaṃ sarvajñatvaṃ pṛthuśriyam // KubjT_12.51 //",
    "GR13kubjt_pu:2666": "sakṛtsaṃsmaraṇād evam abhyasantaḥ khageśvaraḥ /",
    "GR13kubjt_pu:2667": "brahmāṇḍāntaraniḥśeṣaṃ bhramate kāmarūpiṇaḥ // KubjT_12.52 //",
    "GR13kubjt_pu:2668": "sāṅkhyajñānavido bhūtvā vicaret svapuraṃ punah /",
    "GR13kubjt_pu:2669": "atha spaṣṭataraṃ devi śaktityāgaṃ śṛṇuṣva me // KubjT_12.53 //",
    "GR13kubjt_pu:2670": "yad etat paramaṃ bījaṃ haṃsākhyaṃ hṛdi saṃsthitam /",
    "GR13kubjt_pu:2671": "vinā tenopalabdhiṃ ca na jānāti kadācana // KubjT_12.54 //",
    "GR13kubjt_pu:2672": "tasya rūpatrayaṃ bhadre nādaṃ saṃyogam eva ca /",
    "GR13kubjt_pu:2673": "viyogaṃ ceti suśroṇi lakṣaṇīyaṃ prayatnataḥ // KubjT_12.55 //",
    "GR13kubjt_pu:2674": "caitanyatritayaṃ cātra ātmaśaktiśivātmakam /",
    "GR13kubjt_pu:2675": "avinābhāvayogena caitanyatritayasthitam // KubjT_12.56 //",
    "GR13kubjt_pu:2676": "tenopacaryate bhadre haṃsadevaḥ parāparaḥ /",
    "GR13kubjt_pu:2677": "saṅkoce tu parā śaktir vikāse bhairavaḥ smṛtaḥ // KubjT_12.57 //",
    "GR13kubjt_pu:2678": "madhye ātmā sadā tiṣṭhet pūryaṣṭakasamanvitaḥ /",
    "GR13kubjt_pu:2679": "vikāsaś cordhvanāḍis tu saṅkoco'dhaḥ prakīrtitaḥ // KubjT_12.58 //",
    "GR13kubjt_pu:2680": "madhye nābhir iti proktas trayam etat sudurlabham /",
    "GR13kubjt_pu:2681": "ūrdhvanāḍīnirodhena adhonāḍīnikuñcanāt // KubjT_12.59 //",
    "GR13kubjt_pu:2682": "madhye cittaṃ samādāya mathanaṃ tatra kārayet /",
    "GR13kubjt_pu:2683": "yonimadhyagataṃ liṅgaṃ yonyodarapuṭīkṛtam // KubjT_12.60 //",
    "GR13kubjt_pu:2684": "tanmadhye cātmano rūpaṃ lakṣayeta punaḥ punaḥ /",
    "GR13kubjt_pu:2685": "mathanaṃ hy etad ākhyātam ajñānamalanāśanam // KubjT_12.61 //",
    "GR13kubjt_pu:2686": "madhyamanthānayogena jñānāgnir jvalate kila /",
    "GR13kubjt_pu:2687": "jvalite tu tadā vahnau jyotir evaṃ pravardhate // KubjT_12.62 //",
    "GR13kubjt_pu:2688": "pravardhanān mahājyoter ānandam upajāyate /",
    "GR13kubjt_pu:2689": "mathanād bhagaliṅgābhyāṃ yathānandaḥ prajāyate // KubjT_12.63 //",
    "GR13kubjt_pu:2690": "mathanāc chivaśaktyos tu tathānandaḥ prajāyate /",
    "GR13kubjt_pu:2691": "niścayatvaṃ bhaved devi śivaśaktyor abhedataḥ // KubjT_12.64 //",
    "GR13kubjt_pu:2692": "mathanaṃ hy etad evoktam amṛtotpādakaṃ priye /",
    "GR13kubjt_pu:2693": "tenāmṛtena cātmānaṃ plāvyamānaṃ vicintayet // KubjT_12.65 //",
    "GR13kubjt_pu:2694": "eṣā sā paramā vṛttiḥ paratattvam idaṃ smṛtam /",
    "GR13kubjt_pu:2695": "etat tat paramaṃ brahma paramānandalakṣaṇam // KubjT_12.66 //",
    "GR13kubjt_pu:2696": "tad ānandaparānandaṃ śaktityāgam iti smṛtam /",
    "GR13kubjt_pu:2697": "eṣa te maṇipūras tu sarahasyaṃ prakāśitam // KubjT_12.67 //",
    "GR13kubjt_pu:2698": "gopitaṃ pūrvatantreṣu kubji tubhyaṃ prakāśitam /",
    "GR13kubjt_pu:2699": "dvīpamārgavibhāgena pīṭhanāthakrameṇa tu // KubjT_12.68 //",
    "GR13kubjt_pu:2700": "durlabhaṃ siddhamārgasya kiṃ punas tv itareṣu ca /",
    "GR13kubjt_pu:2701": "uktakālena sidhyanti avaśyaṃ nānṛtaṃ vacaḥ // KubjT_12.69 //",
    "GR13kubjt_pu:2702": "śṛṇu devi yathāvasthaṃ svādhiṣṭhānaṃ vadāmi te /",
    "GR13kubjt_pu:2703": "kalākalitadehasya yathāsthānaṃ nigadyate // KubjT_12.70 //",
    "GR13kubjt_pu:2704": "pūrvam ekārṇave ghore tamobhūte jagattraye /",
    "GR13kubjt_pu:2705": "liṅgarūpadharaś cāhaṃ parecchāvaśavartinaḥ // KubjT_12.71 //",
    "GR13kubjt_pu:2706": "ṣaṇmukhaḥ kālarūpo 'haṃ liṅgākāro vyavasthitaḥ /",
    "GR13kubjt_pu:2707": "ṣaṭkalābhir vṛto nityaṃ viśvamadhye ramāmy aham // KubjT_12.72 //",
    "GR13kubjt_pu:2708": "ṣaṭkauṣikena yukto 'haṃ piṇḍo 'haṃ 'naṅgavarcasaḥ /",
    "GR13kubjt_pu:2709": "tataḥ pravartitā sṛṣṭir mamecchā tu punaḥ priye // KubjT_12.73 //",
    "GR13kubjt_pu:2710": "brahmaviṣṇvādibhiḥ siddhaiḥ pūjitārādhita[ḥ] stutaḥ /",
    "GR13kubjt_pu:2711": "tato 'haṃ varam āpannas teṣu bhāvānuvartinām // KubjT_12.74 //",
    "GR13kubjt_pu:2712": "ṣaḍasraṃ caturasraṃ tu ātmānaṃ ca samarpitam /",
    "GR13kubjt_pu:2713": "tena te kāraṇatvena sṛṣṭikṛt kāraṇeśvarāḥ // KubjT_12.75 //",
    "GR13kubjt_pu:2714": "hartā kartā svatantrās te madrūpaguṇacetasaḥ /",
    "GR13kubjt_pu:2715": "punaḥ stotraṃ samārabdhaṃ tais tu nāthaiḥ punar hy ah am // KubjT_12.76 //",
    "GR13kubjt_pu:2716": "yāvan 'nekavidhānena tāvat teṣāṃ varapradaḥ /",
    "GR13kubjt_pu:2717": "punaḥ santoṣito 'tīva varaṃ prārthaya puṣkalam // KubjT_12.77 //",
    "GR13kubjt_pu:2718": "tair uktaṃ devadeveśa liṅgedaṃ sarvatomukham /",
    "GR13kubjt_pu:2719": "yena pūjyo bhavāmīha tad varaṃ dada me prabho // KubjT_12.78 //",
    "GR13kubjt_pu:2720": "asya liṅgasya māhātmyaṃ vyāptibhūtaṃ yathāsthitam /",
    "GR13kubjt_pu:2721": "tathā kuru maheśāna jānīmo niścayaṃ yathā // KubjT_12.79 //",
    "GR13kubjt_pu:2722": "tatas teṣāṃ mahādevi vyāptimārga[ḥ] pradarśitaḥ /",
    "GR13kubjt_pu:2723": "vyaktaliṅgaṃ kṛtaṃ paścāt ṣaḍadhvaguṇagocaram // KubjT_12.80 //",
    "GR13kubjt_pu:2724": "ṣaḍadhvaropadeśena tanus teṣāṃ pradarśitā /",
    "GR13kubjt_pu:2725": "dviraṇḍena kṛtaṃ dehaṃ śeṣā vaktrāṇi cordhvataḥ // KubjT_12.81 //",
    "GR13kubjt_pu:2726": "vāmādikramayogena sañjātāni vidur budhāḥ /",
    "GR13kubjt_pu:2727": "chagalaṇḍottaraṃ vaktraṃ mahākālordhvataḥ sthitaḥ // KubjT_12.82 //",
    "GR13kubjt_pu:2728": "vālivaktraṃ bhavet pūrvaṃ puruṣaṃ jīvarūpiṇam /",
    "GR13kubjt_pu:2729": "bhujaṅgaṃ dakṣine krūraṃ nāgarūpaṃ mahadbhutam // KubjT_12.83 //",
    "GR13kubjt_pu:2730": "paścimaṃ tu pinākākhyaṃ nivṛttisthaṃ niyāmakam /",
    "GR13kubjt_pu:2731": "avidyākhyaṃ purā proktaṃ kṣaṇadhvaṃsīvināśakam // KubjT_12.84 //",
    "GR13kubjt_pu:2732": "atra madhye trayaṃ śreṣṭham avināśākṣayāvyayam /",
    "GR13kubjt_pu:2733": "māyā śambhuś ca puruṣaṃ kṣīYate na kadācana // KubjT_12.85 //",
    "GR13kubjt_pu:2734": "pañcavaktratanūdbhūtaṃ ṣaṭkauṣakulasambhavam /",
    "GR13kubjt_pu:2735": "teṣāṃ pradarśitaṃ rūpaṃ kalādhvaṃ kulanāyakam // KubjT_12.86 //",
    "GR13kubjt_pu:2736": "sādhito 'haṃ tvayā viṣṇo niścalenāntarātmanā /",
    "GR13kubjt_pu:2737": "bhāvādhiṣṭhānayogena tenedaṃ darśitaṃ mayā // KubjT_12.87 //",
    "GR13kubjt_pu:2738": "svādhiṣṭhānaṃ paraṃ yogaṃ praviśya mama sarvathā /",
    "GR13kubjt_pu:2739": "liṅgaṃ praviśya medhāvī yena pūjyo bhaviṣyasi // KubjT_12.88 //",
    "GR13kubjt_pu:2740": "iti kulālikāmnāye śrīkubjikāmate ṣaṭprakārādhikārārṇavo nāma dvādaśamaḥ",
    "GR13kubjt_pu:2741": "paṭalaḥ",
    "GR13kubjt_pu:2742": "śrībhairava uvāca evaṃ devi mayāsau tu pūrvaṃ cakradharaḥ sudhīḥ /",
    "GR13kubjt_pu:2743": "liṅge svādhiṣṭhito yena svādhiṣṭhānaṃ tu tena vai // KubjT_13.1 //",
    "GR13kubjt_pu:2744": "māyāśāmbhavasaṃsthānaṃ kalādhiṣṭhānaśāsanam /",
    "GR13kubjt_pu:2745": "puruṣāṇusamāyuktaṃ svādhiṣṭhānam ato 'rthataḥ // KubjT_13.2 //",
    "GR13kubjt_pu:2746": "rāgeṇa rañjitātmā vai niyatyā yo niyāmitaḥ /",
    "GR13kubjt_pu:2747": "avidyāprerito gacchet svargaṃ vā svabhram eva vā // KubjT_13.3 //",
    "GR13kubjt_pu:2748": "tritayaṃ śubham uddiṣṭam aśubhaṃ tu tathā trikam /",
    "GR13kubjt_pu:2749": "ṣaṭkauṣikam idaṃ sthānaṃ vyāptibhūtaṃ mayā tava // KubjT_13.4 //",
    "GR13kubjt_pu:2750": "śakte yaṃ tu samākhyātaṃ śāmbhavaṃ paratottare /",
    "GR13kubjt_pu:2751": "kathayiṣyāmi suśroṇi idānīṃ pratyayaṃ śṛṇu // KubjT_13.5 //",
    "GR13kubjt_pu:2752": "sādhanaṃ lokavikhyātaṃ ṣaṭsiddhādhiṣṭhitaṃ tu tat /",
    "GR13kubjt_pu:2753": "svādhiṣṭhānaṃ tu liṅgasthaṃ yathā sthānagataṃ śṛṇu // KubjT_13.6 //",
    "GR13kubjt_pu:2754": "dviraṇḍena tanus tasya chagalaṇḍāditaḥ kramāt /",
    "GR13kubjt_pu:2755": "yatra sthāne sthitā māyā mahākāla mukhāgrataḥ // KubjT_13.7 //",
    "GR13kubjt_pu:2756": "vālīśvaraṃ tu randhrasthaṃ bhujaṅga maṇimastake /",
    "GR13kubjt_pu:2757": "pinākinaṃ tu sīmanyāṃ saṃsthitaṃ tu niyāmakam // KubjT_13.8 //",
    "GR13kubjt_pu:2758": "atra yogaṃ pravakṣyāmi yogināṃ śubhadāyakam /",
    "GR13kubjt_pu:2759": "yena paśyanti taṃ liṅgaṃ pūrvoktaṃ guṇaśālinam // KubjT_13.9 //",
    "GR13kubjt_pu:2760": "dvīpadvīpeśvaraṃ nāthaṃ dvādaśārcisamanvitam /",
    "GR13kubjt_pu:2761": "māsamāsāvadhī 'kaikam abhyasanto guṇān labhet // KubjT_13.10 //",
    "GR13kubjt_pu:2762": "yuñjantaḥ śriyam āpnoti ṣaḍrasāsvādanaṃ kramāt /",
    "GR13kubjt_pu:2763": "kaṭutiktakaṣāyāmlaṃ kṣāraś ca madhurāvadhi // KubjT_13.11 //",
    "GR13kubjt_pu:2764": "nāthaṃ dvīpas tu dvīpārci dvīpādikramasaṃyutam /",
    "GR13kubjt_pu:2765": "dhyānasthānasamāyogāt tan nāsti yan na sādhayet // KubjT_13.12 //",
    "GR13kubjt_pu:2766": "ṣaḍvaktraṃ cintyam ātmānaṃ devīṃ ca guṇalālasām /",
    "GR13kubjt_pu:2767": "mukhena mukham ālagnaṃ hy ātmaliṅgoparisthitam // KubjT_13.13 //",
    "GR13kubjt_pu:2768": "bhāvānandarasālāḍhyaṃ helādolair vyavasthitam /",
    "GR13kubjt_pu:2769": "liṅgarandhraṃ tu randhrasthaṃ tena mārgeṇa cābhyaset // KubjT_13.14 //",
    "GR13kubjt_pu:2770": "vidyujjyotilatākāraṃ vaktramaṇḍalaniḥsṛtam /",
    "GR13kubjt_pu:2771": "tasya vai hy ātmanaḥ paścāt nit yam eva samabhyaset // KubjT_13.15 //",
    "GR13kubjt_pu:2772": "ṣaṇmāsena varārohe sphoṭayet parvatān api /",
    "GR13kubjt_pu:2773": "dvitīye 'naṅgarūpo 'sau kṣobhayeta varāṅganām // KubjT_13.16 //",
    "GR13kubjt_pu:2774": "tatsthāne tiryagālokāt kiṃ tu raktāruṇena tu /",
    "GR13kubjt_pu:2775": "martyajān khecarān yakṣān rakṣaḥpaiśācagocarān // KubjT_13.17 //",
    "GR13kubjt_pu:2776": "kṣobhayed dhāṭakīśasya puraṃ sādhakapuṅgavaḥ /",
    "GR13kubjt_pu:2777": "tatraiva brahmayogena cakrāvartena cakṣuṣā // KubjT_13.18 //",
    "GR13kubjt_pu:2778": "karṣayen nikhilān sarvān phalapuṣpāditaḥ kramāt /",
    "GR13kubjt_pu:2779": "martyalokāditaḥ kṛtvā pātālasvargasaṃsthitān // KubjT_13.19 //",
    "GR13kubjt_pu:2780": "tṛtīyena tu yogena caturthaṃ stambhane kṣamaḥ /",
    "GR13kubjt_pu:2781": "kiṃ tu pītena tattvākṣaś cakṣuṣā paripūrṇadhīḥ // KubjT_13.20 //",
    "GR13kubjt_pu:2782": "stambhayed gaganāmbhobhir vimānapavanau mahān /",
    "GR13kubjt_pu:2783": "nāvāgati gajānāṃ ca vājicaurāripannagān // KubjT_13.21 //",
    "GR13kubjt_pu:2784": "pañcamena tu yogena tatrasthaḥ kṛṣṇamaṇḍale /",
    "GR13kubjt_pu:2785": "mārayed yasya kruddho 'sau yaḥ kruddho mriyate tu saḥ // KubjT_13.22 //",
    "GR13kubjt_pu:2786": "sa devāsuratrailokyaṃ dvipadaṃ vā catuṣpadam /",
    "GR13kubjt_pu:2787": "caturdaśavidhasyāpi kruddhaḥ saṃharaṇe kṣamaḥ // KubjT_13.23 //",
    "GR13kubjt_pu:2788": "ṣaṣṭham ūrdhvaparaṃ sthānaṃ brahmadvāreti kīrtitam /",
    "GR13kubjt_pu:2789": "aprasiddhena mārgeṇa helādolaikatatparaḥ // KubjT_13.24 //",
    "GR13kubjt_pu:2790": "vidyullatāchaṭāṭopaṃ vāraṃ vāraṃ muhur muhuḥ /",
    "GR13kubjt_pu:2791": "abhyased yāva yogeśi tāvad ānandatāṃ vrajet // KubjT_13.25 //",
    "GR13kubjt_pu:2792": "tyajet svābhāvikaṃ sarvaṃ saṃsārapathagocaram /",
    "GR13kubjt_pu:2793": "niḥsaṃjño mṛtavad yogī kāṣṭhavad upalakṣyate // KubjT_13.26 //",
    "GR13kubjt_pu:2794": "sāttvikaṃ rājasaṃ bhāvaṃ tāmasaṃ tu yadā bhavet /",
    "GR13kubjt_pu:2795": "trayāvasthagato yogī pūrvaliṅgasamo bhavet // KubjT_13.27 //",
    "GR13kubjt_pu:2796": "pūjyate sa suraiḥ sarvaiḥ khecarasthair na cāparaiḥ /",
    "GR13kubjt_pu:2797": "ṣaṭprakāram idaṃ liṅgaṃ yo jānāti sa tattvavit // KubjT_13.28 //",
    "GR13kubjt_pu:2798": "etat te kathitaṃ sarvaṃ sarahasyaṃ sugopitam /",
    "GR13kubjt_pu:2799": "na deyaṃ duṣṭabuddhīnāṃ jñānacaureṣu śāsanam // KubjT_13.29 //",
    "GR13kubjt_pu:2800": "yāvan na sarvabhāvena kāyakleśasahā narāḥ /",
    "GR13kubjt_pu:2801": "tataś cedaṃ pradātavyam anyāyān narakaṃ vrajet // KubjT_13.30 //",
    "GR13kubjt_pu:2802": "etat kuleśvaraṃ liṅgaṃ pralayotpattikārakam /",
    "GR13kubjt_pu:2803": "yo jānāti varārohe sa siddho hy atra śāsane // KubjT_13.31 //",
    "GR13kubjt_pu:2804": "tasmālliṅgaṃ na nindeta yāvat tāvat tanau sthitam /",
    "GR13kubjt_pu:2805": "sarveṣāṃ vidyate hy etat kalpanā hy atra kāraṇam // KubjT_13.32 //",
    "GR13kubjt_pu:2806": "dvipadaṃ martyajaṃ liṅgaṃ raupyahemamaṇirmayam /",
    "GR13kubjt_pu:2807": "mantramūrtikuleśānam āvāhyāpy atra ropitam // KubjT_13.33 //",
    "GR13kubjt_pu:2808": "svādhiṣṭhānaṃ tu tat tasya pūjanāt tat padaṃ labhet /",
    "GR13kubjt_pu:2809": "prathamaṃ na hi sarvasya sarvajñatvaṃ prapadyate // KubjT_13.34 //",
    "GR13kubjt_pu:2810": "tasmān na nindayelliṅgaṃ tanmūrtiguṇaśālinam /",
    "GR13kubjt_pu:2811": "sarvajñatve 'pi samprāpte samayān samprapālayet // KubjT_13.35 //",
    "GR13kubjt_pu:2812": "tamorajaḥpraviṣṭānām ahaṅkāravaśānugām /",
    "GR13kubjt_pu:2813": "na teṣāṃ sādhanaṃ siddhir jāyate patanaṃ punaḥ // KubjT_13.36 //",
    "GR13kubjt_pu:2814": "śrīkuleśvaradevasya liṅgādhāraṃ śṛṇu priye /",
    "GR13kubjt_pu:2815": "vṛttākāraṃ sarandhraṃ tu caturasraṃ prakīrtitam // KubjT_13.37 //",
    "GR13kubjt_pu:2816": "trirandhravalayākāraṃ śṛṅgāṭākṛtivarcasam /",
    "GR13kubjt_pu:2817": "piṇḍikopariliṅgasya jagadyonir mahāmbike // KubjT_13.38 //",
    "GR13kubjt_pu:2818": "catuṣkalasamopetaṃ catuṣpīṭhasamanvitam /",
    "GR13kubjt_pu:2819": "catuḥsiddhasamāyuktaṃ jñātvā siddhiphalapradam // KubjT_13.39 //",
    "GR13kubjt_pu:2820": "khaḍgīśaḥ prathame vṛtte jalapaṭṭe niveśitaḥ /",
    "GR13kubjt_pu:2821": "bakaś cāṅkurarūpeṇa randhrasandhau vyavasthitaḥ // KubjT_13.40 //",
    "GR13kubjt_pu:2822": "śvetaḥ praṇālake dvisthaḥ pravāhe saṃvyavasthitaḥ /",
    "GR13kubjt_pu:2823": "bhṛgur mekhalarūpeṇa samantāt parimaṇḍalam // KubjT_13.41 //",
    "GR13kubjt_pu:2824": "śṛṅgāṭake tu pīṭhāni khātasyāgre vilakṣayet /",
    "GR13kubjt_pu:2825": "o-jā-pū-kā-matatvaṃ tu madhyadakṣiṇavāmataḥ // KubjT_13.42 //",
    "GR13kubjt_pu:2826": "agradeśe tu koṭisthaṃ śṛṅgāṭaṃ caturasrakam /",
    "GR13kubjt_pu:2827": "kṛ-tre-dvā-ka-kramād evam ādhāraṃ caturaṅgulam // KubjT_13.43 //",
    "GR13kubjt_pu:2828": "tatrābhyāsaṃ prakurvīta abhiṣekaguṇānvitaḥ /",
    "GR13kubjt_pu:2829": "ājñālabdhaparo bhaktaś caturmāsāt phalaṃ labhet // KubjT_13.44 //",
    "GR13kubjt_pu:2830": "jalapaṭṭagataṃ devam ādipīṭhasamanvitam /",
    "GR13kubjt_pu:2831": "śuklavarṇaṃ yadā dhyāyec chāntipuṣṭiparaṃ vrajet // KubjT_13.45 //",
    "GR13kubjt_pu:2832": "taṃ tyajya bakanāthākhyaṃ dakṣapīṭhagataṃ yadā /",
    "GR13kubjt_pu:2833": "tadā puṣṭiśriyārogyaṃ pūrvābhyāsaphalaṃ labhet // KubjT_13.46 //",
    "GR13kubjt_pu:2834": "śvetaṃ praṇālarandhrasthaṃ vāmapīṭhagataṃ yadā /",
    "GR13kubjt_pu:2835": "abhyaset kramayogena vaśyākarṣaṇamāraṇam // KubjT_13.47 //",
    "GR13kubjt_pu:2836": "rogavyādhijayaḥ puṣṭiḥ kramāt khecaratāṃ vrajet /",
    "GR13kubjt_pu:2837": "bhṛgu[ṃ] kāmasamāyogād abhyasanto guṇān labhet // KubjT_13.48 //",
    "GR13kubjt_pu:2838": "śāntipuṣṭivaśākarṣaṃ purakṣobhaṃ pṛthuśriyam /",
    "GR13kubjt_pu:2839": "valīpalitanāśas tu vāgīśatvaṃ pravartate // KubjT_13.49 //",
    "GR13kubjt_pu:2840": "sañjīvanaṃ mṛtānāṃ ca drumākṛṣṭi jalaplavam /",
    "GR13kubjt_pu:2841": "vātameghanadīnāṃ ca stambhakṛd vācahāriṇaḥ // KubjT_13.50 //",
    "GR13kubjt_pu:2842": "vācāsiddhiḥ prabhutvaṃ ca stobhakṛt parvatādiṣu /",
    "GR13kubjt_pu:2843": "stambhayet sarvasainyāni ādhāragatacetasaḥ // KubjT_13.51 //",
    "GR13kubjt_pu:2844": "ādhāraṃ kramam ity uktaṃ tad vinā sādhanaṃ na hi /",
    "GR13kubjt_pu:2845": "na mokṣo na ca bhuktiś ca yāvāmnāyo na veditaḥ // KubjT_13.52 //",
    "GR13kubjt_pu:2846": "etad ādhāram ity uktam ājñābhedam ataḥ śṛṇu /",
    "GR13kubjt_pu:2847": "yena vijñātamātreṇa sarvajñatvaṃ prapadyate // KubjT_13.53 //",
    "GR13kubjt_pu:2848": "kramaṃ śāmbhavam ity āhur yasmāt sambhavate 'khilam /",
    "GR13kubjt_pu:2849": "vācāsiddhes tu ādhāraṃ vācayājñā pravartate // KubjT_13.54 //",
    "GR13kubjt_pu:2850": "śāmbhavābhyāsamātraṃ tu yat kramāt sampravartate /",
    "GR13kubjt_pu:2851": "athāṇurudraśaktisthā bhāvabhūteṣu śāmbhavā // KubjT_13.55 //",
    "GR13kubjt_pu:2852": "adhikārātmikā hy eṣā viśuddhiguṇadāyikā /",
    "GR13kubjt_pu:2853": "na mokṣo vidyate teṣāṃ prasādājñā vivarjitā // KubjT_13.56 //",
    "GR13kubjt_pu:2854": "prasādaṃ kramam ity uktaṃ kramāj jñānaṃ tu śāmbhavam /",
    "GR13kubjt_pu:2855": "śāmbhavena samastārthān vetti paśyati cāgrataḥ // KubjT_13.57 //",
    "GR13kubjt_pu:2856": "yadā dṛṣṭaḥ samastārtho gurutaḥ śāstrataḥ svataḥ /",
    "GR13kubjt_pu:2857": "tadāsau kramikaḥ proktaḥ kramatulyo 'thavā hi saḥ // KubjT_13.58 //",
    "GR13kubjt_pu:2858": "ājñābhyāse na muktis tu yāvāmnayo na veditaḥ /",
    "GR13kubjt_pu:2859": "sabāhyābhyantaraṃ bhadre ato 'rthaṃ toṣayed gurum // KubjT_13.59 //",
    "GR13kubjt_pu:2860": "sarvāṅgabhaktiyuktas tu triśuddhenāntarātmanā /",
    "GR13kubjt_pu:2861": "bhaktyā cārādhayen nāthaṃ tasya sarvaṃ prapadyate // KubjT_13.60 //",
    "GR13kubjt_pu:2862": "yā bhaktiḥ sā bhavec chaktiḥ śaktyā sambhavate kramaḥ /",
    "GR13kubjt_pu:2863": "kramāt sambhavate vācā vācayājñā pravartate // KubjT_13.61 //",
    "GR13kubjt_pu:2864": "yādṛśena tu bhāvena gurudevam upāsayet /",
    "GR13kubjt_pu:2865": "tādṛgbhāvena tasyājñā kiñcic cāṃśena saṅkramet // KubjT_13.62 //",
    "GR13kubjt_pu:2866": "uparodhaprasaṅgena uktakālād avāntare /",
    "GR13kubjt_pu:2867": "kiñcic cājñā bhavet tasya bhūtormiguṇasaṅkulā // KubjT_13.63 //",
    "GR13kubjt_pu:2868": "paripakvaphalaṃ yadvat susvādaguṇasaṃyutam /",
    "GR13kubjt_pu:2869": "tadvac chiṣyo 'pi kālena samastārthavido bhavet // KubjT_13.64 //",
    "GR13kubjt_pu:2870": "rasojjhitaṃ na susvādaṃ yathāmlaphalabhakṣaṇam /",
    "GR13kubjt_pu:2871": "tathā hy apakvaśiṣyāṇāṃ vṛthājñānapariśramaḥ // KubjT_13.65 //",
    "GR13kubjt_pu:2872": "sāmarthyenāpi dattājñā bhūtāṃśena samāviśet /",
    "GR13kubjt_pu:2873": "ūrmigrasto hy ahaṅkārī ahaṅkārād vinaśyati // KubjT_13.66 //",
    "GR13kubjt_pu:2874": "ekapakṣaḥ samākhyātaḥ sāmprataṃ vai 'dhikaṃ śṛṇu /",
    "GR13kubjt_pu:2875": "sthūlamārgeṇa sūkṣmatvaṃ kramād evaṃ prajāyate // KubjT_13.67 //",
    "GR13kubjt_pu:2876": "bhedo randhraṃ tathā chidram ekā saṃjñā yaśasvini /",
    "GR13kubjt_pu:2877": "sabījāś ceti nirbījāḥ sthitibhedo dvidhā sthitaḥ // KubjT_13.68 //",
    "GR13kubjt_pu:2878": "kūrmānandaṃ ca painākaṃ mahākālaṃ tṛtīyakam /",
    "GR13kubjt_pu:2879": "krodhīśam arghiṇā yuktaṃ vidyā caiva dvitīyakam // KubjT_13.69 //",
    "GR13kubjt_pu:2880": "jhaṇṭīśena samāyuktaṃ kulavāgeśvarī smṛtā /",
    "GR13kubjt_pu:2881": "praṇavaṃ kaulikaṃ gṛhya lakulīśād anantaram // KubjT_13.70 //",
    "GR13kubjt_pu:2882": "śrīkaṇṭhaṃ coṣmaṇā yuktaṃ lakulīśādimaṃ punaḥ /",
    "GR13kubjt_pu:2883": "upadeśasamāyuktaṃ sarvadaṃ bhṛgu-r-āvadhim // KubjT_13.71 //",
    "GR13kubjt_pu:2884": "vajrarandhrāntare yojya kodaṇḍāntaṃ vicintayet /",
    "GR13kubjt_pu:2885": "ślokadvādaśakopetaṃ cakradvādaśakānvitam // KubjT_13.72 //",
    "GR13kubjt_pu:2886": "guruvaktrasamopetaṃ dhyātvā vācāṃ prasādhayet /",
    "GR13kubjt_pu:2887": "smaraṇamātrayogena kālakṣepo na cātra vai // KubjT_13.73 //",
    "GR13kubjt_pu:2888": "atha ced abhyased evaṃ vajrakodaṇḍakāntaram /",
    "GR13kubjt_pu:2889": "sarvajñatvaṃ bhavet tasya kriyākhyaṃ yāva sundari // KubjT_13.74 //",
    "GR13kubjt_pu:2890": "kriyāto ' ghaṃ pravarteta vācājñāmoghaśālinī /",
    "GR13kubjt_pu:2891": "vāgīśatvaṃ punaḥ paścād vāgīśaḥ sṛjate 'khilam // KubjT_13.75 //",
    "GR13kubjt_pu:2892": "jvalantaṃ svena tejena lakulī vāmamārgataḥ /",
    "GR13kubjt_pu:2893": "sa jyeṣṭhaḥ kulasantāne raudraśaktibhir āvṛtaḥ // KubjT_13.76 //",
    "GR13kubjt_pu:2894": "trayastriṃśatime tattve hy adhikāro layaḥ pare /",
    "GR13kubjt_pu:2895": "saṃvartaḥ kevalo nāthaḥ sabījo bījavarjitaḥ // KubjT_13.77 //",
    "GR13kubjt_pu:2896": "asya randhrāntarasthānam ājñādhyānaṃ tu śāmbhavam /",
    "GR13kubjt_pu:2897": "na mantroccāraṇaṃ jñānaṃ na mudrā dhyāna cintanam // KubjT_13.78 //",
    "GR13kubjt_pu:2898": "nāyāmo na nirodhaś ca granthibhedo na dhāraṇā /",
    "GR13kubjt_pu:2899": "sarvopāyavihīno 'sau kiṃ tu sthānavikalpanā // KubjT_13.79 //",
    "GR13kubjt_pu:2900": "adhordhvaromasaṃsthāne tatra bhāvaṃ vinikṣipet /",
    "GR13kubjt_pu:2901": "ūrdhvagranthir adhaḥkando madhye kiñcin na vidyate // KubjT_13.80 //",
    "GR13kubjt_pu:2902": "tat sthānaṃ śāmbhavaṃ viddhi śambhurandhropalakṣitam /",
    "GR13kubjt_pu:2903": "na kiñcic cintayet tatra īṣadāropaṇaṃ citau // KubjT_13.81 //",
    "GR13kubjt_pu:2904": "evaṃ saṃsmaraṇād eva jñānānandaṃ pravartate /",
    "GR13kubjt_pu:2905": "vācāmātreṇa cānyeṣāṃ kurute pratyayān bahūn // KubjT_13.82 //",
    "GR13kubjt_pu:2906": "sakṛtsaṃsmaraṇād evam abhyasantaḥ śriyaṃ labhet /",
    "GR13kubjt_pu:2907": "vijñānāni ca sarvāṇi ṣaṇmāsābhyāsayogataḥ // KubjT_13.83 //",
    "GR13kubjt_pu:2908": "catustriṃśapadeśānaṃ vindate vatsarāṣṭakān /",
    "GR13kubjt_pu:2909": "tat sthānaṃ sahajaṃ tasya saṃyogaṃ yadi tasya vai // KubjT_13.84 //",
    "GR13kubjt_pu:2910": "bhujaṅgānugrahīśena mantrayuktena tat priye /",
    "GR13kubjt_pu:2911": "uccaranto hanet sṛṣṭiṃ lakulīśāntakārakaḥ // KubjT_13.85 //",
    "GR13kubjt_pu:2912": "bhogaś cāsya hi nādānte layaḥ syād vyāpinīpade /",
    "GR13kubjt_pu:2913": "ājñābhedadvayaṃ nāthe hy etat tat paramārthataḥ // KubjT_13.86 //",
    "GR13kubjt_pu:2914": "śaktimārgagataṃ viddhi śeṣo 'nyac cot tare punaḥ /",
    "GR13kubjt_pu:2915": "etat ṣaṭkaṃ paraṃ śāktaṃ dakṣiṇaṃ parikīrtitam // KubjT_13.87 //",
    "GR13kubjt_pu:2916": "yogiṣaṭkasamāyuktaṃ sadyomelakadāyakam /",
    "GR13kubjt_pu:2917": "tvayā mahyaṃ mayā tubhyaṃ tvayāhaṃ tvaṃ mayā punaḥ // KubjT_13.88 //",
    "GR13kubjt_pu:2918": "kathitaṃ tava suśroṇi tvatsaṅgānyeṣu mokṣadam /",
    "GR13kubjt_pu:2919": "paśu pakṣi tathā vṛkṣās tṛṇagulmasarīsṛpam // KubjT_13.89 //",
    "GR13kubjt_pu:2920": "vyākhyānaṃ yatra mārgasya mu cy ante tāny avaśyataḥ /",
    "GR13kubjt_pu:2921": "yena varṣasahasrāṇi bhaktyā ārādhito hy aham // KubjT_13.90 //",
    "GR13kubjt_pu:2922": "janmany apaścime puṃsāṃ jāyate 'daṃ sudurlabham /",
    "GR13kubjt_pu:2923": "cetaścittavihīnānāṃ prasaṅgān muktidaṃ priye // KubjT_13.91 //",
    "GR13kubjt_pu:2924": "kiṃ punaś cittayuktānāṃ saṅgād eva na muktidam /",
    "GR13kubjt_pu:2925": "ato 'rthaṃ saha saṃyogaṃ khānapānaṃ sahāsanam // KubjT_13.92 //",
    "GR13kubjt_pu:2926": "vastramālyopahārāṇi svajuṣṭānyaṃ na dāpayet /",
    "GR13kubjt_pu:2927": "asatsaṅgaṃ na kartavyaṃ satsaṅgaṃ na vivarjayet // KubjT_13.93 //",
    "GR13kubjt_pu:2928": "śuddhāśayasamācāraṃ jñānādhāraṃ prapūjayet /",
    "GR13kubjt_pu:2929": "viśuddhaṃ kāñcanaṃ yadvan nāgasaṅgād vinaśyati // KubjT_13.94 //",
    "GR13kubjt_pu:2930": "evaṃ viśuddhatattvo 'pi asatsaṅgād vinaśyati /",
    "GR13kubjt_pu:2931": "yoginīkulagarbhasthaḥ kulavīrāṅgasambhavaḥ // KubjT_13.95 //",
    "GR13kubjt_pu:2932": "siddho 'sau siddhasantāne ṣaṭpādārthaṃ sa vindati /",
    "GR13kubjt_pu:2933": "etat te kathitaṃ sarvaṃ dakṣiṇedaṃ salakṣaṇam // KubjT_13.96 //",
    "GR13kubjt_pu:2934": "yogaṣaṭkaṃ kulādhāraṃ pṛcchasvānyad yad icchasi // KubjT_13.97 //",
    "GR13kubjt_pu:2935": "iti kulālikāmnāye śrīkubjikāmate dakṣiṇaṣaṭkaparijñāno nāma trayodaśamaḥ",
    "GR13kubjt_pu:2936": "paṭalaḥ",
    "GR13kubjt_pu:2937": "śrīkubjikā uvāca dayā ca paramā mahyaṃ maṇḍalīśakulākulam /",
    "GR13kubjt_pu:2938": "ṣaṭpadārtho mayā jñātaḥ ṣaḍ yoginyo vada prabho // KubjT_14.1 //",
    "GR13kubjt_pu:2939": "śrībhairava uvāca uvāca bhagavān nāthaḥ kubjīśāni vadāmy aham /",
    "GR13kubjt_pu:2940": "sadyaḥpratyayakartāraṃ sadyomelakadāyakam // KubjT_14.2 //",
    "GR13kubjt_pu:2941": "kam-ba-mā-lam-vi-kā devyaḥ kramāt ṣaṭkaṃ kulākule /",
    "GR13kubjt_pu:2942": "mokṣabhuktipradātāraḥ ṣaḍ etāḥ ṣaṭkanāyikāḥ // KubjT_14.3 //",
    "GR13kubjt_pu:2943": "ḍa-ra-la-ka-sa-ha-jotthāḥ saṃsthitāḥ kulagocare /",
    "GR13kubjt_pu:2944": "kulaṣaṭkanivāsinyo nigrahānugrahe 'pi vā // KubjT_14.4 //",
    "GR13kubjt_pu:2945": "ekaikānugrahanty etā nigrahanty anulomakṛt /",
    "GR13kubjt_pu:2946": "ṣaṭpattre pūjitāḥ santyaḥ ṣaṭpadārthaphalapradāḥ // KubjT_14.5 //",
    "GR13kubjt_pu:2947": "śrīkubjikā uvāca purataḥ pṛcchayiṣyāmi prārabdhaṃ kathayasva me /",
    "GR13kubjt_pu:2948": "catuṣkapañcakānāṃ ca caturṇāṃ ca phalodayam // KubjT_14.6 //",
    "GR13kubjt_pu:2949": "śrībhairava uvāca ṣaṭpadārthopadeśena samastaṃ kathitaṃ mayā /",
    "GR13kubjt_pu:2950": "tathāpi kathayiṣyāmi adhikāro yathā sthitaḥ // KubjT_14.7 //",
    "GR13kubjt_pu:2951": "o-jā-pū-kāmuko bhedo dṛṣṭvākṣaraviniścitam /",
    "GR13kubjt_pu:2952": "mudrācatuṣṭayopetaṃ saṅketāt kathitaṃ priye // KubjT_14.8 //",
    "GR13kubjt_pu:2953": "caturyugaṃ catuṣpīṭhaṃ yonyaś catvāri yāḥ priye /",
    "GR13kubjt_pu:2954": "sabāhyābhyantare sarvaṃ kathayāmi yathārthataḥ // KubjT_14.9 //",
    "GR13kubjt_pu:2955": "nābhyadhodarahṛtkaṇṭhe kṛ-tre-dvā-kam anukramāt /",
    "GR13kubjt_pu:2956": "o-jā-pū-kāmarūpiṇyaś catvāry evaṃ vyavasthitāḥ // KubjT_14.10 //",
    "GR13kubjt_pu:2957": "sabāhyābhyantareṇaiva catuṣkaṃ parikīrtitam /",
    "GR13kubjt_pu:2958": "gurūpadeśasaṃyuktaṃ pañcakaṃ kathayāmi te // KubjT_14.11 //",
    "GR13kubjt_pu:2959": "devyo dūtyas tathā mātryo yoginyaḥ khecarīgaṇaḥ /",
    "GR13kubjt_pu:2960": "pañcadhā hy adhikāro 'yaṃ kurvanty etāḥ kulākule // KubjT_14.12 //",
    "GR13kubjt_pu:2961": "devīcatuṣṭayādhāraṃ svādhiṣṭhānaṃ ṣaḍāśrayam /",
    "GR13kubjt_pu:2962": "randhrakāmaśikhir golaṃ dhvajakandāntakāvadhim // KubjT_14.13 //",
    "GR13kubjt_pu:2963": "saptamaṃ tattvam uddiṣṭaṃ brahmaṇaḥ padam uttamam /",
    "GR13kubjt_pu:2964": "atra sṛṣṭiḥ samutpannā ṣaṭkauṣakulasambhavā // KubjT_14.14 //",
    "GR13kubjt_pu:2965": "devyādhiṣṭhitam īsānaṃ svādhiṣṭhānaguṇāśrayam /",
    "GR13kubjt_pu:2966": "randhradvādaśakopetaṃ kāmadvādaśakānvitam // KubjT_14.15 //",
    "GR13kubjt_pu:2967": "vahnīśvare tathāpy evaṃ dvādaśaṃ dhvajakandayoḥ /",
    "GR13kubjt_pu:2968": "piṇḍadvādaśakopetaṃ caturāśīty anekaśaḥ // KubjT_14.16 //",
    "GR13kubjt_pu:2969": "śāmbhavādhiṣṭhite yoge svādhiṣṭhāne nirāmaye /",
    "GR13kubjt_pu:2970": "caturāśītiguṇānāṃ vijñānapadavīṃ labhet // KubjT_14.17 //",
    "GR13kubjt_pu:2971": "atra madhye maheśāni sarvakāraṇakāraṇam /",
    "GR13kubjt_pu:2972": "yathā niṣpadyate piṇḍaṃ tat tathā cāvadhārayet // KubjT_14.18 //",
    "GR13kubjt_pu:2973": "ādhāraśaktim ādau tu brahmaśaktim atordhvataḥ /",
    "GR13kubjt_pu:2974": "etad brahmāṇḍam ity uktaṃ saptalokasamanvitam // KubjT_14.19 //",
    "GR13kubjt_pu:2975": "ādhāraṃ caiva bhūrlokaṃ bhuvarlokaṃ tu kāmagam /",
    "GR13kubjt_pu:2976": "svarlokaṃ śikhim ity uktaṃ maharlokaṃ tu golakam // KubjT_14.20 //",
    "GR13kubjt_pu:2977": "dhvajasthaṃ janam ity uktaṃ tapolokaṃ tu kandagam /",
    "GR13kubjt_pu:2978": "satyalokaṃ tu tattvasthaṃ brahmagranthyāvadhisthitam // KubjT_14.21 //",
    "GR13kubjt_pu:2979": "satyalokād adhaḥ sṛṣṭiḥ kalādyā piṇḍasambhavā /",
    "GR13kubjt_pu:2980": "ājñātaḥ sampravartante trayāntaṃ yāva mānasī // KubjT_14.22 //",
    "GR13kubjt_pu:2981": "caturṇāṃ tu punaḥ sṛṣṭir adhastād yonisambhavā /",
    "GR13kubjt_pu:2982": "madhyamanthānayogena śubhāśubhanibandhanam // KubjT_14.23 //",
    "GR13kubjt_pu:2983": "bhuvarlokād adholoke vividhā sṛṣṭiḥ pravartate /",
    "GR13kubjt_pu:2984": "jarāyujā ca sā jñeyā bahuduḥkhasamākulā // KubjT_14.24 //",
    "GR13kubjt_pu:2985": "kandāt sañjāyate sṛṣṭiḥ kandaṃ vai saptalaukikam /",
    "GR13kubjt_pu:2986": "randhrādau granthiparyantaṃ vijñeyaṃ saptadhātukam // KubjT_14.25 //",
    "GR13kubjt_pu:2987": "kandāt sañjāyate 'ṅkuraḥ aṅkurān mūlasambhavaḥ /",
    "GR13kubjt_pu:2988": "mūlāt parṇalatāśākhā[s] tataḥ puṣpaphalādikam // KubjT_14.26 //",
    "GR13kubjt_pu:2989": "phalaṃ śarīram ity uktaṃ dhātuvṛkṣasamudbhavam /",
    "GR13kubjt_pu:2990": "piṇḍaṃ kandodbhavaṃ tac ca śubhāśubhajalāntagam // KubjT_14.27 //",
    "GR13kubjt_pu:2991": "tvagraktamāṃsa randhrādau aśubhaṃ kāmavahnigam /",
    "GR13kubjt_pu:2992": "śubhaṃ medo'sthimajjāntaṃ golakandadhvajānvitam // KubjT_14.28 //",
    "GR13kubjt_pu:2993": "aśubhaṃ tu rajaḥ sākṣāt triśaktiguṇa mātṛjam /",
    "GR13kubjt_pu:2994": "paitṛkaṃ śubham uddiṣṭaṃ reto hy ātmādi-m-īśvaraḥ // KubjT_14.29 //",
    "GR13kubjt_pu:2995": "piṇḍaṃ sarvatra sāmānyam ubhayor api kubjike /",
    "GR13kubjt_pu:2996": "saṅgame śivaśaktīnāṃ piṇḍabandho bhavet tadā // KubjT_14.30 //",
    "GR13kubjt_pu:2997": "yat kiñcic cintayen mātā yat kiñcic cintayet pitā /",
    "GR13kubjt_pu:2998": "ubhau bhāvasamāyogāt tadbhāvaḥ sahajo bhavet // KubjT_14.31 //",
    "GR13kubjt_pu:2999": "viśvarūpo maṇir yadvad upādhiviṣayo yathā /",
    "GR13kubjt_pu:3000": "tatkālopādhicintāyāṃ sa rāgaḥ sahajo bhavet // KubjT_14.32 //",
    "GR13kubjt_pu:3001": "etad antaram āsādya piṇḍaḥ kāraṇarūpadhṛk /",
    "GR13kubjt_pu:3002": "bandhate pañcadhātmānaṃ pañcapañcādibhiḥ kramāt // KubjT_14.33 //",
    "GR13kubjt_pu:3003": "puruṣaṃ prakṛtiś caiva guṇo 'haṅkāra dhīr manaḥ /",
    "GR13kubjt_pu:3004": "ṣaṇmukhas tu paro hy ātmā catuṣkapariveṣṭitaḥ // KubjT_14.34 //",
    "GR13kubjt_pu:3005": "adhordhvaṃ nīyate jīvaḥ koṣakīṭa-m-iva sthitaḥ /",
    "GR13kubjt_pu:3006": "prakāśayati cātmānaṃ badhnāti ca punaḥ punaḥ // KubjT_14.35 //",
    "GR13kubjt_pu:3007": "niyāmikācatuṣkeṇa sannaddho bhramate hy aṇuḥ /",
    "GR13kubjt_pu:3008": "ekaikaṃ taṃ caturdhā tu devīcakraṃ prakīrtitam // KubjT_14.36 //",
    "GR13kubjt_pu:3009": "niyāmikā bhavet pṛthvī pratiṣṭhā śabdapūrvikā /",
    "GR13kubjt_pu:3010": "śrotrapūrṇā bhaved vidyā śāntir vāgeśvarī smṛtā // KubjT_14.37 //",
    "GR13kubjt_pu:3011": "kṣoṇī tu prathamā jñeyā śabdadevī dvitīyakā /",
    "GR13kubjt_pu:3012": "tṛtīyā śrotrikā nāma vācādevī caturthikā // KubjT_14.38 //",
    "GR13kubjt_pu:3013": "devīcatuṣṭayaṃ hy etad ekaikaṃ tu catuṣṭayam /",
    "GR13kubjt_pu:3014": "etac catuṣṭayaṃ devi saṃsārapathavartmani // KubjT_14.39 //",
    "GR13kubjt_pu:3015": "catuṣṭayaṃ tu bhūtānāṃ tanmātrāṇāṃ catuṣṭayam /",
    "GR13kubjt_pu:3016": "buddhīndriyacatuṣkaṃ tu catuṣkaṃ karmayājinām // KubjT_14.40 //",
    "GR13kubjt_pu:3017": "pañcakaṃ tat tu vijñeyaṃ puṃsaḥ ṣaḍguṇasaṃyutam /",
    "GR13kubjt_pu:3018": "evaṃ niṣpadyate piṇḍaṃ pañcadhā pañcaviṃśakam // KubjT_14.41 //",
    "GR13kubjt_pu:3019": "ṣaṭkauśikaṃ tu mārgo 'yam ādidevīcatuṣṭayam /",
    "GR13kubjt_pu:3020": "kathitaṃ sarahasyaṃ tu ṣaṭsiddhapuraniścayam // KubjT_14.42 //",
    "GR13kubjt_pu:3021": "uvāca kubjikā nāthaṃ ṣaṭsiddhapuraniścayam /",
    "GR13kubjt_pu:3022": "na me jñātaṃ kuleśāna saṃsphuṭaṃ kathayasva me // KubjT_14.43 //",
    "GR13kubjt_pu:3023": "uvāca bhagavān nāthaḥ kubjīśāni mayā tava /",
    "GR13kubjt_pu:3024": "kathitā saptadhā sṛṣṭiḥ siddhān sapta vadāmy ah am // KubjT_14.44 //",
    "GR13kubjt_pu:3025": "navatattveśvaro nātho navacakreśvareśvaraḥ /",
    "GR13kubjt_pu:3026": "brahmāṇḍaśivasiddho ' sau hartā kartāvatārakaḥ // KubjT_14.45 //",
    "GR13kubjt_pu:3027": "sa nāthaḥ sarvasiddhānāṃ patitve saṃvyavasthitaḥ /",
    "GR13kubjt_pu:3028": "kandabhūto 'ṅkuro 'sau vai ṣaṭpurādhipatiḥ prabhuḥ // KubjT_14.46 //",
    "GR13kubjt_pu:3029": "pumpuraṃ prathamaṃ kandaṃ prākṛtaṃ cāparaṃ puram /",
    "GR13kubjt_pu:3030": "guṇānandaṃ tu golākhyaṃ garvaṃ jālandharātmakam // KubjT_14.47 //",
    "GR13kubjt_pu:3031": "dhīpuraṃ kāmarūpākhyam ādhāraṃ tu manaḥpuram /",
    "GR13kubjt_pu:3032": "pumpure śrīmatkhaḍgīśaḥ khagīśaḥ prākṛte pure // KubjT_14.48 //",
    "GR13kubjt_pu:3033": "viśvanātho guṇānande jhaṇṭīśo 'hammahāpure /",
    "GR13kubjt_pu:3034": "dhīpure 'nugrahīśāno mitreśāno manaḥpure // KubjT_14.49 //",
    "GR13kubjt_pu:3035": "ṣaṭpurādhipatir nāthāḥ kaulīśāḥ kulanāyakāḥ /",
    "GR13kubjt_pu:3036": "kulasiddhāḥ samākhyātāḥ ṣaṭkramaughaprakāśakāḥ // KubjT_14.50 //",
    "GR13kubjt_pu:3037": "bhaviṣyanti purā kalpe martyalokam upāgatāḥ /",
    "GR13kubjt_pu:3038": "prabhur ānanda yogākhyam āvalī pādam antimam // KubjT_14.51 //",
    "GR13kubjt_pu:3039": "bhaviṣyanty apare kalpe kulasiddhāḥ kulotthitāḥ /",
    "GR13kubjt_pu:3040": "kulasiddhādhipo deva ājñāmoghakuleśvaraḥ // KubjT_14.52 //",
    "GR13kubjt_pu:3041": "ṣaṭkulānāṃ tv asau nāthas tasmāt sarvaṃ kulānvayam /",
    "GR13kubjt_pu:3042": "navānāṃ cakravartīnāṃ cakravartis tv asau prabhuḥ // KubjT_14.53 //",
    "GR13kubjt_pu:3043": "tasmāt pravartate sṛṣṭir brahmādyā kulasambhavā /",
    "GR13kubjt_pu:3044": "ṣaṭpurāṇāṃ tam ādhāraṃ kartāraṃ kulapaddhatau // KubjT_14.54 //",
    "GR13kubjt_pu:3045": "śāstāraṃ brahmajantūnāṃ devīnāṃ tu catuṣṭayam /",
    "GR13kubjt_pu:3046": "apare brahmaṇaḥ sṛṣṭau yat kiñcid vāṅmayākhilam // KubjT_14.55 //",
    "GR13kubjt_pu:3047": "tat sarvaṃ devibhir vyāptaṃ tvayādhārāntakāvadhim /",
    "GR13kubjt_pu:3048": "caturmukheśvarasyānte kandaḥ saptavidhaś ca yaḥ // KubjT_14.56 //",
    "GR13kubjt_pu:3049": "tatra jātaṃ jagat sarvaṃ sadevāsuramānuṣam /",
    "GR13kubjt_pu:3050": "devīcatuṣṭayānāṃ tu mārgo 'yaṃ kathito 'khilam // KubjT_14.57 //",
    "GR13kubjt_pu:3051": "adhunā kathayiṣyāmi dūtīnāṃ lakṣaṇaṃ yathā /",
    "GR13kubjt_pu:3052": "brahmādhāram iti proktaṃ saptādhārasamanvitam // KubjT_14.58 //",
    "GR13kubjt_pu:3053": "prathamaiṣā parā sṛṣṭiḥ śāmbhavī yā kulādhvare /",
    "GR13kubjt_pu:3054": "navatattveśvareśasya nābhyadhastāt tu maṇḍalam // KubjT_14.59 //",
    "GR13kubjt_pu:3055": "śatakoṭisuvistīrṇaṃ devīkulasamāśrayam /",
    "GR13kubjt_pu:3056": "trikoṇaṃ caiva ṣaṭkoṇaṃ vṛkṣavallīkramas tathā // KubjT_14.60 //",
    "GR13kubjt_pu:3057": "dvividhājñādhikāro 'yaṃ nigrahānugrahaṃ prati // KubjT_14.61 //",
    "GR13kubjt_pu:3058": "śrībhairava uvāca brahmaṇo 'ṇḍakaṭāhasya samantāt parimaṇḍalam /",
    "GR13kubjt_pu:3059": "sahasrakoṭivistīrṇam apsu viṣṇoḥ puraṃ mahat // KubjT_14.62 //",
    "GR13kubjt_pu:3060": "ardhenduśikharākāraṃ potanāvākulaṃ tu tat /",
    "GR13kubjt_pu:3061": "anekatattvasaṅkīrṇaṃ navanālopaśobhitam // KubjT_14.63 //",
    "GR13kubjt_pu:3062": "padmapattram anaupamyaṃ ṣoḍaśāraṃ sakarṇikam /",
    "GR13kubjt_pu:3063": "yatra dūtyaḥ svabhāvinyaḥ krīḍante vividhaiḥ sukhaiḥ // KubjT_14.64 //",
    "GR13kubjt_pu:3064": "yatrāsau ramate nit yam uttamaḥ puruṣottamaḥ /",
    "GR13kubjt_pu:3065": "tat sthānaṃ paramaṃ proktaṃ yatra dūtyo 'mṛtodbhavāḥ // KubjT_14.65 //",
    "GR13kubjt_pu:3066": "tās tu kṣubdhā yadā kāle 'mṛtaṃ muñcanti bhāvitāḥ /",
    "GR13kubjt_pu:3067": "tadā caturvidhā sṛṣṭir brahmacakre tu nānyathā // KubjT_14.66 //",
    "GR13kubjt_pu:3068": "ṣoḍaśāre mahāpadme divyāmṛtapariplute /",
    "GR13kubjt_pu:3069": "tatrastho dūtibhiḥ sārdhaṃ poṣayed brahmaṇaḥ padam // KubjT_14.67 //",
    "GR13kubjt_pu:3070": "brahmakandāntabījānām ūrdhvarandhrāṅkuratrayam /",
    "GR13kubjt_pu:3071": "tatra granthīśvaro 'nantaḥ svaśaktikiraṇojjvalaḥ // KubjT_14.68 //",
    "GR13kubjt_pu:3072": "sthito mahāmbhasi madhye navadūtīsamanvitaḥ /",
    "GR13kubjt_pu:3073": "sṛṣṭikṛd bhagavānantaḥ padārthapada-m-īśvaraḥ // KubjT_14.69 //",
    "GR13kubjt_pu:3074": "kapālaṃ caṇḍalokeśaṃ yogeśaṃ tu manonmanam /",
    "GR13kubjt_pu:3075": "hāṭakeśvara kravyādaṃ mudreśaṃ diṅmaheśvaram // KubjT_14.70 //",
    "GR13kubjt_pu:3076": "śrī anantīśa nāthānto navaite bhāsvareśvarāḥ /",
    "GR13kubjt_pu:3077": "vibhajya navadhātmānaṃ padasṛṣṭiṃ vinirmite // KubjT_14.71 //",
    "GR13kubjt_pu:3078": "ekaikā navadhātmānaṃ punaś caivaṃ sṛjanti te /",
    "GR13kubjt_pu:3079": "navanava padāni syur dūtīnāṃ kāraṇātmakam // KubjT_14.72 //",
    "GR13kubjt_pu:3080": "padabhuktigatānāṃ tu dūtīnāṃ ca pṛthak pṛthak /",
    "GR13kubjt_pu:3081": "nāmāni kīrtayiṣyāmi yā yasyāṅgasamudbhavāḥ // KubjT_14.73 //",
    "GR13kubjt_pu:3082": "śrī anantāṅgasambhūtāḥ sarve yās tu navaiva hi /",
    "GR13kubjt_pu:3083": "adhikārapadaṃ teṣāṃ tat pravakṣyāmy aśeṣataḥ // KubjT_14.74 //",
    "GR13kubjt_pu:3084": "bindukā bindugarbhā ca nādinī nādagarbhajā /",
    "GR13kubjt_pu:3085": "śaktī ca garbhiṇī cānyā parā garbhārthacāriṇī // KubjT_14.75 //",
    "GR13kubjt_pu:3086": "nirācārapadāvasthā madhyasthānantavarcasaḥ /",
    "GR13kubjt_pu:3087": "adhikāraṃ prakurvanti kulākulasamāśritāḥ // KubjT_14.76 //",
    "GR13kubjt_pu:3088": "caṇḍā caṇḍamukhī caiva caṇḍavegā manojavā /",
    "GR13kubjt_pu:3089": "caṇḍākṣī caṇḍanirghoṣā bhṛkuṭī caṇḍanāyikā // KubjT_14.77 //",
    "GR13kubjt_pu:3090": "caṇḍīśanāyakopetā hy akuleśapade sthitāḥ /",
    "GR13kubjt_pu:3091": "tasmāt padāt parā sṛṣṭir manonmanyādisambhavā // KubjT_14.78 //",
    "GR13kubjt_pu:3092": "manojavā mano'dhyakṣā mānasī mananāyikā /",
    "GR13kubjt_pu:3093": "manohārī manohlādī manaḥprītir maneśvarī // KubjT_14.79 //",
    "GR13kubjt_pu:3094": "manonmanyā samāyuktā unmanaḥpadam āśritāḥ /",
    "GR13kubjt_pu:3095": "navaiva paramā dūtyo manaś conmanakārikāḥ // KubjT_14.80 //",
    "GR13kubjt_pu:3096": "aindrī hutāśanī yāmyā nairṛtī vāruṇī tathā /",
    "GR13kubjt_pu:3097": "vāyavī caiva kauberī aiśānī kaulikeśvarī // KubjT_14.81 //",
    "GR13kubjt_pu:3098": "samanaughapadāntasthā[ḥ] parākāśe vyavasthitāḥ /",
    "GR13kubjt_pu:3099": "janayanty aparāṃ sṛṣṭiṃ yogākhyā vyāpinīpade // KubjT_14.82 //",
    "GR13kubjt_pu:3100": "hiraṇyā ca suvarṇā ca kāñcanī hāṭakā tathā /",
    "GR13kubjt_pu:3101": "rukmiṇī ca manasvī ca subhadrā jambuhāṭakī // KubjT_14.83 //",
    "GR13kubjt_pu:3102": "vyāpinīpadam āpannā yogadūtyo mahābalāḥ /",
    "GR13kubjt_pu:3103": "vyāpyavyāpakabhāvena vyāpayanti carācaram // KubjT_14.84 //",
    "GR13kubjt_pu:3104": "vāgvatī vāk tathā vāṇī bhīmā citrarathā sudhī /",
    "GR13kubjt_pu:3105": "devamātā hiraṇyā ca yogeśī navamā smṛtā // KubjT_14.85 //",
    "GR13kubjt_pu:3106": "vāgeśvarapadāntasthā vāgīśvaryasamanvitāḥ /",
    "GR13kubjt_pu:3107": "mantravidyāṅgasambhūtāḥ sarvārthapratipādikāḥ // KubjT_14.86 //",
    "GR13kubjt_pu:3108": "vajriṇī śakti daṇḍī ca khaḍginī pāsinī dhvajī /",
    "GR13kubjt_pu:3109": "gadī ca śūlinī padmī mudreśapadasambhavāḥ // KubjT_14.87 //",
    "GR13kubjt_pu:3110": "piṅgadūtyo mahāvīryāḥ kalākālavidhāyikāḥ /",
    "GR13kubjt_pu:3111": "tejorūpā mahādevyo anantaguṇasambhavāḥ // KubjT_14.88 //",
    "GR13kubjt_pu:3112": "lambā lambastanī suṣkā pūtivaktrā mahānanā /",
    "GR13kubjt_pu:3113": "gajavaktrā mahānāsā vidyutkravyādanāyikā // KubjT_14.89 //",
    "GR13kubjt_pu:3114": "kālānalāntare dūtyaḥ saṃhārapadasaṃsthitāḥ /",
    "GR13kubjt_pu:3115": "anantaguṇavīryās tāḥ saṃharanti carācaram // KubjT_14.90 //",
    "GR13kubjt_pu:3116": "suprabuddhā prabuddhā ca caṇḍī muṇḍī kapālinī /",
    "GR13kubjt_pu:3117": "mṛtyuhantā virūpākṣī kapardī kalanātmikā // KubjT_14.91 //",
    "GR13kubjt_pu:3118": "niyāmikāpadāntasthāḥ śubhāśubhaniyāmikāḥ /",
    "GR13kubjt_pu:3119": "ekāśītivibhāgena dūtyo hy evaṃ mahābalāḥ // KubjT_14.92 //",
    "GR13kubjt_pu:3120": "navakeśvaradevasya udaredaṃ prakīrtitam /",
    "GR13kubjt_pu:3121": "ekāśītipadair vyāptam anekāścaryasaṅkulam // KubjT_14.93 //",
    "GR13kubjt_pu:3122": "padarūpasamāyuktaṃ rūpātītādisaṃyutam /",
    "GR13kubjt_pu:3123": "padmamārgavidhāyinyas tritattvapadavīṃ labhet // KubjT_14.94 //",
    "GR13kubjt_pu:3124": "iti kulālikāmnāye śrīkubjikāmate devīdūtīnirṇayo nāma caturdaśamaḥ paṭalaḥ",
    "GR13kubjt_pu:3125": "śrībhairava uvāca devīdūtīmataṃ kubji kathitaṃ tu suvistaram /",
    "GR13kubjt_pu:3126": "idānīṃ mātarāṇāṃ ca śṛṇu tvaṃ vyāptilakṣaṇam // KubjT_15.1 //",
    "GR13kubjt_pu:3127": "padapattrordhvagaṃ padmaṃ tejorūpaṃ subhāsvaram /",
    "GR13kubjt_pu:3128": "lakṣakoṭisuvistīrṇam ambhodhiparimaṇḍalam // KubjT_15.2 //",
    "GR13kubjt_pu:3129": "tatra madhye maheśānaṃ piṅgeśaṃ piṅgarūpiṇam /",
    "GR13kubjt_pu:3130": "trikoṇapuramadhyasthaṃ tejorāśim anāmayam // KubjT_15.3 //",
    "GR13kubjt_pu:3131": "kāle hy aharmukhe prāpte kṣobhayitvā svakāṃ tanum /",
    "GR13kubjt_pu:3132": "vijñānakevalāny aṣṭau bodhayāmāsa pudgalān // KubjT_15.4 //",
    "GR13kubjt_pu:3133": "aṣṭau mudrā mahāmātryo jagadyonir mahāmbike /",
    "GR13kubjt_pu:3134": "tāsu jātaṃ jagat sarvaṃ yat kiñcid vāṅmayaṃ 'khilam // KubjT_15.5 //",
    "GR13kubjt_pu:3135": "prathamā khecarīmudrā ātmī nāma dvitīyakā /",
    "GR13kubjt_pu:3136": "tṛtīyā śaśinī jñeyā vahnināmā caturthikā // KubjT_15.6 //",
    "GR13kubjt_pu:3137": "pañcamī calanī nāma ṣaṣṭhī bhānumatī smṛtā /",
    "GR13kubjt_pu:3138": "saptamī mahimā nāma aṣṭamī sukṛtālayā // KubjT_15.7 //",
    "GR13kubjt_pu:3139": "etā aṣṭau mahāmātryaḥ śrīmanmitrāṅgajodbhavāḥ /",
    "GR13kubjt_pu:3140": "kurvanti vividhāṃ sṛṣṭiṃ sthūlasūkṣmaparāparām // KubjT_15.8 //",
    "GR13kubjt_pu:3141": "vibhājayanti cātmānam ekaikā cāṣṭadhāṣṭadhā /",
    "GR13kubjt_pu:3142": "teṣv anyāḥ ṣoḍaśādhārāś catuḥṣaṣṭyānta-m-antikāḥ // KubjT_15.9 //",
    "GR13kubjt_pu:3143": "khecarītanusambhūtāś cāṣṭau mātryo diśātmikāḥ /",
    "GR13kubjt_pu:3144": "aindrādīśāna-m-antasthāḥ sarvādhārāḥ parāparāḥ // KubjT_15.10 //",
    "GR13kubjt_pu:3145": "rudrāṇyaṃśāḥ samākhyātā devīkoṭāntasaṃsthitāḥ /",
    "GR13kubjt_pu:3146": "saṃvartavīrasaṃyuktāḥ śambhukalpāvatārakāḥ // KubjT_15.11 //",
    "GR13kubjt_pu:3147": "ātmamātrodbhavā hy evaṃ sakalā niṣkalāś ca ye /",
    "GR13kubjt_pu:3148": "vijñānapralayāntānye dharmādharme niyojayet // KubjT_15.12 //",
    "GR13kubjt_pu:3149": "tatrāṇavo 'tha māyāyā aṣṭau mātryo 'ṇusambhavāḥ /",
    "GR13kubjt_pu:3150": "prayāgapuramadhyasthāś caṇḍakaulīśasaṃyutāḥ // KubjT_15.13 //",
    "GR13kubjt_pu:3151": "brāhmīcakraṃ samuddiṣṭam ādikalpasya madhyagam /",
    "GR13kubjt_pu:3152": "ātmamātryaṣṭakaṃ proktam indramātryaṣṭakaṃ vadet // KubjT_15.14 //",
    "GR13kubjt_pu:3153": "chāyā tu śīkarā jyotsnā ṛturatnā suśītalā /",
    "GR13kubjt_pu:3154": "payoghṛtavatī cānyā indramātryo 'ṣṭa vaiṣṇavī // KubjT_15.15 //",
    "GR13kubjt_pu:3155": "vārāṇasīpurāntasthā amṛtādhāraśītalā /",
    "GR13kubjt_pu:3156": "āpyāyanti jagat sarvaṃ pālayanti jagāmbikāḥ // KubjT_15.16 //",
    "GR13kubjt_pu:3157": "kalpāvāntaram āsādya krodhakaulīśasaṃyutāḥ /",
    "GR13kubjt_pu:3158": "kurvanti vividhāṃ sṛṣṭim āpadāṃ mocayanti tāḥ // KubjT_15.17 //",
    "GR13kubjt_pu:3159": "tṛṣṇā rāgavatī mohā kāmā kopā tamotkaṭā /",
    "GR13kubjt_pu:3160": "īrṣā śokavatīty aṣṭau vahnimātryaḥ prakīrtitāḥ // KubjT_15.18 //",
    "GR13kubjt_pu:3161": "kaulīśonmattasaṃyuktāḥ kollādrau saṃvyavasthitāḥ /",
    "GR13kubjt_pu:3162": "mahāntakalpamadhyasthāḥ krīḍanty amitatejasā // KubjT_15.19 //",
    "GR13kubjt_pu:3163": "tvacī sparśavatī gandhā prāṇāpānī samānanī /",
    "GR13kubjt_pu:3164": "udānī vyāni kṛkarā marunmātryo 'ṣṭa kīrtitāḥ // KubjT_15.20 //",
    "GR13kubjt_pu:3165": "asitāṅgakuleśānam aṭṭahāsapurāntagāḥ /",
    "GR13kubjt_pu:3166": "divyakalpe purā mātryaḥ krīḍanty amitatejasā // KubjT_15.21 //",
    "GR13kubjt_pu:3167": "tamohantā prabhā mohā tejinī dahanī dinā /",
    "GR13kubjt_pu:3168": "jvalanī śoṣaṇīty aṣṭau arkamātryaḥ prakīrtitāḥ // KubjT_15.22 //",
    "GR13kubjt_pu:3169": "divyādivyapare kalpe jayantīpuramadhyagāḥ /",
    "GR13kubjt_pu:3170": "rurukauleśasaṃyuktās tena sārdhaṃ ramanti tāḥ // KubjT_15.23 //",
    "GR13kubjt_pu:3171": "nivṛttiś ca pratiṣṭhā ca vidyā śāntis tathaiva ca /",
    "GR13kubjt_pu:3172": "śāntātītā ca pṛthivī vajriṇī kāmadhenavī // KubjT_15.24 //",
    "GR13kubjt_pu:3173": "mahimeśānadevasya aṣṭau mātryaś caritragāḥ /",
    "GR13kubjt_pu:3174": "adivyakalpamadhyasthā jhaṇṭhakauleśvarānvitāḥ // KubjT_15.25 //",
    "GR13kubjt_pu:3175": "aindryādhiṣṭhitacakrasthāḥ krīḍanty amitatejasā /",
    "GR13kubjt_pu:3176": "pūryaṣṭakasya madhyasthā vajrahastā mahābalāḥ // KubjT_15.26 //",
    "GR13kubjt_pu:3177": "payoṣṇī vāruṇī śāntā amṛtā vyāpinī dravā /",
    "GR13kubjt_pu:3178": "plavanī jalamātā ca payomātryo 'ṣṭa viśrutāḥ // KubjT_15.27 //",
    "GR13kubjt_pu:3179": "vartamānikakalpe tu ekāmrakavanāntagāḥ /",
    "GR13kubjt_pu:3180": "kapālīśakuleśānaṃ cāmuṇḍācakramadhyagāḥ // KubjT_15.28 //",
    "GR13kubjt_pu:3181": "śrīkuleśvaradevasya hṛtpadme ' ṣṭadale sthitāḥ /",
    "GR13kubjt_pu:3182": "īśānakramayogena sṛṣṭimārgāvalambikāḥ // KubjT_15.29 //",
    "GR13kubjt_pu:3183": "karṇikāyāṃ sthito devaś catuṣkaparivāritaḥ /",
    "GR13kubjt_pu:3184": "raktākarālācaṇḍākṣī- mahocchuṣmāsamanvitaḥ // KubjT_15.30 //",
    "GR13kubjt_pu:3185": "mahāraktavanāntasthas tejomaṇḍalamadhyagaḥ /",
    "GR13kubjt_pu:3186": "navatattveśvaraṃ devaṃ pūryaṣṭakasamanvitam li // KubjT_15.31 //",
    "GR13kubjt_pu:3187": "antardehasthito yasmāt pūrayet sa carācaram /",
    "GR13kubjt_pu:3188": "tena pūryaṣṭakaṃ proktam aṣṭadhā tu prapūrakam // KubjT_15.32 //",
    "GR13kubjt_pu:3189": "sa śivaḥ sarvasattvānāṃ hṛdisthaḥ parameśvaraḥ /",
    "GR13kubjt_pu:3190": "bhrāmayeta jagat sarvaṃ yantrārūḍhas tu māyayā // KubjT_15.33 //",
    "GR13kubjt_pu:3191": "dvāsaptatisahasrāṇām uparistho 'ntare sthitaḥ /",
    "GR13kubjt_pu:3192": "akṣārūḍho 'kṣagamyo 'yaṃ manīśānāṃ piśācavat // KubjT_15.34 //",
    "GR13kubjt_pu:3193": "guruvaktraṃ tu tat proktaṃ guruvaktrāt tu labhyate /",
    "GR13kubjt_pu:3194": "gurutvaṃ yāty asau yogī guruvaktrāvalambakaḥ // KubjT_15.35 //",
    "GR13kubjt_pu:3195": "tejastattvaṃ tu taṃ devi rudraśaktibhir āvṛtam /",
    "GR13kubjt_pu:3196": "atordhvaṃ yoginīnāṃ tu ghaṭasthānaṃ nigadyate // KubjT_15.36 //",
    "GR13kubjt_pu:3197": "guruvaktre guror vaktraṃ guruvaktre tu saṃsthitam /",
    "GR13kubjt_pu:3198": "guruvaktrāt tu labhyeta tasmāt santoṣayed gurum // KubjT_15.37 //",
    "GR13kubjt_pu:3199": "stutiṃ kṛtvā uvācedaṃ kubjikā parameśvaram /",
    "GR13kubjt_pu:3200": "pṛcchāmi nātha yatnena ghaṭasthānaṃ suvistaram // KubjT_15.38 //",
    "GR13kubjt_pu:3201": "uvāca bhagavān devas tvatpṛcchā rahitaṃ 'naghe /",
    "GR13kubjt_pu:3202": "nikhilaṃ kathayiṣyāmi yathā tvaṃ kubji cetasā // KubjT_15.39 //",
    "GR13kubjt_pu:3203": "koṭikoṭisuvistīrṇaṃ ghaṭādhāraṃ tatordhvataḥ /",
    "GR13kubjt_pu:3204": "vajrapadmāṅkitaṃ divyaṃ piṅganāthāvadhisthitam // KubjT_15.40 //",
    "GR13kubjt_pu:3205": "anantaguṇadātāraṃ sarvārthapratipādakam /",
    "GR13kubjt_pu:3206": "tasmāt sampadyate sarvam aihiṃ pāratrikaṃ ca yat // KubjT_15.41 //",
    "GR13kubjt_pu:3207": "yatra bhāṇḍāni sarvāṇi labhyante ca sahasradhā /",
    "GR13kubjt_pu:3208": "layaṃ yānti punas tatra ghaṭasthānaṃ tad ucyate // KubjT_15.42 //",
    "GR13kubjt_pu:3209": "yasmāt sarvaṃ yathā yāti yasmād yānti truṭanti ca /",
    "GR13kubjt_pu:3210": "yatra nirbhedyatāṃ yānti tat sthānaṃ ghaṭikātmakam // KubjT_15.43 //",
    "GR13kubjt_pu:3211": "bhuvanāṣṭottaraṃ bhāṇḍaṃ padabhāṇḍaṃ tu tatra vai /",
    "GR13kubjt_pu:3212": "varṇabhāṇḍaṃ tu tatrasthaṃ mantratattvakalātmakam // KubjT_15.44 //",
    "GR13kubjt_pu:3213": "bhāṇḍāriṇo amīṣāṃ ca nivṛttyādyāḥ prakīrtitāḥ /",
    "GR13kubjt_pu:3214": "yasyādhāreṇa vartante bhogānte tat padaṃ punaḥ // KubjT_15.45 //",
    "GR13kubjt_pu:3215": "śrīkuleśvaradevasya hṛdyordhvaghaṭa-m-antare /",
    "GR13kubjt_pu:3216": "tat kuleśvaradevasya durbhedyaṃ ṣaṭpuraṃ mahat // KubjT_15.46 //",
    "GR13kubjt_pu:3217": "vibhajya svatanuṃ devaḥ ṣaṭpadārthapadena ca /",
    "GR13kubjt_pu:3218": "ṣaḍ yoginyo mahātejāḥ ṣaṭpure sanniveśitāḥ // KubjT_15.47 //",
    "GR13kubjt_pu:3219": "ḍāmarī rāmaṇī caiva lambakarṇī ca kākinī /",
    "GR13kubjt_pu:3220": "sākinī yakṣiṇī cānyā kusumbhodasamudbhavāḥ // KubjT_15.48 //",
    "GR13kubjt_pu:3221": "vajrapadmāsanārūḍhāḥ kusumbhaguṇaśālinī[ḥ] /",
    "GR13kubjt_pu:3222": "ṣaṭpurādhipatīnāṃ ca patitve samvyavasthitāḥ // KubjT_15.49 //",
    "GR13kubjt_pu:3223": "o-jā-pū-kāmabhedena kā-pū-jā-o-vyatikramāt /",
    "GR13kubjt_pu:3224": "etat kramaṃ samākhyātaṃ sṛṣṭisaṃhāragocare // KubjT_15.50 //",
    "GR13kubjt_pu:3225": "parāparavibhāgena sthūlasūkṣmaparāntagam /",
    "GR13kubjt_pu:3226": "yathādhipati devatvaṃ yoginīnāṃ tathā śṛṇu // KubjT_15.51 //",
    "GR13kubjt_pu:3227": "duḥśīlā ḍamarī bhīmā ādhārasthā tu ḍāmarī /",
    "GR13kubjt_pu:3228": "svādhiṣṭhānapurāntasthā rāmaṇī ramaṇātmikā // KubjT_15.52 //",
    "GR13kubjt_pu:3229": "maṇipūrapurāntasthā lambakarṇī mahadbhutā /",
    "GR13kubjt_pu:3230": "dhvanidevapure kākī viśuddhau sākinī smṛtā // KubjT_15.53 //",
    "GR13kubjt_pu:3231": "ājñāpurasya madhyasthā yakṣiṇīti nigadyate /",
    "GR13kubjt_pu:3232": "kubjikodarasambhūtāḥ ṣaḍ yoginyaḥ parāparāḥ // KubjT_15.54 //",
    "GR13kubjt_pu:3233": "atra jātaṃ jagat sarvaṃ rudrāntaṃ brahmaṇo 'vadhim /",
    "GR13kubjt_pu:3234": "saṃharanti punas tās tu vilomena prapūjitāḥ // KubjT_15.55 //",
    "GR13kubjt_pu:3235": "upadeśapragamyās tāḥ pāramparyakrameṇa vai /",
    "GR13kubjt_pu:3236": "jñātavyaṃ ṣaḍvidhādhvānaṃ ṣaṭprakāraṃ guror mukhāt // KubjT_15.56 //",
    "GR13kubjt_pu:3237": "śravaṇe cakṣuṣī nāsā mukhe caiva tathaiva hi /",
    "GR13kubjt_pu:3238": "cibuke kaṇṭhadeśe tu guruvaktrāt tu labhyate // KubjT_15.57 //",
    "GR13kubjt_pu:3239": "praṇayāviṣṭacetaskā uvācedaṃ kujeśvarī /",
    "GR13kubjt_pu:3240": "vyāptisthānaṃ kathaṃ teṣāṃ kā kasya pathayāyinī // KubjT_15.58 //",
    "GR13kubjt_pu:3241": "bhaktyā pṛṣṭavatī matvā prahasya parameśvaraḥ /",
    "GR13kubjt_pu:3242": "uvāca kubjike tubhyaṃ kathayāmy anupūrvaśaḥ // KubjT_15.59 //",
    "GR13kubjt_pu:3243": "ghaṭanti sarvavastūni yasyāṅge tu varānane /",
    "GR13kubjt_pu:3244": "ghaṭasthānaṃ tu tenoktaṃ sandohaguṇalakṣaṇam // KubjT_15.60 //",
    "GR13kubjt_pu:3245": "rudrapañcāśakopetaṃ śaktipañcāśakānvitam /",
    "GR13kubjt_pu:3246": "cakravartyaṣṭakopetaṃ bhuvanāṣṭottaraṃ śatam // KubjT_15.61 //",
    "GR13kubjt_pu:3247": "manojanapadākīrṇam ādhāragṛhasaṅkulam /",
    "GR13kubjt_pu:3248": "oṃkāradalamadhyastham aghorīhṛdayānvitam // KubjT_15.62 //",
    "GR13kubjt_pu:3249": "tatra sā ḍāmarī devī jvalatpiṅgogralocanā /",
    "GR13kubjt_pu:3250": "manorasādhipatyasthā duḥsādhyā bhuvanātmikā // KubjT_15.63 //",
    "GR13kubjt_pu:3251": "punar japattramadhyasthā ekāśītipadāvṛtā /",
    "GR13kubjt_pu:3252": "śirasādhiṣṭhitā yogī svādhiṣṭhānagṛhākulā // KubjT_15.64 //",
    "GR13kubjt_pu:3253": "buddhijanapadākīrṇā padādhve rāmaṇī ramet /",
    "GR13kubjt_pu:3254": "duṣprekṣā duḥsahā bhīmā buddhyāsṛglolavigrahā // KubjT_15.65 //",
    "GR13kubjt_pu:3255": "maṇipūragṛhāntasthā kāmapattrāntare gatā /",
    "GR13kubjt_pu:3256": "taḍitsahasravarṇābhā śikhārūpā maheśvarī // KubjT_15.66 //",
    "GR13kubjt_pu:3257": "ahaṅkārajanānandā prāleyāvalisannibhā /",
    "GR13kubjt_pu:3258": "varṇeśvarī mahādevī kriyārūpā parāparā // KubjT_15.67 //",
    "GR13kubjt_pu:3259": "tasyāṅgasambhavā mantrāḥ sarvajñās te prakīrtitāḥ /",
    "GR13kubjt_pu:3260": "lambikā sā samākhyātā māṃsāhārā ca lampaṭā // KubjT_15.68 //",
    "GR13kubjt_pu:3261": "pūrṇakadalamadhye tu nīlāñjanasamaprabhā /",
    "GR13kubjt_pu:3262": "tanutrāṇakṛtāṭopā mantrādhvā-s-tu vibhūṣitā // KubjT_15.69 //",
    "GR13kubjt_pu:3263": "anāhatakamadhyasthā guṇānekajanāvṛtā /",
    "GR13kubjt_pu:3264": "kākī medavasālubdhā guṇān nāśayate kṣaṇāt // KubjT_15.70 //",
    "GR13kubjt_pu:3265": "kruddhā tamotkaṭā nityaṃ pracaṇḍogrā bhayānakā /",
    "GR13kubjt_pu:3266": "mantrādhvānagatā yogī layabhogādhikārikā // KubjT_15.71 //",
    "GR13kubjt_pu:3267": "punaḥ puṃdalamadhyasthā viśuddhigṛhamadhyagā /",
    "GR13kubjt_pu:3268": "saṃvartānalasaṅkāśā netrādhiṣṭhitabhāsvarā // KubjT_15.72 //",
    "GR13kubjt_pu:3269": "prākṛtajanasaṅkīrṇā kalādhvānasamāvṛtā /",
    "GR13kubjt_pu:3270": "rudraśaktisamāviṣṭā raudrabhāvapradāyikā // KubjT_15.73 //",
    "GR13kubjt_pu:3271": "asthibhaṅgapriyā nityaṃ prākṛtārthavināśanī /",
    "GR13kubjt_pu:3272": "sākinīyaṃ mahāghorā sthūlasūkṣmaparāntagā // KubjT_15.74 //",
    "GR13kubjt_pu:3273": "dakṣe kāmeśvarīpattre prāleyāvalisannibhā /",
    "GR13kubjt_pu:3274": "kadācin [']nekarūpābhā upādhiguṇagocarā // KubjT_15.75 //",
    "GR13kubjt_pu:3275": "tattvādhvapuramadhyasthā ājñāmandiraśobhitā /",
    "GR13kubjt_pu:3276": "puṃjanākṛtasampūrṇā mahāstraughasamāvṛtā // KubjT_15.76 //",
    "GR13kubjt_pu:3277": "majjabījāśinī yogī yakṣiṇī śakti śāmbhavī /",
    "GR13kubjt_pu:3278": "ṣaḍ yoginyo ghaṭādhāre ṣaḍadhvānavidhāyikāḥ // KubjT_15.77 //",
    "GR13kubjt_pu:3279": "tatra madhye sthitā kanyā viśvarūpā parāparā /",
    "GR13kubjt_pu:3280": "sā patiḥ sarvayogīnāṃ yogeśī [']nantavigrahā // KubjT_15.78 //",
    "GR13kubjt_pu:3281": "kam-ba-mā-lam-vi-kāntābhir āvṛtā madhyasaṃsthitā /",
    "GR13kubjt_pu:3282": "'nugrahanti punas tās tu ṣaḍadhvānaprayogataḥ // KubjT_15.79 //",
    "GR13kubjt_pu:3283": "bhūtaṃ bhāvaṃ tathā śāktam āṇavaṃ raudra śāmbhavam /",
    "GR13kubjt_pu:3284": "kramād anugrahanty etās tattvādau bhuvanāditaḥ // KubjT_15.80 //",
    "GR13kubjt_pu:3285": "dakṣiṇādhvānasaṃsthās tāḥ kṛntayanti mahāmbikāḥ /",
    "GR13kubjt_pu:3286": "uttarasthāḥ prakurvanti śreyaṃ cāmṛtasambhavam // KubjT_15.81 //",
    "GR13kubjt_pu:3287": "vajrapadmāsanāsīnā ghaṭāmbodadhimadhyagāḥ /",
    "GR13kubjt_pu:3288": "amṛtaughataraṅgaughaiḥ plāvayanti carācaram // KubjT_15.82 //",
    "GR13kubjt_pu:3289": "asyā rūpaṃ ca māhātmyaṃ sādhanaṃ siddhilakṣaṇam /",
    "GR13kubjt_pu:3290": "purataḥ kathayiṣyāmi idānīṃ khecarīṃ śṛṇu // KubjT_15.83 //",
    "GR13kubjt_pu:3291": "iti kulālikāmnāye śrīkubjikāmate ṣaṭprakāre yoginīnirṇayo nāma pañcadaśamaḥ paṭalaḥ",
    "GR13kubjt_pu:3292": "śrībhairava uvāca bhuvanāṅkurasaṃyuktaṃ padapattravibhūṣitam /",
    "GR13kubjt_pu:3293": "varṇakaṇṭakasaṅkīrṇaṃ mantracchidrasamanvitam // KubjT_16.1 //",
    "GR13kubjt_pu:3294": "kalāsūtracitaṃ divyaṃ tattvagranthyuparisthitam /",
    "GR13kubjt_pu:3295": "koṭikoṭiśatāyāmaṃ caturviṃśadalāyatam // KubjT_16.2 //",
    "GR13kubjt_pu:3296": "vyomodārṇavamadhyasthaṃ nīlāñjanasamaprabham /",
    "GR13kubjt_pu:3297": "sahasrādityasaṅkāśaṃ kālāgnir iva varcasam // KubjT_16.3 //",
    "GR13kubjt_pu:3298": "tatrordhve maṇḍalāny āhuś caturviṃśam anukramāt /",
    "GR13kubjt_pu:3299": "kṣetropakṣetrasandohān pūrvādau pārthivāditaḥ // KubjT_16.4 //",
    "GR13kubjt_pu:3300": "kṣetre dve copakṣetre dve sandohe dve vijānataḥ /",
    "GR13kubjt_pu:3301": "dalopari virājante catuḥṣaṭkaṃ diśāditaḥ // KubjT_16.5 //",
    "GR13kubjt_pu:3302": "aṭṭahāsāditaḥ kṛtvā rājagṛham apaścimam /",
    "GR13kubjt_pu:3303": "pārthivādiprakṛtyantaṃ saṃyogān maṇḍalāyate // KubjT_16.6 //",
    "GR13kubjt_pu:3304": "saumyādibhagnanāsāntāḥ sūryamaṇḍalasaṃsthitāḥ /",
    "GR13kubjt_pu:3305": "pṛthagmaṇḍalacakrasthāḥ khecaryaḥ kulanāyikāḥ // KubjT_16.7 //",
    "GR13kubjt_pu:3306": "somamaṇḍalamadhye tu dvātriṃśānye mahābalāḥ /",
    "GR13kubjt_pu:3307": "kubjikāṅgasamudbhūtāḥ pracaṇḍogrā guṇotkaṭāḥ // KubjT_16.8 //",
    "GR13kubjt_pu:3308": "caṇḍā ghaṇṭā mahānāsā sumukhī durmukhī balā /",
    "GR13kubjt_pu:3309": "revatī prathamā ghorā saumyā bhīmā mahābalā // KubjT_16.9 //",
    "GR13kubjt_pu:3310": "jayā ca vijayā caiva ajitā cāparājitā /",
    "GR13kubjt_pu:3311": "mahotkaṭā virūpākṣī śuṣkā cākāśamātarā // KubjT_16.10 //",
    "GR13kubjt_pu:3312": "sehārī jātahārī ca daṃṣṭrālī śuṣkarevatī /",
    "GR13kubjt_pu:3313": "pipīlikā puṣpahārī aśanī sasyahārikā // KubjT_16.11 //",
    "GR13kubjt_pu:3314": "bhadrakālī subhadrā ca bhadrabhīmā subhadrikā /",
    "GR13kubjt_pu:3315": "dvātriṃśadguṇaśālinyaś cakreśvaryā mahāmbikāḥ // KubjT_16.12 //",
    "GR13kubjt_pu:3316": "somamaṇḍalamadhyasthā vahnisthās tu tataḥ śṛṇu /",
    "GR13kubjt_pu:3317": "khageśvarapatīnāṃ tu patimātryo 'tra saṃsthitāḥ // KubjT_16.13 //",
    "GR13kubjt_pu:3318": "asitāṅgatanūdbhūtāḥ kriyārūpāḥ parāparāḥ /",
    "GR13kubjt_pu:3319": "kurvanti vividhāṃ sṛṣṭiṃ tvaritaṃ lāghave sthitāḥ // KubjT_16.14 //",
    "GR13kubjt_pu:3320": "śrīkubjikā uvāca tvaritāśabdaṃ kathaṃ deva khañjīśabdaṃ kim ucyate /",
    "GR13kubjt_pu:3321": "kubjāśabdaṃ kathaṃ proktaṃ kathaṃ tanmaṇḍalāgaṇaḥ // KubjT_16.15 //",
    "GR13kubjt_pu:3322": "kathaṃ rūpaṃ maheśānyāḥ sarvam etad yathākramam /",
    "GR13kubjt_pu:3323": "ācacakṣva prayatnena yena bhrāntir vinaśyati // KubjT_16.16 //",
    "GR13kubjt_pu:3324": "śrībhairava uvāca sādhu devi mahādurge kiṃ na budhyasi pārvati /",
    "GR13kubjt_pu:3325": "yad asmāt tvam ihāyātā tat kiṃ te veditaṃ na hi // KubjT_16.17 //",
    "GR13kubjt_pu:3326": "vālāgraśatabhāgasya vibhinnasya sahasradhā /",
    "GR13kubjt_pu:3327": "asya kālavibhāgasya tvarāt sañcarase yathā // KubjT_16.18 //",
    "GR13kubjt_pu:3328": "tathā tvaṃ tvaritā nāma aśeṣārtivināśinī /",
    "GR13kubjt_pu:3329": "khañjinī kathitā tubhyaṃ vāraṃ vāraṃ punaḥ punaḥ // KubjT_16.19 //",
    "GR13kubjt_pu:3330": "yasyā madhyagataṃ viśvaṃ viśvamadhyagatā tu yā /",
    "GR13kubjt_pu:3331": "khañjikā tena sā proktā sūkṣme vastuni sūkṣmagā // KubjT_16.20 //",
    "GR13kubjt_pu:3332": "eṣā te khañjikā khyātā kubjinī[ṃ] śṛṇu sāmpratam /",
    "GR13kubjt_pu:3333": "anvarthasaṃjñikā nāma ekā tvaṃ tu kuleśvari // KubjT_16.21 //",
    "GR13kubjt_pu:3334": "sthūlasūkṣme pare tattve vyaktāvyakte nirāmaye /",
    "GR13kubjt_pu:3335": "sarvaṃ vyāptam idaṃ devyā sā ca tvaṃ kiṃ na budhyasi // KubjT_16.22 //",
    "GR13kubjt_pu:3336": "bṛhatkāyo yadā kaścit svalpe vyācarate gṛhe /",
    "GR13kubjt_pu:3337": "kuñcitāṅgo viśed yasmāt tadvad eṣā maheśvarī // KubjT_16.23 //",
    "GR13kubjt_pu:3338": "caturdvādaśadhādhāraṃ granthau ṣoḍaśakānvitam /",
    "GR13kubjt_pu:3339": "vaḍavākhyaṃ triśūlordhvaṃ trittattvaṃ tu kalāntagam // KubjT_16.24 //",
    "GR13kubjt_pu:3340": "nididhyāsyaṃ śrutaṃ deśyam etat kauleśvaraṃ tanum /",
    "GR13kubjt_pu:3341": "yasyodaragataṃ tac ca tasya kim aparaṃ param // KubjT_16.25 //",
    "GR13kubjt_pu:3342": "kūṭabhūtaṃ tu tanmadhye yasmāt sā kuṭilītayā /",
    "GR13kubjt_pu:3343": "gatānekakulodbhinnā iccheyaṃ pārameśvarī // KubjT_16.26 //",
    "GR13kubjt_pu:3344": "tena tvaṃ kubjikā proktā parā sarveṣu vastuṣu /",
    "GR13kubjt_pu:3345": "tatredaṃ durlabhaṃ devi sugopyaṃ prakaṭīkṛtam // KubjT_16.27 //",
    "GR13kubjt_pu:3346": "vedasiddhāḥ paśus cordhve ūrdhvaṃ vāme paśutvatā /",
    "GR13kubjt_pu:3347": "vāmaṃ dakṣiṇamārgasya dakṣiṇaṃ kulaśāsane // KubjT_16.28 //",
    "GR13kubjt_pu:3348": "taṃ tu yonyārṇave līnaṃ yoniḥ srīkubjikāmate /",
    "GR13kubjt_pu:3349": "ato'rthaṃ gopitaṃ tantraṃ na kasyacin mayoditam // KubjT_16.29 //",
    "GR13kubjt_pu:3350": "rabhasāviṣṭabhāvena tavādya prakaṭīkṛtam // KubjT_16.30 //",
    "GR13kubjt_pu:3351": "śrīkubjikā uvāca sūryasomasthitiḥ proktā vahnisthānāvadhāritā /",
    "GR13kubjt_pu:3352": "kathaṃ sā kurute sṛṣṭiṃ ko 'sitāṅgaḥ kuleśvaraḥ // KubjT_16.31 //",
    "GR13kubjt_pu:3353": "śrībhairava uvāca kubjeśi śrūyatāṃ sṛṣṭir yathāvasthā prapadyate /",
    "GR13kubjt_pu:3354": "asitāṅgo maheśānas tatordhve maṇḍalopari // KubjT_16.32 //",
    "GR13kubjt_pu:3355": "somamadhye ravisthānaṃ sūryamadhye śikhi[ḥ] sthitaḥ /",
    "GR13kubjt_pu:3356": "tatra madhye 'ṅkuraṃ divyam asitāṅgasamudbhavam // KubjT_16.33 //",
    "GR13kubjt_pu:3357": "tato niṣpadyate sṛṣṭir vicitrānekarūpiṇī /",
    "GR13kubjt_pu:3358": "tattvāni ca kalā varṇā mantravidyā padaḥ purā // KubjT_16.34 //",
    "GR13kubjt_pu:3359": "visṛjanti mahānandaṃ śaktibhairavamaṇḍalam /",
    "GR13kubjt_pu:3360": "pañcaviṃśatimadhyādau ṣoḍaśaivāṣṭa cāntimāḥ // KubjT_16.35 //",
    "GR13kubjt_pu:3361": "bhairavānandaśaktistham asitāṅgakuleśvaram /",
    "GR13kubjt_pu:3362": "ādimaṇḍalamadhyasthaṃ siddhaiḥ ṣoḍaśabhir vṛtam // KubjT_16.36 //",
    "GR13kubjt_pu:3363": "ādiyonipurasthaṃ tu maṇḍalaṃ khecarātmakam /",
    "GR13kubjt_pu:3364": "asya pūjāvidhānena ājñāyoniphalaṃ labhet // KubjT_16.37 //",
    "GR13kubjt_pu:3365": "ādimaṇḍalakaṃ hy etat pravaraṃ hy uttamottamam /",
    "GR13kubjt_pu:3366": "atrotpannāni sarvāṇi maṇḍalāni hy anekadhā // KubjT_16.38 //",
    "GR13kubjt_pu:3367": "pañcaviṃśātmakaṃ madhye maṇḍalānāṃ tadādimam /",
    "GR13kubjt_pu:3368": "catuḥsiddhānvitaikaikaṃ vijñeyaṃ pañcaviṃśakam // KubjT_16.39 //",
    "GR13kubjt_pu:3369": "vālādau khaḍgaparyantaṃ maṇḍale maṇḍale tu tam /",
    "GR13kubjt_pu:3370": "eṣānyat pañcakaṃ devi kulavidyā kulādhvare // KubjT_16.40 //",
    "GR13kubjt_pu:3371": "bhujaṅgakrūrasaṃyuktā trimūrtiguṇadhāraṇā /",
    "GR13kubjt_pu:3372": "sāmānyā sarvasiddhānāṃ pañcaviṃśatimaṇḍale // KubjT_16.41 //",
    "GR13kubjt_pu:3373": "maṇḍalo[ d]bhṛtadehā sā kriyākālaguṇottarā /",
    "GR13kubjt_pu:3374": "caturbhiḥ sahitā devī sṛjate varṇasāgaram // KubjT_16.42 //",
    "GR13kubjt_pu:3375": "kakārādau maparyantaṃ yakārādau ha-m-antimam /",
    "GR13kubjt_pu:3376": "atra mantrāḥ samutpannā vidyāmudrāgaṇo mahān // KubjT_16.43 //",
    "GR13kubjt_pu:3377": "devīdehāt samutpannā sā devī maṇḍalodbhavā /",
    "GR13kubjt_pu:3378": "caturviṃśakamadhyasthā ṣaṭcatuṣkavibhūṣitā // KubjT_16.44 //",
    "GR13kubjt_pu:3379": "vahnimaṇḍalamadhyasthā bahurūpā arūpiṇī /",
    "GR13kubjt_pu:3380": "barbaroruha piṅgākṣī danturā bṛhadodarā // KubjT_16.45 //",
    "GR13kubjt_pu:3381": "nīlameghaprabhā bhīmā gambhīrābharaṇojjvalā /",
    "GR13kubjt_pu:3382": "vedaiḥ kṛtaśiromālā saṣaḍaṅgapadakramāt // KubjT_16.46 //",
    "GR13kubjt_pu:3383": "brahmasūtraṃ maheśānyāḥ purāṇodbaddhamekhalā /",
    "GR13kubjt_pu:3384": "jyotiḥśāstrāñjitākṣī sā dhvanikarṇāvataṃsakā // KubjT_16.47 //",
    "GR13kubjt_pu:3385": "kalālambitahāraughā vijñānakaṭakojjvalā /",
    "GR13kubjt_pu:3386": "śabdapaṅkāmṛtodbhinnā maṇḍitaṃ mukhamaṇḍalam // KubjT_16.48 //",
    "GR13kubjt_pu:3387": "vicitravasanānekā śāstrapaṭṭāṃśukomalā /",
    "GR13kubjt_pu:3388": "ābaddhāṃśukaparyaṅkā prameyāsanasaṃsthitā // KubjT_16.49 //",
    "GR13kubjt_pu:3389": "īdṛgrūpadharāṃ devīṃ pañcaviṃsāntamadhyagām /",
    "GR13kubjt_pu:3390": "aparāṃ sṛṣṭikartārāṃ parāṃ ṣaḍviṃśa-m-ādimām // KubjT_16.50 //",
    "GR13kubjt_pu:3391": "ādimaṇḍalamadhyasthām asitotsaṅgagāminīm /",
    "GR13kubjt_pu:3392": "dvibhujābharaṇopetām ekavaktrāṃ trilocanām // KubjT_16.51 //",
    "GR13kubjt_pu:3393": "cārubimboṣṭhavadanām anekaguṇaśālinīm /",
    "GR13kubjt_pu:3394": "arūpāṃ rūpasampannāṃ tasyānte rūpasambhavām // KubjT_16.52 //",
    "GR13kubjt_pu:3395": "icchārūpadharāṃ devīṃ navātmānena labhyate // KubjT_16.53 //",
    "GR13kubjt_pu:3396": "śrīkubjikā uvāca navātmānamayaṃ sarvaṃ tasyaitat paramā parā /",
    "GR13kubjt_pu:3397": "sā parā labhyate yena sa navātmā vada prabho // KubjT_16.54 //",
    "GR13kubjt_pu:3398": "śrībhairava uvāca sādhu bhairavi yatnena pṛcchitaṃ nirmalārthataḥ /",
    "GR13kubjt_pu:3399": "na tena rahitaṃ kiñcit satyedaṃ paramārthataḥ // KubjT_16.55 //",
    "GR13kubjt_pu:3400": "prasahyaṃ pūjyate yatra tatra siddhakramo na hi /",
    "GR13kubjt_pu:3401": "yatra siddhakramo bhadre tatredaṃ gopitaṃ mayā // KubjT_16.56 //",
    "GR13kubjt_pu:3402": "ājñālabdharasāsvādās tyajantīdaṃ sudurlabham /",
    "GR13kubjt_pu:3403": "viśuddhamaṇḍalordhvedaṃ maṇḍalaṃ na tadojjhitam // KubjT_16.57 //",
    "GR13kubjt_pu:3404": "pañcaviṃśakabhedasya pūrvaṃ vidyā samuddhṛtā /",
    "GR13kubjt_pu:3405": "tasyaivādyaṃ dvikaṃ tyajya śeṣānyatkevalākṣarāḥ // KubjT_16.58 //",
    "GR13kubjt_pu:3406": "bhṛgulākulasaṃvartās trīṇy etāni anukramāt /",
    "GR13kubjt_pu:3407": "tatra lākulabhṛgveśaṃ bhujaṅgāsanasaṃsthitam // KubjT_16.59 //",
    "GR13kubjt_pu:3408": "saṃvartakamahākālaṃ pinākīguṇasaṃyutam /",
    "GR13kubjt_pu:3409": "khaḍgavālāsanāsīnam arghīśānandanopari // KubjT_16.60 //",
    "GR13kubjt_pu:3410": "'nugrahānandamūrdhnisthaṃ krūrānandasamanvitam /",
    "GR13kubjt_pu:3411": "parānandasamāyuktaṃ kūṭedaṃ maṇḍaleśvaram // KubjT_16.61 //",
    "GR13kubjt_pu:3412": "yasya garbhagataṃ sarvaṃ vāṅmayaṃ sacarācaram /",
    "GR13kubjt_pu:3413": "tasyopāyam idaṃ devi upeyasya mahātmanaḥ // KubjT_16.62 //",
    "GR13kubjt_pu:3414": "etat kauleśvaraṃ nāma kūṭarūpaṃ kuleśvaram /",
    "GR13kubjt_pu:3415": "nānena rahitā siddhiḥ sādhanaṃ khecarīpade // KubjT_16.63 //",
    "GR13kubjt_pu:3416": "maṇḍalāntargataṃ pūjya maṇḍalaṃ kāmadaṃ smṛtam /",
    "GR13kubjt_pu:3417": "yena pūjitamātreṇa sarvavyāptipadaṃ labhet // KubjT_16.64 //",
    "GR13kubjt_pu:3418": "mahataḥ kulavṛkṣasya ḍālāḥ syuḥ pañcaviṃśati /",
    "GR13kubjt_pu:3419": "ājñāpuṣpopaśobhāḍhyaṃ vijñānaphalamālitam // KubjT_16.65 //",
    "GR13kubjt_pu:3420": "paripakvarasānandaṃ mokṣatṛptikaraṃ phalam /",
    "GR13kubjt_pu:3421": "prāpyate yena yajñena helayā maṇḍalaṃ tu tam // KubjT_16.66 //",
    "GR13kubjt_pu:3422": "khecarīcakramadhyasthaṃ tritattvaguṇaśālinam /",
    "GR13kubjt_pu:3423": "maṇḍalodbhṛtadīpyantaṃ maṇḍalaṃ vaḍavāmukham // KubjT_16.67 //",
    "GR13kubjt_pu:3424": "catuḥśaktisamāyuktam ekaikaṃ pañcaviṃśakam /",
    "GR13kubjt_pu:3425": "ambikā raudriṇī jyeṣṭhā vāmādau sṛṣṭisāgare // KubjT_16.68 //",
    "GR13kubjt_pu:3426": "etaccatuṣṭayāntasthaṃ naveśānaṃ kuleśvaram /",
    "GR13kubjt_pu:3427": "vaḍavānala-m-āsīnam ājñāśūladharaṃ vibhum // KubjT_16.69 //",
    "GR13kubjt_pu:3428": "śrīkubjikā uvāca maṇḍalānāṃ pṛthak pūjā siddhyarthaṃ sādhakeśvara /",
    "GR13kubjt_pu:3429": "vyāptisthaṃ tu yathā sarvaṃ tathā vadata bhairava // KubjT_16.70 //",
    "GR13kubjt_pu:3430": "śrībhairava uvāca kathayāmi varārohe devyā dehagataṃ yathā /",
    "GR13kubjt_pu:3431": "vyāptināmavibhedena jñāsyante jñānino yathā // KubjT_16.71 //",
    "GR13kubjt_pu:3432": "kāmamaṇḍalakaṃ skandhe khecaraṃ tadadhaḥsthitam /",
    "GR13kubjt_pu:3433": "gurumaṇḍalakaṃ sandhau pāṇimadhye ghanojjvalam // KubjT_16.72 //",
    "GR13kubjt_pu:3434": "rudramaṇḍalakaṃ dakṣe pāṇau tat tu nakhāgratah /",
    "GR13kubjt_pu:3435": "candramaṇḍalakaṃ vāme chāyāmaṇḍalakaṃ tv adhaḥ // KubjT_16.73 //",
    "GR13kubjt_pu:3436": "jayantamaṇḍalaṃ sandhau jhaṅkāraṃ karamadhyataḥ /",
    "GR13kubjt_pu:3437": "jñānamaṇḍalakaṃ vāme aṅgulyāgre vyavasthitam // KubjT_16.74 //",
    "GR13kubjt_pu:3438": "varāṅgordhvanitambādho dakṣiṇe 'mṛtamaṇḍalam /",
    "GR13kubjt_pu:3439": "somamaṇḍalakorubhyāṃ sandhau ḍāmaramaṇḍalam // KubjT_16.75 //",
    "GR13kubjt_pu:3440": "kanyāmaṇḍalakaṃ padbhyām umāmaṇḍalakaṃ nakhe /",
    "GR13kubjt_pu:3441": "tārāmaṇḍalakaṃ vāme kuladivyorumadhyataḥ // KubjT_16.76 //",
    "GR13kubjt_pu:3442": "anantamaṇḍalaṃ sandhau pādānte mitramaṇḍalam /",
    "GR13kubjt_pu:3443": "aṅgulyāgre samākhyātaṃ maṇḍalaṃ merupūrvakam // KubjT_16.77 //",
    "GR13kubjt_pu:3444": "raktamaṇḍalakaṃ kukṣau dakṣiṇe vāmataḥ śikhī /",
    "GR13kubjt_pu:3445": "kulamaṇḍalakaṃ pṛṣṭhau vajrasaṅkhyāta madhyagam // KubjT_16.78 //",
    "GR13kubjt_pu:3446": "maṇḍalaiś caikaviṃśābhir āvṛtaḥ sa kuleśvaraḥ /",
    "GR13kubjt_pu:3447": "ṣaṣṭhamaṇḍalakaṃ nābhau kālamaṇḍalakaṃ hṛdi // KubjT_16.79 //",
    "GR13kubjt_pu:3448": "śrīmannāthāditaḥ kṛtvā trayaitānukrameṇa tu /",
    "GR13kubjt_pu:3449": "ekaikaṃ caikaviṃśānāṃ maṇḍalānāṃ patīśvarāḥ // KubjT_16.80 //",
    "GR13kubjt_pu:3450": "pañcaviṃśakayogasya catuṣkaṃ patirūpiṇam /",
    "GR13kubjt_pu:3451": "samudāyapatīnāṃ ca patir eko visuddhirāṭ // KubjT_16.81 //",
    "GR13kubjt_pu:3452": "randhramaṇḍalakaṃ vṛtte romakoṭyordhvasaṃsthitam /",
    "GR13kubjt_pu:3453": "sarvāṅgasundaraṃ devyāḥ śarīraṃ maṇḍalodbhavam // KubjT_16.82 //",
    "GR13kubjt_pu:3454": "śāmbhavīyaṃ parā mūrtiḥ svayaṃsambhṛtamaṇḍalam /",
    "GR13kubjt_pu:3455": "maṇḍalodbhṛtadehā sā sā ca maṇḍalamadhyagā // KubjT_16.83 //",
    "GR13kubjt_pu:3456": "svayaṅkartā svayaṃhartā maṇḍalānāṃ kuleśvarī /",
    "GR13kubjt_pu:3457": "vaḍavānalarūpeṇa triśūlāsanasaṃsthitā // KubjT_16.84 //",
    "GR13kubjt_pu:3458": "kaṅkāleśvaramūrdhnisthā ṣaṭpadārthoparisthitā /",
    "GR13kubjt_pu:3459": "caturbhujaikavadanā cākṣasūtrakarābhayā // KubjT_16.85 //",
    "GR13kubjt_pu:3460": "sarvajñānāvabodhena pustakānyavarapradā /",
    "GR13kubjt_pu:3461": "pañcamordhvakramo devyā maṇḍalodbhṛtavigrahā // KubjT_16.86 //",
    "GR13kubjt_pu:3462": "caturāśītipramāṇena koṭīnāṃ mūlatordhvataḥ /",
    "GR13kubjt_pu:3463": "śarīraṃ śrīkuleśasya tasya kumbho 'bjamaṇḍale // KubjT_16.87 //",
    "GR13kubjt_pu:3464": "sthitā sañjanate sarvaṃ tena kubjeśvarī parā /",
    "GR13kubjt_pu:3465": "maṇḍalodbhṛtadehā sā maṇḍaloparisaṃsthitā // KubjT_16.88 //",
    "GR13kubjt_pu:3466": "maṇḍalāntargatā devī dhyātvā maṇḍaladāyikām /",
    "GR13kubjt_pu:3467": "śrīmahānandavṛkṣo 'yaṃ ḍālānekacitaṃ tu tam // KubjT_16.89 //",
    "GR13kubjt_pu:3468": "śāstrapallavasaṃyuktaṃ vijñānāṅkuraśobhitam /",
    "GR13kubjt_pu:3469": "akhaṇḍajñānapuṣpāḍhyaṃ siddhodayaphalānvitam // KubjT_16.90 //",
    "GR13kubjt_pu:3470": "pakvānandarasālāḍhyaṃ mokṣatṛptyādisatphalam /",
    "GR13kubjt_pu:3471": "eṣa maṇḍalavṛkṣo 'yaṃ yasmāt sarvaṃ prapadyate // KubjT_16.91 //",
    "GR13kubjt_pu:3472": "sarvathā tad yajen nityaṃ vyākulena-m-anena kim /",
    "GR13kubjt_pu:3473": "nirācāreṇa yogena sācāreṇa na tad yajet // KubjT_16.92 //",
    "GR13kubjt_pu:3474": "vyāptibhāvam ato matvā bhuktvā cāṇḍālajāṃ tanum /",
    "GR13kubjt_pu:3475": "sa paśyati paraṃ vṛkṣaṃ khecaraṃ maṇḍalodbhavam // KubjT_16.93 //",
    "GR13kubjt_pu:3476": "tadbhāvabhāvanāṃ kṛtvā guruṃ matvāvadhārayet /",
    "GR13kubjt_pu:3477": "yat kiñcit puratas tasya tat sarvaṃ maṇḍalaṃ viduḥ // KubjT_16.94 //",
    "GR13kubjt_pu:3478": "yadi syān maṇḍalo dehaḥ pūjayen maṇḍalādibhiḥ /",
    "GR13kubjt_pu:3479": "vaḍavānalayogena ekaikaṃ māsakāvadhim // KubjT_16.95 //",
    "GR13kubjt_pu:3480": "kulavidyāsamāyuktaṃ catuṣkalasamanvitam /",
    "GR13kubjt_pu:3481": "kauleśānasamāyuktaṃ svasthānasthopadeśagam // KubjT_16.96 //",
    "GR13kubjt_pu:3482": "evaṃ sañcintya manasā bhaktiyukto jitendriyaḥ /",
    "GR13kubjt_pu:3483": "pañcaviṃśatimāsena prākṛtān labhate guṇān // KubjT_16.97 //",
    "GR13kubjt_pu:3484": "dviguṇena tu kālena paiśācaguṇakṛd bhavet /",
    "GR13kubjt_pu:3485": "triguṇena tu kālena daivatyaṃ bhajate tu saḥ // KubjT_16.98 //",
    "GR13kubjt_pu:3486": "caturguṇena kāmitvaṃ sāmānyatvāmarālaye /",
    "GR13kubjt_pu:3487": "pañcamāvasthayogena satyalokāvadhiṃ vrajet // KubjT_16.99 //",
    "GR13kubjt_pu:3488": "ṣaṣṭhamena tu yogena viṣṇutvaṃ jāyate dhruvam /",
    "GR13kubjt_pu:3489": "saptamena tu yogena brahmāṇḍāntam anuvrajet // KubjT_16.100 //",
    "GR13kubjt_pu:3490": "aṣṭamena tu piṅgo'sau navamānteśvaraḥ prabhuḥ /",
    "GR13kubjt_pu:3491": "maṇḍalīśo daśāvasthaḥ khecaraḥ khecarādhipaḥ // KubjT_16.101 //",
    "GR13kubjt_pu:3492": "maṇḍalābhyāsayogena nirācāreṇa yoginaḥ /",
    "GR13kubjt_pu:3493": "vaḍavānalamadhye tu vaḍavānalapūritaḥ // KubjT_16.102 //",
    "GR13kubjt_pu:3494": "vaḍavānalarūpeṇa nirācāravrataṃ caret /",
    "GR13kubjt_pu:3495": "vaḍavānalam ārūḍho vāḍavīyaṃ padaṃ labhet // KubjT_16.103 //",
    "GR13kubjt_pu:3496": "yataḥ sarvamayaṃ tac ca jagedaṃ vaḍavodaram /",
    "GR13kubjt_pu:3497": "ājñeyaṃ sakalā devī divyājñāto 'sya sambhavaḥ // KubjT_16.104 //",
    "GR13kubjt_pu:3498": "ṣaṭpadārthasya cānyasya pradhānaṃ vaḍavānalam /",
    "GR13kubjt_pu:3499": "mahāvṛkṣavaṭo yasya sūkṣmabījavaṭo yathā // KubjT_16.105 //",
    "GR13kubjt_pu:3500": "tathā tu hṛdayasyāsya sarvam evodare jagat /",
    "GR13kubjt_pu:3501": "khecarādhipatir devyā vaṭamālāvalambinī // KubjT_16.106 //",
    "GR13kubjt_pu:3502": "ājñāsūtraprayoktā sā caturāśītiguṇojjvalā /",
    "GR13kubjt_pu:3503": "guruvaktrāt tu labhyeta māleyaṃ vaḍavānalī // KubjT_16.107 //",
    "GR13kubjt_pu:3504": "svamanīṣikato 'nyathā paśyanto 'pi na paśyati /",
    "GR13kubjt_pu:3505": "etat te pañcakaṃ proktaṃ sarvavyāptibhṛtodaram // KubjT_16.108 //",
    "GR13kubjt_pu:3506": "khecarāntapadaṃ divyaṃ catuṣkānyaṃ punaḥ śṛṇu // KubjT_16.109 //",
    "GR13kubjt_pu:3507": "iti kulālikāmnāye śrīkubjikāmate ṣaṭprakāre mahānandapañcake ṣoḍaśamaḥ",
    "GR13kubjt_pu:3508": "paṭalaḥ",
    "GR13kubjt_pu:3509": "śrīkubjikā uvāca catuṣkaṃ pañcakaṃ nātha ṣaṭkaṃ tu pañcakaṃ tathā /",
    "GR13kubjt_pu:3510": "jñātaṃ vyāptibhṛtaṃ sarvaṃ catuṣkaṃ kīdṛśaṃ punaḥ // KubjT_17.1 //",
    "GR13kubjt_pu:3511": "pṛcchāmi tvāṃ na śaknomi svata eva prasādataḥ /",
    "GR13kubjt_pu:3512": "vada nātha guṇānandaṃ yena jānīmahe 'khilam // KubjT_17.2 //",
    "GR13kubjt_pu:3513": "śrībhairava uvāca kubjike 'timahāprājñe kiṃ na budhyasi mūḍhadhīḥ /",
    "GR13kubjt_pu:3514": "yady evaṃ lapitaṃ sarvaṃ kathayāmy avaśeṣakam // KubjT_17.3 //",
    "GR13kubjt_pu:3515": "sthitibhogalayāntasthaṃ pūjāvyāptipadaṃ yathā /",
    "GR13kubjt_pu:3516": "tathā taṃ nikhilaṃ sarvam uktānuktaṃ vadāmi te // KubjT_17.4 //",
    "GR13kubjt_pu:3517": "devyāpīṭhacatuṣkaṃ tu siddhapiṇḍacatuṣṭayam /",
    "GR13kubjt_pu:3518": "yugaiś caturbhis tad vyāptaṃ parāparavibhāgaśaḥ // KubjT_17.5 //",
    "GR13kubjt_pu:3519": "akuleśvaradevasya yathā tiṣṭhati vigrahe /",
    "GR13kubjt_pu:3520": "tathā śṛṇu maheśāni nirācārapadaṃ yathā // KubjT_17.6 //",
    "GR13kubjt_pu:3521": "o-jā-pū-kā-kramaṃ madhyād vāmadakṣāgratordhvataḥ /",
    "GR13kubjt_pu:3522": "vyāptibhūtaṃ yajet sarvaṃ nābhyadhaḥ siddhapūrvakam // KubjT_17.7 //",
    "GR13kubjt_pu:3523": "o-jā-pū-kā-kramād dhṛtsthaṃ dakṣādau vāma nābhigam /",
    "GR13kubjt_pu:3524": "upadeśena jānīyād guruvaktrāt tu śāmbhavam // KubjT_17.8 //",
    "GR13kubjt_pu:3525": "evaṃ karṇamukhe nāsā nāsordhvaṃ pūrvavad yajet /",
    "GR13kubjt_pu:3526": "pūrvoktārcisamāyuktaṃ siddhavṛndasapālakaiḥ // KubjT_17.9 //",
    "GR13kubjt_pu:3527": "balakaumāravṛddhasthaṃ triśuddhisthaṃ tritattvagam /",
    "GR13kubjt_pu:3528": "vaḍavānalayogena gahvarād upadeśataḥ // KubjT_17.10 //",
    "GR13kubjt_pu:3529": "kulākule pare sthāne sarvajñāṃ śāmbhavaṃ kramam /",
    "GR13kubjt_pu:3530": "sarvavyāptisamopetam ājñāpuṣpaiḥ prapūjayet // KubjT_17.11 //",
    "GR13kubjt_pu:3531": "rūpātītādiyogena maṇḍalodbhṛtavigrahā /",
    "GR13kubjt_pu:3532": "tatrasthā paramā devī madhyasthā pararūpiṇī // KubjT_17.12 //",
    "GR13kubjt_pu:3533": "kālamūrdhni sthitā śāntā kalātītā kalākalā /",
    "GR13kubjt_pu:3534": "kālahantā kalātītā kambalīyaṃ kuleśvarī // KubjT_17.13 //",
    "GR13kubjt_pu:3535": "vaḍavānalam uttīrṇā dedīpyantaguṇojjvalā /",
    "GR13kubjt_pu:3536": "sahasrādityasaṅkāśā rūpātītā kuleśvarī // KubjT_17.14 //",
    "GR13kubjt_pu:3537": "rūpaṃ pīṭhakramaṃ devyā nīlameghāñjanaprabhā /",
    "GR13kubjt_pu:3538": "bhujair dvādaśakopetā ṣaḍvaktrā barbarālakā // KubjT_17.15 //",
    "GR13kubjt_pu:3539": "bṛhodarā ca lamboṣṭhī stabdhākṣī viraladvijā /",
    "GR13kubjt_pu:3540": "bālakramasya madhyasthā rūpasthā nagnakubjikā // KubjT_17.16 //",
    "GR13kubjt_pu:3541": "vaḍavānalasandīptā atiraudrā subhīṣaṇā /",
    "GR13kubjt_pu:3542": "gurūpadeśagamyā sā divyājñārthapradāyikā // KubjT_17.17 //",
    "GR13kubjt_pu:3543": "kaumārakramamadhyasthā ekavaktrā caturbhujā /",
    "GR13kubjt_pu:3544": "pustakamaṇḍaludharā akṣasūtravarapradā // KubjT_17.18 //",
    "GR13kubjt_pu:3545": "vaḍavānalamadhyasthā saumyarūpā sulālasā /",
    "GR13kubjt_pu:3546": "mahānandamahāviṣṭā āveśantī jagattrayam // KubjT_17.19 //",
    "GR13kubjt_pu:3547": "mahāsaṃsāra-m-ambhodhes tārayantī vyavasthitā /",
    "GR13kubjt_pu:3548": "sā mahāntārikāpy atra kaumāre mahatāṃ gatā // KubjT_17.20 //",
    "GR13kubjt_pu:3549": "pāśaughakṣayakartā sā vidyāśāstrāvalambinī /",
    "GR13kubjt_pu:3550": "yasyoccārāt sphuṭanty āśu parvatān vajramausalān // KubjT_17.21 //",
    "GR13kubjt_pu:3551": "pañca pañca ca vidyāstraṃ mahāntārī sa eva hi /",
    "GR13kubjt_pu:3552": "akṣaraughena siddhā sā uccārāveśinī parā // KubjT_17.22 //",
    "GR13kubjt_pu:3553": "abhaktaṃ vā dviṣantaṃ vā vādasthaṃ vā tathetaram /",
    "GR13kubjt_pu:3554": "kupitaḥ pātayet sarvaṃ yasyaiṣā hṛdi śālinī // KubjT_17.23 //",
    "GR13kubjt_pu:3555": "padasthena tu yogena siddhā sā parameśvarī /",
    "GR13kubjt_pu:3556": "piṇḍam āveśayec chīghraṃ piṇḍasthāṃ śṛṇu kubjini // KubjT_17.24 //",
    "GR13kubjt_pu:3557": "vṛddhakramasya madhyasthāṃ laghurūpāṃ sutejasām /",
    "GR13kubjt_pu:3558": "dvibhujaikavadanāṃ tāṃ piṇḍasthāṃ patirūpiṇīm // KubjT_17.25 //",
    "GR13kubjt_pu:3559": "paśuprāṇaharāṃ devīṃ pāśajālanikṛntanīm /",
    "GR13kubjt_pu:3560": "damanīṃ sarvapāpānāṃ vijñānakaraṇīṃ parām // KubjT_17.26 //",
    "GR13kubjt_pu:3561": "pūrvaṃ vyāvarṇitaṃ yac ca rūpānte guṇaśālinīm /",
    "GR13kubjt_pu:3562": "vidyāṅgābharaṇopetāṃ piṇḍasthāṃ tāṃ vijānatha // KubjT_17.27 //",
    "GR13kubjt_pu:3563": "dvātriṃśākṣarasaṃyuktāṃ ṣaḍaṅgapariveṣṭitām /",
    "GR13kubjt_pu:3564": "yad uktaṃ karmasantānaṃ tad atra phaladaṃ kramāt // KubjT_17.28 //",
    "GR13kubjt_pu:3565": "mantrasiddhikarī devī piṇḍasiddhikarī parā /",
    "GR13kubjt_pu:3566": "vaḍavānalayogena sarvajñatvaṃ labhet tu saḥ // KubjT_17.29 //",
    "GR13kubjt_pu:3567": "vaḍavānalakubjasthā kūjate 'nandarūpadhṛk /",
    "GR13kubjt_pu:3568": "tena sā kubjikā nāma maṇirūpā1pakhañjikā // KubjT_17.30 //",
    "GR13kubjt_pu:3569": "asyā devyāḥ padaṃ rūpaṃ rūpātītaṃ pravartate /",
    "GR13kubjt_pu:3570": "piṇḍeśinī parā mātā caturāśītiguṇojjvalā // KubjT_17.31 //",
    "GR13kubjt_pu:3571": "sampūjya mānasaiḥ puṣpair aliphalgvādibhiḥ kramāt /",
    "GR13kubjt_pu:3572": "catuḥsiddhakramāmnāyaṃ svāmipādam anukramāt // KubjT_17.32 //",
    "GR13kubjt_pu:3573": "piṇḍayogasthitāṃ cājñāṃ saṃsmaren madhyatiryagām /",
    "GR13kubjt_pu:3574": "kubjinīkulam ārūḍhām abhyasantaḥ śriyaṃ labhet // KubjT_17.33 //",
    "GR13kubjt_pu:3575": "śāntipuṣṭivaśākṛṣṭi vāgvilāsaṃ jvarāpaham /",
    "GR13kubjt_pu:3576": "mṛtyunāśaṃ purakṣobhaṃ sainyastambhāmbhaśoṣaṇam // KubjT_17.34 //",
    "GR13kubjt_pu:3577": "paśupāśagrahastobhaṃ dantakāṣṭhāñjalīghaṭam /",
    "GR13kubjt_pu:3578": "nirbījīkaraṇādyaṃ ca vṛkṣasphoṭaṃ jalaplavam // KubjT_17.35 //",
    "GR13kubjt_pu:3579": "mudrāsphoṭaṃ śilācchedaṃ vṛkṣāṇāṃ labhanaṃ mahat /",
    "GR13kubjt_pu:3580": "nadīpravartanastambho nāvādiśakaṭasya ca // KubjT_17.36 //",
    "GR13kubjt_pu:3581": "anagnijvalanaṃ pātaḥ sainyastambhordhvaropaṇam /",
    "GR13kubjt_pu:3582": "jvālāstambhaṃ jalastambhaṃ ghaṭasastragirācalam // KubjT_17.37 //",
    "GR13kubjt_pu:3583": "stambhayed vajrapātaṃ tu aśanyaughaṃ nivārayet /",
    "GR13kubjt_pu:3584": "mārayeṭ ṭālayec chailān dārayed dharaṇītalam // KubjT_17.38 //",
    "GR13kubjt_pu:3585": "hastavṛddhir manaḥsiddhir dūrāśravaṇadarśanam /",
    "GR13kubjt_pu:3586": "vartamānam atītārthaṃ bhaviṣyaṃ ca laghutvatā // KubjT_17.39 //",
    "GR13kubjt_pu:3587": "vācāsiddhiś ca māhendram indrajālapravartakam /",
    "GR13kubjt_pu:3588": "kāmarūpāntaradhyānaṃ jñānaṃ mātṛkulasya ca // KubjT_17.40 //",
    "GR13kubjt_pu:3589": "jihvāprasāraṇaṃ cānyam aṅgaikaikavivardhanam /",
    "GR13kubjt_pu:3590": "sphoṭanaṃ śuṣkakāṣṭhānāṃ troṭanaṃ phalapuṣpayoḥ // KubjT_17.41 //",
    "GR13kubjt_pu:3591": "mṛtakotthāpanaṃ śīghraṃ dagdhasañjīvanaṃ mahat /",
    "GR13kubjt_pu:3592": "akāle vṛkṣaphalanaṃ puṣpadhānyāvarohaṇam // KubjT_17.42 //",
    "GR13kubjt_pu:3593": "parakāyapraveśaṃ ca anyajanmāvabodhanam /",
    "GR13kubjt_pu:3594": "parokṣamṛtakānayanaṃ dṛṣṭijvālāprasāraṇam // KubjT_17.43 //",
    "GR13kubjt_pu:3595": "dantavṛddhikaraṃ jñānaṃ jvālāvijñānam uttamam /",
    "GR13kubjt_pu:3596": "śarīre phalapuṣpāni pratimājalpakarṣaṇam // KubjT_17.44 //",
    "GR13kubjt_pu:3597": "jalpāyanaṃ kumārīṇām antardhānordhvadarśanam /",
    "GR13kubjt_pu:3598": "nirālambordhvaruhaṇaṃ pararūpāpakarṣaṇam // KubjT_17.45 //",
    "GR13kubjt_pu:3599": "citranṛtyāpanaṃ yuddhaṃ śatrūṇāṃ ca parasparam /",
    "GR13kubjt_pu:3600": "haraṇaṃ śabdadṛṣṭīnāṃ vardhataikaikahelayā // KubjT_17.46 //",
    "GR13kubjt_pu:3601": "parasāmarthyaharaṇaṃ puṃstriyopakaraṇaṃ param /",
    "GR13kubjt_pu:3602": "aṅgasaṅkocanānayanaṃ bhūtānāṃ bhūtasādhanam // KubjT_17.47 //",
    "GR13kubjt_pu:3603": "piṇḍakramasya pūjāyāṃ svādhiṣṭhānaphalaṃ labhet /",
    "GR13kubjt_pu:3604": "kubjānalena yogena kubjipiṇḍaṃ caturvidham // KubjT_17.48 //",
    "GR13kubjt_pu:3605": "aśvatthapattravat kubjaṃ śukacañcunibhaṃ param /",
    "GR13kubjt_pu:3606": "maṇikubjaṃ paraṃ cānyaṃ randhrakubjaṃ tato 'param // KubjT_17.49 //",
    "GR13kubjt_pu:3607": "etat te saṃsphuṭaṃ sarvaṃ kubjāmbīnāṃ catuṣṭayam /",
    "GR13kubjt_pu:3608": "piṇḍo 'tha pada rūpaṃ ca rūpātītāditaḥ kramāt // KubjT_17.50 //",
    "GR13kubjt_pu:3609": "ādyaṃ piṇḍasthitā kubjī kubjeśīti kuleśvarī /",
    "GR13kubjt_pu:3610": "padasthā kubjikā cānyā mahāntārī mahadbhutā // KubjT_17.51 //",
    "GR13kubjt_pu:3611": "rūpasthā kubjinī cānyā bindusthā barbarā parā /",
    "GR13kubjt_pu:3612": "rūpātītā tu randhrasthā kubjinī kamalānanā // KubjT_17.52 //",
    "GR13kubjt_pu:3613": "vijñānānekaviśliṣṭā ekaikā phaladāyinī /",
    "GR13kubjt_pu:3614": "piṇḍayogakrameṇaitāḥ kubjidehaphalapradāḥ // KubjT_17.53 //",
    "GR13kubjt_pu:3615": "mitreśānasamāyuktā kaṇṭhoṣṭhāliṅganānvitā /",
    "GR13kubjt_pu:3616": "golāntapaścimāntasthā śaṅkhabhedād vinirgatā // KubjT_17.54 //",
    "GR13kubjt_pu:3617": "vidyudanyonyatārebhyo viśaty ekā punar dvidhā /",
    "GR13kubjt_pu:3618": "evam abhyasate yāvat tāvat kāmaḥ svayaṃ kṣubhet // KubjT_17.55 //",
    "GR13kubjt_pu:3619": "svādhiṣṭhānagate yoge śākte śaktiṃ samabhyaset /",
    "GR13kubjt_pu:3620": "abdaikena jagat sarvaṃ kṣobhayet tridaśeśvaram // KubjT_17.56 //",
    "GR13kubjt_pu:3621": "durbhagānām abhāgyānām abdāt sarvaṃ bhaviṣyati /",
    "GR13kubjt_pu:3622": "yaḥ punaḥ sarvathā siddhaḥ sa sidhyaty acirāt priye // KubjT_17.57 //",
    "GR13kubjt_pu:3623": "sāttvikena tu rūpeṇa tyaktamāyāsukhojjhitaḥ /",
    "GR13kubjt_pu:3624": "pādaprakṣālanaṃ juṣṭaṃ yo na dadyāt sa sidhyati // KubjT_17.58 //",
    "GR13kubjt_pu:3625": "etat kulālikāmnāye piṇḍakubjicatuṣṭayam /",
    "GR13kubjt_pu:3626": "avijñāya na dātavyaṃ yāvan nādeśitaḥ śiśuḥ // KubjT_17.59 //",
    "GR13kubjt_pu:3627": "anādivimalamātaṅgī sarvajñā ca pulindikā /",
    "GR13kubjt_pu:3628": "yoge ca śabarī proktā siddhasaṃjñeti campakā // KubjT_17.60 //",
    "GR13kubjt_pu:3629": "śrībhairava uvāca adhunā śṛṇu kubjīśe padagranthivibhañjakam /",
    "GR13kubjt_pu:3630": "kramaṃ vakṣyāmi divyaughaṃ sāmarthyādinirākulam // KubjT_17.61 //",
    "GR13kubjt_pu:3631": "ājñāmoghapadaṃ khañji dvitīyaṃ kubjinīpadam /",
    "GR13kubjt_pu:3632": "śaktividyā tṛtīyaṃ tu caturthaughapadakramam // KubjT_17.62 //",
    "GR13kubjt_pu:3633": "catuṣpīṭhavibhedena punaḥ pīṭhacatuṣpadam /",
    "GR13kubjt_pu:3634": "ṣoḍaśaiva padāny āhur granthibhūtāḥ pṛthak pṛthak // KubjT_17.63 //",
    "GR13kubjt_pu:3635": "kalanti sakalaṃ sarvaṃ sthūlasūkṣmavibhāgataḥ /",
    "GR13kubjt_pu:3636": "nadanti kālarūpasthā[ḥ] sthūlasūkṣmān tathāntimān // KubjT_17.64 //",
    "GR13kubjt_pu:3637": "tithyādyāntapadaṃ yānti vāmāntaṃ dakṣiṇaṃ punah /",
    "GR13kubjt_pu:3638": "candrasūryavibhāgena jīvitaṃ maraṇaṃ padam // KubjT_17.65 //",
    "GR13kubjt_pu:3639": "padaiḥ ṣoḍaśabhiḥ sarvaṃ granthiṃ baddhvādhvaraṃ 'khilam /",
    "GR13kubjt_pu:3640": "kālarūpās tu tāḥ kālaṃ hananty uccārayogataḥ // KubjT_17.66 //",
    "GR13kubjt_pu:3641": "o-jā-pū-kā-ḍi-lam-rṇa-ma-ā-dha-gi-rū-ṇa-ra-ri-pū |",
    "GR13kubjt_pu:3642": "evaṃ jñāte hanet kālam uccaranto 'nupūrvaśaḥ // KubjT_17.67 //",
    "GR13kubjt_pu:3643": "akṣare akṣare granthiḥ pīṭhaṃ granthicatuṣṭayam /",
    "GR13kubjt_pu:3644": "catuṣpīṭhamayā yoniś caturyonimayaṃ 'khilam // KubjT_17.68 //",
    "GR13kubjt_pu:3645": "pañcamī yā parā yonis tasyā granthiḥ pade pade /",
    "GR13kubjt_pu:3646": "tayā vyāptam idaṃ sarvaṃ kāraṇānalamadhyagam // KubjT_17.69 //",
    "GR13kubjt_pu:3647": "tat padaṃ paramaṃ proktaṃ yatra sarve padā gatāḥ /",
    "GR13kubjt_pu:3648": "ṣoḍaśākṣarabhedena tat padaṃ labhate sphuṭam // KubjT_17.70 //",
    "GR13kubjt_pu:3649": "prathamādhāranantākhyā madhyamāṅghryāṅgulīgatā /",
    "GR13kubjt_pu:3650": "kālagranthis tu gulphādho raudrīgranthir nalāntare // KubjT_17.71 //",
    "GR13kubjt_pu:3651": "jyeṣṭhāgranthir nitambādho vāme vāmādhasaṃsthitā /",
    "GR13kubjt_pu:3652": "kāmagranthir gudādhāre piṅgagranthis tatordhvataḥ // KubjT_17.72 //",
    "GR13kubjt_pu:3653": "adhordhvaromamadhye tu brahmagranthir udāhṛtā /",
    "GR13kubjt_pu:3654": "somagranthis tataś cordhve sūryagranthis tatordhvataḥ // KubjT_17.73 //",
    "GR13kubjt_pu:3655": "prāṇagranthiḥ punaś cordhve jīvagranthis tatordhvataḥ /",
    "GR13kubjt_pu:3656": "yena jīvanti bhūtāni tadviyogān mriyanti ca // KubjT_17.74 //",
    "GR13kubjt_pu:3657": "viṣṇugranthis tu sā jñeyā kaṇṭhasthā tāluke 'nyathā /",
    "GR13kubjt_pu:3658": "rudragranthir mahāraudrā īśagranthis tatordhvataḥ // KubjT_17.75 //",
    "GR13kubjt_pu:3659": "sādākhyas tu parā granthis trikoṭyordhvavyavasthitā /",
    "GR13kubjt_pu:3660": "māyā śaktis tataś cordhve icchānandāmṛtāplutā // KubjT_17.76 //",
    "GR13kubjt_pu:3661": "ṣoḍaśāvayavā devī khecarī tu khageśvarī /",
    "GR13kubjt_pu:3662": "padmasthā padmamadhyasthā haṃsasthā haṃsavāhinī // KubjT_17.77 //",
    "GR13kubjt_pu:3663": "niṣkalā sakalā devī vajradehā manonmanī /",
    "GR13kubjt_pu:3664": "padakramasya madhyasthā padāṅgābharaṇojjvalā // KubjT_17.78 //",
    "GR13kubjt_pu:3665": "kramamantrapadālabdhā helayā cāṇimāṣṭakam /",
    "GR13kubjt_pu:3666": "sādhayen mahatā devī ṣoḍaśākṣarasambhavā // KubjT_17.79 //",
    "GR13kubjt_pu:3667": "mālinī siddhadehā sā tritattvārcighanojjvalā /",
    "GR13kubjt_pu:3668": "aghoryāṣṭakasaṃyuktā dvādaśāṅgaprapūritā // KubjT_17.80 //",
    "GR13kubjt_pu:3669": "ṣaḍaṅgāvayavopetā divyadehā mahābalā /",
    "GR13kubjt_pu:3670": "asitāṅgatanūdbhūtā mantradehā maheśvarī // KubjT_17.81 //",
    "GR13kubjt_pu:3671": "mālinī śabdarāśiś ca trividyāghorikāṣṭakam /",
    "GR13kubjt_pu:3672": "dvādaśāṅgaṣaḍaṅgaṃ ca etad dehaṃ kulātmakam // KubjT_17.82 //",
    "GR13kubjt_pu:3673": "lalāṭakaṇṭhavakṣasthaṃ guhyāṅghrau ratnapañcakam /",
    "GR13kubjt_pu:3674": "ślokadvādaśabhir mālā pādādau cūlikāvadhim // KubjT_17.83 //",
    "GR13kubjt_pu:3675": "brahmasūtrojjvalā devyāḥ skandhobhau tadgrahānvitau /",
    "GR13kubjt_pu:3676": "pañcabījair mukhakoṣaṃ pañcauṃkāraiḥ khilaṃ nyaset // KubjT_17.84 //",
    "GR13kubjt_pu:3677": "śrīkubjikā uvāca paramaṃ vada kauleśa padamantrā yathā sthitāḥ /",
    "GR13kubjt_pu:3678": "yatra sthāne niyoktavyāḥ sphuṭaikaikaṃ pṛthak pṛthak // KubjT_17.85 //",
    "GR13kubjt_pu:3679": "śrībhairava uvāca kathayāmi varārohe padārthārthapadaṃ yathā /",
    "GR13kubjt_pu:3680": "siddhamantropadeśo 'yaṃ prakaṭārthaṃ vadāmi te // KubjT_17.86 //",
    "GR13kubjt_pu:3681": "mūrdhni vaktrākṣiṇau karṇau nāsāgaṇḍau dvijauṣṭhakau /",
    "GR13kubjt_pu:3682": "bhāratīśaṅkhinīdvāre śrīkaṇṭhāt senakāvadhim // KubjT_17.87 //",
    "GR13kubjt_pu:3683": "krameṇa ṣoḍaśaivaitān dakṣiṇādau padā nyaset /",
    "GR13kubjt_pu:3684": "dantauṣṭhādim adho nyasya bhāratīśaṅkhikāvadhim // KubjT_17.88 //",
    "GR13kubjt_pu:3685": "krodhādāv ekarudrāntaṃ skandhādau cāṅgulāvadhim /",
    "GR13kubjt_pu:3686": "dakṣiṇe vāmato 'py evaṃ kūrmādau śarmakāvadhim // KubjT_17.89 //",
    "GR13kubjt_pu:3687": "someśvarādyumākāntaṃ sphicādau 'ṅghryānta dakṣiṇam /",
    "GR13kubjt_pu:3688": "vāmato 'ṣāḍhimeṣāntaṃ pārśvau lohiśikhānvitau // KubjT_17.90 //",
    "GR13kubjt_pu:3689": "chagalaṇḍaṃ tu vaṃśasthaṃ dviraṇḍaṃ nābhimaṇḍale /",
    "GR13kubjt_pu:3690": "hṛdaye tu mahākālam aṣṭakaṃ purato 'nyathā // KubjT_17.91 //",
    "GR13kubjt_pu:3691": "vālibhaujaṅgapaināka- khaḍgīśabakaśvetakāḥ /",
    "GR13kubjt_pu:3692": "bhṛgulākulasaṃvartāḥ kālaprāṇasaśukragāḥ // KubjT_17.92 //",
    "GR13kubjt_pu:3693": "majjāsthisnāyumāṃsasthā raktatvagvālimāditaḥ /",
    "GR13kubjt_pu:3694": "anulomavilomena kālavelāditaḥ kramāt // KubjT_17.93 //",
    "GR13kubjt_pu:3695": "nādinī tu śikhāgrasthā nakārākṣarasambhavā /",
    "GR13kubjt_pu:3696": "ṛ-ṝ-ḷ-ḹ nivṛttyādyā mālikā śirasi sthitā // KubjT_17.94 //",
    "GR13kubjt_pu:3697": "tha śiro grasanī devī dha netre priyadarśanā /",
    "GR13kubjt_pu:3698": "ī guhyaśakti nādasthā nāsāyāṃ netramadhyataḥ // KubjT_17.95 //",
    "GR13kubjt_pu:3699": "vyāpayitvā sthitā devī ca tṛtīyaṃ tu locanam /",
    "GR13kubjt_pu:3700": "cāmuṇḍā parameśānī lalāṭasthā virājate // KubjT_17.96 //",
    "GR13kubjt_pu:3701": "bakāraṃ vadanaṃ devyā vajriṇī śaktir avyayā /",
    "GR13kubjt_pu:3702": "kavarge daśanās tīkṣṇāḥ kaṅkaṭā kālikā śivā // KubjT_17.97 //",
    "GR13kubjt_pu:3703": "ghoraghoṣā mukhīvīrā kavarge dasanā[ḥ ] śubhāḥ /",
    "GR13kubjt_pu:3704": "māyādevī i jihvā tu a vāg vāgeśvarī matā // KubjT_17.98 //",
    "GR13kubjt_pu:3705": "nārāyaṇī ṇa karṇau tu tayor bhūṣaṇam ī-parau /",
    "GR13kubjt_pu:3706": "mohanī ca tathā prajñā va kaṇṭhe śikhivāhinī // KubjT_17.99 //",
    "GR13kubjt_pu:3707": "lāmā vināyakī devī ḍaḍhau bāhudvayaṃ matam /",
    "GR13kubjt_pu:3708": "paurṇimā hastadeśasthā ṭhakārākhyaṃ vibhor matam // KubjT_17.100 //",
    "GR13kubjt_pu:3709": "jhaṅkārī kurdanī caiva jhañau cāṅgulayaḥ kramāt /",
    "GR13kubjt_pu:3710": "kapālinī vāmakare ṭakāraḥ parameśvarī // KubjT_17.101 //",
    "GR13kubjt_pu:3711": "dīpanī śūladaṇḍaṃ ca rephaḥ samyag udāhṛtam /",
    "GR13kubjt_pu:3712": "jayantī ja bhavec chūlam evaṃ devī virājate // KubjT_17.102 //",
    "GR13kubjt_pu:3713": "bhīṣaṇā vāyuvegā ca skandhayor ubhayor api /",
    "GR13kubjt_pu:3714": "pāvanī tu pa hṛllagnā ṣodaraṃ lambikā sthitā // KubjT_17.103 //",
    "GR13kubjt_pu:3715": "saṃhārikā kṣakāro 'yaṃ nābhir devyā[ś] ca bhairavi /",
    "GR13kubjt_pu:3716": "chagalī pūtanā caiva stanau chalau paristhitau // KubjT_17.104 //",
    "GR13kubjt_pu:3717": "āmoṭī tadgataṃ kṣīram āvarṇaḥ parikīrtitaḥ /",
    "GR13kubjt_pu:3718": "paramātmā sakāro 'yaṃ ha prāṇe śaktir ambikā // KubjT_17.105 //",
    "GR13kubjt_pu:3719": "icchāśaktir visargākhyā vyāpyabhāvena saṃsthitā /",
    "GR13kubjt_pu:3720": "ma nitambaṃ mahākālī śa guhyaṃ kusumāyudhā // KubjT_17.106 //",
    "GR13kubjt_pu:3721": "śukrā devī tv anusvāraṃ śukraṃ devyās tu bhairavi /",
    "GR13kubjt_pu:3722": "tārā takāram ūrusthā e ai jñānīkriyāv ubhau // KubjT_17.107 //",
    "GR13kubjt_pu:3723": "jānunī saṃsthitau devi bhairavyāś ca mahātmanaḥ /",
    "GR13kubjt_pu:3724": "gāyatrī caiva sāvitrī o au jaṅghau prakīrtitau // KubjT_17.108 //",
    "GR13kubjt_pu:3725": "dahanī dakṣapādasthā vāme phetkārikā matā /",
    "GR13kubjt_pu:3726": "nādiphāntā varārohe dehaṃ śaktimayaṃ śubham // KubjT_17.109 //",
    "GR13kubjt_pu:3727": "siddhapañcāśakopetaṃ mālinyārdhaśatānvitam /",
    "GR13kubjt_pu:3728": "evaṃ śataṃ samākhyātaṃ yojyamānaṃ tanau bhṛtam // KubjT_17.110 //",
    "GR13kubjt_pu:3729": "padadvayaṃ samākhyātaṃ tatra haṃso vyavasthitaḥ /",
    "GR13kubjt_pu:3730": "yāvac carati tau dvau tu tāvad ātmā samāpyate // KubjT_17.111 //",
    "GR13kubjt_pu:3731": "padamānam aśeṣaṃ tu atra sarvaṃ samāpyate /",
    "GR13kubjt_pu:3732": "ājñāto bhuñjate kālaṃ padaṃ jñātvājarāmaram // KubjT_17.112 //",
    "GR13kubjt_pu:3733": "iti kulālikāmnāye śrīkubjikāmate padadvayahaṃsanirṇayo nāma saptadaśamaḥ",
    "GR13kubjt_pu:3734": "paṭalaḥ",
    "GR13kubjt_pu:3735": "śrībhairava uvāca padagranthisamālabdhas tattvagranthisamāśritaḥ /",
    "GR13kubjt_pu:3736": "kubjigranthipadāntastho haṃsabhedapadaṃ vrajet // KubjT_18.1 //",
    "GR13kubjt_pu:3737": "haṃsabhede parā śaktiḥ sahajā śivatattvagā /",
    "GR13kubjt_pu:3738": "sā vidyā prathamā jñeyā dvitīyā tu parāparā // KubjT_18.2 //",
    "GR13kubjt_pu:3739": "catvāriṃśatpadā jñeyā vidyātattve niveśitā /",
    "GR13kubjt_pu:3740": "haṃsagranthisamārūḍhāṃ prakaṭārthaṃ vadāmi te // KubjT_18.3 //",
    "GR13kubjt_pu:3741": "someśvaraṃ samuddhṛtya patitaṃ suranāyike /",
    "GR13kubjt_pu:3742": "śikhīśaṃ kevalaṃ paścāl lākulaṃ tadanantaram // KubjT_18.4 //",
    "GR13kubjt_pu:3743": "arghīśāsanasaṃsthaṃ hi bindunā mastake hatam /",
    "GR13kubjt_pu:3744": "lākulaṃ punar uddhṛtya bhujaṅgāsanasaṃsthitam // KubjT_18.5 //",
    "GR13kubjt_pu:3745": "trimūrtinā ca cākrāntaṃ śūnyamastakabhūṣitam /",
    "GR13kubjt_pu:3746": "śikhīśaṃ vahnisaṃyuktaṃ jhaṇṭīśena samanvitam // KubjT_18.6 //",
    "GR13kubjt_pu:3747": "krūrānandena sambhinnaṃ lākulī tadanantaram /",
    "GR13kubjt_pu:3748": "bhujaṅgena tu sandīptam arghīśāsanasaṃsthitam // KubjT_18.7 //",
    "GR13kubjt_pu:3749": "tad evaṃ lākulīśaṃ tu bhujaṅgādhāram īśvaram /",
    "GR13kubjt_pu:3750": "trimūrtinā tu cākrāntaṃ aṃ krūraṃ śirasi sthitam // KubjT_18.8 //",
    "GR13kubjt_pu:3751": "bhujaṅgaṃ tu caturdhā vai kartavyaṃ tu kuleśvari /",
    "GR13kubjt_pu:3752": "kevalaṃ dvitayaṃ devi amarīśadvitayānvitam // KubjT_18.9 //",
    "GR13kubjt_pu:3753": "lākulaṃ tu tato deyaṃ jhaṇṭīśena tu bheditam /",
    "GR13kubjt_pu:3754": "mahāsenāhataṃ devi lākulīśaṃ samuddharet // KubjT_18.10 //",
    "GR13kubjt_pu:3755": "khaḍgīśaṃ kevalaṃ gṛhya lohitaṃ tadanantaram /",
    "GR13kubjt_pu:3756": "sūkṣmānandena sambhinnaṃ mahākālaṃ tu kevalam // KubjT_18.11 //",
    "GR13kubjt_pu:3757": "khaḍgīśaṃ kevalaṃ paścād umākāntaṃ tataḥ punaḥ /",
    "GR13kubjt_pu:3758": "jhaṇṭānandena sambhinnaṃ śvetānandaṃ kulādhipe // KubjT_18.12 //",
    "GR13kubjt_pu:3759": "kevalaṃ tu smṛtaṃ bhadre dviraṇḍaṃ tadanantaram /",
    "GR13kubjt_pu:3760": "trimūrtinā tu cākrāntaṃ mahākālaṃ tataḥ punaḥ // KubjT_18.13 //",
    "GR13kubjt_pu:3761": "dviraṇḍaṃ tu punar devi trimūrtyālaṅkṛtaṃ kuru /",
    "GR13kubjt_pu:3762": "sūkṣmānandena sambhinnaṃ caṇḍānandaṃ yaśasvini // KubjT_18.14 //",
    "GR13kubjt_pu:3763": "mahākālaṃ punaḥ paścād amarīśāsanasthitam /",
    "GR13kubjt_pu:3764": "bhujaṅgaṃ kevalaṃ devi śiveśaṃ sadyasaṃyutam // KubjT_18.15 //",
    "GR13kubjt_pu:3765": "lākulī bhṛgusaṃyuktaṃ nugrahīśānvitaṃ priye /",
    "GR13kubjt_pu:3766": "krūradevaṃ śirasthaṃ hi lohitaṃ jhaṇṭināhatam // KubjT_18.16 //",
    "GR13kubjt_pu:3767": "raktaṃ caivārghinā yuktaṃ bhujaṅgaṃ kevalaṃ punaḥ /",
    "GR13kubjt_pu:3768": "śivānandaṃ tu deveśi sadyojātena bheditam // KubjT_18.17 //",
    "GR13kubjt_pu:3769": "lākulam arghinā yuktaṃ śūnyamastakabhūṣitam /",
    "GR13kubjt_pu:3770": "bhujaṅgaṃ jhaṇṭidevena bheditaṃ kuru pārvati // KubjT_18.18 //",
    "GR13kubjt_pu:3771": "śivottamaṃ tataḥ paścāt sadyojātena bhūṣitam /",
    "GR13kubjt_pu:3772": "kevalaṃ tu mahākālaṃ bhujaṅgaṃ kevalaṃ punaḥ // KubjT_18.19 //",
    "GR13kubjt_pu:3773": "lohitaṃ tu punaḥ paścān mahāsenaṃ tataḥ punaḥ /",
    "GR13kubjt_pu:3774": "āsanasthaṃ bhṛgor devi lākulīśaṃ samuddharet // KubjT_18.20 //",
    "GR13kubjt_pu:3775": "lākulīśaṃ punar bhadre bhujaṅgāsanasaṃsthitam /",
    "GR13kubjt_pu:3776": "trimūrtinā tu cākrāntaṃ krūrānandasamanvitam // KubjT_18.21 //",
    "GR13kubjt_pu:3777": "jhaṇṭinā bheditaṃ devi bhujaṅgaṃ kārayet tataḥ /",
    "GR13kubjt_pu:3778": "śivānandaṃ tatoddhṛtya sadyānandānvitaṃ kuru // KubjT_18.22 //",
    "GR13kubjt_pu:3779": "śrīkaṇṭhaṃ kevalaṃ paścād bhauktikaṃ bindunā yutam /",
    "GR13kubjt_pu:3780": "eṣā parāparā devī uddhṛtā tu vilomataḥ // KubjT_18.23 //",
    "GR13kubjt_pu:3781": "catvāriṃśaddvayo varṇā ardhavarṇānvitā priye /",
    "GR13kubjt_pu:3782": "eṣā vidyā tathā proktā vidyātattve niveśayet // KubjT_18.24 //",
    "GR13kubjt_pu:3783": "devyā caivātmatattvasthā kriyāśaktyāparā punaḥ /",
    "GR13kubjt_pu:3784": "ardhasaptākṣarā devī vilomena tataḥ śṛṇu // KubjT_18.25 //",
    "GR13kubjt_pu:3785": "patitam īśa somaṃ hi śikhīśaṃ kevalaṃ tataḥ /",
    "GR13kubjt_pu:3786": "lākulam arghinā yuktaṃ śikhīśaṃ bhujagānvitam // KubjT_18.26 //",
    "GR13kubjt_pu:3787": "jhaṇṭīśena samāyuktaṃ lākulaṃ raktasaṃsthitam /",
    "GR13kubjt_pu:3788": "dvidhā bhūtaṃ tu kartavyaṃ bhedaṃ cātra vadāmi te // KubjT_18.27 //",
    "GR13kubjt_pu:3789": "arghinā pūrva sambhinnam aparaṃ tu trimūrtinā /",
    "GR13kubjt_pu:3790": "bhauktikaṃ kevalaṃ devi uddhṛtaṃ paramākṣaram // KubjT_18.28 //",
    "GR13kubjt_pu:3791": "bindunādānvitāḥ pañca kartavyās tu yaśasvini /",
    "GR13kubjt_pu:3792": "apareyam imā vidyā sarvasvaṃ yoginīkule // KubjT_18.29 //",
    "GR13kubjt_pu:3793": "parāṃ devīṃ tato vakṣye śivatattvānusāriṇīm /",
    "GR13kubjt_pu:3794": "lākulaṃ bhṛgusaṃsthaṃ hi bhujaṅgena samanvitam // KubjT_18.30 //",
    "GR13kubjt_pu:3795": "arghīśāsanam ārūḍhaṃ 'nugrahīśena bheditam /",
    "GR13kubjt_pu:3796": "bindunādakalākrāntam uddhṛtaṃ paramaṃ priye // KubjT_18.31 //",
    "GR13kubjt_pu:3797": "praṇavoccārasaṃyuktā vidyā tattvatrayātmikā /",
    "GR13kubjt_pu:3798": "śabdamālinimūrtisthā vidyādehaguṇojjvalā // KubjT_18.32 //",
    "GR13kubjt_pu:3799": "puryāṣṭakam aghoristhaṃ yathāvasthāṃ vadāmi te // KubjT_18.33 //",
    "GR13kubjt_pu:3800": "hrīṃ ru aghore hrīṃ shauṃ aghoryāyai prathamaṃ śiraḥ || KubjT_18.34,1 ||",
    "GR13kubjt_pu:3801": "hrīṃ ru paramaghore hūṃ shauṃ paramaghorāyai mukham || KubjT_18.34,2 ||",
    "GR13kubjt_pu:3802": "hrīṃ ru shauṃ ghorarūpe shauṃ ghorarūpāyai hṛdi || KubjT_18.34,3 ||",
    "GR13kubjt_pu:3803": "hrīṃ ru shauṃ ghoramukhi shauṃ ghoramukhyai guhye || KubjT_18.34,4 ||",
    "GR13kubjt_pu:3804": "hrīṃ phaṭ bhīmanāme shauṃ bhīmāyai dakṣiṇabhuje || KubjT_18.34,5 ||",
    "GR13kubjt_pu:3805": "hrīṃ hūṃ bhīṣaṇe shauṃ bhīṣaṇāyai vāmato bhuje || KubjT_18.34,6 ||",
    "GR13kubjt_pu:3806": "shauṃ hrīṃ haḥ vama shauṃ vamanyai dakṣiṇoru || KubjT_18.34,7 ||",
    "GR13kubjt_pu:3807": "hrīṃ hūṃ phaṭ piba he shauṃ pibanyai vāmatoru || KubjT_18.34,8 ||",
    "GR13kubjt_pu:3808": "etat puryāṣṭakaṃ devyā aghoryāṣṭakasaṃyutam /",
    "GR13kubjt_pu:3809": "nyased aṣṭavidhāṅgaṃ tu aṣṭapattreṣu sādhakaḥ // KubjT_18.35 //",
    "GR13kubjt_pu:3810": "atordhvaṃ dvādaśāṅgaṃ tu dehaniṣpattikāraṇam /",
    "GR13kubjt_pu:3811": "pādādau śiraso yāvan nyased aṅge yathoditam // KubjT_18.36 //",
    "GR13kubjt_pu:3812": "siddhāīti sahaṃ padbhyāṃ ṛddhāī jānunī sahāṃ /",
    "GR13kubjt_pu:3813": "vidyutāyai sahim ūrubhyāṃ sahīṃ lakṣmīti guhyagā // KubjT_18.37A //",
    "GR13kubjt_pu:3814": "dīptāikā sahuṃ nābhau sahūṃ nālāikā hṛdi /",
    "GR13kubjt_pu:3815": "saheṃ śivāikā kaṇṭhe sahaiṃ vasumukhī mukhe // KubjT_18.37B //",
    "GR13kubjt_pu:3816": "sahoṃ nāsā vamanyāyai karṇe nandinikā sahauṃ /",
    "GR13kubjt_pu:3817": "harikeśā sahaṃ tryakṣī mahāmukhyai sahaḥ śire // KubjT_18.37C //",
    "GR13kubjt_pu:3818": "anena dṛḍhito hy ātmā jīvabhūtaḥ sthirīkṛtaḥ /",
    "GR13kubjt_pu:3819": "ṣaḍaṅganyāsayogena vyaktatvaṃ bhajate tu saḥ // KubjT_18.38 //",
    "GR13kubjt_pu:3820": "shāṃ sarvajña hṛdayāya namaḥ || KubjT_18.39,1 ||",
    "GR13kubjt_pu:3821": "amṛte tejomālini tṛpti śirase shīṃ svāhā || KubjT_18.39,2 ||",
    "GR13kubjt_pu:3822": "vedavedini hūṃ phaṭ shūṃ anādibodhāya śikhāyai vauṣaṭ || KubjT_18.39,3 ||",
    "GR13kubjt_pu:3823": "shaiṃ vajriṇe vajradharāya svatantra kavacāya hūṃ || KubjT_18.39,4 ||",
    "GR13kubjt_pu:3824": "shauṃ nit yam aluptaśakti shauṃ vauṃ dhauṃ sahaje trinetrarūpiṇe namas tubhyam anantaśakti shaḥ ślīṃ paśu hūṃ phaṭ pāśupatāstrāya sahasrākṣāya hūṃ phaṭ ||",
    "GR13kubjt_pu:3825": "ṣaḍaṅganyāsayogena parādehaṃ parādhvaram /",
    "GR13kubjt_pu:3826": "evam niṣpannadehasya slokadvādaśamekhalā // KubjT_18.40 //",
    "GR13kubjt_pu:3827": "tadgraheṇa tu yogena brahmasūtraṃ vilambayet /",
    "GR13kubjt_pu:3828": "śiraḥprabhṛti pādāntaṃ pañcaratnavibhūṣitam // KubjT_18.41 //",
    "GR13kubjt_pu:3829": "yatra yat padavinyāsaṃ tat kubjīśe-m-ataḥ śṛṇu // KubjT_18.42 //",
    "GR13kubjt_pu:3830_0": "aiṃ haḥ a paramānande haḥ ā siddhidānandane haḥ i parāpare hrūṃ phreṃ phaṭ kṣaḥ ī",
    "GR13kubjt_pu:3830_1": "śrīkulāmbike aiṃ haḥ u kālarudrasthe haḥ ū ṛddhibalānvite haḥ ṛ śirohāre hrūṃ phreṃ",
    "GR13kubjt_pu:3830_2": "phaṭ kṣaḥ ṝ śrīkulāmbike aiṃ haḥ ḷ narakāntasthe haḥ ḹ guhyamahāmbike haḥ e sṛṣṭigate",
    "GR13kubjt_pu:3830_3": "hrūṃ phreṃ phaṭ kṣaḥ ai śrīkulāmbike aiṃ haḥ o kuṇḍalaguhyānte haḥ au kuṇḍalalakṣmike",
    "GR13kubjt_pu:3830_4": "haḥ aṃ kuṇḍalinī hrūṃ phreṃ phaṭ kṣaḥ aḥ kulamālinī || KubjT_18.43,4 ||",
    "GR13kubjt_pu:3831_0": "aiṃ haḥ ka kamaladīpte haḥ kha kuṇḍalanābhige haḥ ga kālahare hrūṃ phreṃ phaṭ kṣaḥ",
    "GR13kubjt_pu:3831_1": "gha svatejaśive aiṃ haḥ ṅa kamalamāle haḥ ca kramasauhṛdi haḥ cha pāpahane hrūṃ phreṃ",
    "GR13kubjt_pu:3831_2": "phaṭ kṣaḥ ja kāmarūpiṇī aiṃ haḥ jha kaṇṭhakūpasthe haḥ ña śaivāmṛtātmike haḥ ṭa candrātmike",
    "GR13kubjt_pu:3831_3": "hrūṃ phreṃ phaṭ kṣaḥ ṭha sukhadeśvarī || KubjT_18.43,7 ||",
    "GR13kubjt_pu:3832": "aiṃ haḥ ḍa kuharāntasthe haḥ ḍha saumukhyatāmane haḥ ṇa svānandane hrūṃ phreṃ phaṭ kṣaḥ ta kālanāśanī || KubjT_18.43,8 ||",
    "GR13kubjt_pu:3833_0": "aiṃ haḥ tha kālavamani haḥ da cogrānunāsike haḥ dha karoti sā hrūṃ phreṃ phaṭ kṣaḥ",
    "GR13kubjt_pu:3833_1": "na kālarodanī aiṃ haḥ pa śrāvaṇāntasthe haḥ pha siddhim āśrite haḥ ba karoti sā hrūṃ",
    "GR13kubjt_pu:3833_2": "phreṃ phaṭ kṣaḥ bha pārameśvarī || KubjT_18.43,10 ||",
    "GR13kubjt_pu:3834_0": "aiṃ haḥ ma kālakalātīte haḥ ya śrībindunetrage haḥ ra śrīhārike hrūṃ phreṃ phaṭ kṣaḥ",
    "GR13kubjt_pu:3834_1": "la sṛṣṭibinduge aiṃ haḥ va prakaṭagupte haḥ śa mahāmukhe pare haḥ ṣa svākāśage hrūṃ",
    "GR13kubjt_pu:3834_2": "phreṃ phaṭ kṣaḥ sa śrīkujāmbike ajacakreśvarī rekhā dvitīyā kādibhāntagā /",
    "GR13kubjt_pu:3835": "mādisāntā tṛtīyā tu tribhi rekhaiḥ svareśvarī // KubjT_18.44 //",
    "GR13kubjt_pu:3836": "ambikā śūladaṇḍasthā guhyaśaktyā vibhūṣitā /",
    "GR13kubjt_pu:3837": "bindunādasamāyuktā uddhṛtaṃ paramākṣaram // KubjT_18.45 //",
    "GR13kubjt_pu:3838": "śrīkaṇṭha ambikā caiva dvidhārūpā tu kārayet /",
    "GR13kubjt_pu:3839": "punar ambā ca phetkārī dīpanyāsanasaṃsthitā // KubjT_18.46 //",
    "GR13kubjt_pu:3840": "prajñābhūṣitam ekaṃ hi jñānadevyā dvitīyakam /",
    "GR13kubjt_pu:3841": "bindunādayute dve tu saṃhāryā icchayānvitā // KubjT_18.47 //",
    "GR13kubjt_pu:3842": "śrīkaṇṭhādibhṛgo'ntā vai saṃsthitā kulapaddhatiḥ /",
    "GR13kubjt_pu:3843": "anena vidhinā devi bhinnā tu kulapaddhatiḥ // KubjT_18.48 //",
    "GR13kubjt_pu:3844": "parāmṛtapadaṃ hy etat ślokānāṃ daśakaṃ dvikam /",
    "GR13kubjt_pu:3845": "etasmin paṭhite devi kṣubhyante mātaraḥ sadā // KubjT_18.49 //",
    "GR13kubjt_pu:3846": "sadyāveśaḥ prajāyeta kavitvaṃ tasya jāyate /",
    "GR13kubjt_pu:3847": "ājñāvedhādikā siddhiḥ paṭhite ' smin prajāyate // KubjT_18.50 //",
    "GR13kubjt_pu:3848": "tvayā na kathyam abhakteṣv ity ājñā pārameśvarī /",
    "GR13kubjt_pu:3849": "ślokadvādaśakaṃ hy etad vaṭamālāvibhūṣitam // KubjT_18.51 //",
    "GR13kubjt_pu:3850": "vaḍavānala mantavyaṃ pādādau mastakāvadhim /",
    "GR13kubjt_pu:3851": "mekhaleyaṃ nyased devi vilomenopadeśataḥ // KubjT_18.52 //",
    "GR13kubjt_pu:3852": "uccāraṃ tasya cāveśaṃ sthāne sthāne pravartate /",
    "GR13kubjt_pu:3853": "gopanīyaṃ prayatnena na deyaṃ yasya kasyacit // KubjT_18.53 //",
    "GR13kubjt_pu:3854": "jīvasya rakṣaṇaṃ hy etad anyathā hānikṛd bhavet /",
    "GR13kubjt_pu:3855": "tadgraho'nyaṃ nyased devi brahmasūtravibhūṣaṇam // KubjT_18.54 //",
    "GR13kubjt_pu:3856": "dedīpyantaṃ pracaṇḍograṃ yathāvasthaṃ tathā śṛṇu // KubjT_18.55 //",
    "GR13kubjt_pu:3857": "ana aiṃ |",
    "GR13kubjt_pu:3858": "ā tha hrīṃ |",
    "GR13kubjt_pu:3859": "i ṛ a |",
    "GR13kubjt_pu:3861": "u ḷ re |",
    "GR13kubjt_pu:3862": "ū ḹ hrīṃ |",
    "GR13kubjt_pu:3865": "ḷ ṇa ra |",
    "GR13kubjt_pu:3866": "ḹ u ma |",
    "GR13kubjt_pu:3868": "ai ī re |",
    "GR13kubjt_pu:3869": "o ba hūṃ |",
    "GR13kubjt_pu:3873": "ka gha pe |",
    "GR13kubjt_pu:3874": "kha ṅa hsauṃ |",
    "GR13kubjt_pu:3879": "cha ya bhī |",
    "GR13kubjt_pu:3880": "ja ḍa ma |",
    "GR13kubjt_pu:3896": "bha kṣa ru |",
    "GR13kubjt_pu:3897": "ma ma ru |",
    "GR13kubjt_pu:3901": "va e ra |",
    "GR13kubjt_pu:3902": "śa ai hrīṃ |",
    "GR13kubjt_pu:3903": "ṣa o hūṃ |",
    "GR13kubjt_pu:3904": "sa au phreṃ |",
    "GR13kubjt_pu:3905": "ha da hsauṃ |",
    "GR13kubjt_pu:3906": "kṣa pha aiṃ || KubjT_18.55 ||",
    "GR13kubjt_pu:3907": "rudraśaktitrayaṃ hy etad ānandapadasaṃsthitam /",
    "GR13kubjt_pu:3908": "anyonyavalayākāraṃ pañcāśatpadabhūṣitam // KubjT_18.57 //",
    "GR13kubjt_pu:3909": "vāmaraudrāntadakṣasthaṃ dakṣaraudrāntavāmagam /",
    "GR13kubjt_pu:3910": "raudrāraudrasamāyuktaṃ triraudraṃ tadgraho 'py ay am // KubjT_18.58 //",
    "GR13kubjt_pu:3911": "vāgeśvarī tathā māyā mohanī ca tṛtīyakā /",
    "GR13kubjt_pu:3912": "jñānadevī ca gāyatrī ratnāḥ pañca ime smṛtāḥ // KubjT_18.59 //",
    "GR13kubjt_pu:3913": "nyāsamātreṇa cāveśam uccārād bhavate sphuṭam /",
    "GR13kubjt_pu:3914": "piṇḍasya bandhanaṃ hy etad duṣṭasiṃhavināśanam // KubjT_18.60 //",
    "GR13kubjt_pu:3915": "tadgrahābaddhamūlaṃ tu pañcaratnopaśobhitam /",
    "GR13kubjt_pu:3916": "ratnāṅgī ratnadehā tu ratnānāṃ nirṇayaṃ śṛṇu // KubjT_18.61 //",
    "GR13kubjt_pu:3917": "ratnāny amṛtam ity uktaṃ pañcadhā tv amṛtaṃ priye /",
    "GR13kubjt_pu:3918": "piṇḍabandhaṃ vinā tena jīvitaṃ tu na vidyate // KubjT_18.62 //",
    "GR13kubjt_pu:3919": "gaganāmṛtaratnaṃ tu svargaratnāmṛtaṃ tathā /",
    "GR13kubjt_pu:3920": "pātālamartyaratnaṃ ca nārakaṃ ratnapañcakam // KubjT_18.63 //",
    "GR13kubjt_pu:3921": "devīdehāt samudbhūtaṃ devīdehād vinirgatam /",
    "GR13kubjt_pu:3922": "jñānavīryaḥ savīryas tu ajñāte vīryahānikṛt // KubjT_18.64 //",
    "GR13kubjt_pu:3923": "tṛtīyaṃ daśanaṃ devyā ātmahṛtsthaṃ nitambagam /",
    "GR13kubjt_pu:3924": "śikhāntasahitaṃ hy etat stanavāmoparisthitam // KubjT_18.65 //",
    "GR13kubjt_pu:3925": "karṇabhūṣaṇavāmasthaṃ bījenāhatamastakam /",
    "GR13kubjt_pu:3926": "pañcaratnādiyogasya padoddhāraḥ prakīrtitaḥ // KubjT_18.66 //",
    "GR13kubjt_pu:3927": "prāṇaṃ vahnisamārūḍhaṃ guhyaśaktyā vibhūṣitam /",
    "GR13kubjt_pu:3928": "bindumastaka cākrāntaṃ pañcaratnavibhedakam // KubjT_18.67 //",
    "GR13kubjt_pu:3929": "ekaikaṃ rakṣitaṃ ratnaṃ yoginībhir yathā yathā /",
    "GR13kubjt_pu:3930": "tat tathā śṛṇu kalyāṇi vyāptibhedo yathā sthitaḥ // KubjT_18.68 //",
    "GR13kubjt_pu:3931": "catuḥṣaṣṭigaṇaṃ vyomni dvātriṃsat svargacāriṇaḥ /",
    "GR13kubjt_pu:3932": "pātālaṃ ṣoḍaśair vyāptaṃ martyaṃ caivāṣṭakānvitam // KubjT_18.69 //",
    "GR13kubjt_pu:3933": "nirayasthās tu catvāri ratnānām adhidevatāḥ /",
    "GR13kubjt_pu:3934": "taddīptibhāsakā jñātā ajñātā dīptihārikāḥ // KubjT_18.70 //",
    "GR13kubjt_pu:3935": "ratnaprabhāvam atulaṃ dedīpyārcisamujjvalam /",
    "GR13kubjt_pu:3936": "tatprabhāvād varārohe yoginyo balavattarāḥ // KubjT_18.71 //",
    "GR13kubjt_pu:3937": "ato'rthaṃ gopayanty etās tadvīryaguṇavattarāḥ /",
    "GR13kubjt_pu:3938": "rakṣanti svāminoddiṣṭā anādiṣṭaṃ haranti tāḥ // KubjT_18.72 //",
    "GR13kubjt_pu:3939": "amīṣāṃ darśanāt sparśāt padārthapadayogataḥ /",
    "GR13kubjt_pu:3940": "divyadehatvam āpnoti uccārāt kṣobhakṛd bhavet // KubjT_18.73 //",
    "GR13kubjt_pu:3941": "ṣoḍaśāvayavaṃ piṇḍaṃ ṣoḍhānyāsasuyantritam /",
    "GR13kubjt_pu:3942": "ślokamālānvitaṃ divyaṃ tadgrahāvalibhūṣitam // KubjT_18.74 //",
    "GR13kubjt_pu:3943": "pañcaratnakṛtāṭopaṃ parāsyam akulānvitam /",
    "GR13kubjt_pu:3944": "evaṃ kṛtvā śarīrasthaṃ nyāsamaṇḍalabhṛttanum // KubjT_18.75 //",
    "GR13kubjt_pu:3945": "devyā dehaṃ paraṃ hy etac chāmbhavaṃ padapūrvakam /",
    "GR13kubjt_pu:3946": "vaḍavānalayogasthaṃ padadehaṃ padodbhavam // KubjT_18.76 //",
    "GR13kubjt_pu:3947": "padadehopadeśena yogīnyāsaparāyaṇaḥ /",
    "GR13kubjt_pu:3948": "kṛtvā nyāsam aśeṣaṃ tu yas tiṣṭhati subhāvitaḥ // KubjT_18.77 //",
    "GR13kubjt_pu:3949": "tasya duṣṭāny anekāni vighnāni prabhavanti na /",
    "GR13kubjt_pu:3950": "śākinībhūtavetālāḥ piśācoragarākṣasāḥ // KubjT_18.78 //",
    "GR13kubjt_pu:3951": "siṃhavyāghragajā ṛkṣā duṣṭacittāny anekadhā /",
    "GR13kubjt_pu:3952": "ye hiṃsanti yadālabdhaṃ teṣāṃ pratyaṅgirā bhavet // KubjT_18.79 //",
    "GR13kubjt_pu:3953": "āpado rakṣayet sarvā ātmanaś ca parasya ca /",
    "GR13kubjt_pu:3954": "pracaṇḍayoginīghrāto nīto vā yamaśāsanam // KubjT_18.80 //",
    "GR13kubjt_pu:3955": "nyastvā ṣoḍaśavāreyaṃ satyedaṃ na mriyet tu saḥ /",
    "GR13kubjt_pu:3956": "sakṛnnyāse kṛte devi brahmahatyādipātakaiḥ // KubjT_18.81 //",
    "GR13kubjt_pu:3957": "samparke 'pi na lipyo 'sau sādhayed itarāṃs tu saḥ /",
    "GR13kubjt_pu:3958": "satyaṃ satyaṃ punaḥ satyaṃ pratyakṣedaṃ parādhvaram // KubjT_18.82 //",
    "GR13kubjt_pu:3959": "kṛtanyāsaḥ patet padbhyāṃ yasyāsau mriyate dhruvam /",
    "GR13kubjt_pu:3960": "guros tu na patet pāde yāvedaṃ dehasaṃsthitam // KubjT_18.83 //",
    "GR13kubjt_pu:3961": "vyādhiduḥkhaṃ bhavet tasya yady ākrośen mriyet tu saḥ /",
    "GR13kubjt_pu:3962": "jñāte sati na kartavyaṃ yāvad gurukule vaset // KubjT_18.84 //",
    "GR13kubjt_pu:3963": "guruhānikṛte śiṣyo na nandaty avaśaṃ priye /",
    "GR13kubjt_pu:3964": "ājñāniṣṭho guṇaśreṣṭhaḥ kramajñaughaviśāradaḥ // KubjT_18.85 //",
    "GR13kubjt_pu:3965": "svādhikārī tu nānyo vai vācājyeṣṭho 'bhivādayet /",
    "GR13kubjt_pu:3966": "pūrvasiddheṣu liṅgeṣu susiddhapratimāsu ca // KubjT_18.86 //",
    "GR13kubjt_pu:3967": "kṛtanyāsaḥ patet pādau sphuṭaty āśu na saṃśayaḥ /",
    "GR13kubjt_pu:3968": "sadā pravartate yas tu nyāsaṃ dehasya bhāvini // KubjT_18.87 //",
    "GR13kubjt_pu:3969": "anuṣṭhānād ṛte tasya ūrdhvenotkramaṇaṃ bhavet /",
    "GR13kubjt_pu:3970": "trikālanyāsayogena ardharātre tathā punaḥ // KubjT_18.88 //",
    "GR13kubjt_pu:3971": "anena vidhinā kālaṃ kṣapayanti mahāmbike /",
    "GR13kubjt_pu:3972": "anyaṃ ca paramaṃ devi granthibhedaṃ sudurlabham // KubjT_18.89 //",
    "GR13kubjt_pu:3973": "haṃsabhedaprayogena nyāsaṃ vakṣyāmi durlabham /",
    "GR13kubjt_pu:3974": "o-jā-pū-kāma-madhyasthaṃ hṛnnābhau liṅgamadhyagam // KubjT_18.90 //",
    "GR13kubjt_pu:3975": "pīṭhaṃ vā padasaṃyuktam ādyagranthicatuṣṭayam /",
    "GR13kubjt_pu:3976": "oghānandaṃ jayānandaṃ purānandaṃ tṛtīyakam // KubjT_18.91 //",
    "GR13kubjt_pu:3977": "kamalānandasaṃyuktam ādyabhedacatuṣṭayam /",
    "GR13kubjt_pu:3978": "ḍikkariyāṇa lampārṇaṃ mahānandapuraṃ tathā // KubjT_18.92 //",
    "GR13kubjt_pu:3979": "karṇau mukhe tu nāsādyaṃ pīṭhaṃ vā padasaṃyutam /",
    "GR13kubjt_pu:3980": "dvitīyaṃ padagranthīnāṃ nyāso 'yaṃ parikīrtitaḥ // KubjT_18.93 //",
    "GR13kubjt_pu:3981": "aṣṭakoṭisuvistīrṇaṃ trikoṭyardham ataḥ śṛṇu /",
    "GR13kubjt_pu:3982": "āmardakaṃ dharāpīṭhaṃ girāṅkaṃ rūpiṇīpuram // KubjT_18.94 //",
    "GR13kubjt_pu:3983": "dvau śaṅkhāv ūrdhvamāyāntaṃ madhyakoṭigataṃ nyaset /",
    "GR13kubjt_pu:3984": "pīṭhaṃ vā padasaṃyuktaṃ tristhaṃ granthicatuṣṭayam // KubjT_18.95 //",
    "GR13kubjt_pu:3985": "māyānirodhimadhyastham anyagranthicatuṣṭayam /",
    "GR13kubjt_pu:3986": "jñānaśṛṅgaṃ ramāśṛṅgam ṛṣiśṛṅgaṃ tṛtīyakam // KubjT_18.96 //",
    "GR13kubjt_pu:3987": "pūrṇaśṛṅgasamāyuktaṃ pīṭhaṃ vā padasaṃyutam /",
    "GR13kubjt_pu:3988": "siddhakramasamāyuktaṃ gurupaṅktisamanvitam // KubjT_18.97 //",
    "GR13kubjt_pu:3989": "jñānadṛṣṭyā nyaset taṃ tu catuṣkedaṃ kulākulam /",
    "GR13kubjt_pu:3990": "etat kulākulaṃ divyaṃ sarvasādhāraṇaṃ param // KubjT_18.98 //",
    "GR13kubjt_pu:3991": "padabhuktimatānāṃ ca padedaṃ parikīrtitam /",
    "GR13kubjt_pu:3992": "anyat parataro dehaḥ koṭidvādaśam āśritaḥ // KubjT_18.99 //",
    "GR13kubjt_pu:3993": "akulīnapadādhvānaṃ nirādhāraṃ khagālayam /",
    "GR13kubjt_pu:3994": "akulavyāptir ity eṣā kṣetrapīṭhasamākulā // KubjT_18.100 //",
    "GR13kubjt_pu:3995": "sācārakulayogīnāṃ ṣaṇnavatyāpadānugā /",
    "GR13kubjt_pu:3996": "caturāśītipadair vyāptiḥ sā cānyatra prakāśitā // KubjT_18.101 //",
    "GR13kubjt_pu:3997": "yeṣāṃ te tu punas tatra vyāvṛtante punaḥ punaḥ /",
    "GR13kubjt_pu:3998": "ṣaṇnavatipado haṃsaḥ sa cāmnāyavidāṃ viduḥ // KubjT_18.102 //",
    "GR13kubjt_pu:3999": "siddhakaulābhipannānām itareṣāṃ na darśitaḥ /",
    "GR13kubjt_pu:4000": "tatra divyakramaḥ pūjyaḥ padacāreṇa yoginā // KubjT_18.103 //",
    "GR13kubjt_pu:4001": "yena gacchen nirācāraṃ tat padaṃ paramaṃ śṛṇu /",
    "GR13kubjt_pu:4002": "dvādaśādhāramūrdhnisthaṃ catuṣpīṭhasamucchritam // KubjT_18.104 //",
    "GR13kubjt_pu:4003": "kṣetrāṣṭakaṃ tato 'dhastāt sandohāni tato 'py adhaḥ /",
    "GR13kubjt_pu:4004": "ṣoḍaśaiva pramāṇena caturdvāraṃ tatas tv adhaḥ // KubjT_18.105 //",
    "GR13kubjt_pu:4005": "upaśabdasamopetam upadvāravivarjitam /",
    "GR13kubjt_pu:4006": "akulīnaśarīredaṃ catuḥṣaṣṭipadānvitam // KubjT_18.106 //",
    "GR13kubjt_pu:4007": "tasmāt sañjāyate sarvaṃ sarvaṃ tatraiva līyate /",
    "GR13kubjt_pu:4008": "tatra dhyānaṃ japaṃ yogaṃ tatra pūjākriyādhvaram // KubjT_18.107 //",
    "GR13kubjt_pu:4009": "atra sthito na kenāpi vastunā bādhyate tu saḥ /",
    "GR13kubjt_pu:4010": "paro hy ātmā parā vidyā paraḥ śaivaḥ sanātanaḥ // KubjT_18.108 //",
    "GR13kubjt_pu:4011": "akulīnatanur baddhaḥ paratattvatrayeṇa tu /",
    "GR13kubjt_pu:4012": "ātmatattvagataṃ piṇḍaṃ satataṃ yogam abhyaset // KubjT_18.109 //",
    "GR13kubjt_pu:4013": "vidyātattvagatā mantrāḥ padayogasamanvitāḥ /",
    "GR13kubjt_pu:4014": "śivatattvagato yogaṃ rūpābhyāsaṃ samabhyaset // KubjT_18.110 //",
    "GR13kubjt_pu:4015": "śivatattvagato yogaṃ rūpātītaṃ tu tatra vai /",
    "GR13kubjt_pu:4016": "piṇḍaṃ kuṇḍalinī śaktiḥ padaṃ haṃsaḥ prakīrtitaḥ // KubjT_18.111 //",
    "GR13kubjt_pu:4017": "rūpaṃ binduḥ samākhyātaṃ rūpātītam anāmayam /",
    "GR13kubjt_pu:4018": "kuladehaṃ parityajya akulīnavapuḥsthitaḥ // KubjT_18.112 //",
    "GR13kubjt_pu:4019": "sa ca vai sakalaḥ piṇḍaḥ kaulikānāṃ kujīmate /",
    "GR13kubjt_pu:4020": "aparaṃ pāśavaṃ sarvaṃ tritattvaguṇalakṣaṇam // KubjT_18.113 //",
    "GR13kubjt_pu:4021": "śaivamārgavihīnānāṃ śaivānām anyadharmiṇām /",
    "GR13kubjt_pu:4022": "prasiddhena tu mārgeṇa prasiddhyarthaṃ bhajanti te // KubjT_18.114 //",
    "GR13kubjt_pu:4023": "aprasiddhojjhite siddhā na paśyanty akulāṃ tanum /",
    "GR13kubjt_pu:4024": "akulena vinā siddhir aihikā pātrikā na hi // KubjT_18.115 //",
    "GR13kubjt_pu:4025": "prasiddhavihite mārge mokṣaś cātra na saṃśayaḥ /",
    "GR13kubjt_pu:4026": "aprasiddhagatā ṛjvī ṣoḍaśāntāmṛtāhradam // KubjT_18.116 //",
    "GR13kubjt_pu:4027": "āpūrya pūrayet sarvaṃ jīvāntaṃ jīvarūpiṇī /",
    "GR13kubjt_pu:4028": "suprasiddhākṣabhūtā tu kālasaṅkhyākarī tu sā // KubjT_18.117 //",
    "GR13kubjt_pu:4029": "saṃsāre tu gatis tasyā mokṣamārganiyāmikā /",
    "GR13kubjt_pu:4030": "viṃśatyekasahasrāṇi ṣaṭśataiś ca samanvitā // KubjT_18.118 //",
    "GR13kubjt_pu:4031": "saṃsārī kurute saṅkhyā hy ahorātropadeśataḥ /",
    "GR13kubjt_pu:4032": "apareṇa tu mārgeṇa saṃsārapathalakṣaṇam // KubjT_18.119 //",
    "GR13kubjt_pu:4033": "ahorātreṇa lakṣaikaṃ kālasaṅkhyāṃ karoti saḥ /",
    "GR13kubjt_pu:4034": "saptādaśāni lakṣāṇi koṭir ekā tv ahamiśi // KubjT_18.120 //",
    "GR13kubjt_pu:4035": "caturāśīti padety evaṃ kālaḥ kalati sarvathā /",
    "GR13kubjt_pu:4036": "padamārgavidānāṃ tu sakalād ajarāmaraḥ // KubjT_18.121 //",
    "GR13kubjt_pu:4037": "śivamārgavidānāṃ tu siddhamārge 'nyathā śṛṇu /",
    "GR13kubjt_pu:4038": "koṭidvādaśakopetaṃ koṭilakṣacatuṣṭayam // KubjT_18.122 //",
    "GR13kubjt_pu:4039": "ahorātrākṣasūtrasya saṅkhyeyaṃ hy akule tanau /",
    "GR13kubjt_pu:4040": "akuleśatanuṃ yāvat sācāraṃ kulayoginām // KubjT_18.123 //",
    "GR13kubjt_pu:4041": "taccharīrabhṛtānando nirācārapadaṃ vrajet /",
    "GR13kubjt_pu:4042": "kulādhvarapadaṃ hṛtsthaṃ tatrasthaṃ paramaṃ kramam // KubjT_18.124 //",
    "GR13kubjt_pu:4043": "pūjayed dhṛtstanau nābhiṃ siddhāvvāpīṭhapādukau /",
    "GR13kubjt_pu:4044": "śrīmadbarbaram oḍḍīśaṃ padasthaughamahārṇavam // KubjT_18.125 //",
    "GR13kubjt_pu:4045": "pūjayitvā smaret tasthām abdenoktaphalaṃ labhet /",
    "GR13kubjt_pu:4046": "dvibhis tu adhamā siddhis tribhir madhyamatāṃ vrajet // KubjT_18.126 //",
    "GR13kubjt_pu:4047": "ṣaḍbhir dvādaśakābdena khecara madhyamottamaḥ /",
    "GR13kubjt_pu:4048": "adhamaṃ bhūcaraṃ karma madhyamaṃ bilasādhanam // KubjT_18.127 //",
    "GR13kubjt_pu:4049": "uttamottamasiddhībhiḥ khecaraḥ khecarordhvagaḥ /",
    "GR13kubjt_pu:4050": "evaṃ devi samastedaṃ padayogakriyādhvaram // KubjT_18.128 //",
    "GR13kubjt_pu:4051": "kathitaṃ sarahasyaṃ tu padamārgaṃ sudurlabham /",
    "GR13kubjt_pu:4052": "padasyāpi hi rūpo 'sti rūpātītaṃ tu saṅkramaḥ // KubjT_18.129 //",
    "GR13kubjt_pu:4053": "haṃsajñānapadaṃ proktaṃ rūpasthaṃ śṛṇu sāmpratam // KubjT_18.130 //",
    "GR13kubjt_pu:4054": "iti kulālikāmnāye śrīkubjikāmate catuṣkasya padabhedam aṣṭādaśamaḥ paṭalaḥ",
    "GR13kubjt_pu:4055": "śrībhairava uvāca rūpaṃ tu dvividhaṃ proktaṃ sthūlasūkṣmaṃ prakīrtitam /",
    "GR13kubjt_pu:4056": "sthūlam ekavidhaṃ bhadre sūkṣmarūpam anantagam // KubjT_19.1 //",
    "GR13kubjt_pu:4057": "kaṇṭhakūpāditaḥ kṛtvā nirodhyāntam apaścimam /",
    "GR13kubjt_pu:4058": "rūpopalabdhisaṃsthānaṃ vijñānānandapūritam // KubjT_19.2 //",
    "GR13kubjt_pu:4059": "pramāṇaṃ rūpamārgasya viṃśatkoṭyekasaṃsthitam /",
    "GR13kubjt_pu:4060": "māyāvadhis tu kūpādau atra vijñānasambhavaḥ // KubjT_19.3 //",
    "GR13kubjt_pu:4061": "etad rūpapadair vyāptaṃ rūpacakrasamanvitam /",
    "GR13kubjt_pu:4062": "koṭiśaḥ koṭiśaś cakraṃ cakre cakre catuṣṭayam // KubjT_19.4 //",
    "GR13kubjt_pu:4063": "vijñānānāṃ varārohe prabhāvo 'syānuśīlaya /",
    "GR13kubjt_pu:4064": "caturāśīti-m-ekatra kramāt sthūlaṃ pṛthak pṛthak // KubjT_19.5 //",
    "GR13kubjt_pu:4065": "kathayāmi yathānyāyaṃ citrabhānvāditaḥ priye /",
    "GR13kubjt_pu:4066": "dvitīyaṃ vāruṇaṃ rūpaṃ tṛtīyaṃ daṇḍapāṇikam // KubjT_19.6 //",
    "GR13kubjt_pu:4067": "prāṇarūpaṃ caturthaṃ tu haṃsarūpaṃ tu pañcamam /",
    "GR13kubjt_pu:4068": "ṣaṣṭham ātmavataṃ rūpaṃ saptamaṃ śaktipūrvakam // KubjT_19.7 //",
    "GR13kubjt_pu:4069": "aṣṭamaṃ brahmaṇo rūpaṃ navamaṃ keśavātmakam /",
    "GR13kubjt_pu:4070": "dasamaṃ tu bhaved rudraṃ candram ekādaśaṃ vidhuḥ // KubjT_19.8 //",
    "GR13kubjt_pu:4071": "dvādaśaṃ bhāskaraṃ rūpam īśvarākhyaṃ trayodaśam /",
    "GR13kubjt_pu:4072": "kodaṇḍadvayamadhyasthaṃ dedīpyantaṃ suvarcasam // KubjT_19.9 //",
    "GR13kubjt_pu:4073": "kodaṇḍatiryagau dvau tu vāmanau kubjikātmakau /",
    "GR13kubjt_pu:4074": "kodaṇḍāntargatau cānyau karṇakubjāntare sthitau // KubjT_19.10 //",
    "GR13kubjt_pu:4075": "śaṅkharūpadharau dvau tu sāṅkhyayogasya dāyakau /",
    "GR13kubjt_pu:4076": "aṣṭādaśam anantākhyaṃ piṅgalaikonaviṃśamam // KubjT_19.11 //",
    "GR13kubjt_pu:4077": "viṃśamaṃ sakalīśānaṃ nirodhī caikaviṃśamam /",
    "GR13kubjt_pu:4078": "vaḍavānalam āsīnam ekaikaṃ cakrarūpiṇam // KubjT_19.12 //",
    "GR13kubjt_pu:4079": "cintayantaḥ svabhāvena abhāvapadam āśritaḥ /",
    "GR13kubjt_pu:4080": "akuleśvararūpeṇa vijñānaprabhavo bhavet // KubjT_19.13 //",
    "GR13kubjt_pu:4081": "yasya yad yādṛśaṃ rūpaṃ tad rūpaṃ dharate tu saḥ /",
    "GR13kubjt_pu:4082": "avāntarapadasthasya pāramparyojjhitasya ca // KubjT_19.14 //",
    "GR13kubjt_pu:4083": "tasya cābhyāsayogena na sarvajñapadānugam /",
    "GR13kubjt_pu:4084": "yasya yad yādṛśī vyāptis tatrasthas tatphalaṃ labhet // KubjT_19.15 //",
    "GR13kubjt_pu:4085": "kāraṇānte mahādevo vibhāti kiraṇojjvalaḥ /",
    "GR13kubjt_pu:4086": "satatābhyāsayogena trirabdāt tatpadaṃ vrajet // KubjT_19.16 //",
    "GR13kubjt_pu:4087": "nirodhinīpadārthānāṃ mahāgranthipade sthitā /",
    "GR13kubjt_pu:4088": "tārayed viditā santī avijñātā prapātayet // KubjT_19.17 //",
    "GR13kubjt_pu:4089": "mahāmāyārṇavaṃ ghoraṃ tārayed viditā satī /",
    "GR13kubjt_pu:4090": "mahāntārīti sā proktā sarvarūpoparisthitā // KubjT_19.18 //",
    "GR13kubjt_pu:4091": "tasyā rūpam ajānantaḥ sthūlasūkṣmasusūkṣmagam /",
    "GR13kubjt_pu:4092": "na paśyanti guṇaṃ rūpaṃ yāvad eṣāṃ na saṅkramet // KubjT_19.19 //",
    "GR13kubjt_pu:4093": "pūjitā dhyāyitā mātā pūrvokte kramamaṇḍale /",
    "GR13kubjt_pu:4094": "aṣṭakoṭisuvistīrṇe trikoṭyordhvaguṇojjvale // KubjT_19.20 //",
    "GR13kubjt_pu:4095": "tatrasthoccāritā dhyātā pūjitā tu phalapradā /",
    "GR13kubjt_pu:4096": "sādhayet sarvarūpāṇi vaṭendīkusumārcitā // KubjT_19.21 //",
    "GR13kubjt_pu:4097": "rūpaṃ devyās tu pūrvoktam aśeṣaguṇaśālinam /",
    "GR13kubjt_pu:4098": "kiṃ tu noccāritaṃ tasya sthūladehaṃ yathā sthitam // KubjT_19.22 //",
    "GR13kubjt_pu:4099": "tasya coccāraṇād devi prabuddhakiraṇojjvalā /",
    "GR13kubjt_pu:4100": "yaṣṭīhatā bhujaṅgīva pātayed avalokanāt // KubjT_19.23 //",
    "GR13kubjt_pu:4101": "tadvad eṣā mahāvīryā mahāntārī mahābalā /",
    "GR13kubjt_pu:4102": "vidyāyaṣṭihatā santī sṛṣṭicakre hy anekadhā // KubjT_19.24 //",
    "GR13kubjt_pu:4103": "ṣaṭprakāroparisthā sā ṣaḍvaktrā bṛhadodarā /",
    "GR13kubjt_pu:4104": "bhujair dvādaśakopetā koṭarākṣā subhīṣaṇā // KubjT_19.25 //",
    "GR13kubjt_pu:4105": "vajrahastā tu vajrasthā ṣaḍyogikulamadhyagā /",
    "GR13kubjt_pu:4106": "ṣaṣṭḥīśānasamāyuktā siddhapaṅktau niveśitā // KubjT_19.26 //",
    "GR13kubjt_pu:4107": "vidyādaṇḍasamāyuktā tasyoccāraṃ śṛṇuṣva me /",
    "GR13kubjt_pu:4108": "yoginīnāṃ kuleśā tu gopitānyatra śāsane // KubjT_19.27 //",
    "GR13kubjt_pu:4109": "hā svā yai prathamaṃ padaṃ ṇḍā ka ḍu ku dvitīyakam /",
    "GR13kubjt_pu:4110": "ḍu ku ṭī ṅga tṛtīyaṃ tu pi ṭī ṅga ri caturthakam // KubjT_19.28 //",
    "GR13kubjt_pu:4111": "pañca pañca tathā pañca svarūpākṣaramālikā /",
    "GR13kubjt_pu:4112": "eṣā sāṅketikā proktā saṃsphuṭā guruvānane // KubjT_19.29 //",
    "GR13kubjt_pu:4113": "eṣopāyo mahāntāryā durlabhaḥ prakaṭīkṛtaḥ /",
    "GR13kubjt_pu:4114": "tasyaivoccāraṇāt sarvaṃ kampate ḍāmarīgaṇam // KubjT_19.30 //",
    "GR13kubjt_pu:4115": "saṃhārakramaṣaṭkasya vṛddhājñeyaṃ prakīrtitā /",
    "GR13kubjt_pu:4116": "ājñā kramati bhaktānām abhaktānāṃ na saṅkramet // KubjT_19.31 //",
    "GR13kubjt_pu:4117": "kiṃ tu cārādhitā kiñcit pāramparyaugham āgatā /",
    "GR13kubjt_pu:4118": "uccaranto hanec chailān kruddhasyānyeṣu kā kathā // KubjT_19.32 //",
    "GR13kubjt_pu:4119": "asyā devyārcane dhyāne jape havanatatparaḥ /",
    "GR13kubjt_pu:4120": "sthūlaṃ saṃsādhayet sarvaṃ mahāmāyāntakāvadhim // KubjT_19.33 //",
    "GR13kubjt_pu:4121": "yat sañcintayate rūpaṃ tat sarvam icchayā bhavet /",
    "GR13kubjt_pu:4122": "mahāmāyāvinā yogī māyaiva guṇakṛd bhavet // KubjT_19.34 //",
    "GR13kubjt_pu:4123": "bhūguṇo bhūcare mārge jalarūpo jaleśvaraḥ /",
    "GR13kubjt_pu:4124": "tejasvī tejaso mārge vāyor vāyubhṛteśvaraḥ // KubjT_19.35 //",
    "GR13kubjt_pu:4125": "vyomni vyomādhipo yogī pañcāntaguṇayogataḥ /",
    "GR13kubjt_pu:4126": "tripañcavarṣād ūrdhvaṃ ca sarvajño guṇa-m-īśvaraḥ // KubjT_19.36 //",
    "GR13kubjt_pu:4127": "vaṭendīvaramālābhiḥ pūjayantaughasantatim /",
    "GR13kubjt_pu:4128": "sādhayen nikhilaṃ rūpaṃ sthūlasūkṣmam atīndriyam // KubjT_19.37 //",
    "GR13kubjt_pu:4129": "tatprasādena māyordhvaṃ bhittvā śaktitrayaṃ vrajet /",
    "GR13kubjt_pu:4130": "tatraiva sā mahāmāyā sūkṣmarūpā susūkṣmagā // KubjT_19.38 //",
    "GR13kubjt_pu:4131": "khecare 'nekarūpā sā sūkṣmasūkṣmatarā parā /",
    "GR13kubjt_pu:4132": "dṛśyate mṛgatṛṣṇeva gurvājñātopadeśataḥ // KubjT_19.39 //",
    "GR13kubjt_pu:4133": "akuleśvaradevasya padāntam anuvartinī /",
    "GR13kubjt_pu:4134": "viśuddhamālinī hy eṣā tadābhyāsena sarvavit // KubjT_19.40 //",
    "GR13kubjt_pu:4135": "abhyāso 'py asya kartavyaḥ pṛṣṭhe dattvā tu bhāskaram /",
    "GR13kubjt_pu:4136": "prāsādagṛhavṛkṣāṇāṃ sandhyākālāntare sthitaḥ // KubjT_19.41 //",
    "GR13kubjt_pu:4137": "atha ced vṛkṣamūlādho madhyāhne samupasthite /",
    "GR13kubjt_pu:4138": "pasyate rūpabhṛt sarvaṃ sūkṣmasūkṣmāṇavo hradam // KubjT_19.42 //",
    "GR13kubjt_pu:4139": "rūpam anyad varārohe śṛṇuṣva karaṇātmakam /",
    "GR13kubjt_pu:4140": "yena sādhayate rūpaṃ khecarādim anukramāt // KubjT_19.43 //",
    "GR13kubjt_pu:4141": "sarvasādhāraṇaṃ devi na bhavaty aphalapradam /",
    "GR13kubjt_pu:4142": "yāvan na tatprasādena gurvājñātaḥ pravartate // KubjT_19.44 //",
    "GR13kubjt_pu:4143": "śubhe 'hani muhūrte vā śiṣyam ekāntato nayet /",
    "GR13kubjt_pu:4144": "ājñāṃ dattvā prapūjitvā kṛtvā maṇḍalakādikam // KubjT_19.45 //",
    "GR13kubjt_pu:4145": "tatopari ca saṃsthāpya nirmale gaganāntare /",
    "GR13kubjt_pu:4146": "chāyāṃ nirīkṣayitvā tu kaṇṭhakūpopadeśataḥ // KubjT_19.46 //",
    "GR13kubjt_pu:4147": "tato nirīkṣayed vyomaṃ sākāraṃ rūpadarśanam /",
    "GR13kubjt_pu:4148": "paśyate bhāskaraṃ bimbaṃ śivarūpaṃ sadāśivam // KubjT_19.47 //",
    "GR13kubjt_pu:4149": "taṃ dṛṣṭvā pātakānāṃ ca avasānaṃ bhaviṣyati /",
    "GR13kubjt_pu:4150": "ṣaṇmāsābhyāsayogena bhūcarīṇāṃ patir bhavet // KubjT_19.48 //",
    "GR13kubjt_pu:4151": "trirabdena tu bhūnātho hartā kartā svayaṃ prabhuḥ /",
    "GR13kubjt_pu:4152": "avasthāṃ tyajate sarvāṃ pañcāvasthāparaṃ vrajet // KubjT_19.49 //",
    "GR13kubjt_pu:4153": "nirācāreṇa yogena tan nāsti yan na sādhayet /",
    "GR13kubjt_pu:4154": "uktānuktaṃ tu deveśi sarvam asmāt prasādhayet // KubjT_19.50 //",
    "GR13kubjt_pu:4155": "sakṛdabhyāsayogena māse vā tv ayane 'pi vā /",
    "GR13kubjt_pu:4156": "vindate hy āgataṃ kālam āpado vātmanaḥ pare // KubjT_19.51 //",
    "GR13kubjt_pu:4157": "kṛṣṇavarṇena devena ṣaṇmāsān mriyate dhruvam /",
    "GR13kubjt_pu:4158": "vaktramūrdhni bhayaṃ vindyān mūrdhni pātān mriyed dhruvam // KubjT_19.52",
    "GR13kubjt_pu:4159": "lohite brahmahatyā tu pīte vyādhibhayaṃ bhavet /",
    "GR13kubjt_pu:4160": "pādau yatra na dṛśyete videśagamanaṃ bhavet // KubjT_19.53 //",
    "GR13kubjt_pu:4161": "ūrumārge bhaved rogaṃ guhye vai naśyate priyā /",
    "GR13kubjt_pu:4162": "udare arthanāśaṃ tu hṛdaye mṛtyubhāg bhavet // KubjT_19.54 //",
    "GR13kubjt_pu:4163": "bhujahīne pated bandhur vāme bhāryābhayaṃ bhavet /",
    "GR13kubjt_pu:4164": "ṣaṇmāsāllakṣayet sarvam ātmanaś ca parasya vā // KubjT_19.55 //",
    "GR13kubjt_pu:4165": "upadeśena deveśi śeṣaṃ ca guravānanāt /",
    "GR13kubjt_pu:4166": "rūpapūrṇahradāntastho rūpastho nirapekṣadhīḥ // KubjT_19.56 //",
    "GR13kubjt_pu:4167": "sūkṣmasūkṣmāntarūpeṇa rūpātītapadaṃ vrajet /",
    "GR13kubjt_pu:4168": "yogasiddhā mahādevi dṛśyante vyomagāgaṇāḥ // KubjT_19.57 //",
    "GR13kubjt_pu:4169": "bindurūpās tu te sarve kvacid dṛśyanti na kvacit /",
    "GR13kubjt_pu:4170": "ghaṭādhāragataṃ prāṇaṃ kūrmayantreṇa pīḍayet // KubjT_19.58 //",
    "GR13kubjt_pu:4171": "nocchvasen māsam ekaṃ tu tathyaṃ bhairava-m-abravīt /",
    "GR13kubjt_pu:4172": "bhairavovāca kalyāṇi kularūpaṃ prakāśitam // KubjT_19.59 //",
    "GR13kubjt_pu:4173": "akulaṃ vyāpakaṃ rūpaṃ susūkṣmaṃ śṛṇu sāmpratam /",
    "GR13kubjt_pu:4174": "ekānekavibhāgena saṃsthitā vyomamālinī // KubjT_19.60 //",
    "GR13kubjt_pu:4175": "amṛtāmbhodhimadhyasthā cārasthā cāravāhinī /",
    "GR13kubjt_pu:4176": "icchārūpadharā devī kubjinīti kujāmbikā // KubjT_19.61 //",
    "GR13kubjt_pu:4177": "dvibhujaikamukhī devī athānekabhujānanā /",
    "GR13kubjt_pu:4178": "cārasthā cāramadhyasthā cāradehā caleśvarī // KubjT_19.62 //",
    "GR13kubjt_pu:4179": "candragarbhasya caryeyaṃ cāravī caṇḍacaṇḍikā /",
    "GR13kubjt_pu:4180": "pīṭhamadhyagatā pūjyā candragarbhasamanvitā // KubjT_19.63 //",
    "GR13kubjt_pu:4181": "ṣoḍaśārakamadhyasthā caturvargaphalodayā /",
    "GR13kubjt_pu:4182": "pīṭhapīṭhādhipair yuktā sarvajñā sarvadāyikā // KubjT_19.64 //",
    "GR13kubjt_pu:4183": "ājñāvabodhajananī divyarūpaprakāśinī /",
    "GR13kubjt_pu:4184": "asyāḥ pragopitaṃ rūpaṃ yoginībhir varānane // KubjT_19.65 //",
    "GR13kubjt_pu:4185": "tena rūpavatānāṃ tu rūpavyāptir na sidhyati /",
    "GR13kubjt_pu:4186": "dedīpyantī mahānandā sahasrādityavarcasā // KubjT_19.66 //",
    "GR13kubjt_pu:4187": "sphurantī mālikā divyā ājñātaḥ sampravartate /",
    "GR13kubjt_pu:4188": "sadoditaṃ sadānandaṃ parānandapradāyakam // KubjT_19.67 //",
    "GR13kubjt_pu:4189": "kalātītaṃ tu kālāntam ājñārūpojjvalaṃ param /",
    "GR13kubjt_pu:4190": "anantaṃ sakalaṃ jñānaṃ divyājñāparamojjvalam // KubjT_19.68 //",
    "GR13kubjt_pu:4191": "uttarasya ca ṣaṭkasya rūpedaṃ parasambhavam /",
    "GR13kubjt_pu:4192": "dakṣiṇasyāpi ṣaṭkasya śaktiyuktasya varṇitam // KubjT_19.69 //",
    "GR13kubjt_pu:4193": "sthūlarūpaṃ varārohe sarvatraiva prakāśitam /",
    "GR13kubjt_pu:4194": "uttaraṃ gopitaṃ rūpaṃ devatābhiḥ susiddhidam // KubjT_19.70 //",
    "GR13kubjt_pu:4195": "kasmāt sidhyati śīghredam anyatra kṣapaṇākulam /",
    "GR13kubjt_pu:4196": "bhairaveṇa tu rūpeṇa bhairavatvaṃ prasādhayet // KubjT_19.71 //",
    "GR13kubjt_pu:4197": "vighnajālojjhitaṃ hy etat tenedaṃ śīghrasiddhidam /",
    "GR13kubjt_pu:4198": "atra rūpasamālabdhaḥ pūrvoktaṃ labhate phalam // KubjT_19.72 //",
    "GR13kubjt_pu:4199": "akulakramamārgeṇa ājñāyogena sarvathā /",
    "GR13kubjt_pu:4200": "akulīnakramāntasthaḥ kubjīśapadam āśritaḥ // KubjT_19.73 //",
    "GR13kubjt_pu:4201": "prāpyate bhairavānandaṃ samastānandapūrvakam /",
    "GR13kubjt_pu:4202": "toṣito 'haṃ tvayā devi tenedaṃ saṃsphuṭaṃ mayā // KubjT_19.74 //",
    "GR13kubjt_pu:4203": "kīrtitaṃ tava kalyāṇi sugopyaṃ rūpasādhanam /",
    "GR13kubjt_pu:4204": "sarvatantreṣu luptedam īṣad yogimate sphuṭam // KubjT_19.75 //",
    "GR13kubjt_pu:4205": "mauktikāvalisādṛśyaṃ sitaraktaṃ tu pītagam /",
    "GR13kubjt_pu:4206": "grīvā kuṇḍalinī tasya viyogaṃ tu tadā bhavet // KubjT_19.76 //",
    "GR13kubjt_pu:4207": "cañcuprasāraṇe varṣaṃ durbhikṣaṃ cañcusampuṭe /",
    "GR13kubjt_pu:4208": "kṛṣṇavarṇe bhaven mṛtyuḥ ṣaṇmāsāt tu na saṃśayaḥ // KubjT_19.77 //",
    "GR13kubjt_pu:4209": "sarvam eva na paśyeta sadyam eva vinaśyati /",
    "GR13kubjt_pu:4210": "bhrūmadhyagatam ātmānaṃ ṣaḍaṅgena mahāmate // KubjT_19.78 //",
    "GR13kubjt_pu:4211": "dṛśyate sūryavad bimbaṃ pratyakṣaṃ cāgrataḥ sthitam /",
    "GR13kubjt_pu:4212": "hrasve nīle bhayaṃ vindyād dīrghe sthūle hy arogatā // KubjT_19.79 //",
    "GR13kubjt_pu:4213": "dhūmre uccāṭanaṃ proktaṃ rakte rogaṃ varānane /",
    "GR13kubjt_pu:4214": "kṛṣṇe brahmavināśaṃ vā mṛtyur evābhijāyate // KubjT_19.80 //",
    "GR13kubjt_pu:4215": "samale tu tathā hānir nīlamāle tathāpadaḥ /",
    "GR13kubjt_pu:4216": "vāyavyāṃ tu yadā dhūmrāṃ mālāṃ pasyati yogavit // KubjT_19.81 //",
    "GR13kubjt_pu:4217": "tadā uccāṭanaṃ devi nairṛtyāṃ daṃṣṭriṇo bhayam /",
    "GR13kubjt_pu:4218": "āgneyyāṃ tu yadā bhinnāṃ mālāṃ paśyati yogavit // KubjT_19.82 //",
    "GR13kubjt_pu:4219": "deśabhraṃśo ' gnidāhaś ca rājā caiva vinaśyati /",
    "GR13kubjt_pu:4220": "madhye tasya yadā chidraṃ paśyate yogacintakaḥ // KubjT_19.83 //",
    "GR13kubjt_pu:4221": "mṛtyus tasya varārohe divasair daśabhir bhavet /",
    "GR13kubjt_pu:4222": "īśāne sthāvarabhayaṃ kauberyām arthasiddhidam // KubjT_19.84 //",
    "GR13kubjt_pu:4223": "aindryāṃ vai sthānalābhaṃ ca vāruṇyāṃ sukham edhate /",
    "GR13kubjt_pu:4224": "yāmyāyāṃ mriyate devi nātra kāryavicāraṇāt // KubjT_19.85 //",
    "GR13kubjt_pu:4225": "sampūrṇaṃ susamaṃ pītaṃ snigdhaṃ rūkṣatvavarjitam /",
    "GR13kubjt_pu:4226": "sāmalaṃ siddhidaṃ proktaṃ jīvādityaṃ varānane // KubjT_19.86 //",
    "GR13kubjt_pu:4227": "śrīmatkubjimate sarvaṃ saṃsphuṭaṃ kathitaṃ tava /",
    "GR13kubjt_pu:4228": "mālinī vyomasaṃsthā ca bindur vyome tathaiva ca // KubjT_19.87 //",
    "GR13kubjt_pu:4229": "kulākhyaṃ puruṣaṃ vyome rūpātītam ataḥ śṛṇu // KubjT_19.88 //",
    "GR13kubjt_pu:4230": "śrībhairava uvāca ūcus tv evaṃ punar bhadre rūpātītasya nirṇayam /",
    "GR13kubjt_pu:4231": "śṛṇuṣva sarvabhāvena avajñārahitā satī // KubjT_19.89 //",
    "GR13kubjt_pu:4232": "amanaskaṃ mano'tītaṃ bhāvābhāvavivarjitam /",
    "GR13kubjt_pu:4233": "layoccāravinirmuktaṃ hetutarkavivarjitam // KubjT_19.90 //",
    "GR13kubjt_pu:4234": "heyopāyavinirmuktaṃ śrutidṛṣṭāntavarjitam /",
    "GR13kubjt_pu:4235": "nāstikyabhāvasampannaṃ śūnyabhūtam anāmayam // KubjT_19.91 //",
    "GR13kubjt_pu:4236": "prameyāvaliyogasya atītaṃ kāraṇeśvaram /",
    "GR13kubjt_pu:4237": "atīndriyam anābhāṣaṃ parākāśaṃ tu tad viduḥ // KubjT_19.92 //",
    "GR13kubjt_pu:4238": "tasyopāyam idaṃ sarvaṃ yogamārgakriyādhvaram /",
    "GR13kubjt_pu:4239": "sādhyate yena mārgeṇa rūpātītaṃ tu tac chṛṇu // KubjT_19.93 //",
    "GR13kubjt_pu:4240": "vyomaṃ kṛtvā samākāśe sa saṃsmṛtya vilāpayet /",
    "GR13kubjt_pu:4241": "asmin taṃ tu cidākāśe bāhyākāśe sa eva hi // KubjT_19.94 //",
    "GR13kubjt_pu:4242": "parākāśe pare sthāne yānākāśam atordhvataḥ /",
    "GR13kubjt_pu:4243": "rūpātītaṃ tataś cordhve niḥsandigdhaṃ padaṃ pare // KubjT_19.95 //",
    "GR13kubjt_pu:4244": "bahunoktena kiṃ devi pūrvaṃ vyāvarṇitaṃ maya /",
    "GR13kubjt_pu:4245": "guror asya prasādena labhyate paramaṃ padam // KubjT_19.96 //",
    "GR13kubjt_pu:4246": "pūrvaṃ vyāvarṇitaṃ tubhyam adṛṣṭaguṇalakṣaṇam /",
    "GR13kubjt_pu:4247": "etat sarvaṃ samākhyātaṃ śāmbhavasya guṇāspadam // KubjT_19.97 //",
    "GR13kubjt_pu:4248": "nirācāreṇa mārgeṇa śāmbhavaṃ tu samabhyaset /",
    "GR13kubjt_pu:4249": "kim abhyāsaḥ punas tasya yasya sarvaṃ puraḥsaram // KubjT_19.98 //",
    "GR13kubjt_pu:4250": "yasya sambhavitaṃ śambhum anantaguṇadāyakam /",
    "GR13kubjt_pu:4251": "yogātmā vai sa sarvatra pūjyate yoginīkule // KubjT_19.99 //",
    "GR13kubjt_pu:4252": "yadi śambhuvidher bhaktaḥ saṃsāre viratātmanaḥ /",
    "GR13kubjt_pu:4253": "sa sādhayati sarvajño dehenānena sarvagaḥ // KubjT_19.100 //",
    "GR13kubjt_pu:4254": "na dhyānaṃ na japaḥ pūjā maṇḍalādiprapūjanam /",
    "GR13kubjt_pu:4255": "nirācāravidhānena dehenānena bhairavi // KubjT_19.101 //",
    "GR13kubjt_pu:4256": "ātmānaṃ pūjayen nityaṃ yathālabdhopajīvakaḥ /",
    "GR13kubjt_pu:4257": "agnivat sarvavarṇeṣu sa śīghraṃ phalabhāg bhavet // KubjT_19.102 //",
    "GR13kubjt_pu:4258": "prākṛtām adhamāṃ siddhiṃ madhyamāṃ cottamāṃ ca yām /",
    "GR13kubjt_pu:4259": "uttamottamatāṃ yānti ṣaḍbhir māsaiḥ kramāt kramāt // KubjT_19.103 //",
    "GR13kubjt_pu:4260": "adhikārapadasthena kartavyaṃ vidhipūrvakam /",
    "GR13kubjt_pu:4261": "gurumaṇḍalakādyaṃ ca pūrvāmnāyaprapūjanam // KubjT_19.104 //",
    "GR13kubjt_pu:4262": "śrīkubjikā uvāca śrutaṃ sarvaṃ ca deveśa padārthānāṃ ca nirṇayam /",
    "GR13kubjt_pu:4263": "kim āmnāyaṃ kathaṃ pūjā etad ācakṣva bhairava // KubjT_19.105 //",
    "GR13kubjt_pu:4264": "devyuktaṃ ca vacaḥ śrutvā bhairavo hasitānanaḥ /",
    "GR13kubjt_pu:4265": "pūjāmnāyam idaṃ sarvaṃ kathyamānaṃ na budhyasi // KubjT_19.106 //",
    "GR13kubjt_pu:4266": "dvīpāmnāyas tu prathamo devyāmnāyo dvitīyakaḥ /",
    "GR13kubjt_pu:4267": "pīṭhāmnāyas tṛtīyas tu siddhāmnāyaś caturthakaḥ // KubjT_19.107 //",
    "GR13kubjt_pu:4268": "asyoddhāraṇam ekatra pūjanaṃ tat prakīrtirtam /",
    "GR13kubjt_pu:4269": "guptadeśe sugandhāḍhye viviktopadravojjhite // KubjT_19.108 //",
    "GR13kubjt_pu:4270": "pīṭhāḥ pīṭhādhipāḥ siddhāḥ pīṭhāmbās tatsamīpataḥ /",
    "GR13kubjt_pu:4271": "pīṭhamadhyagatāṃ devīṃ catuḥsiddhasamanvitām // KubjT_19.109 //",
    "GR13kubjt_pu:4272": "maṇḍalottaradigbhāge gurupaṅktiṃ prapūjayet /",
    "GR13kubjt_pu:4273": "etad āmnāyam ākhyātaṃ kiṃ tu maṇḍalakānvitam // KubjT_19.110 //",
    "GR13kubjt_pu:4274": "talahastapramāṇena yonyagre maṇḍalādikam /",
    "GR13kubjt_pu:4275": "pūjyo 'haṃ maṇḍale tatra navātmānapadākṣaraiḥ // KubjT_19.111 //",
    "GR13kubjt_pu:4276": "ānandapadasaṃyuktaṃ śaktibhairavapūrvakam /",
    "GR13kubjt_pu:4277": "bhairaveti padaṃ paścād vīrādhipatayeti ca // KubjT_19.112 //",
    "GR13kubjt_pu:4278": "saṣoḍaśapadair yuktaḥ pūjanīyo 'tra maṇḍale /",
    "GR13kubjt_pu:4279": "āmnāyamaṇḍalaṃ hy etat samekhalacatuṣkalam // KubjT_19.113 //",
    "GR13kubjt_pu:4280": "sarvam etat kramāmnāyaṃ maṇḍalopari maṇḍalam /",
    "GR13kubjt_pu:4281": "pūjitena bhavaty āsu tat sarvam uditaṃ mayā // KubjT_19.114 //",
    "GR13kubjt_pu:4282": "alinā pūritaṃ pātraṃ samayālabdhodakaṃ pṛthak /",
    "GR13kubjt_pu:4283": "karmakāle prakartavyaṃ pūjānte 'rghanivedanam // KubjT_19.115 //",
    "GR13kubjt_pu:4284": "candanair dhūpanaivedyair dadyād ācamanaṃ pṛthak /",
    "GR13kubjt_pu:4285": "tasmāt kriyākalāpena ārādhanavidhiṃ yajet // KubjT_19.116 //",
    "GR13kubjt_pu:4286": "dīpotsavaṃ sanaivedyam alipātraṃ saphalguṣam /",
    "GR13kubjt_pu:4287": "cakrapūjāvidhir hy evaṃ kuryād ārādhane vidhau // KubjT_19.117 //",
    "GR13kubjt_pu:4288": "athavāmnāyam ādhāraṃ divyaughāgamapaddhatim /",
    "GR13kubjt_pu:4289": "pūjayet sarvabhāvena sarvāmnāyaṃ sa gopayet // KubjT_19.118 //",
    "GR13kubjt_pu:4290": "athādyamaṇḍalaṃ yones tadvad asya dine dine /",
    "GR13kubjt_pu:4291": "kurvantasya parā vyāptiḥ kramoghaṃ sampravartate // KubjT_19.119 //",
    "GR13kubjt_pu:4292": "oghādhāram idaṃ divyam āgamaṃ yaḥ paṭhed idam /",
    "GR13kubjt_pu:4293": "pādukau pūjayitvā tu caturdaśyāṣṭamīṣu ca // KubjT_19.120 //",
    "GR13kubjt_pu:4294": "puṣpāvaraṇake divye vastramālyopaśobhite /",
    "GR13kubjt_pu:4295": "divyagandhasugandhāḍhye dīpamālopaśobhite // KubjT_19.121 //",
    "GR13kubjt_pu:4296": "sauvarṇarajatādībhis tāmralohaśilāmṛdā /",
    "GR13kubjt_pu:4297": "bhaktyā-devaṃ svaśaktyā ca piṣṭadīpān ghṛtānvitān // KubjT_19.122 //",
    "GR13kubjt_pu:4298": "naivedyaphalguṣālibhyāṃ puṣpadhūpair anekadhā /",
    "GR13kubjt_pu:4299": "evaṃ kṛtvā tataḥ paścād vyākhyāne vācane 'pi vā // KubjT_19.123 //",
    "GR13kubjt_pu:4300": "gurumaṇḍalakaṃ kuryāt triṣkālaṃ pustakāgrataḥ /",
    "GR13kubjt_pu:4301": "ahaṃ vai guravas tasya yatrāste cāgamaḥ svayam // KubjT_19.124 //",
    "GR13kubjt_pu:4302": "guruvac ca pramantavyaṃ vidyābodhaparaṃ gurum /",
    "GR13kubjt_pu:4303": "na vinā ca guror vidyā na vidyārahito guruḥ // KubjT_19.125 //",
    "GR13kubjt_pu:4304": "yathā gurus tathā vidyā yathā vidyā tathā guruḥ /",
    "GR13kubjt_pu:4305": "prāptavidyā guroḥ pārśve vidyāprāpte gurutvatā // KubjT_19.126 //",
    "GR13kubjt_pu:4306": "evaṃ cāmnāyiko mārgaḥ sarvathā granthato 'rthataḥ /",
    "GR13kubjt_pu:4307": "vetti siddhaḥ sa me tulyaḥ sāmānyas tatsamo na hi // KubjT_19.127 //",
    "GR13kubjt_pu:4308": "eṣa te kauliko mārgaḥ paramārthopadeśataḥ /",
    "GR13kubjt_pu:4309": "kulaṃ ca kulavidyāṃ ca kulamārgaṃ kulakramam // KubjT_19.128 //",
    "GR13kubjt_pu:4310": "catuṣkaṃ yo vijānāti sa bhavet kulanandanaḥ /",
    "GR13kubjt_pu:4311": "catuṣṭayaṃ samākhyātaṃ pṛccha-m-anyaṃ yathāruci // KubjT_19.129 //",
    "GR13kubjt_pu:4312": "iti kulālikāmnāye śrīkubjikāmate catuṣkanirṇayo nāma ekonaviṃśatimaḥ",
    "GR13kubjt_pu:4313": "paṭalaḥ",
    "GR13kubjt_pu:4314": "śrīkubjikā uvāca purā mahyaṃ tvayā deva dvīpāmnāyaḥ pracoditaḥ /",
    "GR13kubjt_pu:4315": "paramārthopadeśena yathā tv evaṃ vada prabho // KubjT_20.1 //",
    "GR13kubjt_pu:4316": "śrībhairava uvāca satyedaṃ sādhu deveśi yat tvayā paripṛcchitam /",
    "GR13kubjt_pu:4317": "dvīpāmnāyāvatāraṃ tu sugopyaṃ prakaṭāmi te // KubjT_20.2 //",
    "GR13kubjt_pu:4318": "ādyakalpāvatāre tu udyānārṇavamadhyataḥ /",
    "GR13kubjt_pu:4319": "kṛṣṇaraktajanākīrṇaṃ dedīpyārcisamaprabham // KubjT_20.3 //",
    "GR13kubjt_pu:4320": "oghasṛṣṭes tu saṃsthānaṃ mātaṅgadvīpam uttamam /",
    "GR13kubjt_pu:4321": "dvitīye 'tra pare kalpe sindūrāruṇasaprabham // KubjT_20.4 //",
    "GR13kubjt_pu:4322": "pītaraktajanākīrṇaṃ brahmaghnaṃ dvīpanāyakam /",
    "GR13kubjt_pu:4323": "tejaḥsṛṣṭes tu saṃsthānaṃ karālāgnisamaprabham // KubjT_20.5 //",
    "GR13kubjt_pu:4324": "tṛtīye dvāpare kalpe kusumbhodakasannibham /",
    "GR13kubjt_pu:4325": "pītāruṇajanākīrṇaṃ rajasā dvīpam ujjvalam // KubjT_20.6 //",
    "GR13kubjt_pu:4326": "krīḍāsṛṣṭes tu saṃsthānaṃ caṇḍogrākṣisamaprabham /",
    "GR13kubjt_pu:4327": "udyānabhairavāmbhobhiḥ kallolālīsamākulam // KubjT_20.7 //",
    "GR13kubjt_pu:4328": "mahākalpe caturthe tu padmarāgasamaprabham /",
    "GR13kubjt_pu:4329": "śvetaraktajanākīrṇaṃ viśuddhāmoghasampadam // KubjT_20.8 //",
    "GR13kubjt_pu:4330": "icchāsṛṣṭes tu saṃsthānam atrodyānaṃ mahāvanam /",
    "GR13kubjt_pu:4331": "gandhamālyasupuṣpāḍhyaṃ mahocchuṣmopaśobhitam // KubjT_20.9 //",
    "GR13kubjt_pu:4332": "pañcame divyakalpe tu candrakoṭisamaprabham /",
    "GR13kubjt_pu:4333": "candrakāntimayaṃ divyaṃ viśuddhodadhimadhyagam // KubjT_20.10 //",
    "GR13kubjt_pu:4334": "kāmānandajanākīrṇaṃ catuḥsṛṣṭipravartakam /",
    "GR13kubjt_pu:4335": "anekānandasampannaṃ candradvīpaguṇāvṛtam // KubjT_20.11 //",
    "GR13kubjt_pu:4336": "caturvarṇaguṇānandaṃ caturvargaphalodayam /",
    "GR13kubjt_pu:4337": "caturmāyājanātītaṃ caturthāntamṛtātmakam // KubjT_20.12 //",
    "GR13kubjt_pu:4338": "jñānakriyām adhiṣṭhānam avyaktāvyaktarūpiṇam /",
    "GR13kubjt_pu:4339": "sṛṣṭisandoham ānandaṃ candradvīpaguṇāspadam // KubjT_20.13 //",
    "GR13kubjt_pu:4340": "pañcadvīpopacāro 'yam upadvīpāny ataḥ śṛṇu /",
    "GR13kubjt_pu:4341": "catvāry eva sabījāni vyaktiṃ yānti kulādhvare // KubjT_20.14 //",
    "GR13kubjt_pu:4342": "upadvīpāruṇaṃ cādyaṃ vāruṇaṃ tu dvitīyakam /",
    "GR13kubjt_pu:4343": "narasiṃhaṃ tṛtīyaṃ tu lokālokaṃ caturthakam // KubjT_20.15 //",
    "GR13kubjt_pu:4344": "dvīpopadvīpasambhūtaṃ sarvam etac carācaram /",
    "GR13kubjt_pu:4345": "vyaktāvyaktaṃ tu taṃ yasmāt kāraṇaṃ taṃ nigadyate // KubjT_20.16 //",
    "GR13kubjt_pu:4346": "pare catvāri dvīpāni catvāry evaṃ parāṇi ca /",
    "GR13kubjt_pu:4347": "candradvīpaṃ paraṃ tebhyo madhyasthaṃ vyaktikāraṇam // KubjT_20.17 //",
    "GR13kubjt_pu:4348": "dvīpasṛṣṭiparānandam udyānārṇavamadhyagam /",
    "GR13kubjt_pu:4349": "lakṣitavyopadeśena śeṣānyad vistṛtaṃ purā // KubjT_20.18 //",
    "GR13kubjt_pu:4350": "śrīkubjikā uvāca dvīpānandaṃ kathaṃ deva kathitaṃ tu mayā śrutam /",
    "GR13kubjt_pu:4351": "tathāpi me manoglāniḥ kathayasva yathā sphuṭam // KubjT_20.19 //",
    "GR13kubjt_pu:4352": "vyāpyavyāpakabhāvena yatsthāne saṃsthitāni tu /",
    "GR13kubjt_pu:4353": "yasmād utpattisaṃsthānam etat sarvaṃ vada prabho // KubjT_20.20 //",
    "GR13kubjt_pu:4354": "śrībhairava uvāca sādhu sādhu mahābhāge sādhu mālini sarvathā /",
    "GR13kubjt_pu:4355": "pṛcchitaṃ śṛṇu kalyāṇi niravadyaṃ vadāmi te // KubjT_20.21 //",
    "GR13kubjt_pu:4356": "ādau ṣoḍaśa pīṭhāni pīṭhe dvīpasamudbhavaḥ /",
    "GR13kubjt_pu:4357": "tāni dvādaśadhā viddhi ekaikaṃ ca pṛthak pṛthak // KubjT_20.22 //",
    "GR13kubjt_pu:4358": "kulacakrasamāyuktaṃ triḥprakāraṃ vilakṣayet /",
    "GR13kubjt_pu:4359": "pīṭhopapīṭhasaṃyuktaṃ kṣetrasandohalakṣitam // KubjT_20.23 //",
    "GR13kubjt_pu:4360": "upakṣetropasandohe dve dve pīṭhasamāvṛte /",
    "GR13kubjt_pu:4361": "lakṣitavyāni yatnena upāsya guravaṃ priye // KubjT_20.24 //",
    "GR13kubjt_pu:4362": "catustriṃśati dvīpāni dvīpasthaṃ tricatuṣṭayam /",
    "GR13kubjt_pu:4363": "mātarāṇāṃ varārohe ekaikasmin vyavasthitam // KubjT_20.25 //",
    "GR13kubjt_pu:4364": "dūrasthāni purasthāni dehasthāni vilakṣayet /",
    "GR13kubjt_pu:4365": "tair vinā sādhanaṃ siddhir yatnenāpi na jāyate // KubjT_20.26 //",
    "GR13kubjt_pu:4366": "itarasya bahisthāni kṣetrasthāni tu sādhake /",
    "GR13kubjt_pu:4367": "dehasthāni tu tasyaiva kiṃ tv evaṃ hi sa muktibhāk // KubjT_20.27 //",
    "GR13kubjt_pu:4368": "kurute yatra saṃsthānaṃ kvacit sādhakapuṅgavaḥ /",
    "GR13kubjt_pu:4369": "sādhanaṃ mantrayogasya liṅgasaṃsthāpane'pi vā // KubjT_20.28 //",
    "GR13kubjt_pu:4370": "pratimā cādhikārārthaṃ jñātvā sthānaṃ samāśrayet /",
    "GR13kubjt_pu:4371": "anyathā naiva bhuktis tu dvandvadveṣo rujānvitaḥ // KubjT_20.29 //",
    "GR13kubjt_pu:4372": "dvīpaṃ dvīpādhipaṃ devyā dvīpanāthasamanvitam /",
    "GR13kubjt_pu:4373": "pīṭhabhinnakramaṃ jñātvā sidhyate hy avicārataḥ // KubjT_20.30 //",
    "GR13kubjt_pu:4374": "kṣetragrāmapurasyaiva pīṭhasya nagarasya vā /",
    "GR13kubjt_pu:4375": "jñātvā pañcasu saṃsthānaṃ saṃsthānaṃ kārayet tadā // KubjT_20.31 //",
    "GR13kubjt_pu:4376": "pañca pañca tathā pañca pañcamāntaṃ kulāntikam /",
    "GR13kubjt_pu:4377": "calasaumye catuṣkaṃ tu īśvaraikaṃ diśāditaḥ // KubjT_20.32 //",
    "GR13kubjt_pu:4378": "pīṭhavyūhavaraṃ madhye dvīpavyūhaṃ bahisthitam /",
    "GR13kubjt_pu:4379": "puraṃ nāma bhaved yatra tāṃ diśaṃ tu samāśrayet // KubjT_20.33 //",
    "GR13kubjt_pu:4380": "asthigūthāvṛtaṃ cāpi doṣair dviṣṭaṃ yathā bhavet /",
    "GR13kubjt_pu:4381": "tathāpi bhogam āpnoti tatsthānanyāsayogataḥ // KubjT_20.34 //",
    "GR13kubjt_pu:4382": "nākṣareṇa bhaven mantraṃ yogaś caiva guṇānvitaḥ /",
    "GR13kubjt_pu:4383": "akṣareṇāpi mantrasya kiṃ tu tatsthānayogataḥ // KubjT_20.35 //",
    "GR13kubjt_pu:4384": "mantrasthāpitaliṅgāni nisphurāṇi yaśasvini /",
    "GR13kubjt_pu:4385": "dṛśyante sthānahīnāni siddhaiḥ saṃsthāpitāni tu // KubjT_20.36 //",
    "GR13kubjt_pu:4386": "sthānavaikalyabhāvena yasyāścaryaṃ kuleśvari /",
    "GR13kubjt_pu:4387": "svatejodīpitaṃ śambhuṃ kvacid dṛśyati nisphuram // KubjT_20.37 //",
    "GR13kubjt_pu:4388": "sarvajñaṃ sarvadaṃ mantram ajasraṃ bhāvapūrvakam /",
    "GR13kubjt_pu:4389": "sarvadaṃ sarvakālasthaṃ kālarūpāmṛtātmakam // KubjT_20.38 //",
    "GR13kubjt_pu:4390": "gopitaṃ sarvatantreṣu dvīpāmnāyena gopitam /",
    "GR13kubjt_pu:4391": "dvīpākṣaraṃ tathā vāraṃ tithinakṣatrasaṃyutam // KubjT_20.39 //",
    "GR13kubjt_pu:4392": "sādhakākṣarasaṃyuktaṃ mantram etat surārcitam /",
    "GR13kubjt_pu:4393": "pīṭhayuktaṃ prameyena bhidya pīṭhena cetaram // KubjT_20.40 //",
    "GR13kubjt_pu:4394": "daśa-m-ekādaśenaiva kūṭasthaṃ vā samekataḥ /",
    "GR13kubjt_pu:4395": "purasyādyakṣaraṃ vāpi svasthāne kṣobhakṛd bhavet // KubjT_20.41 //",
    "GR13kubjt_pu:4396": "sarvasyāpi hi kṣetrasya praveśe japam ārabhet /",
    "GR13kubjt_pu:4397": "svasthānātmakamantreṇa svasthānena puraṃ viśet // KubjT_20.42 //",
    "GR13kubjt_pu:4398": "diśām ālokya japtavyaṃ saptavārāvadhi priye /",
    "GR13kubjt_pu:4399": "tāvat kṣubhyati tat kṣetraṃ bālavṛddhayuvān api // KubjT_20.43 //",
    "GR13kubjt_pu:4400": "sthitir vai yatra mantavyā tatraiva vidhim ācaret /",
    "GR13kubjt_pu:4401": "sakṛd anyatra coccāraṃ japamānaṃ puraṃ viśet // KubjT_20.44 //",
    "GR13kubjt_pu:4402": "tatrānnapānaśayanaṃ kiñcid duḥkhaṃ na jāyate /",
    "GR13kubjt_pu:4403": "yaḥ punaḥ sarvabhāvena bhaktiyuktaḥ samabhyaset // KubjT_20.45 //",
    "GR13kubjt_pu:4404": "dvīpasthānaṃ samāsthāya sveṣṭamantrasya sādhayet /",
    "GR13kubjt_pu:4405": "tatrāpi tasya siddhīni bhavanty aṣṭavidhā priye // KubjT_20.46 //",
    "GR13kubjt_pu:4406": "dvīpādhipam ajānanto varṣapūrṇaśatena vā /",
    "GR13kubjt_pu:4407": "tathāpi na hi sidhyanti yogād dhyānāc ca mantriṇaḥ // KubjT_20.47 //",
    "GR13kubjt_pu:4408": "pīṭhādhipatayaḥ proktāḥ ṣoḍaśaiva varānane /",
    "GR13kubjt_pu:4409": "tais tu vyāptam idaṃ sarvaṃ catustriṃśāntagocaram // KubjT_20.48 //",
    "GR13kubjt_pu:4410": "dvīpādhipatayaḥ proktāś catustriṃśati kevalāḥ /",
    "GR13kubjt_pu:4411": "pīṭhādhipatibhir yuktāḥ pañcāśa patayas tu te // KubjT_20.49 //",
    "GR13kubjt_pu:4412": "ādyantasaṃsthitaṃ bhadre madhye liṅgasya lakṣayet /",
    "GR13kubjt_pu:4413": "pīṭhagrāmapurasyāpi lakṣayitvā nirākulam // KubjT_20.50 //",
    "GR13kubjt_pu:4414": "pālakasyākṣaraṃ yatra yad idaṃ na tad ādimam /",
    "GR13kubjt_pu:4415": "kasmāt pīṭheṣu adhipāḥ pīṭhabhinnaṃ na pūjayet // KubjT_20.51 //",
    "GR13kubjt_pu:4416": "na guruṃ nādimaṃ cāntaṃ na madhyaṃ pīṭhasaṃyutam /",
    "GR13kubjt_pu:4417": "kevalaṃ yadi labhyeta tadādyaṃ tu surārcite // KubjT_20.52 //",
    "GR13kubjt_pu:4418": "liṅgasaṃjñā tu nāmasya sarvato adhipāvṛtam /",
    "GR13kubjt_pu:4419": "tasmād ekatamaṃ gṛhya liṅgamūlaṃ yad akṣaram // KubjT_20.53 //",
    "GR13kubjt_pu:4420": "taṃ tu gṛhya vikalpena madhyāntaṃ varjayet priye /",
    "GR13kubjt_pu:4421": "evaṃ jñātvā tataḥ siddhir jāyate nirvikalpataḥ // KubjT_20.54 //",
    "GR13kubjt_pu:4422": "avijñāya na pūjyetāṃ yas tu kurvīta sādhanam /",
    "GR13kubjt_pu:4423": "mama tulyās tu kurvanti vighnaṃ vai pālakāḥ priye // KubjT_20.55 //",
    "GR13kubjt_pu:4424": "atra sārataraṃ proktaṃ niścayam adhipān prati /",
    "GR13kubjt_pu:4425": "śrutaṃ devi tvayā sarvaṃ nāma pañcāśakeṣv api // KubjT_20.56 //",
    "GR13kubjt_pu:4426": "aghoryāḍāmare tantre sūcito 'py asya nirṇayaḥ /",
    "GR13kubjt_pu:4427": "saṃsphuṭaṃ sarvabhāvena nirṇītaṃ kubjinīmate // KubjT_20.57 //",
    "GR13kubjt_pu:4428": "śrīkubjikā uvāca kathaṃ deva sthitā dehe pīṭhadvīpādhipāśrayam /",
    "GR13kubjt_pu:4429": "kva sthāne saṃsthitā deva etad ācakṣva niścayam // KubjT_20.58 //",
    "GR13kubjt_pu:4430": "śrībhairava uvāca śṛṇu devi yathā dehe pīṭhaiḥ ṣoḍaśabhiḥ śiraḥ /",
    "GR13kubjt_pu:4431": "āvṛtaṃ vaṃśaguhyāntaṃ dvīpaiḥ kodaṇḍakāvadhim // KubjT_20.59 //",
    "GR13kubjt_pu:4432": "grīvādho vāṃśamārgeṇa kandordhvaṃ yāva saṃsthitam /",
    "GR13kubjt_pu:4433": "pañca dvīpāni deveśi brahmaṇyādhiṣṭhitāni tu // KubjT_20.60 //",
    "GR13kubjt_pu:4434": "pañca nābhigatā bhadre māheśyālaṅkṛtās tu te /",
    "GR13kubjt_pu:4435": "jaṭhare pañca vaiṣṇavyā kaumāry eva hṛdi sthitā // KubjT_20.61 //",
    "GR13kubjt_pu:4436": "pañcadvīpānvitā kālī kaṇṭhānte saṃvyavasthitā /",
    "GR13kubjt_pu:4437": "aindry ākāśapadasthā tu catuṣkaparivāritā // KubjT_20.62 //",
    "GR13kubjt_pu:4438": "caturdvīpasamāyuktā cāmuṇḍā tu bhruvottare /",
    "GR13kubjt_pu:4439": "mahākālī tu kopasthā saṃhārapathavartiṇī // KubjT_20.63 //",
    "GR13kubjt_pu:4440": "devyādhiṣṭhānadvīpeṣu yo yatrāntavyavasthitaḥ /",
    "GR13kubjt_pu:4441": "daṇḍadhārī pracaṇḍaś ca daṃṣṭrālī vajratuṇḍakaḥ // KubjT_20.64 //",
    "GR13kubjt_pu:4442": "trijaṭī śaṅkhatuṇḍaś ca kapālī triśiras tathā /",
    "GR13kubjt_pu:4443": "ete vargādhipāḥ proktā aṣṭau vasumahābalāḥ // KubjT_20.65 //",
    "GR13kubjt_pu:4444": "yāṃ diśaṃ saṃsthitās te vai tanmukhas tu prapūjayet /",
    "GR13kubjt_pu:4445": "sabāhyābhyantaraṃ matvā tato 'sau siddhibhājanaḥ // KubjT_20.66 //",
    "GR13kubjt_pu:4446": "eṣa devi samāsena dvīpāmnāyaḥ prakāśitaḥ /",
    "GR13kubjt_pu:4447": "śeṣo 'nyo vistaro 'py asya kulasāre vadāmy aham // KubjT_20.67 //",
    "GR13kubjt_pu:4448": "vijñāna ṛddhisampannaṃ jñānamaṇḍalapūritam /",
    "GR13kubjt_pu:4449": "tenedaṃ śrīmataṃ proktaṃ bhuktimuktipradāyakam // KubjT_20.68 //",
    "GR13kubjt_pu:4450": "jñātena tantrasāreṇa anuṣṭhānaṃ vinā priye /",
    "GR13kubjt_pu:4451": "bhājano bhuktimuktīnāṃ yady evaṃ gopayet sudhīḥ // KubjT_20.69 //",
    "GR13kubjt_pu:4452": "śrīmatena vinā yuktāḥ khaṇḍajñānavimohitāḥ /",
    "GR13kubjt_pu:4453": "hastyandhavad vibhajyante dṛṣtihīnā yatas tu te // KubjT_20.70 //",
    "GR13kubjt_pu:4454": "āgataṃ tu gajaṃ śrutvā andhavṛndena sau vṛtaḥ /",
    "GR13kubjt_pu:4455": "pucchakarṇāṅghrihastābhyāṃ Pṛṣṭhakukṣodareṣu ca // KubjT_20.71 //",
    "GR13kubjt_pu:4456": "yena yatra gajaḥ spṛṣṭas tadbhāvas tena mantritaḥ /",
    "GR13kubjt_pu:4457": "pucchahastā vadanty evaṃ gajo 'yaṃ cāmarākṛtiḥ // KubjT_20.72 //",
    "GR13kubjt_pu:4458": "karṇalagnās tu sūrpeva pādalagnokhalaṃ yathā /",
    "GR13kubjt_pu:4459": "bhittirūpaṃ tu kukṣisthā pṛṣṭhasthā gṛharūpiṇaḥ // KubjT_20.73 //",
    "GR13kubjt_pu:4460": "stambhobhau hastalagnau tu muṣalau dantidantagau /",
    "GR13kubjt_pu:4461": "evam andhaganā mūḍhā anyonyaṃ spardhayanti te // KubjT_20.74 //",
    "GR13kubjt_pu:4462": "anyaiś cakṣuryutais tv evaṃ yudhyamānāḥ parasparam /",
    "GR13kubjt_pu:4463": "tān dṛṣṭvā hāsyam ārabdhaṃ taṃ śrutvā vismitās tu te // KubjT_20.75 //",
    "GR13kubjt_pu:4464": "atha śrutvā mahāhāsyaṃ kimarthaṃ hasitā vayam /",
    "GR13kubjt_pu:4465": "ūcus tv evākṣiyuktena mā yudhyaivaṃ vimohitāḥ // KubjT_20.76 //",
    "GR13kubjt_pu:4466": "dṛṣṭihīnās tv aho tubhyaṃ hastirūpo 'nyathā sthitaḥ /",
    "GR13kubjt_pu:4467": "hastino 'ṅgāni sarvāṇi yāni spṛṣṭāni tatparaiḥ // KubjT_20.77 //",
    "GR13kubjt_pu:4468": "paṭalāntaritā dṛṣṭir gatvā vaidyam upāśrayet /",
    "GR13kubjt_pu:4469": "yena paśyasi sarvāṅgaṃ śrīkubjaughamahāgajam // KubjT_20.78 //",
    "GR13kubjt_pu:4470": "gajo yathāndhavṛndasya tathā jñānaṃ pravartate /",
    "GR13kubjt_pu:4471": "ājñākramaṃ vinā lokas tatkramaṃ kubjinīmate // KubjT_20.79 //",
    "GR13kubjt_pu:4472": "kathitaṃ niravadyaṃ te gajasyāvayavo yathā /",
    "GR13kubjt_pu:4473": "gajāṅganyāyato yatra dakṣavāmordhvakaulike // KubjT_20.80 //",
    "GR13kubjt_pu:4474": "sarvaṃ sampāditaṃ tubhyam ājñānandakulārṇavam /",
    "GR13kubjt_pu:4475": "idānīṃ śṛṇu kalyāṇi kālacakraṃ yathāsthitam // KubjT_20.81 //",
    "GR13kubjt_pu:4476": "iti kulālikāmnāye śrīkubjikāmate candradvīpāvatāro nāma viṃśatimaḥ paṭalaḥ",
    "GR13kubjt_pu:4477": "śrībhairava uvāca lakṣācāramanorūpāḥ śaktayo vīryasaṃsthitāḥ /",
    "GR13kubjt_pu:4478": "rudraśaktisamāveśās tābhir ātmanibṛṃhaṇam // KubjT_21.1 //",
    "GR13kubjt_pu:4479": "śivacaitanyayogena śakticaitanyabṛṃhaṇam /",
    "GR13kubjt_pu:4480": "śakticaitanyayogena jīvacaitanyabṛṃhaṇam // KubjT_21.2 //",
    "GR13kubjt_pu:4481": "jīvacaitanyayogena mantracaitanyabṛṃhaṇam /",
    "GR13kubjt_pu:4482": "mantracaitanyayogena piṇḍacaitanyabṛṃhaṇam // KubjT_21.3 //",
    "GR13kubjt_pu:4483": "piṇḍacaitanyayogena bāhyācārasya bṛṃhaṇam /",
    "GR13kubjt_pu:4484": "caitanyena vinā sarvam asvatantraṃ śilādivat // KubjT_21.4 //",
    "GR13kubjt_pu:4485": "niṣkriyaṃ cetanāhīnaṃ mṛtadehopamaṃ priye /",
    "GR13kubjt_pu:4486": "agnicaitanyayogena jalam apy atra dāhakam // KubjT_21.5 //",
    "GR13kubjt_pu:4487": "tasmāt sarvaprayatnena vidyāvīryacidātmakam /",
    "GR13kubjt_pu:4488": "dharāmaṇḍalagarbhe tu dvīpadeśāntaraṃ yajet // KubjT_21.6 //",
    "GR13kubjt_pu:4489": "dvādaśaivātra yoginyo dvādaśāre prapūjayet /",
    "GR13kubjt_pu:4490": "karṇikāyāṃ yajed devaṃ śabdarāśiṃ salakṣaṇam // KubjT_21.7 //",
    "GR13kubjt_pu:4491": "kumārī siṃhaladvīpaṃ suvarṇaṃ ca tṛtīyakam /",
    "GR13kubjt_pu:4492": "karṇaprāvaraṇaṃ cānyaṃ svāmukhaṃ deśam uttamam // KubjT_21.8 //",
    "GR13kubjt_pu:4493": "kulūtam oḍḍiyānaṃ ca ebhir deśair yajet sudhīḥ /",
    "GR13kubjt_pu:4494": "jālandharaṃ ca vikhyātam ekapādaṃ tathāparam // KubjT_21.9 //",
    "GR13kubjt_pu:4495": "pārasaukulavikhyātaṃ kuśadvīpaṃ ca śālmalī /",
    "GR13kubjt_pu:4496": "parṇadvīpaṃ kumārākhyaṃ yavadvīpaṃ tathāparam // KubjT_21.10 //",
    "GR13kubjt_pu:4497": "deśaṃ tu kāmarūpākhyaṃ puṣkaradvīpam eva ca /",
    "GR13kubjt_pu:4498": "aparaṃ kaṭāhadvīpaṃ cīnadeśam ataḥ param // KubjT_21.11 //",
    "GR13kubjt_pu:4499": "candradvīpaṃ janadvīpaṃ ratnadvīpaṃ suśobhanam /",
    "GR13kubjt_pu:4500": "rasadvīpaṃ ca gomedaṃ garbhodaṃ sūryadvīpakam // KubjT_21.12 //",
    "GR13kubjt_pu:4501": "āsavadvīpaṃ vikhyātaṃ marudeśasamanvitam /",
    "GR13kubjt_pu:4502": "vasantaṃ mahāsaradvīpam amṛtadvīpam eva ca // KubjT_21.13 //",
    "GR13kubjt_pu:4503": "dvīpam ānandagandharvau agnidvīpaṃ mahāvanam /",
    "GR13kubjt_pu:4504": "aṅgāradvīpaparyantaṃ nagnadvīpāvasānagam // KubjT_21.14 //",
    "GR13kubjt_pu:4505": "eṣāṃ dvīpādhipānāṃ ca nāmaṃ vakṣyāmi tac chṛṇu /",
    "GR13kubjt_pu:4506": "kṣetrapālā mahāraudrā rakṣāṃ kurvanti sādhake // KubjT_21.15 //",
    "GR13kubjt_pu:4507": "vidrumo gastinaś caṇḍas tathā yakṣo gaṇādhipaḥ /",
    "GR13kubjt_pu:4508": "mahābhṛgur jayo nāma mahājihvas tu vikramaḥ // KubjT_21.16 //",
    "GR13kubjt_pu:4509": "dhvāṅkṣaś ca jayabhadraś ca pīṭhe pīṭhe samāsate /",
    "GR13kubjt_pu:4510": "mahādivyo dadhīciś ca kumārīśas tathāparaḥ // KubjT_21.17 //",
    "GR13kubjt_pu:4511": "mahādhaṃṣṭraḥ karālīśaḥ śrutīdharo nigadyate /",
    "GR13kubjt_pu:4512": "mahādhvāṅkṣo mahānandī sugandhī ca gopālakaḥ // KubjT_21.18 //",
    "GR13kubjt_pu:4513": "puṣpadanto dhanāḍhyaś ca vipulo nandakārakaḥ /",
    "GR13kubjt_pu:4514": "śukro viḍālo dvāv etau śukāruṇaśubhānanau // KubjT_21.19 //",
    "GR13kubjt_pu:4515": "ratipriyasurapriyau dvau citrāṅgasudurjayau /",
    "GR13kubjt_pu:4516": "rasano viḍālaḥ pradyumnaḥ kṣetrapālāḥ kulakrame // KubjT_21.20 //",
    "GR13kubjt_pu:4517": "manoharā rūpiṇī devī citrā citrarathā tathā /",
    "GR13kubjt_pu:4518": "citrāṅgī citrarekhā ca vicitrā citranā śubhā // KubjT_21.21 //",
    "GR13kubjt_pu:4519": "citrākṣī citrarūpā ca subhadrā kāmadā śubhā /",
    "GR13kubjt_pu:4520": "kakārasya imā devyaḥ kanyadvīpādhikariṇī[ḥ] // KubjT_21.22 //",
    "GR13kubjt_pu:4521": "kṣetrapālo mahāviṣṇuś cakrahasto mahābalaḥ /",
    "GR13kubjt_pu:4522": "krūrā ca piṅgalā caiva khaḍgikā lampaṭā satī // KubjT_21.23 //",
    "GR13kubjt_pu:4523": "daṃṣṭrālī rākṣasī dhvāṅkṣī lolupā lohitāmukhī /",
    "GR13kubjt_pu:4524": "bahvāśī ca virūpā ca lampaṭā āmiṣapriyā // KubjT_21.24 //",
    "GR13kubjt_pu:4525": "khakārasya imā devyaḥ siṃhaladvīpam āśritāḥ /",
    "GR13kubjt_pu:4526": "kṣetrapālo mahāyogī agastiś ca mahā-ṛṣiḥ // KubjT_21.25 //",
    "GR13kubjt_pu:4527": "suprakīrṇā prakīrṇā ca lambā lambamukhī tathā /",
    "GR13kubjt_pu:4528": "lamboṣṭhī dīrghadaṃṣṭrā ca lambajā prāṇahāmukhī // KubjT_21.26 //",
    "GR13kubjt_pu:4529": "gajakarṇā sukarṇā ca mahākālī subhīṣaṇā /",
    "GR13kubjt_pu:4530": "vātavegā ravā ghorā gakāre devatāḥ sthitāḥ // KubjT_21.27 //",
    "GR13kubjt_pu:4531": "svarṇadvīpādhikāriṇyaś caṇḍanātho mahābalaḥ /",
    "GR13kubjt_pu:4532": "ghanaravā ghoraghoṣā mahāghoṣātighoṣikā // KubjT_21.28 //",
    "GR13kubjt_pu:4533": "ghaṇṭā ghaṇṭeśvarī ghorā mahāghaṇṭā sughaṇṭikā /",
    "GR13kubjt_pu:4534": "atighaṇṭātighorā ca kalakalāraveti ca // KubjT_21.29 //",
    "GR13kubjt_pu:4535": "ghakāre devatā hy etāḥ karṇāprāvṛtamaṇḍale /",
    "GR13kubjt_pu:4536": "yakṣarājā mahādevaḥ kṣetrapālo mahābalaḥ // KubjT_21.30 //",
    "GR13kubjt_pu:4537": "vibhūtir bhogadā kāntiḥ khaḍginī padminī tathā /",
    "GR13kubjt_pu:4538": "gāndhāri yogamātā ca sudhārā paramojjvalā // KubjT_21.31 //",
    "GR13kubjt_pu:4539": "sehārī māṃsahārī ca prāṇahārī balāpahā /",
    "GR13kubjt_pu:4540": "ṛcchikā gṛdhratuṇḍī ca revatī raṅgisaṃjñikā // KubjT_21.32 //",
    "GR13kubjt_pu:4541": "ṅakāre devatā hy etāḥ svāmukhe maṇḍale sthitāḥ /",
    "GR13kubjt_pu:4542": "rājyaṃ pālayate deśe kavarge uttarāpathe // KubjT_21.33 //",
    "GR13kubjt_pu:4543": "kṣetrapālo gaṇapati rakṣāṃ kurvanti sādhake /",
    "GR13kubjt_pu:4544": "caṇḍā caṇḍamukhī caṇḍā caṇḍavegā mahāravā // KubjT_21.34 //",
    "GR13kubjt_pu:4545": "bhṛkuṭī caṇḍavīryā ca caṇḍabhrū caṇḍanāyikā /",
    "GR13kubjt_pu:4546": "cañcalā calavegā ca calajihvā caleśvarī // KubjT_21.35 //",
    "GR13kubjt_pu:4547": "cakāre devatā hy etāḥ kṣetrapālo mahājayaḥ /",
    "GR13kubjt_pu:4548": "kulūtadeśavāsinyo rakṣāṃ kurvanti sādhake // KubjT_21.36 //",
    "GR13kubjt_pu:4549": "kālarātrī ca vetālī kaṅkālī ca karaṅkiṇī /",
    "GR13kubjt_pu:4550": "kiṅkiṇī caṇḍaghoṣā ca aṭṭahāsā mahāravā // KubjT_21.37 //",
    "GR13kubjt_pu:4551": "caṇḍamātaṅgī caṇḍālī sūkarī kukkuṭī tathā /",
    "GR13kubjt_pu:4552": "gandhārī ḍombī campākṣī chakāre devatāḥ smṛtāḥ // KubjT_21.38 //",
    "GR13kubjt_pu:4553": "nāyikā oḍḍiyāne tu kṣetrapālo mahābhṛguḥ /",
    "GR13kubjt_pu:4554": "jvalinī jvālinī caiva mahājvālāvatī prabhā // KubjT_21.39 //",
    "GR13kubjt_pu:4555": "tejā tejavatī vahniḥ sutejā nirmalojjvalā /",
    "GR13kubjt_pu:4556": "jvālāvatī karālī ca visphuliṅgā śikhāśikhī // KubjT_21.40 //",
    "GR13kubjt_pu:4557": "jakāre devatā rājñaḥ sarvasattvavaśaṅkarī[ḥ] /",
    "GR13kubjt_pu:4558": "jālandhare ca deveśe kṣetrapālo mahājihvaḥ // KubjT_21.41 //",
    "GR13kubjt_pu:4559": "subhadrā bhīmabhadrā ca bhadrā caiva śubhānanā /",
    "GR13kubjt_pu:4560": "bhīmā bhīmavatī kāntī kaṅkālī ca karālinī // KubjT_21.42 //",
    "GR13kubjt_pu:4561": "bhadrakālī sukālī ca vikaṭā kaṅkaṭeti ca /",
    "GR13kubjt_pu:4562": "cārvākī lampaṭī caiva jhakāre devatāḥ smṛtāḥ // KubjT_21.43 //",
    "GR13kubjt_pu:4563": "maṇḍale ekapāde tu mahāmāyā balotkaṭāḥ /",
    "GR13kubjt_pu:4564": "citraseno mahāvīraḥ kṣetrapālo mahābhayaḥ // KubjT_21.44 //",
    "GR13kubjt_pu:4565": "subhaṭodbhaṭā vikaṭā kuṭilā caiva kaṅkaṭā /",
    "GR13kubjt_pu:4566": "vīramātā suvīrā ca khaḍginī śūlinī kharā // KubjT_21.45 //",
    "GR13kubjt_pu:4567": "chucchundarī viḍālī ca ñakāre devatāgaṇāḥ /",
    "GR13kubjt_pu:4568": "pārase tu mahādevyo adhikāraṃ prakurvate // KubjT_21.46 //",
    "GR13kubjt_pu:4569": "dhvāṅkṣo nāmeti vikhyātaḥ kṣetrapālo bhayānakaḥ /",
    "GR13kubjt_pu:4570": "rājā dakṣiṇadeśe tu cavarge ca kramīśvarī // KubjT_21.47 //",
    "GR13kubjt_pu:4571": "mṛgā ca śaśirekhā ca hariṇī rohiṇī tathā /",
    "GR13kubjt_pu:4572": "amṛtodbhavā parṇajīvī jīvarakṣā sujīvikā // KubjT_21.48 //",
    "GR13kubjt_pu:4573": "hariṇākṣī sujīvā ca candrodayāmṛtodbhavā /",
    "GR13kubjt_pu:4574": "ṭakāre devatā hy etāḥ kuśadvīpe vyavasthitāḥ // KubjT_21.49 //",
    "GR13kubjt_pu:4575": "kṣetrapālo jayabhadraḥ kuśadvīpaprapālakaḥ /",
    "GR13kubjt_pu:4576": "vyomanī vyomarūpā ca vyomavyāpī śubhodayā // KubjT_21.50 //",
    "GR13kubjt_pu:4577": "grahacārī sucārī ca viṣahārī viṣāntikā /",
    "GR13kubjt_pu:4578": "jṛmbhodyānā ca phetkārī devakī durjayā mahā // KubjT_21.51 //",
    "GR13kubjt_pu:4579": "ṭhakāre devatāḥ pūjyāḥ śālmalīdvīpam āśritāḥ /",
    "GR13kubjt_pu:4580": "kṣetrapālo mahādivyaḥ kapālahasto mahābalaḥ // KubjT_21.52 //",
    "GR13kubjt_pu:4581": "cañcalā capalā caṇḍā ḍamarī ḍāmarī śubhā /",
    "GR13kubjt_pu:4582": "ḍiṇḍinī muṇḍinī muṇḍā śākinī ḍākinīti ca // KubjT_21.53 //",
    "GR13kubjt_pu:4583": "kartanī kākinī devī haṭṭakī ḍākinī mahā /",
    "GR13kubjt_pu:4584": "ḍakāre devatā hy etāś cīnadvīpe vyavasthitāḥ // KubjT_21.54 //",
    "GR13kubjt_pu:4585": "dadhīciḥ kṣetrapālas tu tatra deśe prapūjayet /",
    "GR13kubjt_pu:4586": "yamadaṃṣṭrā mahādaṃṣṭrā antramālā karālikā // KubjT_21.55 //",
    "GR13kubjt_pu:4587": "vikarālā karālinyā tālajaṅghā sujaṅghikā /",
    "GR13kubjt_pu:4588": "lohajaṅghātijaṅghā ca mahāvegātivegagā // KubjT_21.56 //",
    "GR13kubjt_pu:4589": "vajraśaṅkhī naṭī caiva balā caiva tathāparā /",
    "GR13kubjt_pu:4590": "ḍhakāre devatā nāma kumārīdvīpam āśritāḥ // KubjT_21.57 //",
    "GR13kubjt_pu:4591": "kṣetrapālaḥ kumārīśo rakṣapālas tathaiva ca /",
    "GR13kubjt_pu:4592": "balā cātibalā caiva ajitā cāparājitā // KubjT_21.58 //",
    "GR13kubjt_pu:4593": "jayā ca vijayā devī jṛmbhanī stambhanī tathā /",
    "GR13kubjt_pu:4594": "andhanī mohanī māyā nigaḍā kīlanī tathā // KubjT_21.59 //",
    "GR13kubjt_pu:4595": "yavadvīpe sthitā devya adhikāraṃ prakurvate /",
    "GR13kubjt_pu:4596": "mahādaṃṣṭras tu vikhyātaḥ kṣetrapālo mahābalaḥ // KubjT_21.60 //",
    "GR13kubjt_pu:4597": "ṇakāre devatā hy etāḥ kāmarūpanivāsitāḥ /",
    "GR13kubjt_pu:4598": "danturā raudrabhāṣā ca abhramāla kulāsubhā // KubjT_21.61 //",
    "GR13kubjt_pu:4599": "calajihvāgraṇetrā ca ruru[r] hūṃkārikā tathā /",
    "GR13kubjt_pu:4600": "khādakā rūpanāma ca saṃhārī ca kṣayāntikā // KubjT_21.62 //",
    "GR13kubjt_pu:4601": "kaṇḍanī peṣaṇī caiva mahāgrāsī kṛtāntikā /",
    "GR13kubjt_pu:4602": "takāre devatāḥ khyātāḥ puṣkaradvīpam āśritāḥ // KubjT_21.63 //",
    "GR13kubjt_pu:4603": "nāyakā devatā nāma kṣetrapālaḥ śrutīdharaḥ /",
    "GR13kubjt_pu:4604": "ḍambhakī ḍimbhiḍimbhā ca kaivartarajalehikā // KubjT_21.64 //",
    "GR13kubjt_pu:4605": "dravaṇī drāvaṇī kṣobhā plavanī plāvanīti ca /",
    "GR13kubjt_pu:4606": "madotkaṭā madakṣobhā madavāhā mahābalā // KubjT_21.65 //",
    "GR13kubjt_pu:4607": "kāmasandīpanī devī atirūpā manoharā /",
    "GR13kubjt_pu:4608": "thakāre devatā nāma saṃsthitā[ḥ ] paratīrake // KubjT_21.66 //",
    "GR13kubjt_pu:4609": "kṣetrapālo mahādhvāṅkṣaḥ khaḍgahasto mahābalaḥ /",
    "GR13kubjt_pu:4610": "aruṇā ghoṣadevī ca revatī ghoradāyikā // KubjT_21.67 //",
    "GR13kubjt_pu:4611": "stambhanī ghorarakṣā ca ghorarūpā ca ghoriṇī /",
    "GR13kubjt_pu:4612": "ghoraghoratarāghorā ghorā vikaṭanāyikā // KubjT_21.68 //",
    "GR13kubjt_pu:4613": "(em.; ghorā ghoratarāghorā 'tighorā vikaṭanāyikā Ed.)",
    "GR13kubjt_pu:4614": "vānarī kroṣṭakī caiva surāsavamadhupriyā /",
    "GR13kubjt_pu:4615": "dakāre devatā rājāś cīnadeśe suvāsitāḥ // KubjT_21.69 //",
    "GR13kubjt_pu:4616": "kṣetrapālo mahānandī śūlahasto mahābalaḥ /",
    "GR13kubjt_pu:4617": "bhīmarāvā surāvā ca saṃstārī savarākṣikā // KubjT_21.70 //",
    "GR13kubjt_pu:4618": "stambhanī roṣaṇī raudrā rudravatyā chalāpahā /",
    "GR13kubjt_pu:4619": "mahāśaktiḥ kṣāntiśīlā vajratuṇḍī vṛkodarī // KubjT_21.71 //",
    "GR13kubjt_pu:4620": "dhakāre devatā hy etāḥ pūjanīyāḥ sadā budhaiḥ /",
    "GR13kubjt_pu:4621": "kṣetrapālaḥ sugandhī ca gandharvo vīṇahastakaḥ // KubjT_21.72 //",
    "GR13kubjt_pu:4622": "candradvīpe suvāsinyo ārtānām ārtināśanī[ḥ] /",
    "GR13kubjt_pu:4623": "kalanī kṛntanī kālī kālasaṃvartanī kalā // KubjT_21.73 //",
    "GR13kubjt_pu:4624": "anteṣṭhī ca pratiṣṭhā ca śāntipuṣṭikarī tathā /",
    "GR13kubjt_pu:4625": "jayā dhṛtikarī saumyā kāmadā śubhadānanā // KubjT_21.74 //",
    "GR13kubjt_pu:4626": "sutejā kāmamatikā nakāre devatāḥ śubhāḥ /",
    "GR13kubjt_pu:4627": "janadvīparatā nityaṃ sādhakānāṃ tu vatsalāḥ // KubjT_21.75 //",
    "GR13kubjt_pu:4628": "kṣetrapālas tu gopālo dharmajñaḥ satyavādinaḥ /",
    "GR13kubjt_pu:4629": "dharmā dharmavatī śīlā pāpahā dharmavardhanī // KubjT_21.76 //",
    "GR13kubjt_pu:4630": "dharmarakṣitavārtā ca dharmādharmavatīti ca /",
    "GR13kubjt_pu:4631": "dharmakartā dharmapriyā dharmasandīpanīti ca // KubjT_21.77 //",
    "GR13kubjt_pu:4632": "pakāre devatā rājā ratnadvīpārṇave sthitāḥ /",
    "GR13kubjt_pu:4633": "kṣetrapālo mahākāyas tasmin deśe ' dhipo mahān // KubjT_21.78 //",
    "GR13kubjt_pu:4634": "sumatir durmatir medhā vimalā manavikāśinī /",
    "GR13kubjt_pu:4635": "śuddhir buddhir matiḥ kāntir balotsāhanavardhanī // KubjT_21.79 //",
    "GR13kubjt_pu:4636": "balā cātibalā caiva prāṇavṛddhikarī parā /",
    "GR13kubjt_pu:4637": "nirlepā nirghṛṇā māyā sarvapāpakṣayaṅkarī // KubjT_21.80 //",
    "GR13kubjt_pu:4638": "phakāre devatā rājā saradvīpe suvāsinaḥ /",
    "GR13kubjt_pu:4639": "puṣpadantas tu vikhyātaḥ kṣetrapālo mahābalaḥ // KubjT_21.81 //",
    "GR13kubjt_pu:4640": "raktā caiva viraktā ca udvegā śokavardhanī /",
    "GR13kubjt_pu:4641": "kāmatṛṣṇā kṣudhā mohā nidrālasabhayā jarā // KubjT_21.82 //",
    "GR13kubjt_pu:4642": "sukṛṣṇā rodanī kuṣmā malāṅgī śiśunāśanī /",
    "GR13kubjt_pu:4643": "bakāre devatā rājā hy etā gomedamaṇḍale // KubjT_21.83 //",
    "GR13kubjt_pu:4644": "dhanado nāma vikhyātaḥ kṣetrapālo mahāyaśaḥ /",
    "GR13kubjt_pu:4645": "tṛṣṇā ca kāmadā bhogā nirduḥkhā sukhadā tathā // KubjT_21.84 //",
    "GR13kubjt_pu:4646": "ānandā ca sunandā ca mahānandā śubhaṅkarī /",
    "GR13kubjt_pu:4647": "vītarāgā mahotsāhā jitarāgā manoramā // KubjT_21.85 //",
    "GR13kubjt_pu:4648": "bhakāre devatā hy etā madhye garbhodamaṇḍale /",
    "GR13kubjt_pu:4649": "vipulo nāma vikhyātaḥ kṣetrapālo mahābalaḥ // KubjT_21.86 //",
    "GR13kubjt_pu:4650": "manonmanī manaḥkṣobhā madonmattā madākulā /",
    "GR13kubjt_pu:4651": "madā gajamadā nāma kāmānandasuvihvalā // KubjT_21.87 //",
    "GR13kubjt_pu:4652": "mahāvegā suvegā ca mahāvegā kṣaṇāpahā /",
    "GR13kubjt_pu:4653": "kramaṇī caiva nāmā ca krāmaṇī ca tathāparā // KubjT_21.88 //",
    "GR13kubjt_pu:4654": "sūryadvīpe mahāyogī[ḥ] sarvāḥ kanakapiṅgalāḥ /",
    "GR13kubjt_pu:4655": "makārasya imā devyo rājā adhipatir mahān // KubjT_21.89 //",
    "GR13kubjt_pu:4656": "ānando nāma vikhyātaḥ kṣetrapālaḥ sadā sthitaḥ /",
    "GR13kubjt_pu:4657": "hayavegā suvegā ca ativegavatī mahā // KubjT_21.90 //",
    "GR13kubjt_pu:4658": "cakravegā viruddhā ca calacittavatī matī /",
    "GR13kubjt_pu:4659": "rodanī kṣodanī bālā 'tiroṣā kalahapriyā // KubjT_21.91 //",
    "GR13kubjt_pu:4660": "vidrutā trāsanī devī manovegā ca cañcalā /",
    "GR13kubjt_pu:4661": "yakāre devatā rājā āsavadvīpasaṃsthitāḥ // KubjT_21.92 //",
    "GR13kubjt_pu:4662": "śukro nāmeti vikhyātaḥ kṣetrapālo mahābalaḥ /",
    "GR13kubjt_pu:4663": "vidyujjihvā mahājihvā śṛṅgāṭā kuṭilā sphuṭā // KubjT_21.93 //",
    "GR13kubjt_pu:4664": "jvālā caiva sujvālā ca mahājvālā tathaiva ca /",
    "GR13kubjt_pu:4665": "jvālāvatī visphuliṅgā jvālābhasmakṣayāntakā // KubjT_21.94 //",
    "GR13kubjt_pu:4666": "rakāramadhyagā devyo marudeśādhipo mahān /",
    "GR13kubjt_pu:4667": "viḍālaḥ kṣetrapālaś ca mahābalaparākramaḥ // KubjT_21.95 //",
    "GR13kubjt_pu:4668": "ullekhā ca patākā ca bhogā bhogavatī mahā /",
    "GR13kubjt_pu:4669": "mahābhogātibhogā ca bhogāḍhyā bhogapāragā // KubjT_21.96 //",
    "GR13kubjt_pu:4670": "ṛddhir vṛddhir dhṛtiḥ kāntir lakāre devatāḥ śubhāḥ /",
    "GR13kubjt_pu:4671": "vasantadvīpavāsinyaḥ kṣetrapālaś ca kāruṇī // KubjT_21.97 //",
    "GR13kubjt_pu:4672": "variṣṭhā ca parā divyā amṛtā tu phalāśinī /",
    "GR13kubjt_pu:4673": "hariṇākṣī suvarṇā ca kanakareṇupiñjarā // KubjT_21.98 //",
    "GR13kubjt_pu:4674": "ratnā ca ratnadvīpā ca sudvīpā ratnamālinī /",
    "GR13kubjt_pu:4675": "ratnaśobhā mahāśobhā romaśobhā parādyutiḥ // KubjT_21.99 //",
    "GR13kubjt_pu:4676": "vakāre devatā hy etāḥ saradvīpādhivāsitā[ḥ] /",
    "GR13kubjt_pu:4677": "kṣetrapālas tu vikhyātaḥ śubhānano balotkaṭaḥ // KubjT_21.100 //",
    "GR13kubjt_pu:4678": "savarī barbarī gṛdhrī ghaṇṭakarṇā kharānanā /",
    "GR13kubjt_pu:4679": "hayagrīvā ca jaṅghā ca sarvagrāsā kṛtāntakā // KubjT_21.101 //",
    "GR13kubjt_pu:4680": "sarvāśī ca mahābhakṣā mahādaṃṣṭrātirauravā /",
    "GR13kubjt_pu:4681": "śakāre devatā nāma kathitāś ca mahāyaśāḥ // KubjT_21.102 //",
    "GR13kubjt_pu:4682": "amṛtāsavadvīpe ca kṣetrapālo ratipriyaḥ /",
    "GR13kubjt_pu:4683": "rāgā rāgavatī krodhā mahābhogā ca rauravā // KubjT_21.103 //",
    "GR13kubjt_pu:4684": "kruddhanī roṣaṇī kalahā kalakālī kalāntikā /",
    "GR13kubjt_pu:4685": "durbhedyā durbhaṭā caiva dumirīkṣā subhīṣaṇā // KubjT_21.104 //",
    "GR13kubjt_pu:4686": "yamāntakā kalī nāma ṣakāre devatāḥ śubhāḥ /",
    "GR13kubjt_pu:4687": "ānandadvīpavāsinyo devyo akṣayayauvanāḥ // KubjT_21.105 //",
    "GR13kubjt_pu:4688": "devaś ca kṣetrapālo 'tra surāsavavarapriyaḥ /",
    "GR13kubjt_pu:4689": "naṭī nāṭī kunāṭī ca vāṭakī hāṭakī viṭī // KubjT_21.106 //",
    "GR13kubjt_pu:4690": "kaṅkaṭā vikaṭā caiva subhaṭā ca bhaṭodbhavā /",
    "GR13kubjt_pu:4691": "sakāre devatā nāma gāndharvadvīpavāsinaḥ // KubjT_21.107 //",
    "GR13kubjt_pu:4692": "vīṇāvaṃśaratā devī nodaṃ gandharvakinnaraiḥ /",
    "GR13kubjt_pu:4693": "citrāṅgaḥ kṣetrapālaś ca merūrdhvavalaye sthitaḥ // KubjT_21.108 //",
    "GR13kubjt_pu:4694": "nādākṣī nādarūpā ca sarvākārī gamāgamā /",
    "GR13kubjt_pu:4695": "antacārī sucārī ca ūrdhvanādī suvāhinī // KubjT_21.109 //",
    "GR13kubjt_pu:4696": "saṃyogā ca viyogā ca haṃsākhyā ca visālinī /",
    "GR13kubjt_pu:4697": "aṅgāradvīpavāsinyo hakārākṣarasambhavāḥ // KubjT_21.110 //",
    "GR13kubjt_pu:4698": "viḍālo nāma vikhyātaḥ kṣetrapālo mahābalaḥ /",
    "GR13kubjt_pu:4699": "sarvagrāsī kṛtāntī ca pavanī pāvanī tathā // KubjT_21.111 //",
    "GR13kubjt_pu:4700": "bhedanī chedanī caiva sarvakārī kṣudhāśanī /",
    "GR13kubjt_pu:4701": "ucchuṣmā devagāndhārī bhasmāntā vaḍavānalā // KubjT_21.112 //",
    "GR13kubjt_pu:4702": "bahvāśī agnidvīpā ca kṣamā kṣemakarī parā /",
    "GR13kubjt_pu:4703": "kṣakāre devatā hy etā nagnadvīparatāḥ priye // KubjT_21.113 //",
    "GR13kubjt_pu:4704": "pradyumnaḥ kṣetrapālaś ca mahābalaparākramaḥ // KubjT_21.114 //",
    "GR13kubjt_pu:4705": "iti kulālikāmnāye śrīkubjikāmate dvīpāmnāyo nāma ekaviṃśatimaḥ paṭalaḥ",
    "GR13kubjt_pu:4706": "śrīkubjikā uvāca śrutā deva mahāvyāptiḥ samastavyastavistarāt /",
    "GR13kubjt_pu:4707": "idānīṃ śrotum icchāmi tvatsakāśān manodbhavām // KubjT_22.1 //",
    "GR13kubjt_pu:4708": "aparāṃ dehajair bhinnāṃ śabdarāśiṃ sabhairavam // KubjT_22.2 //",
    "GR13kubjt_pu:4709": "śrībhairava uvāca sādhu bhadre punaḥ sādhu mahāvastuprabodhake /",
    "GR13kubjt_pu:4710": "tad ahaṃ sampravakṣyāmi siddhakaulaṃ mahātape // KubjT_22.3 //",
    "GR13kubjt_pu:4711": "mahākalpāntasaṃhāre mahāpralayam adbhutam sūryakoṭikarābhāsaṃ vidyucchaṭalatākulam /",
    "GR13kubjt_pu:4712": "kālāgniśikharāṭopaṃ śūlajvālormisaṅkulam // KubjT_22.4 //",
    "GR13kubjt_pu:4713": "visphuliṅgajvalantaughair mahājvālārcivartulam /",
    "GR13kubjt_pu:4714": "jvālāmālākulojjvālaiḥ karālair bhīmabhīṣaṇaiḥ // KubjT_22.5 //",
    "GR13kubjt_pu:4715": "svargapātālabhūrlokair antarīkṣair diśo daśa /",
    "GR13kubjt_pu:4716": "maccharīre samutpannā mahākrodhasamudbhavā // KubjT_22.6 //",
    "GR13kubjt_pu:4717": "akārādikṣakārāntā ekaikākṣarabheditā /",
    "GR13kubjt_pu:4718": "bhairavāvalinī devī vilomena samuddharet // KubjT_22.7 //",
    "GR13kubjt_pu:4719": "tad ahaṃ sampravakṣyāmi śṛṇu kubji mahādhipe /",
    "GR13kubjt_pu:4720": "kṣa ha sa āditaḥ kṛtvā akārāntena sampuṭam // KubjT_22.8 //",
    "GR13kubjt_pu:4721_0": "kṣa krodhāvali a ananta ajara bhairava ha haṃsāvali ā mahānanda āpakumbha bhairava",
    "GR13kubjt_pu:4721_1": "sa ānandāvali i pracaṇḍa iḍācāra bhairava ṣa garbhāvali ī ḍāmara indramūrti bhairava",
    "GR13kubjt_pu:4721_2": "śa saṃhārāvali u udyāna ulkāsya bhairava va amṛtāvali ū vasanta ūṣmāda bhairava la",
    "GR13kubjt_pu:4721_3": "vipulāvali ṛ ṛpudarpa ṛpusūdana bhairava ra kālāntakāvali ṝ kṛtānta ṝmukta bhairava",
    "GR13kubjt_pu:4721_4": "ya pracaṇḍāvali ḷ prasanna ḷptakāya bhairava ma mahāmohāvali ḹ mahāmāyā ḹpāda bhairava",
    "GR13kubjt_pu:4721_5": "bha bhūtabhayāvali e raudra ekadaṃṣṭra bhairava ba vaḍavāmukhāvali ai mahādaṃṣṭra",
    "GR13kubjt_pu:4721_6": "airāvata bhairava pha lampaṭāvali o kaṅkāla oghāmbu bhairava pa pavanāvali au anaṅga",
    "GR13kubjt_pu:4721_7": "auṣadhīghna bhairava na kusumāvali aṃ svacchanda aṃjana bhairava dha vipulāvali aḥ",
    "GR13kubjt_pu:4721_8": "manmatha aḥhvakāyabhairava da suratāvali ka unmatta kambala bhairava tha kūrmāvali",
    "GR13kubjt_pu:4721_9": "kha meghanāda kharuṣānana bhairava ta tvaritāvali ga karāla gomukha bhairava ṇa mandarāvali",
    "GR13kubjt_pu:4721_10": "gha vikarāla ghaṇṭāla bhairava ḍha khaṭvāṅgāvali ṅa mahābala ṅaṇanāntabhairava ḍa",
    "GR13kubjt_pu:4721_11": "candrāvali ca asitāṅga caṇḍadhāra bhairava",
    "GR13kubjt_pu:4722_0": "ṭha vajrāvali cha ulka chaṭāṭopa bhairava ṭa manthāvali ja ekapāda jaṭālākṣa bhairava",
    "GR13kubjt_pu:4722_1": "ña kāntāvali jha kapāla jhaṅkīśa bhairava jha ambikāvali ña vyoma ñabhaṭeśvara bhairava",
    "GR13kubjt_pu:4722_2": "ja bhedakāvali ṭa vetāla ṭaṅkapāṇi bhairava cha kṛtāntāvali ṭha āmardaka ṭhānubandha",
    "GR13kubjt_pu:4722_3": "bhairava ca caturbhujāvali ḍa mahāsāha ḍāmara bhairava ṅa yogāvali ḍha ruru ḍhaḍhṛkarṇa",
    "GR13kubjt_pu:4722_4": "bhairava gha bhūtāvali ṇa bhuvana ṇatīkānta bhairava ga abhayāvali ta vibhūti taḍidbhāsvara",
    "GR13kubjt_pu:4722_5": "bhairava kha carcakāvali tha ūrdhvasepha thavira bhairava ka bhasmāntakāvali da krūra",
    "GR13kubjt_pu:4722_6": "dantura bhairava aḥ sṛṣṭikāvali dha lohita dhanada bhairava aṃ vijayāvali na lampaṭa",
    "GR13kubjt_pu:4722_7": "nāgakarṇa bhairava au brahmāvali pa carcaka pracaṇḍa bhairava o sadyojātāvali pha",
    "GR13kubjt_pu:4722_8": "....... phetkāra bhairava ai phetkārāvali ba acintya vīrasiṃha bhairava",
    "GR13kubjt_pu:4723_0": "e karṇamoṭāvali bha mahādevāṅga bhṛkuṭi bhairava ḹ mahāmohāvali ma mahākālāgni meghabhāsura",
    "GR13kubjt_pu:4723_1": "bhairava ḷ mahāmāyāvali ya mārtaṇḍa yugānta bhairava ṝ gāndhārāvali ra prāṇa raurava",
    "GR13kubjt_pu:4723_2": "bhairava ṛ puṣpāvali la ananta lamboṣṭha bhairava ū śabdāvali va ucchuṣma vasala",
    "GR13kubjt_pu:4723_3": "bhairava u mahāghoṣāvali śa mahāyaśa śukatuṇḍa bhairava ī sūkṣmāvali ṣa mahodyāna",
    "GR13kubjt_pu:4723_4": "ṣaṭālākṣa bhairava vidyāvali sa amṛta sunāsa bhairava ā vyāpakāvali ha śubhaṅkara",
    "GR13kubjt_pu:4723_5": "hūhūka bhairava a mahāmāyāvali kṣa pralayāntaka kṣayānta bhairava || KubjT_22.8 ||",
    "GR13kubjt_pu:4724": "eṣa krodho mahādevi mama hṛdayaniḥsṛtaḥ /",
    "GR13kubjt_pu:4725": "pañcāśabhairavopetā mālinyā saha saṃyutā // KubjT_22.9 //",
    "GR13kubjt_pu:4726": "anena nyāsamātreṇa sakalīkṛtavigrahaḥ /",
    "GR13kubjt_pu:4727": "cintayed deham ātmānam uktalakṣaṇasaṃyutam // KubjT_22.10 //",
    "GR13kubjt_pu:4728": "saṃharantaṃ jagat sarvam chindantaṃ pāśapañjaram /",
    "GR13kubjt_pu:4729": "nirdahantaṃ jagat sarvam bhasmakūṭaṃ vicintayet // KubjT_22.11 //",
    "GR13kubjt_pu:4730": "akārādikṣakārāntaṃ paśudehe vicintayet /",
    "GR13kubjt_pu:4731": "adhomukhordhvapādāntaṃ saṃhārānalamadhyagam // KubjT_22.12 //",
    "GR13kubjt_pu:4732": "saṃvartānaladahyantaṃ caturdaśaviyojitam /",
    "GR13kubjt_pu:4733": "tadbījaṃ sampravakṣyāmi mahākrodhasya bhairavi // KubjT_22.13 //",
    "GR13kubjt_pu:4734": "mantrasāraṃ varārohe śṛṇu tvaṃ bhāvitātmanā /",
    "GR13kubjt_pu:4735": "oṃ hūṃ kṣaḥ hūṃ phaṭ hrīṃ chrīṃ kṣaḥ ślīṃ phreṃ hrūṃ hūṃ hūṃ phaṭ ||",
    "GR13kubjt_pu:4736": "krodhahṛdayānujā devī mahābhairavam abravīt // KubjT_22.14 //",
    "GR13kubjt_pu:4737": "kujākhyamantram uccārya trailokyam api saṃharet /",
    "GR13kubjt_pu:4738": "kailāsam api pātayed vācāsiddhiḥ pravartate // KubjT_22.15 //",
    "GR13kubjt_pu:4739": "ekaikākṣarasambhinnām uddharāmi parāparām /",
    "GR13kubjt_pu:4740": "akārādikṣakārāntaṃ nāmaṃ vakṣyāmi pārvati // KubjT_22.16 //",
    "GR13kubjt_pu:4741": "%%22.16A a anantāvali kṣa gaganavīra ā pralayāntakāvali ha bhuvanavīra anantaśaktyāvali sa vijayavīra",
    "GR13kubjt_pu:4742": "ī haṃsāvali ṣa ajayavīra u mohāvali śa mahā-ajayavīra",
    "GR13kubjt_pu:4743_0": "ū kriyāśaktyāvali va aṅkuravīra ṛ bṛhodarāvali la saṃhāravīra ṝ ripumardakāvali ra",
    "GR13kubjt_pu:4743_1": "kumāravīra ḷ vidyāśaktyāvali ya mahāyaśavīra ḹ icchāvali ma mahāsāhasavīra e ratnāvali",
    "GR13kubjt_pu:4743_2": "bha pracaṇḍavīra ai vijñānaśaktyāvali ba mahārṇavavīra o lohitāvali pha mahāmaravīra",
    "GR13kubjt_pu:4743_3": "au ulkāvali pa mahādambhakavīra aṃ lolupāvali na carcikavīra aḥ barbarāvali dha pramathavīra",
    "GR13kubjt_pu:4743_4": "ka pavanāvali da kanakavīra kha lampaṭāvali tha kharodakavīra ga mātāvali ta garuḍavīra",
    "GR13kubjt_pu:4743_5": "gha raudrāvali ṇa meghanādavīra ṅa sarvabhakṣāvali ḍha mahāgarjanavīra ca jyeṣṭhāvali",
    "GR13kubjt_pu:4743_6": "ḍa carvakavīra cha ambikāvali ṭha chedakavīra ja vedāvali ṭa triśikhavīra jha krodhāvali",
    "GR13kubjt_pu:4743_7": "ña mārīcivīra ña brahmaghoṣāvali jha vidhānavīra ṭa sarvavīrāvali ja vikaṭavīra ṭha",
    "GR13kubjt_pu:4743_8": "vajrakāvali cha vasantakavīra ḍa kanyāvali ca abhayavīra ḍha prasannāvali ṅa vipakṣavīra",
    "GR13kubjt_pu:4743_9": "ṇa mahākrodhāvali gha mahābalivīra ta ḍāmarāvali ga kaṭaṅkaṭavīra tha mahādaṃṣṭrāvali",
    "GR13kubjt_pu:4743_10": "kha ḍamarukavīra da ādhārāvali ka dharmavīra dha āsannāvali aḥ mahātibalavīra na",
    "GR13kubjt_pu:4743_11": "ujjvalāvali aṃ sarvavīra pa sāgarāvali au mahākāyavīra pha tribhuvanāvali o varalāmukhavīra",
    "GR13kubjt_pu:4743_12": "ba valayāvali ai bhasmāntakavīra bha nidrāvali e durjayavīra ma sandhyāvali ḹ mahāvetālavīra",
    "GR13kubjt_pu:4743_13": "ya candravīṇāvali ḷ mahārauravavīra ra manmathāvali ṝ mahādurdharavīra la vyomāvali",
    "GR13kubjt_pu:4743_14": "ṛ mahābhogavīra va ūṣmāvali ū vajravīra śa sitāvali u kālāgnivīra ṣa mahāmāyāvali",
    "GR13kubjt_pu:4743_15": "ī sarvalokavīra sa sarvadevatāvali i mahānādavīra ha yogāvali ā parāparavīra kṣa",
    "GR13kubjt_pu:4743_16": "anantākhyāvali a mahākṣayāntavīra athāparā parā khyātā mahāmāyā parāparā mantragarbhā",
    "GR13kubjt_pu:4743_17": "mahādevī viśrutā bhuvanatraye // KubjT_22.17 //",
    "GR13kubjt_pu:4744": "yryauṃ rryauṃ lryauṃ vryauṃ śryauṃ ṣryauṃ sryauṃ hryauṃ kṣryauṃ kāmākhyasya hsryauṃ pūrṇagiri smryauṃ oḍḍiyāna kṣmryauṃ jālandhara |",
    "GR13kubjt_pu:4745": "śrī hā ka ḍo ka śrī kāmarivāḍī śrī devavāḍī śrīṃ hrīṃ amṛtavidye putraṃ dehi āyuṃ dehi yaśaṃ dehi || KubjT_22.18 ||",
    "GR13kubjt_pu:4746": "śrīkubjikā uvāca pramādāllopam āyāte siddhe samayamaṇḍale /",
    "GR13kubjt_pu:4747": "sādhakasya bhaved glāniḥ kliṣṭo vighnaiḥ prabādhyate // KubjT_22.18 //",
    "GR13kubjt_pu:4748": "kā gatis tasya deveśa kathaṃ śuddhim avāpnuyāt /",
    "GR13kubjt_pu:4749": "tam ācakṣasva sarvajña samayaghnaḥ śudhyate yathā // KubjT_22.19 //",
    "GR13kubjt_pu:4750": "śrībhairava uvāca aṭṭahāsāditaḥ kṛtvā rājagṛham apaścimam /",
    "GR13kubjt_pu:4751": "āyudhaiḥ sahitāṃ devīṃ kṣetrapālasamanvitām // KubjT_22.20 //",
    "GR13kubjt_pu:4752": "kṣetropakṣetrasandohaiḥ sevanān nirmalo bhavet /",
    "GR13kubjt_pu:4753": "athāśaktaḥ pramādī vā pīṭhasaṅkīrtanāt priye // KubjT_22.21 //",
    "GR13kubjt_pu:4754": "samyak śuddhim avāpnoti prātar utthāya yaḥ paṭhet /",
    "GR13kubjt_pu:4755": "tad ahaṃ sampravakṣyāmi samayānāṃ viśuddhaye // KubjT_22.22 //",
    "GR13kubjt_pu:4756": "aṭṭahāse kadambasthāṃ saumyāsyāṃ vajradhāriṇīm /",
    "GR13kubjt_pu:4757": "mahāghaṇṭasamopetāṃ praṇamāmi sivaṅkarīm // KubjT_22.23 //",
    "GR13kubjt_pu:4758": "caritrāyāṃ karañjasthāṃ kṛṣṇākhyāṃ śaktidhāriṇīm /",
    "GR13kubjt_pu:4759": "mahābalasamopetāṃ praṇamāmi susiddhidām // KubjT_22.24 //",
    "GR13kubjt_pu:4760": "agnikena samopetāṃ daṇḍahastāṃ nagaukasām /",
    "GR13kubjt_pu:4761": "kolāgirye mahālakṣmīṃ naumi lakṣmīvivardhanīm // KubjT_22.25 //",
    "GR13kubjt_pu:4762": "jvālāmukhīṃ śrījayantyāṃ nimbasthāṃ khaḍgadhāriṇīm /",
    "GR13kubjt_pu:4763": "mahāpretasamopetāṃ naumi sarvārthasiddhidām // KubjT_22.26 //",
    "GR13kubjt_pu:4764": "aśvatthasthāṃ mahāmāyām ujjainyāṃ pāśadhāriṇīm /",
    "GR13kubjt_pu:4765": "mahākālasamopetāṃ naumi sarvārthasiddhidām // KubjT_22.27 //",
    "GR13kubjt_pu:4766": "uḍumbaratalāvasthāṃ vāyuvegāṃ dhvajāyudhām /",
    "GR13kubjt_pu:4767": "prayāge pavanopetāṃ naumi śatruvināśanīm // KubjT_22.28 //",
    "GR13kubjt_pu:4768": "vārāṇasyāṃ tu tālasthām ūrdhvakeśīṃ gadāyudhām /",
    "GR13kubjt_pu:4769": "praṇamya śirasā devīṃ śāṅkarīṃ śāṅkarānvitām // KubjT_22.29 //",
    "GR13kubjt_pu:4770": "karṇamoṭīṃ vaṭasthāṃ tu saśūlāṃ hetukānvitām /",
    "GR13kubjt_pu:4771": "śrīkoṭe śrīpadāṃ naumi rājyasampadadāyinīm // KubjT_22.30 //",
    "GR13kubjt_pu:4772": "virajāyāmbikadevīṃ mudrāpaṭṭiśadhāriṇīm /",
    "GR13kubjt_pu:4773": "analena samopetāṃ praṇamāmi jayāvahām // KubjT_22.31 //",
    "GR13kubjt_pu:4774": "airuḍyām agnivaktrāṃ tu vajraśaktidharāṃ śubhām /",
    "GR13kubjt_pu:4775": "ghaṇṭāravasamopetāṃ namāmi ripunāśanīm // KubjT_22.32 //",
    "GR13kubjt_pu:4776": "muṣalāyudhahastāṃ tu mahājaṅghasamanvitām /",
    "GR13kubjt_pu:4777": "namāmi śatrubhaṅgārthe piṅgākṣīṃ hastināpure // KubjT_22.33 //",
    "GR13kubjt_pu:4778": "elāpure kharāsyāṃ tu pāśahastāṃ mahābalām /",
    "GR13kubjt_pu:4779": "gajakarṇasamopetāṃ naumi duṣṭapramardanīm // KubjT_22.34 //",
    "GR13kubjt_pu:4780": "kāśmaryāṃ caiva gokarṇāṃ mudrālakuṭadhāriṇīm /",
    "GR13kubjt_pu:4781": "taḍijjaṅghasamopetāṃ namāmi ripumardanīm // KubjT_22.35 //",
    "GR13kubjt_pu:4782": "karālena samopetāṃ namāmyaṅkuśadhāriṇīm /",
    "GR13kubjt_pu:4783": "kramaṇīṃ marudeśe tu trailokyākṛṣṭikārikām // KubjT_22.36 //",
    "GR13kubjt_pu:4784": "romajaṅghasamopetāṃ nagare tu halāyudhām /",
    "GR13kubjt_pu:4785": "caitrakacchanivāsāṃ tu namāmi dhanasiddhaye // KubjT_22.37 //",
    "GR13kubjt_pu:4786": "kumbhakena samopetāṃ khaṭvāṅgakarabhūṣitām /",
    "GR13kubjt_pu:4787": "namāmi pāpaśuddhyarthaṃ cāmuṇḍām puṇḍravardhane // KubjT_22.38 //",
    "GR13kubjt_pu:4788": "parastīre prasannāsyāṃ vajraśṛṅkhaladhāriṇīm /",
    "GR13kubjt_pu:4789": "namāmi trijaṭopetāṃ bhedastambhanakārikām // KubjT_22.39 //",
    "GR13kubjt_pu:4790": "pṛṣṭhāpure vidyunmukhīṃ daṇḍaśaktyāyudhodyatām /",
    "GR13kubjt_pu:4791": "namāmi ghanaravopetāṃ bhedajṛmbhanakārikām // KubjT_22.40 //",
    "GR13kubjt_pu:4792": "ulkāmukhasamopetāṃ kuhudyāṃ tu mahābalām /",
    "GR13kubjt_pu:4793": "mudrālakuṭadhāriṇyāṃ naumi duṣṭāṅgabhañjanīm // KubjT_22.41 //",
    "GR13kubjt_pu:4794": "piśitāśasamopetāṃ naumi kaṭṭārikodyatām /",
    "GR13kubjt_pu:4795": "sopāre agnivaktrāṃ tu amitrapaśudāriṇīm // KubjT_22.42 //",
    "GR13kubjt_pu:4796": "kṣīrike lokamātāṃ tu khaḍgahastāṃ namāmy aham /",
    "GR13kubjt_pu:4797": "mahāmerusamopetāṃ mahatārtinikṛntanīm // KubjT_22.43 //",
    "GR13kubjt_pu:4798": "vajrāyudhadharāṃ saumyāṃ bhīmānanasamanvitām /",
    "GR13kubjt_pu:4799": "stambhākṛṣṭikarīṃ devīṃ māyāpuryāṃ tu kampinīm // KubjT_22.44 //",
    "GR13kubjt_pu:4800": "mahākrodhasamopetāṃ pūtanāmrātikeśvare /",
    "GR13kubjt_pu:4801": "gadāhastāyudhāṃ naumi tāḍanākṛṣṭikārikām // KubjT_22.45 //",
    "GR13kubjt_pu:4802": "rājagṛhe bhagnanāsāṃ mahākarṇasamanvitām /",
    "GR13kubjt_pu:4803": "vajraśaktidharāṃ naumi aśeṣaphaladāyikām // KubjT_22.46 //",
    "GR13kubjt_pu:4804": "kṣetropakṣetrasandohe sthitabhūcakramātarām /",
    "GR13kubjt_pu:4805": "kṣetrapālasamopetāṃ kīrtayed yaḥ samāhitaḥ // KubjT_22.47 //",
    "GR13kubjt_pu:4806": "prātar utthāya mantrajñaḥ svapnakāle 'thavā sudhīḥ /",
    "GR13kubjt_pu:4807": "yukto 'pi pātakair ghorair mātṝṇāṃ sammato bhavet // KubjT_22.48 //",
    "GR13kubjt_pu:4808": "mātṛhā pitṛhā caiva brahmaghna goghna eva ca /",
    "GR13kubjt_pu:4809": "vīradravyāpahārī ca pramādāt samayacyutaḥ // KubjT_22.49 //",
    "GR13kubjt_pu:4810": "mantrācāravilupto 'pi pīṭhasaṅkīrtanāt priye /",
    "GR13kubjt_pu:4811": "pāpakañcukam utsṛjya naiva paśyati durgatim // KubjT_22.50 //",
    "GR13kubjt_pu:4812": "yaḥ punaḥ śuddhabhāvātmā triṣkālaṃ parivartayet /",
    "GR13kubjt_pu:4813": "prāpnoti cintitān kāmān strīṇāṃ bhavati vallabhaḥ // KubjT_22.51 //",
    "GR13kubjt_pu:4814": "kuṇḍe 'tha maṇḍale vātha pratimāyāṃ paṭe 'pi vā /",
    "GR13kubjt_pu:4815": "liṅge dakṣiṇamūrtau vā jalamadhye gato 'pi vā // KubjT_22.52 //",
    "GR13kubjt_pu:4816": "triṣkālam ekakālaṃ vā yaḥ paṭhed yas tu bhāvitaḥ /",
    "GR13kubjt_pu:4817": "viṣaśastraja1āgnibhyo vyādhibhūtagrahair api // KubjT_22.53 //",
    "GR13kubjt_pu:4818": "ajitaḥ suciraṃ kālaṃ jāyate nirupadravaḥ /",
    "GR13kubjt_pu:4819": "mahābhaye samutpanne kapilāgomayena tu // KubjT_22.54 //",
    "GR13kubjt_pu:4820": "caturdikṣu caturviṃśa kārayen maṇḍalāni tu /",
    "GR13kubjt_pu:4821": "pūrvam uttarataś caiva vāruṇyāṃ dakṣiṇena tu // KubjT_22.55 //",
    "GR13kubjt_pu:4822": "ṣaṭkaṃ ṣaṭkaṃ tu kartavyaṃ tatra pūjya krameṇa tu /",
    "GR13kubjt_pu:4823": "śmaśānakalpavṛkṣe tu yoginyaḥ kṣetrapās tathā // KubjT_22.56 //",
    "GR13kubjt_pu:4824": "pūrve tu śvetapuṣpais tu dakṣiṇe pītapuṣpakaiḥ /",
    "GR13kubjt_pu:4825": "paścime raktapuṣpais tu uttare kṛṣṇapuṣpakaiḥ // KubjT_22.57 //",
    "GR13kubjt_pu:4826": "sāyudhān śvetapuṣpais tu gandhair dhūpair manoramaiḥ /",
    "GR13kubjt_pu:4827": "madhye tu kalaśaṃ sthāpya divyatoyapariplutam // KubjT_22.58 //",
    "GR13kubjt_pu:4828": "caturviṃśati dīpāṃś ca sthāne sthāne pradāpayet /",
    "GR13kubjt_pu:4829": "caturviṃśati pīṭhāṃś ca krameṇa parivartayet // KubjT_22.59 //",
    "GR13kubjt_pu:4830": "ahorātroṣito bhūtvā niśām ekāṃ suyantritaḥ /",
    "GR13kubjt_pu:4831": "prabhāte vimale mantrī vīrabhojyaṃ tu kārayet // KubjT_22.60 //",
    "GR13kubjt_pu:4832": "rājagṛhe bhagnanāsāṃ mahākarṇasamanvitām /",
    "GR13kubjt_pu:4833": "vajraśaktidharāṃ naumi aśeṣaphaladāyikām // KubjT_22.46 //",
    "GR13kubjt_pu:4834": "kṣetropakṣetrasandohe sthitabhūcakramātarām /",
    "GR13kubjt_pu:4835": "kṣetrapālasamopetāṃ kīrtayed yaḥ samāhitaḥ // KubjT_22.47 //",
    "GR13kubjt_pu:4836": "prātar utthāya mantrajñaḥ svapnakāle 'thavā sudhīḥ /",
    "GR13kubjt_pu:4837": "yukto 'pi pātakair ghorair mātṝṇāṃ sammato bhavet // KubjT_22.48 //",
    "GR13kubjt_pu:4838": "mātṛhā pitṛhā caiva brahmaghna goghna eva ca /",
    "GR13kubjt_pu:4839": "vīradravyāpahārī ca pramādāt samayacyutaḥ // KubjT_22.49 //",
    "GR13kubjt_pu:4840": "mantrācāravilupto 'pi pīṭhasaṅkīrtanāt priye /",
    "GR13kubjt_pu:4841": "pāpakañcukam utsṛjya naiva paśyati durgatim // KubjT_22.50 //",
    "GR13kubjt_pu:4842": "yaḥ punaḥ śuddhabhāvātmā triṣkālaṃ parivartayet /",
    "GR13kubjt_pu:4843": "prāpnoti cintitān kāmān strīṇāṃ bhavati vallabhaḥ // KubjT_22.51 //",
    "GR13kubjt_pu:4844": "kuṇḍe 'tha maṇḍale vātha pratimāyāṃ paṭe 'pi vā /",
    "GR13kubjt_pu:4845": "liṅge dakṣiṇamūrtau vā jalamadhye gato 'pi vā // KubjT_22.52 //",
    "GR13kubjt_pu:4846": "triṣkālam ekakālaṃ vā yaḥ paṭhed yas tu bhāvitaḥ /",
    "GR13kubjt_pu:4847": "viṣaśastraja1āgnibhyo vyādhibhūtagrahair api // KubjT_22.53 //",
    "GR13kubjt_pu:4848": "ajitaḥ suciraṃ kālaṃ jāyate nirupadravaḥ /",
    "GR13kubjt_pu:4849": "mahābhaye samutpanne kapilāgomayena tu // KubjT_22.54 //",
    "GR13kubjt_pu:4850": "caturdikṣu caturviṃśa kārayen maṇḍalāni tu /",
    "GR13kubjt_pu:4851": "pūrvam uttarataś caiva vāruṇyāṃ dakṣiṇena tu // KubjT_22.55 //",
    "GR13kubjt_pu:4852": "ṣaṭkaṃ ṣaṭkaṃ tu kartavyaṃ tatra pūjya krameṇa tu /",
    "GR13kubjt_pu:4853": "śmaśānakalpavṛkṣe tu yoginyaḥ kṣetrapās tathā // KubjT_22.56 //",
    "GR13kubjt_pu:4854": "pūrve tu śvetapuṣpais tu dakṣiṇe pītapuṣpakaiḥ /",
    "GR13kubjt_pu:4855": "paścime raktapuṣpais tu uttare kṛṣṇapuṣpakaiḥ // KubjT_22.57 //",
    "GR13kubjt_pu:4856": "sāyudhān śvetapuṣpais tu gandhair dhūpair manoramaiḥ /",
    "GR13kubjt_pu:4857": "madhye tu kalaśaṃ sthāpya divyatoyapariplutam // KubjT_22.58 //",
    "GR13kubjt_pu:4858": "caturviṃśati dīpāṃś ca sthāne sthāne pradāpayet /",
    "GR13kubjt_pu:4859": "caturviṃśati pīṭhāṃś ca krameṇa parivartayet // KubjT_22.59 //",
    "GR13kubjt_pu:4860": "ahorātroṣito bhūtvā niśām ekāṃ suyantritaḥ /",
    "GR13kubjt_pu:4861": "prabhāte vimale mantrī vīrabhojyaṃ tu kārayet // KubjT_22.60 //",
    "GR13kubjt_pu:4862": "tataḥ kṣamāpayet pīṭhān praṇipatya punaḥ punaḥ /",
    "GR13kubjt_pu:4863": "nirvighnas tu tato mantrī kṣipraṃ bhavati siddhibhāk // KubjT_22.61 //",
    "GR13kubjt_pu:4864": "upasargagrahādibhyaḥ kṣayakuṣṭhajvarādibhiḥ /",
    "GR13kubjt_pu:4865": "mucyate sarvarogaiś ca dhanavān api jāyate // KubjT_22.62 //",
    "GR13kubjt_pu:4866": "kanyā manepsitān kāmān labhate cābhiṣekataḥ /",
    "GR13kubjt_pu:4867": "putrārthī labhate putrān kāmukaḥ subhago bhavet // KubjT_22.63 //",
    "GR13kubjt_pu:4868": "vidyārthī labhate vidyāṃ vaṇig vai lābham aśnute /",
    "GR13kubjt_pu:4869": "mantrārādhanaśīlaś ca jāyate nirupadravaḥ // KubjT_22.64 //",
    "GR13kubjt_pu:4870": "yogābhyāsarato nityaṃ prāpya siddhiṃ paraṃ yayau /",
    "GR13kubjt_pu:4871": "dvīpāmnāyaprasaṅgena sarvam etat prakāśitam // KubjT_22.65 //",
    "GR13kubjt_pu:4872": "samastavyastavyāptis tu kṣetropakṣetrasaṃyutam /",
    "GR13kubjt_pu:4873": "yat tvayā pṛcchitaṃ sarvaṃ kālajñānaṃ kujeśvari // KubjT_22.66 //",
    "GR13kubjt_pu:4874": "tad ahaṃ sampravakṣyāmi bhaktānāṃ bhaktivatsale /",
    "GR13kubjt_pu:4875": "sarvaṃ sampāditaṃ tubhyam ājñānandakramārṇavam // KubjT_22.67 //",
    "GR13kubjt_pu:4876": "idānīṃ śṛṇu kalyāṇi kālacakraṃ yathā sthitam // KubjT_22.68 //",
    "GR13kubjt_pu:4877": "iti kulālikāmnāye śrīkubjikāmate samastavyastavyāptir nāma dvāviṃśatimaḥ",
    "GR13kubjt_pu:4878": "paṭalaḥ",
    "GR13kubjt_pu:4879": "śrībhairava uvāca kālacakraṃ varārohe ātmanaś ca parasya ca /",
    "GR13kubjt_pu:4880": "jñātvā vyapohayet kālam utkrāntiṃ vā salakṣaṇam // KubjT_23.1 //",
    "GR13kubjt_pu:4881": "yena jānāti deveśi sādhako niścayātmakaḥ /",
    "GR13kubjt_pu:4882": "śṛṇu tvaṃ paramānandaṃ sugopyaṃ prakaṭāmi te // KubjT_23.2 //",
    "GR13kubjt_pu:4883": "kālaṃ tu trividhaṃ proktaṃ paraṃ caiva parāparam /",
    "GR13kubjt_pu:4884": "aparaṃ tu kalādhāraṃ kālasya vaśasaṃsthitam // KubjT_23.3 //",
    "GR13kubjt_pu:4885": "truṭilavāt paraḥ kālaḥ kālonmeṣāt parāparaḥ /",
    "GR13kubjt_pu:4886": "manvantarādikāṣṭhādau sa kālaḥ kalate tanum // KubjT_23.4 //",
    "GR13kubjt_pu:4887": "kalpe parāpare kāle sthitvā kālasya vañcanam /",
    "GR13kubjt_pu:4888": "parāt paratare kāle sthitau kālasya kālakṛt // KubjT_23.5 //",
    "GR13kubjt_pu:4889": "iti matvā paraṃ kālaṃ mānabhūtaṃ guror mukhāt /",
    "GR13kubjt_pu:4890": "tataḥ kurvanti sarvatra jñānakrīḍām aśaṅkitām // KubjT_23.6 //",
    "GR13kubjt_pu:4891": "paraṃ tu ṣaṇṇavatyordhvaṃ ṣaṇṇavatyā parāparam /",
    "GR13kubjt_pu:4892": "caturāśītipramāṇena aparaṃ kalanātmakam // KubjT_23.7 //",
    "GR13kubjt_pu:4893": "pañcakena nibaddhaṃ tu pañcatvaṃ yāti śīghrataḥ /",
    "GR13kubjt_pu:4894": "nandābhadrādiyogena jayāriktādipaurṇimā // KubjT_23.8 //",
    "GR13kubjt_pu:4895": "pañca pañca tathā pañca māsā-ṛtvayanāvadhim /",
    "GR13kubjt_pu:4896": "saṃvatsaraṃ yugaṃ ceti manvantarasakalpakam // KubjT_23.9 //",
    "GR13kubjt_pu:4897": "evaṃ kalanti taṃ kālaṃ pañcapañcāntakāvadhim /",
    "GR13kubjt_pu:4898": "kālāvadhisthitān dvīpān dvīpaiḥ pīṭhān vidur budhāḥ // KubjT_23.10 //",
    "GR13kubjt_pu:4899": "pīṭhāntasthāni tattvāni pañca bhūtāni teṣu vai /",
    "GR13kubjt_pu:4900": "ekaikaṃ pañcakāvṛttaṃ pañcaviṃśāntakāvidhim // KubjT_23.11 //",
    "GR13kubjt_pu:4901": "svarapañcakayuktāni saṃsaranti kalārṇave /",
    "GR13kubjt_pu:4902": "padmanāḍīnibaddhetāḥ kālayantropariṣṭhitāḥ // KubjT_23.12 //",
    "GR13kubjt_pu:4903": "jīvatoyaṃ haraty āśu śoṣayanti kṣaṇe kṣaṇe /",
    "GR13kubjt_pu:4904": "candrasūryakaraiḥ kṛtvā kṛtānto vāhane kṣamaḥ // KubjT_23.13 //",
    "GR13kubjt_pu:4905": "jīvārṇavaṃ samastedam ākṛṣya ca punaḥ punaḥ /",
    "GR13kubjt_pu:4906": "siñcayet kṣayavṛkṣāṇi jarāmṛtyuphalārthinaḥ // KubjT_23.14 //",
    "GR13kubjt_pu:4907": "evaṃ te trividhaḥ kālaḥ kathitas tu suvistaraḥ /",
    "GR13kubjt_pu:4908": "lakṣyate yai rutaiḥ so hi tan nibodhayataḥ śṛṇu // KubjT_23.15 //",
    "GR13kubjt_pu:4909": "bahiraṅgāntaraṅgāni jñātvā vañcayate yathā /",
    "GR13kubjt_pu:4910": "vañcituṃ yo na śakyeta sa yāti gurusannidhau // KubjT_23.16 //",
    "GR13kubjt_pu:4911": "svapne vā yadi pratyakṣaṃ samādhiguṇayogataḥ /",
    "GR13kubjt_pu:4912": "vivarṇāṃ paśyate chāyāṃ jīved varṣatrayaṃ tu saḥ // KubjT_23.17 //",
    "GR13kubjt_pu:4913": "uttarābhimukho bhūtvā paśyate dakṣiṇādiśam /",
    "GR13kubjt_pu:4914": "vivarṇaṃ pūrvam ākhyātaṃ māsaikaṃ tridinojjhitam // KubjT_23.18 //",
    "GR13kubjt_pu:4915": "śuddhanirmalam ādityaṃ viraśmiṃ yadi paśyati /",
    "GR13kubjt_pu:4916": "varṣadvayena mantavyaṃ mṛtyum ātmani vindati // KubjT_23.19 //",
    "GR13kubjt_pu:4917": "arundhatīṃ dhruvaṃ caiva somacchāyāṃ mahāpatham /",
    "GR13kubjt_pu:4918": "yo na paśyati deveśi na jīved vatsarāt param // KubjT_23.20 //",
    "GR13kubjt_pu:4919": "madhye chidraṃ candramasi yas tu paśyati bhāmini /",
    "GR13kubjt_pu:4920": "mṛtyuṃ tasya vijānīyān māse caikādaśe tathā // KubjT_23.21 //",
    "GR13kubjt_pu:4921": "bhagnaśākhādrumaṃ paśyed gandharvanagaraṃ tathā /",
    "GR13kubjt_pu:4922": "paśyet pretapiśācāṃś ca daśa māsān sa jīvati // KubjT_23.22 //",
    "GR13kubjt_pu:4923": "yasya vai snātamātrasya hṛdi pādau ca śuṣyati /",
    "GR13kubjt_pu:4924": "dhūmo vā mastake vāsti aṣṭamāsān sa jīvati // KubjT_23.23 //",
    "GR13kubjt_pu:4925": "agrataḥ Pṛṣṭhato vāpi khaṇḍaṃ yasya padaṃ bhavet /",
    "GR13kubjt_pu:4926": "pāṃsau vā kardame vāpi sapta māsān sa jīvati // KubjT_23.24 //",
    "GR13kubjt_pu:4927": "raktamālyānulepāni raktakṛṣṇaṃ ca vāsasam /",
    "GR13kubjt_pu:4928": "labhate svapnayogena ṣaṇmāsāṃs tu sa jīvati // KubjT_23.25 //",
    "GR13kubjt_pu:4929": "āruhya mastake yasya kṛkalāsaḥ sthirībhavet /",
    "GR13kubjt_pu:4930": "dhārayet trīṇi rūpāṇi pañcamāsān sa jīvati // KubjT_23.26 //",
    "GR13kubjt_pu:4931": "puruṣo lohadaṇḍena kṛṣṇo yasya paricchadaḥ /",
    "GR13kubjt_pu:4932": "paśyate svapnayogena caturmāsān sa jīvati // KubjT_23.27 //",
    "GR13kubjt_pu:4933": "candrabimbapratīkāśam udayantaṃ divākaram /",
    "GR13kubjt_pu:4934": "viraśmimaṇḍalaṃ paśyet trīṇi māsān sa jīvati // KubjT_23.28 //",
    "GR13kubjt_pu:4935": "dīpam āraktatāmrābham ākāśe ravimaṇḍalam /",
    "GR13kubjt_pu:4936": "mañjiṣṭhāṃ medinīṃ paśyej jīven māsadvayaṃ tu saḥ // KubjT_23.29 //",
    "GR13kubjt_pu:4937": "apsu vā yadi vādarśe yady ātmānaṃ na paśyati /",
    "GR13kubjt_pu:4938": "viśirāṃ paśyate chāyāṃ māsam ekaṃ sa jīvati // KubjT_23.30 //",
    "GR13kubjt_pu:4939": "yadi netraṃ sraved ekaṃ kaṇṭhasthānaṃ viśuṣyati /",
    "GR13kubjt_pu:4940": "vācādyaṃ kampate yasya svāṅgaṃ vahnisamaprabham // KubjT_23.31 //",
    "GR13kubjt_pu:4941": "vedanā bhavate tīvrā abdam ekaṃ sa jīvati /",
    "GR13kubjt_pu:4942": "lalāṭaṃ calate yasya vivarṇaṃ jāyate mukham // KubjT_23.32 //",
    "GR13kubjt_pu:4943": "dhruvasthāne tu prasvedaṃ jāyate yasya sarvadā /",
    "GR13kubjt_pu:4944": "ekādaśa sa māsāni jīvatety avicārataḥ // KubjT_23.33 //",
    "GR13kubjt_pu:4945": "hṛdaye yasya santāpaṃ svakaṃ kāyaṃ na paśyati /",
    "GR13kubjt_pu:4946": "vācā ca calate yasya dantāś ca pariśuṣyati // KubjT_23.34 //",
    "GR13kubjt_pu:4947": "vismṛtir nitya cittasya daśa māsān sa jīvati /",
    "GR13kubjt_pu:4948": "hṛdayaṃ śuṣyate yasya svakaṃ kāryaṃ na jānati // KubjT_23.35 //",
    "GR13kubjt_pu:4949": "guhyaṃ ca śuṣyate śīghraṃ nava māsān sa jīvati /",
    "GR13kubjt_pu:4950": "śuṣyate dakṣiṇāṅgaṃ tu vāmāṅgaṃ caiva śuṣyati // KubjT_23.36 //",
    "GR13kubjt_pu:4951": "ghūrmate mahatā nit yam aṣṭa māsān sa jīvati /",
    "GR13kubjt_pu:4952": "akasmāj jāyate sthūlaḥ sthūlo 'pi kṛṣatāṃ gataḥ // KubjT_23.37 //",
    "GR13kubjt_pu:4953": "dhūsaro dhūmravarṇaś ca sapta māsān sa jīvati /",
    "GR13kubjt_pu:4954": "pūrve tu udite sūrye chāyāṃ paśyaiva dakṣiṇām // KubjT_23.38 //",
    "GR13kubjt_pu:4955": "muhūrtaṃ jīvate so vai satyedaṃ kulanandini /",
    "GR13kubjt_pu:4956": "vakranāsā bhaved yasya māsād ūrdhvaṃ na jīvati // KubjT_23.39 //",
    "GR13kubjt_pu:4957": "chāgagandhaṃ bhaved gātraṃ dantāś ciṭiciṭāyate /",
    "GR13kubjt_pu:4958": "chāyātmāṃ vikṛtāṃ paśyet saptarātraṃ sa jīvati // KubjT_23.40 //",
    "GR13kubjt_pu:4959": "yasya kṛṣṇā bhavej jihvā padmavarṇaṃ mukhaṃ bhavet /",
    "GR13kubjt_pu:4960": "gaṇḍapṛṣṭhau suraktābhau trirātraṃ ca sa jīvati // KubjT_23.41 //",
    "GR13kubjt_pu:4961": "śyāmadantaṃ mukhaṃ caiva prakṛtir yasya dṛśyate /",
    "GR13kubjt_pu:4962": "viparītendriyagrāmaṃ ahorātraṃ sa jīvati // KubjT_23.42 //",
    "GR13kubjt_pu:4963": "ghoṣaṃ na śṛṇute yas tu dīpavartiṃ na paśyati /",
    "GR13kubjt_pu:4964": "viśirāṃ paśyate chāyāṃ kṣaṇam ekaṃ sa jīvati // KubjT_23.43 //",
    "GR13kubjt_pu:4965": "anyac ca paramopāyaṃ śṛṇuṣva varavarṇini /",
    "GR13kubjt_pu:4966": "yena vijñātamātreṇa kālaṃ jānāti tattvataḥ // KubjT_23.44 //",
    "GR13kubjt_pu:4967": "ṣoḍaśadvādaśārābhyāṃ yā gatis tv arkasomayoḥ /",
    "GR13kubjt_pu:4968": "tasmin nirīkṣayej jyotiṃ dīpyamāne hutāśane // KubjT_23.45 //",
    "GR13kubjt_pu:4969": "ṣoḍaśāntargataṃ yac ca pūrvoktaṃ yac caturdalam /",
    "GR13kubjt_pu:4970": "tasya madhye vijānīyāt kālajñaḥ kālalakṣaṇam // KubjT_23.46 //",
    "GR13kubjt_pu:4971": "somādhastād dale naṣṭe ṣaṇmāsān mriyate dhruvam /",
    "GR13kubjt_pu:4972": "trīṇi māsāṃs tathā cordhve dvau māsau dhvanisannidhau // KubjT_23.47 //",
    "GR13kubjt_pu:4973": "māsaikaṃ vāyusāmīpye tac ca pūṣodayaṃ viduḥ /",
    "GR13kubjt_pu:4974": "somacakram idaṃ proktaṃ sṛṇu sūryaṃ ca sāmpratam // KubjT_23.48 //",
    "GR13kubjt_pu:4975": "yadā na dṛsyate jyotir dvādaśāre caturdale /",
    "GR13kubjt_pu:4976": "pakṣaikaṃ tasya deveśi dināni daśa pañcakaiḥ // KubjT_23.49 //",
    "GR13kubjt_pu:4977": "tatraiva tena mārgeṇa yadā jyotir na dṛśyate /",
    "GR13kubjt_pu:4978": "daśa pañca tathā trīṇi ekāhaṃ tasya jīvitam // KubjT_23.50 //",
    "GR13kubjt_pu:4979": "athānyat paramaṃ vakṣye niścitaṃ kālalakṣaṇam /",
    "GR13kubjt_pu:4980": "jīvanti ca tadabhyāsāt tadabhāvān mriyanti te // KubjT_23.51 //",
    "GR13kubjt_pu:4981": "niścitaṃ tad varārohe kālayogaḥ sa eva hi /",
    "GR13kubjt_pu:4982": "vismṛtir jāyate yasya sā vārā mṛtyukāṅkṣiṇī // KubjT_23.52 //",
    "GR13kubjt_pu:4983": "dehamadhyagataṃ sarvaṃ mriyate kālacoditam /",
    "GR13kubjt_pu:4984": "parāpareṇa kālena bhedayitvā samabhyaset // KubjT_23.53 //",
    "GR13kubjt_pu:4985": "vāmāvartādiyogena dakṣiṇāntam anukramāt /",
    "GR13kubjt_pu:4986": "śuklakṛṣṇaprayogeṇa kadahāntam apaścimam // KubjT_23.54 //",
    "GR13kubjt_pu:4987": "pūrṇamāvāsyamadhyasthaṃ kālacakraṃ samabhyaset /",
    "GR13kubjt_pu:4988": "pañca pañca tathā pañca pratipavchuklam āditaḥ // KubjT_23.55 //",
    "GR13kubjt_pu:4989": "svaravarṇasamāyogaṃ śuklādau kṛṣṇakāvadhim /",
    "GR13kubjt_pu:4990": "pudgalātmā samāśritya abhyasedam ahar ahaḥ // KubjT_23.56 //",
    "GR13kubjt_pu:4991": "jarāmṛtyuvināśārthe śīghredaṃ piṇḍasādhanam /",
    "GR13kubjt_pu:4992": "kathayanti mahāvidyāḥ kālasya kālalakṣaṇam // KubjT_23.57 //",
    "GR13kubjt_pu:4993": "katham apy eṣa tanniṣṭho yadi siddhiṃ na gacchati /",
    "GR13kubjt_pu:4994": "ākṛṣṭo yoginīcakre tadā vismṛtikārikā // KubjT_23.58 //",
    "GR13kubjt_pu:4995": "vismṛtir vā tithir yāti abhyasanto muhur muhuḥ /",
    "GR13kubjt_pu:4996": "sā vārā sā tithir devi niścitedaṃ mayoditam // KubjT_23.59 //",
    "GR13kubjt_pu:4997": "etat te paramaṃ kālaṃ paramārthaṃ prakīrtitam /",
    "GR13kubjt_pu:4998": "savismayakaraṃ devi abhedyaṃ samprakāśitam // KubjT_23.60 //",
    "GR13kubjt_pu:4999": "yadīcchasi ciraṃ devi jīvitaṃ paramārthataḥ /",
    "GR13kubjt_pu:5000": "dehamadhyaṃ parityajya tiṣṭhasvānyatra bhāvitā // KubjT_23.61 //",
    "GR13kubjt_pu:5001": "dehāmṛtaṃ paraṃ yogaṃ na deyam aparīkṣite /",
    "GR13kubjt_pu:5002": "yāvaj jñānavirāgābhyāṃ pūritaṃ syāt tanur na hi // KubjT_23.62 //",
    "GR13kubjt_pu:5003": "parāparasya kālasya jñātṛtvaṃ bhavate yathā /",
    "GR13kubjt_pu:5004": "lekhanādiprayogeṇa vidhiyogena bhāvini // KubjT_23.63 //",
    "GR13kubjt_pu:5005": "mārgaśīrṣasya māsasya kṛṣṇāyāṃ pañcamī bhavet /",
    "GR13kubjt_pu:5006": "tasyāṃ sambhārasampanno rātrau jāgaraṇaṃ yajet // KubjT_23.64 //",
    "GR13kubjt_pu:5007": "āharen nirvraṇaṃ bhūrjaṃ rocanāsṛk sakuṅkumam /",
    "GR13kubjt_pu:5008": "likhet pūrvamukho bhūtvā dvādaśaiva svarān śubhān // KubjT_23.65 //",
    "GR13kubjt_pu:5009": "mātrābindususampannān rakṣayitvā punaḥ punaḥ /",
    "GR13kubjt_pu:5010": "saṃvarec chuklasūtreṇa japtavidyaḥ samālabhet // KubjT_23.66 //",
    "GR13kubjt_pu:5011": "sitacandananaivedyair jātīpuṣpair manoramaiḥ /",
    "GR13kubjt_pu:5012": "pūjayitvā kramāmnāyaṃ dīpamantrasusaṃyutam // KubjT_23.67 //",
    "GR13kubjt_pu:5013": "śarāvasampuṭasthaṃ tu jātīkusumamadhyataḥ /",
    "GR13kubjt_pu:5014": "sthāpayitvā japen mantraṃ yāvad rātrikṣayaṃ gataḥ // KubjT_23.68 //",
    "GR13kubjt_pu:5015": "tataḥ prabhātasamaye pūjayitvā punaḥ kramam /",
    "GR13kubjt_pu:5016": "kumāryo vai pratarpeta vidyā labdhā tathā śṛṇu // KubjT_23.69 //",
    "GR13kubjt_pu:5017": "hrīṃ hūṃ svleṃ svāhāpataye rakṣa rakṣāmṛtodbhave /",
    "GR13kubjt_pu:5018": "svleṃ hūṃ hrīṃ ca punar jāpyaṃ sampuṭīkṛtya mantrayet // KubjT_23.70 //",
    "GR13kubjt_pu:5019": "japtavidyās tu stubhyante kathayanti śubhāśubham /",
    "GR13kubjt_pu:5020": "na stubhyanti yadā devyo japtavidyāsya sampuṭam // KubjT_23.71 //",
    "GR13kubjt_pu:5021": "darśayanti mahāhāniṃ bhraṣṭatvaṃ yoginīkule /",
    "GR13kubjt_pu:5022": "sāmarthyato na mṛtyuḥ syād bhraṣṭasiddhiṃ na yāsyati // KubjT_23.72 //",
    "GR13kubjt_pu:5023": "evaṃ kṛtvā tataḥ paścād bhūrjapattre sthitākṣarān /",
    "GR13kubjt_pu:5024": "vācayan sannirūpeta samaṃ hīnaṃ suvṛddhidam // KubjT_23.73 //",
    "GR13kubjt_pu:5025": "akṣarābhyadhike yatra tatra rājyaṃ vinirdiśet /",
    "GR13kubjt_pu:5026": "mātrayābhyadhike lābhaṃ same cārogyavatsalam // KubjT_23.74 //",
    "GR13kubjt_pu:5027": "binduhīnaṃ yadā paśyed hānim arthasya tatra vai /",
    "GR13kubjt_pu:5028": "mātrāhīne bhaved vyādhir mṛtyuḥ syād akṣaraṃ vinā // KubjT_23.75 //",
    "GR13kubjt_pu:5029": "vāmādikramayogena lakṣayed upadeśataḥ /",
    "GR13kubjt_pu:5030": "vidyākumbhaṃ savardhanyā tatkāle pūjitaṃ tu yat // KubjT_23.76 //",
    "GR13kubjt_pu:5031": "tataḥ punaḥ samālabdhaṃ grāmasya ca purasya ca /",
    "GR13kubjt_pu:5032": "bhrāmayet ṣoḍaśavāraṃ dahyate na tadambhasā // KubjT_23.77 //",
    "GR13kubjt_pu:5033": "etat te kathitaṃ devi śubhāśubhavilakṣaṇam /",
    "GR13kubjt_pu:5034": "na deyaṃ duṣṭabuddhīnām āgamaṃ gopayet sadā // KubjT_23.78 //",
    "GR13kubjt_pu:5035": "kālāvabodhanaṃ devi pūṣākālopalakṣitam /",
    "GR13kubjt_pu:5036": "samasaptagate sūrye janma-ṛkṣe ca candramāḥ // KubjT_23.79 //",
    "GR13kubjt_pu:5037": "makarodayavelāyāṃ pūṣākālas tu kubjike /",
    "GR13kubjt_pu:5038": "ariṣṭadarśanaṃ nāthe japahomopaśāmyati // KubjT_23.80 //",
    "GR13kubjt_pu:5039": "mṛtyuñjayena yogena tac chṛṇuṣva parisphuṭam /",
    "GR13kubjt_pu:5040": "juṃ saḥ sampuṭanāmādyaṃ saḥ juṃ ante niyojayet // KubjT_23.81 //",
    "GR13kubjt_pu:5041": "candrodayāmṛtāntasthaṃ pudgalātmā vicintayet /",
    "GR13kubjt_pu:5042": "japen mṛtuñjayaṃ devi parāparatanau sthitaḥ // KubjT_23.82 //",
    "GR13kubjt_pu:5043": "akṣasūtreṇa divyena netareṇa praśasyate // KubjT_23.83 //",
    "GR13kubjt_pu:5044": "śrīkubjikovāca savismayakaraṃ vākyam atyadbhutam akāraṇam /",
    "GR13kubjt_pu:5045": "akṣasūtraṃ purā jñātaṃ divyākṣaṃ vada sāmpratam // KubjT_23.84 //",
    "GR13kubjt_pu:5046": "śrībhairava uvāca śṛṇu devi pravakṣyāmi divyākṣasūtranirṇayam /",
    "GR13kubjt_pu:5047": "yan na kasyacid ākhyātaṃ siddhidaṃ paramaṃ padam // KubjT_23.85 //",
    "GR13kubjt_pu:5048": "yan na bhidyati cakreṇa yan na dahyati cāgninā /",
    "GR13kubjt_pu:5049": "yan na protāpare sūtre paṭṭakārpāsike 'pi vā // KubjT_23.86 //",
    "GR13kubjt_pu:5050": "yasya madhye sthito merur granthayaś ca na tatra vai /",
    "GR13kubjt_pu:5051": "pañcāśākṣamayā tantu[r] yasmāt sarvaṃ carācaram // KubjT_23.87 //",
    "GR13kubjt_pu:5052": "chinnabhinneṣu mantreṣu lubdhakruddheṣu suptake /",
    "GR13kubjt_pu:5053": "japtānena tu sūtreṇa asiddhaṃ sādhayed dhruvam // KubjT_23.88 //",
    "GR13kubjt_pu:5054": "akṣasūtram idaṃ siddhaṃ sarvamārgaprabodhakam /",
    "GR13kubjt_pu:5055": "sarvamārgeṣu guptedam 'nuṣṭheyaṃ parameśvari // KubjT_23.89 //",
    "GR13kubjt_pu:5056": "prastutāyātamārgeṇa varṇitaṃ sūtranirṇayam // KubjT_23.90 //",
    "GR13kubjt_pu:5057": "śrīkubjikā uvāca ḍākinī rākṣasī lāmā kākinī śākinī tathā /",
    "GR13kubjt_pu:5058": "yakṣiṇī bhrāmaṇī caiva vada mantraṃ surādhipa // KubjT_23.91 //",
    "GR13kubjt_pu:5059": "śrībhairava uvāca",
    "GR13kubjt_pu:5060": "ū-ḍha-madhyagataṃ gṛhya ṇa-ṭa-madhyagataṃ tathā /",
    "GR13kubjt_pu:5061": "va-kha-pūrvadvayoddhṛtya dha-ha-madhyagataṃ punaḥ // KubjT_23.92 //",
    "GR13kubjt_pu:5062": "ya-sa-madhyagataṃ gṛhya etat ṣaṭkaṃ samuddhṛtam /",
    "GR13kubjt_pu:5063": "ñapaścimaṃ samuddhṛtya dīrghasvarayutaṃ kuru // KubjT_23.93 //",
    "GR13kubjt_pu:5064": "ṣaṭprakāravidhānena ṣaṭkaṃ ṣaṭkaṃ niyojayet /",
    "GR13kubjt_pu:5065": "prabhur vai bhrāmaṇī proktā ṣaṭsvarādhiṣṭhitā tu sā // KubjT_23.94 //",
    "GR13kubjt_pu:5066": "sarvakārye niyoktavyā nigrahānugrahaṃ prati /",
    "GR13kubjt_pu:5067": "anyad vai hṛdayaṃ vakṣye śākinīnāṃ yaśasvini // KubjT_23.95 //",
    "GR13kubjt_pu:5068": "ū-paścimaṃ samuddhṛtya ha-pūrva-m-āsane sthitam /",
    "GR13kubjt_pu:5069": "rephākrāntaṃ tu kartavyaṃ da-uttarayutaṃ tathā // KubjT_23.96 //",
    "GR13kubjt_pu:5070": "jha-pūrveṇa samāyuktaṃ kūṭaṃ bindusamanvitam /",
    "GR13kubjt_pu:5071": "prastārāyātamārgeṇa uddhṛtaṃ ṣaṭkanirṇayam // KubjT_23.97 //",
    "GR13kubjt_pu:5072": "prastutaṃ śṛṇu kalyāṇi ucyamānaṃ nigadyate /",
    "GR13kubjt_pu:5073": "ariṣṭadarśanādy evam abhyasyanto 'nyathā yadi // KubjT_23.98 //",
    "GR13kubjt_pu:5074": "śuṣyate ghaṇṭikāsthānaṃ tadā dhyānaṃ parityajet /",
    "GR13kubjt_pu:5075": "japadhyānārcanād eva sañjātopaśamaṃ na hi // KubjT_23.99 //",
    "GR13kubjt_pu:5076": "tadātra niścitaṃ jātaṃ pañcāhān mṛtyulakṣaṇam /",
    "GR13kubjt_pu:5077": "niścayena tadā kāle gurudevaṃ samāśrayet // KubjT_23.100 //",
    "GR13kubjt_pu:5078": "putradārādibandhūnāṃ vyāharitvā vaded idam /",
    "GR13kubjt_pu:5079": "pañcāhāvāntare kāle kuryād utkrāntikāraṇam // KubjT_23.101 //",
    "GR13kubjt_pu:5080": "anyathā kurute yas tu sa pāpī hy ātmabhedakaḥ /",
    "GR13kubjt_pu:5081": "na duḥkhito na kopena kuryād utkrāntikāraṇam // KubjT_23.102 //",
    "GR13kubjt_pu:5082": "kīrtihetoḥ śarīrasya yadi śakto na rakṣaṇe /",
    "GR13kubjt_pu:5083": "guruṇāpi hi dātavyaṃ jñātvā śiṣyaṃ salakṣaṇam // KubjT_23.103 //",
    "GR13kubjt_pu:5084": "anyathā dadate yas tu liṅgabhedī gurus tu saḥ /",
    "GR13kubjt_pu:5085": "pañcaprakārako hy ātmā yena jñātaḥ svadehataḥ // KubjT_23.104 //",
    "GR13kubjt_pu:5086": "sarvatīrthamayaḥ so hi tīrthāni kṛtakāny api /",
    "GR13kubjt_pu:5087": "susiddhapumbhiḥ sarvais tu yatra baddhāspadaṃ kvacit // KubjT_23.105 //",
    "GR13kubjt_pu:5088": "tatprabhāvād bhavet tīrthaṃ na tīrthaṃ jalapūritam /",
    "GR13kubjt_pu:5089": "jñānāvabodhasampannā jñānasampādane kṣamāḥ // KubjT_23.106 //",
    "GR13kubjt_pu:5090": "yatra tiṣṭhanti te sthāne tat tīrthaṃ paramārthataḥ /",
    "GR13kubjt_pu:5091": "vārāṇasī kurukṣetraṃ naimiṣaṃ bhairavaṃ tathā // KubjT_23.107 //",
    "GR13kubjt_pu:5092": "sannidhāno gurur yatra sarvatīrthāni tatra vai /",
    "GR13kubjt_pu:5093": "tīrthāni toyapūrṇāni devāḥ pāṣāṇamṛṇmayāḥ // KubjT_23.108 //",
    "GR13kubjt_pu:5094": "ātmavido na manyante tat tīrtham itare janāḥ /",
    "GR13kubjt_pu:5095": "balinopadrute sthāne guror mānam upāgate // KubjT_23.109 //",
    "GR13kubjt_pu:5096": "jñānino 'pi na doṣo'sti ātmano hanane kṛte /",
    "GR13kubjt_pu:5097": "tīrthaṅkaro gurur yasmāt tatkāryojjhitajīvite // KubjT_23.110 //",
    "GR13kubjt_pu:5098": "tiryagyoniṃ hy asau yāti duḥkhāntaṃ phalam aśnute /",
    "GR13kubjt_pu:5099": "anyatkāle na kartavyam utkrāntyutkramaṇaṃ priye // KubjT_23.111 //",
    "GR13kubjt_pu:5100": "kīrtihetoḥ prakartavyā sā yathā kathyate ' dhunā /",
    "GR13kubjt_pu:5101": "dvāreṣv argalasaṃyogaṃ kuryāc codghāṭanaṃ kvacit // KubjT_23.112 //",
    "GR13kubjt_pu:5102": "jīvādhāraṃ chined granthim etad utkrāntilakṣaṇam /",
    "GR13kubjt_pu:5103": "gudaṃ liṅgaṃ tathā nābhir mukhaṃ nāsā śrutīkṣaṇau // KubjT_23.113 //",
    "GR13kubjt_pu:5104": "eṣu sthāne 'rgalaṃ yojya kuñcikordhvaṃ niyojayet /",
    "GR13kubjt_pu:5105": "argalāny upadeśena śṛṇu tvaṃ karaṇaṃ yathā // KubjT_23.114 //",
    "GR13kubjt_pu:5106": "gudādhāropari sthitvā kṛtvā vai kukkuṭāsanam /",
    "GR13kubjt_pu:5107": "samapādorujaṅghas tu kurparau tu tadūrdhvagau // KubjT_23.115 //",
    "GR13kubjt_pu:5108": "bhagnapṛṣṭhaśiraḥskandho hy uttānordhvamukhaḥ sthitaḥ /",
    "GR13kubjt_pu:5109": "muṣṭibhyāṃ pīḍayet skandhau kaṇṭhasthau cānunāsikau // KubjT_23.116 //",
    "GR13kubjt_pu:5110": "uccaret kṣurikāmūle granthicchedaṃ bhavet kṣaṇāt /",
    "GR13kubjt_pu:5111": "ghāṭayitvā tu dvārāṇi nityam eva samabhyaset // KubjT_23.117 //",
    "GR13kubjt_pu:5112": "ghaṇṭikāyāṃ tu deveśi ṣaṇmāsāvadhipūrvakam /",
    "GR13kubjt_pu:5113": "nityam evābhyasantasya pratyayāni bhavanti hi // KubjT_23.118 //",
    "GR13kubjt_pu:5114": "ghaṭādhāragataṃ prāṇaṃ kūrmayantreṇa pīḍayet /",
    "GR13kubjt_pu:5115": "abhyasan māsam ekaṃ tu sadyam utkrāntilakṣaṇam // KubjT_23.118A //",
    "GR13kubjt_pu:5116": "brahmarandhraṃ sphurantīva nirjīvaṃ kaṇṭhakāvadhim /",
    "GR13kubjt_pu:5117": "evam abhyāsayen nityaṃ yatra bandhatanu[ḥ] sthitaḥ // KubjT_23.119 //",
    "GR13kubjt_pu:5118": "gudādhāre mṛduṃ dattvā pṛṣṭhādhāraṃ suśobhanam /",
    "GR13kubjt_pu:5119": "jānūrubhyāṃ tu pārśve tu kīlakau dvau nidhāpayet // KubjT_23.120 //",
    "GR13kubjt_pu:5120": "tatpramāṇau samau bhūmyāṃ yantrayen mṛduyantraṇāt /",
    "GR13kubjt_pu:5121": "[[incorrḷoc. should read bhūmau]]",
    "GR13kubjt_pu:5122": "evaṃ saṃśodhayitvā tu pūrvasiddhi[r] yathā yathā // KubjT_23.121 //",
    "GR13kubjt_pu:5123": "tadā saṅkurute kīrtim ity ājñā pārameśvarī /",
    "GR13kubjt_pu:5124": "satatābhyāsayogena sadyam utkramaṇe kṣamaḥ // KubjT_23.122 //",
    "GR13kubjt_pu:5125": "kruddhaḥ saṃharate kṣipraṃ ghaṭikābhyantareṇa vai /",
    "GR13kubjt_pu:5126": "tṛṇa vṛkṣalatādīnāṃ ṣaṭpadākāśagāminām // KubjT_23.123 //",
    "GR13kubjt_pu:5127": "phalapuṣpaprapātena tadā siddhiṃ vilakṣayet /",
    "GR13kubjt_pu:5128": "akālenāpi kālas tu ṣaḍghaṭikābhyantareṇa vai // KubjT_23.124 //",
    "GR13kubjt_pu:5129": "ṣaṇmāsābhyāsayogena ātmanaḥ kurute dhruvam /",
    "GR13kubjt_pu:5130": "evaṃ te kathitaṃ sarvaṃ sarahasyaṃ mahāmatam // KubjT_23.125 //",
    "GR13kubjt_pu:5131": "kṣurikādyargalābhyāsaṃ kathayāmy upadeśataḥ /",
    "GR13kubjt_pu:5132": "etadvijñānasāro 'yaṃ vijñānānekasaṅkulam // KubjT_23.126 //",
    "GR13kubjt_pu:5133": "anādeśān na tad deyaṃ datte syālliṅgabhedakṛt /",
    "GR13kubjt_pu:5134": "lubdhakruddheṣu duṣṭeṣu gopayedaṃ surakṣitam // KubjT_23.127 //",
    "GR13kubjt_pu:5135": "paraṃ cājñāpahāro 'sti yasya hānir na vidyate /",
    "GR13kubjt_pu:5136": "evaṃ surakṣitā devi vāritāsi punaḥ punaḥ // KubjT_23.128 //",
    "GR13kubjt_pu:5137": "anādiṣṭasya śiṣyedaṃ dāsyase narakārthinī /",
    "GR13kubjt_pu:5138": "pañcātmānaṃ yadā jñātaṃ yadā jñātaṃ ṣaḍadhvaram // KubjT_23.129 //",
    "GR13kubjt_pu:5139": "tadā tv apaścimam idaṃ kathyam utkrāntikāraṇam /",
    "GR13kubjt_pu:5140": "anyad vā paścimaṃ vakṣye duḥkhākrāntasya yoginaḥ // KubjT_23.130 //",
    "GR13kubjt_pu:5141": "sarvajñavihite mārge na doṣas tatprasādhane /",
    "GR13kubjt_pu:5142": "ātmanaś ca parasyaiva kruddhaceto'vadhāraṇam // KubjT_23.131 //",
    "GR13kubjt_pu:5143": "kartavyaṃ bhīvane gatvā raktamaṇḍalakaṃ subham /",
    "GR13kubjt_pu:5144": "maṇḍalānte tu ṣaṭkoṇaṃ tatra devyaḥ subhīṣaṇāḥ // KubjT_23.132 //",
    "GR13kubjt_pu:5145": "pūjayed yakṣiṇīmūlā ḍāmaryantaṃ vidur budhāḥ /",
    "GR13kubjt_pu:5146": "kusuminyā sahaikatvam ātmānaṃ madhyato nyaset // KubjT_23.133 //",
    "GR13kubjt_pu:5147": "māṃsakhaṇḍaiḥ prapūjyeta raktenārghaṃ pradāpayet /",
    "GR13kubjt_pu:5148": "bhedayitvā tu aṣṭāṅgaṃ viṣṭhamūtrasamekataḥ // KubjT_23.134 //",
    "GR13kubjt_pu:5149": "kiñcidalisamāyuktam arghapātraṃ niyojayet /",
    "GR13kubjt_pu:5150": "kṣmāpalenātha nāreṇa kṛṣṇavastrodbhavena ca // KubjT_23.135 //",
    "GR13kubjt_pu:5151": "pūjayed vātha naivedyair dhātuṃ dattvā svakāṃ svakām /",
    "GR13kubjt_pu:5152": "raktapātraṃ pṛthakkuryān naivedyāni pṛthak pṛthak // KubjT_23.136 //",
    "GR13kubjt_pu:5153": "kapālaśakalaiḥ sarvaṃ pātrādau dhūpakāvadhim /",
    "GR13kubjt_pu:5154": "sānnidhyakaraṇārthaṃ tu dhūpānyaṃ sanniyojayet // KubjT_23.137 //",
    "GR13kubjt_pu:5155": "yenākṛṣṭāḥ prayānty āśu sannidhānā bhavanti hi /",
    "GR13kubjt_pu:5156": "kṣmāpalaṃ hi ca kṣmāpittaṃ narāsthi śailamadrajam // KubjT_23.138 //",
    "GR13kubjt_pu:5157": "kiñcidalisamāyuktaṃ dhūpo 'yaṃ paramārthataḥ /",
    "GR13kubjt_pu:5158": "evopacārayogena dhūpayitvā samuccaret // KubjT_23.139 //",
    "GR13kubjt_pu:5159": "vidyāṃ svadhātusaṃyuktāṃ yasya tasya śataṃ japet // KubjT_23.140 //",
    "GR13kubjt_pu:5160": "aiṃ śrīṃ hāṃ hīṃ hūṃ kusumamālinīye idaṃ pradhānadhātuṃ gṛhṇa gṛhṇa devadattasya udaragataṃ āṇimāri vaśaṅkari sarvaśatrūṇāṃ svāhā ||",
    "GR13kubjt_pu:5161": "aiṃ śrīṃ yāṃ yīṃ yūṃ yakṣiṇī jambhaya jambhaya sarvaśatrūṇāṃ devadattānām asthi bhañja bhañja āṇimāri vaśīkuru kuru svāhā || KubjT_23.140A,2 ||",
    "GR13kubjt_pu:5162": "aiṃ śrīṃ śāṃ śīṃ śūṃ śaṅkhinī śaṅkhagrahena sarvaśatrūṇāṃ devadattānāṃ āṇimāri vaśīkuru kuru majjaṃ gṛhṇa gṛhṇa svāhā || KubjT_23.140A,3 ||",
    "GR13kubjt_pu:5163": "aiṃ śrīṃ kāṃ kīṃ kūṃ kākinī kāyaṃ saṃhāraya saṃhāraya medaṃ sarvaśatrūṇāṃ devadattānāṃ āṇimāri vaśīkuru kuru svāhā || KubjT_23.140A,4 ||",
    "GR13kubjt_pu:5164": "aiṃ śrīṃ lāṃ līṃ lūṃ lākinī sarvaśatrūṇāṃ devadattānāṃ āṇimāri vaśīkuru kuru māṃsaṃ bhakṣaya bhakṣaya stambhaya stambhaya svāhā || KubjT_23.140A,5",
    "GR13kubjt_pu:5165": "aiṃ śrīṃ rāṃ rīṃ rūṃ rākiṇī āṇimāri vaśīkuru kuru sarvaśatrūṇāṃ devadattānāṃ raktaṃ gṛhṇa gṛhṇa svāhā || KubjT_23.140A,6 ||",
    "GR13kubjt_pu:5166": "aiṃ śrīṃ ḍāṃ ḍīṃ ḍūṃ ḍākinī sarvaśatrūṇāṃ devadattānāṃ āṇimāri vaśīkuru kuru tvacadhātuṃ gṛhṇa gṛhṇa svāhā || KubjT_23.140A,7 ||",
    "GR13kubjt_pu:5167": "śataṃ śataṃ japitvā tu ekaikāyāḥ samarpayet /",
    "GR13kubjt_pu:5168": "gṛhṇantv idaṃ mayā dattam atrājñā pārameśvarī // KubjT_23.141 //",
    "GR13kubjt_pu:5169": "duḥkhito 'haṃ virakto 'haṃ bhraṣṭo 'haṃ samayojjhitaḥ /",
    "GR13kubjt_pu:5170": "gṛhṇantu devatāḥ kṣipraṃ mayā dattāṃ svakāṃ tanum // KubjT_23.142 //",
    "GR13kubjt_pu:5171": "ājñā yadi pramāṇo 'sti pramāṇaṃ yadi cānvayam /",
    "GR13kubjt_pu:5172": "tena satyena gṛhṇantu matpradattaṃ marīcayaḥ // KubjT_23.143 //",
    "GR13kubjt_pu:5173": "evaṃ viraktadehas tu yāvat kuryād dine dine /",
    "GR13kubjt_pu:5174": "tāvad āyānti yoginyaḥ saptame 'hani bhāsurāḥ // KubjT_23.144 //",
    "GR13kubjt_pu:5175": "jñānasiddhiprasiddhasya saptarātrāntakāvadhim /",
    "GR13kubjt_pu:5176": "kṣapayanty anyathā naiva śīghraṃ saṃhārayanti tāḥ // KubjT_23.145 //",
    "GR13kubjt_pu:5177": "atha ced duṣṭakarmāṇāṃ nigrahedaṃ prakārayet /",
    "GR13kubjt_pu:5178": "tad ātmāṅgasamudbhūtaṃ kiñcid dravyaṃ na gṛhṇayet // KubjT_23.146 //",
    "GR13kubjt_pu:5179": "brahmaṇālepya-m-ātmānaṃ paścād dhyānaṃ niyojayet /",
    "GR13kubjt_pu:5180": "paramātmasvarūpo 'haṃ bhairavo 'haṃ mahāprabhuḥ // KubjT_23.147 //",
    "GR13kubjt_pu:5181": "iti matvā prayuñjīta ṣoḍhānyāsaṃ svake tanau /",
    "GR13kubjt_pu:5182": "kṛtvā ṣoḍaśa vārāṇi tato vajratanur bhavet // KubjT_23.148 //",
    "GR13kubjt_pu:5183": "athātaḥ sampravakṣyāmi lohake sādhanaṃ yathā /",
    "GR13kubjt_pu:5184": "ayutaikena siddhiḥ syāl liṅge vai paścimāmukhe // KubjT_23.149 //",
    "GR13kubjt_pu:5185": "svayambhau bāṇaliṅge vā itare vāpi suvrate /",
    "GR13kubjt_pu:5186": "tatra sthitvā japed evam ekacittaḥ samāhitaḥ // KubjT_23.150 //",
    "GR13kubjt_pu:5187": "sadā kruddhena kartavyaṃ nigrahaṃ saptavāsaraiḥ /",
    "GR13kubjt_pu:5188": "śatam aṣṭottareṇaiva yāvat tannigraho bhavet // KubjT_23.151 //",
    "GR13kubjt_pu:5189": "ṭha ṭha ya lā ba hā ma mi mi hi hi sa gra sa gra || KubjT_23.151A,1 ||",
    "GR13kubjt_pu:5190": "kaṃ mu a hūṃ hūṃ la jva la jva na śa nā ra gho || KubjT_23.151A,2 ||",
    "GR13kubjt_pu:5191": "pa rū ra gho ra gho a ra śva the ma pra tha ma pra || KubjT_23.151A,3 ||",
    "GR13kubjt_pu:5192": "tha ma pra śa vi ā śa vi ā da bhiṃ da bhiṃ ya || KubjT_23.151A,4 ||",
    "GR13kubjt_pu:5193": "śa dhvaṃ vi ya śa dhvaṃ vi tha ma tha ma sa gra || KubjT_23.151A,5 ||",
    "GR13kubjt_pu:5194": "sa gra kaṃ mu aka ha lo hi e hi e ya rā śva me ra || KubjT_23.151A,6 ||",
    "GR13kubjt_pu:5195": "pa ya rā pa rā pa ya vā de ya sā hā ṭṭa ṅgā || KubjT_23.151A,7 ||",
    "GR13kubjt_pu:5196": "li sphu vi ye ta pa dhi ṇā ga hā ma ya kā ha lo || KubjT_23.151A,8 ||",
    "GR13kubjt_pu:5197": "mo na ya rā śva 'je ste ma na aiṃ || KubjT_23.151A,9 ||",
    "GR13kubjt_pu:5198": "atordhve yantrakarmāṇi nigrahānugrahaṃ prati /",
    "GR13kubjt_pu:5199": "kṛtvā kuṇḍalikās tisro aṣṭau dvādaśa ṣoḍaśa // KubjT_23.152 //",
    "GR13kubjt_pu:5200": "ya madhye kṣe ma me da abhyantaracakre vidikṣu hūṃkāreṇa nāma vidarbhya yac ca ni rā [rā] ja sa do [do] ru ṇa yo [yo] ni ra [ya] iti dvitīyacakre l",
    "GR13kubjt_pu:5201_0": "oṃ hrīḥ ṣṭrīḥ vikṛtānana hūṃ hūṃ phaṭ phaṭ amukaṃ māraya vidveṣaya uccāṭaya vaśīkuru",
    "GR13kubjt_pu:5201_1": "ākṛṣṭiṃ kuru śāntiṃ kuru puṣṭiṃ kuru stobhaṃ kuru stambhaṃ kuru hūṃ hūṃ phaṭ phaṭ",
    "GR13kubjt_pu:5201_2": "ṭha ṭha tṛtīyacakre māraṇe hūṃ vidveṣe hraṃḥ uccāṭe hyaḥ vaśe hsklīṃ ākṛṣṭau hrīṃ",
    "GR13kubjt_pu:5201_3": "śāntike sphauṃ pauṣṭike sphaḥ stobhe hrūṃ mohe hlauṃ stambhe hlūṃ || KubjT_23.152A ||",
    "GR13kubjt_pu:5202": "madhye yakāralopasya lopye niṣkadvayasya ca /",
    "GR13kubjt_pu:5203": "karmakarmāṇurūpeṇa śeṣā varṇā yathāsukham // KubjT_23.153 //",
    "GR13kubjt_pu:5204": "athātaḥ sampravakṣyāmi svapnamānavakāmbikām /",
    "GR13kubjt_pu:5205": "prāṇaṃ vahnisamārūḍhaṃ mātrādvādaśabheditam // KubjT_23.154 //",
    "GR13kubjt_pu:5206": "akṣarāntaritaṃ kṛtvā saṣaḍaṅgā bhaved ume /",
    "GR13kubjt_pu:5207": "hrasvā tyājyā prayatnena dīrghā grāhyā sulocane // KubjT_23.155 //",
    "GR13kubjt_pu:5208": "ayutaṃ pūrvasevāyāṃ pañcapraṇavasampuṭe /",
    "GR13kubjt_pu:5209": "raktāśvamārakusumaiḥ sidhyate nātra saṃśayaḥ // KubjT_23.156 //",
    "GR13kubjt_pu:5210": "aṣṭottaraśataṃ japtvā śayyārūḍho niśāsu ca /",
    "GR13kubjt_pu:5211": "śubhāśubhaṃ vaded rātrau siddhavidyāṃ tu kaulikīm // KubjT_23.157 //",
    "GR13kubjt_pu:5212": "athānyam api vakṣyāmi prayogaṃ mṛtyunāśanam /",
    "GR13kubjt_pu:5213": "saṅkocya mūlacakran tu janmasthaṃ dhārayet kṣaṇāt // KubjT_23.158 //",
    "GR13kubjt_pu:5214": "saṅghaṭṭe pīḍanaṃ kṛtvā lambakaṃ tu vidārayet /",
    "GR13kubjt_pu:5215": "lambakāmṛtasantṛpto jayen mṛtyuṃ na saṃśayaḥ // KubjT_23.159 //",
    "GR13kubjt_pu:5216": "dāhaśoṣas tu santāpo vaivarṇaṃ vā mahadbhutam /",
    "GR13kubjt_pu:5217": "nāśayeta varārohe anenābhyāsayogataḥ // KubjT_23.160 //",
    "GR13kubjt_pu:5218": "rasanāṃ śūnyamadhyasthāṃ kṛtvā caiva nirāśrayam /",
    "GR13kubjt_pu:5219": "na dantair daśanān spṛṣṭvā oṣṭhau naiva parasparam // KubjT_23.161 //",
    "GR13kubjt_pu:5220": "tyajya sparśanam eteṣāṃ jinen mṛtyuṃ na saṃśayaḥ /",
    "GR13kubjt_pu:5221": "eṣa mṛtyuñjayo yogo na bhūto na bhaviṣyati // KubjT_23.162 //",
    "GR13kubjt_pu:5222": "nābhicakrād adhaś cāgnir nivṛtte tu gamāgame /",
    "GR13kubjt_pu:5223": "dvandvātītaṃ padaṃ devi cintātītaṃ pracakṣyate // KubjT_23.163 //",
    "GR13kubjt_pu:5224": "pṛṣṭhavaṃśa-adhastāt tu spandane vilayaṃ gate /",
    "GR13kubjt_pu:5225": "kālātītaṃ paraṃ sthānaṃ cintātītam ihocyate // KubjT_23.164 //",
    "GR13kubjt_pu:5226": "gudaguhyāntare granthiḥ sīvanyā badirāsthivat /",
    "GR13kubjt_pu:5227": "jarātītaṃ padaṃ divyaṃ bhāvātītaṃ pracakṣyate // KubjT_23.165 //",
    "GR13kubjt_pu:5228": "gudaguhyāntare granthir guhādhāre sukhodaye /",
    "GR13kubjt_pu:5229": "parānandapadaṃ divyaṃ cintātītaṃ tu kathyate // KubjT_23.166 //",
    "GR13kubjt_pu:5230": "rājadantadvayor madhye adhastāt pīḍayed bhṛśam /",
    "GR13kubjt_pu:5231": "ūrdhvadṛṣṭiṃ parāṃ kṛtvā evam etat samabhyaset // KubjT_23.167 //",
    "GR13kubjt_pu:5232": "anena jayate mṛtyuṃ nātra kāryavicāraṇāt /",
    "GR13kubjt_pu:5233": "nādānte saṃsthitaṃ lakṣyaṃ pañcatattvasya madhyagam // KubjT_23.168 //",
    "GR13kubjt_pu:5234": "catuṣkalasamopetaṃ tatra sthitvā japet priye /",
    "GR13kubjt_pu:5235": "jarā mṛtyuś ca rogāś ca ītayo vividhāś ca ye // KubjT_23.169 //",
    "GR13kubjt_pu:5236": "naśyante nātra sandehas tuhinaṃ tu raver yathā /",
    "GR13kubjt_pu:5237": "adhaḥ prāṇaṃ samānīya kuṇḍalīpadamadhyagam // KubjT_23.170 //",
    "GR13kubjt_pu:5238": "tatra rundhyāt prayatnena vṛttirājavivarjitam /",
    "GR13kubjt_pu:5239": "ye prāṇās te mahājīve gatāyur vīravandite // KubjT_23.171 //",
    "GR13kubjt_pu:5240": "tatrāsaktaḥ sadā devi mṛtyujid bhavate kṣaṇāt /",
    "GR13kubjt_pu:5241": "kathitaṃ sarahasyaṃ tu sugopyaṃ tu tavānaghe // KubjT_23.172 //",
    "GR13kubjt_pu:5242": "ṣoḍhānyāsavidhānaṃ tu pūrvaṃ tu kathitaṃ mayā /",
    "GR13kubjt_pu:5243": "nirodhotkramaṇādīnāṃ kiṃ tvedaṃ na prakāśayet // KubjT_23.173 //",
    "GR13kubjt_pu:5244": "iti kulālikāmnāye śrīkubjikāmate triṣkālajñānam utkrāntisambandha [iti]",
    "GR13kubjt_pu:5245": "trayoviṃśatimaḥ paṭalaḥ",
    "GR13kubjt_pu:5246": "śrīkubjikā uvāca devadeva mahādeva śaśāṅkakṛtaśekhara /",
    "GR13kubjt_pu:5247": "tadgrahākhye tu ye rudrāḥ sṛṣṭinyāsena me śrutāḥ // KubjT_24.1 //",
    "GR13kubjt_pu:5248": "saṃhāreṇa sureśāna kathayasva prasādataḥ /",
    "GR13kubjt_pu:5249": "niścayārthaṃ mahādeva kṣakārādyā yathāsphuṭam // KubjT_24.2 //",
    "GR13kubjt_pu:5250": "śrībhairava uvāca kathayāmi na sandehaḥ sphuṭārthaṃ tadgrahātmakam /",
    "GR13kubjt_pu:5251": "pañcāśadvyutkrameṇaiva śṛṇuṣva gadato mama // KubjT_24.3 //",
    "GR13kubjt_pu:5252": "kṣa saṃvartaḥ sthitaḥ krodhe ha prāṇe lākulī sthitaḥ /",
    "GR13kubjt_pu:5253": "sa bhṛguḥ śukrato nityaṃ ṣa śveto majjam āsthitaḥ // KubjT_24.4 //",
    "GR13kubjt_pu:5254": "śa bakīśo 'sthimadhye tu va khaḍgīśaḥ sirānvitaḥ /",
    "GR13kubjt_pu:5255": "la pinākī sthito māṃse ra bhujaṅgo 'sṛgāsthitaḥ // KubjT_24.5 //",
    "GR13kubjt_pu:5256": "ya vālīśas tvacāmadhye kathitaṃ tava suvrate /",
    "GR13kubjt_pu:5257": "mahākālo makāras tu hṛdaye sarvajantuṣu // KubjT_24.6 //",
    "GR13kubjt_pu:5258": "dviraṇḍas tu bha nābhyāṃ tu ba vaṃśe chagalaṇḍinaḥ /",
    "GR13kubjt_pu:5259": "pha śikhī vāmapārśve tu kathitaṃ tu varānane // KubjT_24.7 //",
    "GR13kubjt_pu:5260": "pakāro lohito rudro dakṣiṇe kukṣim āśritaḥ /",
    "GR13kubjt_pu:5261": "na meṣo vāmapāde tu dha mīno jaṅgham āśritaḥ // KubjT_24.8 //",
    "GR13kubjt_pu:5262": "da dhātṛ jānumadhye tu saṃsthito varavarṇini /",
    "GR13kubjt_pu:5263": "tha diṇḍī ūrudeśe tu ta āṣāḍhī tatordhvataḥ // KubjT_24.9 //",
    "GR13kubjt_pu:5264": "loṇa umākānta pāde tu dakṣiṇe ca mahābalaḥ ḍhārdhanārī sthito devi jaṅghikāyāṃ varānane ḍakāre dāruko rudro jānumadhye prakīrtitaḥ /",
    "GR13kubjt_pu:5265": "ṭha lāṅgaly ūrudeśe tu nātra kāryavicāraṇāt // KubjT_24.11 //",
    "GR13kubjt_pu:5266": "someśvaras ṭakāre tu jaṅghāmūle sthitas tu saḥ /",
    "GR13kubjt_pu:5267": "ña haste saṃsthitaḥ śarmā jhājeśo vāmabāhugaḥ // KubjT_24.12 //",
    "GR13kubjt_pu:5268": "ja caturmukha madhye tu cha ekākṣas tu kakṣagaḥ /",
    "GR13kubjt_pu:5269": "cakāraḥ kūrma evātra śikhare vāmake sthitaḥ // KubjT_24.13 //",
    "GR13kubjt_pu:5270": "atordhve dakṣiṇe haste ṅādikāntam ataḥ śṛṇu /",
    "GR13kubjt_pu:5271": "ṅakāra[ḥ] kara-agre tu ekarudro vyavasthitaḥ // KubjT_24.14 //",
    "GR13kubjt_pu:5272": "gha śiveśaḥ karasyordhve ga pracaṇḍaś ca kurpare /",
    "GR13kubjt_pu:5273": "kha caṇḍo bāhumadhye tu ka krodhaḥ śikhare sthitaḥ // KubjT_24.15 //",
    "GR13kubjt_pu:5274": "aḥ mahāsenarudras tu visargabrahmarandhragaḥ /",
    "GR13kubjt_pu:5275": "aṃ krūro madhyaghaṇṭānte au 'nugrahīśordhva-oṣṭhake // KubjT_24.16 //",
    "GR13kubjt_pu:5276": "o oṣṭhe sadyadevas tu ai bhauktī dvija-m-ūrdhvagaḥ /",
    "GR13kubjt_pu:5277": "e jhaṇṭīśo ' dhapaṅktis tu dvijabhūto vyavasthitaḥ // KubjT_24.17 //",
    "GR13kubjt_pu:5278": "ḹ haro vāmagaṇḍe tu ḷ sthāṇur dakṣagaṇḍagaḥ /",
    "GR13kubjt_pu:5279": "ṝ tithīśa iḍāyāṃ tu ṛ bhārabhūti piṅgalā // KubjT_24.18 //",
    "GR13kubjt_pu:5280": "ū arghīśo vāmakarṇe u amarīśas tu dakṣiṇe /",
    "GR13kubjt_pu:5281": "ī trimūrtir vāmacakṣuṣi i sūkṣma dakṣacakṣugaḥ // KubjT_24.19 //",
    "GR13kubjt_pu:5282": "ā ananto maṇḍale vaktre a śrīkaṇṭho lalāṭagaḥ /",
    "GR13kubjt_pu:5283": "tadgrahe rudra-m-ākhyātā mālinyāṃ śṛṇu sāmpratam // KubjT_24.20 //",
    "GR13kubjt_pu:5284": "vāme phetkārikā caiva dahanī dakṣapādagā /",
    "GR13kubjt_pu:5285": "sāvitrī caiva gāyatrī au o jaṅghau prakīrtitau // KubjT_24.21 //",
    "GR13kubjt_pu:5286": "e ai jānū kriyā jñānī tārā takāram ūrugā /",
    "GR13kubjt_pu:5287": "śukradevīty anusvāraṃ śukraṃ devyās tu bhairavi // KubjT_24.22 //",
    "GR13kubjt_pu:5288": "śa guhyaṃ kusumākhyā ca mahākālī nitambagā /",
    "GR13kubjt_pu:5289": "kṣa saṃhārī sthitā nābhau ṣodaraṃ lambanodarā // KubjT_24.23 //",
    "GR13kubjt_pu:5290": "ha prāṇe ambikā devī sakāre ca parāparā /",
    "GR13kubjt_pu:5291": "āmoṭī tadgataṃ kṣīram ā varṇaṃ parikīrtitam // KubjT_24.24 //",
    "GR13kubjt_pu:5292": "pūtanā chagalaṇḍā ca la-chau stanau prakīrtitau /",
    "GR13kubjt_pu:5293": "pāvanī tu pa hṛllagnā jayantyā śūlajā smṛtā // KubjT_24.25 //",
    "GR13kubjt_pu:5294": "dīpanī śūladaṇḍā tu rephaṃ dakṣakare sthitam /",
    "GR13kubjt_pu:5295": "kapālinī vāmakare ṭa varṇaḥ parikīrtitaḥ // KubjT_24.26 //",
    "GR13kubjt_pu:5296": "icchāśaktir visargākhyā karapṛṣṭhāv ubhāv api /",
    "GR13kubjt_pu:5297": "kurdanī jhaṅkarī caiva ña-jhāv aṅgulayaḥ kramāt // KubjT_24.27 //",
    "GR13kubjt_pu:5298": "sampūrṇapūrṇimā caiva ṭhavarṇas talahastayoḥ /",
    "GR13kubjt_pu:5299": "vināyakī ca lāmā ca ḍa-ḍhau bāhudvayaṃ priye // KubjT_24.28 //",
    "GR13kubjt_pu:5300": "vāyuvegā ca bhīṣaṇyā skandhayor ubhayor api /",
    "GR13kubjt_pu:5301": "va kaṇṭhe śikhivāhinyā a vāg vāgeśvarī matā // KubjT_24.29 //",
    "GR13kubjt_pu:5302": "māyā devī i jihvā tu jihvā devyā virājate /",
    "GR13kubjt_pu:5303": "khirvirā ghoraghoṣā ca śivā kālī ca kaṅkaṭā // KubjT_24.30 //",
    "GR13kubjt_pu:5304": "kavarge daśanās tīkṣṇā evaṃ devyā virājate /",
    "GR13kubjt_pu:5305": "bakāraṃ vadanaṃ tasyā vajriṇī śaktir avyayā // KubjT_24.31 //",
    "GR13kubjt_pu:5306": "ī guhyaśakti nādasthā nāsāyāṃ netramadhyataḥ /",
    "GR13kubjt_pu:5307": "prajñā ca mohanī caiva ū u bhūṣaṇa-m-īkṣagau // KubjT_24.32 //",
    "GR13kubjt_pu:5308": "nārāyaṇī ṇa karṇau tu vāmadakṣiṇayor ubhau /",
    "GR13kubjt_pu:5309": "priyadarśanā dha netrasthā ubhau netrau virājate // KubjT_24.33 //",
    "GR13kubjt_pu:5310": "cāmuṇḍā ca lalāṭasthā tha vaktraṃ grasanī smṛtā /",
    "GR13kubjt_pu:5311": "ḹ ḷ ṛ ṝ tu śāntyādyāḥ śiromālā tu mālinī // KubjT_24.34 //",
    "GR13kubjt_pu:5312": "nādinī tu śikhāntasthā nakārākṣarasambhavā /",
    "GR13kubjt_pu:5313": "mālinyās tadgraho hy eṣa śaktitrayam ataḥ śṛṇu // KubjT_24.35 //",
    "GR13kubjt_pu:5314": "kriyā ca śukrasahitā bindu-ardhendusaṃyutā /",
    "GR13kubjt_pu:5315": "nādaśaktiśikhākrāntā prathamaṃ bījam uttamam // KubjT_24.36 //",
    "GR13kubjt_pu:5316": "ambikā śūladaṇḍasthā guhyaśaktyā tv alaṅkṛtā /",
    "GR13kubjt_pu:5317": "binduyuktaṃ dvitīyaṃ tu tṛtīyaṃ śṛṇu sāmpratam // KubjT_24.37 //",
    "GR13kubjt_pu:5318": "vāktattvaṃ kevalaṃ śuddhaṃ ghoraghoṣā tathāparā /",
    "GR13kubjt_pu:5319": "dakṣajaṅghāsamāyuktā dīpanī dakṣajānugā // KubjT_24.38 //",
    "GR13kubjt_pu:5320": "ambikā dīpanīsaṃsthā guhyaśaktīcchayānvitā /",
    "GR13kubjt_pu:5321": "ambikā ca parārūḍhā icchāyuktaṃ padaṃ bhavet // KubjT_24.39 //",
    "GR13kubjt_pu:5322": "abhinnā pāvanī tadvac chūladaṇḍaṃ tathaiva ca /",
    "GR13kubjt_pu:5323": "mahākālīsvarūpeṇa daśanaṃ tu caturthakam 1 // KubjT_24.40 //",
    "GR13kubjt_pu:5324": "gāyatryā bheditaṃ kāryaṃ jñānabhinnā ca dīpanī /",
    "GR13kubjt_pu:5325": "mohanyā bheditaṃ prāṇaṃ mahākālyā samāhitam // KubjT_24.41 //",
    "GR13kubjt_pu:5326": "ṣaḍakṣaraṃ dvitīyaṃ tu padaṃ devyāḥ samuddhṛtam /",
    "GR13kubjt_pu:5327": "gāyatryā bheditaṃ kṛtvā ghoraghoṣā mahābalā // KubjT_24.42 //",
    "GR13kubjt_pu:5328": "dīpanīṃ kevalāṃ dadyāt prajñayā śūladaṇḍakam /",
    "GR13kubjt_pu:5329": "jñānabhinnaṃ tu hṛdayaṃ prāṇaṃ jīvasamanvitam // KubjT_24.43 //",
    "GR13kubjt_pu:5330": "sāvitrīsahitaṃ kāryaṃ padaṃ vidyāt tṛtīyakam /",
    "GR13kubjt_pu:5331": "dakṣajaṅghāsamāyuktā ghoraghoṣā kuleśvarī // KubjT_24.44 //",
    "GR13kubjt_pu:5332": "dīpanī kevalā cātra nitambaṃ mohanānvitam /",
    "GR13kubjt_pu:5333": "kālikā jihvayā yuktā caturthaṃ caturakṣaram // KubjT_24.45 //",
    "GR13kubjt_pu:5334": "bhīṣaṇānāsamāyuktā mahākālī tu kevalā /",
    "GR13kubjt_pu:5335": "bhīṣaṇā guhyaśaktisthā lambikā kevalāpy ataḥ // KubjT_24.46 //",
    "GR13kubjt_pu:5336": "nārāyaṇī jñānaśaktyā yuktā syāt pañcamaṃ padam /",
    "GR13kubjt_pu:5337": "vajriṇī tu mahākālī dvir abhyāsaṃ tu kārayet // KubjT_24.47 //",
    "GR13kubjt_pu:5338": "pāvanī māyayā bhinnā abhinnā śikhivāhinī /",
    "GR13kubjt_pu:5339": "dvir abhyāsam idaṃ kāryaṃ prāṇam icchāsamanvitaṃ // KubjT_24.48 //",
    "GR13kubjt_pu:5340": "ṣaṣṭhamaṃ tu padaṃ devyā uddhṛtaṃ tu navākṣaram /",
    "GR13kubjt_pu:5341": "ambikā jñānabhinnā vai dīpanyā ca catuṣṭayam // KubjT_24.49 //",
    "GR13kubjt_pu:5342": "bhūṣitaṃ bhūṣaṇenaiva vāmakarṇasya suvrate /",
    "GR13kubjt_pu:5343": "dīpanyā kevalā caiva caturdhā tu prakalpayet // KubjT_24.50 //",
    "GR13kubjt_pu:5344": "navavarṇam idaṃ devi saptamaṃ padam uddhṛtam /",
    "GR13kubjt_pu:5345": "ambikā śūladaṇḍasthā guhyaśaktyā vibhūṣitā // KubjT_24.51 //",
    "GR13kubjt_pu:5346": "punar eva tathāpy evaṃ śūladaṇḍāsane sthitā /",
    "GR13kubjt_pu:5347": "prajñāyuktā tu kartavyā vāmapādaṃ tataḥ punaḥ // KubjT_24.52 //",
    "GR13kubjt_pu:5348": "śūladaṇḍāsanāsīnaṃ jñānadevyā hy alaṅkṛtam /",
    "GR13kubjt_pu:5349": "prāṇaṃ jīvasamāyuktaṃ śūladaṇḍāsane sthitam // KubjT_24.53 //",
    "GR13kubjt_pu:5350": "sāvitryā sahitaṃ kāryaṃ bhūṣitaṃ bhūṣaṇena tu /",
    "GR13kubjt_pu:5351": "vāmakarṇasya deveśi kriyādevyā tataḥ punaḥ // KubjT_24.54 //",
    "GR13kubjt_pu:5352": "binduyuktaṃ tu kartavyaṃ padaṃ devyās tu cāṣṭamam /",
    "GR13kubjt_pu:5353": "kubje te prītipūrveṇa kathitaṃ tu viśeṣataḥ // KubjT_24.55 //",
    "GR13kubjt_pu:5354": "phetkārādiniyogena nādiphāntaṃ tu mālinī /",
    "GR13kubjt_pu:5355": "vidyātrayaṃ tathāpy evaṃ [']ghoryāṣṭakasamanvitam // KubjT_24.56 //",
    "GR13kubjt_pu:5356": "dvādaśāṅgaṃ tu suśroṇi vidyāṅgāś ca navātmakam /",
    "GR13kubjt_pu:5357": "navātmā-aṅgasaṃyuktaṃ mālinyāṅgasamanvitam // KubjT_24.57 //",
    "GR13kubjt_pu:5358": "nigrahas tu samākhyāto vilomenopadeśataḥ /",
    "GR13kubjt_pu:5359": "athānyaṃ sampravakṣyāmi arcanaṃ vidhipūrvakam // KubjT_24.58 //",
    "GR13kubjt_pu:5360": "kaulikena vidhānena yathāśāstravidhānataḥ /",
    "GR13kubjt_pu:5361": "susame bhūpradeśe tu gomayenopalepite // KubjT_24.59 //",
    "GR13kubjt_pu:5362": "yogapīṭhe 'thavā ramye gandhadhūpasuvāsite /",
    "GR13kubjt_pu:5363": "puṣpaprakarasaṅkīrṇe sugupte janavarjite // KubjT_24.60 //",
    "GR13kubjt_pu:5364": "tatrārcanaṃ samārabhya ekacitto dṛḍhavrataḥ /",
    "GR13kubjt_pu:5365": "śuklavastraparīdhānaḥ suklayajñopavītinaḥ // KubjT_24.61 //",
    "GR13kubjt_pu:5366": "śucir bhūtvā susannaddhaḥ ṣoḍhānyāsena kubjike /",
    "GR13kubjt_pu:5367": "sabāhyābhyantare dhyātvā ekacitto vyavasthitaḥ // KubjT_24.62 //",
    "GR13kubjt_pu:5368": "tataḥ karma samārabhya pūrvoktena vidhānavit /",
    "GR13kubjt_pu:5369": "kuṅkumākṣatasammiśrais trirasraṃ vartayet kramam // KubjT_24.63 //",
    "GR13kubjt_pu:5370": "raktacandanacūrṇena sindūreṇa-m-athāmbike /",
    "GR13kubjt_pu:5371": "hiṅgulena tathā rakte likhyākṣaraṃ yathoditam // KubjT_24.64 //",
    "GR13kubjt_pu:5372": "nādabindusamāyuktaṃ ṣaṭprakārasamanvitam /",
    "GR13kubjt_pu:5373": "sarvākārasamopetaṃ paramaṃ divyarūpiṇam // KubjT_24.65 //",
    "GR13kubjt_pu:5374": "tatra pūjā prakartavyā śāstroktena vidhānavit /",
    "GR13kubjt_pu:5375": "ādau pīṭhāni catvāri catvāraḥ pīṭhadevatāḥ // KubjT_24.66 //",
    "GR13kubjt_pu:5376": "yoginīpañcakaṃ caiva ḍādiyāntāḥ krameṇa tu /",
    "GR13kubjt_pu:5377": "punar mahāntārikāḥ pañca jñānaṃ ṣaḍvidham ucyate // KubjT_24.67 //",
    "GR13kubjt_pu:5378": "sraṣṭāraḥ siddhasadbhāvāḥ siddhāś catvāry anukramāt /",
    "GR13kubjt_pu:5379": "oṃkārapīṭhamadhyasthaṃ devyāyā saha vinyaset // KubjT_24.68 //",
    "GR13kubjt_pu:5380": "dakṣiṇe caiva jālākhyaṃ pūrṇapīṭhaṃ tathottare /",
    "GR13kubjt_pu:5381": "kāmarūpaṃ tato 'gre tu devyāsiddhasamanvitam // KubjT_24.69 //",
    "GR13kubjt_pu:5382": "ṣaṭprakāravidhānena kulāṣṭakam ataḥ śṛṇu /",
    "GR13kubjt_pu:5383": "prayāge tu mahākṣetre ā-kṣā-maṅgalasaṃyutā // KubjT_24.70 //",
    "GR13kubjt_pu:5384": "vairiñcī ādinā pūjyā pūrvabhāge vyavasthitā /",
    "GR13kubjt_pu:5385": "vārāṇasyāṃ mahākṣetre ī-lā-carcikasaṃyutā // KubjT_24.71 //",
    "GR13kubjt_pu:5386": "māheśī kādinā pūjyā āgneyīṃ diśam āśritā /",
    "GR13kubjt_pu:5387": "kolāgirye mahākṣetre ū-hā-yogīsamanvitā // KubjT_24.72 //",
    "GR13kubjt_pu:5388": "kaumārī cādinā pūjyā yāmyāyāṃ diśi saṃsthitā /",
    "GR13kubjt_pu:5389": "aṭṭahāse mahākṣetre ṝ-sā-siddhiharānvitā // KubjT_24.73 //",
    "GR13kubjt_pu:5390": "ṭādinā vaiṣṇavī hy evaṃ nairṛtyakoṇam āśritā /",
    "GR13kubjt_pu:5391": "jayantī ca mahākṣetre ḹ-ṣā-bhaṭṭasamanvitā // KubjT_24.74 //",
    "GR13kubjt_pu:5392": "vārāhī tādinā hy evaṃ vāruṇyāṃ diśi bhūṣitā /",
    "GR13kubjt_pu:5393": "caritre ca mahākṣetre ai-śā-kilakilānvitā // KubjT_24.75 //",
    "GR13kubjt_pu:5394": "aindrī pādyena sampūjyā vāyavyakoṇake sthitā /",
    "GR13kubjt_pu:5395": "ekāmrake mahākṣetre kālarātryā ca au-va-kā // KubjT_24.76 //",
    "GR13kubjt_pu:5396": "cāmuṇḍā yādinā pūjyā kauberīdiśi saṃsthitā /",
    "GR13kubjt_pu:5397": "devikoṭṭe mahākṣetre aḥ-hlā-bhīṣaṇasaṃyutā // KubjT_24.77 //",
    "GR13kubjt_pu:5398": "lakṣmī śādyena sampūjyā aiśānyāṃ diśi bhūṣitā /",
    "GR13kubjt_pu:5399": "kṣavarṇe kubjinīśānaṃ madhyasaṃsthaṃ prapūjayet // KubjT_24.78 //",
    "GR13kubjt_pu:5400": "ḍakāre ḍākinī pūjyā rakāre rākṣasī tathā /",
    "GR13kubjt_pu:5401": "lakāre lākinī 'py evaṃ kakāre kusumālikā // KubjT_24.79 //",
    "GR13kubjt_pu:5402": "śakāre śākinī viddhi yakāre yakṣiṇī matā /",
    "GR13kubjt_pu:5403": "bhrāmaṇī madhyataḥ pūjyā dakṣaṣaṭkaṃ prakīrtitam // KubjT_24.80 //",
    "GR13kubjt_pu:5404": "uttaraṃ sampravakṣyāmi yathāvad anupūrvaśaḥ /",
    "GR13kubjt_pu:5405": "guhyākhyā ca mahākhyā ca balākhyā maṇicandrikā // KubjT_24.81 //",
    "GR13kubjt_pu:5406": "mālinī vidyayā sārdhaṃ ṣaṭkam uttarasaṃjñakam /",
    "GR13kubjt_pu:5407": "ūrdhvataḥ siddhasantānaṃ mitrādau guravāvadhim // KubjT_24.82 //",
    "GR13kubjt_pu:5408": "ādhārīśas tu oṃkāre kuraṅgīśas tu jālake /",
    "GR13kubjt_pu:5409": "cakrīśaḥ pūrṇagiryāyāṃ mathanaṃ kāmarūpake // KubjT_24.83 //",
    "GR13kubjt_pu:5410": "yoginyaś ca yugāś caiva kramaśaḥ samprapūjayet /",
    "GR13kubjt_pu:5411": "caṇḍā ghaṇṭā mahānāsā sumukhī durmukhī balā // KubjT_24.84 //",
    "GR13kubjt_pu:5412": "revatī prathamā ghorā bhaumyā bhīmā mahābalā /",
    "GR13kubjt_pu:5413": "jayā ca vijayā caiva 'jitā caivāparājitā // KubjT_24.85 //",
    "GR13kubjt_pu:5414": "mahotkaṭā virūpākṣī śuṣkā cākāśamātarā /",
    "GR13kubjt_pu:5415": "sehārī jātahārī ca daṃṣṭrālī śuṣkarevatī // KubjT_24.86 //",
    "GR13kubjt_pu:5416": "pipīlikā puṣpahārī aśanī śaspahārikā /",
    "GR13kubjt_pu:5417": "bhadrakālī subhadrā ca bhadrabhīmā subhadrikā // KubjT_24.87 //",
    "GR13kubjt_pu:5418": "kādivarṇaiḥ prapūjyaitāḥ svaraiḥ pīṭhādhipās tathā /",
    "GR13kubjt_pu:5419": "siddhakramam idaṃ devi siddhamātṭḥ prapūjayet // KubjT_24.88 //",
    "GR13kubjt_pu:5420": "gopanīyaṃ prayatnena yadīcchec chirajīvitam /",
    "GR13kubjt_pu:5421": "na deyaṃ duṣṭabuddhīnām ity ājñā pārameśvarī // KubjT_24.89 //",
    "GR13kubjt_pu:5422": "pūjanīyaṃ prayatnena nit yam eva na saṃśayaḥ /",
    "GR13kubjt_pu:5423": "yogācārasamo yogī mānasaṃ samprapūjayet // KubjT_24.90 //",
    "GR13kubjt_pu:5424": "trikālam ekakālaṃ vā ṣoḍhānyāsaprapūrvakam /",
    "GR13kubjt_pu:5425": "ṣaṭprakāram idaṃ devi trisandhyaṃ samprapūjayet // KubjT_24.91 //",
    "GR13kubjt_pu:5426": "svaraiḥ ṣoḍaśabhir devyaḥ siddhāś caiva prapūjayet // KubjT_24.92 //",
    "GR13kubjt_pu:5427": "pīṭhaṃ pīṭheśvarīm īśaṃ pīṭhādhipasapālakam /",
    "GR13kubjt_pu:5428": "nāthadevyā samāyuktaṃ siddhadevyānvitaṃ yajet // KubjT_24.93 //",
    "GR13kubjt_pu:5429": "pañcamaṃ pīṭhamadhyasthaṃ devīcatuṣṭayānvitam /",
    "GR13kubjt_pu:5430": "siddhaiś caturbhiḥ saṃyuktaṃ pūjayet samanukramāt // KubjT_24.94 //",
    "GR13kubjt_pu:5431": "ṣaḍaṅgabhogasaṃsthānaṃ paṅkti ratnaṃ ca pañcakam /",
    "GR13kubjt_pu:5432": "guhyaṣaṭkaṃ tathā ḍādi sthānaṣaṭkam ataḥ param // KubjT_24.95 //",
    "GR13kubjt_pu:5433": "yoginīṣaṭkam etad dhi pañcakaṃ ca tataḥ punaḥ /",
    "GR13kubjt_pu:5434": "kṣetrāṣṭa-m-aṣṭakaṃ caiva aṣṭakaṃ ca catuṣṭayam // KubjT_24.96 //",
    "GR13kubjt_pu:5435": "ṣaṭkam anyat tato bāhye pūjanīyaṃ prayatnataḥ /",
    "GR13kubjt_pu:5436": "yo vetti yogyatā tasya anyathā nāmadhārakaḥ // KubjT_24.97 //",
    "GR13kubjt_pu:5437": "ṣoḍhānyāsaṃ tataḥ paścād vācanīyaṃ prayatnataḥ /",
    "GR13kubjt_pu:5438": "svabhrā caiva nirabhrā ca bhūcarī khecarī tathā // KubjT_24.98 //",
    "GR13kubjt_pu:5439": "gocarī gaṇamukhyā ca yoginyaḥ ṣaṭ kule sthitāḥ /",
    "GR13kubjt_pu:5440": "sūkṣmā caiva susūkṣmā ca antimāmṛta-m-antimā // KubjT_24.99 //",
    "GR13kubjt_pu:5441": "kāmarūpāditaḥ kṛtvā yoginyaḥ siddhasaṃyutāḥ /",
    "GR13kubjt_pu:5442": "kamalā barbarā caiva mahāntārī tṛtīyakā // KubjT_24.100 //",
    "GR13kubjt_pu:5443": "laghvinī ca caturthī syād bimbākhyā vṛddhapañcakam /",
    "GR13kubjt_pu:5444": "raktākhyā ca karālākhyā caṇḍā ucchuṣmasaṃjñikā // KubjT_24.101 //",
    "GR13kubjt_pu:5445": "khaṇḍikā pañcamī jñeyā pañca devyā udāhṛtāḥ /",
    "GR13kubjt_pu:5446": "mātaṅgī ca pulindā ca śabarī campakā tathā // KubjT_24.102 //",
    "GR13kubjt_pu:5447": "madhyataḥ kubjanāmā tu ratnabhūṣaṇabhūṣitā /",
    "GR13kubjt_pu:5448": "viśuddhānāhataṃ caiva tathā ca maṇipūrakam // KubjT_24.103 //",
    "GR13kubjt_pu:5449": "svādhiṣṭhānaṃ tathādhāraṃ pañcaratnaṃ prapūjayet /",
    "GR13kubjt_pu:5450": "ṣoḍhānyāsasya tattvajño anyathā ca vilomakṛt // KubjT_24.104 //",
    "GR13kubjt_pu:5451": "pūjyapūjakadigbhāge kramaśuddhikrameṇa tu /",
    "GR13kubjt_pu:5452": "sa ca yogyo 'nvayī śiṣyo anyathā nāmadhārakaḥ // KubjT_24.105 //",
    "GR13kubjt_pu:5453": "gandhaiś ca vividhaiḥ puṣpair javābandhūkapāṭalaiḥ /",
    "GR13kubjt_pu:5454": "karavīrakubjakuṇḍaiś ca jātīmallikacampakaiḥ // KubjT_24.106 //",
    "GR13kubjt_pu:5455": "saivalyotpalayūthībhiḥ sindūraiḥ kiṃśukais tathā /",
    "GR13kubjt_pu:5456": "ebhiś ca bahubhiś cānyaiḥ sugandhair dhūpaguggulaiḥ // KubjT_24.107 //",
    "GR13kubjt_pu:5457": "vāmāmṛtādibhir dravyaiḥ kuṇḍagolodbhavais tathā /",
    "GR13kubjt_pu:5458": "pañcāmṛtais tathā cānyair aliphalgusamanvitaiḥ // KubjT_24.108 //",
    "GR13kubjt_pu:5459": "mahāpiśitadhūpais tu nālājair dīpakaiḥ saha /",
    "GR13kubjt_pu:5460": "evaṃ kuryād vidhānena arcanaṃ vidhipūrvakam // KubjT_24.109 //",
    "GR13kubjt_pu:5461": "mahāśaṅkhārghapātreṇa arghaṃ dattvā yathākramam /",
    "GR13kubjt_pu:5462": "tasyāpi pūrvato devi maṇḍalānāṃ catuṣṭayam // KubjT_24.110 //",
    "GR13kubjt_pu:5463": "pītapuṣpaiḥ samabhyarcya ekaikasya krameṇa tu /",
    "GR13kubjt_pu:5464": "punar dakṣiṇato devi catvāraḥ kṛṣṇapuṣpakaiḥ // KubjT_24.111 //",
    "GR13kubjt_pu:5465": "uttare caiva catvāri raktapuṣpaiḥ prapūjayet /",
    "GR13kubjt_pu:5466": "catvāraḥ paścime devi śvetapuṣpaiḥ prapūjayet // KubjT_24.112 //",
    "GR13kubjt_pu:5467": "praṇāmaḥ kriyate paścād aṣṭāṅgaṃ mānasena tu /",
    "GR13kubjt_pu:5468": "stotraṃ paścāt prakurvīta tac ca devi vadāmy ah am // KubjT_24.113 //",
    "GR13kubjt_pu:5469": "namo 'stu te mahāmāye sūkṣmadehe parāpare /",
    "GR13kubjt_pu:5470": "ekākini viśuddhātme nādākhye bindumālini // KubjT_24.114 //",
    "GR13kubjt_pu:5471": "adehāc ca samutpanne acale viśvadhāriṇi /",
    "GR13kubjt_pu:5472": "mahākuṇḍalinī nitye haṃsamadhye vyavasthite // KubjT_24.115 //",
    "GR13kubjt_pu:5473": "somasūryāgnimadhyasthe vyomavyāpī parāpare /",
    "GR13kubjt_pu:5474": "oṃkāravigrahāvasthe hakārārdhārdhadhāriṇi // KubjT_24.116 //",
    "GR13kubjt_pu:5475": "vālāgraśatadhāsūkṣme anante cākṣaye 'vyaye /",
    "GR13kubjt_pu:5476": "hakārārdhakalādhāre padmakiñjalkam āśrite // KubjT_24.117 //",
    "GR13kubjt_pu:5477": "sakalākhye mahāmāye varade lokapūjite /",
    "GR13kubjt_pu:5478": "ekaikanāḍimadhyasthe marma-m-ekaikabhedini // KubjT_24.118 //",
    "GR13kubjt_pu:5479": "aṣṭatriṃśatkalā devi bhedini brahmarandhrage /",
    "GR13kubjt_pu:5480": "brahmā viṣṇuś ca rudraś ca īśvaraś ca sadāsivaḥ // KubjT_24.119 //",
    "GR13kubjt_pu:5481": "ete pañca mahāpretāḥ pādamūle vyavasthitāḥ /",
    "GR13kubjt_pu:5482": "trailokyajananī devi namas te śaktirūpiṇī // KubjT_24.120 //",
    "GR13kubjt_pu:5483": "iḍāpiṅgalamadhyasthe mṛṇālatanturūpiṇi /",
    "GR13kubjt_pu:5484": "bindumadhyagate devi kuṭile cārdhacandrike // KubjT_24.121 //",
    "GR13kubjt_pu:5485": "tuṣārakaṇikābhāse dvādaśāntāvalambini /",
    "GR13kubjt_pu:5486": "umākhye hṛdgate gauri dvādaśādityavarcase // KubjT_24.122 //",
    "GR13kubjt_pu:5487": "śūnye śūnyāntarāvasthe haṃsākhye prāṇadhāriṇi /",
    "GR13kubjt_pu:5488": "lambākhye parame devi dakṣiṇottaragāmini // KubjT_24.123 //",
    "GR13kubjt_pu:5489": "nāsāgre tu samuttīrṇe madhyasūtrapravāhini /",
    "GR13kubjt_pu:5490": "hṛllekhe paramānande tālumūrdhni vyavasthite // KubjT_24.124 //",
    "GR13kubjt_pu:5491": "nādaghaṇṭikasaṅghṛṣṭe guṇāṣṭakasamanvite /",
    "GR13kubjt_pu:5492": "sthūlasūkṣme tu saṅkṣubdhe dharmādharmapuṭadvaye // KubjT_24.125 //",
    "GR13kubjt_pu:5493": "kāryakāraṇakartṛtve triśūnye nādavigrahe /",
    "GR13kubjt_pu:5494": "parāparapare śuddhe caitanye śāśvate dhruve // KubjT_24.126 //",
    "GR13kubjt_pu:5495": "sarvavarṇadharī devi guhyatattveti viśrute /",
    "GR13kubjt_pu:5496": "aśarīre mahābhāge saṃsārārṇavatāriṇi // KubjT_24.127 //",
    "GR13kubjt_pu:5497": "jayā ca vijayā caiva jayantī cāparājitā- /",
    "GR13kubjt_pu:5498": "tumburubījamadhyasthe namas te pāpamocani // KubjT_24.128 //",
    "GR13kubjt_pu:5499": "bandhamokṣakarī devi ṣoḍaśānte vyavasthite /",
    "GR13kubjt_pu:5500": "bhrāmaṇī śaktiśūlena mahāvyūhasamanvite // KubjT_24.129 //",
    "GR13kubjt_pu:5501": "bhramaṇi bhrāmaṇī gauri māyāyantrapravāhini /",
    "GR13kubjt_pu:5502": "svacchandabhairavī devi krodha-unmattabhairavi // KubjT_24.130 //",
    "GR13kubjt_pu:5503": "pañcāśadvarṇarūpasthe tvayā rudrāḥ prakīrtitāḥ /",
    "GR13kubjt_pu:5504": "amṛtākhye ruruś caṇḍe namas te jñānabhairavi // KubjT_24.131 //",
    "GR13kubjt_pu:5505": "daṃṣṭrotkaṭe vidyujjihve tārakākṣi bhayānake /",
    "GR13kubjt_pu:5506": "namāmi devadeveśi aghore ghorarūpiṇi // KubjT_24.132 //",
    "GR13kubjt_pu:5507": "jvālāmukhī vegavatī umādevi sarasvati /",
    "GR13kubjt_pu:5508": "haṃsasvarodvahe devi gomukhi śaktimālini // KubjT_24.133 //",
    "GR13kubjt_pu:5509": "kroṣṭuke subhage devi durge kātyāyanī tathā /",
    "GR13kubjt_pu:5510": "nityaklinnāsamākhyāte rakte ekākṣare pare // KubjT_24.134 //",
    "GR13kubjt_pu:5511": "brāhmī māheśvarī caiva kaumārī vaiṣṇavī tathā /",
    "GR13kubjt_pu:5512": "vārāhī caiva māhendrī cāmuṇḍā tv abhayānanā // KubjT_24.135 //",
    "GR13kubjt_pu:5513": "yogeśī tvaṃ hi deveśi kulāṣṭakavibhūṣite /",
    "GR13kubjt_pu:5514": "aindrī caiva tu āgneyī yāmyā nairṛtyavāruṇī // KubjT_24.136 //",
    "GR13kubjt_pu:5515": "vāyavyā caiva kauberī īśānī samudāhṛtā /",
    "GR13kubjt_pu:5516": "prayāgā varuṇā kollā aṭṭahāsā jayantikā // KubjT_24.137 //",
    "GR13kubjt_pu:5517": "caritrekāmrake caiva devikoṭṭaṃ tu cāṣṭadhā /",
    "GR13kubjt_pu:5518": "tathā kālī umā devī devadūti namo 'stu te // KubjT_24.138 //",
    "GR13kubjt_pu:5519": "bhadrakāli mahādevi carmamuṇḍe bhayāvahe /",
    "GR13kubjt_pu:5520": "mahocchuṣme mahāśānte namas te śaktirūpiṇi // KubjT_24.139 //",
    "GR13kubjt_pu:5521": "bhūr bhuvaḥ sveti svāhānte dayāṃ nāthe kuruṣva me /",
    "GR13kubjt_pu:5522": "jñānārthino mahāmāye etad icchāmi veditum // KubjT_24.140 //",
    "GR13kubjt_pu:5523": "yas tv idaṃ paṭhate stotraṃ trisandhyaṃ caiva mānavaḥ /",
    "GR13kubjt_pu:5524": "prāpnoti cintitān kāmān strīṇāṃ bhavati vallabhaḥ // KubjT_24.141 //",
    "GR13kubjt_pu:5525": "iti śivaśaktisamarasamahāmāyāstavaḥ samāptaḥ",
    "GR13kubjt_pu:5526": "śrīkubjikā uvāca kulajānāṃ maheśāna pavitrārohaṇaṃ katham /",
    "GR13kubjt_pu:5527": "kasmin kāle kathaṃ kāryaṃ kimarthaṃ vada me prabho // KubjT_24.142 //",
    "GR13kubjt_pu:5528": "śrībhairava uvāca purā devāsurair devi kṣīrodo mathito yadā /",
    "GR13kubjt_pu:5529": "tatra netro mahābhāge kaśyapasya suto balī // KubjT_24.143 //",
    "GR13kubjt_pu:5530": "manthāne yojito bhadre viṣanidrāvimūrchitaḥ /",
    "GR13kubjt_pu:5531": "na śaknoti talasyānte varṣāsu vasituṃ yadā // KubjT_24.144 //",
    "GR13kubjt_pu:5532": "tenāhaṃ rādhito devi pavitreṇa mahātmanā /",
    "GR13kubjt_pu:5533": "divyaṃ varṣasahasraṃ tu vāyubhakṣo mahābalaḥ // KubjT_24.145 //",
    "GR13kubjt_pu:5534": "tuṣṭo 'haṃ tasya deveśi kiṃ kartavyaṃ puroditam /",
    "GR13kubjt_pu:5535": "tato 'sau daṇḍavad bhūmau mama pādāgrataḥ sthitaḥ // KubjT_24.146 //",
    "GR13kubjt_pu:5536": "prāvṛṭkāle na śaknomi talānte vasituṃ hara /",
    "GR13kubjt_pu:5537": "tataḥ so 'pi mayā devi karābhyāṃ gṛhya bhūtalāt // KubjT_24.147 //",
    "GR13kubjt_pu:5538": "śirasā dhārito devi jaṭājūṭe varānane /",
    "GR13kubjt_pu:5539": "tataḥ sarvais tu deveśi śirasā dhāritaḥ śuciḥ // KubjT_24.148 //",
    "GR13kubjt_pu:5540": "daśakoṭis tu pūjānāṃ pavitrārohaṇe samā /",
    "GR13kubjt_pu:5541": "vṛthā dīkṣā vṛthā jñānaṃ gurvārādhanam eva ca // KubjT_24.149 //",
    "GR13kubjt_pu:5542": "harate nāgarājas tu vinā devi pavitrakāt /",
    "GR13kubjt_pu:5543": "vṛthā pariśramas tasya yo na kuryāt pavitrakam // KubjT_24.150 //",
    "GR13kubjt_pu:5544": "tasmāt sarvaprayatnena kartavyaṃ kulajaiḥ priye /",
    "GR13kubjt_pu:5545": "āṣāḍhe śuklapakṣe tu mithunasthe divākare // KubjT_24.151 //",
    "GR13kubjt_pu:5546": "tadālābhe prakartavyaṃ karkaṭasthe divākare /",
    "GR13kubjt_pu:5547": "avirodhena kartavyaṃ yāvat syāt tulapūrṇimā // KubjT_24.152 //",
    "GR13kubjt_pu:5548": "sauvarṇaṃ tu kṛtaṃ sūtraṃ sūkṣmaṃ tu triguṇīkṛtam /",
    "GR13kubjt_pu:5549": "tatra tantuśataṃ proktaṃ granthipādaṃ guror matam // KubjT_24.153 //",
    "GR13kubjt_pu:5550": "pūjyasya dvyadhikaṃ kāryaṃ pratipūjye caturādhikam /",
    "GR13kubjt_pu:5551": "saptādhikaṃ śivasyoktaṃ yogeśīnāṃ ṣaḍuttaram // KubjT_24.154 //",
    "GR13kubjt_pu:5552": "vidyāpīṭhasya sarvasya kuryāt tac ca ṣaḍuttaram /",
    "GR13kubjt_pu:5553": "pādukānāṃ prakartavyaṃ śatam aṣṭādhikaṃ priye // KubjT_24.155 //",
    "GR13kubjt_pu:5554": "aṣṭatriṃśac ca granthyo vai pañcāśad vā vikalpanā /",
    "GR13kubjt_pu:5555": "aṣṭādhikaṃ guror uktaṃ vaṭukasya tathā bhavet // KubjT_24.156 //",
    "GR13kubjt_pu:5556": "athavā rājataṃ sūtram abhāvād vastrajaṃ bhavet /",
    "GR13kubjt_pu:5557": "śuklasūtraṃ samādāya triguṇaṃ triguṇīkṛtam // KubjT_24.157 //",
    "GR13kubjt_pu:5558": "tena tantuśataṃ kuryād aṣṭādhikaṃ mahātape /",
    "GR13kubjt_pu:5559": "śrīkaṇṭhādi caturviṃśair ajeśādyais tu ṣoḍaśa // KubjT_24.158 //",
    "GR13kubjt_pu:5560": "aṣṭābhiś ca mahākālair vidyāmātā catuṣṭayam /",
    "GR13kubjt_pu:5561": "ṣaṭtantu ḍādiṣaṭkasya kulāṣṭe cāṣṭatantukam // KubjT_24.159 //",
    "GR13kubjt_pu:5562": "granthayaś ca yathāśobhā yathāśaktyā pavitrakam /",
    "GR13kubjt_pu:5563": "gorocanā prakartavyā athavā kuṅkumena tu // KubjT_24.160 //",
    "GR13kubjt_pu:5564": "evaṃ niṣpādayitvā tu yāgaṃ kṛtvā varānane /",
    "GR13kubjt_pu:5565": "dātavyaṃ bhaktiyuktena pūjānte tu pavitrakam // KubjT_24.161 //",
    "GR13kubjt_pu:5566": "gītaṃ nṛtyaṃ prakartavyaṃ sa evātra varānane /",
    "GR13kubjt_pu:5567": "hindolaṃ vātha kartavyaṃ mandatārayutena tu // KubjT_24.162 //",
    "GR13kubjt_pu:5568": "prāptāḥ samayino ye tu te pūjyās tu prayatnataḥ /",
    "GR13kubjt_pu:5569": "tat sarvaṃ tu prakartavyaṃ cāturmāsyaṃ varānane // KubjT_24.163 //",
    "GR13kubjt_pu:5570": "saptavāsaram evaṃ tu trīṇi vā ekam eva vā /",
    "GR13kubjt_pu:5571": "vīrakrīḍākṛte devi sampannaṃ bhavate priye // KubjT_24.164 //",
    "GR13kubjt_pu:5572": "tat pavitraṃ varārohe kṛtvā caiva kṣamāpayet /",
    "GR13kubjt_pu:5573": "bahuyajñaphalaṃ devi bahutīrthaphalaṃ tathā // KubjT_24.165 //",
    "GR13kubjt_pu:5574": "dānadharmasya deveśi kalāṃ nārghanti ṣoḍaśīm /",
    "GR13kubjt_pu:5575": "pavitraṃ paramaṃ puṇyaṃ sarvadoṣavivarjitam // KubjT_24.166 //",
    "GR13kubjt_pu:5576": "tena kāryam idaṃ devi kulajais tu varānane /",
    "GR13kubjt_pu:5577": "laṅghanaṃ samayānāṃ tu karma vidhivinākṛtam // KubjT_24.167 //",
    "GR13kubjt_pu:5578": "te doṣā nāśam āyānti pavitreṇa varānane /",
    "GR13kubjt_pu:5579": "varṣe varṣe prakartavyaṃ yathāvibhavavistarāt // KubjT_24.168 //",
    "GR13kubjt_pu:5580": "kāśaiḥ kuśaiḥ prakartavyaṃ bhaktiyuktena bhairavi /",
    "GR13kubjt_pu:5581": "vittaśāṭhyaṃ na kartavyam ihaiva tu kulāgame // KubjT_24.169 //",
    "GR13kubjt_pu:5582": "śāṭhyena yat kṛtaṃ karma na tat siddhipadaṃ bhavet /",
    "GR13kubjt_pu:5583": "evaṃ jñātvā varārohe vittaśāṭhyaṃ na kārayet // KubjT_24.170 //",
    "GR13kubjt_pu:5584": "tadgrahaś ca tathā pūjā pavitrārohaṇaṃ param /",
    "GR13kubjt_pu:5585": "etat sarvaṃ samākhyātaṃ kim anyat paripṛcchasi // KubjT_24.171 //",
    "GR13kubjt_pu:5586": "iti kulālikāmnāye śrīkubjikāmate tadgrahapūjāpavitrārohaṇaṃ nama caturviṃśatimaḥ paṭalaḥ",
    "GR13kubjt_pu:5587": "%%next 26 verses introducing chapter 25",
    "GR13kubjt_pu:5588": "%%(maṇḍalavidhāna) only in EJT",
    "GR13kubjt_pu:5589": "%%from appendix 4",
    "GR13kubjt_pu:5590": "śrīdevy uvāca maṇḍalānāṃ vidhānaṃ tu prasādaṃ kuru bhairava /",
    "GR13kubjt_pu:5591": "yena jānāmy ahaṃ deva kathayasva vidhānataḥ // KubjT_25.0*1 //",
    "GR13kubjt_pu:5592": "śrībhairava uvāca sāraṃ maṇḍalam ākhyātaṃ phalaṃ sāraṃ parāparam /",
    "GR13kubjt_pu:5593": "lāti yasmād yamātītaṃ maṇḍalaṃ tena kīrtitam // KubjT_25.0*2 //",
    "GR13kubjt_pu:5594": "makāre mātaraḥ sarvā ḍakāre ḍāmarīgaṇam /",
    "GR13kubjt_pu:5595": "lakāre lākinīvargaṃ maṇḍalaṃ tena cocyate // KubjT_25.0*3 //",
    "GR13kubjt_pu:5596": "makāre nit yam ātmānaṃ ḍakāre khecarīgaṇam /",
    "GR13kubjt_pu:5597": "lakāre bhūcarīvargo maṇḍalaṃ tena kīrtitam // KubjT_25.0*4 //",
    "GR13kubjt_pu:5598": "makāre ' nāma yo devo ḍakāre śaktir iṣyate /",
    "GR13kubjt_pu:5599": "lakāre ṣaḍvidhā sṛṣṭir maṇḍalaṃ tena kīrtitam // KubjT_25.0*5 //",
    "GR13kubjt_pu:5600": "makāraṃ śivatattvaṃ ca vidyātattvaṃ ḍakāragam /",
    "GR13kubjt_pu:5601": "lakāram ātmatattvaṃ tu kīrtitaṃ tena maṇḍalam // KubjT_25.0*6 //",
    "GR13kubjt_pu:5602": "makāre tu śivaṃ vidyād ḍakāre parameśvarī /",
    "GR13kubjt_pu:5603": "lakāre saptakoṭyas tu mantrāṇāṃ parikīrtitam // KubjT_25.0*7 //",
    "GR13kubjt_pu:5604": "makāre kāraṇāḥ pañca ḍakāre tu parāparā /",
    "GR13kubjt_pu:5605": "lakāre aparāḥ pañca tena maṇḍala kīrtitam // KubjT_25.0*8 //",
    "GR13kubjt_pu:5606": "brahmā viṣṇuś ca rudraś ca īśvaraś ca sadāśivaḥ /",
    "GR13kubjt_pu:5607": "ucyate maṇḍalenaite tena maṇḍalam ucyate // KubjT_25.0*9 //",
    "GR13kubjt_pu:5608": "sarve grahāś ca dikpālā nāgā vai bhairavādayaḥ /",
    "GR13kubjt_pu:5609": "tiṣṭhanti maṇḍale līnāḥ sarvādhikyam ato punaḥ // KubjT_25.0*10 //",
    "GR13kubjt_pu:5610": "anantādyāḥ śivāntādhvā ṣaḍvidhaḥ samprakīrtitaḥ /",
    "GR13kubjt_pu:5611": "āste maṇḍalake so hi maṇḍalaṃ vyāpakaṃ tataḥ // KubjT_25.0*11 //",
    "GR13kubjt_pu:5612": "sarvavyāpitayā nānyo maṇḍalābhyadhiko yataḥ /",
    "GR13kubjt_pu:5613": "tena maṇḍalam abhyarcya[ṃ] bhuktimuktiphalārthibhiḥ // KubjT_25.0*12 //",
    "GR13kubjt_pu:5614": "itīṣṭaṃ maṇḍalādhyāyaṃ nirdiṣṭaṃ kubjikāmate /",
    "GR13kubjt_pu:5615": "kuryāt pradakṣiṇaṃ devi apasavye visarjanam // KubjT_25.0*13 //",
    "GR13kubjt_pu:5616": "śrīmatasyāgrato devi tad evaṃ gurusannidhau /",
    "GR13kubjt_pu:5617": "suprasiddhāṃ tato jyeṣṭhāṃ suparīkṣya prayatnataḥ // KubjT_25.0*14 //",
    "GR13kubjt_pu:5618": "saptāviṃśatibhir bhedaiḥ praśnam etat kramāgatam /",
    "GR13kubjt_pu:5619": "ṣaṭprakāratrayaś cājñā yeṣāṃ tīvrāvalokanam // KubjT_25.0*15 //",
    "GR13kubjt_pu:5620": "subhaktā vatsalāḥ śāntā dambhamāyāvivarjitāḥ /",
    "GR13kubjt_pu:5621": "teṣāṃ maṇḍalakaṃ kuryād anyathā tu vilomakṛt // KubjT_25.0*16 //",
    "GR13kubjt_pu:5622": "tasya pūjākramaś cāyaṃ jānunā bhūmisaṃsthitaḥ /",
    "GR13kubjt_pu:5623": "vidhāya mārjanī śuddhe prokṣite caiva bhūtale // KubjT_25.0*17 //",
    "GR13kubjt_pu:5624": "dakṣahastatalaṃ bhrāmyaṃ maṇḍalaṃ vārinirmitam /",
    "GR13kubjt_pu:5625": "supuṣpaprakarair yuktaṃ vilipya candanādibhiḥ // KubjT_25.0*18 //",
    "GR13kubjt_pu:5626": "tridhā tad yāgavidhinā dattvārghaṃ dravyasaṃyutam /",
    "GR13kubjt_pu:5627": "śiṣyo 'sya gandhadhūpādyaiḥ pūjāṃ kṛtvā purātmanaḥ // KubjT_25.0*19 //",
    "GR13kubjt_pu:5628": "sadvidhānasamāyuktaṃ tad abhyarcya samantataḥ /",
    "GR13kubjt_pu:5629": "gurupādāmbhujau bhaktyā stutvā stotrādibhiḥ kramāt // KubjT_25.0*20 //",
    "GR13kubjt_pu:5630": "paścāt triḥśuddhayā bhaktyā praṇamya tadanujñayā /",
    "GR13kubjt_pu:5631": "utthāya śirasā dhāryaṃ bhuktimuktiphalārthinā // KubjT_25.0*21 //",
    "GR13kubjt_pu:5632": "gurupādasthapuṣpaṃ tu kāryaṃ śisyeṇa sādarāt /",
    "GR13kubjt_pu:5633": "nīrājanaṃ subhaktyātha śubhavastunivedanam // KubjT_25.0*22 //",
    "GR13kubjt_pu:5634": "dūrāt karoti paryāyāt pārśvastho hi ca parvasu /",
    "GR13kubjt_pu:5635": "svāminaṃ praṇamed bhaktyā ity ājñā pārameśvarī // KubjT_25.0*23 //",
    "GR13kubjt_pu:5636": "puṣpāghrāya visarjyeta nītvā nāsam apuṣpatā /",
    "GR13kubjt_pu:5637": "vidhānaṃ maṇḍalasyoktaṃ svāmipūjāvidhikramaḥ // KubjT_25.0*24 //",
    "GR13kubjt_pu:5638": "kramaṃ kuryād idaṃ bhaktyā yaḥ śiṣyaḥ kubjikāmate /",
    "GR13kubjt_pu:5639": "svāmipādaprasādena divyājñāṃ labhate punaḥ // KubjT_25.0*25 //",
    "GR13kubjt_pu:5640": "etan maṇḍalam ākhyātaṃ yathārthaṃ tu mayā tava /",
    "GR13kubjt_pu:5641": "idānīṃ brūhi deveśi kim anyaṃ kathayāmi te // KubjT_25.0*26 //",
    "GR13kubjt_pu:5642": "%%end of maṇḍalavidhāna insertion",
    "GR13kubjt_pu:5643": "śrīkubjikā uvāca pañcātmānaḥ kathaṃ deva saṃsthitaḥ katamaḥ śivaḥ /",
    "GR13kubjt_pu:5644": "kinniyogaratā deva kimpramāṇaṃ vyavasthitāḥ // KubjT_25.1 //",
    "GR13kubjt_pu:5645": "śrībhairava uvāca atyantanipunaṃ devi pṛcchase guṇavistaram /",
    "GR13kubjt_pu:5646": "savismayakaraṃ bhadre kathayāmy anupūrvaśaḥ // KubjT_25.2 //",
    "GR13kubjt_pu:5647": "paraḥ parāparaḥ siddhaḥ prasiddhaḥ pudgalātmakaḥ /",
    "GR13kubjt_pu:5648": "sthānanirdeśato vakṣye śṛṇu tvaṃ varavarṇini // KubjT_25.3 //",
    "GR13kubjt_pu:5649": "śatakoṭipramāṇena paro hy ātmā vyavasthitaḥ /",
    "GR13kubjt_pu:5650": "ṣaṇnavatyeva koṭīnāṃ vijñeyas tu parāparaḥ // KubjT_25.4 //",
    "GR13kubjt_pu:5651": "caturāśītipramāṇena siddho hy ātmā vyavasthitaḥ /",
    "GR13kubjt_pu:5652": "ṣaṭtriṃśatkoṭimadhyasthaḥ prasiddhaḥ kāraṇeśvaraḥ // KubjT_25.5 //",
    "GR13kubjt_pu:5653": "catvāriṃśāṣṭamānena saṃsthitaḥ pudgalātmakaḥ /",
    "GR13kubjt_pu:5654": "laḍahaiva sa vijñeyaḥ parāparavibhāgaśaḥ // KubjT_25.6 //",
    "GR13kubjt_pu:5655": "prasiddhakandharārūḍhaḥ siddhasārathināhataḥ /",
    "GR13kubjt_pu:5656": "sa yāti nīyate yatra parāparanirīkṣaṇāt // KubjT_25.7 //",
    "GR13kubjt_pu:5657": "paramāṇusamādiṣṭaḥ karmavṛttau niyāmitaḥ /",
    "GR13kubjt_pu:5658": "vāmādipathamārgeṇa prakṛtyarthabharālasaḥ // KubjT_25.8 //",
    "GR13kubjt_pu:5659": "prakṛtyākrāntaśakaṭo bhajyate mriyate gavi /",
    "GR13kubjt_pu:5660": "rodate sārathis tatra paśyate tu parāparaḥ // KubjT_25.9 //",
    "GR13kubjt_pu:5661": "vāmādipatham ārūḍho nadyāmbhodhisaritsaraiḥ /",
    "GR13kubjt_pu:5662": "yāti mad hyena teṣāṃ vai pasyate varṣaṇādikam // KubjT_25.10 //",
    "GR13kubjt_pu:5663": "yānakrīḍāṃ ca paśyeta kaphākrāntabharo yadi /",
    "GR13kubjt_pu:5664": "pudgalātmā vrajet tatra siddhasārathineritaḥ // KubjT_25.11 //",
    "GR13kubjt_pu:5665": "pittadravyabharākrānto jyeṣṭhāpathi niyojitaḥ /",
    "GR13kubjt_pu:5666": "jvālāvalīḍhamadhye tu jvalantaikapure 'pi vā // KubjT_25.12 //",
    "GR13kubjt_pu:5667": "kṣutpipāsābhibhūtas tu caurā gṛhṇanti tatpathe /",
    "GR13kubjt_pu:5668": "kopasaṅgrāmasaṃrambhaṃ striyāliṅganacumbanam // KubjT_25.13 //",
    "GR13kubjt_pu:5669": "rājyopadravam etad dhi paradārasamākulam /",
    "GR13kubjt_pu:5670": "sārathis tu bhavet tatra vadhyate māryate tu saḥ // KubjT_25.14 //",
    "GR13kubjt_pu:5671": "parāparo rudaty āśu paraḥ paśyati tatra vai /",
    "GR13kubjt_pu:5672": "yāty anekavidhopāyaiḥ jyeṣṭhāpathasamāśritaḥ // KubjT_25.15 //",
    "GR13kubjt_pu:5673": "kaphapittabharākrānto vātākrānto yathā punaḥ /",
    "GR13kubjt_pu:5674": "pathi raudre niyukto 'yaṃ yāty asau khecarāmukhaḥ // KubjT_25.16 //",
    "GR13kubjt_pu:5675": "svargapātālalokāntaṃ piśācabhuvanāni ca /",
    "GR13kubjt_pu:5676": "vidyādharapuraṃ paśyet puṣpitaṃ vanakānanam // KubjT_25.17 //",
    "GR13kubjt_pu:5677": "yoginīcakramelāpaṃ nṛtyagītaravākulam /",
    "GR13kubjt_pu:5678": "rājyābhiṣekam āpannaṃ chattrotkṣepitacāmaram // KubjT_25.18 //",
    "GR13kubjt_pu:5679": "vātapittabharākrāntaḥ pudgalātmā pathi sthitaḥ /",
    "GR13kubjt_pu:5680": "paśyate sārathiḥ sarvaṃ bhuñjate tu parāparaḥ // KubjT_25.19 //",
    "GR13kubjt_pu:5681": "atha vātabharākrānto yāti nīyati dūrataḥ /",
    "GR13kubjt_pu:5682": "santrāsitas tu ravinā viṣamaḥ samaparvatam // KubjT_25.20 //",
    "GR13kubjt_pu:5683": "khañjamāno 'py asau yatnād bhajyate mriyate tu saḥ /",
    "GR13kubjt_pu:5684": "atha vātakaphākrāntaḥ parasārathineritaḥ // KubjT_25.21 //",
    "GR13kubjt_pu:5685": "sarpavyāghravṛkākīrṇaṃ mārgaṃ paśyati sarvathā /",
    "GR13kubjt_pu:5686": "khādyate cāpy asau sarpair mriyate nīyate 'pi vā // KubjT_25.22 //",
    "GR13kubjt_pu:5687": "evaṃ pudgala-ātmā vai prasiddhaskandham āśritaḥ /",
    "GR13kubjt_pu:5688": "siddhasārathinā yuktaḥ parāparavaśānugaḥ // KubjT_25.23 //",
    "GR13kubjt_pu:5689": "prerito 'sau parātmānā krīḍate sa carācaram /",
    "GR13kubjt_pu:5690": "kathitaṃ sarahasyaṃ tu parātmānirṇayaṃ sphuṭam // KubjT_25.24 //",
    "GR13kubjt_pu:5691": "yan na kasyacid ākhyātaṃ bhrāntirūpaṃ jagasya ca /",
    "GR13kubjt_pu:5692": "śrīmataṃ ye na vindanti bhrāntis teṣāṃ pade pade // KubjT_25.25 //",
    "GR13kubjt_pu:5693": "parākāśe paro hy ātmā mantrākāśe parāparaḥ /",
    "GR13kubjt_pu:5694": "śaktyākāśe susiddhas tu padabhāve prasiddhadhīḥ // KubjT_25.26 //",
    "GR13kubjt_pu:5695": "bhūtākāśapathe saṃsthaḥ pudgalātmā nakiñcanaḥ /",
    "GR13kubjt_pu:5696": "pañcaite śambhunādiṣṭāḥ śambhuḥ sarvatra samarasaḥ // KubjT_25.27 //",
    "GR13kubjt_pu:5697": "ṣaṣṭhanāthaḥ paraḥ sākṣāt sarvajñaḥ sa parāparaḥ /",
    "GR13kubjt_pu:5698": "alakṣaṇam asaṃjño 'sau prasādāc chambhuvas tu saḥ // KubjT_25.28 //",
    "GR13kubjt_pu:5699": "śrīkubjikā uvāca anujñāto 'bhiṣiktas tu vīro vīratvam icchatā /",
    "GR13kubjt_pu:5700": "cared vidyāvrataṃ mantrī yathā tat kathayasva me // KubjT_25.29 //",
    "GR13kubjt_pu:5701": "śrībhairava uvāca śṛṇu devi pravakṣyāmi vidyāyā vratam uttamam /",
    "GR13kubjt_pu:5702": "jaṭī muṇḍī śikhī bhasmī brahmacārī tu snātakaḥ ll // KubjT_25.30 //",
    "GR13kubjt_pu:5703": "vratastho 'py avratastho vā sarvāvastho 'tha siddhidaḥ /",
    "GR13kubjt_pu:5704": "pañcamudrādharo vāpi bhasmaniṣṭho digambaraḥ // KubjT_25.31 //",
    "GR13kubjt_pu:5705": "cīravalkaladhārī vā sarvābharaṇabhūṣitaḥ /",
    "GR13kubjt_pu:5706": "malīmaso 'tha śuklo vā vastrābharaṇabhūṣitaḥ // KubjT_25.32 //",
    "GR13kubjt_pu:5707": "yena yena hi veṣeṇa vartate sādhakottamaḥ /",
    "GR13kubjt_pu:5708": "tat tad eva vrataṃ proktam iti śāstrasya niścayaḥ // KubjT_25.33 //",
    "GR13kubjt_pu:5709": "yad yad ābharaṇaṃ tasya yaṃ vā vadati vācayā /",
    "GR13kubjt_pu:5710": "sā caryā kathitā tasya mantrāś caiva na saṃśayaḥ // KubjT_25.34 //",
    "GR13kubjt_pu:5711": "vidyā nāma parā śaktir dvibhir bhedair vyavasthitā /",
    "GR13kubjt_pu:5712": "cicchaktirahitādhiṣṭhā avarṇā varṇagā śubhā // KubjT_25.35 //",
    "GR13kubjt_pu:5713": "vindate varṇagā yena tena vidyāvrataṃ priye /",
    "GR13kubjt_pu:5714": "cīrṇacaryā jagat sarvaṃ varṇāvarṇair vyavasthitam // KubjT_25.36 //",
    "GR13kubjt_pu:5715": "vrataṃ bhāvam iti proktaṃ tena vidyāvrataṃ smṛtam /",
    "GR13kubjt_pu:5716": "cic cinoti vida jñāne cicchaktipratibodhakam // KubjT_25.37 //",
    "GR13kubjt_pu:5717": "avarṇaṃ raktavat piṇḍaṃ vidyāmantrātmavigraham /",
    "GR13kubjt_pu:5718": "paśyanti ca vratāsaktāś cīrṇavidyā sa ucyate // KubjT_25.38 //",
    "GR13kubjt_pu:5719": "saptakoṭisahasrāṇāṃ vidyānām aprameyataḥ /",
    "GR13kubjt_pu:5720": "cicchaktibodhanaṃ yasmād avarṇā varṇatāṃ gatā // KubjT_25.39 //",
    "GR13kubjt_pu:5721": "ekā eva parā proktā vidyārūpā tu kuṇḍalī /",
    "GR13kubjt_pu:5722": "tena devi vrataṃ proktaṃ vidyāyāvaraṇaṃ śubham // KubjT_25.40 //",
    "GR13kubjt_pu:5723": "vidyāmārge cared yas tu śāstradṛṣṭena karmaṇā /",
    "GR13kubjt_pu:5724": "dhyānaṃ pūjā japo homaḥ samayānāṃ prapālanam // KubjT_25.41 //",
    "GR13kubjt_pu:5725": "etad vidyāvrataṃ proktaṃ nānyathā vīranāyike /",
    "GR13kubjt_pu:5726": "vidyā jñeyā tu yonisthā carate dvādaśāntagam // KubjT_25.42 //",
    "GR13kubjt_pu:5727": "vratasthāneṣu sarveṣu tena vidyāvrataṃ priye /",
    "GR13kubjt_pu:5728": "brahmā viṣṇus tathā rudra īśvaras tu sadāśivaḥ // KubjT_25.43 //",
    "GR13kubjt_pu:5729": "ete sthānā vratasyaiva yatra sā carate parā /",
    "GR13kubjt_pu:5730": "taṃ jñātvā paramaṃ sthānaṃ cīrṇavidyāvrato hi saḥ // KubjT_25.44 //",
    "GR13kubjt_pu:5731": "pañcamudrā bhaved devi pañcakāraṇakaṃ tataḥ /",
    "GR13kubjt_pu:5732": "bhūṣito hṛdi tiṣṭheta pañcamudrāvyavasthitaḥ // KubjT_25.45 //",
    "GR13kubjt_pu:5733": "etais tu bhūṣito mantrī paryaṭet kṣetram āśritaḥ /",
    "GR13kubjt_pu:5734": "śmaśāne kānane kūpe udyāne devakule 'pi vā // KubjT_25.46 //",
    "GR13kubjt_pu:5735": "śūnye rājagṛhe mantrī parvatāgre catuṣpathe /",
    "GR13kubjt_pu:5736": "tripathagrāmarathyāsu mahodadhitaṭe tathā // KubjT_25.47 //",
    "GR13kubjt_pu:5737": "nadīsaṅgamatīre vā ekavṛkṣe 'tha kānane /",
    "GR13kubjt_pu:5738": "ekaliṅge tathā ṣaṇḍe kṣetrair vā aṣṭabhiḥ kramāt // KubjT_25.48 //",
    "GR13kubjt_pu:5739": "prayāgā varuṇā kolā bhīmanādā jayantikā /",
    "GR13kubjt_pu:5740": "caritrekāmrakaṃ caiva koṭīvarṣaṃ tathāṣṭamam // KubjT_25.49 //",
    "GR13kubjt_pu:5741": "etais tu paryaṭen mantrī yoginīsiddhim icchatā /",
    "GR13kubjt_pu:5742": "khaṭvāṅgadhāriṇo maunī vegāt paryaṭate sadā // KubjT_25.50 //",
    "GR13kubjt_pu:5743": "ḍamaruṃ pāśakhaṭvāṅgaṃ triśūlaṃ kheṭakaṃ tathā /",
    "GR13kubjt_pu:5744": "nārācā kartarī cakram aṅkuśaṃ muśalaṃ dhanuḥ // KubjT_25.51 //",
    "GR13kubjt_pu:5745": "gadā kaṭṭārikā śaktis tathā daṇḍakamaṇḍalum /",
    "GR13kubjt_pu:5746": "ete tu āyudhāḥ śreṣṭhāś caryākāle tu dhārayet // KubjT_25.52 //",
    "GR13kubjt_pu:5747": "pañcadaivasikaṃ kāryam astrasamkhyā vratottamā /",
    "GR13kubjt_pu:5748": "dvādasāhaṃ caren mantrī pakṣamāsādito 'thavā // KubjT_25.53 //",
    "GR13kubjt_pu:5749": "ṣaṇmāsam athavābdaṃ ca dvirabdaṃ trīṇi-m-eva vā /",
    "GR13kubjt_pu:5750": "catuḥ pañca tathā ṣaṭsu sapta aṣṭa tathāpi vā // KubjT_25.54 //",
    "GR13kubjt_pu:5751": "nava dvipañcakaṃ vātha ekādaśa-m-athāpi vā /",
    "GR13kubjt_pu:5752": "dvādaśābdaṃ caren mantrī brahmaghno 'pi sa sidhyati // KubjT_25.55 //",
    "GR13kubjt_pu:5753": "abda-m-ekena deveśi maṇḍalīkaiḥ prapūjyate /",
    "GR13kubjt_pu:5754": "deśaṃ bhṛtyā[ḥ] puraṃ grāmaṃ samantrī sapurogamaḥ // KubjT_25.56 //",
    "GR13kubjt_pu:5755": "sāntaḥpuravaro rājā vaśyo bhavati śobhane /",
    "GR13kubjt_pu:5756": "dvirabdair yakṣakanyāś ca sidhyanti suranāyike // KubjT_25.57 //",
    "GR13kubjt_pu:5757": "trirabdāt saptapātālā yās tu daityāṅganāḥ śubhāḥ /",
    "GR13kubjt_pu:5758": "paśyate madamattās tu madavibhrāntalocanāḥ // KubjT_25.58 //",
    "GR13kubjt_pu:5759": "mātaṅgamadagāminyo akṣayā yauvanodvahāḥ /",
    "GR13kubjt_pu:5760": "kṣubhyanti sādhakendrasya prāṇān muñcanti tatkṣaṇāt // KubjT_25.59 //",
    "GR13kubjt_pu:5761": "catuḥ pañca tathā ṣaṭsu brahmalokādi sādhayet /",
    "GR13kubjt_pu:5762": "saptame 'bde varārohe rudrāntā yā vyavasthitāḥ // KubjT_25.60 //",
    "GR13kubjt_pu:5763": "sidhyanti sādhakendrasya iti śāstre pracoditāḥ /",
    "GR13kubjt_pu:5764": "aṣṭame īśvarākhyaṃ tu navame tu sadāśivam // KubjT_25.61 //",
    "GR13kubjt_pu:5765": "daśame vidyālayo bhūtvā krīḍate gagane mahān /",
    "GR13kubjt_pu:5766": "daśamaikādaśe devi dvādaśair guṇasaṃyutaḥ // KubjT_25.62 //",
    "GR13kubjt_pu:5767": "aṇimādiguṇair yukto gacchate khecaraiḥ saha /",
    "GR13kubjt_pu:5768": "akṣayo hy ajayo yogī krīḍate sarvagaḥ śubhaḥ // KubjT_25.63 //",
    "GR13kubjt_pu:5769": "vratasthasya phalaṃ hy etat kathitaṃ tu mayā priye /",
    "GR13kubjt_pu:5770": "sāmprataṃ yogamārgeṇa yathā bhavati tac chṛṇu // KubjT_25.64 //",
    "GR13kubjt_pu:5771": "śmaśānaṃ tu gṛhaṃ proktaṃ gṛho dehaḥ prakīrtitaḥ /",
    "GR13kubjt_pu:5772": "aṭate tu aviśrāntaḥ śmaśānagatacetasaḥ // KubjT_25.65 //",
    "GR13kubjt_pu:5773": "kaṃ śarīram iti proktaṃ tasyānte nayate bhṛśam /",
    "GR13kubjt_pu:5774": "paśyate mantrasaṃstho 'pi vāṅmayaṃ sacarācaram // KubjT_25.66 //",
    "GR13kubjt_pu:5775": "kānanaṃ tena cākhyātaṃ kāyānte saṃsthitaṃ priye /",
    "GR13kubjt_pu:5776": "manaḥ kūpaṃ samuddiṣṭaṃ saṅkalpaṃ kurute bahūn // KubjT_25.67 //",
    "GR13kubjt_pu:5777": "tatrādhāro vrajet kṣetrī tena kūpeti viśrutaḥ /",
    "GR13kubjt_pu:5778": "udyato mana nābhistho madhyataḥ sarvajantuṣu // KubjT_25.68 //",
    "GR13kubjt_pu:5779": "neti tat paramaṃ prāptaṃ udyānas tena ucyate /",
    "GR13kubjt_pu:5780": "dadāti satataṃ dehe amṛtaṃ tu nabhogatam // KubjT_25.69 //",
    "GR13kubjt_pu:5781": "kulānte ca cared yena dharmādharmātmabandhanaiḥ /",
    "GR13kubjt_pu:5782": "tena devi samākhyātaṃ dehī devakulaṃ sadā // KubjT_25.70 //",
    "GR13kubjt_pu:5783": "rājā cātmā samuddiṣṭaḥ ṣaṭtriṃśe 'py athavādhvani /",
    "GR13kubjt_pu:5784": "śabdādiguṇabhūyiṣṭho manaḥkoṣṭhagataḥ prabhuḥ // KubjT_25.71 //",
    "GR13kubjt_pu:5785": "tena sthitena tiṣṭhanti tenaiva saha gacchati /",
    "GR13kubjt_pu:5786": "unmanatve sadā yuktaḥ śūnyo mana-m-udāhṛtaḥ // KubjT_25.72 //",
    "GR13kubjt_pu:5787": "śūnyaṃ rājagṛhaṃ tena unmanatve sadā priye /",
    "GR13kubjt_pu:5788": "parvataṃ guruvaktraṃ tu tasyāgram avalambayet // KubjT_25.73 //",
    "GR13kubjt_pu:5789": "parvatāgraṃ smṛtaṃ tena paryāyena surārcite /",
    "GR13kubjt_pu:5790": "catuṣpathaṃ bhaved devi vāmā jyeṣṭhā ca raudrikā // KubjT_25.74 //",
    "GR13kubjt_pu:5791": "ambikāyā samāyuktam aṭanaṃ pudgalātmakam /",
    "GR13kubjt_pu:5792": "catuṣkaṃ tena cākhyātaṃ patham etad udāhṛtam // KubjT_25.75 //",
    "GR13kubjt_pu:5793": "pathaṃ nāḍītrayaṃ proktam iḍādyā tu kuleśvari /",
    "GR13kubjt_pu:5794": "tripathastho-r-aṭen nityaṃ kurute gati-r-āgatim // KubjT_25.76 //",
    "GR13kubjt_pu:5795": "tripathasthaikabhāvastho yaḥ karoti sa sidhyati /",
    "GR13kubjt_pu:5796": "grāmaṃ deham iti proktam ātmā deham iti smṛtaḥ // KubjT_25.77 //",
    "GR13kubjt_pu:5797": "ālayaḥ sarvasattvānāṃ sukhaduḥkhaparāparaḥ /",
    "GR13kubjt_pu:5798": "gacchate adha ūrdhvaṃ tu rathyādhāro jagatpatiḥ // KubjT_25.78 //",
    "GR13kubjt_pu:5799": "tena rathyā smṛtā nāḍī brahmādyā ātmanaś ca tu /",
    "GR13kubjt_pu:5800": "taṭaṃ tīraṃ samākhyātaṃ sindhūccāraṃ nigadyate // KubjT_25.79 //",
    "GR13kubjt_pu:5801": "duḥkhānte tu layātītaṃ taṭam udadhisaṃjñakam /",
    "GR13kubjt_pu:5802": "vācānte vyāpinaṃ devaṃ śivaṃ paramakāraṇam // KubjT_25.80 //",
    "GR13kubjt_pu:5803": "tiṣṭhate satataṃ mantrī tatra caryā prakāśitā /",
    "GR13kubjt_pu:5804": "nadate cāntarādhārā parā kuṇḍalinī tu yā // KubjT_25.81 //",
    "GR13kubjt_pu:5805": "sā nadī oghabhūtā tu vyomārṇe vahate sadā /",
    "GR13kubjt_pu:5806": "saṅgamaṃ parayā yuktam unmanāyāḥ prakīrtitam // KubjT_25.82 //",
    "GR13kubjt_pu:5807": "saṅgamaṃ tena cākhyātaṃ nadī tu samudāhṛtā /",
    "GR13kubjt_pu:5808": "tīraṃ tu samavāyinyā vibhvīyā sā parā kalā // KubjT_25.83 //",
    "GR13kubjt_pu:5809": "tadātīto bhaved vyāpī nadyās tīram udāhṛtam /",
    "GR13kubjt_pu:5810": "ekavṛkṣaṃ samākhyātam ekā śaktir ihocyate // KubjT_25.84 //",
    "GR13kubjt_pu:5811": "vṛkṣam indriyam ākhyātaṃ vṛkṣaṃ śaktir iti smṛtā /",
    "GR13kubjt_pu:5812": "kṣayaṃ gatā pare vyomni amanaske nirāmaye // KubjT_25.85 //",
    "GR13kubjt_pu:5813": "tena devi mayā proktam ekavṛkṣas tu caryayā /",
    "GR13kubjt_pu:5814": "ekam eva paraṃ tattvaṃ liṅgādhāraṃ vibhuṃ priye // KubjT_25.86 //",
    "GR13kubjt_pu:5815": "paryaṭe[t] tu divā rātrau aviśrāntaḥ punaḥ punaḥ /",
    "GR13kubjt_pu:5816": "ekaliṅgaṃ samākhyātaṃ ṣaṇḍaṃ tu kathayāmi te // KubjT_25.87 //",
    "GR13kubjt_pu:5817": "hṛdayaṃ tu saraḥ proktaṃ padmaṃ vai aṣṭapattrakam /",
    "GR13kubjt_pu:5818": "udānena tu deveśi vikāśe tu ravis tu saḥ // KubjT_25.88 //",
    "GR13kubjt_pu:5819": "sevyate pudgalālīnaṃ sarojaṃ hṛdayātmakam /",
    "GR13kubjt_pu:5820": "ramate tatra haṃsākhyaḥ śaktir ādyā manonmanī // KubjT_25.89 //",
    "GR13kubjt_pu:5821": "taṃ ṣaṇḍaṃ kathitaṃ śāstre kṣetrāṇi kathayāmi te /",
    "GR13kubjt_pu:5822": "kṣetraṃ nāma paraṃ śāntaṃ śarīraṃ tattvasaṃyutam // KubjT_25.90 //",
    "GR13kubjt_pu:5823": "kṣetrajño aṭate nityaṃ sthānāṣṭakagatisthitaḥ /",
    "GR13kubjt_pu:5824": "tenedaṃ kathitaṃ devi kṣetrāṣṭakam udāhṛtam // KubjT_25.91 //",
    "GR13kubjt_pu:5825": "ye pīṭhās te bhavet kṣetrāḥ kṣetrāḥ pīṭhā udāhṛtāḥ /",
    "GR13kubjt_pu:5826": "nāmaparyāyasaṃjñā tu śāstre śāstre pṛthak pṛthak // KubjT_25.92 //",
    "GR13kubjt_pu:5827": "prayāgaṃ nābhisaṃsthaṃ tu varuṇā hṛtpradeśataḥ /",
    "GR13kubjt_pu:5828": "kolāgiryaṃ tu kaṇṭhasthaṃ bhīmanādaṃ ca tāluke // KubjT_25.93 //",
    "GR13kubjt_pu:5829": "bindusthāne jayantyākhyaṃ nādākhye tu caritrakam /",
    "GR13kubjt_pu:5830": "ekāmraṃ śaktimadhye tu jñātavyaṃ viditātmakaiḥ // KubjT_25.94 //",
    "GR13kubjt_pu:5831": "guruvaktragataṃ proktaṃ koṭīvarṣaṃ tu cāṣṭamam /",
    "GR13kubjt_pu:5832": "ete sthānā mayā proktā adhyātmaṃ pudgalāśritāḥ // KubjT_25.95 //",
    "GR13kubjt_pu:5833": "aṭate satataṃ yena hṛccakrasthaḥ sanātanaḥ /",
    "GR13kubjt_pu:5834": "yāvad evaṃ na vindec ca pīṭham adhyātmikaṃ priye // KubjT_25.96 //",
    "GR13kubjt_pu:5835": "tāvat tasya kutaḥ siddhir aṭato 'pi jagattrayam /",
    "GR13kubjt_pu:5836": "bahirantarabhāvaṃ tu antarambahiraṅgayoḥ // KubjT_25.97 //",
    "GR13kubjt_pu:5837": "lokapravṛttihetvarthe bahiḥpīṭhāḥ prakīrtitāḥ /",
    "GR13kubjt_pu:5838": "antaraṅgaṃ yadā śuddhaṃ paśyate manasā priye // KubjT_25.98 //",
    "GR13kubjt_pu:5839": "tadā paśyati bāhye tu sūkṣmarūpā gabhastayaḥ /",
    "GR13kubjt_pu:5840": "melakaṃ ca prayacchanti caruṃ vā pāśavīṃ vidhim // KubjT_25.99 //",
    "GR13kubjt_pu:5841": "sampradāyaṃ prayacchanti sthānaṃ vā kathayanty api /",
    "GR13kubjt_pu:5842": "aśuddhena tu bhāvena paryaṭet pṛthivīṃ yadi // KubjT_25.100 //",
    "GR13kubjt_pu:5843": "na tasya darśanaṃ devi dadate manasā kvacit /",
    "GR13kubjt_pu:5844": "paśyann api ca deveśi paśyanto 'pi na paśyati // KubjT_25.101 //",
    "GR13kubjt_pu:5845": "saṅkīrṇalakṣaṇā devyo miśrā jñātuṃ na śakyate /",
    "GR13kubjt_pu:5846": "prabhāvo 'syāḥ samuddiṣṭo vinā tāsām anugrahāt // KubjT_25.102 //",
    "GR13kubjt_pu:5847": "grāme grāme tathāraṇye nagare catvare pure /",
    "GR13kubjt_pu:5848": "kheṭake caiva sandohe pīṭhakṣetre vane tathā // KubjT_25.103 //",
    "GR13kubjt_pu:5849": "udyānopavane caiva pūrvam ukte tathaiva ca /",
    "GR13kubjt_pu:5850": "deśe deśe 'bhijāyante jñānarūpā gabhastayaḥ // KubjT_25.104 //",
    "GR13kubjt_pu:5851": "pārthivācaraṇe proktā āpe teje tathānile /",
    "GR13kubjt_pu:5852": "ākāśe caiva suśroṇi tāsāṃ saṅkhyā na vidyate // KubjT_25.105 //",
    "GR13kubjt_pu:5853": "pīṭhāśrayavibhāgena utpadyante hy anekadhā /",
    "GR13kubjt_pu:5854": "khānapānaratā nityaṃ krīḍante cāntyajeṣv api // KubjT_25.106 //",
    "GR13kubjt_pu:5855": "tena devi mayā proktāḥ pīṭhā bāhyasvarūpataḥ /",
    "GR13kubjt_pu:5856": "veśyāgṛhaṃ prayāgākhyaṃ varuṇā sauṇḍikī viduḥ // KubjT_25.107 //",
    "GR13kubjt_pu:5857": "kaivartikī bhavet kollā aṭṭahāsaṃ tu khaṭṭakī /",
    "GR13kubjt_pu:5858": "jayantī kandukī vidyāc caritraṃ rajakīgṛham // KubjT_25.108 //",
    "GR13kubjt_pu:5859": "ekāmrakaṃ bhavec chippī koṭākhyeti ca kauṣaṭī /",
    "GR13kubjt_pu:5860": "purasthitāni kṣetrāṇi jñānātmā lakṣayet tu tā[ḥ] // KubjT_25.109 //",
    "GR13kubjt_pu:5861": "bāhyataḥ kathito bhedo gṛhasthaṃ śṛṇu sāmpratam /",
    "GR13kubjt_pu:5862": "prayāgaṃ madhyadeśe tu varuṇā dvāram āsritā // KubjT_25.110 //",
    "GR13kubjt_pu:5863": "kolāpuraṃ tu kañjinyāṃ cullī caivāṭṭahāsakam /",
    "GR13kubjt_pu:5864": "caritraṃ peṣaṇī jñeyā ekāmraṃ kaṇḍanī smṛtā // KubjT_25.111 //",
    "GR13kubjt_pu:5865": "devikoṭṭaṃ gharaṭṭaṃ ca upakṣetrāṇy ataḥ sṛṇu /",
    "GR13kubjt_pu:5866": "vardhamānī-m-upālambhī dehalyā muṣalaṃ tathā // KubjT_25.112 //",
    "GR13kubjt_pu:5867": "khaṭvā śūrpagharaṭṭaṃ ca vardhamānyāditaḥ kramāt /",
    "GR13kubjt_pu:5868": "pādenaitān na saṃspṛśya yad icchec chriyam ātmanaḥ // KubjT_25.113 //",
    "GR13kubjt_pu:5869": "mārjanīśūrpavātaṃ vā dūrataḥ parivarjayet /",
    "GR13kubjt_pu:5870": "vātāviṣṭāḥ praviśyanti chidraṃ matvā tu sādhake // KubjT_25.114 //",
    "GR13kubjt_pu:5871": "vighnāni siddhayoginyaḥ śreyaṃ gṛhṇanty ato 'rthataḥ /",
    "GR13kubjt_pu:5872": "kaṇikā śiravākhyaṃ tu kālikālālayaṃ śivam // KubjT_25.115 //",
    "GR13kubjt_pu:5873": "kālañjaraṃ mahākālaṃ kṣetrasaṃsthānam āśritaḥ /",
    "GR13kubjt_pu:5874": "pīṭhopapīṭhasandohaṃ purasthaṃ gṛhadehagam // KubjT_25.116 //",
    "GR13kubjt_pu:5875": "jñātavyaṃ cumbakenaiva bhuktimuktiphalapradam /",
    "GR13kubjt_pu:5876": "bāhyataḥ kathitā hy evaṃ pīṭhāḥ kṣetrās tu suvrate // KubjT_25.117 //",
    "GR13kubjt_pu:5877": "paryaṭed eṣu sthāneṣu pūjanīyāḥ sadā budhaiḥ /",
    "GR13kubjt_pu:5878": "bhakṣyabhojyānnapānaiś ca tarpayen mantravit sadā // KubjT_25.118 //",
    "GR13kubjt_pu:5879": "eteṣāṃ saṃsthitis teṣāṃ yoginām aprameyatā /",
    "GR13kubjt_pu:5880": "bhavantīha na sandeho varadāḥ sādhakasya tu // KubjT_25.119 //",
    "GR13kubjt_pu:5881": "tarpitāḥ pūjitā devyaḥ sādhakasya dadanti hi /",
    "GR13kubjt_pu:5882": "ṣaṇmāsād yuktamārgasya samayavratapālake // KubjT_25.120 //",
    "GR13kubjt_pu:5883": "mantavyaṃ sādhakendreṇa toṣayitvā guruṃ priye /",
    "GR13kubjt_pu:5884": "athānyaṃ sampravakṣyāmi paribhāṣāstravādinām // KubjT_25.121 //",
    "GR13kubjt_pu:5885": "adhyātmikaṃ bahiś caiva yathā jñāyanti tattvataḥ /",
    "GR13kubjt_pu:5886": "tathā te kathayiṣyāmi śṛṇuṣvāyatalocane // KubjT_25.122 //",
    "GR13kubjt_pu:5887": "adhyātmaṃ kurute bāhyaṃ vratacaryā tu sādhanam /",
    "GR13kubjt_pu:5888": "evaṃ kṛte bhavet siddhiḥ satyaṃ satyaṃ na saṃśayaḥ // KubjT_25.123 //",
    "GR13kubjt_pu:5889": "khaṭvāṅgaṃ kathayiṣyāmi khagatīkaraṇaṃ param /",
    "GR13kubjt_pu:5890": "āpādatalamūrdhnāntaṃ yathā bhavati tac chṛṇu // KubjT_25.124 //",
    "GR13kubjt_pu:5891": "śirādau sarva-m-aṅgeṣu aṅgapratyaṅgakeṣvapi /",
    "GR13kubjt_pu:5892": "khaṭvāyate tu suśroṇi khaṭvāṅgī tena ucyate // KubjT_25.125 //",
    "GR13kubjt_pu:5893": "maunena vartayen nityaṃ hṛdi gūḍhaṃ parāparam /",
    "GR13kubjt_pu:5894": "tena maunīti vijñeyaḥ sarvabhāveṣu bhāvini // KubjT_25.126 //",
    "GR13kubjt_pu:5895": "vegena paryaṭed dehe aviśrāntaḥ punaḥ punaḥ /",
    "GR13kubjt_pu:5896": "tena vegān mayākhyātam aṭanaṃ pudgalasya tu // KubjT_25.127 //",
    "GR13kubjt_pu:5897": "ḍamarukaṃ pravakṣyāmi yathā śāstre udāhṛtam /",
    "GR13kubjt_pu:5898": "amā nāma parā sūkṣmā kalā cāmṛtavāhinī // KubjT_25.128 //",
    "GR13kubjt_pu:5899": "ātmā sañcarate tasmin rāvaṃ muñcanti binduke /",
    "GR13kubjt_pu:5900": "visargastho mahātmāno vādayet kathayeti ca // KubjT_25.129 //",
    "GR13kubjt_pu:5901": "ḍamarukaṃ smṛtaṃ tena amanaske nirāmaye /",
    "GR13kubjt_pu:5902": "nābhisthā yasya tiṣṭheta māyārūpā tu kuṇḍalī // KubjT_25.130 //",
    "GR13kubjt_pu:5903": "pāśam etad vinirdiṣṭaṃ khaḍgaṃ caivādhunā śṛṇu /",
    "GR13kubjt_pu:5904": "khasthā chinatti pāśāṃs tu visargāstreṇa mohanī // KubjT_25.131 //",
    "GR13kubjt_pu:5905": "khaḍgavan nirmalā yena khagamadhye kuleśvari /",
    "GR13kubjt_pu:5906": "gatā sā brahmasāyujyaṃ ghaṭate śaktir avyayā // KubjT_25.132 //",
    "GR13kubjt_pu:5907": "tena khaḍgam iti proktam āyudhaṃ suranāyike /",
    "GR13kubjt_pu:5908": "ekā eva parā śaktis tripathā cakramaṇḍale // KubjT_25.133 //",
    "GR13kubjt_pu:5909": "vāmā jyeṣṭhā tathā raudrī icchājñānakriyātmikā /",
    "GR13kubjt_pu:5910": "triśūlaṃ tripathaṃ khyātaṃ triśaktim anupūrvaśaḥ // KubjT_25.134 //",
    "GR13kubjt_pu:5911": "kharūpā vyomagā śāntā nirmalā aṭate priye /",
    "GR13kubjt_pu:5912": "kheṭakaṃ tena nāmaṃ tu dvādaśānte vyavasthitam // KubjT_25.135 //",
    "GR13kubjt_pu:5913": "nārā ca śakti-r-uccāraṃ karaṇātmavyavasthitam /",
    "GR13kubjt_pu:5914": "vedhate tu nirodhinyā kāraṇaṃ pañca eva tu // KubjT_25.136 //",
    "GR13kubjt_pu:5915": "tena nārācam ākhyātaṃ paryāyeṇa varānane /",
    "GR13kubjt_pu:5916": "kartarī jñānaśaktis tu yena pāśāñ chinatty asau // KubjT_25.137 //",
    "GR13kubjt_pu:5917": "sā kalā paramā sūkṣmā mantrāṇāṃ bodhanī parā /",
    "GR13kubjt_pu:5918": "kartarī kartṛrūpeṇa jñātavyā sādhakena tu // KubjT_25.138 //",
    "GR13kubjt_pu:5919": "carate dvādaśānte tu kramāt tattvāni muñcati /",
    "GR13kubjt_pu:5920": "cakraved bhramate nit yam aṅkuśasthā parāparā // KubjT_25.139 //",
    "GR13kubjt_pu:5921": "aṅgamaṅgagatā devī bahirantarasaṃsthitā /",
    "GR13kubjt_pu:5922": "kurute satataṃ ceṣṭām āsane śayane tathā // KubjT_25.140 //",
    "GR13kubjt_pu:5923": "dhāvanaṃ valganaṃ rodham aṅkuśasthānam āśritaḥ /",
    "GR13kubjt_pu:5924": "muṣalatve sthito nādo rekhākārordhvagaḥ priye // KubjT_25.141 //",
    "GR13kubjt_pu:5925": "taṃ bhittvā gamanaṃ cordhvaṃ muṣalākhyaṃ sadāśivam /",
    "GR13kubjt_pu:5926": "dhanur lakṣye manākhyaṃ tu yena vedhayate param // KubjT_25.142 //",
    "GR13kubjt_pu:5927": "āpūrya savisargeṇa pareṇa manacakṣuṣā /",
    "GR13kubjt_pu:5928": "karaṇena phaḍantena visargasthena susvane // KubjT_25.143 //",
    "GR13kubjt_pu:5929": "ṛtudvayaviśuddhena kānanāntargatena tu /",
    "GR13kubjt_pu:5930": "anena karaṇāntena kaṭṭārikā parāparā // KubjT_25.144 //",
    "GR13kubjt_pu:5931": "prāpnoti tattvasāyojyaṃ gadayā ca sulocane /",
    "GR13kubjt_pu:5932": "gatā hy ekā parā randhraṃ dadate cāmṛtaṃ śubham // KubjT_25.145 //",
    "GR13kubjt_pu:5933": "gatās tu na nivartante ye gatā gadayā saha /",
    "GR13kubjt_pu:5934": "śaktiḥ śaktisthabhāvena ātmānaṃ nayate sadā // KubjT_25.146 //",
    "GR13kubjt_pu:5935": "tadbhāvayogaviddhas tu śaktinā tu surādhipe /",
    "GR13kubjt_pu:5936": "daṇḍavadṛjurekhā tu nādāntapadam avyayam // KubjT_25.147 //",
    "GR13kubjt_pu:5937": "tena mārgeṇa gantavyaṃ daṇḍadhāreṇa suvrate /",
    "GR13kubjt_pu:5938": "kaṃ śarīram iti khyātaṃ maṇḍalākārasaṃsthitam // KubjT_25.148 //",
    "GR13kubjt_pu:5939": "atrādhvā tu varārohe śodhanīyo manīṣibhiḥ /",
    "GR13kubjt_pu:5940": "kulādyā yā parā śuddhā sarva-adhvahṛdi sthitā // KubjT_25.149 //",
    "GR13kubjt_pu:5941": "tenedaṃ kathitaṃ bhadre kamaṇḍalur iti smṛtaḥ /",
    "GR13kubjt_pu:5942": "ete tu āyudhāḥ sūkṣmāḥ paryāyāt kathitāḥ sphuṭam // KubjT_25.150 //",
    "GR13kubjt_pu:5943": "samayinyagatā sūkṣmā kalā sūkṣmātināyikā /",
    "GR13kubjt_pu:5944": "kathitās tu mayā devi parāparavibhāgaśaḥ // KubjT_25.151 //",
    "GR13kubjt_pu:5945": "bāhyataḥ kathayiṣyāmi dūtīnāṃ lakṣaṇaṃ subham /",
    "GR13kubjt_pu:5946": "antaraṅge tathā hy evaṃ śrūyatāṃ teṣu niścayam // KubjT_25.152 //",
    "GR13kubjt_pu:5947": "mātā duhitā bhaginī sahajā tu tathā ntyajā /",
    "GR13kubjt_pu:5948": "rajakī carmakārī ca mātaṅgī cāgrajanmikā // KubjT_25.153 //",
    "GR13kubjt_pu:5949": "annapānaṃ tathā bhakṣyam ācarec chaktibhiḥ saha /",
    "GR13kubjt_pu:5950": "antyajānāṃ dvijānāṃ ca ekatra carubhojanam // KubjT_25.154 //",
    "GR13kubjt_pu:5951": "kartavyaṃ sādhakenaiva yad icchet siddhim uttamām // KubjT_25.155 //",
    "GR13kubjt_pu:5952": "śrīkubjikā uvāca kutsitaṃ kathitaṃ deva ayuktaṃ śāstravādinām /",
    "GR13kubjt_pu:5953": "paśūnāṃ yat samākhyātam ācāraṃ parameśvara /",
    "GR13kubjt_pu:5954": "yatīnāṃ tu yadā so hi tad āścaryaṃ mahāprabho // KubjT_25.156 //",
    "GR13kubjt_pu:5955": "śrībhairava uvāca sādhu devi mahāprājñe praśnam etat sudurlabham /",
    "GR13kubjt_pu:5956": "kathayāmi samāsena tvatprītyā suranāyike // KubjT_25.157 //",
    "GR13kubjt_pu:5957": "māteva saṃsthitā śaktir jagato yonirūpiṇī /",
    "GR13kubjt_pu:5958": "atrotpannaṃ samastaṃ hi vāṅmayaṃ sacarācaram // KubjT_25.158 //",
    "GR13kubjt_pu:5959": "tena māteti vikhyātā kathitā parameśvarī /",
    "GR13kubjt_pu:5960": "udbhavasthā duhitrī tu duhanāt tu jagasya ca // KubjT_25.159 //",
    "GR13kubjt_pu:5961": "duhitrī tu dvitīyā tu bhaginī tv atha-m-ucyate /",
    "GR13kubjt_pu:5962": "bhagarūpā parā sūkṣmā nānyena tu sunirmitā // KubjT_25.160 //",
    "GR13kubjt_pu:5963": "svatotpannā svayaṃ jātā tenoktā sahajā kalā /",
    "GR13kubjt_pu:5964": "antasthā sarvabhūtānāṃ vartate cāntagā parā // KubjT_25.161 //",
    "GR13kubjt_pu:5965": "ante ca saṃsthitā hy ekā antyajā parameśvarī /",
    "GR13kubjt_pu:5966": "rajastamovinirmuktā mahānte rajakī ume // KubjT_25.162 //",
    "GR13kubjt_pu:5967": "carate carmagā yena svaraṅgena tu rañjitā /",
    "GR13kubjt_pu:5968": "carmakārī tu sā caikā mātaṅgī ca tatocyate // KubjT_25.163 //",
    "GR13kubjt_pu:5969": "ātmasthā satataṃ nityaṃ gītasyāntapathe sthitā /",
    "GR13kubjt_pu:5970": "mātaṅgī kathitā dūtī agrajanmī tathocyate // KubjT_25.164 //",
    "GR13kubjt_pu:5971": "sarveṣāṃ caiva śāstrāṇām agrotpannā tu agraṇī /",
    "GR13kubjt_pu:5972": "nānyat tatra bhavet kiñcic chaktir ādyā manonmanī // KubjT_25.165 //",
    "GR13kubjt_pu:5973": "agrajanmā samākhyātā parā hy amṛtavāhinī /",
    "GR13kubjt_pu:5974": "paryāyāt kathitā devi śaktis taddharmadharmiṇī // KubjT_25.166 //",
    "GR13kubjt_pu:5975": "ajñātvā dehajāṃ śaktiṃ bahusthānagatāṃ priye /",
    "GR13kubjt_pu:5976": "ācaranti ca ye mūḍhāḥ paśavaḥ samudāhṛtāḥ // KubjT_25.167 //",
    "GR13kubjt_pu:5977": "apākteyā asambhāṣyāḥ śivavrataviḍambakāḥ /",
    "GR13kubjt_pu:5978": "khānaṃ pānaṃ tathā devi kartavyaṃ na ca taiḥ saha // KubjT_25.168 //",
    "GR13kubjt_pu:5979": "evaṃ yuktaḥ sadā tiṣṭhen madirānandacetasaḥ /",
    "GR13kubjt_pu:5980": "madirā yā parā śakti rañjitaṃ tu jagattrayam // KubjT_25.169 //",
    "GR13kubjt_pu:5981": "ānandaṃ tatsamatvaṃ hi madirānandacetasaḥ /",
    "GR13kubjt_pu:5982": "sidhyate nātra sandeho yathā bhairava-m-abravīt // KubjT_25.170 //",
    "GR13kubjt_pu:5983": "jñānāmṛtena tṛptasya kṛtakṛtyasya yoginaḥ /",
    "GR13kubjt_pu:5984": "naivāsti kiñcit kartavyam asti cen na sa tattvavit // KubjT_25.171 //",
    "GR13kubjt_pu:5985": "athānyat sampravakṣyāmi avasthāṃ jñānabodhikām /",
    "GR13kubjt_pu:5986": "ghoṣaṇī piṅgalā caiva vidyunmālā ca candriṇī // KubjT_25.172 //",
    "GR13kubjt_pu:5987": "mano'nugā ca sukṛtā saumyā caiva nirañjanā /",
    "GR13kubjt_pu:5988": "nirālambā tathā devī anyā caiva mahābalā // KubjT_25.173 //",
    "GR13kubjt_pu:5989": "helā lolā tathā līlā bodhābodhavatīti ca /",
    "GR13kubjt_pu:5990": "nirāmayāḥ samākhyātā etāḥ pratyakṣamātarāḥ // KubjT_25.174 //",
    "GR13kubjt_pu:5991": "ājñāsiddhipradātārā ājñāsiddhikulānvaye /",
    "GR13kubjt_pu:5992": "ghoṣaṇī ghoṣamārgasthā śikhā dhūmrā ca piṅgalā // KubjT_25.175 //",
    "GR13kubjt_pu:5993": "rātrau dyotayate śuklaṃ vidyunmāleti cocyate /",
    "GR13kubjt_pu:5994": "candriṇī candragarbheṇa sandhyābindu mano'nugā // KubjT_25.176 //",
    "GR13kubjt_pu:5995": "nimīlitākṣe yat pītaṃ sukṛtā samudāhṛtā /",
    "GR13kubjt_pu:5996": "kaṃsadhvanis tathā saumyā ghaṇṭā caiva nirañjanā // KubjT_25.177 //",
    "GR13kubjt_pu:5997": "haṃsākhyā tu nirālambā kiṅkiṇī tu mahābalā /",
    "GR13kubjt_pu:5998": "gudadeśe prajāyeta sadā siddhipradāyikā // KubjT_25.178 //",
    "GR13kubjt_pu:5999": "ghoṣamārge tu yo haṃso helā nāmeti cocyate /",
    "GR13kubjt_pu:6000": "tasya madhye tu yaḥ śabdo lolākhyā sā prakīrtitā // KubjT_25.179 //",
    "GR13kubjt_pu:6001": "līlā caivāṇavā proktā khecaratvapradāyinī /",
    "GR13kubjt_pu:6002": "cītkṛtaṃ karṇadeśe tu bodhābodhavatī tu sā // KubjT_25.180 //",
    "GR13kubjt_pu:6003": "ātmānaṃ haṃsam ity āhur māyārūpā tu bodhanī /",
    "GR13kubjt_pu:6004": "kuṇḍalī tu samākhyātā rudraśaktis tu bindukam // KubjT_25.181 //",
    "GR13kubjt_pu:6005": "gagane dṛśyate yas tu prabhākāreṇa suprabhaḥ /",
    "GR13kubjt_pu:6006": "akhaṇḍamaṇḍalākāraṃ dyotayantaṃ nabhastalam // KubjT_25.182 //",
    "GR13kubjt_pu:6007": "acalaṃ tat samākhyātam acalatvena saṃsthitam /",
    "GR13kubjt_pu:6008": "etāvasthāḥ samākhyātā udayanti krameṇa tu // KubjT_25.183 //",
    "GR13kubjt_pu:6009": "ājñātatparabhāvajñaḥ sugupto gurupūjakaḥ /",
    "GR13kubjt_pu:6010": "tasya siddhir bhavaty āśu nānyathā kubjike vacaḥ // KubjT_25.184 //",
    "GR13kubjt_pu:6011": "pitu[ḥ] prāptaṃ yathā saukhyaṃ tat sukhaṃ bhuñjate svayam /",
    "GR13kubjt_pu:6012": "mṛtyur yena sukheneha tat sukhaṃ dhyānam ucyate // KubjT_25.185 //",
    "GR13kubjt_pu:6013": "śrībhairava uvāca samastedaṃ varārohe durlabhaṃ prakaṭīkṛtam /",
    "GR13kubjt_pu:6014": "tvaṃ punaś cāvatāritvā kramaughaṃ samprakāśaya // KubjT_25.186 //",
    "GR13kubjt_pu:6015": "sugopyaṃ gopanībhūtvā kramaṃ pūjyārihā bhava // KubjT_25.187 //",
    "GR13kubjt_pu:6016": "yā sā kubji parā mahaughajananī sañcodito 'haṃ tvayā tvaṃ kubjā",
    "GR13kubjt_pu:6017": "parakubjinī mama punas tvāhaṃ mayā tvaṃ punaḥ /",
    "GR13kubjt_pu:6018": "tvayādiṣṭacatuṣṭayaṃ kramapathaṃ teṣāṃ kramo vai yathā sampreṣyātmagataṃ kramaughaparamaṃ cājñā gṛhītānaghe // KubjT_25.188 //",
    "GR13kubjt_pu:6019": "śatakoṭisuvistīrṇaṃ tantredaṃ pārameśvaram /",
    "GR13kubjt_pu:6020": "asya bhedopabhedāś ca bhaviṣyanti hy anekadhā // KubjT_25.189 //",
    "GR13kubjt_pu:6021": "atra kalpe varārohe sūtrasaṅgrahalakṣaṇam /",
    "GR13kubjt_pu:6022": "caturviṃśatisāhasraṃ kiṃ tu tat prakaṭaṃ na hi // KubjT_25.190 //",
    "GR13kubjt_pu:6023": "kartavyaṃ tu tvayā bhadre kiṃ tu pīṭhacatuṣṭaye /",
    "GR13kubjt_pu:6024": "prakāśayasva cājñāto yathā gopyataraṃ bhavet // KubjT_25.191 //",
    "GR13kubjt_pu:6025": "sudurlabhataraṃ devi tantredaṃ paramādbhutam /",
    "GR13kubjt_pu:6026": "yatra vā tiṣṭhate deśe sa deśo bhuktibhāg bhavet // KubjT_25.192 //",
    "GR13kubjt_pu:6027": "kiṃ punaḥ puramadhyasthaṃ gṛhāvasthagataṃ hṛdi /",
    "GR13kubjt_pu:6028": "tiṣṭhate yasya 'sau nāthe puraṃ pīṭhasamaṃ bhavet // KubjT_25.193 //",
    "GR13kubjt_pu:6029": "gṛhaṃ tad yogapīṭhaṃ ca mantavyam anvayānvitaiḥ /",
    "GR13kubjt_pu:6030": "āgamaṃ maṇḍalādyais tu pūjyoghaṃ pārameśvaram // KubjT_25.194 //",
    "GR13kubjt_pu:6031": "yatredaṃ tiṣṭhate sthāne divyāmnāyaṃ sudurlabham /",
    "GR13kubjt_pu:6032": "divyais tu pūjyate so hi yadi gopyataraṃ bhavet // KubjT_25.195 //",
    "GR13kubjt_pu:6033": "vidhānavihitā pūjā yady aṣṭamyāṃ caturdaśī /",
    "GR13kubjt_pu:6034": "pūjayet paramāmnāyaṃ pūjyate sa marīcibhiḥ // KubjT_25.196 //",
    "GR13kubjt_pu:6035": "yas tv evaṃ vindate devi granthataś cārthato 'pi vā /",
    "GR13kubjt_pu:6036": "sa jyeṣṭhaḥ kulasantāne pūjyo 'sau bhairavo yathā // KubjT_25.197 //",
    "GR13kubjt_pu:6037": "avajñāṃ kurute yas tu yasya tasya prakāśayet /",
    "GR13kubjt_pu:6038": "sāmarthyena satāṃ dviṣṭo bhraṣṭo duḥkhī sa sarvataḥ // KubjT_25.198 //",
    "GR13kubjt_pu:6039": "āgamādhārabhāṇḍasya dṛṣṭvāvajñāṃ karoti yaḥ /",
    "GR13kubjt_pu:6040": "namaskāreṇa tat pīṭhaṃ tasyaivāyaṃ puroditam // KubjT_25.199 //",
    "GR13kubjt_pu:6041": "śrutvaivaṃ vismayāpannā ūcus tv evaṃ kuleśvarī /",
    "GR13kubjt_pu:6042": "prerayitvāditoddiṣṭā atrājñānavirodhinī // KubjT_25.200 //",
    "GR13kubjt_pu:6043": "ājñāśrutaṃ samastedaṃ dṛṣṭam asmād virjṛmbhitam /",
    "GR13kubjt_pu:6044": "vrajatoḍādisiddhānāṃ teṣu sarvaṃ samarpayet // KubjT_25.201 //",
    "GR13kubjt_pu:6045": "samayinyaś ca saṃyojya tasya tvāmoghaśālinī /",
    "GR13kubjt_pu:6046": "bhaviṣyasi purāvasthā tadavasthāntare sthitā // KubjT_25.202 //",
    "GR13kubjt_pu:6047": "prathamaṃ madguṇair bhadre dvitīyaṃ ca khagāntare /",
    "GR13kubjt_pu:6048": "tṛtīyaṃ bhūcarīnāthaḥ paścānantabhavātmikā // KubjT_25.203 //",
    "GR13kubjt_pu:6049": "trayānte gurupaṅktisthā Pṛthakpūjākrame sthitā /",
    "GR13kubjt_pu:6050": "bhaviṣyasi purāvasthā hrāsyamānā pade pade // KubjT_25.204 //",
    "GR13kubjt_pu:6051": "jīvikopāyahetvartham utkarṣārtham athāpi vā /",
    "GR13kubjt_pu:6052": "teṣu tyajya parāmnāyaṃ bhūtāveśakarī bhava // KubjT_25.205 //",
    "GR13kubjt_pu:6053": "vyatikramaṃ yadā kāle bhaviṣyat kubjinīmate /",
    "GR13kubjt_pu:6054": "tadā kāle tu taṃ hatvā samāpyevaṃ punar bhaja // KubjT_25.206 //",
    "GR13kubjt_pu:6055": "sārasaṅgraham etad dhi anāmāmatam uttamam /",
    "GR13kubjt_pu:6056": "asyoccāraṃ na kartavyam uccārād ay utaṃ japet // KubjT_25.207 //",
    "GR13kubjt_pu:6057": "kubjikā yā varārohe pañcabhiḥ praṇavaiḥ saha /",
    "GR13kubjt_pu:6058": "tair vinā na hi coccāraṃ kubjāmnāyamahādhvare // KubjT_25.208 //",
    "GR13kubjt_pu:6059": "yais tu tāni varārohe kathayāmi svarūpataḥ /",
    "GR13kubjt_pu:6060": "binduyuktāni sarvāṇi jīvabhūtāni śāsane // KubjT_25.209 //",
    "GR13kubjt_pu:6061": "ādimaṃ ca tṛtīyaṃ ca daśamaṃ caikaviṃśakam /",
    "GR13kubjt_pu:6062": "dvitīyaṃ caikaviṃśena varjitaṃ pañcamaṃ tu tat // KubjT_25.210 //",
    "GR13kubjt_pu:6063": "kiṃ tu vāmena jaṅghāyā hataṃ bījena kārayet /",
    "GR13kubjt_pu:6064": "tad bījaṃ param uddiṣṭaṃ sarvajñānāvatārakam // KubjT_25.211 //",
    "GR13kubjt_pu:6065": "ambikā bindunādaṃ ca kuṇḍalī ca paraḥ śivaḥ /",
    "GR13kubjt_pu:6066": "ratnānāṃ pañcakaṃ devi vyāpayitvā sudurlabham // KubjT_25.212 //",
    "GR13kubjt_pu:6067": "anenābhyāsayogena khecarīkulanandanaḥ /",
    "GR13kubjt_pu:6068": "sidhyate nātra sandeho guruvaktraprasādataḥ // KubjT_25.213 //",
    "GR13kubjt_pu:6069": "khecarā bhūcarā caiva dikcarā gocarā tathā /",
    "GR13kubjt_pu:6070": "dadanti melakaṃ sarvaṃ yasyedaṃ hṛdi saṃsthitam // KubjT_25.214 //",
    "GR13kubjt_pu:6071": "devadevena devyāyā mataṃ divyaṃ mayā tava /",
    "GR13kubjt_pu:6072": "kartavyaṃ tu tathā gopyam ity ājñā pārameśvarī // KubjT_25.215 //",
    "GR13kubjt_pu:6073": "pūjā cāsya prakartavyā viśeṣeṇa varānane /",
    "GR13kubjt_pu:6074": "śuklapakṣe tṛtīyāyāṃ vaiśākhasya tathā punaḥ // KubjT_25.216 //",
    "GR13kubjt_pu:6075": "kṛṣṇapakṣe trayodaśyāṃ nabhasyanavamī punaḥ /",
    "GR13kubjt_pu:6076": "āśvine śuklapakṣasya pūrṇimā phālgune matā // KubjT_25.217 //",
    "GR13kubjt_pu:6077": "āṣāḍhe śrāvaṇe caiva bhādrapadyāṃ tathaiva ca /",
    "GR13kubjt_pu:6078": "śuklapakṣe caturdaśyāṃ kartavyaṃ ca pavitrakam // KubjT_25.218 //",
    "GR13kubjt_pu:6079": "ātmavittānusāreṇa uttamādhamamadhyamāḥ /",
    "GR13kubjt_pu:6080": "guruparvam iti khyātaṃ pālanīyaṃ kulāmbike // KubjT_25.219 //",
    "GR13kubjt_pu:6081": "yugādayaḥ samākhyātā atra pīṭhāvatāraṇam /",
    "GR13kubjt_pu:6082": "pīṭhamārgakramāyātam āgamo 'yaṃ tad eva hi // KubjT_25.220 //",
    "GR13kubjt_pu:6083": "āgame pūjite sarvaṃ pūjitaṃ jñānasāgaram /",
    "GR13kubjt_pu:6084": "yenedaṃ pustakaṃ devyāḥ pūrvoktaṃ yan mayā tava // KubjT_25.221 //",
    "GR13kubjt_pu:6085": "anyat tat paramopāyaṃ siddhiparyāyaśāsane /",
    "GR13kubjt_pu:6086": "divyasiddhipradātāraṃ divyabhāṣāvibhūṣitam // KubjT_25.222 //",
    "GR13kubjt_pu:6087": "kusumaṃ ca rajaṃ raktaṃ rathyaṃ śivakusumbhakam /",
    "GR13kubjt_pu:6088": "taḍid amṛtamadhuraṃ kṣatajodbhavanetrajam // KubjT_25.223 //",
    "GR13kubjt_pu:6089": "kādambarī prasannā ca parisruṅ madirā surā /",
    "GR13kubjt_pu:6090": "vāmāmṛtam aliś caiva somapānaṃ madālasī // KubjT_25.224 //",
    "GR13kubjt_pu:6091": "dhārāmṛtaṃ śivāmbuṃ ca rativiṣṇuvaruṇodbhavam /",
    "GR13kubjt_pu:6092": "varco brahmā dvijanmā ca sarojaḥ kamalāsanaḥ // KubjT_25.225 //",
    "GR13kubjt_pu:6093": "bukapuṣpakaṇākhyaṃ ca liṅgapaṅkamalaṃ tathā /",
    "GR13kubjt_pu:6094": "kuṇḍagolodbhavaṃ śukraṃ śaśiś caiva sitaṃ madhu // KubjT_25.226 //",
    "GR13kubjt_pu:6095": "kaṭaṃ māṃsaṃ palaṃ kravyaṃ piṣitaṃ phalguṣāmiṣam /",
    "GR13kubjt_pu:6096": "jāṅgalaṃ devadāruṃ ca kṣmā vai khaḍgodbhavaṃ smṛtam // KubjT_25.227 //",
    "GR13kubjt_pu:6097": "tailaṃ vasā tathā snehaṃ kaṭutailaṃ tu tīkṣṇakam /",
    "GR13kubjt_pu:6098": "turuṣkaṃ sihṇakaṃ proktaṃ kapālapuṭamadhyagam // KubjT_25.228 //",
    "GR13kubjt_pu:6099": "laśunaṃ nāsikāvasthaṃ tac ca hiṅgu prakīrtitam /",
    "GR13kubjt_pu:6100": "gajaṃ caiva tu kuṣmāṇḍaṃ palāṇḍuṃ ca viśeṣataḥ // KubjT_25.229 //",
    "GR13kubjt_pu:6101": "paryuṣitācchāly agaruṃ pippalyaḥ kṛṣṇataṇḍulāḥ /",
    "GR13kubjt_pu:6102": "kṛṣṇacchāgo mahānetrī palalaṃ meṣātmakaṃ smṛtam // KubjT_25.230 //",
    "GR13kubjt_pu:6103": "sāmarthajñavidānāṃ ca iti pūjā prakīrtitā /",
    "GR13kubjt_pu:6104": "siddhadravyaṃ samākhyātaṃ prasaṅgād yoginīkule // KubjT_25.231 //",
    "GR13kubjt_pu:6105": "nānena rahitā siddhir bhuktimuktir na vidyate /",
    "GR13kubjt_pu:6106": "nirācārapadaṃ hy etat tenedaṃ paramaṃ smṛtam // KubjT_25.232 //",
    "GR13kubjt_pu:6107": "iti kulālikāmnāye śrīkubjikāmate samastajñānāvabodhacaryānirdeśo nāma pañcaviṃśatimaḥ paṭalaḥ",
    "GR13kubjt_pu:6108": "iti caturviṃśatisāhasre sārāt sārataraṃ śrīkubjikāmnāyaṃ śrīoḍiyānapīṭhavinirgataṃ pañcaviṃśatipaṭalaṃ sārdhatrīṇi sahasrāṇi śrīmataṃ parisamāptam"
}