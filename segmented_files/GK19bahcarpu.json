{
    "GK19bahcarpu:0": " pariśiṣṭam",
    "GK19bahcarpu:1": " bāṇa-praśastayaḥ",
    "GK19bahcarpu:2": " śleṣe kecana śabdagumphaviṣaye kecid rase cāpare",
    "GK19bahcarpu:3": " 'laṅkāre katicitsadarthaviṣaye cānye kathāvarṇane /",
    "GK19bahcarpu:4": " āḥ sarvatra gabhīradhīrakavitāvindyāṭavīcāturī-",
    "GK19bahcarpu:5": " sañcārī kavikumbhikumbhabhiduro bāṇastu pañcānanaḥ // 1 //",
    "GK19bahcarpu:6": " (śrīcandradevasya)",
    "GK19bahcarpu:7": " hemno bhāraśatāni vā madamucāṃ vṛndāni vā dantināṃ",
    "GK19bahcarpu:8": " śrīharṣeṇa samarpitāni kavaye bāṇāya kutrādya tat /",
    "GK19bahcarpu:9": " yā bāṇena tu tasya sūktinikarairuṭṭaṅkitāḥ kīrtayas",
    "GK19bahcarpu:10": " tāḥ kalpapralaye 'pi yānti na manāṅ manye parimlānatām // 2 //",
    "GK19bahcarpu:11": " (ruyyakakṛtavyaktivivekavyākhyāne)",
    "GK19bahcarpu:12": " artheśvaraṃ hanta bhaje 'bhinandaṃ vāgīśvaraṃ vākpatirājamīḍe /",
    "GK19bahcarpu:13": " raseśvaraṃ naumi ca kālidāsaṃ bāṇaṃ tu sarvaśvaramānato 'smi // 3 //",
    "GK19bahcarpu:14": " (udayasundaryāṃ soḍhvalasya)",
    "GK19bahcarpu:15": " pariśīlitaiva sarasaṃ kavirājairbahubhiratra vāgdevī /",
    "GK19bahcarpu:16": " bāṇena tu vaijātyāt kathayati nāmaiva vāṇīti // 4 //",
    "GK19bahcarpu:17": " (viśveśvarasya)",
    "GK19bahcarpu:18": " kādambarīsahodaryā sudhaye vai budhe hṛdi /",
    "GK19bahcarpu:19": " harṣākhyāyikayā khyātiṃ bāṇo 'bdhiriva labdavān // 5 //",
    "GK19bahcarpu:20": " śaśvadbāṇadvitīyena namadākāradhāriṇā /",
    "GK19bahcarpu:21": " dhanuṣeva guṇāḍhyena niḥśeṣo rañjito janaḥ // 6 //",
    "GK19bahcarpu:22": " (trivikramasya)",
    "GK19bahcarpu:23": " jātā śikhaṇḍinī prāgyathā śikhaṇḍī tathāvagacchāmi /",
    "GK19bahcarpu:24": " prāgalbhyamadhikamāptuṃ vāṇī bāṇo babhūveti // 7 //",
    "GK19bahcarpu:25": " (govardhanasya)",
    "GK19bahcarpu:26": " hṛdi lagnena bāṇena yanmando 'pi padakramaḥ /",
    "GK19bahcarpu:27": " bhavet kavikuraṅgāṇāṃ cāpalaṃ tatra kāraṇam // 8 //",
    "GK19bahcarpu:28": " subandhurbāṇabhaṭṭaśca kavirāja iti trayaḥ /",
    "GK19bahcarpu:29": " vakroktimārganipuṇāścaturtho vidyate na vā // 9 //",
    "GK19bahcarpu:30": " sacitravarṇavicchittihāriṇoravanīpatiḥ /",
    "GK19bahcarpu:31": " śrīharṣa iva saṃghaṭṭaṃ cakre bāṇamayūrayoḥ // 10 //",
    "GK19bahcarpu:32": " (navasāhasāṅke)",
    "GK19bahcarpu:33": " pratikavibhedanabāṇaḥ kavitātarugahanaviharaṇamayūraḥ /",
    "GK19bahcarpu:34": " sahṛdayalokasubandhurjayati śrībhaṭṭabāṇakavirājaḥ // 11 //",
    "GK19bahcarpu:35": " (vīranārāyaṇacarite)",
    "GK19bahcarpu:36": " yuktaṃ kādambarīṃ śrutvā kavayo maunamāśritāḥ /",
    "GK19bahcarpu:37": " bāṇadhvanāvanadhyāyo bhavatīti smṛtiryataḥ // 12 //",
    "GK19bahcarpu:38": " rucirasvaravarṇapadā rasabhāvavatī jaganmano harati /",
    "GK19bahcarpu:39": " tatkiṃ taruṇī nahi nahi,",
    "GK19bahcarpu:40": " vāṇī bāṇasya madhuraśīlasya // 13 //",
    "GK19bahcarpu:41": " saharṣacaritā śaśvatkṛtakādambarīkathā /",
    "GK19bahcarpu:42": " bāṇasya vāṇyanārteva svacchandaṃ bhramati kṣitau // 14 //",
    "GK19bahcarpu:43": " bāṇaṃ satkavigīrvāṇamanubadhnāti kaḥ kaviḥ /",
    "GK19bahcarpu:44": " sindhumandhuḥ kimanveti dyumaṇiḥ katamo maṇiḥ // 15 //",
    "GK19bahcarpu:45": " (raghunāthacarite)",
    "GK19bahcarpu:46": " śabdārthayoḥ samo gumphaḥ pāñcālī rītiriṣyate /",
    "GK19bahcarpu:47": " śilābhaṭṭārikāvāci bāṇoktiṣu ca sā yadi // 16 //",
    "GK19bahcarpu:48": " kevalo 'pi sphuran bāṇaḥ karoti vimadān kavīn /",
    "GK19bahcarpu:49": " ki punaḥ kḷptasandhānapulindakṛtasannidhiḥ // 17 //",
    "GK19bahcarpu:50": " (dhanapālasya)",
    "GK19bahcarpu:51": " daṇḍītyupasthite sadyaḥ kavīnāṃ kampatāṃ manaḥ /",
    "GK19bahcarpu:52": " praviṣṭhe tvantaraṃ bāṇe kaṇṭhe vāgeva rudhyate // 18 //"
}