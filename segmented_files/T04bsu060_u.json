{
    "T04bsu060_u:0": " (Vaidya 212)",
    "T04bsu060_u:1": " Karmavibhaṅgopadeśaḥ /",
    "T04bsu060_u:2": " śaṅkhakṣīramṛṇālakumudaprasmerahāraprabhaiḥ sauvarṇāgarudhūpadurdinatalaiścañcatpatākādharaiḥ /",
    "T04bsu060_u:3": " ślādhyairdhātuvaraidharanibhair (bhūryasya)",
    "T04bsu060_u:4": " saṃbhūṣitā",
    "T04bsu060_u:5": " taṃ vande suranāgayakṣamukuṭāvyāghṛṣṭapādaṃ munim //",
    "T04bsu060_u:6": " jayatu saddharmaḥ /",
    "T04bsu060_u:7": " ityāha bhikṣā śrutasomā /",
    "T04bsu060_u:8": " asti karma alpāyuḥsaṃvartanīyam /",
    "T04bsu060_u:9": " asti karma alpāyuḥsaṃvartanīyamiti karmagatiryathānyāyaṃ vistareṇa vibhaktāḥ /",
    "T04bsu060_u:10": " daśānuśaṃsāḥ pravrajyāraṇyakatve bhaikṣyacaryāyām /",
    "T04bsu060_u:11": " daśa vaiśāradyānīti /",
    "T04bsu060_u:12": " sarve kāmaguṇā yathānyāyaṃ yuktāḥ /",
    "T04bsu060_u:13": " daśānuśaṃsāstathāgatacaityāñjalikarmagandhapuṣpacchatrāṇām /",
    "T04bsu060_u:14": " kathaṃ daśānuśaṃsāḥ?",
    "T04bsu060_u:15": " nanu bhagavatā sūtramuktamekottarike - yāvanto bhikṣavaḥ sattvā apadā vā dvipadā vā catuṣpadā vā bahupadā vā,",
    "T04bsu060_u:16": " tathāgatasteṣāṃ sattvānāmagrata ākhyāyate yadidamarhan samyaksaṃbuddhaḥ iti vistaraḥ /",
    "T04bsu060_u:17": " gāthā coktā -",
    "T04bsu060_u:18": " evamacintiyo buddho buddhadharme 'pyacintiyaḥ /",
    "T04bsu060_u:19": " yadi dharmo nvacintyo buddho 'pyacintyo",
    "T04bsu060_u:20": " acintyaprasannasya vipāko 'pi acintiyaḥ /",
    "T04bsu060_u:21": " kathaṃ daśa guṇāḥ puṣpacchatrādīnām? ucyate /",
    "T04bsu060_u:22": " evametadyathāsūtramuktam,",
    "T04bsu060_u:23": " tathaiva tannānyathā /",
    "T04bsu060_u:24": " ye buddhe śraddadhanti,",
    "T04bsu060_u:25": " dharme cāpi,",
    "T04bsu060_u:26": " saṃghe ca pratipannāḥ,",
    "T04bsu060_u:27": " teṣāmacintyaprasannasya vipāko 'pyacintyaḥ /",
    "T04bsu060_u:28": " ye tu mithyādarśanopahatacittāḥ,",
    "T04bsu060_u:29": " yathā - buddhasya parinirvṛtasya stūpe dattasya phalaṃ kutaḥ?",
    "T04bsu060_u:30": " yasmānnāsti pratigrāha iti,",
    "T04bsu060_u:31": " teṣāṃ viparītadṛṣṭīnām /",
    "T04bsu060_u:32": " bhagavānāha - deśeme guṇāśchatrādīnām /",
    "T04bsu060_u:33": " anenāpi tāvatsukhena puṇyāni kurvantu /",
    "T04bsu060_u:34": " tatteṣāṃ bhaviṣyati dīrgharātraṃ hitāya sukhāya /",
    "T04bsu060_u:35": " api ca sarve 'pi guṇā eteṣvevāntargatāḥ ucyante /",
    "T04bsu060_u:36": " kathaṃ punarbhagavati kṛtaḥ prasādo 'cintya iti? ucyate /",
    "T04bsu060_u:37": " yathā atraiva karmavibhaṅge uktam,",
    "T04bsu060_u:38": " evamanyeṣu sūtrānteṣu /",
    "T04bsu060_u:39": " api tu mandabuddhīnāmarthāya punaruktaṃ kriyate /",
    "T04bsu060_u:40": " yathā karṇesumanaḥprabhṛtīnāṃ sthavirāṇām -",
    "T04bsu060_u:41": " ekapuṣpapradānena aśītikalpakoṭayaḥ /",
    "T04bsu060_u:42": " idaṃ aśraddhānīyam /",
    "T04bsu060_u:43": " evamacintyo vipākaḥ /",
    "T04bsu060_u:44": " tathā aśokaprabhṛtīnāṃ pāṃśudānena cakravartirājyaṃ srotāpattiphalaṃ (ca)",
    "T04bsu060_u:45": " idamacintyamaśraddheyaṃ ca /",
    "T04bsu060_u:46": " tathā ca aniruddhaprabhṛtīnāṃ caikapiṇḍapātapradānena cakravartirājyaṃ sapta devarājyāni paścime ca bhave 'rhattvaṃ ca prāptam /",
    "T04bsu060_u:47": " evamādīni ca bahūni vaktavyāni /",
    "T04bsu060_u:48": " api ca /",
    "T04bsu060_u:49": " ekenācintanīyena sarvamākrāmyati /",
    "T04bsu060_u:50": " yathoktaṃ bhagavatā abhidharme bālakāṇḍasūtre - ekacittaprasādasya vipāko varṇitaḥ",
    "T04bsu060_u:51": " - yadi ānanda saṃsāre saṃsarataḥ ekacittaprasādasya vipākena saptakṛtvaḥ paranirmitavaśavartiṣu (KVU, Vaidya 213)",
    "T04bsu060_u:52": " devaputro rājyaṃ kārayati,",
    "T04bsu060_u:53": " saptakṛtvo nirmāṇaratiṣu /",
    "T04bsu060_u:54": " saptakṛtvaḥ sukhiteṣu /",
    "T04bsu060_u:55": " saptakṛtvo yāmeṣu deveṣu bhūtvā rājyaṃ kārayati /",
    "T04bsu060_u:56": " ṣaṭ triṃśadindrarājyāni kārayati /",
    "T04bsu060_u:57": " dvāsaptatimahārājikeṣu deveṣu kārayati /",
    "T04bsu060_u:58": " cakravartirājyānāṃ koṭikoṭīnāṃ rājyāni kārayati /",
    "T04bsu060_u:59": " yadi na rājyaṃ tata idamekacittaprasādasya phalam /",
    "T04bsu060_u:60": " api ca sarvaśrāvakabuddhenāpi bhūyate /",
    "T04bsu060_u:61": " yathā dīpaṃkareṇa buddhena dīpamālāyāḥ pradānena buddhatvaṃ prāptam /",
    "T04bsu060_u:62": " idamapyaśraddhānāmaśraddhānīyam /",
    "T04bsu060_u:63": " evaṃrūpāṇi karmāṇi,",
    "T04bsu060_u:64": " yāni loke na praśraddadhati /",
    "T04bsu060_u:65": " teṣāmaśraddhānāṃ hīnādhimuktikānāṃ bhagavānāha - daśeme guṇāścaityavandanāyāśca /",
    "T04bsu060_u:66": " vistaraḥ /",
    "T04bsu060_u:67": " guṇapūrṇānāṃ tu buddhamāhātmyaṃ na kevalamagratāsūtre /",
    "T04bsu060_u:68": " uktaṃ ca yathā brāhmaṇasūtre - agro 'haṃ hi brāhmaṇaśreṣṭho loke /",
    "T04bsu060_u:69": " iti sūtraṃ yojyam /",
    "T04bsu060_u:70": " yathā ca bhagavān koṭusya maharṣeḥ śelasya ca tāpasasya vinayārthamāśramaṃ gataḥ /",
    "T04bsu060_u:71": " tābhyāṃ ca bhaktena nimantritaḥ /",
    "T04bsu060_u:72": " tābhyāṃ ca bhagavān jñātvedamudānamudānītavān -",
    "T04bsu060_u:73": " agnihotramukhā vedā gāyatrī chandasāṃ mukham /",
    "T04bsu060_u:74": " rājā mukhaṃ manuṣyāṇāṃ nadīnāṃ sāgaro mukham //",
    "T04bsu060_u:75": " nakṣatrāṇāṃ mukhaṃ ādityastapatāṃ mukham /",
    "T04bsu060_u:76": " puṇyamākāṅkṣamāṇānāṃ saṃbuddho yatatāṃ mukham //",
    "T04bsu060_u:77": " etaddarśayati bhagavān /",
    "T04bsu060_u:78": " yathā sarveṣāṃ yajñānāṃ jāyamānānāmagnihotraṃ mukham /",
    "T04bsu060_u:79": " vedānāṃ gāyatrī mukham /",
    "T04bsu060_u:80": " sarveṣāṃ puruṣāṇāṃ rājā mukham /",
    "T04bsu060_u:81": " nadīnāṃ sāgaraḥ śreṣṭhaḥ /",
    "T04bsu060_u:82": " nakṣatrāṇāṃ candramā agryaḥ /",
    "T04bsu060_u:83": " tapatāmādityaḥ pradhānaḥ sāhasrāṇāṃ lokadhātūnāmavabhāsayati /",
    "T04bsu060_u:84": " evaṃ yaścintayati - asminnekapuruṣe dattaṃ mahāphalamiti /",
    "T04bsu060_u:85": " bhagavānāha - saṃbuddho dakṣiṇeyānāmagrya iti /",
    "T04bsu060_u:86": " anenāpi kāraṇena bhagavānagrya /",
    "T04bsu060_u:87": " etatsūtramapyāgame brāhmaṇanipāte vistareṇa pratyavagantavyam /",
    "T04bsu060_u:88": " yathā ca bhagavatā etadagre dakṣiṇāvibhaṅge sūtra uktam - etadagramānanda pratipudgalikānāṃ dakṣiṇīyānāṃ yadidaṃ tathāgato 'rhan samyaksaṃbuddhaḥ",
    "T04bsu060_u:89": " evamagryatā bhagavato vaktavyā /",
    "T04bsu060_u:90": " yathā ca mahāsamājīye parinirvāṇādisūtreṣu dvādaśayojaniko devānāṃ saṃnipātaḥ /",
    "T04bsu060_u:91": " yathā mahāprātihārye 'kaniṣṭhikādibhirdevaiḥ pūjitaḥ /",
    "T04bsu060_u:92": " mahāprātihāryaṃ ca dṛṣṭvā anekāni tīrthakaraśatāni pravrajitāni /",
    "T04bsu060_u:93": " yathā ca tāpasā urubilvākāśyapaprabhṛtayaḥ pravrajitāḥ /",
    "T04bsu060_u:94": " parivrājakāśca śāriputramaudgalyāyanaprabhṛtayaḥ pravrajitāḥ /",
    "T04bsu060_u:95": " brāhmaṇāaśca brahmāyu(pūraśāyino)",
    "T04bsu060_u:96": " vasiṣṭhabhāradvājaprabhṛtayo 'bhiprasannāḥ /",
    "T04bsu060_u:97": " tathā rājānaḥ prasenajidbimbasāraprabhṛtayaḥ,",
    "T04bsu060_u:98": " gṛhapatayaḥ anāthapiṇḍadaghoṣilaprabhṛtayaḥ /",
    "T04bsu060_u:99": " evaṃ devānāṃ ye 'gryā manuṣyāṇāṃ ca,",
    "T04bsu060_u:100": " te 'bhiprasannā bhagavati /",
    "T04bsu060_u:101": " anenāpi kāraṇena bhagavān agryaḥ /",
    "T04bsu060_u:102": " api ca yathaikottarikāgratāsūtra uktam - agradharmasamanvāgato devabhūtamanuṣyāgryaḥ prāptaḥ pramoditaḥ /",
    "T04bsu060_u:103": " etaduktaṃ bhavati - nirvāṇagāmī dharmo 'dhigataḥ /",
    "T04bsu060_u:104": " tenaḥ kāraṇenāgryaḥ /",
    "T04bsu060_u:105": " kiṃ kāraṇaṃ pūrvamapi bodhisattvabhūtaṃ devā upasaṃkrāntāḥ /",
    "T04bsu060_u:106": " yathā govindasūtre,",
    "T04bsu060_u:107": " śatavarge ca tāpasasūtre indra upasaṃkrāntaḥ /",
    "T04bsu060_u:108": " nanu tadā agradharmasamanvāgataḥ,",
    "T04bsu060_u:109": " sāṃprataṃ nirvāṇagāmī mārgo 'dhigataḥ /",
    "T04bsu060_u:110": " tenāgryaḥ /",
    "T04bsu060_u:111": " evamapi deśitā dharmāḥ /",
    "T04bsu060_u:112": " kecidāhuḥ - (KVU, Vaidya 214)",
    "T04bsu060_u:113": " buddhaḥ parinirvṛto mokṣaṃ prāptaḥ /",
    "T04bsu060_u:114": " tasya yat stūpe dattaṃ pratimāyāṃ vā dhūpapuṣpādikaṃ kaḥ pratigṛhṇātiḥ?",
    "T04bsu060_u:115": " yadā buddhaḥ parinirvṛta evocyate /",
    "T04bsu060_u:116": " aśraddhaitadvākyam,",
    "T04bsu060_u:117": " purato vā pāpataram,",
    "T04bsu060_u:118": " yeṣāṃ buddhaśāsanasiddhānto na viditaḥ /",
    "T04bsu060_u:119": " ya eṣa dharmo bhagavatā diśataḥ,",
    "T04bsu060_u:120": " etadbhagavataḥ śarīram",
    "T04bsu060_u:121": " / sa cādya tiṣṭhati /",
    "T04bsu060_u:122": " tasminnantarhite buddhaḥ parinirvṛto bhaviṣyati /",
    "T04bsu060_u:123": " yāvaddharmastiṣṭhati tāvadbuddho na parinirvāpayati /",
    "T04bsu060_u:124": " kiṃ kāraṇam?",
    "T04bsu060_u:125": " dharmaśarīraṃ bhagavataḥ śarīraṃ pāramārthikam /",
    "T04bsu060_u:126": " tena dharmeṇa yadā deśitena srotāpattiphalaṃ prāpsyate,",
    "T04bsu060_u:127": " sakṛdāgāmiphalam,",
    "T04bsu060_u:128": " anāgāmiphalam,",
    "T04bsu060_u:129": " anāgāmiphalaṃ ca arhattvaṃ(ca) /",
    "T04bsu060_u:130": " etadarthaṃ cāsmākaṃ pravrajyā phalaprāptinimittam /",
    "T04bsu060_u:131": " buddhastiṣṭhatiphalāni prāpsyante /",
    "T04bsu060_u:132": " na parinirvṛtaḥ /",
    "T04bsu060_u:133": " tatrāyaṃ doṣaḥ syāt /",
    "T04bsu060_u:134": " asmākaṃ tvadyāpi phalāni prāpsyante /",
    "T04bsu060_u:135": " na parinirvṛtaḥ /",
    "T04bsu060_u:136": " tatrāyaṃ doṣaḥ syāt /",
    "T04bsu060_u:137": " asmākaṃ tvadyāpi phalāni prāpyante /",
    "T04bsu060_u:138": " ārabdhavīryāṇāṃ na kiṃcid duṣkaram /",
    "T04bsu060_u:139": " buddhe tiṣṭhamāne kartavyametatsarvaṃ kriyate /",
    "T04bsu060_u:140": " anenāpi kāraṇena jñeyaṃ dharmaśarīrastathāgata iti /",
    "T04bsu060_u:141": " yathā mahāparinirvāṇasūtre uktam - syādevamānanda yuṣmākaṃ parinirvṛto bhagavān /",
    "T04bsu060_u:142": " adyāgre nāsti śāsteti /",
    "T04bsu060_u:143": " naitadevaṃ draṣṭavyam /",
    "T04bsu060_u:144": " adyāgre vaḥ ānanda sūtrāntaḥ śāstā /",
    "T04bsu060_u:145": " evaṃ bhagavatā sūtrābhidharmavinayā dattāḥ /",
    "T04bsu060_u:146": " adyāgre caiṣa buddhaḥ /",
    "T04bsu060_u:147": " etaddarśayati /",
    "T04bsu060_u:148": " bhagavān /",
    "T04bsu060_u:149": " tathā na kiṃcinmātāpitṛsaṃbhavena śarīreṇa kāryaṃ kriyate /",
    "T04bsu060_u:150": " etaddarśayati /",
    "T04bsu060_u:151": " yadāhaṃ gṛha āvāsavasitaḥ,",
    "T04bsu060_u:152": " na tadā mayā kaściddharmo 'bhisaṃbuddhaḥ /",
    "T04bsu060_u:153": " tasmānna mātāpitṛsaṃbhavaṃ śarīraṃ buddhaḥ /",
    "T04bsu060_u:154": " yadā tvahamekonatriṃśadvarṣādgṛhānnirgataḥ,",
    "T04bsu060_u:155": " ye duḥkhena dharmamicchanti te duṣkaracaryayā vismāpitāḥ /",
    "T04bsu060_u:156": " na ca me kaścidduḥkhena dharme 'dhigataḥ /",
    "T04bsu060_u:157": " yathā romaharṣaṇīyasūtre uktāḥ,",
    "T04bsu060_u:158": " tathā pratyavagantavyāḥ /",
    "T04bsu060_u:159": " ṣaḍvarṣāṇi duṣkaraṃ kṛtam /",
    "T04bsu060_u:160": " na ca tena kaściddharmo 'dhigataḥ /",
    "T04bsu060_u:161": " paścānmayā bhojanaṃ bhuktaṃ śarīrabalaṃ ca prāpya vaiśākhamāsapūrṇapañcadaśyāṃ bodhimūle niṣaṇṇenānuttarā samyaksaṃbodhiḥ prāptā /",
    "T04bsu060_u:162": " vārāṇasyāṃ gatvā dharmacakra pravartitam /",
    "T04bsu060_u:163": " tena dharmeṇa phalādhigamaḥ kriyate /",
    "T04bsu060_u:164": " sa cā - - - - ti /",
    "T04bsu060_u:165": " anenāpi kāraṇena dharmakāyāstathāgatāḥ /",
    "T04bsu060_u:166": " yathā vinaye pāṭhaḥ /",
    "T04bsu060_u:167": " bhagavantaṃ bhagavato mātṛṣvasāha - jīvantu bhavanta bhaga - - - - - - /",
    "T04bsu060_u:168": " yattu bhagavatoktam - - - - na te 'haṃ gautami pureva vaktavyaḥ /",
    "T04bsu060_u:169": " sāha - atha kathaṃ bhagavān vaktavyaḥ?",
    "T04bsu060_u:170": " bhagavānāha - evaṃ vaktavyam - dī(rgharātraṃ bhagava)",
    "T04bsu060_u:171": " to dharmastiṣṭhatu /",
    "T04bsu060_u:172": " etaddarśayati - na mama mātāpitṛsaṃbhavena śarīreṇa kiṃcinniṣṭhā /",
    "T04bsu060_u:173": " ato dharmaśarīraṃ me dīrgharātraṃ",
    "T04bsu060_u:174": " tiṣṭhatu / yāni mayā saṃsāre duṣkarasahasrāṇi kṛtāni,",
    "T04bsu060_u:175": " tānyatīva dharmasyārthāya /",
    "T04bsu060_u:176": " anenāpi kāraṇena ya eva bhagavataḥ śarīraṃ - - - /",
    "T04bsu060_u:177": " mahāparinirvāṇasūtre uktam - āgatā ānanda devāḥ,",
    "T04bsu060_u:178": " divyāni ca candanacūrṇāni gṛhya,",
    "T04bsu060_u:179": " divyāni ca māndāravāṇi puṣpāṇi,",
    "T04bsu060_u:180": " divyāni - - - - - - nanda evaṃ tathāgataḥ satkṛto bhavati gurukṛto mānito vā pūjito vā /",
    "T04bsu060_u:181": " yaḥ punaḥ kaścidānanda mama śāsane 'pramatto viharati,",
    "T04bsu060_u:182": " ā - - - - kurute dharmaṃ dhārayati,",
    "T04bsu060_u:183": " tenāhaṃ satkṛto gurukṛto mānitaḥ pūjito bhavāmi /",
    "T04bsu060_u:184": " etaddarśayati /",
    "T04bsu060_u:185": " kāśyapasya samyaksaṃbuddha(sya bhikṣu)",
    "T04bsu060_u:186": " bhikṣuṇībhirupāsakopāsikābhiḥ /",
    "T04bsu060_u:187": " (taṃ ca) śarīrapūjā kṛtā,",
    "T04bsu060_u:188": " na dharmo dhāritaḥ /",
    "T04bsu060_u:189": " yāvaddharmo 'ntarhitaḥ /",
    "T04bsu060_u:190": " evamāpūryamapyevaṃ kari - - - - - - - (apa)",
    "T04bsu060_u:191": " cayitavyaḥ /",
    "T04bsu060_u:192": " etanmama śarīram /",
    "T04bsu060_u:193": " etaddarśayati - (KVU, Vaidya 215)",
    "T04bsu060_u:194": " mayi parinirvṛte yatkartavyam /",
    "T04bsu060_u:195": " dharmaṃ satkariṣyata evoktam /",
    "T04bsu060_u:196": " dharmakāyāsta(thāgatāḥ) /",
    "T04bsu060_u:197": " mahāparinivāṇe āryānandaḥ pṛcchati - kathamasmābhirbhagavati parinirvṛte bhagavaccharīrapratipattiḥ kāryā?",
    "T04bsu060_u:198": " bhagavānāha - alpotsukairyuṣmābhirbhavitavyam /",
    "T04bsu060_u:199": " upāsakāḥ śarīraṃ yathā jñāsyanti,",
    "T04bsu060_u:200": " tathā kariṣyanti /",
    "T04bsu060_u:201": " etaddarśayati - yadetaddharmaśarīram,",
    "T04bsu060_u:202": " etadyuṣmābhiḥ paripālitavyam /",
    "T04bsu060_u:203": " upāsakābahuvyagrāḥ /",
    "T04bsu060_u:204": " asamartha dharmadhāraṇaṃ kartum /",
    "T04bsu060_u:205": " anena cirasthitenāhaṃ cirasthitiko bhaviṣyāmīti /",
    "T04bsu060_u:206": " yathā ca devāvatārasūtre utpalavarṇābhikṣuṇyā cakravartirūpaṃ nirmāya bhagavān devalokāvatīrṇaḥ prathamaṃ vanditaḥ /",
    "T04bsu060_u:207": " sā tuṣṭā /",
    "T04bsu060_u:208": " mayā bhagavān prathamaṃ vanditaḥ /",
    "T04bsu060_u:209": " tasyāśca ( - - - - - - - ) taṃ jñātvā srotāpattiphalaṃ prāptam /",
    "T04bsu060_u:210": " etaddarśayati - na mātāpitṛsaṃbhavena śarīreṇa varṇitena vandito bhavāmi /",
    "T04bsu060_u:211": " yena phalaṃ prāptaṃ vanditaḥ /",
    "T04bsu060_u:212": " etadarthameva ca tatra gāthoktāḥ -",
    "T04bsu060_u:213": " manuṣyapratilābhena svargāṇāṃ gamanena ca /",
    "T04bsu060_u:214": " pṛthivyāmekarājyaṃ ca srotāpattiphalaṃ param //",
    "T04bsu060_u:215": " anenāpi kāraṇena dharma eva bhagavataḥ śarīram /",
    "T04bsu060_u:216": " yathā ca bodhimūlasūtre bhagavānayodhyāyāṃ viharati /",
    "T04bsu060_u:217": " atha paścimeṣu janapadeṣu dvau bhikṣū prativasataḥ sakhāyau /",
    "T04bsu060_u:218": " tau bhagavaddarśanāya prasthitau /",
    "T04bsu060_u:219": " mahāṭavyāṃ prapannau /",
    "T04bsu060_u:220": " tṛṣārtābhyāṃ tābhyāṃ pānīyaṃ prāptam /",
    "T04bsu060_u:221": " ekena tṛṣitena pītam /",
    "T04bsu060_u:222": " dvitīya āha - nāhaṃ bhagavataḥ śikṣāmatikramiṣyāmi /",
    "T04bsu060_u:223": " aparisrāvaṃ saprāṇakametatpānīyamiti /",
    "T04bsu060_u:224": " dharmaśca bhagavataḥ śarīram /",
    "T04bsu060_u:225": " tamanupālayatā dṛṣṭa eva mayā bhagavān /",
    "T04bsu060_u:226": " sa tṛṣārto bhagavantaṃ namaskurvan kālagataḥ,",
    "T04bsu060_u:227": " prasannacittaśca deveṣūpapannaḥ /",
    "T04bsu060_u:228": " dvitīyo bhikṣuḥ sapramāṇakaṃ pānīyaṃ pītvā anupūrveṇa bahubhirdivasairbhagavataḥ samīpaṃ gataḥ /",
    "T04bsu060_u:229": " sa ca deveṣūpapanno bhikṣuḥ pūrvaṃ gataḥ /",
    "T04bsu060_u:230": " yena saprāṇakaṃ pānīyaṃ pītaḥ tasya bhikṣorbhagavatā mātāpitṛsaḥbhavaḥ śarīraḥ darśitam - etanmama śarīraḥ paśya /",
    "T04bsu060_u:231": " sa ca devalokopapanno bhikṣurbhagavatoktaḥ - darśaya śarīraḥ te /",
    "T04bsu060_u:232": " devaputraśarīraḥ divyaḥ darśitam /",
    "T04bsu060_u:233": " sa bhikṣuḥ saḥvignaḥ pṛcchati - bhagavan, kimidam?",
    "T04bsu060_u:234": " bhagavānāha - ya eṣa devaputro 'nena tṛṣṇārtena saprāṇakamudakaḥ na pītam /",
    "T04bsu060_u:235": " mayā yathoktā śikṣā rakṣitā /",
    "T04bsu060_u:236": " eṣa dvitīyo mātāpitṛsaḥbhavaḥ śarīraḥ draṣṭukāmaḥ sapraṇākaḥ pānīyaḥ pītvā etasya mayā mātāpitṛsaḥbhavaḥ śarīraḥ darśitam - etaccharīraḥ paśya",
    "T04bsu060_u:237": " yadyanena kaścidguṇo na dṛṣṭaḥ,",
    "T04bsu060_u:238": " tena ca mātāpitṛsaḥbhavametaccharīraḥ dṛṣṭam,",
    "T04bsu060_u:239": " na tenāhaḥ dṛṣṭaḥ /",
    "T04bsu060_u:240": " etadarthameva gāthoktā -",
    "T04bsu060_u:241": " cīvarakarṇakaḥ cenniśrāya ākramanti pade pade /",
    "T04bsu060_u:242": " aparādhena tiṣṭhanti na te buddhasya sāntike //",
    "T04bsu060_u:243": " yojanānāṃ sahasreṣu ye śrutvā na subhāṣitam /",
    "T04bsu060_u:244": " tadarthaṃ pratipadyanti te vai buddhasya sāntike //",
    "T04bsu060_u:245": " yathā ca bhagavān dharmaprītyarthaṃ nandakasya bhikṣādharmaśrāvaṇāyopasaṃkrāntaḥ /",
    "T04bsu060_u:246": " yathā copasthāpanakasūtre uktam - paryeṣata bhikṣavaḥ /",
    "T04bsu060_u:247": " upasthāpayati dharmaṃ ca me dhārayiṣyati /",
    "T04bsu060_u:248": " sūtraṃ geyaṃ vyākaraṇamitivṛttaṃ gāthodānam /",
    "T04bsu060_u:249": " evaṃ navāṅgaśāsanaṃ yo mama dhārayati,",
    "T04bsu060_u:250": " taṃ mārgayata /",
    "T04bsu060_u:251": " na mātāpitṛsaṃbhavasya (KVU, Vaidya 216)",
    "T04bsu060_u:252": " śarīrasya upasthāpakaṃ mārgayata /",
    "T04bsu060_u:253": " kiṃ kāraṇam?",
    "T04bsu060_u:254": " yathoktaṃ ṛddhipādanipāte mṛgāramātuḥ prāsāde - evaṃ bhāviteṣu bhikṣavastathāgataścaturṣu ṛddhipādeṣu kalpaṃ vā tiṣṭhet kalpāvaśeṣaṃ vā /",
    "T04bsu060_u:255": " etaddarśayati - na yūyaṃ samarthā mama śarīraṃ kalpaṃ vā dhārayitum /",
    "T04bsu060_u:256": " eṣa tu dharmo dhārayitavyaḥ /",
    "T04bsu060_u:257": " etanmama śarīram /",
    "T04bsu060_u:258": " yathā ca mahādevasūtre uktam - mā mama bhaviṣyatha paścima - - - - /",
    "T04bsu060_u:259": " - - - - - - - - tmanāṃ yadidaṃ kauṇḍinyaḥ /",
    "T04bsu060_u:260": " mahāprajñānāṃ sāriputraḥ /",
    "T04bsu060_u:261": " ṛddhimatāṃ maudgalyāyanaḥ /",
    "T04bsu060_u:262": " yāvaddakṣiṇeyānāṃ subhūtiḥ kulaputraḥ /",
    "T04bsu060_u:263": " evaṃ sarvasūtraṃ vaktavyam /",
    "T04bsu060_u:264": " bhikṣuṇīnāmagratāsūtre uktam,",
    "T04bsu060_u:265": " evamupāsakānāmupāsikānāmagratāsūtre uktam /",
    "T04bsu060_u:266": " tathā catuṣparṣadasūtram -",
    "T04bsu060_u:267": " bhikṣavaḥ / vyakto vinītaḥ viśāradaḥ /",
    "T04bsu060_u:268": " bahuśrutaḥ /",
    "T04bsu060_u:269": " dharmakathikaḥ /",
    "T04bsu060_u:270": " dharmārthapratipannaḥ saṃghaṃ śobhayati /",
    "T04bsu060_u:271": " bhikṣuṇī /",
    "T04bsu060_u:272": " upāsakaḥ /",
    "T04bsu060_u:273": " upāsikā /",
    "T04bsu060_u:274": " bhikṣavaḥ /",
    "T04bsu060_u:275": " vyaktā vinītā viśāradā bahuśrutā dhārmikā dharmārthapratipannāḥ saṃghaṃ śobhayanti /",
    "T04bsu060_u:276": " tadapi sūtraṃ vaktavyam /",
    "T04bsu060_u:277": " api ca /",
    "T04bsu060_u:278": " ekapudgale 'pi tāvacca asmākaṃ vītarāge 'prameyā dakṣiṇā /",
    "T04bsu060_u:279": " yathoktamugrasūtre - paśyogra bhikṣuḥ cīvareṇa prāvṛtenāpramāṇaṃ samādhimupasaṃpadya viharati /",
    "T04bsu060_u:280": " aprameyastasya puṇyasya puṇyābhiṣyandaḥ /",
    "T04bsu060_u:281": " kuśalābhiṣyandaḥ sukhasyāhāraḥ /",
    "T04bsu060_u:282": " tathā piṇḍapātaśayanāsanaglānapratyayabhaiṣajyaṃ paribhuktvā apramāṇaṃ samādhimupasaṃpadya viharati /",
    "T04bsu060_u:283": " tadyathogra gṛhapate saṃbahulā mahānadya ekībhāvaṃ gacchanti /",
    "T04bsu060_u:284": " na śakyaṃ te udakaṃ parisaṃkhyātum /",
    "T04bsu060_u:285": " atha ca punaraprameyo 'saṃkhyeyo mahānudakaskandhaḥ iti saṃkhyāṃ gacchanti /",
    "T04bsu060_u:286": " katamā mahānadyaḥ?",
    "T04bsu060_u:287": " gaṅgā yamunā sarayū āryavatī mahī /",
    "T04bsu060_u:288": " na śakyaṃ tadudakaṃ parisaṃkhyātum /",
    "T04bsu060_u:289": " atha ca punaraprameyo 'saṃkhyeyo mahānudakaskandhaḥ saṃkhyāṃ gacchanti /",
    "T04bsu060_u:290": " evamevogra paśya bhikṣuḥ cīvaraṃ paribhuñjannapramāṇaṃ samādhimupasaṃpadya viharati /",
    "T04bsu060_u:291": " evaṃ piṇḍapātaśayanāsanaglānabhaiṣajyaṃ paribhuñjannapramāṇaṃ samādhimupasaṃpadya viharati /",
    "T04bsu060_u:292": " apramāṇastasya puṇyasya puṇyābhiṣyandaḥ kuśalābhiṣyandaḥ sukhasyāhāraḥ /",
    "T04bsu060_u:293": " evameva pudgale 'pi tāvacchīlavati asmākaṃ dattamaprameyaphalaṃ bhavati /",
    "T04bsu060_u:294": " tathā ārāmadānavihāradānāni /",
    "T04bsu060_u:295": " velāmasūtre,",
    "T04bsu060_u:296": " dakṣiṇāsūtre vistaraḥ pratyavagantavyaḥ /",
    "T04bsu060_u:297": " tathā parinirvṛtasya bhagavataḥ stūpe kṛtāyāḥ pūjāyā aprameyo vipākaḥ /",
    "T04bsu060_u:298": " yathoktaṃ karmavibhaṅge - daśānuśaṃsāstathāgatapūjāyāḥ /",
    "T04bsu060_u:299": " kiṃ kāraṇam?",
    "T04bsu060_u:300": " yaḥ kaściddānapatiḥ,",
    "T04bsu060_u:301": " sa mahābhogavattāṃ vā prārthayan dānaṃ dadāti,",
    "T04bsu060_u:302": " svargasukhaṃ vā cintayan,",
    "T04bsu060_u:303": " mokṣanimittaṃ vā /",
    "T04bsu060_u:304": " tacca sarvamuktam - yathā mahābhogaśca bhavati /",
    "T04bsu060_u:305": " svargeṣūpapadyate /",
    "T04bsu060_u:306": " kṣipraṃ ca parinirvāti /",
    "T04bsu060_u:307": " evamaprameyaḥ stūpe kṛtādhikārasya vipākaḥ /",
    "T04bsu060_u:308": " na yathānyeṣāṃ vākyānāṃ devadattamanena gṛhṇāti /",
    "T04bsu060_u:309": " asti karma asmākaṃ yaḥ stūpe dattamapaharati,",
    "T04bsu060_u:310": " tasyāparimāṇaṃ pāpam /",
    "T04bsu060_u:311": " teṣāmupamānaṃ na teṣāṃ pramāṇaṃ kriyate /",
    "T04bsu060_u:312": " yatkiṃcidasmin pṛthivīmaṇḍale sarvasattvānāṃ hiraṇyasuvarṇaṃ dhanadhānyaṃ",
    "T04bsu060_u:313": " vastrālaṃkārādiḥ,",
    "T04bsu060_u:314": " tasya sarvasya yaḥ kaścidapahāraṃ karoti,",
    "T04bsu060_u:315": " tasmātpāpātprabhūtataraṃ pāpaṃ yaḥ stūpe dattamapaharati /",
    "T04bsu060_u:316": " eṣo 'smākaṃ siddhāntaḥ - yatstūpe dattaṃ tatstūpe eva yojyam /",
    "T04bsu060_u:317": " yatsaṃghe, tatsaṃghe evopayojyam /",
    "T04bsu060_u:318": " eṣa svasiddhāntaḥ pratiṣṭhāpitaḥ /",
    "T04bsu060_u:319": " yathāsmākaṃ bhagavān tiṣṭhati,",
    "T04bsu060_u:320": " tasmiṃśca kṛto 'dhikāro 'prameyavipākaḥ /",
    "T04bsu060_u:321": " kathaṃ punarbāhyā ye devāsteṣāṃ datte kiṃ puṇyaṃ phalate? (KVU, Vaidya 217)",
    "T04bsu060_u:322": " evaṃ saṃpratipannāḥ /",
    "T04bsu060_u:323": " buddhaḥ parinirvṛtaḥ /",
    "T04bsu060_u:324": " asmākaṃ devāstiṣṭhanti /",
    "T04bsu060_u:325": " evaṃ ca brūmaḥ - yastiṣṭhati yadeva bhaktā vā dhūpaṃ vā puṣpaṃ vā gandhaṃ vā dīpaṃ vā bhojanaṃ vā vastraṃ vā alaṃkāraṃ vā hiraṇyaṃ vā suvarṇaṃ vā prayacchanti,",
    "T04bsu060_u:326": " kimayaṃ hastena hastaṃ na pratigṛhṇāti?",
    "T04bsu060_u:327": " atha na pratigṛhṇāti,",
    "T04bsu060_u:328": " buddhasya teṣāṃ ca kaḥ prativiśeṣaḥ?",
    "T04bsu060_u:329": " atha matam - devānāṃ vā arcāsteṣāṃ pratikṛtayaḥ pūjyante /",
    "T04bsu060_u:330": " asmāpamapi buddhasya dharmaśarīraṃ tiṣṭhati /",
    "T04bsu060_u:331": " guṇāśca pūjyante /",
    "T04bsu060_u:332": " pratimāsu ye dhūpaṃ gandhaṃ puṣpaṃ pratiyacchanti /",
    "T04bsu060_u:333": " evaṃ kṛte 'smākameva datte stūpeṣu puṇyamasti /",
    "T04bsu060_u:334": " pūjyante /",
    "T04bsu060_u:335": " yasmānna pratigṛhṇāti,",
    "T04bsu060_u:336": " tasmānnāsti devāḥ /",
    "T04bsu060_u:337": " athāsti devāḥ,",
    "T04bsu060_u:338": " kasmānna pratigṛhṇanti?",
    "T04bsu060_u:339": " kiṃ kāraṇam?",
    "T04bsu060_u:340": " uktaṃ bhagavatā - trayāṇāṃ samavāyena dakṣiṇā mahāphalā bhavati /",
    "T04bsu060_u:341": " yadi tāvaddātā bhavati,",
    "T04bsu060_u:342": " yacca dravyaṃ dātavyaṃ hiraṇyasuvarṇādi tacca bhavati,",
    "T04bsu060_u:343": " ye dakṣiṇīyāḥ /",
    "T04bsu060_u:344": " pratigrāhakāḥ devā manuṣyā vā /",
    "T04bsu060_u:345": " evaṃ teṣāṃ trayāṇāmapi samavāyaiḥ /",
    "T04bsu060_u:346": " na dānapratidānaṃ hastena hastaṃ dattaṃ mahāphalaṃ bhavati /",
    "T04bsu060_u:347": " yadyastyeva,",
    "T04bsu060_u:348": " kiṃ ca na pratigṛhṇanti?",
    "T04bsu060_u:349": " tadbhaktānām /",
    "T04bsu060_u:350": " atha pratigṛhṇanti,",
    "T04bsu060_u:351": " tadbhaktānām /",
    "T04bsu060_u:352": " atha na pratigṛhṇanti, kiṃ kṛtvā?",
    "T04bsu060_u:353": " atha yuktaṃ ca bhaktānāmevaṃ krodhaḥ kāraṇam /",
    "T04bsu060_u:354": " atha teṣāṃ satyaṃ nāsmākaṃ devaḥ kruddha iti /",
    "T04bsu060_u:355": " ucyate /",
    "T04bsu060_u:356": " yadi na kruddhāḥ,",
    "T04bsu060_u:357": " kimarthaṃ na pratigṛhṇanti?",
    "T04bsu060_u:358": " tasmānnāsti saḥ /",
    "T04bsu060_u:359": " idaṃ tṛtīyaṃ kāraṇam /",
    "T04bsu060_u:360": " yacca teṣāṃ devānāṃ devabhaktāḥ suvarṇaṃ hiraṇyaṃ vā pādamūle prayacchanti,",
    "T04bsu060_u:361": " evaṃ devasya ko bandho vā iti /",
    "T04bsu060_u:362": " tadyadi tasya dhūpeṣu puṣpeṣu gandheṣu vā mālyakare vopayujyate /",
    "T04bsu060_u:363": " yena tu dattaṃ tasya puṇyaphalamasti /",
    "T04bsu060_u:364": " atha taddravyamanyaireva gṛhītam,",
    "T04bsu060_u:365": " yo dātā tasya puṇyaphalaṃ nāsti /",
    "T04bsu060_u:366": " ye ca gṛhṇanti vayaṃ devabhaktā devapādopajīvinaḥ",
    "T04bsu060_u:367": " / devo vayaṃ caikamiti /",
    "T04bsu060_u:368": " teṣāmadattadevaiśvarye devadravyāpahāre kiṃ kāraṇam?",
    "T04bsu060_u:369": " devadravyamanyena grāhyam /",
    "T04bsu060_u:370": " iha devasya samo vā dravyaṃ gṛhyet prativiśiṣṭo vā?",
    "T04bsu060_u:371": " na ca devasya kaścittulyaḥ,",
    "T04bsu060_u:372": " prāgeva viśiṣṭataraśca /",
    "T04bsu060_u:373": " te prativiśiṣṭatarāḥ /",
    "T04bsu060_u:374": " kiṃ kāraṇam?",
    "T04bsu060_u:375": " yasmātte tasya praṇipātaṃ kurvanti /",
    "T04bsu060_u:376": " devapāde ca svapanti /",
    "T04bsu060_u:377": " yadā te viśiṣṭatarāḥ,",
    "T04bsu060_u:378": " kimarthaṃ devaḥ prasādyate?",
    "T04bsu060_u:379": " atha tatra devadravyagrahaṇe pāpaṃ nāsti,",
    "T04bsu060_u:380": " anyeṣāmapio taskarāṇāṃ ye cauryeṇa jīvanti,",
    "T04bsu060_u:381": " taddravyaparasvāpahāraṃ ca kurvanti,",
    "T04bsu060_u:382": " teṣāmapi pāpaṃ nāsti /",
    "T04bsu060_u:383": " atha mātā pitā putro rājā bhṛtyaḥca yathādravyaṃ yathāpaitryaṃ dravyaṃ putro gṛhṇāti /",
    "T04bsu060_u:384": " bhṛtyo vā rājño dravyaṃ gṛhṇāti,",
    "T04bsu060_u:385": " tathā vayamapi /",
    "T04bsu060_u:386": " evamapyayuktam /",
    "T04bsu060_u:387": " kiṃ kāraṇam?",
    "T04bsu060_u:388": " putrasya tu piturdravyaṃ gṛhṇato mahān pātakaḥ /",
    "T04bsu060_u:389": " atha matam - rājabhṛtyavaddravyamiti /",
    "T04bsu060_u:390": " ucyate /",
    "T04bsu060_u:391": " rājā adattānāṃ gṛhṇamāṇaṃ putraṃ ca piotā ca dadyāt pitā,",
    "T04bsu060_u:392": " prāgeva bhṛtyam /",
    "T04bsu060_u:393": " tasmādasmadarthaṃ so 'yaṃ dṛṣṭāntaḥ /",
    "T04bsu060_u:394": " yaccaivaṃ saṃpratipannāḥ - vayaṃ devabhaktāstatpādopajīvinaśca,",
    "T04bsu060_u:395": " tasmādgṛhṇīma iti /",
    "T04bsu060_u:396": " taccāyuktam /",
    "T04bsu060_u:397": " kiṃ kāraṇam?",
    "T04bsu060_u:398": " na ca devabhaktāste devadravyaṃ gṛhṇanti /",
    "T04bsu060_u:399": " atha gṛhṇanti,",
    "T04bsu060_u:400": " na te tadbhaktā bhavanti /",
    "T04bsu060_u:401": " na kaścidbhaktimān devadravyaṃ gṛhṇāti /",
    "T04bsu060_u:402": " na teṣāṃ devabhaktirbhavati /",
    "T04bsu060_u:403": " devadravye teṣāṃ bhaktiḥ /",
    "T04bsu060_u:404": " na teṣāṃ kiṃcitpāpaṃ na vidyate,",
    "T04bsu060_u:405": " ye 'dattaṃ gṛhṇanti /",
    "T04bsu060_u:406": " kiṃ kāraṇam?",
    "T04bsu060_u:407": " pūrvarṣibhirmūle chinne tapovṛkṣaśākhāyāṃ yasya luptapitṛsnehastasyetaro janaḥ /",
    "T04bsu060_u:408": " etaduktaṃ bhavati - yo 'dattaṃ devadravyaṃ gṛhṇāti,",
    "T04bsu060_u:409": " na tasya kiṃcidakaraṇīyam /",
    "T04bsu060_u:410": " kiṃ kāraṇam? (KVU, Vaidya 218)",
    "T04bsu060_u:411": " na te bhaktimantaḥ /",
    "T04bsu060_u:412": " atha te bhaktimantaḥ,",
    "T04bsu060_u:413": " śatravaḥ ke khyāpitā devasya?",
    "T04bsu060_u:414": " atha matam - yathā amamāstena teṣāṃ dravyaṃ na prayojanam /",
    "T04bsu060_u:415": " ucyate /",
    "T04bsu060_u:416": " asti keṣāṃciddevānāṃ śrutiryathā devayajñavidhvaṃsanaṃ pṛthivyā apahāraśca kṛta iti /",
    "T04bsu060_u:417": " kasmātte 'mamā na bhavanti?",
    "T04bsu060_u:418": " asmādasmākameva dattaṃ na devasya /",
    "T04bsu060_u:419": " ucyate /",
    "T04bsu060_u:420": " dānapatinā kimartham?",
    "T04bsu060_u:421": " asmākameva dattam /",
    "T04bsu060_u:422": " yasmādutsṛjya devasya,",
    "T04bsu060_u:423": " tasmānna yuṣmākaṃ dattam /",
    "T04bsu060_u:424": " atha matam - devasyaiva tuṣṭiryadvayaṃ gṛhvīmaḥ /",
    "T04bsu060_u:425": " kimarthaṃ devena sa dātā noktaḥ - eṣāṃ prayaccha,",
    "T04bsu060_u:426": " eṣāṃ datto - - - - bhaviṣyāmīti /",
    "T04bsu060_u:427": " yasmāddātā devena noktaḥ,",
    "T04bsu060_u:428": " taiśca gṛhītam,",
    "T04bsu060_u:429": " tasmāddātuḥ puṇyaphalaṃ nāsti /",
    "T04bsu060_u:430": " ye ca gṛhṇanti teṣāmadattādānam",
    "T04bsu060_u:431": " / atha matam - devasya puṇye ca - - - - taccāyuktam /",
    "T04bsu060_u:432": " kiṃ kāraṇam?",
    "T04bsu060_u:433": " yasmāddevena tad dravyaṃ svayameva gṛhya hastena hastaṃ teṣāṃ na pratipāditam /",
    "T04bsu060_u:434": " yathoktaṃ bhagavatā - trayāṇāṃ samavāyena dakṣiṇā mahāphalā bhavatyeveti /",
    "T04bsu060_u:435": " evaṃ kiṃ na dattam?",
    "T04bsu060_u:436": " evaṃ caite viśiṣṭāḥ samānādeva /",
    "T04bsu060_u:437": " ucyate - paradravyāpahāramapi kariṣyati /",
    "T04bsu060_u:438": " asti ca ke - - - nānāpi jīvanti /",
    "T04bsu060_u:439": " tatparadravyamaśaktito na gṛhṇanti /",
    "T04bsu060_u:440": " kecidrājādattabhayāt /",
    "T04bsu060_u:441": " etāni devānāṃ ca devabhaktānāṃ ca devadharmasya pa - - - - - kāni /",
    "T04bsu060_u:442": " adyāpi cātra bhūtaṃ vaktavyametattāvaddevasya tīrthayātramapi teṣāṃ kaḥ pratigṛhṇati /",
    "T04bsu060_u:443": " tāsāṃ ca nadīnāṃ ca kūlāni viśālāni pā - - - - kālagatāḥ /",
    "T04bsu060_u:444": " yattīrtheṣu śrāvayanti kastīrthayātrāṃ teṣāṃ pratigṛhṇāti?",
    "T04bsu060_u:445": " atha matam - nadyāṃ snāyāmastīrthamuddiśya asyā nadyāstasmāttīrtha - - - - - yate /",
    "T04bsu060_u:446": " siddho 'smatpakṣaḥ /",
    "T04bsu060_u:447": " kiṃ kāraṇam?",
    "T04bsu060_u:448": " asmākaṃ buddhasya śarīraṃ tiṣṭhati /",
    "T04bsu060_u:449": " guṇāḥ pūjyante /",
    "T04bsu060_u:450": " stūpāni ca dhūpaṃ puṣpaṃ pratigṛhṇanti /",
    "T04bsu060_u:451": " - - - - tā nadyaḥ paurāṇamārgamutsṛjya anena pṛthivīpradeśena vahanti /",
    "T04bsu060_u:452": " te ca ṛṣayaḥ kālagatāḥ /",
    "T04bsu060_u:453": " tasmātteṣāṃ na kaścittīrthayātrāṃ pratigṛhṇāti /",
    "T04bsu060_u:454": " evaṃvidhameva ye ṛṣīṇāṃ te brahmarṣiṇāṃ pūjāprabhṛtayaḥ /",
    "T04bsu060_u:455": " kiṃ kāraṇam?",
    "T04bsu060_u:456": " kecit tatra saṃpratipannāḥ /",
    "T04bsu060_u:457": " brahmāsya jātiḥ /",
    "T04bsu060_u:458": " kecidākāśyapīyaṃ pūjāḥ /",
    "T04bsu060_u:459": " keṣāṃcidīśvaraḥ kartā /",
    "T04bsu060_u:460": " apare tvāhuḥ - prajāpatinā sṛṣṭāḥ prajāḥ /",
    "T04bsu060_u:461": " tasya brahmaṇo mukham /",
    "T04bsu060_u:462": " bāhustu kṣatriyāḥ /",
    "T04bsu060_u:463": " ūrubhyāṃ vaiśyāḥ /",
    "T04bsu060_u:464": " padbhyāṃ śūdrāḥ /",
    "T04bsu060_u:465": " evaṃ te saṃpratipannāḥ /",
    "T04bsu060_u:466": " vayaṃ brūmaḥ - pūrvakālato devaparīkṣitā idaṃ pāpataramaśrotavyaṃ ca /",
    "T04bsu060_u:467": " kiṃ kāraṇam?",
    "T04bsu060_u:468": " ye kicana sattvā dvipadā catuṣpadā vā,",
    "T04bsu060_u:469": " teṣāṃ yonimukhānnirgamaḥ /",
    "T04bsu060_u:470": " kiṃ prāptam?",
    "T04bsu060_u:471": " prajāpatiyonicatuṣṭayaṃ ca prathamataḥ /",
    "T04bsu060_u:472": " na bhagacatuṣṭayam /",
    "T04bsu060_u:473": " manasā vicintyaiva nirmitāḥ /",
    "T04bsu060_u:474": " evaṃ ca - - - - sarve mukhata eva jātāḥ /",
    "T04bsu060_u:475": " kathamekapuruṣeṇa varṇacatuṣṭayaṃ jātam?",
    "T04bsu060_u:476": " yadi ca cāturvarṇyaṃ prajāpatinā jātam /",
    "T04bsu060_u:477": " ete varṇāścaṇḍālamleccha - - - - yaśca kutaḥ prādurbhūtāḥ?",
    "T04bsu060_u:478": " tathā hastigavāśvādayaḥ /",
    "T04bsu060_u:479": " kiṃ kāraṇam?",
    "T04bsu060_u:480": " eṣāmatra nāmagrahaṇaṃ na kṛtam /",
    "T04bsu060_u:481": " kimarthaṃ noktam?",
    "T04bsu060_u:482": " mūrdhātaśca - - - - pādatalānmlecchāḥ /",
    "T04bsu060_u:483": " striyaḥ pṛṣṭhataḥ /",
    "T04bsu060_u:484": " hastigavāśvādīni pādāṅguṣṭhājjātāni",
    "T04bsu060_u:485": " / atha vā kiṃ noktam /",
    "T04bsu060_u:486": " mūrdhādasurā jātāḥ hastataḥ - - - ti /",
    "T04bsu060_u:487": " yasmādeteṣāṃ ca nāmagrahaṇaṃ na kṛtam,",
    "T04bsu060_u:488": " tena prabhūtatarā mṛgapakṣiprabhṛtayaḥ /",
    "T04bsu060_u:489": " yasmādidaṃ pūrvāparaviruddham /",
    "T04bsu060_u:490": " yadidaṃ ca brāhmaṇāḥ - - - - samā /",
    "T04bsu060_u:491": " brāhmaṇasya prathamaḥ putro brāhmaṇaḥ /",
    "T04bsu060_u:492": " dvitīyaḥ kṣatriyaḥ /",
    "T04bsu060_u:493": " tṛtīyo vaiśyaḥ /",
    "T04bsu060_u:494": " caturthaḥ śūdraḥ /",
    "T04bsu060_u:495": " pañcamaścāṇḍālaḥ - - - - - tato nyūnatarāḥ /",
    "T04bsu060_u:496": " kiṃ kāraṇam?",
    "T04bsu060_u:497": " prajāpateḥ putracatuṣṭayam /",
    "T04bsu060_u:498": " teṣāmaparimitāḥ putrāḥ /",
    "T04bsu060_u:499": " evaṃ kṣatriyasyaiva vaiśyasya (KVU, Vaidya 219)",
    "T04bsu060_u:500": " śūdrasya prathamaḥ putro brāhmaṇaḥ /",
    "T04bsu060_u:501": " dvitīyaḥ kṣatriyaḥ /",
    "T04bsu060_u:502": " tṛtīyo vaiśyaḥ /",
    "T04bsu060_u:503": " caturthaḥ śūdraḥ /",
    "T04bsu060_u:504": " pañcamaścaṇḍālaḥ /",
    "T04bsu060_u:505": " śeṣā nyūnatarāḥ /",
    "T04bsu060_u:506": " kiṃ kāraṇam?",
    "T04bsu060_u:507": " bījasadṛśaṃ phalam /",
    "T04bsu060_u:508": " yathā prajāpateścaturvarṇam,",
    "T04bsu060_u:509": " evaṃ tasya putrāṇāṃ gotrāṇāṃ ca caturvarṇaṃ bhaviṣyati /",
    "T04bsu060_u:510": " atha brāhmaṇānāṃ putrāḥ sarve brāhmaṇāḥ,",
    "T04bsu060_u:511": " tasmātprajāpateste tu viśiṣṭatarāḥ /",
    "T04bsu060_u:512": " yadi ca te prativiśiṣṭatarāḥ prajāpatinā,",
    "T04bsu060_u:513": " kiṃ prayojanam?",
    "T04bsu060_u:514": " atha matam - prajāpatinā brāhmaṇā nyūnatarā iti /",
    "T04bsu060_u:515": " tasmādbrāhmaṇasya prathamaputraḥ śūdraḥ,",
    "T04bsu060_u:516": " śeṣā nyūnatarāḥ /",
    "T04bsu060_u:517": " yāvadbrahmaṇaputrī brāhmaṇī yadyasya mukhato jātā,",
    "T04bsu060_u:518": " tasmādagamyā /",
    "T04bsu060_u:519": " atha padbhyāṃ jātā, śūdrā /",
    "T04bsu060_u:520": " evaṃ teṣāṃ prajāpatiparīkṣāyā aparimāṇā doṣāḥ /",
    "T04bsu060_u:521": " atha matam - prajāpatiḥ sraṣṭā /",
    "T04bsu060_u:522": " īśvareṇa kiṃ prayojanam?",
    "T04bsu060_u:523": " atheśvaraḥ kartā,",
    "T04bsu060_u:524": " kiṃ kāraṇam?",
    "T04bsu060_u:525": " yasmāduktam - brahmaṇedaṃ jagatsṛṣṭaṃ lokeśvaranirmitaṃ prajāpatikṛtaṃ ceti /",
    "T04bsu060_u:526": " sa kaṃ satyaṃ bhavet /",
    "T04bsu060_u:527": " evaṃ te 'nyonyaviruddhāstīrthakarā vivadanti /",
    "T04bsu060_u:528": " atha matam - sahitā bhūtvā prajā nirmiṇanti,",
    "T04bsu060_u:529": " tadapyayuktam /",
    "T04bsu060_u:530": " kiṃ kāraṇam?",
    "T04bsu060_u:531": " te pratisāmantarājāno yathānyonyāhaṃkārāḥ - ahaṃ kartā,",
    "T04bsu060_u:532": " ahaṃ karteti / yathoktam -",
    "T04bsu060_u:533": " karmadveṣābhibhūtāśca traya evaṃ yadā ime /",
    "T04bsu060_u:534": " aśāśvatasya cittasya te nirmāyuḥ kathaṃ prajāḥ //",
    "T04bsu060_u:535": " evaṃ te sahitā bhūtvā asamarthāḥ prajānirmāṇe /",
    "T04bsu060_u:536": " evaṃ teṣāṃ mātāpi /",
    "T04bsu060_u:537": " mahādoṣaḥ karmaṇā na kiṃcinmātraiva pradarśitam /",
    "T04bsu060_u:538": " atha matam - adyāpi sāvakāśam,",
    "T04bsu060_u:539": " yasmānnāmagrahaṇaṃ na kṛtam /",
    "T04bsu060_u:540": " ucyate /",
    "T04bsu060_u:541": " adya niravakāśaṃ yasmānnāmagrahaṇaṃ na kṛtam /",
    "T04bsu060_u:542": " kiṃ kāraṇam?",
    "T04bsu060_u:543": " ekasya doṣe datte śeṣā doṣā bhavanti /",
    "T04bsu060_u:544": " etaduktaṃ bhavati - yadi tava brāhmaṇārthaṃ saha kathāṃ kuryāt,",
    "T04bsu060_u:545": " sa tasya doṣo dātavyaḥ /",
    "T04bsu060_u:546": " yadi kṣatriyeṇa,",
    "T04bsu060_u:547": " yadi vaiśyena,",
    "T04bsu060_u:548": " yadi śūdreṇa saha kathā kriyate,",
    "T04bsu060_u:549": " yadevamāsṛtya śūdraḥ kathāṃ kuryāt saha vaktavyam /",
    "T04bsu060_u:550": " tasmādayaṃ doṣaḥ ityevaṃ niravakāśaṃ kṛtaṃ bhavati /",
    "T04bsu060_u:551": " ya evaṃ pratipannāḥ - buddhaḥ parinirvṛtaḥ,",
    "T04bsu060_u:552": " kastāḥ pūjāḥ parigṛhṇātīti,",
    "T04bsu060_u:553": " teṣāmeva svasiddhāntadoṣo vaktavyaḥ /",
    "T04bsu060_u:554": " tasmātteṣāmeva pratisvaṃ svasiddhāntānāṃ doṣo dātavyaḥ /",
    "T04bsu060_u:555": " kiṃ kāraṇam?",
    "T04bsu060_u:556": " na hyabhiyuktasya paścātpratyabhiyogaḥ /",
    "T04bsu060_u:557": " tasmādanekaprakāreṇa teṣāṃ pūrvābhiyogaḥ kārya iti /",
    "T04bsu060_u:558": " na caitadanarthamuktam /",
    "T04bsu060_u:559": " atraikottarikāsūtraṃ pratyavagantavyam - trīṇīmāni bhikṣavaḥ pracchannavāhīnīti /",
    "T04bsu060_u:560": " katamāni trīṇi?",
    "T04bsu060_u:561": " mātṛgrāmaḥ kūṭakārṣāpaṇo brāhmaṇānāṃ siddhāntaḥ /",
    "T04bsu060_u:562": " trīṇīmāni bhikṣavaḥ vivṛtāni śobhanti iti /",
    "T04bsu060_u:563": " katamāni trīṇi?",
    "T04bsu060_u:564": " candramaṇḍalaṃ sūryamaṇḍalaṃ buddhavacanam /",
    "T04bsu060_u:565": " imāni trīṇi vivṛtāni śobhanti /",
    "T04bsu060_u:566": " yānyetāni parīkṣākāraṇāni devapūjāprajāpatiprabhṛtīnāṃ sadā kāryamadhikṛtya bhagavatoktam - brāhmaṇānāṃ siddhāntaḥ pracchannavāhī /",
    "T04bsu060_u:567": " mahākarmavibhaṅga ucyate - mahānti karmāṇi /",
    "T04bsu060_u:568": " atra vistareṇa vibhaktāni /",
    "T04bsu060_u:569": " tasmānmahākarmavibhaṅgaḥ /",
    "T04bsu060_u:570": " saṃgrahasārakarmavibhaṅgasarvasārakarmaṇāṃ hīnotkṛṣṭamadhyamāni vistareṇa kathāmukhāni darśitāni /",
    "T04bsu060_u:571": " tasmādapi mahākarmavibhaṅgaḥ gotrāntarīyāṇāmabhidharmasaṃyukteṣu //",
    "T04bsu060_u:572": " mahākarmavibhaṅgo nāma samāptaḥ //",
    "T04bsu060_u:573": " (KVU, Vaidya 220)",
    "T04bsu060_u:574": " ye dharmā hetuprabhavā hetuṃ teṣāṃ tathāgato hyavadat /",
    "T04bsu060_u:575": " teṣāṃ ca yo nirodha evaṃ vādī mahāśramaṇaḥ //",
    "T04bsu060_u:576": " syādrājā dhārmikaśca pracuraguṇadhṛto dharmayuktaśca sarve",
    "T04bsu060_u:577": " kāle varṣantu meghāḥ sakalabhayaharā raudrasaṃsāraduḥkhāt //",
    "T04bsu060_u:578": " udakānalacaurebhyo mūṣikebhyastathaiva ca /",
    "T04bsu060_u:579": " rakṣitavyaṃ prayatnena mayā kaṣṭena lekhitam //",
    "T04bsu060_u:580": " yādṛśaṃ pustakaṃ dṛṣṭvā tādṛśaṃ likhitaṃ mayā /",
    "T04bsu060_u:581": " yadi śuddhamaśuddhaṃ vā mama doṣo na vidyate //",
    "T04bsu060_u:582": " bhagnapṛṣṭhakaṭigrīvastaptadṛṣṭiradhomukhaḥ /",
    "T04bsu060_u:583": " rakṣitavyaṃ prayatnena jīvamiva pratijñāya(jñayā) /",
    "T04bsu060_u:584": " śreyo 'stu / saṃvat 531 mārgaśiromāse śuklapakṣe trayodaśyāṃ tithau /",
    "T04bsu060_u:585": " rohiṇīnakṣatre śubhaghaṭi 2 sukarmayoge 'ṅgāravāsare /",
    "T04bsu060_u:586": " tva anurādhāphalaprāptaṃ bhavatu //",
    "T04bsu060_u:587": " śrīśrīrājādhirājaparameśvara paramabhaṭṭāraka vijayarājyāḥ /",
    "T04bsu060_u:588": " yajamānaśriyaṃ brūmo yā śṛṅgāṅgalage śrīśrī ṣaḍakṣarīmahāvihāre śākyabhikṣuśrī mama likhyate //"
}