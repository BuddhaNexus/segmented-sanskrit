{
    "K02bsu057_u:0": " Ārya advayaśatikā prajñāpāramitā sūtra",
    "K02bsu057_u:1": " namo bhagavatyai āryaprajñāpāramitāyai //",
    "K02bsu057_u:2": " evaṃ mayā śrutam /",
    "K02bsu057_u:3": " ekasmin samaye bhagavān rājagṛhe viharatisma gṛdhrakūṭe parvate mahatā bhikṣusaṃghena",
    "K02bsu057_u:4": " sārdhamardhatrayodaśabhirbhikṣuśatairanekairbrahmaśakralokapālairdevanāgayakṣagandharvāsuragarūḍakinnaramahoragairūpāsakopāsikābhiḥ sārdham",
    "K02bsu057_u:5": " tatra khalu bhagavān āyuṣmantaṃ subhūtiṃmāmantrayate sma /",
    "K02bsu057_u:6": " ye kecit subhūte śrāvakamārgaḥ śikṣitukāmena prajñāpāramitā śrotavyā udgṛhītavyā dhārayitavyā vācayitavyādeśayitavyā paryavāptavyā /",
    "K02bsu057_u:7": " ihaiva prajñāpāramitāyāmupāyakauśalya samanvāgatena bodhisattvena mahāsattvena sarvabuddhadharmasamudāgamāya yogaḥ karaṇīyaḥ /",
    "K02bsu057_u:8": " tatkasya hetoḥ?",
    "K02bsu057_u:9": " iha prajñāpāramitāyāṃ vistareṇa sarvabuddhadharmā nirdiṣṭāḥ /",
    "K02bsu057_u:10": " yatra bodhisattvena śikṣitavyam,",
    "K02bsu057_u:11": " ye kecit subhūte kuśaladharmā bodhipakṣāḥ śrāvakadharmā vā pratyeka buddhadharmā vā bodhisatvadharmā vā buddhadharmā vā /",
    "K02bsu057_u:12": " bodhipakṣāḥ śrāvakadharmāḥ pratyekabuddhadharmā bodhisatvadharmāstvaṃ te prajñāpāramitāyāmantargatāmanupraviṣṭāḥ saṃgrahasamavasaraṇaṃ gacchanti",
    "K02bsu057_u:13": " bhagavānāha - tadyathā subhūte dānapāramiutā śīlapāramitā kṣāntipāramitā vīryapāramitā dhyānapāramitā prajñāpāramitā /",
    "K02bsu057_u:14": " adhyātmaśūnyatā vahirdhāśūnyatā adhyātmavahirdhāśūnyatā śūnyatā śūnyatā mahāśūnyatā",
    "K02bsu057_u:15": " paramārthaśūnyatā saṃskṛtaśūnyatā asaṃskṛtaśūnyatā atyanta śūnyatā anavarāgraśūnyatā",
    "K02bsu057_u:16": " anavakāraśūnyatā prakṛtiśūnyatā sarvadharmaśūnyatā svalakṣaṇaśūnyatā anupalambhaśūnyatā",
    "K02bsu057_u:17": " abhāvaśūnyatā svabhāvaśūnyatā abhāvasvabhāvaśūnyatā /",
    "K02bsu057_u:18": " catvāri smṛutyupasthānāni /",
    "K02bsu057_u:19": " catvāri samyakprahāṇāni /",
    "K02bsu057_u:20": " catvāri ṛddhipādāni /",
    "K02bsu057_u:21": " pañcendriyāṇi /",
    "K02bsu057_u:22": " pañcabalāni /",
    "K02bsu057_u:23": " saptabodhyaṅgāni /",
    "K02bsu057_u:24": " āryāṣṭāṅgikamārgāḥ //",
    "K02bsu057_u:25": " catvāri dhyānāni /",
    "K02bsu057_u:26": " catvāri pramāṇāni /",
    "K02bsu057_u:27": " catasra ārūpyasamāpattayaḥ /",
    "K02bsu057_u:28": " aṣṭau vimokṣāḥ /",
    "K02bsu057_u:29": " navānupūrvavihārasamāpattayaḥ /",
    "K02bsu057_u:30": " sarvadhāraṇīmukhāni /",
    "K02bsu057_u:31": " daśatathāgatabalāni /",
    "K02bsu057_u:32": " catvāri vaiśāradyāni /",
    "K02bsu057_u:33": " catasraḥ pratisaṃvidaḥ /",
    "K02bsu057_u:34": " mahamaitrī mahākarūṇā /",
    "K02bsu057_u:35": " aṣṭādaśāveṇikabuddhadharmāḥ śrotāpattiphalaṃ sakṛdāgāmiphalaṃ anāgāmiphalaṃ sarvajñatā ca //",
    "K02bsu057_u:36": " iyameva subhūte kuśaladharmā bodhipakṣāḥ śrāvakadharmāḥ pratyekabuddhadharmāḥ /",
    "K02bsu057_u:37": " yatra prajñāpāramitāyāmantargatā anupraviṣṭāḥ sagrahasamavasaraṇaṃ gacchanti /",
    "K02bsu057_u:38": " subhūtirāha - aho/ aho/",
    "K02bsu057_u:39": " duravagāhā vateyaṃ prajñāpāramitā /",
    "K02bsu057_u:40": " yatra hi nāma kuśaladharmā bodhipakṣāḥ śrāvakadharmāḥ pratyekabuddhadharmā bodhisatvadharmā buddhadharmā iti /",
    "K02bsu057_u:41": " yato prajñāpāramitāyāmantargatā anupraviṣṭāḥ saṃgrahasamavasaraṇaṃ gacchanti /",
    "K02bsu057_u:42": " bhagavānāha - atyantamuktatvāt subhūte prajñāpāramitā /",
    "K02bsu057_u:43": " subhūtirāha - aho/ aho/",
    "K02bsu057_u:44": " duravagāhā vateyaṃ prajñāpāramitā /",
    "K02bsu057_u:45": " bhagavānāha - atyantaviśuddhatvāt subhūte prajñāpāramitā /",
    "K02bsu057_u:46": " subhūtirāha - aho/ aho/",
    "K02bsu057_u:47": " duravagāhā vateyaṃ bhagavan prajñāpāramitā /",
    "K02bsu057_u:48": " bhagavānāha - atyantaśuddhatvāt subhūte prajñāpāramitā,",
    "K02bsu057_u:49": " tasmāttarhi subhūte ākāśopamā prajñāpāramitā /",
    "K02bsu057_u:50": " subhūtirāha - aho/ aho/",
    "K02bsu057_u:51": " duravagāhā vateya prajñāpāramitā bhagavan abhiyuktena /",
    "K02bsu057_u:52": " bhagavānāha - evameva tadyathā vadasi /",
    "K02bsu057_u:53": " duradhimocā prajñāpāramitā anabhiyuktena parītakuśalamūlena durmedhasa anāvilena subhūtinā /",
    "K02bsu057_u:54": " nahi na yadyena pāpamitrasahitena pāpamitrasavargeṇa bahulena pāpamitrasamādāyena",
    "K02bsu057_u:55": " saddharmāntaka samanvāgatena ādikarmikeṇa atyantarūpeṇa aparipṛcchakajātīyena duṣprajñasaṃvarttanīyena",
    "K02bsu057_u:56": " kusīdena hīnasatvena nādhimuktena kuśaleṣu dharmeṣu anabhiyuktena tasyaiva hi subhūte",
    "K02bsu057_u:57": " duradhimocāṃ prajñāpāramitāmucyate /",
    "K02bsu057_u:58": " punaraparaṃ subhūte yaḥ kaścit kulaputro vā kuladuhitā vā imāṃ prajñāpāramitāṃ gambhīrāṃ",
    "K02bsu057_u:59": " bhāṣanti dhārayi vācayi deśayi paryavāpsyanti so 'tītānāgatapratyutpannānāṃ bhagavatāṃ",
    "K02bsu057_u:60": " buddhabodhiṃ bodhisattvā dhārayiṣyanti /",
    "K02bsu057_u:61": " tasmāttarhi subhūte adhyāśayena bhikṣavo 'nuttarāyāṃ samyaksambodhikāmenābhijñyaprajñāpāramitā udgṛhītavyā /",
    "K02bsu057_u:62": " idamavocad bhagavānnāttamanā sā ca sarvāvatī parvadīyaṃ bhagavato bhāṣitamabhinandanniti //",
    "K02bsu057_u:63": " advayaśatikā prajñāpāramitā dhāraṇī sūtra samāptā // 0 //"
}