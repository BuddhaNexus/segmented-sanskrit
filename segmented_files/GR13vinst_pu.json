{
    "GR13vinst_pu:0": " vīṇāśikhatantra",
    "GR13vinst_pu:1": " oṃ namo mahābhairavāya",
    "GR13vinst_pu:2": " kailāsaśikhare ramye nānāratnopaśobhite /",
    "GR13vinst_pu:3": " nānādrumalatākīrṇe siddhacāraṇasevite // VT_1 //",
    "GR13vinst_pu:4": " tatra devaḥ suraśreṣṭhaḥ krīḍate umayā saha /",
    "GR13vinst_pu:5": " stūyamāno mahāsiddhair mahākālādibhir gaṇaiḥ // VT_ 2 //",
    "GR13vinst_pu:6": " ṛṣibhiś ca mahābhāgair bhṛgvādyaiḥ surasattamaiḥ /",
    "GR13vinst_pu:7": " teṣāṃ madhye samutthāya devī vacanam abravīt // VT_3 //",
    "GR13vinst_pu:8": " śrutaṃ sammohanaṃ tantraṃ tathā nayottaraṃ mahat /",
    "GR13vinst_pu:9": " śiraśchedaṃ ca deveśa tvatprasādāt sudurlabham // VT_4 //",
    "GR13vinst_pu:10": " vratasādhyāni caitāni yāgasādhyāni vai punaḥ /",
    "GR13vinst_pu:11": " anyasārā yato loke prāyo draviṇavarjitāḥ // VT_5 //",
    "GR13vinst_pu:12": " ebhyo 'pi cottaraṃ yasmāt kevalaṃ jñānasiddhidam /",
    "GR13vinst_pu:13": " sarvakāmapradaṃ deva yathāvad bījapañcakaṃ // VT_6 //",
    "GR13vinst_pu:14": " uttaraṃ hṛdayaṃ hy eṣāṃ bhaktāya dātum arhasi // VT_7 //",
    "GR13vinst_pu:15": " śrī īśvara uvāca",
    "GR13vinst_pu:16": " yan na kasyacid ākhyātaṃ śukrādīnāṃ ca yoginām /",
    "GR13vinst_pu:17": " subhaktasya vinītasya gopitaṃ vai guhasya ca // VT_8 //",
    "GR13vinst_pu:18": " catuḥṣaṣṭiḥ samākhyātāḥ śiṣyās tantreṣu ye mayā /",
    "GR13vinst_pu:19": " teṣām api na cākhyātaṃ brahmaviṣṇupuraḥsaraiḥ // VT_9 //",
    "GR13vinst_pu:20": " tad ahaṃ sampravakṣyāmi cintāratnam ivāparam /",
    "GR13vinst_pu:21": " tantraṃ vīṇāśikhaṃ nāma nirvyājenāśusiddhidam // VT_10 //",
    "GR13vinst_pu:22": " devītumburusaṃyuktaṃ vīṇādhārasusaṃsthitam /",
    "GR13vinst_pu:23": " śikhāyogena iṣyante tena vīṇāśikhā smṛtā // VT_11 //",
    "GR13vinst_pu:24": " yāgam ādau pravakṣyāmi tantrasāraṃ sudurlabham /",
    "GR13vinst_pu:25": " tenaiva varadā devyo nityaṃ devi bhavanti hi // VT_12 //",
    "GR13vinst_pu:26": " gṛhayāgam idaṃ devi yo jānātīha sādhakaḥ /",
    "GR13vinst_pu:27": " vratahomād ṛte cāsmin susiddhiṃ labhate param // VT_13 //",
    "GR13vinst_pu:28": " śiṣyāṇām āditaḥ kuryād yāgaṃ kṛtvā parigraham /",
    "GR13vinst_pu:29": " nānyathā darśayet tantraṃ na cāsau siddhim āpnuyāt // VT_14 //",
    "GR13vinst_pu:30": " caturthyām atha pañcamyāṃ navamyām ekādaśīṣu ca /",
    "GR13vinst_pu:31": " grahaṇe vāpi kartavyā sarvadā cārkasomayoḥ // VT_15 //",
    "GR13vinst_pu:32": " caturthyāṃ yajanaṃ śreṣṭhaṃ saubhāgyakaraṇaṃ mahat /",
    "GR13vinst_pu:33": " śrīkāmo yajanaṃ kuryāt pañcamyāṃ susamāhitaḥ // VT_16 //",
    "GR13vinst_pu:34": " saṃgrāme vijayārthī vā pararāṣṭravimardanam /",
    "GR13vinst_pu:35": " navamyāṃ pārthivaṃ yāgaṃ kurvīta bhaginīpriyam // VT_17 //",
    "GR13vinst_pu:36": " ekādaśyāṃ yajed yas tu śivaloke mahīyate /",
    "GR13vinst_pu:37": " sugupte nirjane deśe saridvāpītaṭe 'pi vā // VT_18 //",
    "GR13vinst_pu:38": " kṛtvādau bhūmisaṃśuddhiṃ sāvitryā deśikottamaḥ /",
    "GR13vinst_pu:39": " kṛtvā pūjāṃ prakurvīta śiṣyāṇām adhivāsanam // VT_19 //",
    "GR13vinst_pu:40": " carukaṃ sādhane paścāt sāvitryā dāpayed budhaḥ /",
    "GR13vinst_pu:41": " śiṣyāṇāṃ dantakāṣṭhaṃ ca sakṣīraṃdvādaśāṅgulam // VT_20 //",
    "GR13vinst_pu:42": " ācamya śiṣyam āhūya pañcatattvapariṣkṛtam /",
    "GR13vinst_pu:43": " sāvitryā prokṣayed bhūyas tattvajaptaṃ yathoditam // VT_21 //",
    "GR13vinst_pu:44": " pramārjayetkuśāgreṇa tasyāṅgāni samālabhet /",
    "GR13vinst_pu:45": " ālabhyaiva tu sāvitryā kṣālayet sakalaṃ kramāt // VT_22 //",
    "GR13vinst_pu:46": " yāgabhūmau svaśiṣyāṃs tu svapec ca kuśasaṃstare /",
    "GR13vinst_pu:47": " rakṣāṃ sadā śatair bījaiḥ kṛtvā dhyātvā ca tāḥ kramāt // VT_23 //",
    "GR13vinst_pu:48": " tataḥ prabhāte vimale mukhaṃ prakṣālya sādhakaḥ /",
    "GR13vinst_pu:49": " iṣṭāniṣṭāṃ gurau ceṣṭāṃ praṇipatya nivedayet // VT_24 //",
    "GR13vinst_pu:50": " iṣṭāniṣṭān viditvā tu deśikaḥ sādhakasya tu /",
    "GR13vinst_pu:51": " ādau deśe same bhūmau vivikte śalyavarjite // VT_25 //",
    "GR13vinst_pu:52": " maṇḍalaṃ saṃlikhet prājño yathāvad vidhipūrvakam /",
    "GR13vinst_pu:53": " caturhastaṃ caturdvāram athavā caikahastakam // VT_26 //",
    "GR13vinst_pu:54": " maṇḍalam saṃlikhed divyam śālicūrṇena sūjjvalam /",
    "GR13vinst_pu:55": " tatra madhye likhet padmaṃ catuḥpattraṃ sakarṇikam // VT_27 //",
    "GR13vinst_pu:56": " śvetāsṛ kpītakṛ ṣṇāni kamalasya dalāni tu /",
    "GR13vinst_pu:57": " prāg ārabhya yathānyāyaṃ saumyeśāntāni lekhayet // VT_28 //",
    "GR13vinst_pu:58": " karṇikāṃ ca tathā madhye śabalāṃ deśikottamaḥ /",
    "GR13vinst_pu:59": " caturmūrtiṃ caturvarṇaṃ svena bijena tumburum // VT_29 //",
    "GR13vinst_pu:60": " caturvarṇam īśvaraṃ dhyāyen niviṣṭam karṇikodare /",
    "GR13vinst_pu:61": " tataḥ sitāṃ svabījena jayāṃ prāgdale vinyaset // VT_30 //",
    "GR13vinst_pu:62": " bandhūkakusumaprakhyāṃ vijayāṃ dakṣiṇe dale /",
    "GR13vinst_pu:63": " svacchacāmīkaraprakhyām ajitāṃ paścime dale // VT_31 //",
    "GR13vinst_pu:64": " bhinnāñjanacayaprakhyām uttare cāparājitām /",
    "GR13vinst_pu:65": " vinyasya pūjāṃ kurvīta svaiḥ svair bījair yathākramam // VT_32 //",
    "GR13vinst_pu:66": " puṣpadhūpaiś ca balibhir yathākālāntaraiḥ śubhaiḥ /",
    "GR13vinst_pu:67": " sadvitānapatākāḍhyaṃ sragmālālaṃkṛtaṃ puram // VT_33 //",
    "GR13vinst_pu:68": " pradīptadīpakair dikṣu samantād avabhāsitam /",
    "GR13vinst_pu:69": " nānābhakṣyānnapānaiś ca svādubhir vyañjanais tathā // VT_34 //",
    "GR13vinst_pu:70": " phalair nānāvidhaiś caiva paritaḥ paryavasthitaiḥ /",
    "GR13vinst_pu:71": " kalaśair vāripūrṇaiś ca daśadikṣu vyavasthitaiḥ // VT_35 //",
    "GR13vinst_pu:72": " cūtapallavasaṃvītaiḥ sragmālālaṃkṛtaiḥ śubhaiḥ /",
    "GR13vinst_pu:73": " evaṃ yaṣṭvā yathānyāyaṃ śiṣyān āprokṣya vāriṇā // VT_36 //",
    "GR13vinst_pu:74": " sāvitryā mukham āsādya vāsasā sakalīkṛtān /",
    "GR13vinst_pu:75": " svaiḥ svair bījair nyaset puṣpān śiṣyāṇāṃ karayor dvayoḥ // VT_37 //",
    "GR13vinst_pu:76": " jayāt praveśayen māyāṃ maṇḍalaṃ deśikottamaḥ /",
    "GR13vinst_pu:77": " praveśya tatra śiṣyaṃ tu dvitricatuḥpañca eva vā // VT_38 //",
    "GR13vinst_pu:78": " tato 'gnikāryaṃ kurvīta maṇḍalāt paścime bahiḥ /",
    "GR13vinst_pu:79": " ullikhyoddhṛtya sāvitryā kuśān saṃstīrya sarvataḥ // VT_39 //",
    "GR13vinst_pu:80": " astrabījena cābhyukṣya gandhatoyena deśikaḥ /",
    "GR13vinst_pu:81": " vahnim ādāya tenaiva sāvitryā pūjayet tataḥ // VT_40 //",
    "GR13vinst_pu:82": " tatas tattvatrayaṃ nyasya vahner eva yathākramam /",
    "GR13vinst_pu:83": " niruddhamāyātasmāttam aṅkuśena nirodhayet // VT_41 //",
    "GR13vinst_pu:84": " māyayācchādayet paścād astreṇaiva prabodhayet /",
    "GR13vinst_pu:85": " homadravyasya sarvasya kuryāt tenaiva śodhanam // VT_42 //",
    "GR13vinst_pu:86": " tataś ca sarpiṣo homaṃ vidhivat kārayed budhaḥ /",
    "GR13vinst_pu:87": " svabījair eva tad dhutvā dīkṣāṃ śiṣyasya kārayet // VT_43 //",
    "GR13vinst_pu:88": " saṃyojya vidhivad bījair mahābhūteṣu pañcasu /",
    "GR13vinst_pu:89": " sakale tattvaṃ saṃyojya pariṣṭhāpya pare 'dhvani // VT_44 //",
    "GR13vinst_pu:90": " niyoktavyaṃ tatas tatra yatrāsavāṃsvaraparam? /",
    "GR13vinst_pu:91": " eṣā dīkṣā ya thānyāyaṃ bhuktimuktiphalapradā // VT_45 //",
    "GR13vinst_pu:92": " tair eva pañcabhis tattvaṃ sakale sakalātmikā /",
    "GR13vinst_pu:93": " niṣkale niṣkalā proktā sādhikārādhvanaḥ purā // VT_46 //",
    "GR13vinst_pu:94": " dīkṣayitvā tataḥ śiṣyān sādhikārapare sthitān /",
    "GR13vinst_pu:95": " abhiṣicya svabījais tu bījān tebhyaḥ pradāpayet // VT_47 //",
    "GR13vinst_pu:96": " nivedya samayān tasya hṛnmudrāṅgulidarśanāt /",
    "GR13vinst_pu:97": " anujñāṃ sādhakendrasya tasya dadyān mahātmanā // VT_48 //",
    "GR13vinst_pu:98": " tataḥ svavidyānaivedyaṃ bhakṣayet sādhakottamaḥ /",
    "GR13vinst_pu:99": " devyaḥ prītā bhavanty eva avaśiṣṭaṃ jale kṣipet // VT_49 //",
    "GR13vinst_pu:100": " ācāryaṃ pūjayed bhaktyā sarvasvenāpare vidhā? /",
    "GR13vinst_pu:101": " praṇāmaiḥ śaktidānaiś ca yena vā tuṣyate guruḥ // VT_50 //",
    "GR13vinst_pu:102": " sragvī sitoṣṇīṣī caiva sarvālaṃkārabhūṣitaḥ /",
    "GR13vinst_pu:103": " uccāsanasthaḥ prāgvaktraḥ kalpayet koṣamaṇḍale // VT_51 //",
    "GR13vinst_pu:104": " gośakṛdbhasmaliptas tu śucau janavivarjite /",
    "GR13vinst_pu:105": " susame bhūmideśe tu prastāraṃ prastarec chuciḥ // VT_52 //",
    "GR13vinst_pu:106": " caturasram ataḥ kṛtvā prastārarekham ujjvalam /",
    "GR13vinst_pu:107": " kuryād ekonapañcāśat koṣṭhakān tu samān śubhān // VT_53 //",
    "GR13vinst_pu:108": " śatārdhārdhāsanāsīnaṃ pañcavargāntabindukam /",
    "GR13vinst_pu:109": " śikhāsambhinnamūrdhāntaṃ kaṣākhyaṃ madhyakoṣṭhake // VT_54 //",
    "GR13vinst_pu:110": " vidigdikṣaṃsthakoṣṭheṣu tatpārśve bahir aṣṭasu /",
    "GR13vinst_pu:111": " yaśavargān nyased devi aiśānyādiṣu tatkramāt // VT_55 //",
    "GR13vinst_pu:112": " āgneyādiṣu koṣṭheṣu napuṃsakacatuṣṭayam /",
    "GR13vinst_pu:113": " aiśānyādikramād devi bījadvādaśakaṃ nyaset // VT_56 //",
    "GR13vinst_pu:114": " tṛtīyapaṭktikoṣṭheṣu caturthe pañcaviṃśakam /",
    "GR13vinst_pu:115": " aiśānyādiṣu koṣṭheṣu bījāni kramaśo nyaset // VT_57 //",
    "GR13vinst_pu:116": " prastāram evaṃ prastārya svaravarṇaṃ ca śobhane /",
    "GR13vinst_pu:117": " bījaṣoḍaśakaṃ caiva proddharet tu yathākramam // VT_58 //",
    "GR13vinst_pu:118": " kādipaṭktiṃ purākṛtya kramād vyastasamastakam /",
    "GR13vinst_pu:119": " koṣṭhaikādaśabījena saṃyuktaṃ pañcaviṃśakam // VT_59 //",
    "GR13vinst_pu:120": " ātmatattvam iti khyātaṃ vidyākhyaṃ catustriṃśakam /",
    "GR13vinst_pu:121": " śivatattvaṃ tu deveśi triṃśakoṣṭheṣu saṃyutam // VT_60 //",
    "GR13vinst_pu:122": " tattvatritayam etad dhi nyāsaṃ ca samudāhṛtam /",
    "GR13vinst_pu:123": " binduyuktāny aśesāṇi nyastavyāni yathākramam // VT_61 //",
    "GR13vinst_pu:124": " atrasiddhiḥ sthitā devi vijñeyā sādhakottamaiḥ /",
    "GR13vinst_pu:125": " pañcaviṃśatikoṣṭhasthaṃ prathamaṃ bījam ucyate // VT_62 //",
    "GR13vinst_pu:126": " dvisaptakoṣṭhakaṃ bījaṃ dvitīyaṃ samudāhṛtam /",
    "GR13vinst_pu:127": " tṛtīyam aṣṭakoṣṭhasthaṃ binduyoniḥ caturthakam // VT_63 //",
    "GR13vinst_pu:128": " caturviṃśatikoṣṭhasthaṃ pañcamaṃ bījam ucyate /",
    "GR13vinst_pu:129": " bījāni devadevīnāṃ nirṇītāni yathākramam // VT_64 //",
    "GR13vinst_pu:130": " kālabaddhānilair bījaiḥ kalāyatheṣṭhayā yutam /",
    "GR13vinst_pu:131": " [em. Sanderson:",
    "GR13vinst_pu:132": " kālavahnyanilair bījaiḥ kalayā ṣaṣṭhayā yutam]",
    "GR13vinst_pu:133": " ardhendu binduśikhayā saṃnibhāni krameṇa tu // VT_65 //",
    "GR13vinst_pu:134": " [em. Sanderson:",
    "GR13vinst_pu:135": " ardhendubinduśikhayā saṃbhinnāni yathākramam]",
    "GR13vinst_pu:136": " bījapañcakam uddhṛtya kathitaṃ devi te kramāt /",
    "GR13vinst_pu:137": " kūṭasthās tu smṛtā bījāḥ pañca caiva varānane // VT_66 //",
    "GR13vinst_pu:138": " bījapañcakam abhyasya sarvakāmaphalapradam /",
    "GR13vinst_pu:139": " yajanaṃ sampravakṣyāmi sarvasiddhipradāyakam // VT_67 //",
    "GR13vinst_pu:140": " karasaṃskāram ādau tu kṛtvānena krameṇa tu /",
    "GR13vinst_pu:141": " vakṣyamāṇena cānena digbandhaśodhyam eva hi // VT_68 //",
    "GR13vinst_pu:142": " saṃhārāstreṇa digbandhaḥ prāṇāyāmapuraḥsaraḥ /",
    "GR13vinst_pu:143": " prāṇāyāmais tribhir devi ātmānaṃ tu viśodhayet // VT_69 //",
    "GR13vinst_pu:144": " niṣkramya recayed vāyuṃ navaṃ cākṛṣya pūrayet /",
    "GR13vinst_pu:145": " nirodhe kumbhakaḥ proktaḥ prāṇāyāmaṃ prakīrtitam // VT_70 //",
    "GR13vinst_pu:146": " dhyātvā kālāgnibījaṃ tu yugāntānalasaprabham /",
    "GR13vinst_pu:147": " nyaset pādatale mantrī jvālāmālākulaṃ mahat // VT_71 //",
    "GR13vinst_pu:148": " nirdahec cātmadehaṃ tu vāriṇāplāvayet tataḥ /",
    "GR13vinst_pu:149": " dagdhvā tu prākṛtaṃdehaṃ bhasmakūṭam iva sthitam // VT_72 //",
    "GR13vinst_pu:150": " tataś cāmṛtadhārābhir vidyādehaṃ vicintayet /",
    "GR13vinst_pu:151": " sravantaṃ mūrdhni paramaṃ praṇavaṃ ca adhomukham // VT_73 //",
    "GR13vinst_pu:152": " vāruṇāmṛtasaṃyuktaṃ śuddhasphaṭikanirmalam /",
    "GR13vinst_pu:153": " kaṣākhyaṃ yat smṛtaṃ bījaṃ rephadvayasamāyutam // VT_74 //",
    "GR13vinst_pu:154": " adha oṃkārasaṃyuktaṃ ūrdhvaṃ bindukabhūṣitam /",
    "GR13vinst_pu:155": " anenaiva tu bījena śikhayā bhinnamastakam // VT_75 //",
    "GR13vinst_pu:156": " dhāraṇāyogamārgeṇa nirdahet sādhakottamaḥ /",
    "GR13vinst_pu:157": " dehaṃ saṃśodhayen mantrī ghorapāpaṃ tu kalmaṣam // VT_76 //",
    "GR13vinst_pu:158": " nyāsam ālabhanaṃ kuryād bhaven mantrātmavigrahaḥ /",
    "GR13vinst_pu:159": " digbandhabhūmiṃ saṃśodhya cakraśuddhyartham eva ca // VT_77 //",
    "GR13vinst_pu:160": " saṃhārāstreṇa kurvīta vighnoccāṭanam eva ca /",
    "GR13vinst_pu:161": " hastau saṃśodhayet paścād vidhir eṣa prakīrtitaḥ // VT_78 //",
    "GR13vinst_pu:162": " kṛtvā tu vidhivan mantrī tataḥ karma samārabhet /",
    "GR13vinst_pu:163": " āmaṇibandhanāt pūrvaṃ bharamākhāś ?",
    "GR13vinst_pu:164": " ca vinyaset // VT_79 //",
    "GR13vinst_pu:165": " aṭguṣṭhādikaniṣṭhāntaṃ nyased vai bījapañcakam /",
    "GR13vinst_pu:166": " aṭguṣṭhād ye tu ye parvā karayor ubhayor api // VT_80 //",
    "GR13vinst_pu:167": " ātmatattvaṃ nyasenmūrdhni vidyātattvaṃ dvitīyake /",
    "GR13vinst_pu:168": " śivaṃ dadyāt tṛtīyeṣu sarvasiddhiṣu bhāmini // VT_81 //",
    "GR13vinst_pu:169": " adhastād ātmatattvaṃ tu vidyātattvaṃ tu madhyataḥ /",
    "GR13vinst_pu:170": " śivatattvaṃ nyasen mūrdhni haste dehe punaḥ kramāt // VT_82 //",
    "GR13vinst_pu:171": " evaṃ tattvatrayaṃ nyasya tathā kūṭākṣarāṇi tu /",
    "GR13vinst_pu:172": " bhūyaś cottarabījāni vinyaset tu varānane // VT_83 //",
    "GR13vinst_pu:173": " astraṃ caiva tu vinyasya visphuliṭgasamaprabham /",
    "GR13vinst_pu:174": " māyayācchādayitvā tu aṭkuśena nirodhayet // VT_84 //",
    "GR13vinst_pu:175": " yonimudrāṃ tato baddhvā kuryāt [tu] sakalāṃ tanum /",
    "GR13vinst_pu:176": " etad ālabhanaṃ caiva tava devi prakīrtitam // VT_85 //",
    "GR13vinst_pu:177": " aṭguṣṭhau grathitau kṛtvā karayor ubhayor api /",
    "GR13vinst_pu:178": " tarjanīṃ vāmahaste tu prasāryākuñcayed budhaḥ // VT_86 //",
    "GR13vinst_pu:179": " eṣā nirodhanī proktā mudreyam aṭkuśasya tu /",
    "GR13vinst_pu:180": " vaśyākarṣaṇakāryeṣu prayojyā sādhakottamaiḥ // VT_87 //",
    "GR13vinst_pu:181": " tarjanī madhyamā caiva anāmā dakṣiṇasya tu /",
    "GR13vinst_pu:182": " vāme trīṇi samākramya aṭguṣṭhau ca susaṃsthitau // VT_88 //",
    "GR13vinst_pu:183": " adhastāt sarvataḥ proktā dakṣiṇā tu kaniṣṭhikā /",
    "GR13vinst_pu:184": " tarjanyaṭguṣṭhayor madhye yonimudrā prakīrtitā // VT_89 //",
    "GR13vinst_pu:185": " ādyaṃ mūrdhni tato bījaṃ dvitīyaṃ mukhamaṇḍale /",
    "GR13vinst_pu:186": " kaṭyūrdhve ca tataś cānyaṃ caturthaṃ jānutaḥ kaṭim // VT_90 //",
    "GR13vinst_pu:187": " āpādajānunī cānyaṃ prasṛtaiś ca karaiḥ kramāt /",
    "GR13vinst_pu:188": " evaṃ bījena dehas tu mucyate nātra saṃśayaḥ // VT_91 //",
    "GR13vinst_pu:189": " vajropalamahāvarṣaṃ coradaṃṣṭrībhayāvaham /",
    "GR13vinst_pu:190": " mucyate ca sadā rogair mṛtyurūpair durāsadaiḥ // VT_92 //",
    "GR13vinst_pu:191": " ahigaraviṣaśastra- jvarakuṣṭhakṣayādibhiḥ /",
    "GR13vinst_pu:192": " mucyate nātra saṃdeho yo 'pi syāt pātakī naraḥ // VT_93 //",
    "GR13vinst_pu:193": " upalipya śubhe deśe pracchanne janavarjite /",
    "GR13vinst_pu:194": " pūrvavad dhastamātraṃ tu likhitvā maṇḍalaṃ śubham // VT_94 //",
    "GR13vinst_pu:195": " catuḥpattraṃ tu tatrābjaṃ sarvavarṇitakarṇikām /",
    "GR13vinst_pu:196": " sitaraktapītakṛṣṇāṃ pūrvādidalasaṃsthitām // VT_95 //",
    "GR13vinst_pu:197": " jayādyaṃ vinyasen mantrī tumburuṃ karṇikopari /",
    "GR13vinst_pu:198": " padmāsanopaviṣṭaṃ tu varadānodyatakaram // VT_96 //",
    "GR13vinst_pu:199": " caturvaktramaṣṭabhujaṃ catuṣkāyaṃ trilocanam /",
    "GR13vinst_pu:200": " nāgayajñopavītaṃtu śūlapāṇiṃ gadādharam // VT_97 //",
    "GR13vinst_pu:201": " mukuṭena vicitreṇa śaśāṅkadhṛtaśekharam /",
    "GR13vinst_pu:202": " śaktīnāṃ tu priyaṃ devaṃ pāśāṅkuśakaraprabham // VT_98 //",
    "GR13vinst_pu:203": " divyāmbarātapatreṇa divyasragbandhalepanam /",
    "GR13vinst_pu:204": " devadevaṃ sadā dhyāyet sūryakoṭisamaprabham // VT_99 //",
    "GR13vinst_pu:205": " kṣīrodaphalasaṃkāśāṃ vyāghrayajñopavītinīm /",
    "GR13vinst_pu:206": " pretārūḍhāṃ caturvaktrāṃ gadākheṭakadhāriṇīm // VT_100 //",
    "GR13vinst_pu:207": " divyāmbarātapatreṇa hārakeyūrabhūṣitām /",
    "GR13vinst_pu:208": " devadevīṃ jayāṃ dhyāyed dīpyamānāṃ svatejasā // VT_101 //",
    "GR13vinst_pu:209": " devasyābhimukho mantrī sasmitotphullalocanām /",
    "GR13vinst_pu:210": " dāḍimīkusumaprakhyāṃ suragopakasaprabhām // VT_102 //",
    "GR13vinst_pu:211": " cāpodyatakarāṃ ghorāṃ matsyamāṃsasurāpriyām /",
    "GR13vinst_pu:212": " ulūke saṃsthitāṃ devīṃ hārakeyūrabhūṣitām // VT_103 //",
    "GR13vinst_pu:213": " raktāmbarātapatreṇa vijayāṃ siddhidāṃ smaret /",
    "GR13vinst_pu:214": " dhātucāmīkaraprakhyāṃ pītamālyāmbarapriyām // VT_104 //",
    "GR13vinst_pu:215": " ghaṇṭākhaṭvāṅgadharīṃ devīm aśvārūḍhāṃ mahābalām /",
    "GR13vinst_pu:216": " sūryāyutapratīkāśīṃ sarvābharaṇabhūṣitām // VT_105 //",
    "GR13vinst_pu:217": " jayantīṃ dhyāyati kṣipraṃ siddhim āpnoti puṣkalām /",
    "GR13vinst_pu:218": " bhinnāñjanasamaprakhyāṃ śarvarītimiraprabhām // VT_106 //",
    "GR13vinst_pu:219": " kṛṣṇakauśeyasaṃvītāṃ muktikāmaṇibhūṣitām /",
    "GR13vinst_pu:220": " divyaṃ vimānam ārūḍhāṃ gadākheṭakadhāriṇīm // VT_107 //",
    "GR13vinst_pu:221": " mahārāvādinirghoṣaiś cintayed aparājitām /",
    "GR13vinst_pu:222": " gāyatrīṃ vā japantīṃ ca sphāṭikamaṇibhūṣitām // VT_108 //",
    "GR13vinst_pu:223": " ṛgyajussāmātharvākhyaṃ gāyantīṃ vā tathaiva ca /",
    "GR13vinst_pu:224": " sāvitrīṃ divyarūpāṃ tūpaniṣadgāyane ratām // VT_109 //",
    "GR13vinst_pu:225": " devīnām agrasaṃsthaṃ kṛtabhṛkuṭimukhaṃ cintayed aṅkuśākhyaṃ",
    "GR13vinst_pu:226": " sampṛṣṭhe cāstrarājaṃ prakaṭitasumahāsṛkvaṇīlelihānam /",
    "GR13vinst_pu:227": " saṃkruddhaṃ bhīṣayantaṃ nararudhiravasādigdhadāntākalālaṃ",
    "GR13vinst_pu:228": " evaṃ dhyātvā viśālākṣi tataḥ pūjā pravartate /",
    "GR13vinst_pu:229": " bhakṣyabhojyavidhānaiś ca gandhapuṣpādibhiḥ kramāt // VT_111 //",
    "GR13vinst_pu:230": " pūjayet kūṭamadhyasthaṃ tatra madhye vidhānataḥ /",
    "GR13vinst_pu:231": " bhūr evāyaṃ pādapadmair hṛdi vāmakare 'thavā // VT_112 //",
    "GR13vinst_pu:232": " manasā pūjayen nityaṃ siddhikāmaḥ samāhitaḥ /",
    "GR13vinst_pu:233": " mahāśaṅkhamayaṃ kuryād athavā kacchapasya tu // VT_113 //",
    "GR13vinst_pu:234": " sauvarṇaṃ rajataṃ tāmraṃ kulaṃ bhavati siddhidam /",
    "GR13vinst_pu:235": " gandhamaṇḍalake vāpi athavā bhasmamaṇḍale // VT_114 //",
    "GR13vinst_pu:236": " siddhārthamaṇḍale vāpi athavā hṛdi maṇḍale /",
    "GR13vinst_pu:237": " kusumbhamaṇḍale vāpi puṣpamaṇḍalake 'pi vā // VT_115 //",
    "GR13vinst_pu:238": " nāgakeśarajobhir vā likhitvā maṇḍalaṃ śubham /",
    "GR13vinst_pu:239": " muktidā siddhidā hy evaṃ bhavantīty avicāraṇāt // VT_116 //",
    "GR13vinst_pu:240": " sampūjya ca yathānyāyaṃ gandhapuṣpādi yojayet /",
    "GR13vinst_pu:241": " darśayed yonimudrāṃ tu kāle karmāṇi kārayet // VT_117 //",
    "GR13vinst_pu:242": " samutpanneṣu kāryeṣu prāṇadraviṇahāriṣu /",
    "GR13vinst_pu:243": " pūjitāḥ sādhakaṃ devyaḥ parirakṣanti putravat // VT_118 //",
    "GR13vinst_pu:244": " śrīdevy uvāca",
    "GR13vinst_pu:245": " atrāpi yāgam evoktaṃ viśeṣaḥ ko 'paraḥ prabho /",
    "GR13vinst_pu:246": " yathā tu abhyāsamātreṇa siddhir bhavati kāmadā // VT_119 //",
    "GR13vinst_pu:247": " kevalaṃ smaraṇād eva tathā tvaṃ vaktum arhasi /",
    "GR13vinst_pu:248": " praṇayasva prasādaś ca yadi cāsti maheśvara // VT_120 //",
    "GR13vinst_pu:249": " śrī īśvara uvāca",
    "GR13vinst_pu:250": " śṛṇuṣvaikamanā bhadre prākṛtaṃ tapasaḥ phalam /",
    "GR13vinst_pu:251": " praṇayād atulaṃ vāpi rahasyaṃ paramaṃ padam // VT_121 //",
    "GR13vinst_pu:252": " uttarottarayogena tantraṃ te kathitaṃ mayā /",
    "GR13vinst_pu:253": " atrāntaram idaṃ jñānaṃ śrutvā bhavati nirvṛtiḥ // VT_122 //",
    "GR13vinst_pu:254": " prastārya pūrvavad varṇaṃ proddhared bījapañcakam /",
    "GR13vinst_pu:255": " pūrvavat kramayogena sarvakāmaprasiddhaye // VT_123 //",
    "GR13vinst_pu:256": " ādau dvātriṃśakaṃ bījaṃ yuktam ekonaviṃśati /",
    "GR13vinst_pu:257": " catustriṃśaṃ tato 'dhastād devadevaṃ prakalpayet // VT_124 //",
    "GR13vinst_pu:258": " jayā saptadaśaṃ bījaṃ yuktam ekādaśena tu /",
    "GR13vinst_pu:259": " tad eva vijayākhyātā kiṃ tu yuktaṃ na kena cit // VT_125 //",
    "GR13vinst_pu:260": " pañcaviṃśac chikhābhāji yuktam ekādaśena tu /",
    "GR13vinst_pu:261": " ajitāyāḥ samuddiṣṭaṃ caturthyāḥ śṛṇu sāmpratam // VT_126 //",
    "GR13vinst_pu:262": " varṇaikādaśasaṃyuktaṃ śambhusthaṃ pañcaviṃśakam /",
    "GR13vinst_pu:263": " guhyam etat samuddiṣṭaṃ praṣṭavyaṃ nānyataḥ param // VT_127 //",
    "GR13vinst_pu:264": " sarvakāmapradaṃ devi etad vai bījapañcakam /",
    "GR13vinst_pu:265": " uttaraṃ hṛdayaṃ hyetat sarvatantreṣu cottaram // VT_128 //",
    "GR13vinst_pu:266": " yāni kāni ca karmāṇi sarvāṇy etais tu kārayet /",
    "GR13vinst_pu:267": " pañcaviṃśatikoṣasthaṃ yuktaṃ vai ṣoḍaśena tu // VT_129 //",
    "GR13vinst_pu:268": " astram etat samuddiṣṭam asmiṃs tantre ca suvrate /",
    "GR13vinst_pu:269": " punar etadbījayuktaṃ viṃśakena samanvitam // VT_130 //",
    "GR13vinst_pu:270": " māyā hy eṣā samuddiṣṭā śivasyānantarūpiṇī /",
    "GR13vinst_pu:271": " ādikoṣṭhakabījaṃ tu adhastāṣṭādaśasaṃyutam // VT_131 //",
    "GR13vinst_pu:272": " aṣṭatriṃśatikoṣasthaṃ tasyopari niyojayet /",
    "GR13vinst_pu:273": " aṅkuśoddharaṇaṃ hy etad devīnāṃ saṃnirodhane // VT_132 //",
    "GR13vinst_pu:274": " bindupuñjasametā hi nyastavyā tu yathākramam /",
    "GR13vinst_pu:275": " pañcaviṃśatikoṣasthaṃ tad eva paramākṣaram // VT_133 //",
    "GR13vinst_pu:276": " navatriṃśasamāyuktaṃ bījaṃ gāyatrisaṃjñakam /",
    "GR13vinst_pu:277": " etad bījavaraṃ divyaṃ yojyam ālabhanādike // VT_134 //",
    "GR13vinst_pu:278": " catustriṃśatikoṣasthaṃ pañcaviṃśatiyojitam /",
    "GR13vinst_pu:279": " sarvakarmasamuddiṣṭaṃ bījaṃ sāvitrisaṃjñitam // VT_135 //",
    "GR13vinst_pu:280": " ardhenduśikhayā devi lāñchitāni tu pūrvavat /",
    "GR13vinst_pu:281": " prayogaṃ cāsya vakṣyāmi siddhir yenāśu jāyate // VT_136 //",
    "GR13vinst_pu:282": " prayogaṃ kāraṇaṃ devi granthaśāstram akāraṇam /",
    "GR13vinst_pu:283": " sarvatra sulabhaṃ śāstraṃ prayogaṃ tu sudurlabham // VT_137 //",
    "GR13vinst_pu:284": " prayogarahitā mantrā naiva siddhipradāḥ smṛtāḥ /",
    "GR13vinst_pu:285": " hṛtpadme yogavinyāsaṃ dhyātvā vai bījapañcakam /",
    "GR13vinst_pu:286": " gatiṃ devaṃ tu vijñāya tataḥ karma samārabhet // VT_138 //",
    "GR13vinst_pu:287": " śrīdevy uvāca",
    "GR13vinst_pu:288": " kīdṛśaḥ sa bhaved devo gatis tasya tu kīdṛśī /",
    "GR13vinst_pu:289": " dehasthaṃ tu kathaṃ vidyād vaktum arhasi śaṅkara // VT_139 //",
    "GR13vinst_pu:290": " śrī īśvara uvāca",
    "GR13vinst_pu:291": " meḍhranābhyantare devi kandamūlākṛtir bhavet /",
    "GR13vinst_pu:292": " dvāsaptatisahasrāṇi nāḍīr ādhārasaṃsthitāḥ // VT_140 //",
    "GR13vinst_pu:293": " nābhideśe sthito granthis tatra padmaṃ vyavasthitam /",
    "GR13vinst_pu:294": " karṇikā padmamadhyasya tatra sādhyaṃ vyavasthitam // VT_141 //",
    "GR13vinst_pu:295": " karṇikāsuṣirānte tu yā kalā cordhvagāminī /",
    "GR13vinst_pu:296": " tasyā madhye sthito devaḥ sa tu dīpaśikhopamaḥ // VT_142 //",
    "GR13vinst_pu:297": " śuddhasphaṭikasaṃkāśaṃ visphuliṅgārkasaṃnibham /",
    "GR13vinst_pu:298": " vārimārutasaṃkīrṇaṃ vālāgraśatabhāgakam // VT_143 //",
    "GR13vinst_pu:299": " vāyuvāhanam ārūḍhaṃ śabdātītam anāmayam /",
    "GR13vinst_pu:300": " sampratyayaṃ tu gamyo 'sau vahate dehamadhyataḥ // VT_144 //",
    "GR13vinst_pu:301": " iḍāmadhyagato vāpi piṅgalāntargato 'pi vā /",
    "GR13vinst_pu:302": " suṣumnāntargataś caiva viṣuvaṃ samudāhṛtam // VT_145 //",
    "GR13vinst_pu:303": " iḍā tu vāmajā proktā dakṣiṇe piṅgalā smṛtā /",
    "GR13vinst_pu:304": " anayor madhye suṣumnā tu sṛṣṭisaṃhārakārikā // VT_146 //",
    "GR13vinst_pu:305": " iḍā śāntikapuṣṭyarthe mṛtyūccāṭana piṅgalā /",
    "GR13vinst_pu:306": " suṣumnā mokṣadā caiva jīvamārgānusāriṇī // VT_147 //",
    "GR13vinst_pu:307": " piṅgalāntargataṃ dhyātvā raktavarṇaṃ vicintayet /",
    "GR13vinst_pu:308": " māraṇoccāṭanādīni tataḥ karmāṇi kārayet // VT_148 //",
    "GR13vinst_pu:309": " amṛtāntargataṃ jñātvā dhyāyet tuhinasaṃnibham /",
    "GR13vinst_pu:310": " śāntipuṣṭivaśākarṣaṃ tadā karmāṇi kārayet // VT_149 //",
    "GR13vinst_pu:311": " vratayogādisaṃsiddhiṃ mūlamantreṣu kārayet /",
    "GR13vinst_pu:312": " tad atra japamātreṇa mantrī sādhayate kṣaṇāt // VT_150 //",
    "GR13vinst_pu:313": " aprasūtā mṛtā yoṣit prāptayauvanam eva ca /",
    "GR13vinst_pu:314": " tasyāḥ pāṃśulikāṃ gṛhya vāmabhāge vicakṣaṇaḥ // VT_151 //",
    "GR13vinst_pu:315": " likhen nāmākṣaraṃ tatra devīnām kūṭasaṃsthitam /",
    "GR13vinst_pu:316": " vāmāṅgojjvalaraktena sādhakaḥ saṃyatavrataḥ // VT_152 //",
    "GR13vinst_pu:317": " striyaṃ caiva likhet tatra gavāṃ rocanayā punaḥ /",
    "GR13vinst_pu:318": " anulomair vihanyas tu vāmapādena cākramet // VT_153 //",
    "GR13vinst_pu:319": " tatkṣaṇād ānayec chīghraṃ yā strī dvādaśayojanāt /",
    "GR13vinst_pu:320": " puruṣasya tathā proktaṃ dakṣiṇāṅge tu kārayet // VT_154 //",
    "GR13vinst_pu:321": " athābhicārakaṃ kuryāt samidhānāṃ tathāsthibhiḥ /",
    "GR13vinst_pu:322": " rājikāviṣaraktāktaṃ śmaśāne homam ārabhet // VT_155 //",
    "GR13vinst_pu:323": " nagno muktaśikho bhūtvā kapālatrayasaṃsthitaḥ /",
    "GR13vinst_pu:324": " samidhāṣṭaśataṃ homaṃ rātrau kuryād vicakṣaṇaḥ // VT_156 //",
    "GR13vinst_pu:325": " homānte tu tataḥ śakraṃ kṛṣṇavarṇam vicintayet /",
    "GR13vinst_pu:326": " triśūlena vinirbhinnaṃ daṇḍena tāḍitaṃ śiraḥ // VT_157 //",
    "GR13vinst_pu:327": " sādhako ghorarūpeṇa kruddhaḥ saṃraktalocanaḥ /",
    "GR13vinst_pu:328": " saptāhān nāśayed indraṃ kiṃ punar mānuṣādikam // VT_158 //",
    "GR13vinst_pu:329": " tyaktena tu kusumbhena śatenāṣṭottareṇa tu /",
    "GR13vinst_pu:330": " trisandhyaṃ dhārayed rātrau agnikāryaṃ tu kārayet // VT_159 //",
    "GR13vinst_pu:331": " sādhyaṃ tu sādhakaś caiva raktavarṇaṃ vicintayet /",
    "GR13vinst_pu:332": " homānte tu dhyāyet sādhyaṃ vihvalaṃ ca sammūrchitam // VT_160 //",
    "GR13vinst_pu:333": " aṅkuśena hato mūrdhni māyāpāśena veṣṭitam /",
    "GR13vinst_pu:334": " rājānaṃ rājapatnīṃ vā saptāhād vaśam ānayet // VT_161 //",
    "GR13vinst_pu:335": " gṛhītvā tu mahāmāṃsaṃ dadhimadhvājyasaṃyutam /",
    "GR13vinst_pu:336": " āhutyaṣṭasahasreṇa sadyotkarṣaṇam uttamam // VT_162 //",
    "GR13vinst_pu:337": " ātmanaḥ sādhyabījaṃ ca pañcadevyā catuṣṭayam /",
    "GR13vinst_pu:338": " nāḍīmadhyagataṃ dhyātvā ekīkṛtya vicakṣaṇaḥ // VT_163 //",
    "GR13vinst_pu:339": " nāḍīmārgānusāreṇa praveśya sādhyavigraham /",
    "GR13vinst_pu:340": " anenaiva prayogeṇa trailokyaṃ vaśam ānayet // VT_164 //",
    "GR13vinst_pu:341": " ata uccāṭanaṃ kuryāc chatrūṇāṃ baladarpitām /",
    "GR13vinst_pu:342": " śuṣkāṇi nimbapattrāṇi dhvajāgrāṇi tathaiva ca // VT_165 //",
    "GR13vinst_pu:343": " nṛvālaṃ citibhasmaṃ ca kākapakṣāgrapicchakam /",
    "GR13vinst_pu:344": " kaṭutailaviṣaṃ raktaṃ tenāloḍya tu homayet // VT_166 //",
    "GR13vinst_pu:345": " caṇḍālāgniṃ samāhṛtya citikāṣṭhaṃ samindhayet /",
    "GR13vinst_pu:346": " uccāṭayet trirātreṇa tyaktabandhusuhṛjjanān // VT_167 //",
    "GR13vinst_pu:347": " vāmahastatale candraṃ dhyātvā sampūrṇamaṇḍalam /",
    "GR13vinst_pu:348": " bījapañcakasaṃyuktaṃ yasya taṃ darśayet karam // VT_168 //",
    "GR13vinst_pu:349": " darśanād vaśam āyānti ye 'pi hantuṃ samudyatāḥ /",
    "GR13vinst_pu:350": " yaṃ yaṃ spṛśati hastena dāsatvam upagacchati // VT_169 //",
    "GR13vinst_pu:351": " dakṣiṇe 'py eva vai haste vinyased ravimaṇḍalam /",
    "GR13vinst_pu:352": " yaṃ spṛśed darśayed yaṃ tu vidviṣṭāḥ suhṛdāny api // VT_170 //",
    "GR13vinst_pu:353": " nimbasthavāyasaṃ gṛhya śvapākenāvatāritam /",
    "GR13vinst_pu:354": " bījair etair viparyastais tailābhyaktaṃ citāhutam // VT_171 //",
    "GR13vinst_pu:355": " tad bhasma viṣaraktāktaṃ kṛṣṇānte raktavāsasaḥ /",
    "GR13vinst_pu:356": " parijapya sahasraṃ tu vilomair bījapañcakaiḥ // VT_172 //",
    "GR13vinst_pu:357": " yaṃ spṛśed bhasmanā tena kākavad bhramate mahīm /",
    "GR13vinst_pu:358": " vidviṣṭaḥ sarvalokānāṃ yadi śakrasamo bhavet // VT_173 //",
    "GR13vinst_pu:359": " yathātmani tathā sādhye bījaṣoḍaśakaṃ nyaset /",
    "GR13vinst_pu:360": " javāpuṣpasamaprakhyau dvāv etau paricintayet // VT_174 //",
    "GR13vinst_pu:361": " jātīhiṅgulakapakṣau lākṣārasasamaprabhau /",
    "GR13vinst_pu:362": " padmasampuṭamadhyasthau ubhau tau sādhyasādhakau // VT_175 //",
    "GR13vinst_pu:363": " aṅkuśaṃ sādhyaguhye tu daṇḍaṃ cātmani guhyataḥ /",
    "GR13vinst_pu:364": " kusumbharaktasaṃkāśau māyātantvabhiveṣṭitau // VT_176 //",
    "GR13vinst_pu:365": " pañcarātraṃ trirātraṃ vā niḥśabdo dhyānapāragaḥ /",
    "GR13vinst_pu:366": " vaśam ānayate kṣipraṃ nṛpatiṃ mānagarvitam // VT_177 //",
    "GR13vinst_pu:367": " dvijayoṣin mṛtā yā tu tasyā gṛhyaṃ tu karpaṭam /",
    "GR13vinst_pu:368": " kṛṣṇacaturdaśyāṃ gṛhītvā cityaṅgārais tadudbhavaiḥ // VT_178 //",
    "GR13vinst_pu:369": " bījair vidarbhitaṃ nāma yasya yasya ca veśmani /",
    "GR13vinst_pu:370": " nikhanyate sa vai kṣipraṃ prayāti yamasādanam // VT_179 //",
    "GR13vinst_pu:371": " tato vidyāvrataślāghī kīrtyādibhir alaṃkṛtaḥ /",
    "GR13vinst_pu:372": " sādhyate 'nena prayogeṇa mriyate cāvikalpataḥ // VT_180 //",
    "GR13vinst_pu:373": " gavāṃ rocanayā caiva yasya nāma vidarbhitam /",
    "GR13vinst_pu:374": " bījair etaiḥ samāyuktair ālikhya prakṣiped budhaḥ // VT_181 //",
    "GR13vinst_pu:375": " pātraṃ madhvājyasampūrṇaṃ śatam āvartayed drutam /",
    "GR13vinst_pu:376": " mumukṣor api tasyāstraṃ śāntipuṣṭiś ca jāyate // VT_182 //",
    "GR13vinst_pu:377": " śatajapto jalenāpi tato vā mucyate sadā /",
    "GR13vinst_pu:378": " vyādhighātasamidbhis tu vyādhinātyantapīḍitaḥ // VT_183 //",
    "GR13vinst_pu:379": " aṣṭottaraśatenaiva āhutīnāṃ na saṃśayaḥ /",
    "GR13vinst_pu:380": " kṣīrāktena tu deveśi rogī rogād vimucyate // VT_184 //",
    "GR13vinst_pu:381": " juhoti yas tu satataṃ dravyaṃ tasya gṛhe tu yat /",
    "GR13vinst_pu:382": " kurvanto 'pi vyayaṃ nityam akṣayatvaṃ ca gacchati // VT_185 //",
    "GR13vinst_pu:383": " nityaṃ kālajapenāpi sarveṣāṃ jāyate priyaḥ /",
    "GR13vinst_pu:384": " tejasvī balasampanno nāpy asau pīḍyate bhayaiḥ // VT_186 //",
    "GR13vinst_pu:385": " śrīkāmaḥ śrīphalaṃ juhyāt padmaṃ cājyamadhuplutam /",
    "GR13vinst_pu:386": " lakṣaikena mahāvitto mantrī lakṣadvayena tu // VT_187 //",
    "GR13vinst_pu:387": " lakṣatrayeṇa pṛthvīśo nirjitārir bhaved dhruvam /",
    "GR13vinst_pu:388": " sarvakāmas tilaṃ juhyāt prāpnuyāt tu na saṃśayaḥ // VT_188 //",
    "GR13vinst_pu:389": " lakṣeṇaikena deveśi sādhakaḥ sa jitendriyaḥ /",
    "GR13vinst_pu:390": " tyaktena naramāṃsena chāgasya piśitena vā // VT_189 //",
    "GR13vinst_pu:391": " lakṣamātrahutenāśu yad iṣṭaṃ tad avāpnuyāt /",
    "GR13vinst_pu:392": " kṛṣṇāgopayasā sārdhaṃ nṛmāṃsaṃ taṇḍulānvitam // VT_190 //",
    "GR13vinst_pu:393": " pāyasaṃ śavavaktre tu juhuyāt tāvatandritaḥ /",
    "GR13vinst_pu:394": " yāvad uttiṣthate pretaḥ kiṃ karomīti so 'bravīt // VT_191 //",
    "GR13vinst_pu:395": " mārgitavyaṃ yad iṣtaṃ tu labhanīyaṃ yaśasvini /",
    "GR13vinst_pu:396": " guḍikāñjanapādukaṃ khanyaṃ vā rājyam eva ca // VT_192 //",
    "GR13vinst_pu:397": " (em: guḍikāñcanapādūṃ ? ca Ed)",
    "GR13vinst_pu:398": " vidhānaṃ śakranāśaṃ ca pādaleparasāyanam /",
    "GR13vinst_pu:399": " eteṣāṃ prārthitaṃ caikaṃ dattvāgacchati nānyathā // VT_193 //",
    "GR13vinst_pu:400": " uddhatā yā mṛtā yoṣit tasyā gṛhyāṅgulīyakam /",
    "GR13vinst_pu:401": " abhimantrya imair bījair anulomaiḥ śatena tu // VT_194 //",
    "GR13vinst_pu:402": " aṣtādhikena mantrajñaḥ sādhyanāma vidarbhayet /",
    "GR13vinst_pu:403": " yasyā dadāti tadvad āste striyāyāḥ sādhakottamaḥ // VT_195 //",
    "GR13vinst_pu:404": " ākarṣyati tāṃ kṣipraṃ yadi syād urvaśīsamā /",
    "GR13vinst_pu:405": " yojanānāṃ śatasyāpi dūreṇāpi samarpitam // VT_196 //",
    "GR13vinst_pu:406": " puruṣasya bhaved devi uddhatasya yaśasvini /",
    "GR13vinst_pu:407": " kākamāṃsaṃ gṛhītvā tu nimbatailasamāyutam // VT_197 //",
    "GR13vinst_pu:408": " śmaśānāgniṃ samādhāya śigrukāṣṭhena sādhayet /",
    "GR13vinst_pu:409": " juhuyāt saptarātraṃ tu yasya nāmnā tu sādhakaḥ // VT_198 //",
    "GR13vinst_pu:410": " vidviṣto dṛśyate loke eṣa vidveṣaṇaṃ param /",
    "GR13vinst_pu:411": " ato 'nyat sampravakṣyāmi rahasyam idam adbhutam // VT_199 //",
    "GR13vinst_pu:412": " yad viditvā maheśāni siddhim āpnoti puṣkalām /",
    "GR13vinst_pu:413": " svakāle samprayogeṇa siddhis tantreṣu kīrtitā // VT_200 //",
    "GR13vinst_pu:414": " tataḥ svakālaṃ kurvīta svāni karmāṇi sādhakaḥ /",
    "GR13vinst_pu:415": " sādhyahṛtpadmasaṃsthaṃ tu dhyātvādau bījapañcakam // VT_201 //",
    "GR13vinst_pu:416": " kurvīta manasā pūjām itāyāpravato ? padā /",
    "GR13vinst_pu:417": " māyayācchādayet paścāt sādhyam antobahiryutam // VT_202 //",
    "GR13vinst_pu:418": " māyākamalanālena sādhyam āveṣtam ānayet /",
    "GR13vinst_pu:419": " tataḥ svātmīkam ānīya māyātattvaślathīkṛtam // VT_203 //",
    "GR13vinst_pu:420": " pun as tat sthāpayitvā tu sammukhaḥ sādhakottamaḥ /",
    "GR13vinst_pu:421": " nyastavyaṃ tu yad ādau tu ?",
    "GR13vinst_pu:422": " sādhye vai bījapañcakam // VT_204 //",
    "GR13vinst_pu:423": " māyāveṣtitaṃ tan mantrī japed aṣṭaśataṃ tataḥ /",
    "GR13vinst_pu:424": " sādhyanāmākṣaropetaṃ tatprabuddhāsane sthitam // VT_205 //",
    "GR13vinst_pu:425": " evaṃ devi tataḥ śīghraṃ dhvastajānuśiroruhaḥ /",
    "GR13vinst_pu:426": " ākṛṣto vidhinānena sādhyaḥ kiṃkarito mahān // VT_206 //",
    "GR13vinst_pu:427": " ataḥ paraṃ pravakṣyāmi baddhe ruddhe 'pi mokṣaṇam /",
    "GR13vinst_pu:428": " yathā saṃharate śakraṃ tatprayogam idaṃ śṛṇu // VT_207 //",
    "GR13vinst_pu:429": " sādhyahṛtkamalāntaḥsthaṃ dhyātvaivaṃ bījapañcakam /",
    "GR13vinst_pu:430": " kurvīta pūrvavat pūjāṃ suṣumnāyāganirgadā ? // VT_208 //",
    "GR13vinst_pu:431": " saṃhārāstraṃ tato mantrī tumburuṃ mūrdhni vinyaset /",
    "GR13vinst_pu:432": " devīnāṃ ca tatas tena sādhyam āvṛtya yogavit // VT_209 //",
    "GR13vinst_pu:433": " tatra yo mūrdhni tenaiva jvalitānalavarcasā /",
    "GR13vinst_pu:434": " dṛṣtvā taṃ manasā bhūyo mūrcchitaṃ bhuvi vihvalam // VT_210 //",
    "GR13vinst_pu:435": " hṛdi baddhvāṅkuśenaiva ānayed ātmano 'ntikam /",
    "GR13vinst_pu:436": " tatas tvadhomukhaṃ sthāpya pīḍitaṃ chardayed asṛk // VT_211 //",
    "GR13vinst_pu:437": " paścāt tu hṛdaye tasya nyastavyaṃ bījapañcakam /",
    "GR13vinst_pu:438": " proddhṛtya sādhyanāmaivaṃ saṃhārāstravidarbhitam // VT_212 //",
    "GR13vinst_pu:439": " evaṃ vigatarakṣaṃ tu syāpyudgataṃ tu ? tataḥ /",
    "GR13vinst_pu:440": " japed aṣṭasahasraṃ tu jvālāmālābhir āvṛtam // VT_213 //",
    "GR13vinst_pu:441": " tatas tu karmaṇānena tenaiva tu vidhānataḥ /",
    "GR13vinst_pu:442": " sādhyaḥ prayāti nidhanaṃ mṛtyur āntima ? kampayet // VT_214 //",
    "GR13vinst_pu:443": " ity etat kathitaṃ devi samāsādyaṃ tu pūrvaśaḥ /",
    "GR13vinst_pu:444": " yathā saṃharate śakraṃ baddhe ruddhe 'tha mokṣaṇāt // VT_215 //",
    "GR13vinst_pu:445": " krodhena mahatā dīptaḥ prayogam idam ārabhet /",
    "GR13vinst_pu:446": " suṣumnāyāṃ yadā devaḥ svayaṃcāreṇa vartate // VT_216 //",
    "GR13vinst_pu:447": " suṣumnāntargataṃ dhyātvā raktavarṇaṃ vicintayet /",
    "GR13vinst_pu:448": " vidveṣoccāṭanādīni tataḥ karmāṇi kārayet // VT_217 //",
    "GR13vinst_pu:449": " bījapañcakadevasya vargāntarayutasya ca /",
    "GR13vinst_pu:450": " varṇāntayāgam ekānte sadā gopitaṃ tan mayā // VT_218 //",
    "GR13vinst_pu:451": " tadā tu sarvakāryāṇāṃ siddhaye śṛṇu suvrate /",
    "GR13vinst_pu:452": " kusumbharajasāloḍyaṃ śālīnāṃ piṣṭakena ca // VT_219 //",
    "GR13vinst_pu:453": " bhasmanā candanenāpi nāgakeśarajena vā /",
    "GR13vinst_pu:454": " sugandhaiś ca vicitraiś ca likhec ca susamāhitaḥ // VT_220 //",
    "GR13vinst_pu:455": " vargātītasya garbhe tu nyaset padmaṃ caturdalam /",
    "GR13vinst_pu:456": " tatra sabhrātṛkā devyaḥ pūjayed bījapañcake // VT_221 //",
    "GR13vinst_pu:457": " evaṃ pūjitamātrās tu sarvadāsarvakāmadāḥ /",
    "GR13vinst_pu:458": " bhavanti niyataṃ[nityaṃ] dharmakāmārthamokṣadāḥ // VT_222 //",
    "GR13vinst_pu:459": " yāgam evaṃ ca kṛtvānte tato lakṣatrayaṃ japet /",
    "GR13vinst_pu:460": " tataḥ siddhim avāpnoti brahmaghno 'pi hi nānyathā // VT_223 //",
    "GR13vinst_pu:461": " manasā cintitaṃ kāmaṃ tadā prabhṛtim āpnuyāt /",
    "GR13vinst_pu:462": " ataḥ paraṃ pravakṣyāmi japasya vidhim uttamam // VT_224 //",
    "GR13vinst_pu:463": " ekāsanasthito mantrī yāgaṃ kṛtvā vidhānavit /",
    "GR13vinst_pu:464": " ekacittaḥ prasannātmā vāmahastākṣasūtradhṛk // VT_225 //",
    "GR13vinst_pu:465": " japakarma sadākuryād viśeṣam aparaṃ śṛṇu /",
    "GR13vinst_pu:466": " vaśyakāmo japaṃ kuryād anulomair vidarbhitam // VT_226 //",
    "GR13vinst_pu:467": " bījair etair yathānyāyaṃ sādhyanāmākṣarānvitaiḥ /",
    "GR13vinst_pu:468": " kālaṃ tatra vijānīyāt kālasiddhiḥ pravartate // VT_227 //",
    "GR13vinst_pu:469": " māraṇe pratilomais tu sādhyanāma tu pūrvataḥ /",
    "GR13vinst_pu:470": " vidveṣe 'pi vilomais tu phaṭkārāntaṃ prayojayet // VT_228 //",
    "GR13vinst_pu:471": " māraṇe pratilomais tu hūṃphatkārānta dyan ? takaiḥ /",
    "GR13vinst_pu:472": " oṃ svāhā namo 'ntais tu vaśyākarṣaṇakarmasu // VT_229 //",
    "GR13vinst_pu:473": " homayed evam evaṃ tu sarvaṃ kuryād vicakṣaṇaḥ /",
    "GR13vinst_pu:474": " namaskāro japasyānte svāhā home prakīrtitam // VT_230 //",
    "GR13vinst_pu:475": " svaśoṇitāktaṃ laśunaṃ māraṇe pratihomayet /",
    "GR13vinst_pu:476": " uccātane kākapakṣaṃ vaśye jātiṃ tu homayet // VT_231 //",
    "GR13vinst_pu:477": " vidveṣe śleṣa śigruṃ ca homayed avicāraṇāt /",
    "GR13vinst_pu:478": " ākarṣaṇe bakulapuṣpaṃ homayec ca vicakṣaṇaḥ // VT_232 //",
    "GR13vinst_pu:479": " sarve yāgasamuddiṣtāḥ kālajñasya yaśasvini /",
    "GR13vinst_pu:480": " yena kālaṃ ca vai jñātaṃ tena jñātaḥ sadāśivaḥ // VT_233 //",
    "GR13vinst_pu:481": " sadāśive parijñāte siddhiṃ śāmyanti sādhakāḥ /",
    "GR13vinst_pu:482": " kālatattvaṃ ca vijñeyaṃ tattvātsiddhiḥ pravartate // VT_234 //",
    "GR13vinst_pu:483": " tattvahīnā na sidhyanti prayatnenāpi sādhakāḥ /",
    "GR13vinst_pu:484": " tasmāt sarvaprayatnena kālatattvaṃ vidur budhāḥ // VT_235 //",
    "GR13vinst_pu:485": " kriyākālaṃ ca vai śūnyaṃ na sidhyantīha sādhakāḥ /",
    "GR13vinst_pu:486": " tasmāt kriyāṃ ca kālaṃ ca asaṃjñeyaṃ prayatnataḥ // VT_236 //",
    "GR13vinst_pu:487": " śrīdevy uvāca",
    "GR13vinst_pu:488": " sa kālaś ca kathaṃ jñeyo yo 'sāv uktas tvayā prabho /",
    "GR13vinst_pu:489": " kālahīnānṛtaṃ manye sarvam eva ca śaṅkara // VT_237 //",
    "GR13vinst_pu:490": " śrī īśvara uvāca",
    "GR13vinst_pu:491": " śṛṇu devi paraṃ guhyaṃ kālatattvātmavigraham /",
    "GR13vinst_pu:492": " yaj jñātvā tu sukhenaiva siddhir bhavati mantriṇām // VT_238 //",
    "GR13vinst_pu:493": " ayutaṃ dve ca vijñeyāḥ ṣoḍaśaiva śatāni ca /",
    "GR13vinst_pu:494": " caturviṃśatisaṃkrāntyā dvādaśāṅgulagatāgate // VT_239 //",
    "GR13vinst_pu:495": " śarīre tu yathā devi sthitaṃ sakalaniṣkalam /",
    "GR13vinst_pu:496": " tathā haṃsaṃ pravakṣyāmi sādhakānāṃ hitāya vai // VT_240 //",
    "GR13vinst_pu:497": " pādau pāyur upastham ca hastau vāgindriyas tathā /",
    "GR13vinst_pu:498": " śrotratvakcakṣuṣā jihvā nāsikā ca tathāparā // VT_241 //",
    "GR13vinst_pu:499": " pṛthvy āpas tathā tejo vāyur ākāśam eva ca /",
    "GR13vinst_pu:500": " śabdaḥ sparśaś ca rūpaṃ ca raso gandhas tathaiva ca // VT_242 //",
    "GR13vinst_pu:501": " mano buddhir ahaṃkāro avyaktam puruṣas tathā /",
    "GR13vinst_pu:502": " pañcaviṃśatitattvāni śarīre tu vidur budhāḥ // VT_243 //",
    "GR13vinst_pu:503": " ebhir ādhārabhūtais tu ādheyo dhyāyate sadā /",
    "GR13vinst_pu:504": " ādhāraṃ puram ity uktaṃ puruṣaś cādheya ucyate // VT_244 //",
    "GR13vinst_pu:505": " hṛtpadme karṇikāvastha ūrdhvagāmī sadātmakaḥ /",
    "GR13vinst_pu:506": " niṣkalasya tu devasya punar ādhārasaṃsthitiḥ // VT_245 //",
    "GR13vinst_pu:507": " tatpuruṣam ādhārādheyaṃ niṣkalaṃ paramaṃ śivam /",
    "GR13vinst_pu:508": " ṣatkauśikaśarīraṃ tu tattvānāṃ pañcaviṃśatiḥ // VT_246 //",
    "GR13vinst_pu:509": " daśavāyusamāyuktaṃ nāḍībhir vyāpitaṃ puram /",
    "GR13vinst_pu:510": " śarīraṃ triguṇaṃ caiva sarvadaivatasaṃyutam // VT_247 //",
    "GR13vinst_pu:511": " anenādhiṣthitaṃ devi cakravat parivartate /",
    "GR13vinst_pu:512": " yathā tāragaṇaṃ sarvaṃ grahanakṣatramaṇḍalam // VT_248 //",
    "GR13vinst_pu:513": " dhruvādhiṣthitaṃ tat sarvam acalaṃ parivartate /",
    "GR13vinst_pu:514": " tadvac charīraṃ devasya sarvabījagaṇaṃ hi yat // VT_249 //",
    "GR13vinst_pu:515": " śivenādhiṣthitaṃ jñātvā tantre siddhim avāpnuyāt /",
    "GR13vinst_pu:516": " trikubjikutilākārā ṣaṣṭhasvarasamanvitā // VT_250 //",
    "GR13vinst_pu:517": " śaktir binduvinirbhinnā dehasthā sakalātmakā /",
    "GR13vinst_pu:518": " asyās tejaḥśikhā sūkṣmā mṛṇālatantusaṃnibhā // VT_251 //",
    "GR13vinst_pu:519": " jyotirūpā ca sā jñeyā tasyānte tu punaḥ śivaḥ /",
    "GR13vinst_pu:520": " akārādikṣakārāntam ābrahmabhuvanaṃ jagat // VT_252 //",
    "GR13vinst_pu:521": " asmiṃś codpadyate sarvaṃ tatraiva pralayaṃ bhavet /",
    "GR13vinst_pu:522": " eṣa devaḥ paraḥ sūkṣma ādhārādheyasaṃsthitaḥ // VT_253 //",
    "GR13vinst_pu:523": " ayane viṣuve caiva āgneyāmṛtakāraṇam /",
    "GR13vinst_pu:524": " yadā vāruṇamārgastha iḍāmadhyagato bhavet // VT_254 //",
    "GR13vinst_pu:525": " himakundendusaṃkāśo vijñeyaḥ śucikarmaṇi /",
    "GR13vinst_pu:526": " dvādaśādityasaṃkāśaḥ piṅgalāntargato yadā // VT_255 //",
    "GR13vinst_pu:527": " aruṇānalasaṃkāśaṃ raudrakarmaṇi yojayet /",
    "GR13vinst_pu:528": " suṣumnāyāṃ yadā deva upaśānto vahaty asau // VT_256 //",
    "GR13vinst_pu:529": " mokṣamārgam idaṃ devi jyotīrūpaṃ parāparam /",
    "GR13vinst_pu:530": " eṣa devo gatiś caiva kālatattvātmavigrahaḥ // VT_257 //",
    "GR13vinst_pu:531": " sādhakasya hitārthāya paramārtham udāhṛtam /",
    "GR13vinst_pu:532": " etatsarvaṃ samākhyātaṃ kālatattvātmavigraham // VT_258 //",
    "GR13vinst_pu:533": " trisaṃsthe tu samāsena sarvatantreṣu siddhidam /",
    "GR13vinst_pu:534": " nāḍīsaṃsthaṃ yathā karma kurute mantriṇaḥ sadā // VT_259 //",
    "GR13vinst_pu:535": " tad ahaṃ sampravakṣyāmi śṛṇu tvaṃ ca varānane /",
    "GR13vinst_pu:536": " iḍā ca piṅgalā caiva nāḍyau dve samudāhṛte // VT_260 //",
    "GR13vinst_pu:537": " yato nityaṃ cared devaḥ kramaśaś ca nivartate /",
    "GR13vinst_pu:538": " tāny ātmavatakarmāṇi prayuktaṃ kurute prabhuḥ // VT_261 //",
    "GR13vinst_pu:539": " sa eva kurute karma bījanāḍīprayogataḥ /",
    "GR13vinst_pu:540": " ayaṃ kālaḥ samākhyātas tṛtvedaya ?",
    "GR13vinst_pu:541": " samanvitaḥ // VT_262 //",
    "GR13vinst_pu:542": " dehastham kathitaṃ devi ṛtuyuktas tu sādhakaḥ /",
    "GR13vinst_pu:543": " jñātvā kālaṃ ca tattvaṃ tu tataḥ karma samārabhet // VT_263 //",
    "GR13vinst_pu:544": " śāntikaṃ pauṣtikaṃ cāpi vidveṣoccāṭanaṃ tathā /",
    "GR13vinst_pu:545": " vaśyākarṣaṇakaṃ kuryād yadi kālaṃ vijānate // VT_264 //",
    "GR13vinst_pu:546": " saumyāni saumyakāle tu raudre raudrāṇi kārayet /",
    "GR13vinst_pu:547": " anyakālakṛtaṃ karma vṛthā bhavati sādhake // VT_265 //",
    "GR13vinst_pu:548": " tasmāt sarvaprayatnena kāle karmāṇi kārayet /",
    "GR13vinst_pu:549": " svaraktaṃ gocanaṃ caiva tathā sindūram eva ca // VT_266 //",
    "GR13vinst_pu:550": " kusumbharajaḥsammiśraṃ dadhimadhvājyasaṃyutam /",
    "GR13vinst_pu:551": " khadirai raktasamidhair athavā raktacandanaiḥ // VT_267 //",
    "GR13vinst_pu:552": " atra digdhvā hunen mantrī saptāhād vaśam ānayet /",
    "GR13vinst_pu:553": " pratimāṃ lavaṇamayīṃ kṛtvā śatābhimantritāṃ budhaḥ // VT_268 //",
    "GR13vinst_pu:554": " pādau prabhṛti hotavyaṃ yāvad aṣṭaśataṃ bhavet /",
    "GR13vinst_pu:555": " trisandhyām ekacittas tu amoghavaśyatāṃ nayet // VT_269 //",
    "GR13vinst_pu:556": " saikthīṃ tu pratimāṃ kṛtvā tryūṣaṇena tu lepayet /",
    "GR13vinst_pu:557": " pratimāsu susampūrṇaṃ kaṇṭakair madanodbhavaiḥ // VT_270 //",
    "GR13vinst_pu:558": " vidarbhya pādau guhyaṃ ca lalātaṃ ca vicakṣaṇaḥ /",
    "GR13vinst_pu:559": " kucayugme ca devīnām agrato nikhaneta tu // VT_271 //",
    "GR13vinst_pu:560": " adhomukhāṃ viliptāṅgāṃ rājikālavaṇena tu /",
    "GR13vinst_pu:561": " vāmanāsikaraktena nāmamantrair vidarbhitām // VT_272 //",
    "GR13vinst_pu:562": " likhitvā hṛdaye kuryād vahniṃ prajvālya copari /",
    "GR13vinst_pu:563": " rājikālavaṇaṃ caiva hotavyāṣtaśataṃ budhaḥ // VT_273 //",
    "GR13vinst_pu:564": " trisandhyām eva saptāhāt trailokyaṃ vaśam ānayet /",
    "GR13vinst_pu:565": " kulālakaranirmukta- mṛdā pratimayīkṛtā // VT_274 //",
    "GR13vinst_pu:566": " tenaiva kaṇtakair viddhvā svasthānasthais tu mantriṇaḥ /",
    "GR13vinst_pu:567": " bhage vā athavā liṅge sanmantrāṇy aṣṭaśatāni tu // VT_275 //",
    "GR13vinst_pu:568": " sūtrayed guhyadeśe tu gṛṇan mantraṃ tu sarvadā /",
    "GR13vinst_pu:569": " saptāhād ānayed vaśyaṃ striyaṃ vā puruṣam api vā // VT_276 //",
    "GR13vinst_pu:570": " mānuṣāsthimayaṃ kīlaṃ kṛtvā tu caturaṅgulam /",
    "GR13vinst_pu:571": " kṣīravṛkṣaṃ bhage likhya liṅgaṃ vā kīlayet tataḥ // VT_277 //",
    "GR13vinst_pu:572": " ṣaṇḍilas tu bhavet sādhya ārdrayogo na saṃśayaḥ /",
    "GR13vinst_pu:573": " uddhṛtena bhaven mokṣaṃ nātra kāryā vicāraṇā // VT_278 //",
    "GR13vinst_pu:574": " madhūkā śvetapadmaṃ ca rocanā nāgakeśaram /",
    "GR13vinst_pu:575": " tagaraṃ caiva sūkṣmelam añjanaṃ samabhāgikam // VT_279 //",
    "GR13vinst_pu:576": " kanyayā piṣitaṃ kṛtvā yāgaṃ kṛtvā yathoditam /",
    "GR13vinst_pu:577": " sahasrāṣtādhikaṃ japtvā japena yajane tataḥ // VT_280 //",
    "GR13vinst_pu:578": " sarvalokeṣu dṛśyante kāmadevasamo 'pi tat /",
    "GR13vinst_pu:579": " vicareta mahīṃ kṛtsnāṃ nātra kāryā vicāraṇā // VT_281 //",
    "GR13vinst_pu:580": " mañjiṣthā kunduruś caiva haridre dve tu pīṣayet /",
    "GR13vinst_pu:581": " piṣtvā pūrvavidhānena tato guhyaṃ pralepayet // VT_282 //",
    "GR13vinst_pu:582": " pravṛtte maithune kāle patir dāsaṃ kariṣyati /",
    "GR13vinst_pu:583": " meṣalocanamūlaṃ tu kambalyā kṣīrasādhitam // VT_283 //",
    "GR13vinst_pu:584": " śmaśāne sādhayen mantrī rātrau kāṣṭhais tadudbhavaiḥ /",
    "GR13vinst_pu:585": " kapālair guṇḍayed aṅgaṃ raktavāsoparicchadam // VT_284 //",
    "GR13vinst_pu:586": " udvartano 'bhayo hy eṣa vajravat syāṅkuśopamaḥ /",
    "GR13vinst_pu:587": " bhakṣayed deśayet kaṃcit kāmāṅkuśavinirgataḥ // VT_285 //",
    "GR13vinst_pu:588": " puruṣo vaśam āyāti strī vā madanagarvitā /",
    "GR13vinst_pu:589": " vālmīkamṛttikāṃ gṛhya balīvardaṃ tu kārayet // VT_286 //",
    "GR13vinst_pu:590": " kanyākartitasūtreṇa tasya nāsāṃ pravedhayet /",
    "GR13vinst_pu:591": " athavā padmasūtreṇa raktacandanalepitam // VT_287 //",
    "GR13vinst_pu:592": " raktapuṣpaiḥ samabhyarcya sarvārṇavaṃ samānayet /",
    "GR13vinst_pu:593": " sādhyasya vilikhen nāma svaraktena vṛṣodare // VT_288 //",
    "GR13vinst_pu:594": " śrīvṛkṣakotare sthāpya sādhyam evaṃ vaśīkuru /",
    "GR13vinst_pu:595": " anenaiva mṛdā meṣaṃ kārayen mantravit sadā // VT_289 //",
    "GR13vinst_pu:596": " meṣasūtreṇa vai nāsāṃ vedhayet pūrvavac chuciḥ /",
    "GR13vinst_pu:597": " devīnām agrataḥ sthāpya tasya nāsāṃ pracālayet // VT_290 //",
    "GR13vinst_pu:598": " yaṃ yaṃ vijñāpayet kāmaṃ taṃ taṃ prāpnoti sādhakaḥ /",
    "GR13vinst_pu:599": " ete yogavarā devi mayā tava udāhṛtāḥ // VT_291 //",
    "GR13vinst_pu:600": " varṇānām udare yāgaṃ sarvakāmaprasiddhidam /",
    "GR13vinst_pu:601": " evam eva magarbhasthaṃ māraṇe samprayojayet // VT_292 //",
    "GR13vinst_pu:602": " gavāṃ rocanayā likhya evam eva prayojayet /",
    "GR13vinst_pu:603": " sodaremūkatāṃ kuryād vāgīśam api mūkayet // VT_293 //",
    "GR13vinst_pu:604": " nit yam ākarṣayet proktam ākārodare pūjitā /",
    "GR13vinst_pu:605": " mahāpuruṣavarastrīṇāṃ japamānā tu kīrtanāt // VT_294 //",
    "GR13vinst_pu:606": " jñānāṅkuśagatā pūjā kṣipraṃ prāyeṣu vastuṣu /",
    "GR13vinst_pu:607": " unmaneṣv atha ghoreṣu sākāreṇa tu sādhayet // VT_295 //",
    "GR13vinst_pu:608": " ekārodarayāgena bhavaty arthapradāyikā /",
    "GR13vinst_pu:609": " vakāramadhyagā caiva vaśīkaraṇakarmaṇi // VT_296 //",
    "GR13vinst_pu:610": " dharmārthamokṣadā caiva puṣṭitejovivardhanī /",
    "GR13vinst_pu:611": " bhavati niyatā devi haṃsamadhyeṣu pūjitam // VT_297 //",
    "GR13vinst_pu:612": " bhañjane yadi sainyānāṃ bhakārajathare sthitam /",
    "GR13vinst_pu:613": " bhavati niyatā kṣipraṃ kṣemanābhigarīyasī // VT_298 //",
    "GR13vinst_pu:614": " māraṇe tu prayoktavyaṃ phatkārānte vyavasthitā /",
    "GR13vinst_pu:615": " vidveṣaṃ tu prayacchanti jakārajatharesthitā // VT_299 //",
    "GR13vinst_pu:616": " śatrukulocchādaṃ kuryāt hūṃ phatkārānte vyavasthitā /",
    "GR13vinst_pu:617": " svalpaprāyeṣu kāryeṣu yakārajatharodare // VT_300 //",
    "GR13vinst_pu:618": " dehanyāsaṃ punar vakṣye abhedyaṃ parameśvari /",
    "GR13vinst_pu:619": " vinyasya karaṇān sākṣān mahābhūteṣu pañcasu // VT_301 //",
    "GR13vinst_pu:620": " dehe tattvatrayaṃ nyasya prāṇāyāmapuraḥsaraḥ /",
    "GR13vinst_pu:621": " śarīre vinyased devi pūrvam uktakrameṇa tu // VT_302 //",
    "GR13vinst_pu:622": " māyayācchādayitvā tu aṅkuśena nirodhayet /",
    "GR13vinst_pu:623": " yoniṃ baddhvā tataḥ paścāt sādhakaḥ susamāhitaḥ // VT_303 //",
    "GR13vinst_pu:624": " svadehe namasā mantrī kalpoktena tu karmaṇā /",
    "GR13vinst_pu:625": " kuryāt sarvāṇi kāryāṇi tataḥ siddhir na saṃśayaḥ // VT_304 //",
    "GR13vinst_pu:626": " nayottarāditantreṣu kalpoktaṃ karma kārayet /",
    "GR13vinst_pu:627": " athavādaśalakṣāṇi japed yas tu vidhānataḥ // VT_305 //",
    "GR13vinst_pu:628": " tataḥ sabhrātṛkā devyaḥ sādhakasyāgrataḥ sthitāḥ /",
    "GR13vinst_pu:629": " varam iṣtaṃ prayacchanti trayātītaṃ padaṃ hi yat // VT_306 //",
    "GR13vinst_pu:630": " bījapañcakam etad dhi na deyaṃ yasya kasyacit /",
    "GR13vinst_pu:631": " vargāntanirguṇākrāntaṃ samyag vai bījapañcakam // VT_307 //",
    "GR13vinst_pu:632": " evam eva purā kṛtvā jñātvaivaṃ hi vidhānataḥ /",
    "GR13vinst_pu:633": " bījāni bījayet prājñaḥ tataḥ karma samārabhet // VT_308 //",
    "GR13vinst_pu:634": " evaṃ vidhānavid yas tu hīno vā sarvalakṣaṇaiḥ /",
    "GR13vinst_pu:635": " api pātakasaṃyuktaḥ sa siddhiphalabhāg bhavet // VT_309 //",
    "GR13vinst_pu:636": " vargāntanirguṇākhyasya asyāpi paramaṃ smṛtam /",
    "GR13vinst_pu:637": " hṛdayaṃ devadevīnām ekākṣaram ataḥ param // VT_310 //",
    "GR13vinst_pu:638": " yatra sabhrātṛkā devyaḥ kūṭadehā vyavasthitāḥ /",
    "GR13vinst_pu:639": " nātaḥ parataro mantras triṣu lokeṣu vidyate // VT_311 //",
    "GR13vinst_pu:640": " gopitavyaṃ prayatnena tantrasāraṃ sudurlabham /",
    "GR13vinst_pu:641": " mamāpi gopitaṃ devi sarvajñenāpi sarvadā // VT_312 //",
    "GR13vinst_pu:642": " niścayaṃ mama baddhvānta ?",
    "GR13vinst_pu:643": " yac ca devena bhāṣitam /",
    "GR13vinst_pu:644": " tvayāpi caivam evaṃ hi rakṣaṇīyaṃ prayatnataḥ // VT_313 //",
    "GR13vinst_pu:645": " cintāratnam idaṃ guhyaṃ vratasādhanavarjitam /",
    "GR13vinst_pu:646": " anusmaraṇāmātreṇa samyagjñāya krameṇa tu // VT_314 //",
    "GR13vinst_pu:647": " varṇayāgakrameṇaiva pūrvoktena yathākramam /",
    "GR13vinst_pu:648": " sidhyate nātra saṃdehaḥ sarvakāmas tu mantriṇām // VT_315 //",
    "GR13vinst_pu:649": " śāntikaṃ pauṣtikaṃ caiva vidveṣoccāṭanaṃ tathā /",
    "GR13vinst_pu:650": " vaśyākarṣas tathā nāśaṃ sarvaṃ sidhyati sādhake // VT_316 //",
    "GR13vinst_pu:651": " śukreṇa sarvatobhadre mahāsammohane tathā /",
    "GR13vinst_pu:652": " nirmathya kathito devi dadhno ghṛtam ivoddhṛtam // VT_317 //",
    "GR13vinst_pu:653": " parīkṣya guruṇā śiṣyaṃ gurudevāgnipūjakam /",
    "GR13vinst_pu:654": " tasya deyam idaṃ tantraṃ na ca nāstikanindake // VT_318 //",
    "GR13vinst_pu:655": " na dīkṣitā na sidhyanti sthitāḥ kalpaśatair api /",
    "GR13vinst_pu:656": " svayaṃgṛhītamantrāś ca nāstikā vedanindakāḥ // VT_319 //",
    "GR13vinst_pu:657": " samayebhyaḥ paribhraṣtās tathā tantravidūṣakāḥ /",
    "GR13vinst_pu:658": " gurūṇāṃ viheṭhanaparās tantrasāravilopakāḥ // VT_320 //",
    "GR13vinst_pu:659": " yoginībhiḥ sadā bhraṣṭāḥ kathyante dharmalopakāḥ /",
    "GR13vinst_pu:660": " iti tathyaṃ mahādevi surāsuranamaskṛtam // VT_321 //",
    "GR13vinst_pu:661": " sāram etad dhi tantrasya tasya tatsthaṃ mahānaye /",
    "GR13vinst_pu:662": " ājñā bhagavataś caiva śivasya paramātmanaḥ // VT_322 //",
    "GR13vinst_pu:663": " śrīdevy uvāca",
    "GR13vinst_pu:664": " śrutaṃ mayā mahādeva vīṇāsadbhāvam uttamam /",
    "GR13vinst_pu:665": " tantraṃ vīṇāśikhaṃ nāma durlabhaṃ tridaśeṣv api // VT_323 //",
    "GR13vinst_pu:666": " vargāntanirguṇākhyasya asyāpi paramaṃ ca yat /",
    "GR13vinst_pu:667": " ekākṣaraṃ paraṃ guhyaṃ bhuktimuktipradāyakam // VT_324 //",
    "GR13vinst_pu:668": " gopitaṃ tu tvayā deva sārabhūtaṃ maheśvara /",
    "GR13vinst_pu:669": " tapasā durdharāllabdhaṃ yac ca jñānaṃ śivodbhavam // VT_325 //",
    "GR13vinst_pu:670": " prasādaṃ kuru deveśa yatra siddhir dhruvaṃ sthitā /",
    "GR13vinst_pu:671": " prāpte kaliyuge ghore saṃkate bahupātake // VT_326 //",
    "GR13vinst_pu:672": " sarvasrotaḥprapannānām āśu siddhir yathā nṛṇām /",
    "GR13vinst_pu:673": " prasādaṃ kuru deveśa kaḥ parampārate mama // VT_327 //",
    "GR13vinst_pu:674": " alpaprajñāḥ kumatayo bahuvyākulacetasā /",
    "GR13vinst_pu:675": " tantraṃ naivādhigacchanti na caiva bahudhā śrutam // VT_328 //",
    "GR13vinst_pu:676": " iti deva tvayā pūrvaṃ kathitaṃ guruṇātmanā /",
    "GR13vinst_pu:677": " asmākam api saṃkṣepāt kathayasva maheśvara // VT_329 //",
    "GR13vinst_pu:678": " śrī īśvara uvāca",
    "GR13vinst_pu:679": " aho svabhāvaprakṛte kimpraśnāsi punaḥ 'punaḥ /",
    "GR13vinst_pu:680": " yan mayā kathitaṃ pūrvaṃ tad gṛhāṇa subhāṣitam // VT_330 //",
    "GR13vinst_pu:681": " śrīdevy uvāca",
    "GR13vinst_pu:682": " na bhūyaḥ paripṛcchāmi praśnam ekā garīyasī /",
    "GR13vinst_pu:683": " vāram ekaṃ kuru vyaktaṃ prasādaṃ sūkṣmagocaram // VT_331 //",
    "GR13vinst_pu:684": " śrī īśvara uvāca",
    "GR13vinst_pu:685": " śṛṇu devi prayatnena sūkṣmāt sūkṣmataraṃ mahat /",
    "GR13vinst_pu:686": " prayogaṃ sarvatantrāṇām uttaraṃ sarvasiddhaye // VT_332 //",
    "GR13vinst_pu:687": " yena saṃsmṛtamātreṇa siddhir hastatale sthitā /",
    "GR13vinst_pu:688": " nāyāso na vrataś caiva na tapaś ca maheśvari // VT_333 //",
    "GR13vinst_pu:689": " nāgnikarma na caivārcā smaraṇāt siddhidaḥ smṛtaḥ /",
    "GR13vinst_pu:690": " śṛṇuṣvaikākṣaraṃ devi sadbhāvaparasaṃhitam // VT_334 //",
    "GR13vinst_pu:691": " śarīraṃ tattvarājānaṃ jātavedasi saṃsthitam /",
    "GR13vinst_pu:692": " śikhāyāṃ saṃsthito devo bindudevī jayā smṛtā // VT_335 //",
    "GR13vinst_pu:693": " yaścātrordhvaṃ bhaved devi saukaraḥ parikīrtitaḥ /",
    "GR13vinst_pu:694": " tantudevaṃ vijānīyān makāraṃ bindudevatām // VT_336 //",
    "GR13vinst_pu:695": " evaṃ tu pañcadhā devi tattvarājaṃ tu kīrtitam /",
    "GR13vinst_pu:696": " caturviṃśatikoṣthe tu yo mantranāyakaḥ smṛtaḥ // VT_337 //",
    "GR13vinst_pu:697": " tattvarāja iti khyāta ūnaviṃśaty adhaḥ smṛtaḥ /",
    "GR13vinst_pu:698": " viṃśakena svareṇaiva bindumūrdhnā tu pīḍitam // VT_338 //",
    "GR13vinst_pu:699": " eṣa ekākṣaraḥ proktas tvatpriyārthaṃ varānane /",
    "GR13vinst_pu:700": " suṣiraṃ tattvarājānaṃ jātavedasi saṃsthitam // VT_339 //",
    "GR13vinst_pu:701": " viṣṇor upari dīptena japel lakṣatrayaṃ budhaḥ /",
    "GR13vinst_pu:702": " ākarṣayed drumāṇy eṣa mṛgapakṣisarīsṛpān // VT_340 //",
    "GR13vinst_pu:703": " mānuṣāṇāṃ tu kā cintā ākarṣaṇavidhiṃ prati /",
    "GR13vinst_pu:704": " ekādaśamaḥ saṃyuktas tattvarājena śobhane // VT_341 //",
    "GR13vinst_pu:705": " śirasā bindubhinnena hṛdi caiṣa nigadyate /",
    "GR13vinst_pu:706": " saptaviṃśa śiraḥ proktaṃ triṃśamas tu śikhā bhavet // VT_342 //",
    "GR13vinst_pu:707": " ūnacatvāriṃśatir devi tattvo 'yaṃ kavacaḥ smṛtaḥ /",
    "GR13vinst_pu:708": " ṣoḍaśasvarasaṃyuktam etad astraṃ prakīrtitam // VT_343 //",
    "GR13vinst_pu:709": " netraṃ tu kathitaṃ devi viṃśatyakṣarayojitam /",
    "GR13vinst_pu:710": " eṣa ekākṣaro devi ṣaḍaṅgaḥ samudāhṛtaḥ // VT_344 //",
    "GR13vinst_pu:711": " haṃso māyāyukto devi nārācāstravidarbhitaḥ /",
    "GR13vinst_pu:712": " savisarganayapadaṃ bījāntasthaṃ(?)",
    "GR13vinst_pu:713": " ū ī siddhikarī nṛṇām(?) // VT_345 //",
    "GR13vinst_pu:714": " ha ra tra vṛddhiṃ karoti .... .... /",
    "GR13vinst_pu:715": " māyāṅkuśanirodhās te sarvamantragaṇādayaḥ // VT_346 //",
    "GR13vinst_pu:716": " kramaśo yojayen mantri yadīcched dīrgham ātmani /",
    "GR13vinst_pu:717": " sarvam etat parityajya kuryān mantraparigraham // VT_347 //",
    "GR13vinst_pu:718": " ātmātīndriyādhārāṇāṃ kṛtvā kartavyaṃ muhur muhuḥ /",
    "GR13vinst_pu:719": " padārthavidhisaṃyuktaṃ yan mayā gaditaṃ purā // VT_348 //",
    "GR13vinst_pu:720": " tad anena prayogeṇa kartavyaṃ siddhim icchatā /",
    "GR13vinst_pu:721": " dhyāyet sindūrasadṛśaṃ vaśyākarṣaṇakarmaṇi // VT_349 //",
    "GR13vinst_pu:722": " māraṇe kṛṣṇavarṇaṃ tu vidveṣe vāmarūpakam /",
    "GR13vinst_pu:723": " uccāte dhūmravarṇaṃ tu śvetaṃ caiva puṣṭyarthinā // VT_350 //",
    "GR13vinst_pu:724": " mayūragrīvasadṛśaṃ stambhane cintayet sadā /",
    "GR13vinst_pu:725": " sarvavarṇadharaṃ caiva sarvakāmikam eva ca // VT_351 //",
    "GR13vinst_pu:726": " sarvendriyāṇāṃ kurvīta upahāre mahādhipe /",
    "GR13vinst_pu:727": " hṛtpadmakarṇikordhvaṃ tu suṣiraṃ tatra cintayet // VT_352 //",
    "GR13vinst_pu:728": " sphuliṅgaṃ karṇikārūpaṃ nirdhūmatejarūpiṇam /",
    "GR13vinst_pu:729": " dhūmajvālāvinirmuktaṃ sūryakoṭisamaprabham // VT_353 //",
    "GR13vinst_pu:730": " tasyordhve tu śikhā sūkṣmā nirmalā sphātikopamā /",
    "GR13vinst_pu:731": " nityaṃ sā sevyate yuktair yogibhir niṣkalā parā // VT_354 //",
    "GR13vinst_pu:732": " ūrṇātantusamākārā ūrdhvasrotā nirupamā /",
    "GR13vinst_pu:733": " tatra madhye gataṃ paśyed devyā guhyottarambhavā // VT_355 //",
    "GR13vinst_pu:734": " vālāgraśatabhāgākhyā- vīṇādhārāsusaṃsthitā /",
    "GR13vinst_pu:735": " dhyāyeta nityaṃ yogīndraḥ sūkṣmaguhyasamudbhavām // VT_356 //",
    "GR13vinst_pu:736": " kṛtvā pūrvaṃ tu vinyāsaṃ sakalābāhyasaṃsthitam /",
    "GR13vinst_pu:737": " evaṃ varṇavibhāgaṃ tu jñātvā siddhim avāpnuyāt // VT_357 //",
    "GR13vinst_pu:738": " vaśyākarṣaṇakarmāṇi vācayā sa kariṣyati /",
    "GR13vinst_pu:739": " vīṇāśikhāyāḥ sarvasvaṃ cintāratnam ivāparam // VT_358 //",
    "GR13vinst_pu:740": " etad bījavaraṃ prāpya yathepsasi tathā kuru /",
    "GR13vinst_pu:741": " ājñā bhagavataś caiṣā sarvadāvyabhicāriṇī // VT_359 //",
    "GR13vinst_pu:742": " dhyātavyā sā prayatnena yadīcchet siddhim ātmanaḥ /",
    "GR13vinst_pu:743": " yajanaṃ yājanaṃ caiva saṃyogaṃ ca layaṃ tathā // VT_360 //",
    "GR13vinst_pu:744": " samayākṣarabījaṃ ca akṣarākṣarayojitam /",
    "GR13vinst_pu:745": " rakṣaṇīyaṃ tvayā bhadre prayatnena suniścalam // VT_361 //",
    "GR13vinst_pu:746": " etad guhyaṃ samākhyātaṃ tava snehād vicakṣaṇi /",
    "GR13vinst_pu:747": " etaj jñātvā tu mantrajñaḥ śivasāyujyatāṃ vrajet // VT_362 //",
    "GR13vinst_pu:748": " (em: sāyojyatāṃ Ed)",
    "GR13vinst_pu:749": " evaṃ vilayatāṃ yāti vidhinānena yoṣitām /",
    "GR13vinst_pu:750": " amalīkṛtadehas tu vidhinānena sādhakaḥ // VT_363 //",
    "GR13vinst_pu:751": " amalīkṛtaṃ tanmantraṃ hṛccakre viniyojayet /",
    "GR13vinst_pu:752": " somamaṇḍalamadhyasthaṃ dhyāyet kundendusaprabham // VT_364 //",
    "GR13vinst_pu:753": " amṛtena tu siñcanti lāntīsagatilitena ? tu /",
    "GR13vinst_pu:754": " evam āpyāyito mantraḥ sarvasiddhiprado bhavet // VT_365 //",
    "GR13vinst_pu:755": " evam āpyāyanaṃ kṛtvā bindumadhyevicakṣaṇaḥ /",
    "GR13vinst_pu:756": " aṣṭottarasahasraṃ tu mantrāṇāṃ mantravij japet // VT_366 //",
    "GR13vinst_pu:757": " paramīkaraṇaṃ hy etan mantrasyāpyāyanaṃ smṛtam /",
    "GR13vinst_pu:758": " śivībhūtas tu mantro vai sādhayed akhilaṃ jagat // VT_367 //",
    "GR13vinst_pu:759": " sūryacakraniruddhaṃ tu śirasi samavasthitam /",
    "GR13vinst_pu:760": " japet hūṃkārasahitaṃ bodhanaṃ parikīrtitam // VT_368 //",
    "GR13vinst_pu:761": " ādityacakramadhyasthaṃ vahninā saṃnirodhitam /",
    "GR13vinst_pu:762": " nirdahate mantraṃ devi yadā karma na kurvati // VT_369 //",
    "GR13vinst_pu:763": " śikhāmadhyagataṃ dhyātvā sahasraṃ parivartayet /",
    "GR13vinst_pu:764": " mantram evaṃ samuddiṣtaṃ guhyaśaktipradīpanam // VT_370 //",
    "GR13vinst_pu:765": " dahanaṃ cāgninā kāryaṃ hūṃkāreṇa prabodhayet /",
    "GR13vinst_pu:766": " dīpanaṃ tu śikhāmadhye mantrāṇāṃ mantravādinām // VT_371 //",
    "GR13vinst_pu:767": " amalīkurutesūryaś candreṇāpyāyanaṃ smṛtam /",
    "GR13vinst_pu:768": " śivīkurvīta bindusthaṃ mantrī mantraṃ tu yogavit // VT_372 //",
    "GR13vinst_pu:769": " evaṃ mantraviśuddhas tu candrasūryasamanvitam /",
    "GR13vinst_pu:770": " dīpanaṃ śaktinā nityaṃ japen mantrī samāhitaḥ // VT_373 //",
    "GR13vinst_pu:771": " amṛtodbhavakāle tu mantrī yatnena niścayāt /",
    "GR13vinst_pu:772": " vaśam ānayate kṣipraṃ viśvaṃ manata ? saṃśayaḥ // VT_374 //",
    "GR13vinst_pu:773": " yāvatī māyā mantrāṇāṃ sarveṣāṃ kathitā mayā /",
    "GR13vinst_pu:774": " vidhir atra krame cāyaṃ paścād vakṣye jape vidhim // VT_375 //",
    "GR13vinst_pu:775": " yajanakāle samprāpte ekacittaḥ samāhitaḥ /",
    "GR13vinst_pu:776": " hṛtpadme karṇikāsīna- devatārpitamānasaḥ // VT_376 //",
    "GR13vinst_pu:777": " śikhābinduṃ vinirdhārya tanmantraṃ hṛdi saṃsthitam /",
    "GR13vinst_pu:778": " putavarṇavidhānaṃ syād akṛtoccāranisvanam // VT_377 //",
    "GR13vinst_pu:779": " svasthacitto hy asammūḍha alākūrdhvasthitātmanaḥ /",
    "GR13vinst_pu:780": " avicchinnaṃ drutaṃ caiva avilambitam eva ca // VT_378 //",
    "GR13vinst_pu:781": " tāvan mantrī japen mantraṃ yāvac cittaṃ na khidyate /",
    "GR13vinst_pu:782": " alabhya mama mantraṃ syād drutaṃ kālasya sidhyati // VT_379 //",
    "GR13vinst_pu:783": " japaṃ kṛtvā tu medhāvī nānyam etat samarpayet /",
    "GR13vinst_pu:784": " mantrī kurvīta yatnena yathārthatvaṃ nibodhata // VT_380 //",
    "GR13vinst_pu:785": " prathame vāyavī proktā dvitīyā tv analā smṛtā /",
    "GR13vinst_pu:786": " tṛtīyā caiva māhendrī vāruṇī tu tathāpare // VT_381 //",
    "GR13vinst_pu:787": " oṃkārapūrvato mantraṃ namaskārāntayojitam /",
    "GR13vinst_pu:788": " bījapiṇḍaṃ tu madhyasthaṃ mudrāyuktaṃ sadā yajet // VT_382 //",
    "GR13vinst_pu:789": " kṣipram arthas tathā karma bhuktibhogaṃ sudurlabham /",
    "GR13vinst_pu:790": " sādhayen manasā sarvaṃ bījamudrāprayogataḥ // VT_383 //",
    "GR13vinst_pu:791": " hūṃkāram adito nyastam namaskārāntavyavasthitam /",
    "GR13vinst_pu:792": " uccātayet sarvaduṣtān daityabhūtagrahāṃs tathā // VT_384 //",
    "GR13vinst_pu:793": " oṃkārayojitasyādau svāhākārāvasānataḥ /",
    "GR13vinst_pu:794": " agnikāryaprayogo 'yaṃ kṣipram arthaṃ prasādhayet // VT_385 //",
    "GR13vinst_pu:795": " oṃkārasamputaṃ piṇḍaṃ rakāreṇa tu dīpakam /",
    "GR13vinst_pu:796": " sādhayen manasā dhyātvā kāmārthaś ca yathepsitam // VT_386 //",
    "GR13vinst_pu:797": " suptaṃ bodhayate mantrī śīghraṃ siddhim avāpnuyāt /",
    "GR13vinst_pu:798": " oṃkāraś ca rakāraś ca phaṭkāraś caiva madhyataḥ // VT_387 //",
    "GR13vinst_pu:799": " madhye vargāntapiṇḍas tu karma kuryād yathepsitam /",
    "GR13vinst_pu:800": " hūṃkāram ādau ante ca hakāraś cādimadhyataḥ // VT_388 //",
    "GR13vinst_pu:801": " japan tu bodhayen mantrī api suptam acetanam /",
    "GR13vinst_pu:802": " hūṃkāraś ca rakāraś ca phaṭkāram ādimadhyataḥ // VT_389 //",
    "GR13vinst_pu:803": " kruddhas tu jāpayen mantrī yadākarma na kurvati /",
    "GR13vinst_pu:804": " oṃkārasamputaṃ kṛtvā namaskārāntayojitam // VT_390 //",
    "GR13vinst_pu:805": " japet piṇḍākṣaraṃ mantrī sarvasiddhikaraṃ param /",
    "GR13vinst_pu:806": " śāntikapauṣtikaṃ karma śubheṣu aśubheṣu ca // VT_391 //",
    "GR13vinst_pu:807": " kṣipram āvāhane siddhir homabījaprayogataḥ /",
    "GR13vinst_pu:808": " homayet phalabījāni dhānyabījatṛṇāni ca // VT_392 //",
    "GR13vinst_pu:809": " payasā vāpi śuddhena homakarma hy udāhṛtam /",
    "GR13vinst_pu:810": " madhunā ghṛtasaṃyuktaṃ tilaṃ juhyād vicakṣaṇi // VT_393 //",
    "GR13vinst_pu:811": " sādhayet sarvakarmāṇi vaṣatkṛtaṃ japiṣyati /",
    "GR13vinst_pu:812": " sarveṣāṃ guhyamantrāṇāṃ bījamudrāṃ prayojayet // VT_394 //",
    "GR13vinst_pu:813": " aprakāśyam idaṃ guhyaṃ śivavaktrād viniḥsṛtam /",
    "GR13vinst_pu:814": " yas tv idaṃ dhyāyate nityaṃ pūjayen manasā japet // VT_395 //",
    "GR13vinst_pu:815": " sa bhuṅkte vipulān bhogān īśānāntapadaṃ labhet // VT_396 //",
    "GR13vinst_pu:816": " vīṇāśikhā sārdhaśatatrayaṃ yāmalatantraṃ samāptam iti",
    "GR13vinst_pu:817": " (Verse 375 in Ed. has only 2 pādas)",
    "GR13vinst_pu:818": " Appendices : A:",
    "GR13vinst_pu:819": " hūṃkārādau svāhānte ākarṣaṇe",
    "GR13vinst_pu:820": " oṃkārādau vauṣat ante śāntike",
    "GR13vinst_pu:821": " oṃkārādau su vaṣaḍ ante pauṣtike",
    "GR13vinst_pu:822": " oṃkārādau vaṣaḍante 'mṛtīkaraṇe",
    "GR13vinst_pu:823": " phat phat māraṇe",
    "GR13vinst_pu:824": " oṃ kṣraṃ saṃhārāstra B:",
    "GR13vinst_pu:825": " kṣa puruṣa/prakṛti buddhi/",
    "GR13vinst_pu:826": " ahaṅkāra manaḥ",
    "GR13vinst_pu:827": " ja śabdasparśarasarūpagandha tanmātraṃ",
    "GR13vinst_pu:828": " bha pṛthivī āpa teja vāyu ākāśa pañcamahābhūta",
    "GR13vinst_pu:829": " /ma/śrotratvaccakṣurjihvāghrāṇa buddhīndriya",
    "GR13vinst_pu:830": " ha/vākpāṇipādapāyūpastha karmendriya C:",
    "GR13vinst_pu:831": " jaya brāhmani bhūmi",
    "GR13vinst_pu:832": " vijaya kṣatrāṇi / āpa",
    "GR13vinst_pu:833": " ajita / vaisani / teja",
    "GR13vinst_pu:834": " aparājita sūdrani / vāyu",
    "GR13vinst_pu:835": " tumburu akāśa śūnya nirguṇa D:",
    "GR13vinst_pu:836": " kṣakāraḥ puruṣaḥ sākṣāt makāraḥ prakṛtiḥ smṛtā",
    "GR13vinst_pu:837": " mahān hakāram ity āhur ahaṃkāras tu ya smṛtaḥ",
    "GR13vinst_pu:838": " oṃkāras tu manaḥ proktaṃ kathitaṃ devi te kramāt",
    "GR13vinst_pu:839": " Colophon :",
    "GR13vinst_pu:840": " vīṇāśikhaṃ vāmatantraṃ sampūrṇam śubham astu"
}