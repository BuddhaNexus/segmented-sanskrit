{
  "SA11sanss11u:0_0": "araṇyasaṃvarṇanaṃ nāmâikādaśaḥ paricchedaḥ //",
  "SA11sanss11u:1_0": "tad evam ugradattaparipṛcchāvidhinā gṛhadoṣān bhāvayitvā śrutavatā cittaṃ śodhayitum araṇyam āśrayaṇīyam iti sthitaṃ /",
  "SA11sanss11u:2_0": "tathā côktaṃ candrapradīpasūtre /",
  "SA11sanss11u:3_0": "na jātu kāmān pratiṣevamāṇaḥ putreṣu dāreṣu janitva tṛṣṇāṃ /",
  "SA11sanss11u:4_0": "gṛhaṃ ca sevitva jugupsanīyam anuttarāṃ prāpsyati so 'grabodhim //",
  "SA11sanss11u:5_0": "ye kāma varjenti yathâgnikarṣūṃ putreṣu dāreṣu janitva tṛṣṇāṃ /",
  "SA11sanss11u:6_0": "uttasta gehād abhiniṣkramanti na durlabhā teṣv iyam agrabodhiḥ //",
  "SA11sanss11u:7_0": "na kaści buddhaḥ purimeṇâsīd anāgato bheṣyati yo 'vatiṣṭhate /",
  "SA11sanss11u:8_0": "yehi sthitair evâgāramadhye prāptêyaṃ uttamâgrabodhiḥ //",
  "SA11sanss11u:9_0": "prahāya rā-",
  "SA11sanss11u:10_0": "[ Cambridge MS f91a ---> ]",
  "SA11sanss11u:11_0": "jyaṃ yatha kheṭapiṇḍaṃ vased araṇyeṣu vivekakāmaḥ /",
  "SA11sanss11u:12_0": "kleśān prahāya vinihatya mānaṃ budhyanti bodhiṃ virajām asaṃskṛtām //",
  "SA11sanss11u:13_0": "pe //",
  "SA11sanss11u:14_0": "annehi pānehi ca cīvarehi puṣpehi gandhehi vilepanehi /",
  "SA11sanss11u:15_0": "nôpasthitā bhonti narôttamā jinā yatha pravrajitvā caramāṇadharmān //",
  "SA11sanss11u:16_0": "yaś câiva bodhiṃ pratikāṅkṣamāṇaḥ satvârtha nirviṇṇa kusaṃskṛtātaḥ /",
  "SA11sanss11u:17_0": "araṇyâbhimukha sapta padāni gacched ayaṃ tataḥ puṇyaviśiṣṭa bhoti //",
  "SA11sanss11u:18_0": "yadi punar visabhāgasatvânunayāt pariṣatkāmatayā vā lābhâdikāmatayā vā vivekapraveśe vilambeta /",
  "SA11sanss11u:19_0": "tadartham atrâivôktaṃ /",
  "SA11sanss11u:20_0": "[ Bendall ed p194 ---> ]",
  "SA11sanss11u:21_0": "na vijña bālehi karonti vigrahaṃ satkṛtya bālān parivarjayanti /",
  "SA11sanss11u:22_0": "mamântike cêti praduṣṭacittā na bāladharmehi karonti saṃstavam //",
  "SA11sanss11u:23_0": "na vijña bālāna karoti sevanāṃ viditva bālāna svabhāvasaṃtatim /",
  "SA11sanss11u:24_0": "kiyacciraṃ bālasusevitā pi puno 'pi te bhonti amitrasannibhāḥ //",
  "SA11sanss11u:25_0": "na vijña bāleṣv iha viśvasanti vijñāya bālāna svabhāvasaṃtatim /",
  "SA11sanss11u:26_0": "svabhāvabhinnā prakṛtīya bālāḥ kuto 'sti mitraṃ hi pṛthagjanānāṃ //",
  "SA11sanss11u:27_0": "sahadhārmikeno vacanenôktāḥ krodhaṃ ca doṣaṃ câpratyayaṃ ca /",
  "SA11sanss11u:28_0": "prāviṣkarontîmi bāladharmêmam artha vijñāya na viśvasanti //",
  "SA11sanss11u:29_0": "bālā hi bālehi samaṃ samenti yathâmedhyenâmedhya sārddham /",
  "SA11sanss11u:30_0": "vijñaḥ punar vijñajanena sārddhaṃ samenti sarpir yatha sarpimaṇḍe //",
  "SA11sanss11u:31_0": "tathā ca punar atrâivam āha /",
  "SA11sanss11u:32_0": "sūsukhitāḥ sada te naraloke yeṣu priyâpriya nâsti kahiṃcit /",
  "SA11sanss11u:33_0": "ye ca na kandarake 'bhiramante śrāmaṇakaṃ susukhaṃ anubhonti //",
  "SA11sanss11u:34_0": "yeṣu mamâpi tu nâsti kahiṃcit /",
  "SA11sanss11u:35_0": "yeṣu parigrahu sarvaśu nâsti /",
  "SA11sanss11u:36_0": "khaḍgasamā vicaranti mu lokaṃ gagane pavana yathêva vrajanti //",
  "SA11sanss11u:37_0": "[ Bendall ed p195 ---> ]",
  "SA11sanss11u:38_0": "syuḥ sukhitā vata te naraloke yeṣu na sajjati mānasa loke /",
  "SA11sanss11u:39_0": "vāyusamaṃ sada teṣv iha cittaṃ nô ca priyâpriya vidyati saṃgo //",
  "SA11sanss11u:40_0": "apriya ye dukhitehi nivāso ye 'pi priyā dukhitehi viyogo /",
  "SA11sanss11u:41_0": "antôbhe 'pi tehi jahitvā te sukhitā naraye rata dharme //",
  "SA11sanss11u:42_0": "punar atrâivôktam /",
  "SA11sanss11u:43_0": "bhavati satatam alpakṛtyayogī pṛthu guṇa doṣata sarvi varjayitvā /",
  "SA11sanss11u:44_0": "na vivadati",
  "SA11sanss11u:45_0": "[ Cambridge MS f91b ---> ]",
  "SA11sanss11u:46_0": "kadāci yuktayogîmi guṇa tasya bhavanty araṇyavāse //",
  "SA11sanss11u:47_0": "sada bhavati niviṇṇa saṃskṛte 'sau na bhavati tasya pṛhā kahiṃci loke /",
  "SA11sanss11u:48_0": "na ca bhavati vivṛddhir āsravāṇāṃ vanavasato 'sya bhavanti ānuśaṃsāḥ //",
  "SA11sanss11u:49_0": "adhikaraṇa na tasya jātu bhotī sadôpaśāntarato vivekacārī /",
  "SA11sanss11u:50_0": "vacaci manasi kāya saṃvṛtasyo bahuguṇa tasya bhavanty araṇyavāse //",
  "SA11sanss11u:51_0": "bhavati anukūla tasya mokṣo laghu pratividhyati so 'dhimukti śāntām /",
  "SA11sanss11u:52_0": "vanicari dhimukti sevate 'syêmi guṇa bhonty araṇyavāsi sarve //",
  "SA11sanss11u:53_0": "punar āha /",
  "SA11sanss11u:54_0": "vanaṣaṇḍa sevatha vivikta sadā vijahitva grāmanagareṣu ratim /",
  "SA11sanss11u:55_0": "advitīyakhaḍgasama bhotha sadā na cireṇa lapsyatha samādhivaram /",
  "SA11sanss11u:56_0": "iti //",
  "SA11sanss11u:57_0": "āryarāṣṭrapālasūtre 'py āha /",
  "SA11sanss11u:58_0": "[ Bendall ed p196 ---> ]",
  "SA11sanss11u:59_0": "tyaktvā geham anantadoṣagahanaṃ cintânapekṣāḥ sadā /",
  "SA11sanss11u:60_0": "te 'raṇye ratim āpnuvanti guṇinaḥ śāntêndriyāḥ sūratāḥ //",
  "SA11sanss11u:61_0": "na strīsaṃbhava nâiva câpi puruṣais teṣāṃ kvacid vidyate /",
  "SA11sanss11u:62_0": "ekākī viharanti khaḍgasadṛśāḥ śuddhâśayā nirmalāḥ //",
  "SA11sanss11u:63_0": "lābhair nâpi ca teṣu harṣa svamano līyanty alābhair na ca /",
  "SA11sanss11u:64_0": "alpêcchêtarêtarair abhiratā māyākuhāvarjitāḥ /",
  "SA11sanss11u:65_0": "ti //",
  "SA11sanss11u:66_0": "ugradattaparipṛcchāyām apy āha /",
  "SA11sanss11u:67_0": "satvasaṃsargo me na kartavyo na hi mayâikasatvasya kuśalamūlāni saṃjanayitavyānîty ādi //",
  "SA11sanss11u:68_0": "yadi punaḥ śrutavān imāṃ kṣaṇasaṃpadam āsādya lābhâdau saktaḥ cittaṃ na śodhayet sâivâikaḥ /",
  "SA11sanss11u:69_0": "sadevake loke vañcitaḥ syād //",
  "SA11sanss11u:70_0": "uktaṃ hy āryaratnakūṭe /",
  "SA11sanss11u:71_0": "tad yathā kāśyapa kaścid eva puruṣo mahatôdakârṇavenôhyamānôdakatṛṣṇayā kālaṃ kuryād /",
  "SA11sanss11u:72_0": "evam eva kāśyapêhâike śramaṇabrāhmaṇā bahūn dharmān udgṛhya paryavāpya na rāgatṛṣṇāṃ vinodayanti /",
  "SA11sanss11u:73_0": "na dveṣatṛṣṇāṃ /",
  "SA11sanss11u:74_0": "na mohatṛṣṇāṃ vinodayanti /",
  "SA11sanss11u:75_0": "te mahatā dharmârṇavenôhyamānāḥ kleśatṛṣṇayā kālagatā /",
  "SA11sanss11u:76_0": "durgativinipātagāmino bhavantîti //",
  "SA11sanss11u:77_0": "tasmād avaśyam araṇyam āśrayet //",
  "SA11sanss11u:78_0": "tādṛśāni ca sthānāni āśrayet /",
  "SA11sanss11u:79_0": "yeṣu ca sthāneṣu nâtidūre piṇḍapātagocaro bhavati na",
  "SA11sanss11u:80_0": "[ Bendall ed p197 ---> ]",
  "SA11sanss11u:81_0": "atisaṃnikṛṣṭe /",
  "SA11sanss11u:82_0": "yeṣu pānīyāni bhavanty acchāni śucīni nirmalāny alpâyāsāni mukhaparibhogāni yā-",
  "SA11sanss11u:83_0": "[ Cambridge MS f92a ---> ]",
  "SA11sanss11u:84_0": "ni ca sthānāni vṛkṣasaṃpannāni bhavanti puṣpasaṃpannāni phalasaṃpannāni pattrasaṃpannāny apagataduṣṭaśvāpadāni guhāsaṃpannāni prāgbhārasaṃpannāni sukhaparisarpyakāṇi śāntāny advitīyāni tādṛśāni sthānāny āśrayet /",
  "SA11sanss11u:85_0": "sa teṣu sthāneṣv āśrito yad anena pūrvapaṭhitaṃ bhavati tat tribhī rātrais trirdivasasya svâdhyāyati nâtyuccena svareṇa nâtinīcena nôddhatair indriyair na bahirgatena cittena prasādam upajīvan grantham upadhārayan nimittāny udgṛhṇan middham apakrāman /",
  "SA11sanss11u:86_0": "saced āraṇyakasya bhikṣo rājā vôpasaṃkrāmati rājamātro vânye vā brāhmaṇakṣatriyanaigamajānapadāḥ /",
  "SA11sanss11u:87_0": "tena teṣām ādareṇa svāgatakriyā kartavyā /",
  "SA11sanss11u:88_0": "evaṃ cânena vaktavyaṃ /",
  "SA11sanss11u:89_0": "niṣīda mahārāja yathā prajñaptae āsane /",
  "SA11sanss11u:90_0": "saced upaviśati dvābhyām apy upaveṣṭavyaṃ /",
  "SA11sanss11u:91_0": "sacen nôpaviśati ubhābhyām api nôpaveṣṭavyaṃ /",
  "SA11sanss11u:92_0": "sacec cañcalêndriyo bhavati utkarṣayitavyaṃ /",
  "SA11sanss11u:93_0": "tasya te mahārāja lābhāḥ sulabdhā yasya te bhūpradeśe śīlavanto guṇavanto bahuśrutāḥ śramaṇabrāhmaṇāḥ prativasanti /",
  "SA11sanss11u:94_0": "anupadrutāś caurabhaṭâdibhiḥ //",
  "SA11sanss11u:95_0": "sacet sthiro bhavati vinītaḥ praśāntêndriyaḥ bhavyaś ca bhavati dharmadeśanāyāḥ tato 'sya vicitrā dharmadeśanôpasaṃhartavyā /",
  "SA11sanss11u:96_0": "saced vicitrāṃ na priyāyate /",
  "SA11sanss11u:97_0": "saṃvegânukūlā dharmadeśanôpasaṃhartavyā /",
  "SA11sanss11u:98_0": "sacet saṃvegânukūlāṃ na priyāyate udārôdārāṇi tathāgatamāhātmyāni upadeṣṭavyāni /",
  "SA11sanss11u:99_0": "brāhmaṇakṣatriyanaigamajānapadānām apy upasaṃkrāmatāṃ yathânurūpāḥ kriyôpasaṃhartavyā /",
  "SA11sanss11u:100_0": "sâivaṃ bahuśrutaḥ san pratibalo bhavati dhārmaśravaṇikānāṃ cittam ārādhayituṃ /",
  "SA11sanss11u:101_0": "te ca satvās tasyântike prītiṃ ca prasādaṃ ca prāmodyaṃ ca pratilabhantae iti //",
  "SA11sanss11u:102_0": "[ Bendall ed p198 ---> ]",
  "SA11sanss11u:103_0": "ugradattaparipṛcchāyām apy āha /",
  "SA11sanss11u:104_0": "punar aparaṃ gṛhapate pravrajitena bodhisatvenâraṇye prativasatâivam upaparīkṣitavyaṃ /",
  "SA11sanss11u:105_0": "kim artham aham araṇye prativasāmi /",
  "SA11sanss11u:106_0": "na kevalam araṇyavāsena śramaṇo bhavati /",
  "SA11sanss11u:107_0": "bahavo 'py atrâdāntâvinītâyuktânabhiyuktāḥ prativasanti /",
  "SA11sanss11u:108_0": "tad yathā /",
  "SA11sanss11u:109_0": "mṛga-",
  "SA11sanss11u:110_0": "[ Cambridge MS f92b ---> ]",
  "SA11sanss11u:111_0": "vānarapakṣisaṃghacauracaṇḍālāḥ prativasanti /",
  "SA11sanss11u:112_0": "na ca te śramaṇaguṇasamanvāgatā bhavanti /",
  "SA11sanss11u:113_0": "api tu khalu punar ahaṃ yasyârthāyâraṇye prativasāmi sa mayârthaḥ paripūrayitavyo yad uta śrāmaṇyârthaḥ /",
  "SA11sanss11u:114_0": "pe //",
  "SA11sanss11u:114_1": "punar aparaṃ gṛhapate pravrajitena bodhisatvenâraṇye viharatâivam upaparīkṣitavyaṃ /",
  "SA11sanss11u:115_0": "kim artham aham araṇym āgataḥ /",
  "SA11sanss11u:116_0": "tenâivaṃ mīmāṃsayitavyaṃ /",
  "SA11sanss11u:117_0": "bhayabhīto 'smy aham araṇyam āgataḥ /",
  "SA11sanss11u:118_0": "kuto bhayabhītaḥ /",
  "SA11sanss11u:119_0": "saṃgaṇikābhayabhītaḥ /",
  "SA11sanss11u:120_0": "saṃsargabhayabhīto rāgadveṣamohabhayabhīto mānamadamrakṣaparidāhabhayabhīto lobhêrṣyāmātsaryabhayabhītaḥ rūpaśabdagandharasasparṣṭavyabhayabhītaḥ /",
  "SA11sanss11u:121_0": "so 'haṃ*kāramamakārabhayabhītaḥ /",
  "SA11sanss11u:122_0": "auddhatyavicikitsābhayabhītaḥ /",
  "SA11sanss11u:123_0": "skandhamārabhayabhītaḥ /",
  "SA11sanss11u:124_0": "kleśamārabhayabhīto /",
  "SA11sanss11u:125_0": "mṛtyumārabhayabhīto /",
  "SA11sanss11u:126_0": "devaputramārabhayabhītaḥ /",
  "SA11sanss11u:127_0": "anitye nityêti viparyāsabhayabhīto 'nātmany ātmêti viparyāsabhayabhīto 'śucau śucir iti viparyāsabhayabhīto /",
  "SA11sanss11u:128_0": "duṣkhe sukham iti viparyāsabhayabhītaḥ /",
  "SA11sanss11u:129_0": "cittamanovijñānabhayabhīto /",
  "SA11sanss11u:130_0": "nivaraṇâvaraṇaparyutthānabhayabhītaḥ /",
  "SA11sanss11u:131_0": "satkāyadṛṣṭibhayabhītaḥ pāpamitrabhayabhīto /",
  "SA11sanss11u:132_0": "lābhasatkārabhayabhīto 'kālamantrabhayabhīto 'dṛṣṭe dṛṣṭam iti bhayabhīto 'śrute śrutam iti bhayabhīto 'mate matam iti bhayabhīto 'vijñāte vijñātam iti bhayabhīto 'śramaṇe śramaṇamadabhayabhīto 'nyonyavidveṣaṇabhayabhītaḥ kāmadhāturūpadhātvarūpyadhātubhayabhītaḥ sarvabhavagatyupapattibhayabhīto nirayatiryagyonipitṛviṣayabhayabhītaḥ saṃkṣepeṇa sarvebhyo 'kuśalebhyo manasikārebhyo bhayabhī",
  "SA11sanss11u:133_0": "tâibhyo hy aham evaṃrūpebhyo bhayabhairavebhyo bhīto 'raṇyâvāsam upagataḥ //",
  "SA11sanss11u:134_0": "pe //",
  "SA11sanss11u:135_0": "punar aparaṃ gṛhapate pravrajitena bodhisatvenâraṇyavāsasthitena bhītena vā trastena vâivaṃ śikṣitavyaṃ /",
  "SA11sanss11u:136_0": "yāni kānicid bhayāny utpadyante sarvāṇi tāny ātmagrāhatôtpadyante //",
  "SA11sanss11u:137_0": "pe //",
  "SA11sanss11u:138_0": "sacet punar aham araṇye prativasan nâtmagrāhaṃ parityajeyaṃ nâtmâbhiniveśaṃ nâtmaparigrahaṃ nâtmanidānaṃ nâtmatṛṣṇāṃ nâtmasaṃjñāṃ nâtmavādôpādānaṃ nâtmadṛ-",
  "SA11sanss11u:139_0": "[ Bendall ed p199 ---> ]",
  "SA11sanss11u:140_0": "ṣṭiṃ nâtmâdhiṣṭhānaṃ nâtmaparikalpanāṃ nâtmarakṣāṃ parityajeyaṃ /",
  "SA11sanss11u:141_0": "nirarthako me 'raṇyavāsaḥ syād /",
  "SA11sanss11u:142_0": "api tu khalu punar gṛhapate nâsty ātmasaṃjñino 'raṇyavāso /",
  "SA11sanss11u:143_0": "nâsti parasaṃjñinaḥ //",
  "SA11sanss11u:144_0": "pe //",
  "SA11sanss11u:145_0": "araṇyavāso nāma gṛhapate ucyate sarvadharmeṣv asaṃbhavavāsaḥ sarvadharmeṣv asaṃgavāsaḥ //",
  "SA11sanss11u:146_0": "pe //",
  "SA11sanss11u:147_0": "tad yathā gṛhapate 'raṇye tṛṇagulmâuṣadhivanaspatayaḥ prativasanto na bibhyati nôttrasyanti na saṃtrasyanti na saṃtrāsam āpadyante /",
  "SA11sanss11u:148_0": "evam eva gṛhapate pravrajitena bodhisatvenâraṇye viharatā tṛṇagulmâuṣadhivanaspatikāṣṭhakuḍyavad ātmapratibhāsavat saṃjñā kāye utpādayitavyā /",
  "SA11sanss11u:149_0": "māyāsamatā cittasyôtpādayitavyā /",
  "SA11sanss11u:150_0": "ko 'tra bibheti /",
  "SA11sanss11u:151_0": "ko 'sminn uttrasyati /tena bhayabhītena vā trastena vâivaṃ yoniśaḥ kāyôpaparīkṣitavyaḥ /",
  "SA11sanss11u:152_0": "nâsty atra kāye ātmā vā satvo vā jīvo vā poṣo vā pudgalo vā manujo vā mānavo vā /",
  "SA11sanss11u:153_0": "abhūtaparikalpâiṣa yad uta bhayaṃ nāma /",
  "SA11sanss11u:154_0": "sa mayâbhūtaparikalpo na parikalpayitavyaḥ /",
  "SA11sanss11u:155_0": "tena yathâraṇye tṛṇagulmâuṣadhivanaspatayaḥ prativasanti amamâparigrahāḥ /",
  "SA11sanss11u:156_0": "evam evâmamenâparigraheṇâraṇyam eva sarvadharmêti jñātvôpasampadya vihartavyaṃ /",
  "SA11sanss11u:157_0": "tat kasya hetoḥ /",
  "SA11sanss11u:158_0": "raṇachedo 'raṇyavāso 'mamo 'parigrahaḥ //",
  "SA11sanss11u:159_0": "pe //",
  "SA11sanss11u:160_0": "punar aparaṃ gṛhapate pravrajitena bodhisatvena buddhânujñāto 'raṇyavāsêti jñātvâraṇye vastavyaṃ /",
  "SA11sanss11u:161_0": "atra hi śukladharmaparipūrir bhavati /",
  "SA11sanss11u:162_0": "upastabdhakuśalamūlaḥ paścādgrāmanagaranigamarāṣṭrarājadhānīṣv avatīrya dharmaṃ deśayiṣyāmi //",
  "SA11sanss11u:163_0": "pe //",
  "SA11sanss11u:164_0": "sacet punar gṛhapate pravrajito bodhisatvôddeśasvâdhyāyârthaṃ gaṇam avatarati /",
  "SA11sanss11u:165_0": "tena tatra sagauraveṇa bhavitavyaṃ sapratīsenâcāryôpādhyāyeṣu sthaviramadhyanavakeṣu bhikṣuṣu pradakṣiṇabhavitavyam analasena svayaṃkāriṇâparôpatāpinā na ca tenôpasthānagurukeṇa bhavitavyaṃ /",
  "SA11sanss11u:166_0": "evaṃ cânenôpaparīkṣitavyaṃ /",
  "SA11sanss11u:167_0": "tathāgato 'py arhan samyaksaṃbuddhaḥ sadevasya lokasya sa-",
  "SA11sanss11u:168_0": "[ Bendall ed p200 ---> ]",
  "SA11sanss11u:169_0": "mārakasya sabrahmakasya saśramaṇabrāhmaṇikāyāḥ prajāyāḥ pūjito dakṣiṇīyaḥ sarvasatvānāṃ /",
  "SA11sanss11u:170_0": "so 'pi tāvan na kasyacit sakāśād upasthānaṃ svīkaroti /",
  "SA11sanss11u:171_0": "kiṃ-",
  "SA11sanss11u:172_0": "[ Cambridge MS f93b ---> ]",
  "SA11sanss11u:173_0": "punar asmābhir aśikṣitaiḥ śikṣitukāmaiḥ /",
  "SA11sanss11u:174_0": "api tu vayam eva sarvasatvānām upasthāyakā bhaviṣyāmaḥ /",
  "SA11sanss11u:175_0": "vayam eva pareṣām upasthānaparicaryāṃ kariṣyāmo na ca punaḥ kasyacit sakāśād upasthānaparicaryāṃ svīkariṣyāmaḥ /",
  "SA11sanss11u:176_0": "tat kasya hetoḥ /",
  "SA11sanss11u:177_0": "upasthānagurukasya hi gṛhapate bhikṣor guṇadharmânugraho naśyati /",
  "SA11sanss11u:178_0": "yeṣāṃ ca saṃgrahaṃ karoti teṣām evaṃ bhavati /",
  "SA11sanss11u:179_0": "upasthānahetor eṣo 'smākaṃ saṃgrahaṃ karoti //",
  "SA11sanss11u:180_0": "punar atrâivâha /",
  "SA11sanss11u:181_0": "sacet punar gṛhapate āraṇyako bodhisatvo dharmaśravaṇârthikâcāryôpādhyāyadarśanârthiko vā glānaparipṛcchako vā grāmântikaṃ śayanâsanam āgacchet tena sâyam āgamanāya prakramaṇāya ca cittam utpādayitavyaṃ /",
  "SA11sanss11u:182_0": "sacet punar asya parapratibaddhôddeśaḥ svâdhyāyo vā tena vihāre prativasatâraṇyapravaṇacittena bhavitavyaṃ /",
  "SA11sanss11u:183_0": "eṣâiva tasyâraṇyavāso yat sarvavastuṣv araṇyasaṃjñā dharmaparyeṣṭyā câtṛptêti //",
  "SA11sanss11u:184_0": "āryaratnarāśisūtre 'py uktaṃ /",
  "SA11sanss11u:185_0": "yadi punar asya tatrâraṇyâyatane viharato 'prāptaphalapṛthagjanasya vyāḍamṛgâgaccheyuḥ /",
  "SA11sanss11u:186_0": "tena tatra na bhayaṃ na trāsôtpādayitavyaḥ /",
  "SA11sanss11u:187_0": "evaṃ ca cittam utpādayitavyaṃ /",
  "SA11sanss11u:188_0": "pūrvam evâham utsṛṣṭakāyajīvito 'raṇyavāsam upagato /",
  "SA11sanss11u:189_0": "na mayâtra bhetavyaṃ /",
  "SA11sanss11u:190_0": "nôttrasitavyaṃ /",
  "SA11sanss11u:191_0": "api tu maitrīm utpādayitvā doṣaṃ vivarjayiṣyāmi bhayam apanayiṣyāmi /",
  "SA11sanss11u:192_0": "yady evam api kṛtvā te vyāḍamṛgā māṃ jīvitād vyaparopya bhuñjīran /",
  "SA11sanss11u:193_0": "tena mayâivaṃ cittam utpādayitavyaṃ /",
  "SA11sanss11u:194_0": "lābhā me sulabdhā yasya me 'sārāt kāyāt sāram ādattaṃ bhaviṣyati /",
  "SA11sanss11u:195_0": "na punar ime vyāḍamṛgāḥ śakyā mayâmiṣeṇa toṣayituṃ mama māṃsaṃ bhakṣayitvā sukhasparśaṃ vihariṣyanti /",
  "SA11sanss11u:196_0": "pe //yadi punas tatrâraṇyâyatane viharato 'manuṣyôpasaṃkramiṣyanti suvarṇā vā durvarṇā vā /",
  "SA11sanss11u:197_0": "tena na tatrânunetavyaṃ na pratihantavyaṃ /",
  "SA11sanss11u:198_0": "yadi pūrvabuddhadarśinyo devatâraṇyakaṃ bhikṣum upasaṃkramya",
  "SA11sanss11u:199_0": "[ Bendall ed p201 ---> ]",
  "SA11sanss11u:200_0": "praśnaṃ paripṛccheyuḥ /",
  "SA11sanss11u:201_0": "tatra tenâraṇyakena bhikṣuṇā yathāśakti yathābalaṃ yathādharmâdhigamāya tāsāṃ devatānāṃ-",
  "SA11sanss11u:202_0": "[ Cambridge MS f94a ---> ]",
  "SA11sanss11u:203_0": "dharmo deśayitavyaḥ /",
  "SA11sanss11u:204_0": "yadi punas tāvaṅ gambhīrān praśnān paripṛccheyur yān sâraṇyako bhikṣur na śaknuyād visarjayituṃ /",
  "SA11sanss11u:205_0": "tena nirmānena bhūtvā vāg bhāṣitavyâśikṣito na paribhavitavyaḥ /",
  "SA11sanss11u:206_0": "yuñjiṣyāmi ghaṭiṣye buddhaśāsane /",
  "SA11sanss11u:207_0": "bhaviṣyati sa kālaḥ sa samayo yadâdhigatān dharmān śrutvā sarvakathāṃ visarjayiṣyāmi /",
  "SA11sanss11u:208_0": "api tu pratibhātu te /",
  "SA11sanss11u:209_0": "vayaṃ dhārmaśravaṇikêti //",
  "SA11sanss11u:210_0": "pe //tena tatrâraṇyâyatane prativasatā tṛṇagulmâuṣadhivanaspatīnāṃ nimittaṃ grahītavyaṃ /",
  "SA11sanss11u:211_0": "katham ete bhavanti /",
  "SA11sanss11u:212_0": "yathâiṣāṃ bhāvanām asvāmikānām amamānām aparigrahāṇām evaṃ niśceṣṭānāṃ nirvyāpārāṇāṃ bhavaty utpādo bhaṅgaś ca /",
  "SA11sanss11u:213_0": "na câiṣāṃ kaścid utpādayitā /",
  "SA11sanss11u:214_0": "na nirodhayitā /",
  "SA11sanss11u:215_0": "evam evâyaṃ kāyas tṛṇakāṣṭhakuḍyapratibhāsôpamo 'svāmiko 'mamo 'parigraho niśceṣṭo nirvyāpāro hetupratyayayuktyôtpadyate /",
  "SA11sanss11u:216_0": "hetupratyayavaikalyān nirudhyate /",
  "SA11sanss11u:217_0": "na punar atra kaścid dharmaḥ paramârthata*utpadyate vā nirudhyate vêti //",
  "SA11sanss11u:218_0": "punaś côktaṃ /",
  "SA11sanss11u:219_0": "tena tatrâraṇyâyatane viharatâivaṃ cittam utpādayitavyaṃ /",
  "SA11sanss11u:220_0": "yady apy aham araṇyam āgatâiko 'dvitīyo /",
  "SA11sanss11u:221_0": "na me kaścit sahāyo yo māṃ sukṛtaṃ duṣkṛtaṃ vā codayet /",
  "SA11sanss11u:222_0": "api tu khalu punaḥ santîme devanāgayakṣā buddhāś ca bhagavanto ye mama cittâśayaṃ jānanti /",
  "SA11sanss11u:223_0": "te mama sākṣiṇaḥ /",
  "SA11sanss11u:224_0": "so 'ham ihâraṇyâyatane prativasann akuśalacittasya vaśaṃ gacchāmi /",
  "SA11sanss11u:225_0": "yadi punar aham iyaddūram āgatâiko 'dvitīyo 'saṃstabdho 'mamo 'parigrahaḥ kāmavitarkaṃ vā vitarkayeyaṃ /",
  "SA11sanss11u:226_0": "vyāpaādaṃ vihinsāvitarkaṃ vā vitarkayeyam anyaṃ vâkuśalavitarkaṃ vitarkayeyaṃ /",
  "SA11sanss11u:227_0": "nirviśeṣo bhaveyaṃ saṃsargasaṃgaṇikābhir etaiḥ satvaiḥ /",
  "SA11sanss11u:228_0": "te ca me devanāgayakṣā visaṃvāditāḥ buddhāś ca bhagavanto 'nabhirāddhā bhaviṣyantîti //",
  "SA11sanss11u:229_0": "iti śikṣāsamuccaye 'raṇyasaṃvarṇano nāmâikādaśaḥ paricchedaḥ //",
  "SA11sanss11u:230_0": "Copyright (c) 2002 by Jens Braarvig - Oslo"
}