{
    "T10bsa067_u:0": " Nāgārjuna: Bhavasaṅkrāntiparikathā",
    "T10bsa067_u:1": " namaḥ kumārabhūtāya mañjuśriye /",
    "T10bsa067_u:2": " bhāvānna jāyate 'bhāvo nābhāvādapi jāyate /",
    "T10bsa067_u:3": " bhāva utpaddyate nityaṃ bhābo bhrāntiḥ khapuṣpavat // 1 //",
    "T10bsa067_u:4": " sati dharme nabhastulye khatulyaṃ jāyate param /",
    "T10bsa067_u:5": " pratītya sarva khasamaṃ bhāvastasmādabhāvavān // 2 //",
    "T10bsa067_u:6": " sbabhāvataḥ karma nāsti heturnāsti phalaṃ na ca /",
    "T10bsa067_u:7": " na viddyata idaṃ sarbaṃ loko nāsti na bhañjanam // 3 //",
    "T10bsa067_u:8": " anutpannaśca yo bhāvaḥ paraṃ (sa)",
    "T10bsa067_u:9": " janayetkatham /",
    "T10bsa067_u:10": " lokaḥ prathamato 'jātaḥ kenāpi na hi nirmitaḥ /",
    "T10bsa067_u:11": " somasiṃhapurītulyo loko bhramyatyanarthake // 4 //",
    "T10bsa067_u:12": " loko vikalpadutpanno vikalpaścittasaṃbhavaḥ /",
    "T10bsa067_u:13": " cittaṃ hi kāyāśrayakaṃ tasmātkāyo vicāryate // 5 //",
    "T10bsa067_u:14": " rūpaṃ śūnyaṃ vedanā niḥsvabhāvā saṃjñā nāste nāsti saṃskārabhāvaḥ /",
    "T10bsa067_u:15": " bhūtaṃ hitvā cittacaitte ca nastastasmātkāyaḥ kalpahīnasvabhāvaḥ // 6 //",
    "T10bsa067_u:16": " citta nāsti na dharmāste na kāyo nāpi dhātavaḥ /",
    "T10bsa067_u:17": " advayīkaraṇaṃ hīdaṃ tattvaṃ vidvadbhirucyate // 7 //",
    "T10bsa067_u:18": " anālambamidaṃ sarvamanālambaṃ prabhāṣitam /",
    "T10bsa067_u:19": " kṛtvā matimanālambāmanālambaṃ samuddhitaṃ // 8 //",
    "T10bsa067_u:20": " dānaśīlakṣamāvīryadhyānādau suniṣevite /",
    "T10bsa067_u:21": " acireṇaiva kālena paramāṃ bodhimāpsyati // 9 //",
    "T10bsa067_u:22": " upāyaprajñayosthitvā sattvāṃśca karuṇāpayet /",
    "T10bsa067_u:23": " sarvajñānaṃ śighrameva lapsyate nahi saṃśayaḥ // 10 //",
    "T10bsa067_u:24": " nāmamātramidaṃ sarvaṃ saṃjñāmātre pratiṣṭhitam /",
    "T10bsa067_u:25": " nābhidhānātpṛthagbhūtamabhidheyaṃ na vidyate // 11 //",
    "T10bsa067_u:26": " anāmakāḥ sarvadharmā nirātmānaḥ prakīrtitāḥ /",
    "T10bsa067_u:27": " ime dharmā abhūtāśca kalpanāyāḥ samuddhitāḥ /",
    "T10bsa067_u:28": " kalpanā sāpi śūnyeyaṃ yayā śūnyeti kalpitāḥ // 12 //",
    "T10bsa067_u:29": " cakṣu paśyati rūpāṇi tattvavaktrā yaducyate /",
    "T10bsa067_u:30": " mithyābhimānalokasya sāṃvṛtaṃ satyamīritam // 13 //",
    "T10bsa067_u:31": " sāmagryā darśanaṃ yatra prakāśayati nāyakaḥ /",
    "T10bsa067_u:32": " prāhopacārabhūmiṃ tāṃ paramārthasya buddhimān // 14 //",
    "T10bsa067_u:33": " na cakṣuḥ prekṣate rūpaṃ mano dharmānnvetti ca /",
    "T10bsa067_u:34": " etattu paraṃ satyaṃ lokasya viṣayo na yat // 15 //",
    "T10bsa067_u:35": " cakṣurnāsti na rūpañca dṛśyaṃ nāsti na manaskriyā /",
    "T10bsa067_u:36": " cittaṃ svapnasamaṃ bhrāntiḥ sarvaṃ na sadasanna ca // 16 //",
    "T10bsa067_u:37": " ācārya āryanāgārjunakṛta bhavasaṅkrāntiparikathā sampūrṇā //"
}