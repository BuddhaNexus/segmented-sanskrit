{
    "SA01vakobhku:0_0": "Abhidharmakośabhāṣyam",
    "SA01vakobhku:1_0": "prathamaṃ kośasthānam",
    "SA01vakobhku:2_0": "om namo buddhāya",
    "SA01vakobhku:vakk_1.1_0": "yaḥ sarvathāsarvahatāndhakāraḥ saṃsārapaṅkājjagadujjahāra /",
    "SA01vakobhku:vakk_1.1_1": "tasmai namaskṛtya yathārthaśāstre śāstraṃ pravakṣyāmyabhidharmakośam //",
    "SA01vakobhku:vakk_1.2_0": "prajñāmalā sānucarābhidharmaḥ tatprāptaye yāpi ca yacca śāstram /",
    "SA01vakobhku:vakk_1.2_1": "tasyārthato 'smin samanupraveśāt sa cā śrayo 'syetyabhidharmakośam //",
    "SA01vakobhku:vakk_1.3_0": "dharmāṇāṃ pravicayamantareṇa nāsti kleśānāṃ yata upaśāntaye 'bhyupāyaḥ /",
    "SA01vakobhku:vakk_1.3_1": "kleśaiśca bhramati bhavārṇave 'tra lokastaddhetorata uditaḥ kilaiṣa śāstrā //",
    "SA01vakobhku:vakk_1.4_0": "sāsravānāsravā dharmāḥ saṃskṛtā mārgavarjitāḥ /",
    "SA01vakobhku:vakk_1.4_1": "sāsravāḥ āsravāsteṣu yasmātsamanuśerate //",
    "SA01vakobhku:vakk_1.5_0": "anāsravā mārgasatyaṃ trividhaṃ cāpyasaṃskṛtam /",
    "SA01vakobhku:vakk_1.5_1": "ākāśaṃ dvau nirodhau ca tatrākāśamanāvṛtiḥ //",
    "SA01vakobhku:vakk_1.6_0": "pratisaṃkhyānirodho yo visaṃyogaḥ pṛthak pṛthak /",
    "SA01vakobhku:vakk_1.6_1": "utpādātyantavighno 'nyo nirodho 'pratisaṃkhyayā //",
    "SA01vakobhku:vakk_1.7_0": "te punaḥ saṃskṛtā dharmā rūpādiskandhapañcakam /",
    "SA01vakobhku:vakk_1.7_1": "sa evādhvā kathāvastu saniḥsārāḥ savastukāḥ //",
    "SA01vakobhku:vakk_1.8_0": "ye sāsravā upādānaskandhāste saraṇā api /",
    "SA01vakobhku:vakk_1.8_1": "duḥkhaṃ samudayo loko dṛṣṭisthānaṃ bhavaśca te //",
    "SA01vakobhku:vakk_1.9_0": "rūpaṃ pañcendriyāṇyarthāḥ pañcāvijñaptireva ca /",
    "SA01vakobhku:vakk_1.9_1": "tadvijñānāśrayā rūpaprasādāścakṣurādayaḥ //",
    "SA01vakobhku:vakk_1.10_0": "rūpaṃ dvidhā viṃśatidhā śabdastvaṣṭavidhaḥ rasaḥ /",
    "SA01vakobhku:vakk_1.10_1": "ṣoḍhā caturvidho gandhaḥ spṛśyamekādaśātmakam //",
    "SA01vakobhku:vakk_1.11_0": "vikṣiptācittakasyāpi yo 'nubandhaḥ śubhāśubhaḥ /",
    "SA01vakobhku:vakk_1.11_1": "mahābhūtānyupādāya sa hyavijñaptirucyate //",
    "SA01vakobhku:vakk_1.12_0": "bhūtāni pṛthividhāturaptejovāyudhātavaḥ /",
    "SA01vakobhku:vakk_1.12_1": "dhṛtyādikarmasaṃsiddhā kharasnehoṣṇateraṇāḥ //",
    "SA01vakobhku:vakk_1.13_0": "pṛthivī varṇasaṃsthānamucyate lokasaṃjñayā /",
    "SA01vakobhku:vakk_1.13_1": "āpastejaśca vāyustu dhātureva tathāpi ca //",
    "SA01vakobhku:vakk_1.14_0": "indriyārthāsta eveṣṭā daśāyatanadhātavaḥ /",
    "SA01vakobhku:vakk_1.14_1": "vedanānubhavaḥ saṃjñā nimittodgrahaṇātmikā //",
    "SA01vakobhku:vakk_1.15_0": "caturbhyo 'nye tu saṃskāraskandhaḥ ete punastrayaḥ /",
    "SA01vakobhku:vakk_1.15_1": "dharmāyatanadhātvākhyāḥ sahāvijñaptyasaṃskṛtai //",
    "SA01vakobhku:vakk_1.16_0": "vijñānaṃ prativijñaptiḥ mana āyatanaṃ ca tat /",
    "SA01vakobhku:vakk_1.16_1": "dhātavaḥ sapta ca matāḥ ṣaḍ vijñānānyatho mahaḥ //",
    "SA01vakobhku:vakk_1.17_0": "ṣaṇṇāmanantarātītaṃ vijñānaṃ yaddhi tanmanaḥ /",
    "SA01vakobhku:vakk_1.17_1": "ṣaṣṭhāśrayaprasiddhayarthaṃ dhatavo 'ṣṭādaśa smṛtāḥ //",
    "SA01vakobhku:vakk_1.18_0": "sarvasaṃgraha ekena skandhenāyatanena ca /",
    "SA01vakobhku:vakk_1.18_1": "dhātunā ca svabhāvena parabhāvaviyogataḥ //",
    "SA01vakobhku:vakk_1.19_0": "jātigocaravijñānasāmānyādekadhātutā /",
    "SA01vakobhku:vakk_1.19_1": "dvitve 'pi cakṣurādīnāṃ śobhārtha tu dvayodbhavaḥ //",
    "SA01vakobhku:vakk_1.20_0": "rāśyāyadvāragotrārthāḥ skandhāyatanadhātavaḥ /",
    "SA01vakobhku:vakk_1.20_1": "mohendriyarūcitraidhāttistraḥ skandhādideśanāḥ //",
    "SA01vakobhku:vakk_1.21_0": "vivādamūlasaṃsārahetutvāt kramakāraṇāt /",
    "SA01vakobhku:vakk_1.21_1": "caittebhyo vedanāsaṃjñe pṛthakskandhau niveśitau //",
    "SA01vakobhku:vakk_1.22_0": "skandheṣva saṃskṛtaṃ noktamarthāyogāt kramaḥ punaḥ /",
    "SA01vakobhku:vakk_1.22_1": "yathaudārikasaṃklesabhājanādyarthadhātutaḥ //",
    "SA01vakobhku:vakk_1.23_0": "prāk pañca vārttamānārthyāt bhautikārthyāccatuṣṭayam /",
    "SA01vakobhku:vakk_1.23_1": "dūrāśutaravṛttyānyat yathāsthānaṃ kramo 'thavā //",
    "SA01vakobhku:vakk_1.24_0": "viśeṣaṇārthaṃ prādhānyabdahudharmāgrasaṃgrahāt /",
    "SA01vakobhku:vakk_1.24_1": "ekamāyatanaṃ rūpamekaṃ dharmākhyamucyate //",
    "SA01vakobhku:vakk_1.25_0": "dharmaskandhasahasrāṇi yānyaśītiṃ jagau muniḥ /",
    "SA01vakobhku:vakk_1.25_1": "tāni vāṅnāma vetyeṣāṃ rūpasaṃskārasaṃgrahaḥ //",
    "SA01vakobhku:vakk_1.26_0": "śāstrapramāṇā ityeke skandhādīnāṃ kathaikaśaḥ /",
    "SA01vakobhku:vakk_1.26_1": "caritapratipakṣastu dharmaskandho 'nuvarṇitaḥ //",
    "SA01vakobhku:vakk_1.27_0": "tathānye 'pi yathāyogaṃ skandhāyatanadhātavaḥ /",
    "SA01vakobhku:vakk_1.27_1": "pratipādyā yathokteṣu saṃpradhārya svalakṣaṇam //",
    "SA01vakobhku:vakk_1.28_0": "chidramākāśadhātvākhyam ālokatamasī kila /",
    "SA01vakobhku:vakk_1.28_1": "vijñānadhāturvijñānaṃ sāsravaṃ janmaniśrayāḥ //",
    "SA01vakobhku:vakk_1.29_0": "sanidarśana eko 'tra rūpaṃ sapratighā daśa /",
    "SA01vakobhku:vakk_1.29_1": "rūpiṇaḥ avyākṛtā aṣṭau ta evārūpaśabdakāḥ //",
    "SA01vakobhku:vakk_1.30_0": "tridhānye kāmadhātvāptāḥ sarve rūpe caturdaśa /",
    "SA01vakobhku:vakk_1.30_1": "vinā gandharasaghrāṇajivhāvijñānadhātubhiḥ //",
    "SA01vakobhku:vakk_1.31_0": "ārūpyāptā manodharmamanovijñānadhātavaḥ /",
    "SA01vakobhku:vakk_1.31_1": "sāsravānāsravā ete trayaḥ śeṣāstu sāsravāḥ //",
    "SA01vakobhku:vakk_1.32_0": "savitarkavicārā hi pañca vijñānadhātavaḥ /",
    "SA01vakobhku:vakk_1.32_1": "antyāstrayastriprakārāḥ śeṣā ubhayavarjitāḥ //",
    "SA01vakobhku:vakk_1.33_0": "nirūpaṇānusmaraṇavikalpenāvikalpakāḥ /",
    "SA01vakobhku:vakk_1.33_1": "tau prajñāmānasī vyagrā smṛtiḥ sarvaiva mānasī //",
    "SA01vakobhku:vakk_1.34_0": "sapta sālambanāścittadhātavaḥ ardhaṃ ca dharmataḥ /",
    "SA01vakobhku:vakk_1.34_1": "navānupāttā te cāṣṭau śabdaśca anye nava dvidhā //",
    "SA01vakobhku:vakk_1.35_0": "spraṣṭavyaṃ dvividhaṃ śeṣā rūpiṇo nava bhautikāḥ /",
    "SA01vakobhku:vakk_1.35_1": "dharmadhātvekadeśaśca saṃcitā daśa rūpiṇaḥ //",
    "SA01vakobhku:vakk_1.36_0": "chinatti chidyate caiva bāhyaṃ dhātu catuṣṭayam /",
    "SA01vakobhku:vakk_1.36_1": "dahyate tulayatyevaṃ vivādo dagdhṛtulyayoḥ //",
    "SA01vakobhku:vakk_1.37_0": "vipākajaupacayikāḥ pañcādhyātmaṃ vipākajaḥ /",
    "SA01vakobhku:vakk_1.37_1": "na śabdaḥ apratighā aṣṭau naiḥṣyandika vipākajāḥ //",
    "SA01vakobhku:vakk_1.38_0": "tridhānye dravyavānekaḥ kṣaṇikāḥ paścimāstrayaḥ /",
    "SA01vakobhku:vakk_1.38_1": "cakṣurvijñānadhātvoḥ syāt pṛthak lābhaḥ sahāpi ca //",
    "SA01vakobhku:vakk_1.39_0": "dvādaśādhyātmikāḥ hitvā rūpādīn dharmasaṃjñakaḥ /",
    "SA01vakobhku:vakk_1.39_1": "sabhāgaḥ tatsabhāgāśca śeṣāḥ yo na svakarmakṛt //",
    "SA01vakobhku:vakk_1.40_0": "daśa bhāvanayā heyāḥ pañca ca antyāstrayastridhā /",
    "SA01vakobhku:vakk_1.40_1": "na dṛṣṭiheyamakliṣṭaṃ na rūpaṃ nāpyaṣaṣṭhajam //",
    "SA01vakobhku:vakk_1.41_0": "cakṣuśca dharmadhātośca pradeśau dṛṣṭiḥ aṣṭadhā /",
    "SA01vakobhku:vakk_1.41_1": "pañcavijñānasahajā dhīrna dṛṣṭiratīraṇāt //",
    "SA01vakobhku:vakk_1.42_0": "cakṣuḥ paśyati rūpāṇi sabhāgaṃ na tadāśritam /",
    "SA01vakobhku:vakk_1.42_1": "vijñānaṃ dṛśyate rūpaṃ na kilāntaritaṃ yataḥ //",
    "SA01vakobhku:vakk_1.43_0": "ubhābhyāmapi cakṣurbhyāṃ paśyati vyaktadarśanāt /",
    "SA01vakobhku:vakk_1.43_1": "cakṣuḥśrotramano 'prāptaviṣayaṃ trayamanyathā //",
    "SA01vakobhku:vakk_1.44_0": "tribhirghrāṇādibhistulyaviṣayagrahaṇaṃ matam /",
    "SA01vakobhku:vakk_1.44_1": "caramasyāśrayo 'tītaḥ pañcānāṃ sahajaśca taiḥ //",
    "SA01vakobhku:vakk_1.45_0": "tadvikāravikāritvādāśrayāścakṣurādayaḥ /",
    "SA01vakobhku:vakk_1.45_1": "ato 'sādhāraṇatvāddhi vijñānaṃ tairnirucyate //",
    "SA01vakobhku:vakk_1.46_0": "na kāyasyādharaṃ cakṣuḥ ūrdhvaṃ rūpaṃ na cakṣuṣaḥ /",
    "SA01vakobhku:vakk_1.46_1": "vijñānaṃ ca asya rūpaṃ tu kāyasyobhe ca sarvataḥ //",
    "SA01vakobhku:vakk_1.47_0": "tathā śrotraṃ trayāṇāṃ tu sarvameva svabhūmikam /",
    "SA01vakobhku:vakk_1.47_1": "kāyavijñānamadharasvabhūmi aniyataṃ manaḥ //",
    "SA01vakobhku:vakk_1.48_0": "pañca bāhyā divijñeyāḥ nityā dharmā asaṃskṛtāḥ /",
    "SA01vakobhku:vakk_1.48_1": "dharmārdhamindriyaṃ ye ca dvādaśādhyātmikāḥ smṛtāḥ //",
    "SA01vakobhku:3_0": "abhidharmakośabhāṣye dhātunirdeśo nāma prathamaṃ kośasthānaṃ samāptamiti /",
    "SA01vakobhku:4_0": "ye dharmā hetuprabhavā hetusteṣāṃ tathāgato hyavadat /",
    "SA01vakobhku:4_1": "teṣāṃ ca yo nirodha evaṃvādī mahāśramaṇaḥ //",
    "SA01vakobhku:5_0": "likhāpitamidaṃ śrīlāmāvākeneti /",
    "SA01vakobhku:6_0": "dvitīyaṃ kośasthānam",
    "SA01vakobhku:vakk_2.1_0": "caturṣvartheṣu pañcānāmādhipatyaṃ dvayoḥ kila /",
    "SA01vakobhku:vakk_2.1_1": "caturṇṇāṃ pañcakāṣṭānāṃ saṃkleśavyavadānayoḥ //",
    "SA01vakobhku:vakk_2.2_0": "svārthopalabdhyādhipatyāt sarvasya ca ṣaḍindriyam /",
    "SA01vakobhku:vakk_2.2_1": "strītvapuṃstvādhipatyāttu kāyāt strīpuruṣendriye //",
    "SA01vakobhku:vakk_2.3_0": "nikāyasthitisaṃkleśavyavadānādhipatyataḥ /",
    "SA01vakobhku:vakk_2.3_1": "jīvitaṃ vedanāḥ pañca śraddhādyāścendriyaṃ matāḥ //",
    "SA01vakobhku:vakk_2.4_0": "ājñāsyāmyākhyamājñākhyamājñātāvīndriyaṃ tathā /",
    "SA01vakobhku:vakk_2.4_1": "uttarottarasaṃprāptinirvāṇādyādhipatyataḥ //",
    "SA01vakobhku:vakk_2.5_0": "cittāśrayastadvikalpaḥ sthitiḥ saṃkleśa eva ca /",
    "SA01vakobhku:vakk_2.5_1": "saṃbhāro vyavadānaṃ ca yāvatā tāvadindriyam //",
    "SA01vakobhku:vakk_2.6_0": "pravṛtterāśrayotpattisthitipratyupabhogataḥ /",
    "SA01vakobhku:vakk_2.6_1": "caturdaśa tathānyāni nivṛtterindriyāṇi vā //",
    "SA01vakobhku:vakk_2.7_0": "duḥkhendriyamaśātā yā kāyikī vedanā sukham /",
    "SA01vakobhku:vakk_2.7_1": "śātā dhyāne tṛtīye tu caitasī sā sukhendriyam //",
    "SA01vakobhku:vakk_2.8_0": "anyatra sā saumanasyaṃ aśātā caitasī punaḥ /",
    "SA01vakobhku:vakk_2.8_1": "daurmanasyamupekṣā tu madhyā ubhayī avikalpanāt //",
    "SA01vakobhku:vakk_2.9_0": "dṛgbhāvanāśaikṣapathe nava trīṇi amalaṃ trayam /",
    "SA01vakobhku:vakk_2.9_1": "rūpīṇi jīvitaṃ duḥkhe sāsravāṇi dvidhā nava //",
    "SA01vakobhku:vakk_2.10_0": "vipāko jīvitaṃ dvedhā dvādaśa antyāṣṭakādṛte /",
    "SA01vakobhku:vakk_2.10_1": "daurmanasyācca tattvekaṃ savipākaṃ daśa dvidhā //",
    "SA01vakobhku:vakk_2.11_0": "mano 'nyavittiśraddhādīni aṣṭakaṃ kuśalaṃ dvidhā /",
    "SA01vakobhku:vakk_2.11_1": "daurmanasyaṃ mano 'nyā ca vittistredhā anyadekadhā //",
    "SA01vakobhku:vakk_2.12_0": "kāmāptamamalaṃ hitvā rūpāptaṃ strīpumindriye /",
    "SA01vakobhku:vakk_2.12_1": "duḥkhe ca hitvā ārūpyāptaṃ sukhe cāpohya rūpi ca //",
    "SA01vakobhku:vakk_2.13_0": "manovittitrayaṃ tredhā dviheyā durmanaskatā /",
    "SA01vakobhku:vakk_2.13_1": "nava bhavanayā pañca tvaheyānyapi na trayam //",
    "SA01vakobhku:vakk_2.14_0": "kāmeṣvādau vipāko dve labhyate nopapādukaiḥ /",
    "SA01vakobhku:vakk_2.14_1": "teḥ ṣaḍ vā sapta vā aṣṭau vā ṣaḍ rūpeṣu ekamuttare //",
    "SA01vakobhku:vakk_2.15_0": "nirodhayatyuparamānnārūpye jīvitaṃ manaḥ /",
    "SA01vakobhku:vakk_2.15_1": "upekṣāṃ caiva rūpe 'ṣṭau kāme daśa navāṣṭau vā //",
    "SA01vakobhku:vakk_2.16_0": "kramamṛtyau tu catvāri śubhe sarvatra pañca ca /",
    "SA01vakobhku:vakk_2.16_1": "navāptirantyaphalayoḥ saptāṣṭanavabhirdvayoḥ //",
    "SA01vakobhku:vakk_2.17_0": "ekādaśabhirarhattvamuktaṃ tvekasya saṃbhavāt /",
    "SA01vakobhku:vakk_2.17_1": "upekṣajīvitamanoyukto 'vaśyaṃ trayānvitaḥ //",
    "SA01vakobhku:vakk_2.18_0": "caturbhiḥ sukhakāyābhyāṃ pañcabhiścakṣurādimān /",
    "SA01vakobhku:vakk_2.18_1": "saumanasyī ca duḥkhī tu saptabhiḥ strīndriyādimān //",
    "SA01vakobhku:vakk_2.19_0": "aṣṭābhiḥ ekādaśabhistvājñājñāte ndriyānvitaḥ /",
    "SA01vakobhku:vakk_2.19_1": "ājñāsyāmīndriyopetastrayodaśabhiranvitaḥ //",
    "SA01vakobhku:vakk_2.20_0": "sarvālpairniḥśubho 'ṣṭābhirvinmanaḥkāyajīvitaiḥ /",
    "SA01vakobhku:vakk_2.20_1": "yuktaḥ bālastathārūpye upekṣāyurmanaḥśubhaiḥ //",
    "SA01vakobhku:vakk_2.21_0": "bahubhiryukta ekānnaviṃśatyāmalavarjitaiḥ /",
    "SA01vakobhku:vakk_2.21_1": "dviliṅgaḥ āryo rāgī ekaliṅgadvayamalavarjitaiḥ //",
    "SA01vakobhku:vakk_2.22_0": "kāme 'ṣṭadravyako 'śabdaḥ paramāṇuranindriyaḥ /",
    "SA01vakobhku:vakk_2.22_1": "kāyendriyī navadravyaḥ daśadravyo 'parendriyaḥ //",
    "SA01vakobhku:vakk_2.23_0": "cittaṃ caittāḥ sahāvaśyaṃ sarva saṃskṛtalakṣaṇaiḥ /",
    "SA01vakobhku:vakk_2.23_1": "prāptyā vā pañcadhā caittā mahābhūmyādibhedataḥ //",
    "SA01vakobhku:vakk_2.24_0": "vedanā cetanā saṃjñā cchandaḥ sparśo matiḥ smṛtiḥ /",
    "SA01vakobhku:vakk_2.24_1": "manaskāro 'dhimokṣaśca samādhiḥ sarvacetasi //",
    "SA01vakobhku:vakk_2.25_0": "śraddhāpramādaḥ praśrabdhirupekṣā hrīrapatrapā /",
    "SA01vakobhku:vakk_2.25_1": "mūladvayamahiṃsā ca vīryaṃ ca kuśale sadā //",
    "SA01vakobhku:vakk_2.26_0": "mohaḥ pramādaḥ kauśīdyamāśraddhayaṃ styānamuddhavaḥ /",
    "SA01vakobhku:vakk_2.26_1": "kliṣṭe sadaiva akuśale tvāhrīkyamanapatrapā //",
    "SA01vakobhku:vakk_2.27_0": "krodhopanāhaśāṭhyerṣyāpradāsamrakṣamatsarāḥ /",
    "SA01vakobhku:vakk_2.27_1": "māyāmadavihiṃsāśca parīttakleśabhūmikāḥ //",
    "SA01vakobhku:vakk_2.28_0": "savitarkavicāratvāt kuśale kāmacetasi /",
    "SA01vakobhku:vakk_2.28_1": "dvāṃviṃśatiścaitasikāḥ kaukṛtyamadhikaṃ kvacit //",
    "SA01vakobhku:vakk_2.29_0": "āveṇike tvakuśale dṛṣṭiyukte ca viṃśatiḥ /",
    "SA01vakobhku:vakk_2.29_1": "kleśaiścaturbhiḥ krodhādyaiḥ kaukṛtyenaikaviṃśatiḥ //",
    "SA01vakobhku:vakk_2.30_0": "nivṛte 'ṣṭādaśa anyatra dvādaśāvyākṛte matāḥ /",
    "SA01vakobhku:vakk_2.30_1": "middhaṃ sarvāvirodhitvādyatra syādadhikaṃ hi tat //",
    "SA01vakobhku:vakk_2.31_0": "kaukṛtyamiddhākuśalānyādye dhyāne na santyataḥ /",
    "SA01vakobhku:vakk_2.31_1": "dhyānāntare vitarkaśca vicāraścāpyataḥ param //",
    "SA01vakobhku:vakk_2.32_0": "ahrīragurutā avadye bhayādarśitva matrapā /",
    "SA01vakobhku:vakk_2.32_1": "prema śraddhā gurutvaṃ hrīḥ te punaḥ kāmarūpayoḥ //",
    "SA01vakobhku:vakk_2.33_0": "vitarkacārā vaudāryasūkṣmate māna unnatiḥ /",
    "SA01vakobhku:vakk_2.33_1": "madaḥ svadharme raktasya paryādānaṃ tu cetasaḥ //",
    "SA01vakobhku:vakk_2.34_0": "cittaṃ mano 'tha vijñānamekārthaṃ cittacaitasāḥ /",
    "SA01vakobhku:vakk_2.34_1": "sāśrayā lambanākārāḥ saṃprayuktāśca pañcadhā //",
    "SA01vakobhku:vakk_2.35_0": "viprayuktāstu saṃskārāḥ prāptyaprāptī sabhāgatā /",
    "SA01vakobhku:vakk_2.35_1": "āsaṃjñikaṃ samāpattī jīvitaṃ lakṣaṇāni ca //",
    "SA01vakobhku:vakk_2.36_0": "nāmakāyādayaśceti prāptirlābhaḥ samanvayaḥ /",
    "SA01vakobhku:vakk_2.36_1": "prāptyaprāptī svasaṃtāna patitānāṃ nirodhayoḥ //",
    "SA01vakobhku:vakk_2.37_0": "traiyadhvikānāṃ trividhā śubhādīnāṃ śubhādikā /",
    "SA01vakobhku:vakk_2.37_1": "svadhātukā tadāptānāṃ anāptānāṃ caturvidhā //",
    "SA01vakobhku:vakk_2.38_0": "tridhā naśaikṣāśaikṣāṇāṃ aheyānāṃ dvidhā matā /",
    "SA01vakobhku:vakk_2.38_1": "avyākṛtāptiḥ sahajā abhijñānairmāṇikādṛte //",
    "SA01vakobhku:vakk_2.39_0": "nivṛtasya ca rūpasya kāme rūpasya nāgrajā /",
    "SA01vakobhku:vakk_2.39_1": "akliṣṭāvyākṛtāprāptiḥ sātītājātayostridhā //",
    "SA01vakobhku:vakk_2.40_0": "kāmādyāptāmalānāṃ ca mārgasyāprāptiriṣyate /",
    "SA01vakobhku:vakk_2.40_1": "pṛthagjanatvam tatprāptibhūsaṃcārād vihīyate //",
    "SA01vakobhku:vakk_2.41_0": "sabhāgatā sattvasāmyaṃ āsaṃjñikamasaṃjñiṣu /",
    "SA01vakobhku:vakk_2.41_1": "nirodhaścittacaittānāṃ vipākaḥ te bṛhatphalāḥ //",
    "SA01vakobhku:vakk_2.42_0": "tathāsaṃjñisamāpattiḥ dhyāne 'ntye niḥsṛtīcchayā /",
    "SA01vakobhku:vakk_2.42_1": "śubhā upapadyavedyaiva nāryasya ekādhvikāpyate //",
    "SA01vakobhku:vakk_2.43_0": "nirodhākhyā tathaiveyaṃ vihārārthaṃ bhavāgrajā /",
    "SA01vakobhku:vakk_2.43_1": "śubhā dvivedyāniyatā ca āryasya āpyā prayogataḥ //",
    "SA01vakobhku:vakk_2.44_0": "bodhilabhyā muneḥ na prāk catustriṃśatkṣaṇāptitaḥ /",
    "SA01vakobhku:vakk_2.44_1": "kāmarūpāśraye bhūte nirodhākhyādito nṛṣu //",
    "SA01vakobhku:vakk_2.45_0": "āyurjīvitam ādhāra ūṣmavijñāyorhi yaḥ /",
    "SA01vakobhku:vakk_2.45_1": "lakṣaṇāni punarjātirjarā sthitiranityatā //",
    "SA01vakobhku:vakk_2.46_0": "jātijātyādayasteṣāṃ te 'ṣṭadharmaikavṛttayaḥ /",
    "SA01vakobhku:vakk_2.46_1": "janyasya janikā jātirna hetupratyayairvinā //",
    "SA01vakobhku:vakk_2.47_0": "nāmakāyādayaḥ saṃjñāvākyākṣarasamuktayaḥ /",
    "SA01vakobhku:vakk_2.47_1": "kāmarūpāptasattvākhyā niḥṣyandāvyākṛtāḥ tathā //",
    "SA01vakobhku:vakk_2.48_0": "sabhāgatā sā tu punarvipāko 'pi āptayo dvidhā /",
    "SA01vakobhku:vakk_2.48_1": "lakṣaṇāni ca niḥṣyandāḥ samāpattya samanvayāḥ //",
    "SA01vakobhku:vakk_2.49_0": "kāraṇaṃ sahabhūścaiva sabhāgaḥ saṃprayuktakaḥ /",
    "SA01vakobhku:vakk_2.49_1": "sarvatrago vipākākhyaḥ ṣaḍvidho heturiṣyate //",
    "SA01vakobhku:vakk_2.50_0": "svato 'nye kāraṇaṃ hetuḥ sahabhūrye mithaḥphalāḥ /",
    "SA01vakobhku:vakk_2.50_1": "bhūtavaccittacittānuvartilakṣaṇalakṣyavat //",
    "SA01vakobhku:vakk_2.51_0": "caittā dvau saṃvarau teṣāṃ cetaso lakṣaṇāni ca /",
    "SA01vakobhku:vakk_2.51_1": "cittānuvarttinaḥ kālaphalādiśubhatādibhiḥ //",
    "SA01vakobhku:vakk_2.52_0": "sabhāgahetuḥ sadṛśāḥ svanikāyabhuvaḥ agrajāḥ /",
    "SA01vakobhku:vakk_2.52_1": "anyo 'nyaṃ navabhūmistu mārgaḥ samaviśiṣṭayoḥ //",
    "SA01vakobhku:vakk_2.53_0": "prayogajāstayoreva śrutacintāmayādikāḥ /",
    "SA01vakobhku:vakk_2.53_1": "saṃprayuktakahetustu cittacaittāḥ samāśrayāḥ //",
    "SA01vakobhku:vakk_2.54_0": "sarvatragākhyaḥ kliṣṭānāṃ svabhūmau pūrvasarvagāḥ /",
    "SA01vakobhku:vakk_2.54_1": "vipākaheturaśubhāḥ kuśalāścaiva sāsravāḥ //",
    "SA01vakobhku:vakk_2.55_0": "sarvatragaḥ sabhāgaśca dvayadhvagau tryadhvagāstrayaḥ /",
    "SA01vakobhku:vakk_2.55_1": "saṃskṛtaṃ savisaṃyoga phalaṃ nāsaṃskṛtasya te //",
    "SA01vakobhku:vakk_2.56_0": "vipākaphalamantyasya pūrvasyādhipataṃ phalam /",
    "SA01vakobhku:vakk_2.56_1": "sabhāga sarvatragayorniṣyandaḥ pauruṣaṃ dvayoḥ //",
    "SA01vakobhku:vakk_2.57_0": "vipāko 'vyākṛto dharmaḥ sattvākhyaḥ vyākṛtodbhavaḥ /",
    "SA01vakobhku:vakk_2.57_1": "niḥṣyando hetusadṛśaḥ visaṃyogaḥ kṣayo dhiyā //",
    "SA01vakobhku:vakk_2.58_0": "yadvalājjāyate yattatphalaṃ puruṣakārajam /",
    "SA01vakobhku:vakk_2.58_1": "apūrvaḥ saṃskṛtasyaiva saṃskṛto 'dhipateḥ phalam //",
    "SA01vakobhku:vakk_2.59_0": "varttamānāḥ phalaṃ pañca gṛṇhanti dvau prayacchataḥ /",
    "SA01vakobhku:vakk_2.59_1": "varttamānābhyatītau dvau eko 'tītaḥ prayacchati //",
    "SA01vakobhku:vakk_2.60_0": "kliṣṭā vipākajāḥ śeṣāḥ prathamāryā yathākramam /",
    "SA01vakobhku:vakk_2.60_1": "vipākaṃ sarvagaṃ hitvā tau sabhāgaṃ ca śeṣajāḥ //",
    "SA01vakobhku:vakk_2.61_0": "cittacaitāḥ tathānye 'pi saṃprayuktakavarjitāḥ /",
    "SA01vakobhku:vakk_2.61_1": "catvāraḥ pratyayā uktāḥ hetvākhyaḥ pañca hetavaḥ //",
    "SA01vakobhku:vakk_2.62_0": "cittacaittā acaramā utpannāḥ samanantaraḥ /",
    "SA01vakobhku:vakk_2.62_1": "ālambanaṃ sarvadharmāḥ kāraṇākhyo 'dhipaḥ smṛtaḥ //",
    "SA01vakobhku:vakk_2.63_0": "nirudhyamāne kāritraṃ dvau hetū kurutaḥ trayaḥ /",
    "SA01vakobhku:vakk_2.63_1": "jāyamāne tato 'nyau tu pratyayau tadviparyayāt //",
    "SA01vakobhku:vakk_2.64_0": "caturbhiścattacaittā hi samāpattidvayaṃ tribhiḥ /",
    "SA01vakobhku:vakk_2.64_1": "dvābhyāmanye tu jāyante neśvarādeḥ kramādibhiḥ //",
    "SA01vakobhku:vakk_2.65_0": "dvidhā bhūtāni taddhetuḥ bhautikasya tu pañcadhā /",
    "SA01vakobhku:vakk_2.65_1": "tridhā bhautikamanyonyaṃ bhūtānāmekadhaiva tat //",
    "SA01vakobhku:vakk_2.66_0": "kuśalākuśalaṃ kāme nivṛtānivṛtaṃ manaḥ /",
    "SA01vakobhku:vakk_2.66_1": "rūpārūpyeṣvakuśalādanyatra anāsravaṃ dvidhā //",
    "SA01vakobhku:vakk_2.67_0": "kāme nava śubhāccittāccittāni aṣṭābhya eva tat /",
    "SA01vakobhku:vakk_2.67_1": "daśabhyo 'kuśalaṃ tasmāccatvāri nivṛtaṃ tathā //",
    "SA01vakobhku:vakk_2.68_0": "pañcabhyo 'nivṛtaṃ tasmātsapta cittānyanantaram /",
    "SA01vakobhku:vakk_2.68_1": "rūpe daśaikaṃ ca śubhāt navabhyastadanantaram //",
    "SA01vakobhku:vakk_2.69_0": "aṣṭābhyo nivṛtaṃ tasmāt ṣaṭ tribhyo 'nivṛtaṃ punaḥ /",
    "SA01vakobhku:vakk_2.69_1": "tasmāt ṣaṭ evāmārūpye tasya nītiḥ śubhātpunaḥ //",
    "SA01vakobhku:vakk_2.70_0": "nava cittāni tat ṣaṇṇāṃ nivṛtātsapta tattathā /",
    "SA01vakobhku:vakk_2.70_1": "caturbhyaḥ śaikṣam asmāttu pañca aśaikṣaṃ tu pañcakāt //",
    "SA01vakobhku:vakk_2.71_0": "tasmāccatvāri cittāni dvādaśaitāni viṃśatiḥ /",
    "SA01vakobhku:vakk_2.71_1": "prāyogikopapattyāptaṃ śubhaṃ bhittvā triṣu dvidhā //",
    "SA01vakobhku:vakk_2.72_0": "vipākajairyāpathikaśailpasthānikanairmitam /",
    "SA01vakobhku:vakk_2.72_1": "caturdhāvyākṛtaṃ kāme rūpe śilpavivarjitam //",
    "SA01vakobhku:vakk_2.73_0": "kliṣṭe traidhātuke lābhaḥ ṣaṇṇāṃ ṣaṇṇāṃ dvayoḥ śubhe /",
    "SA01vakobhku:vakk_2.73_1": "trayāṇāṃ rūpaje śaikṣe caturṇāṃ tasya śeṣite //",
    "SA01vakobhku:7_0": "abhidharmakośe indriyanirddeśo nāma dvitīyaṃ kośasthānaṃ samāptamiti /",
    "SA01vakobhku:7_1": "śrīlāmāvākasya",
    "SA01vakobhku:8_0": "tṛtīyaṃ kośasthānam",
    "SA01vakobhku:9_0": "oṃ namo buddhāya /",
    "SA01vakobhku:vakk_3.1_0": "narakapretatiryañco manuṣyāḥ ṣaḍ divaukasaḥ /",
    "SA01vakobhku:vakk_3.1_1": "kāmadhātuḥ sa narakadvīpabhedena viṃśatiḥ //",
    "SA01vakobhku:vakk_3.2_0": "ūrdhvaṃ saptadaśasthāno rūpadhātuḥ pṛthak pṛthak /",
    "SA01vakobhku:vakk_3.2_1": "dhyānaṃ tribhūmikaṃ tatra caturthaṃ tvaṣṭabhūmikam //",
    "SA01vakobhku:vakk_3.3_0": "ārūpyadhāturasthānaḥ upapattyā caturvidhaḥ /",
    "SA01vakobhku:vakk_3.3_1": "nikāyaṃ jīvitaṃ cātra niśritā cittasantatiḥ //",
    "SA01vakobhku:vakk_3.4_0": "narakādisvanāmoktā gatayaḥ pañca teṣu tāḥ /",
    "SA01vakobhku:vakk_3.4_1": "akliṣṭāvyākṛtā eva sattvākhyā nāntarābhavaḥ //",
    "SA01vakobhku:vakk_3.5_0": "nānātvakāyasaṃjñāśca nānākāyaikasaṃjñinaḥ /",
    "SA01vakobhku:vakk_3.5_1": "viparyayāccaikakāyasaṃjñāścārūpiṇasrayaḥ //",
    "SA01vakobhku:vakk_3.6_0": "vijñānasthitayaḥ sapta śeṣaṃ tatparibhedavat /",
    "SA01vakobhku:vakk_3.6_1": "bhavāgrāsaṃjñisattvāśca sattvāvāsā nava smṛtāḥ //",
    "SA01vakobhku:vakk_3.7_0": "anicchāvasanānnānye catasraḥ sthitayaḥ punaḥ /",
    "SA01vakobhku:vakk_3.7_1": "catvāraḥ sāsravāḥ skandhāḥ svabhūmāveva kevalam //",
    "SA01vakobhku:vakk_3.8_0": "vijñānaṃ na sthitiḥ proktaṃ catuṣkoṭi tu saṃgrahe /",
    "SA01vakobhku:vakk_3.8_1": "catasro yonayastatra sattvānāmaṇḍajādayaḥ //",
    "SA01vakobhku:vakk_3.9_0": "caturdhā nara tiryañcaḥ nārakā upapādukāḥ /",
    "SA01vakobhku:vakk_3.9_1": "antarābhavadevāśca pretā api jarāyujāḥ //",
    "SA01vakobhku:vakk_3.10_0": "mṛtyupapattibhavayorantarā bhavatīha yaḥ /",
    "SA01vakobhku:vakk_3.10_1": "gamyadeśānupetatvānnopapanno 'ntarābhavaḥ //",
    "SA01vakobhku:vakk_3.11_0": "vrīhisantānasādharmyādavicchinnabhavodbhavaḥ /",
    "SA01vakobhku:vakk_3.11_1": "pratibimbamasiddhatvādasāmyāccānidarśanam //",
    "SA01vakobhku:vakk_3.12_0": "sahaikatra dvayābhāvāt asantānād dvayodayāt /",
    "SA01vakobhku:vakk_3.12_1": "kaṇṭhokteścāsti gandharvāt pañcokteḥ gatisūtrataḥ //",
    "SA01vakobhku:vakk_3.13_0": "ekākṣepādasāvaiṣyatpūrvakālabhavākṛtiḥ /",
    "SA01vakobhku:vakk_3.13_1": "sa punarmaraṇātpūrva upapattikṣaṇātparaḥ //",
    "SA01vakobhku:vakk_3.14_0": "sajātiśuddhadivyākṣidṛśyaḥ karmarddhivegavān /",
    "SA01vakobhku:vakk_3.14_1": "sakalākṣaḥ apratighavān anivartyaḥ sa gandhabhuk //",
    "SA01vakobhku:vakk_3.15_0": "viparyastamatiryāti gatideśaṃ riraṃsayā /",
    "SA01vakobhku:vakk_3.15_1": "gandhasthānābhikāmo 'nyaḥ ūrdhvapādastu nārakaḥ //",
    "SA01vakobhku:vakk_3.16_0": "saṃprajānan viśatyekaḥ tiṣṭhatyapyaparaḥ aparaḥ /",
    "SA01vakobhku:vakk_3.16_1": "niṣkrāmatyapi sarvāṇi mūḍho 'nyaḥ nityamaṇḍajaḥ //",
    "SA01vakobhku:vakk_3.17_0": "garbhāvakrāntayastisraścakravarttisvayaṃbhuvām /",
    "SA01vakobhku:vakk_3.17_1": "karmajñānobhayeṣāṃ vā viśadatvād yathākramam //",
    "SA01vakobhku:vakk_3.18_0": "nātmāsti skandhamātraṃ tu kleśakarmābhisaṃskṛtam /",
    "SA01vakobhku:vakk_3.18_1": "antarābhavasaṃtatyā kukṣimeti pradīpavat //",
    "SA01vakobhku:vakk_3.19_0": "yathākṣepaṃ kramādvṛddhaḥ santānaḥ kleśakarmabhiḥ /",
    "SA01vakobhku:vakk_3.19_1": "paralokaṃ punaryāti ityanādibhavacakrakam //",
    "SA01vakobhku:vakk_3.20_0": "sa pratītyasamutpādo dvādaśāṅgastrikāṇḍakaḥ /",
    "SA01vakobhku:vakk_3.20_1": "pūrvāparāntayordve dve madhye 'ṣṭau paripūriṇaḥ //",
    "SA01vakobhku:vakk_3.21_0": "pūrvakleśā daśāvidyā saṃskārāḥ pūrvakarmaṇaḥ /",
    "SA01vakobhku:vakk_3.21_1": "saṃdhiskandhāstu vijñānaṃ nāmarūpamataḥ param //",
    "SA01vakobhku:vakk_3.22_0": "prāk ṣaḍāyatanotpādāt tatpūrvaṃ trikasaṃgamāt /",
    "SA01vakobhku:vakk_3.22_1": "sparśaḥ prāksukhaduḥkhādikāraṇajñānaśaktitaḥ //",
    "SA01vakobhku:vakk_3.23_0": "vittiḥ prāk maithunāt tṛṣṇā bhogamaithunarāgiṇaḥ /",
    "SA01vakobhku:vakk_3.23_1": "upādānaṃ tu bhogānāṃ prāptaye paridhāvataḥ //",
    "SA01vakobhku:vakk_3.24_0": "sa bhaviṣyat bhavaphalaṃ kurute karma tat bhavaḥ /",
    "SA01vakobhku:vakk_3.24_1": "pratisaṃdhiḥ punarjātiḥ jarāmaraṇamā vidaḥ //",
    "SA01vakobhku:vakk_3.25_0": "āvasthikaḥ kileṣṭo 'yaṃ prādhānyā ttvaṅgakīrtanam /",
    "SA01vakobhku:vakk_3.25_1": "pūrvāparāntamadhyeṣu saṃmohavinivṛttaye //",
    "SA01vakobhku:vakk_3.26_0": "kleśāstrīṇi dvayaṃ karma sapta vastu phalaṃ tathā /",
    "SA01vakobhku:vakk_3.26_1": "phalahetvabhisaṃkṣepo dvayormadhyānumānataḥ //",
    "SA01vakobhku:vakk_3.27_0": "kleśāt kleśaḥ kriyā caiva tato vastu tataḥ punaḥ /",
    "SA01vakobhku:vakk_3.27_1": "vastu kleśāśca jāyante bhavāṅgānāmayaṃ nayaḥ //",
    "SA01vakobhku:vakk_3.28_0": "heturatra samutpādaḥ samutpannaḥ phalaṃ matam /",
    "SA01vakobhku:vakk_3.28_1": "vidyāvipakṣo dharmo 'nyo 'vidyāmitrānṛtādivat //",
    "SA01vakobhku:vakk_3.29_0": "saṃyojanādivacanāt kuprajñā cenna darśanāt /",
    "SA01vakobhku:vakk_3.29_1": "dṛṣṭestatsaṃprayuktatvāt prajñopakleśadeśanāt //",
    "SA01vakobhku:vakk_3.30_0": "nāma tvarūpiṇaḥ skandhāḥ sparśāḥ ṣaṭ saṃnipātajāḥ /",
    "SA01vakobhku:vakk_3.30_1": "pañcapratighasaṃsparśaḥ ṣaṣṭho 'dhivacanāvhaya //",
    "SA01vakobhku:vakk_3.31_0": "vidyāvidyetarasparśāḥ amalakliṣṭaśeṣitāḥ /",
    "SA01vakobhku:vakk_3.31_1": "vyāpādānunayasparśau sukhavedyādayastrayaḥ //",
    "SA01vakobhku:vakk_3.32_0": "tajjāḥ ṣaḍvedanāḥ pañca kāyikī caitasī parā /",
    "SA01vakobhku:vakk_3.32_1": "punaścāṣṭādaśavidhā sā manopavicārataḥ //",
    "SA01vakobhku:vakk_3.33_0": "kāme svālambanāḥ sarve rūpī dvādaśagocaraḥ /",
    "SA01vakobhku:vakk_3.33_1": "trayāṇāmuttaraḥ dhyānadvaye dvādaśa kāmagāḥ //",
    "SA01vakobhku:vakk_3.34_0": "svo 'ṣṭālambanam ārūpyo dvayoḥ dhyānadvaye tu ṣaṭ /",
    "SA01vakobhku:vakk_3.34_1": "kāmāḥ ṣaṇṇāṃ caturṇā svaḥ ekasyālambanaṃ paraḥ //",
    "SA01vakobhku:vakk_3.35_0": "catvāro 'rūpisāmante rūpagāḥ eka ūrdhvagaḥ /",
    "SA01vakobhku:vakk_3.35_1": "eko maule svaviṣayaḥ sarve 'ṣṭādaśa sāsravāḥ //",
    "SA01vakobhku:vakk_3.36_0": "uktaṃ ca vakṣyate cānyat atra tu kleśā iṣyate /",
    "SA01vakobhku:vakk_3.36_1": "bījavannāgavanmūlavṛkṣavattuṣavattathā //",
    "SA01vakobhku:vakk_3.37_0": "tuṣitaṇḍulavat karma tathaivauṣadhi puṣpavat /",
    "SA01vakobhku:vakk_3.37_1": "siddhānnapānavadvastu tasmin bhavacatuṣṭaye //",
    "SA01vakobhku:vakk_3.38_0": "upapattibhavaḥ kliṣṭaḥ sarvakleśaiḥ svabhūmikaiḥ /",
    "SA01vakobhku:vakk_3.38_1": "tridhānye traya ārūpye āhārasthitikaṃ jagat //",
    "SA01vakobhku:vakk_3.39_0": "kavaḍīkāra āhāraḥ kāme tryāyatanātmakaḥ /",
    "SA01vakobhku:vakk_3.39_1": "na rūpāyatanaṃ tena svākṣamuktānanugrahāt //",
    "SA01vakobhku:vakk_3.40_0": "sparśaṃcetanāvijñā āhārāḥ sāsravāstriṣu /",
    "SA01vakobhku:vakk_3.40_1": "manomayaḥ saṃbhavaiṣī gandharvaścāntarābhavaḥ //",
    "SA01vakobhku:vakk_3.41_0": "nirvṛttiśca iha puṣṭyarthamāśrayāśritayordvayam /",
    "SA01vakobhku:vakk_3.41_1": "dvayamanyabhavākṣepanivṛttyartha yathākramam //",
    "SA01vakobhku:vakk_3.42_0": "chedasaṃdhāna vairāgyahānicyutyupapattayaḥ /",
    "SA01vakobhku:vakk_3.42_1": "manovijñāna eveṣṭāḥ upekṣāyāṃ cyutodbhavau //",
    "SA01vakobhku:vakk_3.43_0": "naikāgrācittayoretau nirvātyavyākṛtadvaye /",
    "SA01vakobhku:vakk_3.43_1": "kramacyutau pādanābhihṛdayeṣu manaścyutiḥ //",
    "SA01vakobhku:vakk_3.44_0": "adhonṛsuragājānāṃ marmacchedastvabādibhiḥ /",
    "SA01vakobhku:vakk_3.44_1": "samyaṅ mithyātvaniyatā āryānantaryakāriṇaḥ //",
    "SA01vakobhku:vakk_3.45_0": "tatra bhājanalokasya saṃniveśamuśantyadhaḥ /",
    "SA01vakobhku:vakk_3.45_1": "lakṣaṣoḍaśakodvedhamasaṃkhyaṃ vāyumaṇḍalam //",
    "SA01vakobhku:vakk_3.46_0": "apāmekādaśodvedhaṃ sahasrāṇi ca viṃśatiḥ /",
    "SA01vakobhku:vakk_3.46_1": "aṣṭalakṣaucchrayaṃ paścāccheṣaṃ bhavati kāñcanam //",
    "SA01vakobhku:vakk_3.47_0": "tiryak trīṇi sahasrāṇi sārdhaṃ śatacatuṣṭayam /",
    "SA01vakobhku:vakk_3.47_1": "lakṣadvādaśakaṃ caiva jalakāñcanamaṇḍalam //",
    "SA01vakobhku:vakk_3.48_0": "samantatastu triguṇaṃ tatra merūryugandharaḥ /",
    "SA01vakobhku:vakk_3.48_1": "īśādhāraḥ khadirakaḥ sudarśanagiristathā //",
    "SA01vakobhku:vakk_3.49_0": "aśvakarṇo vinitako nimindharagiriḥ tataḥ /",
    "SA01vakobhku:vakk_3.49_1": "dvīpāḥ bahiścakravāḍaḥ sapta haimāḥ sa āyasaḥ //",
    "SA01vakobhku:vakk_3.50_0": "catūratnamayo meruḥ jale 'śītisahasrake /",
    "SA01vakobhku:vakk_3.50_1": "magnāḥ ūrdhva jalāt merurbhūyo 'śītisahasrakaḥ //",
    "SA01vakobhku:vakk_3.51_0": "ardhārdhahāniraṣṭāsu samocchrāyaghanāśca te /",
    "SA01vakobhku:vakk_3.51_1": "śītāḥ saptāntarāṇyeṣāṃ ādyāśītisahasrikā //",
    "SA01vakobhku:vakk_3.52_0": "ābhyantaraḥ samudro 'sau triguṇaḥ sa tu pārśvataḥ /",
    "SA01vakobhku:vakk_3.52_1": "ardhārdhenāparāḥ śītāḥ śeṣaṃ bāhyo mahodadheḥ //",
    "SA01vakobhku:vakk_3.53_0": "lakṣatrayaṃ sahasrāṇi viṃśatirdve ca tatra tu /",
    "SA01vakobhku:vakk_3.53_1": "jambūdvīpo dvisāhasrastripārśvaḥ śakaṭākṛtiḥ //",
    "SA01vakobhku:vakk_3.54_0": "sārdhatriyojanaṃ tvekaṃ prāgvideho 'rdhacandravat /",
    "SA01vakobhku:vakk_3.54_1": "pārśvatrayaṃ tathāsya ekaṃ sārdhaṃ triśatayojanam //",
    "SA01vakobhku:vakk_3.55_0": "godānīyaḥ sahasrāṇi sapta sārdhāni maṇḍalaḥ /",
    "SA01vakobhku:vakk_3.55_1": "sārdhe dve madhyamasya aṣṭau caturasraḥ kuruḥ samaḥ //",
    "SA01vakobhku:vakk_3.56_0": "dehā videhāḥ kuravaḥ kauravāścāmarāvarāḥ /",
    "SA01vakobhku:vakk_3.56_1": "aṣṭau tadantaradvīpā gāṭhā uttaramantriṇaḥ //",
    "SA01vakobhku:vakk_3.57_0": "ihottareṇa kīṭādri navakāddhimavān tataḥ /",
    "SA01vakobhku:vakk_3.57_1": "pañcāśadvistṛtāyāmaṃ saro 'rvāggandhamādanāt //",
    "SA01vakobhku:vakk_3.58_0": "adhaḥ sahasrairviśatyā tanmātro 'vīcirasya hi /",
    "SA01vakobhku:vakk_3.58_1": "tadūrdhvaṃ sapta narakāḥ sarve 'ṣṭau ṣoḍaśotsadāḥ //",
    "SA01vakobhku:vakk_3.59_0": "kukūlaṃ kuṇapaṃ cātha kṣuramārgādikaṃ nadī /",
    "SA01vakobhku:vakk_3.59_1": "teṣāṃ caturdiśaṃ śītā anye 'ṣṭāvarvudādayaḥ //",
    "SA01vakobhku:vakk_3.60_0": "ardhena meroścandrārkau pañcāśatsaikayojanau /",
    "SA01vakobhku:vakk_3.60_1": "ardharātro 'staṃgamanaṃ madhyānha udayaḥ sakṛta //",
    "SA01vakobhku:vakk_3.61_0": "prāvṛṇmāse dvitīye 'ntyanavamyāṃ vardhate niśā /",
    "SA01vakobhku:vakk_3.61_1": "hemantānāṃ caturthe tu hīyate aharviparyayāt //",
    "SA01vakobhku:vakk_3.62_0": "lavaśo rātryaharvṛddhī dakṣiṇottarage ravau /",
    "SA01vakobhku:vakk_3.62_1": "svacchāyayārkasāmīpyādvikalendusamīkṣaṇam //",
    "SA01vakobhku:vakk_3.63_0": "pariṣaṇḍāścatasro 'sya daśasāhasrikāntarāḥ /",
    "SA01vakobhku:vakk_3.63_1": "ṣoḍaśāṣṭau sahasrāṇi catvāri dve ca nirgatāḥ //",
    "SA01vakobhku:vakk_3.64_0": "karoṭapāṇayastāsu mālādhārāssadāmadāḥ /",
    "SA01vakobhku:vakk_3.64_1": "mahārājikadevāśca parvateṣvapi saptasu //",
    "SA01vakobhku:vakk_3.65_0": "merumūrdhni trayastriṃśāḥ sa cāśītisahasradik /",
    "SA01vakobhku:vakk_3.65_1": "vidikṣu kūṭāścatvāra uṣitā vajrapāṇibhiḥ //",
    "SA01vakobhku:vakk_3.66_0": "madhye sārdhadvisāhasrapārśvamadhyardhayojanam /",
    "SA01vakobhku:vakk_3.66_1": "puraṃ sudarśanaṃ nāma haimaṃ citratalaṃ mṛdu //",
    "SA01vakobhku:vakk_3.67_0": "sārdhadviśatapārśvo 'tra vaijayantaḥ bahiḥ punaḥ /",
    "SA01vakobhku:vakk_3.67_1": "taccaitrarathapāruṣyamiśranandanabhūṣitam //",
    "SA01vakobhku:vakk_3.68_0": "viṃśatyantaritānyeṣāṃ subhūmīni caturdiśam /",
    "SA01vakobhku:vakk_3.68_1": "pūrvottare pārijātaḥ sudharmā dakṣiṇāvare //",
    "SA01vakobhku:vakk_3.69_0": "tata ūrdhva vimāneṣu devāḥ kāmabhujastu ṣaṭ /",
    "SA01vakobhku:vakk_3.69_1": "dvaṃdvāliṃṅganapāṇyāptivasitekṣitamaithunāḥ //",
    "SA01vakobhku:vakk_3.70_0": "pañcavarṣopamo yāvat daśavarṣopamaḥ śiśuḥ /",
    "SA01vakobhku:vakk_3.70_1": "saṃbhavatyeṣu saṃpūrṇāḥ savastrāścaiva rūpiṇaḥ //",
    "SA01vakobhku:vakk_3.71_0": "kāmopapattayastistraḥ kāmadevāḥ samānuṣāḥ /",
    "SA01vakobhku:vakk_3.71_1": "sukhopapattayastistro navatridhyānabhūmayaḥ //",
    "SA01vakobhku:vakk_3.72_0": "sthānāt sthānadadho yāvattāvadūrdhvaṃ tatastataḥ /",
    "SA01vakobhku:vakk_3.72_1": "nordhva darśanamastyeṣāmanyatrarddhiparāśrayāt //",
    "SA01vakobhku:vakk_3.73_0": "caturdvīpakacandrārkamerukāmadivaukasām /",
    "SA01vakobhku:vakk_3.73_1": "brahmalokasahasraṃ ca sāhasraścūḍiko mataḥ //",
    "SA01vakobhku:vakk_3.74_0": "tatsahasraṃ dvisāhasro lokadhātustu madhyamaḥ /",
    "SA01vakobhku:vakk_3.74_1": "tatsahasraṃ trisāhasraḥ samasaṃvartasaṃbhavaḥ //",
    "SA01vakobhku:vakk_3.75_0": "jāmbūdvīpāḥ pramāṇena catuḥsārdhatrihastakāḥ /",
    "SA01vakobhku:vakk_3.75_1": "dviguṇottaravṛddhayā tu purvagodottarāvhayāḥ //",
    "SA01vakobhku:vakk_3.76_0": "pādabṛddhayā tanuryāva tsārdhakrośo divaukasām /",
    "SA01vakobhku:vakk_3.76_1": "kāmināṃ rūpiṇāṃ tvādau yojanārdhaṃ tataḥ param //",
    "SA01vakobhku:vakk_3.77_0": "ardhārdhavṛddhi ūrdhva tu parīttābhebhya āśrayaḥ /",
    "SA01vakobhku:vakk_3.77_1": "dviguṇadviguṇā hitvānabhrakebhya striyojanam //",
    "SA01vakobhku:vakk_3.78_0": "sahasrāmāyuḥ kuruṣu dvayorardhārdhavarjitam /",
    "SA01vakobhku:vakk_3.78_1": "ihāniyatam ante tu daśābdāḥ ādito 'mitam //",
    "SA01vakobhku:vakk_3.79_0": "nṛṇāṃ varṣāṇi pañcāśadahorātro divaukasām /",
    "SA01vakobhku:vakk_3.79_1": "kāme 'dharāṇāṃ tenāyuḥ pañcavarṣaśatāni tu //",
    "SA01vakobhku:vakk_3.80_0": "dviguṇottaramurdhvānāmubhayaṃ rūpiṇāṃ punaḥ /",
    "SA01vakobhku:vakk_3.80_1": "nāstyahorātramāyustu kalpaiḥ svāśrayasaṃmitaiḥ //",
    "SA01vakobhku:vakk_3.81_0": "ārūpye viṃśatiḥ kalpasahasrāṇya dhikādhikam /",
    "SA01vakobhku:vakk_3.81_1": "mahākalpaḥ parīttābhāt prabhṛtyadharmadhastataḥ //",
    "SA01vakobhku:vakk_3.82_0": "kāmedevāyuṣā tulyā ahorātrā yathākramam /",
    "SA01vakobhku:vakk_3.82_1": "saṃjīvādiṣu ṣaṭsu āyustaisteṣāṃ kāmadevavat //",
    "SA01vakobhku:vakk_3.83_0": "ardhaṃ pratāpane avīcāvantaḥkalpaṃ paraṃ punaḥ /",
    "SA01vakobhku:vakk_3.83_1": "kalpaṃ tiraścāṃ pretānāṃ māsānhā śatapañcakam //",
    "SA01vakobhku:vakk_3.84_0": "vāhādvarṣaśatenaikatiloddhārakṣayāyuṣaḥ /",
    "SA01vakobhku:vakk_3.84_1": "arvudā dviṃśatiguṇaprativṛddhayāyuṣaḥ pare //",
    "SA01vakobhku:vakk_3.85_0": "kurubāhyo 'ntarāmṛtyuḥ paramāṇvakṣarakṣaṇāḥ /",
    "SA01vakobhku:vakk_3.85_1": "rūpanāmādhvaparyantāḥ paramāṇuraṇustathā //",
    "SA01vakobhku:vakk_3.86_0": "lohāpśaśā vigocchidrarajolikṣāstadudbhavāḥ /",
    "SA01vakobhku:vakk_3.86_1": "yavastathāṅgulīparva jñeyaṃ saptaguṇottaram //",
    "SA01vakobhku:vakk_3.87_0": "caturviśatiraṅgulyo hasto hastacatuṣṭayam /",
    "SA01vakobhku:vakk_3.87_1": "dhanuḥ pañcaśatānyeṣāṃ krośo raṇyaṃ ca tanmatam //",
    "SA01vakobhku:vakk_3.88_0": "te 'ṣṭau yojanamityāhuḥ viṃśaṃ kṣaṇaśataṃ punaḥ /",
    "SA01vakobhku:vakk_3.88_1": "tatkṣaṇaḥ te punaḥ ṣaṣṭirlavaḥ triṃśad guṇottarāḥ //",
    "SA01vakobhku:vakk_3.89_0": "trayo muhūrttāhorātramāsāḥ dvādaśamāsakaḥ /",
    "SA01vakobhku:vakk_3.89_1": "saṃvatsaraḥ sonarātraḥ kalpo bahuvidhaḥ smṛtaḥ //",
    "SA01vakobhku:vakk_3.90_0": "saṃvarttakalpo narakasaṃbhavāt bhājanakṣayaḥ /",
    "SA01vakobhku:vakk_3.90_1": "vivartakalpaḥ prāgvāyoryāvannaraka saṃbhavaḥ //",
    "SA01vakobhku:vakk_3.91_0": "antaḥ kalpo 'mitāt yavaddaśavarṣāyuṣaḥ tataḥ /",
    "SA01vakobhku:vakk_3.91_1": "utkarṣā apakarṣāśca kalpā aṣṭā daśāpare //",
    "SA01vakobhku:vakk_3.92_0": "utkarṣa ekaḥ te 'śītisahasrādyāvadāyuṣaḥ /",
    "SA01vakobhku:vakk_3.92_1": "iti loko vivṛtto 'yaṃ kalpāṃstiṣṭhati viṃśatim //",
    "SA01vakobhku:vakk_3.93_0": "vivartate 'tha saṃvṛtta āste saṃvartate samam /",
    "SA01vakobhku:vakk_3.93_1": "te hyaśītirmahākalpaḥ tadasaṃkhyatrayodbhavam //",
    "SA01vakobhku:vakk_3.94_0": "buddhatvam apakarṣe hi śatādyāvattadudbhavaḥ /",
    "SA01vakobhku:vakk_3.94_1": "dvayoḥ pratyekabuddhānāṃ khaḍgaḥ kalpaśatānvayaḥ //",
    "SA01vakobhku:vakk_3.95_0": "cakravartisamutpattirnādho 'śītisahasrakāt /",
    "SA01vakobhku:vakk_3.95_1": "suvarṇarūpyatāmrāyaścakriṇaḥ te 'dharakramāt //",
    "SA01vakobhku:vakk_3.96_0": "ekadvitricaturdvīpāḥ na ca dvau saha buddhavat /",
    "SA01vakobhku:vakk_3.96_1": "pratyudyānasvayaṃyāna kalahāstrajitaḥ avadhāḥ //",
    "SA01vakobhku:vakk_3.97_0": "deśasthottaptapūrṇatvairlakṣaṇātiśayo muneḥ /",
    "SA01vakobhku:vakk_3.97_1": "prāgāsan rūpivat sattvāḥ rasarāgāttataḥ śanaiḥ //",
    "SA01vakobhku:vakk_3.98_0": "ālasyātsaṃnidhiṃ kṛtvā sāgrahaiḥ kṣetrapo bhṛtaḥ /",
    "SA01vakobhku:vakk_3.98_1": "tataḥ karmapathādhikyādapahrāse daśāyuṣaḥ //",
    "SA01vakobhku:vakk_3.99_0": "kalpasya śastrarogābhyāṃ durbhikṣeṇa ca nirgamaḥ /",
    "SA01vakobhku:vakk_3.99_1": "divasān sapta māsāṃśca varṣāṇi ca yathākramam //",
    "SA01vakobhku:vakk_3.100_0": "saṃvartanyaḥ punastistro bhavantyagnyambuvāyubhiḥ /",
    "SA01vakobhku:vakk_3.100_1": "dhyānatrayaṃ dvitīyādi śīrṣa tāsāṃ yathākramam //",
    "SA01vakobhku:vakk_3.101_0": "tadapakṣālasādharmyāt na caturthe 'styaniñjanāt /",
    "SA01vakobhku:vakk_3.101_1": "na nityaṃ saha sattvena tadvimānodayavyayāt //",
    "SA01vakobhku:vakk_3.102_0": "saptāgninā adbhirekā evaṃ gate 'dbhiḥ saptake punaḥ /",
    "SA01vakobhku:vakk_3.102_1": "tejasā saptakaḥ paścādvāyusaṃvartanī tataḥ //",
    "SA01vakobhku:10_0": "abhidharmakośabhāṣye lokanirdeśo nāma tṛtīyaṃ kośasthānam samāptamiti /",
    "SA01vakobhku:11_0": "śrīlāmāvākasya yadatra puṇyam /",
    "SA01vakobhku:12_0": "caturthaṃ kośasthānam",
    "SA01vakobhku:13_0": "oṃ namo buddhāya /",
    "SA01vakobhku:vakk_4.1_0": "karmajaṃ lokavaicitryaṃ cetanā tatkṛtaṃ ca tat /",
    "SA01vakobhku:vakk_4.1_1": "cetanā mānasaṃ karma tajjaṃ vākkāyakarmaṇī //",
    "SA01vakobhku:vakk_4.2_0": "te tu vijñaptyavijñaptī kāyavijñaptiriṣyate /",
    "SA01vakobhku:vakk_4.2_1": "saṃsthānaṃ na gatiryasmātsaṃskṛtaṃ kṣaṇikaṃ vyayāt //",
    "SA01vakobhku:vakk_4.3_0": "na kasyacidahetoḥ syāt hetuḥ syācca vināśakaḥ /",
    "SA01vakobhku:vakk_4.3_1": "dvigrāhyaṃ syāt na cāṇau tat vāgvijñaptistu vāgdhvaniḥ //",
    "SA01vakobhku:vakk_4.4_0": "trividhāmalarūpoktivṛddhayakurvatpathādibhiḥ /",
    "SA01vakobhku:vakk_4.4_1": "kṣaṇādūrdhvamavijñaptiḥ kāmāptātītabhūtajā //",
    "SA01vakobhku:vakk_4.5_0": "svāni bhūtānyupādāya kāyavākkarma sāsravam /",
    "SA01vakobhku:vakk_4.5_1": "anāsravaṃ yatra jātaḥ avijñaptiranupāttikā //",
    "SA01vakobhku:vakk_4.6_0": "naiḥṣyandikī ca sattvākhyā niṣyandopāttabhūtajā /",
    "SA01vakobhku:vakk_4.6_1": "samādhijau pacayikānupāttābhinnabhūtajā //",
    "SA01vakobhku:vakk_4.7_0": "nāvyākṛtāstyavijñaptiḥ tridhānvyat aśubhaṃ punaḥ /",
    "SA01vakobhku:vakk_4.7_1": "kāme rūpe 'pyavijñaptiḥ vijñaptiḥ savicārayoḥ //",
    "SA01vakobhku:vakk_4.8_0": "kāme 'pi nivṛtā nāsti samutthānamasadyataḥ /",
    "SA01vakobhku:vakk_4.8_1": "paramārthaśubho mokṣaḥ svato mūlahyrapatrapāḥ //",
    "SA01vakobhku:vakk_4.9_0": "saṃprayogeṇa tadyuktāḥ samutthā nāt kriyādayaḥ /",
    "SA01vakobhku:vakk_4.9_1": "viparyayeṇākuśalaṃ paramāvyākṛte dhruve //",
    "SA01vakobhku:vakk_4.10_0": "samutthānaṃ dvidhā hetutatkṣaṇotthānasaṃjñitam /",
    "SA01vakobhku:vakk_4.10_1": "pravartakaṃ tayorādyaṃ dvitīyamanuvartakam //",
    "SA01vakobhku:vakk_4.11_0": "pravartakaṃ dṛṣṭiheyaṃ vijñānam ubhayaṃ punaḥ /",
    "SA01vakobhku:vakk_4.11_1": "mānasaṃ bhāvanāheyaṃ pañcakaṃ tvanuvartakam //",
    "SA01vakobhku:vakk_4.12_0": "pravartake śubhādau hi syāttridhāpyanuvartakam /",
    "SA01vakobhku:vakk_4.12_1": "tulyaṃ muneḥ śubhaṃ yāvat nobhayaṃ tu vipākajam //",
    "SA01vakobhku:vakk_4.13_0": "avijñaptistridhā jñeyā saṃvarāsaṃvaretarā /",
    "SA01vakobhku:vakk_4.13_1": "saṃvaraḥ prātimokṣākhyo dhyānajo 'nāsravastathā //",
    "SA01vakobhku:vakk_4.14_0": "aṣṭadhā prātimokṣākhyaḥ dravyatastu caturvidhaḥ /",
    "SA01vakobhku:vakk_4.14_1": "liṅgato nāmasaṃcārāt pṛthak te cāvirodhinaḥ //",
    "SA01vakobhku:vakk_4.15_0": "pañcāṣṭadaśasarvebhyo varjyebhyo viratigrahāt /",
    "SA01vakobhku:vakk_4.15_1": "upāsakopavāsasthaśramaṇoddeśabhikṣutā //",
    "SA01vakobhku:vakk_4.16_0": "śīlaṃ sucaritaṃ karma saṃvaraścocyate punaḥ /",
    "SA01vakobhku:vakk_4.16_1": "ādye vijñaptyavijñapto prātimokṣakriyāpathaḥ //",
    "SA01vakobhku:vakk_4.17_0": "prātimokṣānvitā aṣṭau dhyānajena tadanvitaḥ /",
    "SA01vakobhku:vakk_4.17_1": "anāsraveṇāryasattvāḥ antyau cittānuvartinau //",
    "SA01vakobhku:vakk_4.18_0": "anāgamye prahāṇākhyau tāvānantaryamārgajau /",
    "SA01vakobhku:vakk_4.18_1": "saṃprajñānasmṛtī dve tu manaindriyasaṃvarau //",
    "SA01vakobhku:vakk_4.19_0": "prātimokṣasthito nityamatyāgā dvartamānayā /",
    "SA01vakobhku:vakk_4.19_1": "avijñaptyānvitaḥ pūrvāt kṣaṇādūrdhvamatītayā //",
    "SA01vakobhku:vakk_4.20_0": "tathaivāsaṃvarastho 'pi dhyānasaṃvaravān sadā /",
    "SA01vakobhku:vakk_4.20_1": "atītājātayā āryastu prathame nābhyatītayā //",
    "SA01vakobhku:vakk_4.21_0": "samāhītāryamārgasthau tau yuktau vartamānayā /",
    "SA01vakobhku:vakk_4.21_1": "madhyasthasyāsti cedādau madhyayā ūrdhvaṃ dvikālayā //",
    "SA01vakobhku:vakk_4.22_0": "asaṃvarasthaḥ śubhayāśubhayā saṃvare sthitaḥ /",
    "SA01vakobhku:vakk_4.22_1": "avijñaptyānvito yāvat prasādakleśavegavān //",
    "SA01vakobhku:vakk_4.23_0": "vijñaptyā tu punaḥ sarve kurvanto madhyayānvitāḥ /",
    "SA01vakobhku:vakk_4.23_1": "atītayā kṣaṇādūrdhvamātyāgāt nāstyajātayā //",
    "SA01vakobhku:vakk_4.24_0": "nivṛtānivṛtābhyāṃ ca nātītābhyāṃ samanvitaḥ /",
    "SA01vakobhku:vakk_4.24_1": "asaṃvaro duścaritaṃ dauḥśīlyaṃ karma tatpathaḥ //",
    "SA01vakobhku:vakk_4.25_0": "vijñaptyaivānvitaḥ kurvanmadhyastho mṛducetanaḥ /",
    "SA01vakobhku:vakk_4.25_1": "tyaktānutpannavijñaptiravijñaptyāryapudgalaḥ //",
    "SA01vakobhku:vakk_4.26_0": "dhyānajo dhyānabhūmyaiva labhyate anāsravastayā /",
    "SA01vakobhku:vakk_4.26_1": "āryayā prātimokṣākhyaḥ paravijñapanādibhiḥ //",
    "SA01vakobhku:vakk_4.27_0": "yāvajjīvaṃ samādānamahorātraṃ ca saṃvṛteḥ /",
    "SA01vakobhku:vakk_4.27_1": "nāsaṃvaro 'styahorātraṃ na kilaivaṃ pragṛhyate //",
    "SA01vakobhku:vakk_4.28_0": "kālyaṃ grāhyo 'nyato nīcaiḥ sthitenoktānuvāditā /",
    "SA01vakobhku:vakk_4.28_1": "upavāsaḥ samagrāṅgo nirbhūṣeṇāniśākṣayāt //",
    "SA01vakobhku:vakk_4.29_0": "śīlāṅgānyapramādāṅgaṃ vratāṅgāni yathākramam /",
    "SA01vakobhku:vakk_4.29_1": "catvāryekaṃ tathā trīṇi smṛtināśo madaśca taiḥ //",
    "SA01vakobhku:vakk_4.30_0": "anyasyāpyupavāso 'sti śaraṇaṃ tvagatasya na /",
    "SA01vakobhku:vakk_4.30_1": "upāsakatvopagamātsaṃvṛt uktistu bhikṣuvat //",
    "SA01vakobhku:vakk_4.31_0": "sarve cet saṃvṛtā ekadeśakāryādayaḥ katham /",
    "SA01vakobhku:vakk_4.31_1": "tatpalanāt kila proktāḥ mṛdvāditvaṃ yathā manaḥ //",
    "SA01vakobhku:vakk_4.32_0": "buddhasaṃghakarāndharmānaśaikṣānubhayāṃśca saḥ /",
    "SA01vakobhku:vakk_4.32_1": "nirvāṇaṃ ceti śaraṇaṃ yo yāti śaraṇatrayam //",
    "SA01vakobhku:vakk_4.33_0": "mithyācārātigarhyatvātsaukaryādākriyāptitaḥ /",
    "SA01vakobhku:vakk_4.33_1": "yathābhyupagamaṃ lābhaḥ saṃvarasya na saṃtate //",
    "SA01vakobhku:vakk_4.34_0": "mṛṣāvādaprasaṅgācca sarvaśikṣāvyatikrame /",
    "SA01vakobhku:vakk_4.34_1": "pratikṣepaṇasāvadyānmadyādeva anyuguptaye //",
    "SA01vakobhku:vakk_4.35_0": "sarvobhayebhyaḥ kāmāpto vartamānebhya āpyate /",
    "SA01vakobhku:vakk_4.35_1": "maulebhyaḥ sarvakālebhyo dhyānānāsrava saṃvarau //",
    "SA01vakobhku:vakk_4.36_0": "saṃvaraḥ sarvasattvebhyo vibhāṣā tvaṅgakāraṇaiḥ /",
    "SA01vakobhku:vakk_4.36_1": "asaṃvarastu sarvebhyaḥ sarvāṅgebhyo na kāraṇaiḥ //",
    "SA01vakobhku:vakk_4.37_0": "asaṃvarasya kriyayā lābho 'bhyupagamena vā /",
    "SA01vakobhku:vakk_4.37_1": "śeṣāvijñaptilābhastu kṣetrādānādarehanāt //",
    "SA01vakobhku:vakk_4.38_0": "prātimokṣadamatyāgaḥ śikṣānikṣepaṇāccyuteḥ /",
    "SA01vakobhku:vakk_4.38_1": "ubhayavyañjanotpattermūlacchedānniśātyayāt //",
    "SA01vakobhku:vakk_4.39_0": "patanīyena cetyeke saddharmāntadhito 'pare /",
    "SA01vakobhku:vakk_4.39_1": "dhanarṇavattu kāśmīrairāpannasyeṣyate dvayam //",
    "SA01vakobhku:vakk_4.40_0": "bhūmisaṃcārahānibhyāṃ dhyānāptaṃ tyajyate śubham /",
    "SA01vakobhku:vakk_4.40_1": "tathārūpyāptamāryaṃ tu phalāptyuttaptihānibhiḥ //",
    "SA01vakobhku:vakk_4.41_0": "asaṃvaraḥ saṃvarāptimṛtyudvivyañjanodayaiḥ /",
    "SA01vakobhku:vakk_4.41_1": "vegādānakriyārthāyurmūlacchedaistu madhyamā //",
    "SA01vakobhku:vakk_4.42_0": "kāmāptaṃ kuśalārūpaṃ mūlacchedordhvajanmataḥ /",
    "SA01vakobhku:vakk_4.42_1": "pratipakṣodayāt kliṣṭamarūpaṃ tu vihīyate //",
    "SA01vakobhku:vakk_4.43_0": "nṛṇāmasaṃvaro hitvā śaṇḍha paṇḍadvidhākṛtīn /",
    "SA01vakobhku:vakk_4.43_1": "kurūṃśca saṃvaro 'pyevaṃ devānāṃ ca nṛṇāṃ trayaḥ //",
    "SA01vakobhku:vakk_4.44_0": "kāmarūpajadevānāṃ dhyānajaḥ anāsravaḥ punaḥ /",
    "SA01vakobhku:vakk_4.44_1": "dhyānāntarāsaṃjñisattvavarjyānāmapyarūpiṇām //",
    "SA01vakobhku:vakk_4.45_0": "kṣemākṣemetaratkarma kuśalākuśaletarat /",
    "SA01vakobhku:vakk_4.45_1": "puṇyāpuṇyamaniñjaṃ ca sukhevedyādi ca trayam //",
    "SA01vakobhku:vakk_4.46_0": "kāmadhātau śubhaṃ karma puṇyamāneñjamūrdhvajam /",
    "SA01vakobhku:vakk_4.46_1": "tadbhūmiṣu yataḥ karmavipākaṃ prati neñjati //",
    "SA01vakobhku:vakk_4.47_0": "sukhavedyaṃ śubhaṃ dhyānādātṛtīyāt ataḥ param /",
    "SA01vakobhku:vakk_4.47_1": "aduḥkhāsukhavedyaṃ tu duḥkhavedyamihāśubham //",
    "SA01vakobhku:vakk_4.48_0": "adho 'pi madhyamastyeke dhyānāntaravipākataḥ /",
    "SA01vakobhku:vakk_4.48_1": "apūrvācaramaḥ pākastrayāṇāṃ ceṣyate yataḥ //",
    "SA01vakobhku:vakk_4.49_0": "svabhāvasaṃprayogābhyāmālambanavipākataḥ /",
    "SA01vakobhku:vakk_4.49_1": "saṃmukhībhāvataśceti pañcadhā vedanīyatā //",
    "SA01vakobhku:vakk_4.50_0": "niyatāniyataṃ tacca niyataṃ trividhaṃ punaḥ /",
    "SA01vakobhku:vakk_4.50_1": "dṛṣṭadharmādivedyatvāt pañcadhā karma kecana //",
    "SA01vakobhku:vakk_4.51_0": "catuṣkoṭikamityanye nikāyākṣepaṇaṃ tribhiḥ /",
    "SA01vakobhku:vakk_4.51_1": "sarvatra caturākṣepaḥ śubhasya narake tridhā //",
    "SA01vakobhku:vakk_4.52_0": "yadviraktaḥ sthiro bālastatra notpadyavedyakṛt /",
    "SA01vakobhku:vakk_4.52_1": "nānyavedyakṛdapyāryaḥ kāme 'gre vāsthiro 'pi na //",
    "SA01vakobhku:vakk_4.53_0": "dvāviṃśatividhaṃ kāmeṣvākṣipatyantarābhavaḥ /",
    "SA01vakobhku:vakk_4.53_1": "dṛṣṭadharmaphalaṃ tacca nikāyo hyeka eva saḥ //",
    "SA01vakobhku:vakk_4.54_0": "tīvrakleśaprasādena sātatyena ca yatkṛtam /",
    "SA01vakobhku:vakk_4.54_1": "guṇakṣetre ca niyataṃ tatpitrorghātakaṃ ca yat //",
    "SA01vakobhku:vakk_4.55_0": "dṛṣṭadharmaphalaṃ karma kṣetrāśayaviśeṣataḥ /",
    "SA01vakobhku:vakk_4.55_1": "tadbhūmyatyantavairāgyāt vipāke niyataṃ hi yat //",
    "SA01vakobhku:vakk_4.56_0": "ye nirodhāraṇāmaitrīdarśanārhatphalotthitāḥ /",
    "SA01vakobhku:vakk_4.56_1": "teṣu kārāpakārāsya phalaṃ sadyo 'nubhūyate //",
    "SA01vakobhku:vakk_4.57_0": "kuśalasyāvitarkasya karmaṇo vedanā matā /",
    "SA01vakobhku:vakk_4.57_1": "vipākaścaitasikyeva kāyikyevāśubhasya tu //",
    "SA01vakobhku:vakk_4.58_0": "cittakṣepo manaścitte sa ca karmavipākajaḥ /",
    "SA01vakobhku:vakk_4.58_1": "bhayopaghātavaiṣamyaśokaiśca akurukāminām //",
    "SA01vakobhku:vakk_4.59_0": "vaṅkadoṣakaṣāyoktiḥ śāṭhyadveṣajarāgaje /",
    "SA01vakobhku:vakk_4.59_1": "kṛṣṇaśuklādibhedena punaḥ karma caturvidham //",
    "SA01vakobhku:vakk_4.60_0": "aśubhaṃ rūpakāmāptaṃ śubhaṃ caiva yathākramam /",
    "SA01vakobhku:vakk_4.60_1": "kṛṣṇaśuklobhayaṃ karma tatkṣayāya nirāsravam //",
    "SA01vakobhku:vakk_4.61_0": "dharmakṣāntiṣu vairāgye cānantaryapathāṣṭake /",
    "SA01vakobhku:vakk_4.61_1": "yā cetanā dvādaśadhā karma kṛṣṇakṣayāya tat //",
    "SA01vakobhku:vakk_4.62_0": "navame cetanā yā sā kṛṣṇaśuklakṣayāya ca /",
    "SA01vakobhku:vakk_4.62_1": "śuklasya dhyānavairāgyeṣvantyānantaryamārgajā //",
    "SA01vakobhku:vakk_4.63_0": "anye narakavedyānyakāmavedyaṃ dvayaṃ viduḥ /",
    "SA01vakobhku:vakk_4.63_1": "dṛgdheyaṃ kṛṣṇamanye anyatkṛṣṇaśuklaṃ tu kāmajam //",
    "SA01vakobhku:vakk_4.64_0": "aśaikṣaṃ kāyavākkarma manaścaiva yathākramam /",
    "SA01vakobhku:vakk_4.64_1": "maunatrayam tridhā śaucaṃ sarva sucaritatrayam //",
    "SA01vakobhku:vakk_4.65_0": "aśubhaṃ kāyakarmādi mataṃ duścarita trayam /",
    "SA01vakobhku:vakk_4.65_1": "akarmāpi tvabhidhyādimanoduścaritaṃ tridhā //",
    "SA01vakobhku:vakk_4.66_0": "viparyayātsucaritam tadaudārikasaṃgrahāt /",
    "SA01vakobhku:vakk_4.66_1": "daśa karmapathā uktā yathāyogaṃ śubhāśubhāḥ //",
    "SA01vakobhku:vakk_4.67_0": "aśubhāḥ ṣaḍavijñaptiḥ dvidhaikaḥ te 'pi kurvataḥ /",
    "SA01vakobhku:vakk_4.67_1": "dvividhāḥ sapta kuśalāḥ avijñaptiḥ samādhijāḥ //",
    "SA01vakobhku:vakk_4.68_0": "sāmantakāstu vijñaptiḥ avijñaptirbhavenna vā /",
    "SA01vakobhku:vakk_4.68_1": "viparyayeṇa pṛṣṭhāni prayogastu trimūlajaḥ //",
    "SA01vakobhku:vakk_4.69_0": "tadanantarasaṃbhūterabhidhyādyāstrimūlajāḥ /",
    "SA01vakobhku:vakk_4.69_1": "kuśalāḥ saprayogāntā alobhadveṣamohajāḥ //",
    "SA01vakobhku:vakk_4.70_0": "vadhavyāpādapāruṣyaniṣṭhā dveṣeṇa lobhataḥ /",
    "SA01vakobhku:vakk_4.70_1": "parastrīgamanābhidhyādattādānasamāpanam //",
    "SA01vakobhku:vakk_4.71_0": "mithyādṛṣṭestu mohena śeṣāṇāṃ tribhiriṣyate /",
    "SA01vakobhku:vakk_4.71_1": "sattvabhogāvadhiṣṭhānaṃ nāmarūpaṃ ca nāma ca //",
    "SA01vakobhku:vakk_4.72_0": "samaṃ prāk ca mṛtasyāsti na maulaḥ anyāśrayodayāt /",
    "SA01vakobhku:vakk_4.72_1": "senādiṣvekakāryatvāt sarve karttṛvadanvitāḥ //",
    "SA01vakobhku:vakk_4.73_0": "prāṇātipātaḥ saṃcintya parasyābhrāntimāraṇam /",
    "SA01vakobhku:vakk_4.73_1": "adattādānamanyasvasvīkriyā balacauryataḥ //",
    "SA01vakobhku:vakk_4.74_0": "agamyagamanaṃ kāmamithyācāraścaturvidhaḥ /",
    "SA01vakobhku:vakk_4.74_1": "anyathāsaṃjñino vākyamarthābhijñe mṛṣāvacaḥ //",
    "SA01vakobhku:vakk_4.75_0": "cakṣuḥ śrotamanaścittairanubhūtaṃ tribhiśca yat /",
    "SA01vakobhku:vakk_4.75_1": "taddaṣṭaśrutavijñātaṃ mataṃ coktaṃ yathākramam //",
    "SA01vakobhku:vakk_4.76_0": "paiśunyaṃ kliṣṭacittasya vacanaṃ parabhedane /",
    "SA01vakobhku:vakk_4.76_1": "pārūṣyamapriyaṃ sarva kliṣṭaṃ bhinna pralāpitā //",
    "SA01vakobhku:vakk_4.77_0": "ato 'nyat kliṣṭamityanye lapanāgītanāṭyavat /",
    "SA01vakobhku:vakk_4.77_1": "kuśāstavacca abhidhyā tu parasvaviṣamaspṛhā //",
    "SA01vakobhku:vakk_4.78_0": "vyāpādaḥ sattvavidveṣaḥ nāstidṛṣṭiḥ śubhāśubhe /",
    "SA01vakobhku:vakk_4.78_1": "mithyādṛṣṭiḥ trayo hyatra panthānaḥ sapta karma ca //",
    "SA01vakobhku:vakk_4.79_0": "mūlacchedastvasaddṛṣṭayā kāmāptotpattilābhinām /",
    "SA01vakobhku:vakk_4.79_1": "phalahetvapavādinyā sarvathā kramaśaḥ nṛṣu //",
    "SA01vakobhku:vakk_4.80_0": "chinatti strī pumān dṛṣṭicaritaḥ so 'samanvayaḥ /",
    "SA01vakobhku:vakk_4.80_1": "saṃdhiḥ kāṅkṣāstidṛṣṭibhyāṃ nehānantaryakāriṇaḥ //",
    "SA01vakobhku:vakk_4.81_0": "yugapadyāvadaṣṭābhiraśubhaiḥ saha vartate /",
    "SA01vakobhku:vakk_4.81_1": "cetanā daśabhiryāvacchubhaiḥ naikāṣṭapañcabhiḥ //",
    "SA01vakobhku:vakk_4.82_0": "bhinnapralāpapārūṣyavyāpādā narake dvidhā /",
    "SA01vakobhku:vakk_4.82_1": "samanvāgamato 'bhidhyāmithyādṛṣṭī kurau trayaḥ //",
    "SA01vakobhku:vakk_4.83_0": "saptamaḥ svayamapyatra kāme 'nyatra daśāśubhāḥ /",
    "SA01vakobhku:vakk_4.83_1": "śubhāstrayastu sarvatra saṃmukhībhāvalābhataḥ //",
    "SA01vakobhku:vakk_4.84_0": "ārūpyāsaṃjñisattveṣu lābhataḥ sapta śeṣite /",
    "SA01vakobhku:vakk_4.84_1": "saṃmukhībhāvataścāpi hitvā sanarakān kurūn //",
    "SA01vakobhku:vakk_4.85_0": "sarve 'dhipatiniṣyandavipākaphaladā matāḥ /",
    "SA01vakobhku:vakk_4.85_1": "duḥkhanānmāraṇādojonāśanāttrividhaṃ phalam //",
    "SA01vakobhku:vakk_4.86_0": "lobhajaṃ kāyavākkarma mithyājīvaḥ pṛthak kṛtaḥ /",
    "SA01vakobhku:vakk_4.86_1": "duḥśodhatvāt pariṣkāralobhotthaṃ cet na sūtrataḥ //",
    "SA01vakobhku:vakk_4.87_0": "prahāṇamārge samale saphalaṃ karma pañcabhiḥ /",
    "SA01vakobhku:vakk_4.87_1": "caturbhiramale anyacca sāsravaṃ yacchubhāśubham //",
    "SA01vakobhku:vakk_4.88_0": "anāsravaṃ punaḥ śeṣaṃ tribhiravyākṛtaṃ ca yat /",
    "SA01vakobhku:vakk_4.88_1": "catvāri dve tathā trīṇi kuśalasya śubhādayaḥ //",
    "SA01vakobhku:vakk_4.89_0": "aśubhasya śubhādyā dve trīṇi catvāryanukramam /",
    "SA01vakobhku:vakk_4.89_1": "avyākṛtasya dve trīṇi trīṇī caite śubhādayaḥ //",
    "SA01vakobhku:vakk_4.90_0": "sarve 'tītasya catvāri madhyamasyāpyanāgatāḥ /",
    "SA01vakobhku:vakk_4.90_1": "madhyamā dve ajātasya phalāni trīṇyanāgatāḥ //",
    "SA01vakobhku:vakk_4.91_0": "svabhūmidharmāścatvāri trīṇi dve vānyabhūmikāḥ /",
    "SA01vakobhku:vakk_4.91_1": "śaikṣasya trīṇi śaikṣādyāḥ aśaikṣasya tu karmaṇaḥ //",
    "SA01vakobhku:vakk_4.92_0": "dharmāḥ śaikṣādikā ekaṃ phalaṃ trīṇyapi ca dvayam /",
    "SA01vakobhku:vakk_4.92_1": "tābhyāmanyasya śaikṣādyā dve dve pañca phalāni ca //",
    "SA01vakobhku:vakk_4.93_0": "trīṇi catvāri caikaṃ ca dṛggheyasya tadādayaḥ /",
    "SA01vakobhku:vakk_4.93_1": "te dve catvāryatha trīṇi bhāvanāheyakarmaṇaḥ //",
    "SA01vakobhku:vakk_4.94_0": "apraheyasya te tvekaṃ dve catvāri yathākramam /",
    "SA01vakobhku:vakk_4.94_1": "ayogavihitaṃ kliṣṭaṃ vidhibhraṣṭaṃ ca kecana //",
    "SA01vakobhku:vakk_4.95_0": "ekaṃ janmākṣipatyekam anekaṃ paripūrakam /",
    "SA01vakobhku:vakk_4.95_1": "nākṣepike samāpattī acitte prāptayo na ca //",
    "SA01vakobhku:vakk_4.96_0": "ānantaryāṇi karmāṇi tīvrakleśo 'tha durgatiḥ /",
    "SA01vakobhku:vakk_4.96_1": "kauravāsaṃjñittvāśca matamāvaraṇatrayam //",
    "SA01vakobhku:vakk_4.97_0": "triṣu dvipeṣvānantarya śaṇḍhā dīnāṃ tu neṣyate /",
    "SA01vakobhku:vakk_4.97_1": "alpopakārālajjitvāt śeṣe gatiṣu pañcasu //",
    "SA01vakobhku:vakk_4.98_0": "saṃghabhedastvasāmagrīsvabhāvo viprayuktakaḥ /",
    "SA01vakobhku:vakk_4.98_1": "akliṣṭāvyākṛto dharmaḥ saṃghastena samanvitaḥ //",
    "SA01vakobhku:vakk_4.99_0": "tadavadya mṛṣāvādastena bhettā samanvitaḥ /",
    "SA01vakobhku:vakk_4.99_1": "avīcau pacyate kalpam adhikairadhikā rujaḥ //",
    "SA01vakobhku:vakk_4.100_0": "bhikṣurdṛk carito vṛttī bhinatti anyatra bāliśān /",
    "SA01vakobhku:vakk_4.100_1": "śāstṛmārgāntarakṣāntau bhinnaḥ na vivasatyasau //",
    "SA01vakobhku:vakk_4.101_0": "cakrabhedaḥ sa ca mataḥ jambūdvīpe navādibhiḥ /",
    "SA01vakobhku:vakk_4.101_1": "karmabhedastriṣu dvipeṣu aṣṭabhiradhikaiśca saḥ //",
    "SA01vakobhku:vakk_4.102_0": "ādāvante 'rbudāt pūrvaṃ yugāccoparate munau /",
    "SA01vakobhku:vakk_4.102_1": "sīmāyāṃ cāpyabaddhāyāṃ cakrabhedo na jāyate //",
    "SA01vakobhku:vakk_4.103_0": "upakāriguṇakṣetranirākṛtivipādanāt /",
    "SA01vakobhku:vakk_4.103_1": "vyañjanāntarito 'pi syāt mātā yacchoṇitodbhavaḥ //",
    "SA01vakobhku:vakk_4.104_0": "buddhe na tāḍanecchasya prahārānnordhvamarhati /",
    "SA01vakobhku:vakk_4.104_1": "nānantaryaprayuktasya vairāgyaphalasaṃbhavaḥ //",
    "SA01vakobhku:vakk_4.105_0": "saṃghabhede mṛṣāvādo mahāvadyatamo mataḥ /",
    "SA01vakobhku:vakk_4.105_1": "bhavāgracetanā loke mahāphalatamā śubhe //",
    "SA01vakobhku:vakk_4.106_0": "dūṣaṇaṃ māturarhantyā niyatisthasya māraṇam /",
    "SA01vakobhku:vakk_4.106_1": "bodhisattvasya śaikṣasya saṃghāyadvārahārikā //",
    "SA01vakobhku:vakk_4.107_0": "ānantaryasabhāgāni pañcamaṃ stūpabhedanam /",
    "SA01vakobhku:vakk_4.107_1": "kṣāntyanāgāmitārhattvaprāptau karmātivighnakṛt //",
    "SA01vakobhku:vakk_4.108_0": "bodhisattvaḥ kuto yāvat yato lakṣaṇa karmakṛt /",
    "SA01vakobhku:vakk_4.108_1": "sugatiḥ kulajo 'vyakṣaḥ pumān jātismaro 'nivṛt //",
    "SA01vakobhku:vakk_4.109_0": "jambūdvīpe pumāneva saṃmukhaṃ buddhacetanaḥ /",
    "SA01vakobhku:vakk_4.109_1": "cintāmayaṃ kalpaśate śeṣa ākṣipate hi tat //",
    "SA01vakobhku:vakk_4.110_0": "ekaikaṃ puṇyaśatajam asaṃkhyeyatrayāntyajāḥ /",
    "SA01vakobhku:vakk_4.110_1": "vipaśyī dīpakṛdatnaśikhī śākyamuniḥ purā //",
    "SA01vakobhku:vakk_4.111_0": "sarvatra sarva dadataḥ kārūṇyāddānapūraṇam /",
    "SA01vakobhku:vakk_4.111_1": "aṅgacchede 'pyakopāttu rāgiṇaḥ kṣāntiśīlayoḥ //",
    "SA01vakobhku:vakk_4.112_0": "tiṣyastotreṇa vīryasya dhīsamādhyoranantaram /",
    "SA01vakobhku:vakk_4.112_1": "puṇyaṃ kriyātha tadvastu trayaṃ karmapathā yathā //",
    "SA01vakobhku:vakk_4.113_0": "dīyate yena taddānaṃ pūjānugrahakāmyayā /",
    "SA01vakobhku:vakk_4.113_1": "kāyavākkarma sotthānaṃ mahābhogyaphalaṃ ca tat //",
    "SA01vakobhku:vakk_4.114_0": "svaparārthobhayārthāya nobhayārthāya dīyate /",
    "SA01vakobhku:vakk_4.114_1": "tadviśeṣaḥ punardātṛvastukṣetraviśeṣataḥ //",
    "SA01vakobhku:vakk_4.115_0": "dātā viśiṣṭaḥ śraddhādyaiḥ satkṛtyādi dadāti ataḥ /",
    "SA01vakobhku:vakk_4.115_1": "satkārodārarucitā kālānācchedyalābhitā //",
    "SA01vakobhku:vakk_4.116_0": "varṇādisampadā vastu surūpatvaṃ yaśasvi vā /",
    "SA01vakobhku:vakk_4.116_1": "priyatā sukumārartusukhasparśāṅgatā tataḥ //",
    "SA01vakobhku:vakk_4.117_0": "gatiduḥkhopakāritvaguṇaiḥ kṣetraṃ viśiṣyate /",
    "SA01vakobhku:vakk_4.117_1": "agraṃ muktasya muktāya bodhisattvasya ca aṣṭamam //",
    "SA01vakobhku:vakk_4.118_0": "mātṛpitṛglānadhārmakathikebhyo 'ntyajanmane /",
    "SA01vakobhku:vakk_4.118_1": "bodhisattvāya cāmeyā anāryebhyo 'pi dakṣiṇā //",
    "SA01vakobhku:vakk_4.119_0": "pṛṣṭhaṃ kṣetramadhiṣṭhānaṃ prayogaścetanāśayaḥ /",
    "SA01vakobhku:vakk_4.119_1": "eṣāṃ mṛdvadhimātratvāt karmamṛdvadhimātratā //",
    "SA01vakobhku:vakk_4.120_0": "saṃcetanasamāptibhyāṃ niṣkraukṛtya vipakṣataḥ /",
    "SA01vakobhku:vakk_4.120_1": "parivārādvipākācca karmopacittamucyate //",
    "SA01vakobhku:vakk_4.121_0": "caitye tyāgānvayaṃ puṇyaṃ maitryādivadagṛṇhati /",
    "SA01vakobhku:vakk_4.121_1": "kukṣetre 'pīṣṭaphalatā phalabījāviparyayāt //",
    "SA01vakobhku:vakk_4.122_0": "dauḥśīlyamaśubhaṃ rūpaṃ śīlaṃ tadviratiḥ dvidhā /",
    "SA01vakobhku:vakk_4.122_1": "pratikṣiptācca buddhena viśuddhaṃ tu caturguṇam //",
    "SA01vakobhku:vakk_4.123_0": "dauḥśīlyataddhetvahataṃ tadvipakṣaśamāśritam /",
    "SA01vakobhku:vakk_4.123_1": "samāhitaṃ tu kuśalaṃ bhāvanā cittavāsanāt //",
    "SA01vakobhku:vakk_4.124_0": "svargāya śīlaṃ prādhānyāt visaṃyogāya bhāvanā /",
    "SA01vakobhku:vakk_4.124_1": "caturṇāṃ brāhmapuṇyatvaṃ kalpaṃ svargeṣu modanāt //",
    "SA01vakobhku:vakk_4.125_0": "dharmadānaṃ yathābhūta sūtrādyakliṣṭadeśanā /",
    "SA01vakobhku:vakk_4.125_1": "puṇyanirvāṇanirvedhabhāgīyaṃ kuśalaṃ tridhā //",
    "SA01vakobhku:vakk_4.126_0": "yogapravartitaṃ karma sasamutthāpakaṃ tridhā /",
    "SA01vakobhku:vakk_4.126_1": "lipimudre sagaṇanaṃ kāvyaṃ saṃkhyā yathākramam //",
    "SA01vakobhku:vakk_4.127_0": "sāvadyā nivṛtā hīnāḥ kliṣṭāḥ dharmāḥ śubhāmalāḥ /",
    "SA01vakobhku:vakk_4.127_1": "praṇītāḥ saṃskṛtaśubhā sevyāḥ mokṣastvanuttaraḥ //",
    "SA01vakobhku:14_0": "abhidharmakośe karmanirddeśo nāma caturtha kośasthānamiti //",
    "SA01vakobhku:15_0": "pañcamaṃ kośasthānam",
    "SA01vakobhku:16_0": "om namo buddhāya",
    "SA01vakobhku:vakk_5.1_0": "mūlaṃ bhavasyānuśayāḥ ṣaḍrāgaḥ pratighastathā /",
    "SA01vakobhku:vakk_5.1_1": "māno 'vidyā ca dṛṣṭiśca vicikitsā ca te punaḥ //",
    "SA01vakobhku:vakk_5.2_0": "ṣaḍrāgabhedātsaptoktāḥ bhavarāgo dvidhātujaḥ /",
    "SA01vakobhku:vakk_5.2_1": "antarmukhatvāttanmokṣasaṃjñāvyāvṛttaye kṛtaḥ //",
    "SA01vakobhku:vakk_5.3_0": "dṛṣṭayaḥ pañca satkāyamithyāntagrahadṛṣṭayaḥ /",
    "SA01vakobhku:vakk_5.3_1": "dṛṣṭiśīlavrataparāmarśāviti punardaśaḥ //",
    "SA01vakobhku:vakk_5.4_0": "daśaite saptāsaptāṣṭau tridvidṛṣṭivivarjitāḥ /",
    "SA01vakobhku:vakk_5.4_1": "yathākramaṃ prahīyante kāme duḥkhādidarśanaiḥ //",
    "SA01vakobhku:vakk_5.5_0": "catvāro bhāvanāheyāḥ ta evāpratighāḥ punaḥ /",
    "SA01vakobhku:vakk_5.5_1": "rūpadhātau tathārūpye ityaṣṭānavatirmatāḥ //",
    "SA01vakobhku:vakk_5.6_0": "bhavāgrajāḥ kṣāntivadhya dṛggheyā eva śeṣajāḥ /",
    "SA01vakobhku:vakk_5.6_1": "dṛgbhāvanābhyām akṣāntivadhyā bhāvanayaiva tu //",
    "SA01vakobhku:vakk_5.7_0": "ātmātmīyadhruvocchedanāstihīnā gradṝṣṭayaḥ /",
    "SA01vakobhku:vakk_5.7_1": "ahetvamārge taddṛṣṭiretāstāḥ pañca dṛṣṭayaḥ //",
    "SA01vakobhku:vakk_5.8_0": "īśvarādiṣu nityātmaviparyāsāt pravartate /",
    "SA01vakobhku:vakk_5.8_1": "kāraṇābhiniveśo 'to dūḥkhadṛggheya eva saḥ //",
    "SA01vakobhku:vakk_5.9_0": "dṛṣṭitrayādviparyāsacatuṣkaṃ viparītataḥ /",
    "SA01vakobhku:vakk_5.9_1": "nitīraṇāt samāropāt saṃjñācitte tu tadvaśāt //",
    "SA01vakobhku:vakk_5.10_0": "sapta mānāḥ navavidhāstribhyaḥ dṛgbhāvanākṣayāḥ /",
    "SA01vakobhku:vakk_5.10_1": "vadhādiparyavasthānaṃ heyaṃ bhāvanayā tathā //",
    "SA01vakobhku:vakk_5.11_0": "vibhavecchā na cāryasya saṃbhavanti vidhādayaḥ /",
    "SA01vakobhku:vakk_5.11_1": "nāsmitā dṛṣṭipuṣṭatvāt kaukṛtyaṃ nāpi cāśubham //",
    "SA01vakobhku:vakk_5.12_0": "sarvatragā duḥkhahetudṛggheyā dṛṣṭayastathā /",
    "SA01vakobhku:vakk_5.12_1": "vimatiḥ saha tābhiśca yāvidyāveṇikī ca yā //",
    "SA01vakobhku:vakk_5.13_0": "navordhvālambanā eṣāṃ dṛṣṭidvayavivarjitāḥ /",
    "SA01vakobhku:vakk_5.13_1": "prāptivarjyāḥ sahabhuvo ye 'pyebhiste 'pi sarvagāḥ //",
    "SA01vakobhku:vakk_5.14_0": "mithyādṛgvimatī tābhyāṃ yuktāvidyātha kevalā /",
    "SA01vakobhku:vakk_5.14_1": "nirodhamārgadṛggheyāḥ ṣaḍanāsravagocarāḥ //",
    "SA01vakobhku:vakk_5.15_0": "svabhūmyuparamo mārgaḥ ṣaḍbhūminavabhūmikaḥ /",
    "SA01vakobhku:vakk_5.15_1": "tadgocarāṇāṃ viṣayo mārgo hyanyo 'nyahetukaḥ //",
    "SA01vakobhku:vakk_5.16_0": "na rāgastasya varjyatvāt na dveṣo 'napakārataḥ /",
    "SA01vakobhku:vakk_5.16_1": "na māno na parāmarśau śāntaśuddhyagrabhāvataḥ //",
    "SA01vakobhku:vakk_5.17_0": "sarvatragā anuśayāḥ sakalāmanuśerate /",
    "SA01vakobhku:vakk_5.17_1": "svabhūmimālambanataḥ svanikāyamasarvagāḥ //",
    "SA01vakobhku:vakk_5.18_0": "nānāsravordhvaviṣayāḥ asvīkārādvipakṣataḥ /",
    "SA01vakobhku:vakk_5.18_1": "yena yaḥ saṃprayuktastu sa tasmin saṃprayogataḥ //",
    "SA01vakobhku:vakk_5.19_0": "ūrdhvamavyākṛtāḥ sarve kāme satkāyadarśanam /",
    "SA01vakobhku:vakk_5.19_1": "antagrāhaḥ sahābhyāṃ ca mohaḥ śeṣāstvihāśubhāḥ //",
    "SA01vakobhku:vakk_5.20_0": "kāme 'kuśalamūlāni rāgapratighamūḍhayaḥ /",
    "SA01vakobhku:vakk_5.20_1": "trīṇyakuśalamūlāni tṛṣṇāvidyā matiśca sā //",
    "SA01vakobhku:vakk_5.21_0": "dvidhordhvavṛtternāto 'nyau catvāryeveti bāhyakāḥ /",
    "SA01vakobhku:vakk_5.21_1": "tṛṣṇādṛṅmānamohāste dhyāyitritvādavidyayā //",
    "SA01vakobhku:vakk_5.22_0": "ekāṃśato vyākaraṇaṃ vibhajya paripṛcchya ca /",
    "SA01vakobhku:vakk_5.22_1": "sthāpyaṃ ca maraṇotpatti viśiṣṭātmānyatādivat //",
    "SA01vakobhku:vakk_5.23_0": "rāgapratighamānaiḥ syadatītapratyupasthitaiḥ /",
    "SA01vakobhku:vakk_5.23_1": "yatrotpannāprahīṇāste tasmin vastuni saṃyutaḥ //",
    "SA01vakobhku:vakk_5.24_0": "sarvatrānāgatairebhirmānasaiḥ svādhvike paraiḥ /",
    "SA01vakobhku:vakk_5.24_1": "ajaiḥ sarvatra śeṣaistu sarvaiḥ sarvatra saṃyutaḥ //",
    "SA01vakobhku:vakk_5.25_0": "sarvakālāstitā uktatvāt dvayāt sadviṣayāt phalāt /",
    "SA01vakobhku:vakk_5.25_1": "tadastivādāt sarvāstivādā iṣṭāḥ caturvidhāḥ //",
    "SA01vakobhku:vakk_5.26_0": "te bhāvalakṣaṇāvasthānyathānyathikasaṃjñitāḥ /",
    "SA01vakobhku:vakk_5.26_1": "tṛtīyaḥ śobhanaḥ adhvānaḥ kāritreṇa vyavasthitāḥ //",
    "SA01vakobhku:vakk_5.27_0": "kiṃ vighnaṃ tatkathaṃ nānyat adhvāyogaḥ tathā sataḥ /",
    "SA01vakobhku:vakk_5.27_1": "ajātanaṣṭatā kena gambhīrā khalu dharmatā //",
    "SA01vakobhku:vakk_5.28_0": "prahīṇe duḥkhadṛggheye saṃyuktaḥ śeṣasarvagaiḥ /",
    "SA01vakobhku:vakk_5.28_1": "prāk prahīṇe prakare ca śeṣaistadviṣayairmalaiḥ //",
    "SA01vakobhku:vakk_5.29_0": "duḥkhahetudṛgabhyāsapraheyāḥ kāmadhātujāḥ /",
    "SA01vakobhku:vakk_5.29_1": "svakatrayaikarūpāptāmalavijñānagocarāḥ //",
    "SA01vakobhku:vakk_5.30_0": "svakādharatrayordhvaikāmalānāṃ rūpadhātujāḥ /",
    "SA01vakobhku:vakk_5.30_1": "ārūpyajāstridhātvātpatrayānāsravagocarāḥ //",
    "SA01vakobhku:vakk_5.31_0": "nirodhamārgadṛggheyāḥ sarve svādhikagocarāḥ /",
    "SA01vakobhku:vakk_5.31_1": "anāsravāstridhātvantyatrayānāsravagocarāḥ //",
    "SA01vakobhku:vakk_5.32_0": "dvidhā sānuśayaṃ kliṣṭamakliṣṭamanuśāyakaiḥ /",
    "SA01vakobhku:vakk_5.32_1": "mohākāṅkṣā tato mithyādṛṣṭiḥ satkāyadṛktataḥ //",
    "SA01vakobhku:vakk_5.33_0": "tato 'ntagrahaṇaṃ tasmācchīlāmarśaḥ tato dṛśaḥ /",
    "SA01vakobhku:vakk_5.33_1": "rāgaḥ svadṛṣṭau mānaśca dveṣo 'nyatra ityanukramaḥ //",
    "SA01vakobhku:vakk_5.34_0": "aprahīṇādanuśayādviṣayāt pratyupasthitāt /",
    "SA01vakobhku:vakk_5.34_1": "ayoniśo manaskārāt kleśaḥ saṃpūrṇakāraṇaḥ //",
    "SA01vakobhku:vakk_5.35_0": "kāme saparyavasthānāḥ kleśāḥ kāmasravo vinā /",
    "SA01vakobhku:vakk_5.35_1": "mohena anuśayā eva rūpārūpye bhavāsravaḥ //",
    "SA01vakobhku:vakk_5.36_0": "avyākṛtāntarmukhā hi te samāhitabhūmikāḥ /",
    "SA01vakobhku:vakk_5.36_1": "ata ekīkṛtāḥ mūlamavidyetyāsravaḥ pṛthak //",
    "SA01vakobhku:vakk_5.37_0": "tathaughayogā dṛṣṭīnāṃ pṛthagbhāvastu pāṭavāt /",
    "SA01vakobhku:vakk_5.37_1": "nāsraveṣvasahāyānāṃ na kilāsyānukūlatā //",
    "SA01vakobhku:vakk_5.38_0": "yathoktā eva sāvidyā dvidhā dṛṣṭivivecanāt /",
    "SA01vakobhku:vakk_5.38_1": "upādānāni avidyā tu grāhikā ne ti miśritā //",
    "SA01vakobhku:vakk_5.39_0": "aṇavo 'nugatāścaite dvidhā cāpyanuśerate /",
    "SA01vakobhku:vakk_5.39_1": "anubadhnanti yasmācca tasmādanuśayāḥ smṛtāḥ //",
    "SA01vakobhku:vakk_5.40_0": "āsayantyāsravantyete haranti śleṣayantyatha /",
    "SA01vakobhku:vakk_5.40_1": "upagṛhṇanti cetyeṣāmāsravādiniruktayaḥ //",
    "SA01vakobhku:vakk_5.41_0": "saṃyojanādibhedena punaste pañcadhoditāḥ /",
    "SA01vakobhku:vakk_5.41_1": "dravyāmarśana sāmānyaddṛṣṭī saṃyojanāntaram //",
    "SA01vakobhku:vakk_5.42_0": "ekāntākuśalaṃ yasmāt svatantraṃ cobhayaṃ yataḥ /",
    "SA01vakobhku:vakk_5.42_1": "īrṣyāmātsaryameṣūktaṃ pṛthak saṃyojanadvayam //",
    "SA01vakobhku:vakk_5.43_0": "pañcadhāvarabhāgīyaṃ dvābhyāṃ kāmānatikramaḥ /",
    "SA01vakobhku:vakk_5.43_1": "tribhistu punarāvṛttiḥ mukhamūlagrahāttrayam //",
    "SA01vakobhku:vakk_5.44_0": "agantukāmatāmārgavibhramo mārgasaṃśayaḥ /",
    "SA01vakobhku:vakk_5.44_1": "ityantarāyā mokṣasya gamane 'tastrideśanā //",
    "SA01vakobhku:vakk_5.45_0": "pañcadhaivordhvabhāgīyaṃ dvau rāgau rūpyarūpijau /",
    "SA01vakobhku:vakk_5.45_1": "auddhatyamānamohāśca vidvaśād bandhanatrayam //",
    "SA01vakobhku:vakk_5.46_0": "ye 'pyanye caitasāḥ kliṣṭāḥ saṃskāraskandhasaṃjñitāḥ /",
    "SA01vakobhku:vakk_5.46_1": "kleśebhyaste 'pyupakleśāste tu na kleśasaṃjñitāḥ //",
    "SA01vakobhku:vakk_5.47_0": "āhrīkyamanapatrapyamīrṣyāmātsaryamuddhavaḥ /",
    "SA01vakobhku:vakk_5.47_1": "kaukṛtyaṃ styānamiddhaṃ ca paryavasthānamaṣṭadhā //",
    "SA01vakobhku:vakk_5.48_0": "krodhamrakṣau ca rāgotthā āhrīkyauddhatyamatsarāḥ /",
    "SA01vakobhku:vakk_5.48_1": "mrakṣe vivādaḥ avidyātaḥ styānamiddhānapatrapāḥ //",
    "SA01vakobhku:vakk_5.49_0": "kaukṛtyaṃ vicikitsātaḥ kodherṣye pratighānvaye /",
    "SA01vakobhku:vakk_5.49_1": "anye ca ṣaṭkleśamalāḥ māyā śāṭhyaṃ madastathā //",
    "SA01vakobhku:vakk_5.50_0": "pradāśa upanāhaśca vihiṃsā ceti rāgajau /",
    "SA01vakobhku:vakk_5.50_1": "māyāmadau pratighaje upanāhavihiṃsane //",
    "SA01vakobhku:vakk_5.51_0": "dṛṣṭyāmarśāt pradāśastu śāṭhyaṃ dṛṣṭisamutthitam /",
    "SA01vakobhku:vakk_5.51_1": "tatrāhrīkyānapatrāpyastyānāmiddhoddhavā dvidhā //",
    "SA01vakobhku:vakk_5.52_0": "tadanye bhāvanāheyāḥ svatantrāśca tathā malāḥ /",
    "SA01vakobhku:vakk_5.52_1": "kāme 'śubhāḥ trayo dvidhā pareṇāvyākṛtāstataḥ //",
    "SA01vakobhku:vakk_5.53_0": "māyā śāṭhyaṃ ca kāmādyadhyānayoḥ brahmavañcanāt /",
    "SA01vakobhku:vakk_5.53_1": "styānauddhatyamadā dhātutraye anye kāmadhātujāḥ //",
    "SA01vakobhku:vakk_5.54_0": "samānasiddhā dṛggheyā manovijñānabhūmikāḥ /",
    "SA01vakobhku:vakk_5.54_1": "upakleśāḥ svatantrāśca ṣaḍ vijñānāśrayāḥ pare //",
    "SA01vakobhku:vakk_5.55_0": "sukhābhyāṃ saṃprayukto hi rāgaḥ dveṣo viparyayāt /",
    "SA01vakobhku:vakk_5.55_1": "mohaḥ sarvaiḥ asaddṛṣṭirmanoduḥkhasukhena tu //",
    "SA01vakobhku:vakk_5.56_0": "daurmanasyena kāṅkṣā anye saumanasyena kāmajāḥ /",
    "SA01vakobhku:vakk_5.56_1": "sarve 'pyupekṣayā svaiḥ svairyathābhūmyūrdhvabhūmikāḥ //",
    "SA01vakobhku:vakk_5.57_0": "daurmanasyena kaukṛtyamīrṣyā krodho vihiṃsanam /",
    "SA01vakobhku:vakk_5.57_1": "upanāhaḥ pradāśaśca mātsaryaṃ tu viparyayāt //",
    "SA01vakobhku:vakk_5.58_0": "māyā śāṭhyamatho mrakṣo middhaṃ cobhayathā madaḥ /",
    "SA01vakobhku:vakk_5.58_1": "sukhābhyām sarvagopekṣā catvāryanyāni pañcabhiḥ //",
    "SA01vakobhku:vakk_5.59_0": "kāme nivaraṇāni ekavipakṣāhārakṛtyataḥ /",
    "SA01vakobhku:vakk_5.59_1": "dvayaketā pañcatā skandhavighātavicikitsanāt //",
    "SA01vakobhku:vakk_5.60_0": "ālambanaparijñānāttadālambanasaṃkṣayāt /",
    "SA01vakobhku:vakk_5.60_1": "ālambanaprahāṇācca pratipakṣodayāt kṣayaḥ //",
    "SA01vakobhku:vakk_5.61_0": "prahāṇādhārabhūtattva dūṣaṇākhyaścaturvidhaḥ /",
    "SA01vakobhku:vakk_5.61_1": "pratipakṣaḥ prahātavyaḥ kleśa ālambanāt mataḥ //",
    "SA01vakobhku:vakk_5.62_0": "vailakṣaṇyādvipakṣatvāddeśavicchedakālataḥ /",
    "SA01vakobhku:vakk_5.62_1": "bhūtaśīlapradeśādhvadvayānāmiva dūratā //",
    "SA01vakobhku:vakk_5.63_0": "sakṛt kṣayaḥ visaṃyogalābhasteṣāṃ punaḥ pūnaḥ /",
    "SA01vakobhku:vakk_5.63_1": "pratipakṣodayaphalaprāptīndriyavivṛddhiṣu //",
    "SA01vakobhku:vakk_5.64_0": "parijñā nava kāmādyaprakāradvayasaṃkṣayaḥ /",
    "SA01vakobhku:vakk_5.64_1": "ekā dvayoḥ kṣaye dve te tathordhvaṃ tisra eva tāḥ //",
    "SA01vakobhku:vakk_5.65_0": "anyā avarabhāgīyarūpasarvāsravakṣayāḥ /",
    "SA01vakobhku:vakk_5.65_1": "tisraḥ parijñāḥ ṣaṭ kṣāntiphalaṃ jñānasya śeṣitāḥ //",
    "SA01vakobhku:vakk_5.66_0": "anāgamyaphalaṃ sarvā dhyānānāṃ pañca vāthavā /",
    "SA01vakobhku:vakk_5.66_1": "aṣṭau sāmantakasyaikā maulārūpyatrayasya ca //",
    "SA01vakobhku:vakk_5.67_0": "āryamārgasya sarvāḥ dve laukikasya anvayasya ca /",
    "SA01vakobhku:vakk_5.67_1": "dharmajñānasya tisrastu ṣaṭ tatpakṣasya pañca ca //",
    "SA01vakobhku:vakk_5.68_0": "anāsravaviyogāpterbhavāgravikalīkṛteḥ /",
    "SA01vakobhku:vakk_5.68_1": "hetudvayasamudghātāt parijñā dhātvatikramāt //",
    "SA01vakobhku:vakk_5.69_0": "naikayā pañcabhiryāvaddarśanasthaḥ samanvitaḥ /",
    "SA01vakobhku:vakk_5.69_1": "bhāvanāsthaḥ punaḥ ṣaḍibharekayā vā dvayena vā //",
    "SA01vakobhku:vakk_5.70_0": "tāsāṃ saṃkalanaṃ dhātuvairāgyaphalalābhataḥ /",
    "SA01vakobhku:vakk_5.70_1": "ekāṃ dve pañca ṣaṭ kaścijjahātyāpnoti pañca na //",
    "SA01vakobhku:17_0": "samāptaḥ parijñāprasaṅgaḥ //",
    "SA01vakobhku:18_0": "abhidharmakośe 'nuśayanirddeśo nāma pañcamaṃ kośasthānaṃ samāptamiti //",
    "SA01vakobhku:19_0": "śrīlāmāvākasya yadatra puṇyam /",
    "SA01vakobhku:20_0": "ṣaṣṭhaṃ kośasthānam",
    "SA01vakobhku:21_0": "om namo buddhāya //",
    "SA01vakobhku:vakk_6.1_0": "kleśaprahāṇāmākhyātaṃ satyadarśanabhāvanāt /",
    "SA01vakobhku:vakk_6.1_1": "dvividho bhāvanāmārgo darśanākhyastvanāsravaḥ //",
    "SA01vakobhku:vakk_6.2_0": "satyānyuktāni catvāri duḥkhaṃ samudayastathā /",
    "SA01vakobhku:vakk_6.2_1": "nirodhamārga iti eṣāṃ yathābhisamayaṃ kramaḥ //",
    "SA01vakobhku:vakk_6.3_0": "duḥkhā stridūḥkhatāyogādyathāyogamaśeṣataḥ /",
    "SA01vakobhku:vakk_6.3_1": "manāpā amanāpāśca tadanye caiva sāsravāḥ //",
    "SA01vakobhku:vakk_6.4_0": "yatra bhinnena tadbuddhiranyāpohe dhiyā ca tat /",
    "SA01vakobhku:vakk_6.4_1": "ghaṭārthavatsaṃvṛtisat paramārthasadanyathā //",
    "SA01vakobhku:vakk_6.5_0": "vṛttasthaḥ śrutacintāvānbhāvanāyāṃ prayujyate /",
    "SA01vakobhku:vakk_6.5_1": "nāmobhayārthaviṣayā śrutamayyādikā dhiyaḥ //",
    "SA01vakobhku:vakk_6.6_0": "vyapakarṣadvayavataḥ nāsaṃtuṣṭamahecchayoḥ /",
    "SA01vakobhku:vakk_6.6_1": "labdhe bhūyaḥspṛhātuṣṭiralabdhecchā mahecchatā //",
    "SA01vakobhku:vakk_6.7_0": "viparyāsāttadvipakṣau tridhātvāptāmalau ca tau /",
    "SA01vakobhku:vakk_6.7_1": "alobhaḥ āryavaṃśāśca teṣāṃ tuṣṭayātmakāstrayaḥ //",
    "SA01vakobhku:vakk_6.8_0": "karmāntena tribhirvṛttiḥ tṛṣṇotpādavipakṣataḥ /",
    "SA01vakobhku:vakk_6.8_1": "mamāha kāravastvicchātatkālātyantaśāntaye //",
    "SA01vakobhku:vakk_6.9_0": "tatrāvatāro 'śubhayā cānāpānasmṛtena ca /",
    "SA01vakobhku:vakk_6.9_1": "adhirāgavitarkāṇām śaṃkalā sarvārāgiṇām //",
    "SA01vakobhku:vakk_6.10_0": "āsamudrāsthivistārasaṃkṣepādādikarmikaḥ /",
    "SA01vakobhku:vakk_6.10_1": "pādāsthna ākapālārdhatyāgāt kṛtajayaḥ smṛtaḥ //",
    "SA01vakobhku:vakk_6.11_0": "atikrāntamanaskāro bhrūmadhye cittadhāraṇāt /",
    "SA01vakobhku:vakk_6.11_1": "alobho daśabhūḥ kāmadṛśyālambā nṛjāśubhā //",
    "SA01vakobhku:vakk_6.12_0": "ānāpānasmṛtiḥ prajñā pañcabhūrvāyurgīcarā /",
    "SA01vakobhku:vakk_6.12_1": "kāmāśrayā na bāhyānām ṣaḍ vidhā gaṇanādibhiḥ //",
    "SA01vakobhku:vakk_6.13_0": "ānāpānau yataḥ kāyaḥ sattvākhyau anupāttakau /",
    "SA01vakobhku:vakk_6.13_1": "naiḥṣyandikau nādhareṇa lakṣyete manasā ca tau //",
    "SA01vakobhku:vakk_6.14_0": "niṣprannaśamathaḥ kuryāt smṛtyupasthānabhāvanām /",
    "SA01vakobhku:vakk_6.14_1": "kāyaviccittadharmāṇāṃ dvilakṣaṇaparīkṣaṇāt //",
    "SA01vakobhku:vakk_6.15_0": "prajñā śrutādimayī anye saṃsargālambanāḥ kramaḥ /",
    "SA01vakobhku:vakk_6.15_1": "yathotpatti catuṣkaṃ tu viparyāsavipakṣataḥ //",
    "SA01vakobhku:vakk_6.16_0": "sa dharmasmṛtyupasthāne samastālambane sthitaḥ /",
    "SA01vakobhku:vakk_6.16_1": "ānityaduḥkhataḥ śūnyānātmatastānvipaśyati //",
    "SA01vakobhku:vakk_6.17_0": "tata ūṣmagatotpattiḥ taccatuḥsatyagocaram /",
    "SA01vakobhku:vakk_6.17_1": "ṣoḍaśākāram ūṣmabhyo mūrdhānaḥ te 'pi tādṛśāḥ //",
    "SA01vakobhku:vakk_6.18_0": "ubhayākaraṇaṃ dharmeṇa anyairapi tu vardhanam /",
    "SA01vakobhku:vakk_6.18_1": "tebhyaḥ kṣāntiḥ dvidhā tadvat kṣāntyā dharmeṇa vardhanam //",
    "SA01vakobhku:vakk_6.19_0": "kāmāptaduḥkhaviṣayā tvadhimātrā kṣaṇaṃ ca sā /",
    "SA01vakobhku:vakk_6.19_1": "tathāgradharmāḥ sarve tu pañcaskandhāḥ vināptibhiḥ //",
    "SA01vakobhku:vakk_6.20_0": "iti nirvedhabhāgīyaṃ caturdhā bhāvanāmayam /",
    "SA01vakobhku:vakk_6.20_1": "anāgamyā ntaradhyānabhūmikam dve tvadho 'pi vā //",
    "SA01vakobhku:vakk_6.21_0": "kāmāśrayāṇi agradharmān dvayāśrayān labhate 'ṅganā /",
    "SA01vakobhku:vakk_6.21_1": "bhūmityāgāttyajatyāryastāni anāryastu mṛtyunā //",
    "SA01vakobhku:vakk_6.22_0": "ādye dve parihāṇyā ca maulestatraiva satyadṛk /",
    "SA01vakobhku:vakk_6.22_1": "apūrvāptirvihīneṣu hānī dve asamanvitiḥ //",
    "SA01vakobhku:vakk_6.23_0": "mūrdhalābhī na mūlacchit kṣāntilābhyanapāyagaḥ /",
    "SA01vakobhku:vakk_6.23_1": "śiṣyagotrā nnivartya dve buddhaḥ syāt trīṇyapītaraḥ //",
    "SA01vakobhku:vakk_6.24_0": "ābodheḥ sarvamekatra dhyānāntye śāstṛkhaḍgayoḥ /",
    "SA01vakobhku:vakk_6.24_1": "prāktebhyo mokṣabhāgīyaṃ kṣipraṃ mokṣastribhirbhavaiḥ //",
    "SA01vakobhku:vakk_6.25_0": "śrutacintāmayaṃ trīṇi karmāṇi ākṣipyate nṛṣu /",
    "SA01vakobhku:vakk_6.25_1": "laukikebhyo 'gradharmebhyo dharmakṣāntiranāsravā //",
    "SA01vakobhku:vakk_6.26_0": "kāmaduḥkhe tato 'traiva dharmajñānaṃ tathā punaḥ /",
    "SA01vakobhku:vakk_6.26_1": "śeṣe duḥkhe 'nvayakṣāntijñāne satyatraye tathā //",
    "SA01vakobhku:vakk_6.27_0": "iti ṣoḍaśacitto 'yaṃ satyābhisamayaḥ tridhā /",
    "SA01vakobhku:vakk_6.27_1": "darśanālambakāryākhyaḥ so 'gradharmaikabhūmikaḥ //",
    "SA01vakobhku:vakk_6.28_0": "kṣāntijñānānyanantarya muktimārgā yathākramam /",
    "SA01vakobhku:vakk_6.28_1": "adṛṣṭadṛṣṭerdṛṅgmārgastatra pañcadaśa kṣaṇāḥ //",
    "SA01vakobhku:vakk_6.29_0": "mṛdutīkṣṇendriyau teṣu śraddhādharmānusāriṇau /",
    "SA01vakobhku:vakk_6.29_1": "ahīnabhāvanāheyau phalādyuapratipannakau //",
    "SA01vakobhku:vakk_6.30_0": "yāvat pañcaprakāraghnau dvītīye 'rvāṅnavakṣayāt /",
    "SA01vakobhku:vakk_6.30_1": "kāmādviraktāvūrdhvaṃ vā tṛtīyapratipannakau //",
    "SA01vakobhku:vakk_6.31_0": "ṣoḍaśe tu phalasthau tau yatra yaḥ pratipannakaḥ /",
    "SA01vakobhku:vakk_6.31_1": "śraddhādhimuktadṛṣṭyāptau mṛdutīkṣṇendriyau tadā //",
    "SA01vakobhku:vakk_6.32_0": "phale phalaviśiṣṭasya lābho mārgasya nāstyataḥ /",
    "SA01vakobhku:vakk_6.32_1": "nāprayukto viśeṣāya phalasthaḥ pratipannakaḥ //",
    "SA01vakobhku:vakk_6.33_0": "navaprakārā doṣā hi bhūmau bhūmau tathā guṇāḥ /",
    "SA01vakobhku:vakk_6.33_1": "mṛdumadhyādhimātrāṇāṃ punarmṛdvādibhedataḥ //",
    "SA01vakobhku:vakk_6.34_0": "akṣīṇabhāvanāheyaḥ phalasthaḥ saptakṛtparaḥ /",
    "SA01vakobhku:vakk_6.34_1": "tricaturvidhamuktastu dvitrijanmā kulaṃkulaḥ //",
    "SA01vakobhku:vakk_6.35_0": "āpañcamaprakāraghno dvitīyapratipannakaḥ /",
    "SA01vakobhku:vakk_6.35_1": "kṣīṇaṣaṣṭhaprakārastu sakṛdāgāmyasau punaḥ //",
    "SA01vakobhku:vakk_6.36_0": "kṣīṇasaptāṣṭadoṣāṃśa ekajanmaikavīcikaḥ /",
    "SA01vakobhku:vakk_6.36_1": "tṛtīyapratipannaśca so 'nāgāmi navakṣayāt //",
    "SA01vakobhku:vakk_6.37_0": "so 'ntarotpannasaṃskārāsaṃskāraparinirvṛtiḥ /",
    "SA01vakobhku:vakk_6.37_1": "ūrdhvastrotāśca sa dhyāne vyavakīrṇo 'kaniṣṭhagaḥ //",
    "SA01vakobhku:vakk_6.38_0": "sa pluto 'rdhaplutaḥ sarvacyutaśca anyo bhavāgragaḥ /",
    "SA01vakobhku:vakk_6.38_1": "ārūpyagaścaturdhānyaḥ iha nirvāpako 'paraḥ //",
    "SA01vakobhku:vakk_6.39_0": "punastrīṃstrividhān kṛtvā nava rūpopagāḥ smṛtāḥ /",
    "SA01vakobhku:vakk_6.39_1": "tadviśeṣaḥ punaḥ karmakleśendriyaviśeṣataḥ //",
    "SA01vakobhku:vakk_6.40_0": "ūrdhvastroturabhedena sapta sadgatayo matāḥ /",
    "SA01vakobhku:vakk_6.40_1": "sadasadvṛttyavṛttibhyāṃ gatāpratyāgateśca tāḥ //",
    "SA01vakobhku:vakk_6.41_0": "na parāvṛttajanmāryaḥ kāme dhātvantaropagaḥ /",
    "SA01vakobhku:vakk_6.41_1": "sa cordhvajaśca naivākṣasaṃcāraparihāṇibhāk //",
    "SA01vakobhku:vakk_6.42_0": "ākīryate caturtha prāk niṣpatti kṣaṇamiśraṇāt /",
    "SA01vakobhku:vakk_6.42_1": "upapattivihārārtha kleśabhīrutayāpi ca //",
    "SA01vakobhku:vakk_6.43_0": "tatpāñcavidhyātpañcaiva śuddhāvāsopapattayaḥ /",
    "SA01vakobhku:vakk_6.43_1": "nirodhalābhyanāgāmī kāyasākṣī punarmataḥ //",
    "SA01vakobhku:vakk_6.44_0": "ābhavāgrāṣṭabhāgakṣidarhattve pratipannakaḥ /",
    "SA01vakobhku:vakk_6.44_1": "navamasyāpyānantaryapathe vajropamaśca saḥ //",
    "SA01vakobhku:vakk_6.45_0": "tatkṣayāptyā kṣayajñānaṃ āśaikṣo 'rhannasau tadā /",
    "SA01vakobhku:vakk_6.45_1": "lokottareṇa vairāgyaṃ bhavāgrāt anyato dvidhā //",
    "SA01vakobhku:vakk_6.46_0": "laukikenāryavairāgye visaṃyogāptayo dvidhā /",
    "SA01vakobhku:vakk_6.46_1": "lokottareṇa cetyeke tyakte kleśāsamanvayāt //",
    "SA01vakobhku:vakk_6.47_0": "bhavāgrādhavimuktordhvajātavattvasamanvayaḥ /",
    "SA01vakobhku:vakk_6.47_1": "anāsraveṇa vairāgyamanāgāmyena sarvataḥ //",
    "SA01vakobhku:vakk_6.48_0": "dhyānātsāmantakādvāntyo mukti mārgastribhūjaye /",
    "SA01vakobhku:vakk_6.48_1": "nordhvaṃ sāmantakāt āryairaṣṭābhiḥ svordhvabhūjayaḥ //",
    "SA01vakobhku:vakk_6.49_0": "vimuktyānantaryapathā laukikāstu yathākramam /",
    "SA01vakobhku:vakk_6.49_1": "śāntādyudārādyākārāḥ uttarādharagocarāḥ //",
    "SA01vakobhku:vakk_6.50_0": "yadyakopyaḥ kṣayajñānādanutpādamatiḥ na cet /",
    "SA01vakobhku:vakk_6.50_1": "kṣayajñānamaśaikṣo vā dṛṣṭiḥ sarvasya sārhataḥ //",
    "SA01vakobhku:vakk_6.51_0": "śrāmaṇyamamalo mārgaḥ saṃskṛtāsaṃskṛtaṃ phalam /",
    "SA01vakobhku:vakk_6.51_1": "ekānnavatistāni muktimārgāḥ saha kṣayaiḥ //",
    "SA01vakobhku:vakk_6.52_0": "catuṣphalavyavasthā tu pañcakāraṇasaṃbhavāt /",
    "SA01vakobhku:vakk_6.52_1": "pūrvatyāgo 'nyamārgāptiḥ kṣayasaṃkalanaṃ phale //",
    "SA01vakobhku:vakk_6.53_0": "jñānāṣṭakasya lābho 'tha ṣoḍaśākārabhāvanā /",
    "SA01vakobhku:vakk_6.53_1": "laukikāptaṃ tu miśratvānāsravāptiḥ dhṛteḥ phalam //",
    "SA01vakobhku:vakk_6.54_0": "brāhmaṇyaṃ brahmacakraṃ ca tadeva brahmavartanāt /",
    "SA01vakobhku:vakk_6.54_1": "dharmacakraṃ tu dṛṅmārgaḥ āśugatvādyarādibhiḥ //",
    "SA01vakobhku:vakk_6.55_0": "kāme trayāptiḥ antyasya triṣu nordhva hi dṛkpathaḥ /",
    "SA01vakobhku:vakk_6.55_1": "asaṃvegādiha vidhā tatra niṣṭheti cāgamāt //",
    "SA01vakobhku:vakk_6.56_0": "ṣaḍarhanto matāḥ teṣāṃ pañca śraddhādhimuktijāḥ /",
    "SA01vakobhku:vakk_6.56_1": "vimuktiḥ sāmayikyeṣām akopyākopyadharmaṇaḥ //",
    "SA01vakobhku:vakk_6.57_0": "ato 'samayamukto 'sau dṛṣṭiprāptānvayaśca saḥ /",
    "SA01vakobhku:vakk_6.57_1": "tadgotrā āditaḥ kecitkeciduttāpanāgatāḥ //",
    "SA01vakobhku:vakk_6.58_0": "gotrāccaturṇāṃ pañcānāṃ phalāddhāniḥ na pūrvakāt /",
    "SA01vakobhku:vakk_6.58_1": "śaikṣānāryāśca ṣaḍgotrāḥ saṃcāro nāsti darśane //",
    "SA01vakobhku:vakk_6.59_0": "parihāṇistridhā jñeyā prāptāprāptopabhogataḥ /",
    "SA01vakobhku:vakk_6.59_1": "antyā śāsturakopyasya madhyā cānyasya tu tridhā //",
    "SA01vakobhku:vakk_6.60_0": "mriyate na phalabhraṣṭaḥ tadakārya karoti na /",
    "SA01vakobhku:vakk_6.60_1": "vimuktyānantaryapathā navākopye atisevanāt //",
    "SA01vakobhku:vakk_6.61_0": "dṛṣṭayāptatāyāmekaikaḥ anāsravāḥ nṛṣu vardhanam /",
    "SA01vakobhku:vakk_6.61_1": "aśaikṣo nava niśritya bhūmīḥ śaikṣastu ṣaṭ yataḥ //",
    "SA01vakobhku:vakk_6.62_0": "saviśeṣaṃ phalaṃ tyaktvā phalamāpnoti vardhayan /",
    "SA01vakobhku:vakk_6.62_1": "dvau buddhau śrāvakāḥ sapta navaite navadhendriyāḥ //",
    "SA01vakobhku:vakk_6.63_0": "prayogākṣasamāpattivimuktyubhayataḥ kṛtāḥ /",
    "SA01vakobhku:vakk_6.63_1": "pudgalāḥ sapta ṣaṭ tvete dvau dvau mārgatraye yataḥ //",
    "SA01vakobhku:vakk_6.64_0": "nirodhalābhyubhayatovimuktaḥ prajñayetaraḥ /",
    "SA01vakobhku:vakk_6.64_1": "samāpattīndriyaphalaiḥ pūrṇaḥ śaikṣo 'bhidhīyate //",
    "SA01vakobhku:vakk_6.65_0": "aśaikṣaparipūrṇatvaṃ dvābhyām mārgaḥ samāsataḥ /",
    "SA01vakobhku:vakk_6.65_1": "viśeṣamuktyānantaryaprayogākhya ścaturvidhaḥ //",
    "SA01vakobhku:vakk_6.66_0": "dhyāneṣu mārgaḥ pratipatsukhā duḥkhānyabhūmiṣu /",
    "SA01vakobhku:vakk_6.66_1": "dhanyābhijñā mṛdumateḥ kṣiprābhijñetarasya tu //",
    "SA01vakobhku:vakk_6.67_0": "anutpādakṣayajñāne bodhiḥ tādanulomyataḥ /",
    "SA01vakobhku:vakk_6.67_1": "saptatriṃśattu tatpakṣyāḥ nāmato dravyato daśa //",
    "SA01vakobhku:vakk_6.68_0": "śraddhā vīryaṃ smṛtiḥ prajñā samādhiḥ prītyupekṣaṇe /",
    "SA01vakobhku:vakk_6.68_1": "praśrabdhiśīlasaṃkalpāḥ prajñā hi smṛtyupasthitiḥ //",
    "SA01vakobhku:vakk_6.69_0": "vīryaṃ samyakprahāṇākhyamṛddhipādāḥ samādhayaḥ /",
    "SA01vakobhku:vakk_6.69_1": "pradhānagrahaṇaṃ sarve guṇāḥ prāyogikāstu te //",
    "SA01vakobhku:vakk_6.70_0": "ādikarmikanirvedhabhāgīyeṣu prabhāvitāḥ /",
    "SA01vakobhku:vakk_6.70_1": "bhāvane darśane caiva sapta vargā yathākramam //",
    "SA01vakobhku:vakk_6.71_0": "anāsravāṇi bodhyaṅgamārgāṅgāni dvidhetare /",
    "SA01vakobhku:vakk_6.71_1": "sakalāḥ prathame dhyāne anāgamye prītivarjitāḥ //",
    "SA01vakobhku:vakk_6.72_0": "dvitīye 'nyatra saṃkalpāt dvayostaddvayavarjitāḥ /",
    "SA01vakobhku:vakk_6.72_1": "dhyānāntare ca śīlāṅgaistābhyāṃ ca triṣvarūpiṣu //",
    "SA01vakobhku:vakk_6.73_0": "kāmadhātau bhavāgre ca bodhimārgāṅgavarjitāḥ /",
    "SA01vakobhku:vakk_6.73_1": "trisatyadarśane śīladharmāvetyaprasādayoḥ //",
    "SA01vakobhku:vakk_6.74_0": "lābho mārgābhisamaye buddhatatsaṃghayorapi /",
    "SA01vakobhku:vakk_6.74_1": "dharmaḥ satyatrayaṃ bodhisattvapratyekabuddhayoḥ //",
    "SA01vakobhku:vakk_6.75_0": "mārgaśca dravyatastu dve śraddhā śīlaṃ ca nirmalāḥ /",
    "SA01vakobhku:vakk_6.75_1": "noktā vimuktiḥ śaikṣāṅgaṃ baddhatvāt sā punardvidhā //",
    "SA01vakobhku:vakk_6.76_0": "asaṃskṛtā kleśahānamadhimuktastu saṃskṛtā /",
    "SA01vakobhku:vakk_6.76_1": "sāṅgaḥ saiva vimuktī dve jñānaṃ bodhiryathoditā //",
    "SA01vakobhku:vakk_6.77_0": "vimucyate jāyamānasaśaikṣaṃ cittamāvṛteḥ /",
    "SA01vakobhku:vakk_6.77_1": "nirudhyamāno mārgastu prajahāti tadāvṛtim //",
    "SA01vakobhku:vakk_6.78_0": "asaṃskṛtaiva dhātvākhyā virāgo rāgasaṃkṣayaḥ /",
    "SA01vakobhku:vakk_6.78_1": "prahāṇadhāturanyeṣāṃ nirodhākhyastu vastunaḥ //",
    "SA01vakobhku:vakk_6.79_0": "nirvidyate duḥkhahetukṣāntijñānaiḥ virajyate /",
    "SA01vakobhku:vakk_6.79_1": "sarvairjahāti yaiḥ evaṃ catuṣkoṭikasaṃbhavaḥ //",
    "SA01vakobhku:22_0": "abhidharmakośe mārgapudgalanirdeśo nāma ṣaṣṭhaṃ kośasthānaṃ samāptamiti //",
    "SA01vakobhku:23_0": "saptamaṃ kośasthānam",
    "SA01vakobhku:24_0": "namo buddhāya //",
    "SA01vakobhku:vakk_7.1_0": "nāmalā kṣāntayo jñānaṃ kṣayānutpādadhīrna dak /",
    "SA01vakobhku:vakk_7.1_1": "tadanyobhayathāryā dhīḥ anyā jñānaṃ dṛśaśca ṣaṭ //",
    "SA01vakobhku:vakk_7.2_0": "sāsravānāsravaṃ jñānaṃ ādyaṃ saṃvṛtijñāpakam /",
    "SA01vakobhku:vakk_7.2_1": "anāsravaṃ dvidhā dharmajñānamanvayameva ca //",
    "SA01vakobhku:vakk_7.3_0": "sāṃvṛtaṃ sarvaviṣayaṃ kāmaduḥkhādigocaram /",
    "SA01vakobhku:vakk_7.3_1": "dharmākhyam anvayajñānaṃ tūrdhvaduḥkhādigocaram //",
    "SA01vakobhku:vakk_7.4_0": "te eva satyabhedena catvāri ete caturvidhe /",
    "SA01vakobhku:vakk_7.4_1": "anutpādakṣayajñāne te punaḥ prathamodite //",
    "SA01vakobhku:vakk_7.5_0": "duḥkhahetvanvayajñāne caturbhyaḥ paracittavit /",
    "SA01vakobhku:vakk_7.5_1": "bhūmyakṣapudgalotkrāntaṃ naṣṭājātaṃ na vetti tat //",
    "SA01vakobhku:vakk_7.6_0": "ta dharmānvayadhīpakṣyamanyo 'nyaṃ darśanakṣaṇau /",
    "SA01vakobhku:vakk_7.6_1": "śrāvako vetti khaṅgastrīn sarvānbuddho 'prayogataḥ //",
    "SA01vakobhku:vakk_7.7_0": "kṣayajñānaṃ hi satyeṣu parijñātādiniścayaḥ /",
    "SA01vakobhku:vakk_7.7_1": "na parijñeyamityādiranutpādamatirmatā //",
    "SA01vakobhku:vakk_7.8_0": "svabhāvapratipakṣābhyāmākārākāragocarāt /",
    "SA01vakobhku:vakk_7.8_1": "prayogakṛtakṛtyatvahetūpacayato daśa //",
    "SA01vakobhku:vakk_7.9_0": "dharmajñānanirodhe yanmārge vā bhāvanāpathe /",
    "SA01vakobhku:vakk_7.9_1": "tridhātupratipakṣastat kāmadhāto 'stu nānvayam //",
    "SA01vakobhku:vakk_7.10_0": "dharmajñānānvayajñānaṃ ṣoḍaśākāram anyathā /",
    "SA01vakobhku:vakk_7.10_1": "tathā ca sāṃvṛtaṃ svaiḥ svaiḥ satyākāraiścatuṣṭayam //",
    "SA01vakobhku:vakk_7.11_0": "tathā paramanojñānaṃ nirmalaṃ samalaṃ punaḥ /",
    "SA01vakobhku:vakk_7.11_1": "jñeyasvalakṣaṇākāraṃ ekaikadravyagocaram //",
    "SA01vakobhku:vakk_7.12_0": "śeṣe caturdaśākāre śūnyānātmavivarjite /",
    "SA01vakobhku:vakk_7.12_1": "nāmalaḥ ṣoḍaśabhyo 'nya ākāraḥ anye 'sti śāstrataḥ //",
    "SA01vakobhku:vakk_7.13_0": "dravyataḥ ṣoḍaśākārāḥ prajñākāraḥ tayā saha /",
    "SA01vakobhku:vakk_7.13_1": "ākārayanti sālambāḥ sarvamākāryate tu sat //",
    "SA01vakobhku:vakk_7.14_0": "tridhādyaṃ kuśalānyanyāni ādyaṃ sarvāsu bhūmiṣu /",
    "SA01vakobhku:vakk_7.14_1": "dharmākhyaṃ ṣaṭsu navasu tvanvayākhyaṃ tathaiva ṣaṭ //",
    "SA01vakobhku:vakk_7.15_0": "dhyāneṣvanyamanojñānaṃ kāmarūpāśrayaṃ ca tat /",
    "SA01vakobhku:vakk_7.15_1": "kāmāśrayaṃ tu dharmākhyam anyattraidhātukāśrayam //",
    "SA01vakobhku:vakk_7.16_0": "smṛtyupasthānamekaṃ dhīrnirodhe paracittadhīḥ /",
    "SA01vakobhku:vakk_7.16_1": "trīṇi catvāri śeṣāṇi dharmadhīgocaro nava //",
    "SA01vakobhku:vakk_7.17_0": "nava mārgānvayadhiyoḥ duḥkhahetudhiyordvayam /",
    "SA01vakobhku:vakk_7.17_1": "caturṇāṃ daśa naikasya yojyā dharmāḥ punardaśa //",
    "SA01vakobhku:vakk_7.18_0": "traidhātukāmalā dharmā akṛtāśca dvidhā dvidhā /",
    "SA01vakobhku:vakk_7.18_1": "sāṃvṛtaṃ svakalāpānyadekaṃ vidyādanātmataḥ //",
    "SA01vakobhku:vakk_7.19_0": "ekajñānānvito rāgī prathame 'nāsravakṣaṇe /",
    "SA01vakobhku:vakk_7.19_1": "dvitīye tribhiḥ ūrdhvastu caturṣvekaikavṛddhimān //",
    "SA01vakobhku:vakk_7.20_0": "yathotpannāni bhāvyante kṣāntijñānāni darśane /",
    "SA01vakobhku:vakk_7.20_1": "anāgatāni tatraiva sāṃvṛtaṃ cānvayatraye //",
    "SA01vakobhku:vakk_7.21_0": "ato 'bhisamayāntyākhyaṃ tadānutpattidharmakam /",
    "SA01vakobhku:vakk_7.21_1": "svādhobhūmi nirodhe 'ntyaṃ svasatyākāraṃ yātnikam //",
    "SA01vakobhku:vakk_7.22_0": "ṣoḍaśe ṣaṭ sarāgasya vītarāgasya sapta tu /",
    "SA01vakobhku:vakk_7.22_1": "sarāgabhāvanā mārge tadūrdhvaṃ saptabhāvanā //",
    "SA01vakobhku:vakk_7.23_0": "saptabhūmijayābhijñākopyāptyākīrṇabhāvite",
    "SA01vakobhku:vakk_7.23_1": "ānantaryapatheṣūrdhvaṃ muktimārgāṣṭake 'pi ca //",
    "SA01vakobhku:vakk_7.24_0": "śaikṣottāpanamuktau vā ṣaṭ saptajñānabhāvanā /",
    "SA01vakobhku:vakk_7.24_1": "ānantaryapathe ṣaṇṇāṃ bhavāgravijaye tathā //",
    "SA01vakobhku:vakk_7.25_0": "navānāṃ tu kṣayajñāne akopyasya daśa bhāvanā /",
    "SA01vakobhku:vakk_7.25_1": "tatsaṃcare 'ntyamuktau ca proktaśeṣe 'ṣṭabhāvanā //",
    "SA01vakobhku:vakk_7.26_0": "yadvairāgyāya yallābhastatra cādhaśca bhāvyate /",
    "SA01vakobhku:vakk_7.26_1": "sāsravāśca kṣayajñāne labdhapūrvaṃ na bhāvyate //",
    "SA01vakobhku:vakk_7.27_0": "pratilambhaniṣevākhye śubhasaṃskṛtabhāvane /",
    "SA01vakobhku:vakk_7.27_1": "pratipakṣavinirdhāvabhāvane sāsravasya tu //",
    "SA01vakobhku:vakk_7.28_0": "aṣṭādaśāveṇikāstu buddhadharmā balādayaḥ /",
    "SA01vakobhku:vakk_7.28_1": "sthānāsthāne daśa jñānāni aṣṭau karmaphale nava //",
    "SA01vakobhku:vakk_7.29_0": "dhyānādyakṣādhimokṣeṣu dhātau ca pratipatsu tu /",
    "SA01vakobhku:vakk_7.29_1": "daśa vā saṃvṛtijñānaṃ dvayoḥ ṣaṭ daśa vā kṣaye //",
    "SA01vakobhku:vakk_7.30_0": "prāṅinavisacyutotpādabaladhyāneṣu śeṣitam /",
    "SA01vakobhku:vakk_7.30_1": "sarvabhūmiṣu kenāsya balamavyāhataṃ yataḥ //",
    "SA01vakobhku:vakk_7.31_0": "nārāyaṇabalaṃ kāye saṃdhiṣvanye daśādhikam /",
    "SA01vakobhku:vakk_7.31_1": "hastyādisaptakabalam spraṣṭavyāyatanaṃ ca tat //",
    "SA01vakobhku:vakk_7.32_0": "vaiśāradyaṃ caturdhā tu yathādyadaśame bale /",
    "SA01vakobhku:vakk_7.32_1": "dvitīyasaptame caiva smṛtiprajñātmakaṃ trayam //",
    "SA01vakobhku:vakk_7.33_0": "mahākṛpā saṃvṛtidhīḥ saṃbhārākāragocaraiḥ /",
    "SA01vakobhku:vakk_7.33_1": "samatvādādhimātryācca nānākaraṇamaṣṭadhā //",
    "SA01vakobhku:vakk_7.34_0": "saṃbhāradharmakāyābhyāṃ jagataścārthacaryayā /",
    "SA01vakobhku:vakk_7.34_1": "samatā sarvabuddhānāṃ nāyurjātipramāṇataḥ //",
    "SA01vakobhku:vakk_7.35_0": "śiṣyasādhāraṇā anye dharmāḥ kecit pṛthagjanaiḥ /",
    "SA01vakobhku:vakk_7.35_1": "araṇāpraṇidhijñānapratisaṃvidguṇādayaḥ //",
    "SA01vakobhku:vakk_7.36_0": "saṃvṛtijñānamaraṇā dhyāne 'ntye akopyadharmaṇaḥ /",
    "SA01vakobhku:vakk_7.36_1": "nṛjā anutpannakāmāptasavastukleśagocarāḥ //",
    "SA01vakobhku:vakk_7.37_0": "tathaiva praṇidhijñānaṃ sarvālambaṃ tu tat tathā /",
    "SA01vakobhku:vakk_7.37_1": "dharmārthayorniruktau ca pratibhāne ca saṃvidaḥ //",
    "SA01vakobhku:vakk_7.38_0": "tisro nāmāthavāgjñānamavivartyaṃ yathākramam /",
    "SA01vakobhku:vakk_7.38_1": "caturthīyuktamuktābhilāpamārgavaśitvayoḥ //",
    "SA01vakobhku:vakk_7.39_0": "vāṅmārgālambanā cāsau nava jñānāni sarvabhūḥ /",
    "SA01vakobhku:vakk_7.39_1": "daśa ṣaḍvārthasaṃvit sā sarvatra anye tu sāṃvṛtam //",
    "SA01vakobhku:vakk_7.40_0": "kāmadhyāneṣu dharme vit vāci prathamakāmayoḥ /",
    "SA01vakobhku:vakk_7.40_1": "vikalābhirna tallābhī ṣaḍete prāntakoṭikāḥ //",
    "SA01vakobhku:vakk_7.41_0": "tatṣaḍ vidhaṃ sarvabhūmyanulomitam /",
    "SA01vakobhku:vakk_7.41_1": "vṛddhikāṣṭhāgataṃ tacca buddhānyasya prayogajāḥ //",
    "SA01vakobhku:vakk_7.42_0": "ṛddhiśrotramanaḥpūrvajanmacyutyudayakṣaye /",
    "SA01vakobhku:vakk_7.42_1": "jñāta sākṣīkriyābhijñā ṣaḍ vidhā muktimārgadhīḥ //",
    "SA01vakobhku:vakk_7.43_0": "catasraḥ saṃvṛtijñānaṃ cetasi jñānapañcakam /",
    "SA01vakobhku:vakk_7.43_1": "kṣayābhijñā balaṃ yadvat pañca dhyānacatuṣṭaye //",
    "SA01vakobhku:vakk_7.44_0": "svādhobhūviṣayāḥ labhyā ucitāstu virāgataḥ /",
    "SA01vakobhku:vakk_7.44_1": "tṛtīyā trīpyupasthānāni ādyaṃ śrotraddhircakṣuṣi //",
    "SA01vakobhku:vakk_7.45_0": "avyākṛte śrotracakṣurabhijñe itarāḥ śubhāḥ /",
    "SA01vakobhku:vakk_7.45_1": "tisro vidyāḥ avidyāyāḥ pūrvāntādau nivarttanāt //",
    "SA01vakobhku:vakk_7.46_0": "aśaikṣyantyā tadākhye dve tatsaṃtānamudbhavāt /",
    "SA01vakobhku:vakk_7.46_1": "iṣṭe śaikṣasya nokte tu vidye sāvidyasaṃtateḥ //",
    "SA01vakobhku:vakk_7.47_0": "ādyā tṛtīyā ṣaṣṭhī ca prātihāryāṇi śāsanam /",
    "SA01vakobhku:vakk_7.47_1": "agyram avyabhicāritvāddhiteṣṭaphalayojanāt //",
    "SA01vakobhku:vakk_7.48_0": "ṛddhiḥ samādhiḥ gamanaṃ nirmāṇaṃ ca gatistridhā /",
    "SA01vakobhku:vakk_7.48_1": "śāsturmanojavā anyeṣāṃ vāhinyapyādhimokṣikī //",
    "SA01vakobhku:vakk_7.49_0": "kāmāptaṃ nirmitaṃ bāhyaṃ caturāyatanaṃ dvidhā /",
    "SA01vakobhku:vakk_7.49_1": "rūpāptaṃ dve tu nirmāṇacittaistāni caturdaśa //",
    "SA01vakobhku:vakk_7.50_0": "yathākramaṃ dhyānaphalaṃ dve yāvat pañca nordhvajam /",
    "SA01vakobhku:vakk_7.50_1": "tallābho dhyānavat śuddhāttatsvataśca tato 'pi te //",
    "SA01vakobhku:vakk_7.51_0": "svabhūmikena nirmāṇaṃ bhāṣaṇaṃ tvadhareṇa ca /",
    "SA01vakobhku:vakk_7.51_1": "nirmātraiva sahāśāstuḥ adhiṣṭhāyānyavarttanāt //",
    "SA01vakobhku:vakk_7.52_0": "mṛtasyāpyastyadhiṣṭhānaṃ nāsthirasya apare tu na /",
    "SA01vakobhku:vakk_7.52_1": "ādāvekamanekena jitāyāṃ tu viparyayāt //",
    "SA01vakobhku:vakk_7.53_0": "avyākṛtaṃ bhāvanājaṃ trividhaṃ tūpapattijam /",
    "SA01vakobhku:vakk_7.53_1": "ṛddhirmantrauṣadhābhyāṃ ca karmajā ceti pañcadhā //",
    "SA01vakobhku:vakk_7.54_0": "divyaśrotrākṣiṇī rūpaprasādau dhyānabhūmikau /",
    "SA01vakobhku:vakk_7.54_1": "sabhāgāvikale nityaṃ dūrasūkṣmādigocare //",
    "SA01vakobhku:25_0": "durasthamāvṛtaṃ sūkṣmaṃ sarvataśca na paśyati /",
    "SA01vakobhku:vakk_7.55_0": "dvitrisāhasrakāsaṃkhyadṛśo 'rhatkhaḍgadaiśikāḥ /",
    "SA01vakobhku:vakk_7.55_1": "anyadapyupapattyāptaṃ taddṛśyo nāntarībhavaḥ //",
    "SA01vakobhku:vakk_7.56_0": "cetojñānaṃ tu tattredhā tarkavidyākṛtaṃ ca yat /",
    "SA01vakobhku:vakk_7.56_1": "jānate nārakā ādau nṛṇāṃ notpattilabhikam //",
    "SA01vakobhku:26_0": "abhidharmakośe jñānanirdeśo nāma saptamaṃ kośasthānam //",
    "SA01vakobhku:27_0": "aṣṭamaṃ kośasthānam",
    "SA01vakobhku:28_0": "oṃ namo buddhāya //",
    "SA01vakobhku:vakk_8.1_0": "dvidhā dhyānāni catvāri proktāstadupapattayaḥ /",
    "SA01vakobhku:vakk_8.1_1": "samāpattiḥ śubhaikāgyraṃ pañcaskandhāstu sānugam //",
    "SA01vakobhku:vakk_8.2_0": "vicāraprītisukhavat pūrvapūrvāṅgavarjitam /",
    "SA01vakobhku:vakk_8.2_1": "tathārūpyāḥ catuskandhāḥ adhobhūmivivekajāḥ //",
    "SA01vakobhku:vakk_8.3_0": "vibhūtarūpasaṃjñākhyāḥ saha sāmantakaistribhiḥ /",
    "SA01vakobhku:vakk_8.3_1": "nārūpye rūpasadbhāvaḥ rūpotpattistu cittataḥ //",
    "SA01vakobhku:vakk_8.4_0": "ākāśānantyavijñānanatyākiṃcanyasaṃjñakāḥ /",
    "SA01vakobhku:vakk_8.4_1": "tathāprayogāt māndyāttu nasaṃjñānāpyasaṃjñakaḥ //",
    "SA01vakobhku:vakk_8.5_0": "iti maulaṃ samāpattidravyamaṣṭavidhaṃ tridhā /",
    "SA01vakobhku:vakk_8.5_1": "sapta āsvādanavacchuddhānāsravāṇi aṣṭamaṃ dvidhā //",
    "SA01vakobhku:vakk_8.6_0": "āsvādanāsaṃprayuktaṃ satṛṣṇaṃ laukikaṃ śubham /",
    "SA01vakobhku:vakk_8.6_1": "śuddhakaṃ tattadāsvādyaṃ lokattaramanāsravam //",
    "SA01vakobhku:vakk_8.7_0": "pañcādye tarkacārau ca prītisaukhyasamādhayaḥ /",
    "SA01vakobhku:vakk_8.7_1": "prītyādayaḥ prasādaśca dvitīye 'ṅgacatuṣṭayam //",
    "SA01vakobhku:vakk_8.8_0": "tṛtīye pañca tūpekṣā smṛtiḥ prajñā sukhaṃ sthitiḥ /",
    "SA01vakobhku:vakk_8.8_1": "catvāryante 'sukhāduḥkhopekṣāsmṛtisamādhayaḥ //",
    "SA01vakobhku:vakk_8.9_0": "dravyato daśa caikaṃ ca prasrabdhi sukhamādyayoḥ /",
    "SA01vakobhku:vakk_8.9_1": "śraddhā prasādaḥ prītistu saumanasyaṃ dvidhāgamāt //",
    "SA01vakobhku:vakk_8.10_0": "kliṣṭeṣva satprītisukhaṃ prasādaḥ saṃpradhīḥ smṛtiḥ /",
    "SA01vakobhku:vakk_8.10_1": "upekṣāsmṛtiśuddhiśca kecit prasrabdhyupekṣaṇe //",
    "SA01vakobhku:vakk_8.11_0": "aṣṭāpakṣālamuktatvādāniñjaṃ tu caturthakam /",
    "SA01vakobhku:vakk_8.11_1": "vitarkacārau śvāsau ca sukhādi ca catuṣṭayam //",
    "SA01vakobhku:vakk_8.12_0": "saumanasyasukhopekṣā upekṣāsumanaskate /",
    "SA01vakobhku:vakk_8.12_1": "sukhopekṣe upekṣā pravido dhyānopapattiṣu //",
    "SA01vakobhku:vakk_8.13_0": "kāyākṣiśrotravijñānaṃ vijñaptyutthāpakaṃ ca yat /",
    "SA01vakobhku:vakk_8.13_1": "dvitīyādau tadādyāptaṃ akliṣṭāvyākṛtaṃ ca tat //",
    "SA01vakobhku:vakk_8.14_0": "atadvān labhate śuddhaṃ vairāgyeṇopapattitaḥ /",
    "SA01vakobhku:vakk_8.14_1": "anāsravaṃ tu vairāgyāt kliṣṭaṃ hānyupapattitaḥ //",
    "SA01vakobhku:vakk_8.15_0": "tṛtīyādyāvadūrdhvādho 'nāsravānantaraṃ śubham /",
    "SA01vakobhku:vakk_8.15_1": "utpadyate tathā śuddhāt kliṭaṃ cāpi svabhūmikam //",
    "SA01vakobhku:vakk_8.16_0": "kliṣṭāt svaṃ śuddakaṃ kliṣṭaṃ evaṃ cādharaśuddhakam /",
    "SA01vakobhku:vakk_8.16_1": "cyutau tu śuddhakāt kliṣṭaṃ sarvaṃ kliṣṭāttu nottaram //",
    "SA01vakobhku:vakk_8.17_0": "caturdhā śuddhakaṃ hānabhāgīyādi yathākramam /",
    "SA01vakobhku:vakk_8.17_1": "kleśotpattisvabhūmyūrdhvānāsravānuguṇaṃ hi tat //",
    "SA01vakobhku:vakk_8.18_0": "dve trīṇi trīṇi caikaṃ ca hāna bhāgādyanantaram /",
    "SA01vakobhku:vakk_8.18_1": "gatvāgamya dvidhā bhūmīraṣṭau śliṣṭai kalaṅghitāḥ //",
    "SA01vakobhku:vakk_8.19_0": "vyutkrāntakasamāpattirvisabhāgatṛtīyagā /",
    "SA01vakobhku:vakk_8.19_1": "svādhobhūmyāśrayā eva dhyānārūpyāḥ vṛthādharam //",
    "SA01vakobhku:vakk_8.20_0": "āryākiṃcanyasāṃmukhyāt bhavāgre tvāsravakṣayaḥ /",
    "SA01vakobhku:vakk_8.20_1": "satṛṣṇāḥ svabhavālambāḥ dhyānaṃ sadviṣayaṃ śubham //",
    "SA01vakobhku:vakk_8.21_0": "na maulāḥ kuśalārūpyāḥ sāsravādharagocarāḥ /",
    "SA01vakobhku:vakk_8.21_1": "anāsraveṇa hīyante kleśāḥ sāmantakena ca //",
    "SA01vakobhku:vakk_8.22_0": "aṣṭau sāmantakānyeṣāṃ śuddhāduḥkhāsukhāni hi /",
    "SA01vakobhku:vakk_8.22_1": "ārya cādyaṃ tridhā kecit atarka dhyānamantaram //",
    "SA01vakobhku:vakk_8.23_0": "tridhā aduḥkhāsukhaṃtacca mahābrahmaphalaṃ ca tat /",
    "SA01vakobhku:vakk_8.23_1": "savitarkavicāro 'dhaḥsamādhiḥ parato 'dvayaḥ //",
    "SA01vakobhku:vakk_8.24_0": "ānimittaḥ samākāraiḥ śūnyatānātmaśūnyataḥ /",
    "SA01vakobhku:vakk_8.24_1": "pravartate apraṇihitaḥ satyākārairataḥ paraiḥ //",
    "SA01vakobhku:vakk_8.25_0": "śuddhāmalāḥ nirmalāstu te vimokṣamukhatrayam /",
    "SA01vakobhku:vakk_8.25_1": "śūnyatāśunyatādyākhyāstrayo 'parasamādhayaḥ //",
    "SA01vakobhku:vakk_8.26_0": "ālambete aśaikṣaṃ dvau śūnyataścāpyanityataḥ /",
    "SA01vakobhku:vakk_8.26_1": "ānimittānimittastu śāntato 'saṃkhyayā kṣayam //",
    "SA01vakobhku:vakk_8.27_0": "sāsravāḥ nṛṣu akopyasya saptasāmantavarjitāḥ /",
    "SA01vakobhku:vakk_8.27_1": "samādhibhāvanā dhyānaṃ subhamādyaṃ sukhāya hi //",
    "SA01vakobhku:vakk_8.28_0": "darśanāyākṣyabhijñeṣṭā dhībhedāya prayogajāḥ /",
    "SA01vakobhku:vakk_8.28_1": "vajropamo 'ntye yo dhyāne sāsravakṣayabhāvanā //",
    "SA01vakobhku:vakk_8.29_0": "apramāṇāni catvāri vyāpādādivipakṣataḥ /",
    "SA01vakobhku:vakk_8.29_1": "maitryadveṣaḥ api karuṇā muditā sumanaskatā //",
    "SA01vakobhku:vakk_8.30_0": "upekṣālobhaḥ ākāraḥ sukhitā duḥkhitā vata /",
    "SA01vakobhku:vakk_8.30_1": "modantāmiti sattvācca kāmasattvāstu gocaraḥ //",
    "SA01vakobhku:vakk_8.31_0": "dhyānayormuditā anyāni ṣaṭ su kecittu pañcasu /",
    "SA01vakobhku:vakk_8.31_1": "na taiḥ prahāṇaṃ nṛṣveva janyante tryanvito dhruvam //",
    "SA01vakobhku:vakk_8.32_0": "aṣṭau vimokṣāḥ prathamāvaśubhā dhyānayordvayoḥ /",
    "SA01vakobhku:vakk_8.32_1": "tṛtīyo 'ntye sa cālobhaḥ śubhārūpyāḥ samāhitāḥ //",
    "SA01vakobhku:vakk_8.33_0": "nirodhastu samāpattiḥ sūkṣmasūkṣmādanantaram /",
    "SA01vakobhku:vakk_8.33_1": "svaśuddhakādharāryeṇa vyutthānaṃ cetasā tataḥ //",
    "SA01vakobhku:vakk_8.34_0": "kāmāptadṛśyaviṣayāḥ prathamāḥ ye tvarūpiṇaḥ /",
    "SA01vakobhku:vakk_8.34_1": "te 'nvayajñānapakṣordhvasvabhūduḥkhādigocarāḥ //",
    "SA01vakobhku:vakk_8.35_0": "abhibhvāyatanānyaṣṭau dvayamādyavimokṣavat /",
    "SA01vakobhku:vakk_8.35_1": "dve dvitīyavat anyāni punaḥ śubhavimokṣavat //",
    "SA01vakobhku:vakk_8.36_0": "daśa kṛtsnāni alobhāṣṭau dhyāne 'ntye gocaraḥ punaḥ /",
    "SA01vakobhku:vakk_8.36_1": "kāmāḥ dve śuddhākārūpye svacatuḥskandhagocare //",
    "SA01vakobhku:vakk_8.37_0": "nirodha uktaḥ vairāgyaprayogāptaṃ tu śeṣitam /",
    "SA01vakobhku:vakk_8.37_1": "tridhātvāśrayamārūpyasaṃjñaṃ śeṣaṃ manuṣyajam //",
    "SA01vakobhku:vakk_8.38_0": "hetukarmabālāddhātvorārupyotpādanaṃ dvayoḥ /",
    "SA01vakobhku:vakk_8.38_1": "dhyānānāṃ rūpadhātau tu tābhyāṃ dharmatayāpi ca //",
    "SA01vakobhku:vakk_8.39_0": "saddharmo dvividhaḥ śāsturāgamādhigamātmakaḥ /",
    "SA01vakobhku:vakk_8.39_1": "dhātārastasya vaktāraḥ pratipattāra eva ca //",
    "SA01vakobhku:vakk_8.40_0": "kāśmīravaibhāṣikanītisiddhaḥ prāyo mayāyaṃ kathito 'bhidharmaḥ /",
    "SA01vakobhku:vakk_8.40_1": "yaddurguhītaṃ tadihāsmadāgaḥ saddharmanītau munayaḥ pramāṇam //",
    "SA01vakobhku:vakk_8.41_0": "nimīlite śāstari lokacakṣuṣi kṣayaṃ gate sākṣijane ca bhūyasā /",
    "SA01vakobhku:vakk_8.41_1": "adṛṣṭatattvairniravagrahaiḥ kṛtaṃ kutārkikaiḥ śāsanametadākulam //",
    "SA01vakobhku:vakk_8.42_0": "gate 'tha śāntiṃ paramāṃ svayaṃbhuvi svayaṃbhuvaḥ śāsanadhūrdhareṣu ca /",
    "SA01vakobhku:vakk_8.42_1": "jagatyanāthe gaṇaghātibhirmataiḥ niraṅkuśaiḥ svairamihādya caryate //",
    "SA01vakobhku:vakk_8.43_0": "iti kaṇṭhagataprāṇaṃ viditvā śāsanaṃ muneḥ /",
    "SA01vakobhku:vakk_8.43_1": "balakālaṃ malānāṃ ca na pramādyaṃ mumukṣubhiḥ //",
    "SA01vakobhku:29_0": "abhidharmakośe samāpattinirdeśo nāmāṣṭamakośasthānamiti //"
}