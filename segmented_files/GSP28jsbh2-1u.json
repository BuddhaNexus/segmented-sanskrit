{
    "GSP28jsbh2-1u:0": " <B1> śrīḥ /",
    "GSP28jsbh2-1u:1": " bhāṭṭadīpikā /",
    "GSP28jsbh2-1u:2": " - - - prabhāvalīvyākhyāsaṃvalitā /",
    "GSP28jsbh2-1u:3": " tatra dvitīyādhyāyasya prathamaḥ pādaḥ /",
    "GSP28jsbh2-1u:4": " (1 adhikaraṇam /",
    "GSP28jsbh2-1u:5": " ) (a.2 pā.1 adhi.1)",
    "GSP28jsbh2-1u:6": " bhāvārthāḥ karmaśabdās tebhyaḥ kriyā pratīyetaiṣa hy artho vidhīyate /",
    "GSP28jsbh2-1u:7": " evaṃ dharmādharmapramāṇeṣu nirūpiteṣu adhunā tatsvarūpaṃ nirūpyate /",
    "GSP28jsbh2-1u:8": " yadyapi ca tadapi etāvatpramāṇapratipādyatvena rūpeṇa buddhameva; tathāpi ekatvānekatvādirūpeṇābuddhatvādiha tena rūpeṇa nirūpyate /",
    "GSP28jsbh2-1u:9": " atra ca śabdāntarādiṣaṭpramāṇakabhāvanābheda evādhyāyārthaḥ /",
    "GSP28jsbh2-1u:10": " dhātvarthabhedastu tatsiddhyarthaḥ kvācitko nirūpyate, apūrvabhedo 'pi",
    "GSP28jsbh2-1u:11": " phalatveneti na tāvadhyāyārthau /",
    "GSP28jsbh2-1u:12": " phalībhūtāpūrvabhedo 'pi apūrvasādhanabhedādhīna iti tatsādhanajijñāsāyāṃ",
    "GSP28jsbh2-1u:13": " svargādisādhanasyaivāvāntaravyāpārarūpāpūrvaṃ prati sādhanatvāt svargādiphalaṃ prati kiṃ dhātvarthasya karaṇatvaṃ utopapadārthasya somāderapīti cintāyāṃ, prāthamikabhāvanānvayasya tāvat siddhāntino 'pi",
    "GSP28jsbh2-1u:14": " saṃmatatvādauttarakālikaḥ phalānvayo 'pi sarveṣāmeveti prāpte /",
    "GSP28jsbh2-1u:15": " sarveṣāṃ karaṇatve anekādṛṣṭakalpanāprasaṅgādekasyaiva phalanirūpitā",
    "GSP28jsbh2-1u:16": " karaṇatā, anyeṣāntu dṛṣṭavidhayaiva karaṇārthatvam /",
    "GSP28jsbh2-1u:17": " tadatra dhātvarthasyaiva karaṇatve ca dhātvarthasyāśrayavidhayaiva dṛṣṭārthateti nānekādṛṣṭakalpanā",
    "GSP28jsbh2-1u:18": " iti prathamaṃ pratipadādhikaraṇam //",
    "GSP28jsbh2-1u:19": " <B2> (maṅgalācaraṇam) ajñānatimiradhvaṃsi satyajñānaprakāśakam /",
    "GSP28jsbh2-1u:20": " sarvābhīṣṭapradaṃ naumi śrīrūpaṃ sundaraṃ mahaḥ // 1 // yo vedaśāstrārṇavapāradṛśvā yajñādikarmācaraṇe 'tidakṣaḥ /",
    "GSP28jsbh2-1u:21": " sadāśivārādhanaśuddhacittastaṃ bālakṛṣṇaṃ pitaraṃ namāmi // 2 //",
    "GSP28jsbh2-1u:22": " śrīkhaṇḍadevaṃ praṇipatya sadguruṃ mīmāṃsakasvāntasarojabhāskaram /",
    "GSP28jsbh2-1u:23": " atyantasaṃkṣiptapadārthatatkṛtau prabhāvalīṭippaṇamātanomyaham // 3 //",
    "GSP28jsbh2-1u:24": " yadyapyatra guroḥ kṛtāvapi mayāpyudbhāvyate kācanā- saṃbhūtistadapi pracāracature naiṣā purobhāgitā",
    "GSP28jsbh2-1u:25": " kintu kṣmātilakāḥ kuśāgradhiṣaṇāḥ siddhāntabaddhādarā madvākyaṃ parihṛtya tatkṛtimalaṅkurvantviyaṃ me matiḥ // 4 // (prathamādhyāya eva dharmasvarūpavicārāvaśyakatānirūpaṇapūrvakaṃ pūrvādhyāyenāvasarasaṅgatinirūpaṇapūrvakaṃ ca dvitīyādhyāyārthapratijñānam) yadyapyādyasūtre dharmasvarūpajijñāsaiva prathamataḥ pratijñātā, tadvivaraṇapare ko dharmaḥ kiṃlakṣaṇakaḥ iti bhāṣye 'pi pramāṇajijñāsātaḥ prāk svarūpajijñāsyaiva pratijñāteti tatsvarūpanirūpaṇamevādau kartumucitam, na pramāṇanirūpaṇam; tathāpi meyasiddheḥ pramāṇādhīnatvāt codanāsūtre pramāṇāntarbhāvenaiva svarūpokteḥ",
    "GSP28jsbh2-1u:26": " kartuṃ yogyāmapi svarūpacintāmupekṣya pramāṇacintā pūrvādhyāye kārtsnyena kṛtā /",
    "GSP28jsbh2-1u:27": " yadarthaṃ ca yadārabdhaṃ tatsamāptau tadbuddhisthaṃ jāyata iti nyāyena pramāṇacintāsamāptau buddhisthasya svarūpasyāvasaralābhāt tannirūpaṇaṃ kriyata ityabhipretyāvasarasaṅgatimathavā śabdāntarādibhirvidheḥ karmotpattiparatvādutpannasya ca punarvidhāvānarthakyāt bhedasiddhirānarthakyanirāsādhīnā prāmāṇyasiddhāveva śakyā vaktumiti hetuhetumadbhāvasaṅgatiṃ vādhunāpadena pradarśayan samastādhyāyārthaṃ",
    "GSP28jsbh2-1u:28": " pratijānīteṇa0 ------ evamiti //",
    "GSP28jsbh2-1u:29": " (dvitīyādhyāye śāstrasaṅgatiḥ) anenaca ------- etadadhyāyārthanirūpaṇasya ko dharma ityaṃśopanipātāt ādyasūtrapratijñāviṣayatvena śāstrasaṃgatatvaṃ",
    "GSP28jsbh2-1u:30": " ------- sūcitam //",
    "GSP28jsbh2-1u:31": " (śeṣaśeṣibhāvāditaḥ pūrvaṃ pramāṇanirūpaṇānantaraṃ ca",
    "GSP28jsbh2-1u:32": " bhedanirūpaṇopapattiḥ) yadyapi pramāṇalakṣaṇottarapravṛttaikādaśādhyāyyapi pramāṇalakṣaṇasāpekṣā; tathāpi śeṣaśeṣibhāvanirūpaṇe bhedādhīnasiddhikatvasya pratyakṣataḥ \"athātaḥ śeṣalakṣaṇa\" miti sūtrakāreṇaiva darśitatvāt tatsiddhyarthaṃ kartavyasya bhedanirūpaṇasyāyamevāvasaraḥ evañca ko dharmaḥ kiṃlakṣaṇaka iti bhāṣyagataṃ pāṭhakramamarthakrameṇa bādhitvā pramāṇalakṣaṇānantaraṃ bhedādikathanena svarūpanirūpaṇaṃ paścāt kriyamāṇaṃ nāsaṅgatamiti bhāvaḥ //",
    "GSP28jsbh2-1u:33": " (bhāvanābheda evādhyāyārthaḥ na tu tadekatvaṃ dhātvarthabhedādikaṃ vā,",
    "GSP28jsbh2-1u:34": " tannirūpaṇaṃ tvapavādenopajīvyatayā phalatvena vetyādinirūpaṇam) nanu ekatvānekatvādinā tatsvarūpanirūpaṇe adhyāyārthabhedāpattiriti śaṅkāṃ pariharati ------- atraceti //",
    "GSP28jsbh2-1u:35": " śabdāntarādipramāṇairadhyāyārthatvena bhāvanābhede nirūpite kvacittadapavādatayā abhedanirūpaṇe 'pi nādhyāyārthatvamityarthaḥ /",
    "GSP28jsbh2-1u:36": " nanu abhedasyādhyāyārthatvābhāve 'pi bhāvanāpūrvadhātvarthānāṃ trayāṇāmapyagre bhedasya nirūpaṇāt kathaṃ nādhyāyārthabheda ityata āha --------- dhātvarthabhedastviti //",
    "GSP28jsbh2-1u:37": " yadyapīha dharmasyaiva bhedanirūpaṇapratijñānāt tasya ca yāgādidhātvarthasyaiva śreyassādhanatvena dharmatvāt tadbhedasyaivādhyāyārthatvaṃ vaktuṃ yuktam, natu bhāvanābhedasya; tathāpi yāgāderasiddhasya kṛtiviṣayatvenaiva labdhātmanaḥ śreyassādhanatvena prādhānyāt kṛtereva bhedasyādhyāyārthatvaṃ nāyuktam /",
    "GSP28jsbh2-1u:38": " ata evāpūrvasya aśabdārthatvāt tatsvarūpeṇa bhedanirūpaṇāśaktestadbhedasya bhāvanābhedānuniṣpāditvam; vyāpārabhedasya phalabhedavyāpyatvaniyamāt śreyassādhanatvasya cāpūrvamantareṇāsaṃbhavādapūrvotpattiparyantameva sakalabhāvanoparamāt phalatvenādriyamāṇatvāt tadbhedasyāpi",
    "GSP28jsbh2-1u:39": " phalībhūtatvamanuniṣpāditatve 'pi naiva virudhyate; dhātvarthabhedasya tu bhāvanābhedasidhyarthatvena nirūpaṇam /",
    "GSP28jsbh2-1u:40": " yadyapi kāraṇavyāpārabhedādeva kāryabhedasya dṛṣṭatvāt bhāvanābheda eva",
    "GSP28jsbh2-1u:41": " dhātvarthabhedasidhyarthaḥ; tathāpi kāraṇagatavaijātyasya kāryagatavaijātyādhīnasiddhikatvena yajatyādidhātūnāṃ svarūpabhedenopāttānāṃ bhāvanābhedavyañjakatvamabhipretya dhātvarthabhedasya bhāvanābhedasādhakatvoktiḥ sarveṣāmiti dhyeyam //",
    "GSP28jsbh2-1u:42": " (dhātvarthābhede 'pi guṇādbhāvanābhedasiddhyā kvācitka ityuktamiti",
    "GSP28jsbh2-1u:43": " nirūpaṇam) guṇaphalādhikāre vākyabhedāpādakaguṇāt dhātvarthābhede 'pi",
    "GSP28jsbh2-1u:44": " bhāvanābhedasya vakṣyamāṇatvāt dhātvarthabhedasya na sārvatrikabhāvanābhedasidhyarthatvamityabhipretya kvācitka ityuktam //",
    "GSP28jsbh2-1u:45": " (sarvādhyāyopodghātabhāvārthādhikaraṇopodghātatvena",
    "GSP28jsbh2-1u:46": " pratipadādhikaraṇapravṛttiriti nirūpaṇam) bhāvanābhedavicārasya dvitīyapādamārabhya vakṣyamāṇatvāt tasyehāvicāryatve kathamagrimavicārasya saṅgatirityāśaṅkāṃ sarvādhyāyopodghātarūpabhāvārthādhikaraṇasya vartiṣyamāṇasyopodghātasaṅgatyā pariharati -------- phalībhūteti //",
    "GSP28jsbh2-1u:47": " apūrvasya sākṣāt bhāvanājanyatvābhāvāt dvārībhūtadhātvarthādijanyatvapratīteḥ phalasādhanasyaiva avāntaravyāpārarūpāpūrvajanakatvāt phalasādhanabhede 'pūrvabhedastadekatve",
    "GSP28jsbh2-1u:48": " tadekatvamityevaṃphalakaṃ kariṣyamāṇadhātvarthamātravṛttiphalasādhanatvavicāropodghātatayā idaṃ pratipadādhikaraṇamārabhyata ityarthaḥ //",
    "GSP28jsbh2-1u:49": " (vrīhīn prokṣatītyādīnāmuktādhikaraṇaviṣayatvena",
    "GSP28jsbh2-1u:50": " sāmādivākyaviṣayatvopapādanam) \"vrīhīnavahanti\" \"vrīhīn prokṣatī\" tyādau dvitīyayaiva vrīhyādeḥ karmatvasiddhyā pariśeṣeṇa dhātvarthasyaiva",
    "GSP28jsbh2-1u:51": " karaṇatvam /",
    "GSP28jsbh2-1u:52": " tathā \"dadhnā juhotī\"tyādau homasya prāptatvenāvidheyatayā karaṇatvābhāve",
    "GSP28jsbh2-1u:53": " karmatvenaivānvayāt upapadārthasyaiva karaṇatvamiti sandehābhāvāt nātrodāharaṇatvamityabhipretya somādivākyānāmevodāharaṇatvaṃ sūcayituṃ somāderapītyuktam /",
    "GSP28jsbh2-1u:54": " ādipadena sauryādivākyagatacarupadopāttasaṃgrahaḥ /",
    "GSP28jsbh2-1u:55": " ataevaitadapavādabhūte tāni dvaidhamityadhikaraṇe dhātvarthasyaiva karaṇatvamiti teṣāmudāharaṇatvamityarthaḥ",
    "GSP28jsbh2-1u:56": " (bhāvādhikaraṇāpravṛttyā matvarthalakṣaṇānaṅgīkārapakṣeṇa vā somasyāpi",
    "GSP28jsbh2-1u:57": " bhāvanānvayopapādanam) auttarakālika iti //",
    "GSP28jsbh2-1u:58": " pārṣṭhika ityarthaḥ /",
    "GSP28jsbh2-1u:59": " etacca bhāvārthādhikaraṇe dhātvarthasyaiva karaṇatvamityarthasya sādhayiṣyamāṇatvenāsiddhimabhipretya draṣṭavyam; itarathā tatkaraṇāvaruddhāyāṃ bhāvanāyāṃ prathamataḥ somādīnāmanvayāsaṃbhavena siddhāntisaṃmatatvāsaṃbhavāt /",
    "GSP28jsbh2-1u:60": " athavā --------- matvarthalakṣaṇānaṅgīkārapakṣeṇa vā siddhāntino 'pi",
    "GSP28jsbh2-1u:61": " saṃmatatvāditi grantho yojyaḥ //",
    "GSP28jsbh2-1u:62": " (pradhānānvayābhyarhitatvāt vikalpe 'pi nirapekṣasādhanatvopapatteśca sarveṣāṃ phalakaraṇatvenānvayanirūpaṇam) sarveṣāmeveti //",
    "GSP28jsbh2-1u:63": " sati saṃbhave pradhānānvayasyābhyarhitatvādekasya phalānvaye itarasya phalaguṇānvaye ca vairūpyasya matvarthalakṣaṇāyāścāpatteḥ sarveṣāṃ bhāvanāyāmevānvayamaṅgīkṛtya phalakaraṇatvaṃ yuktam yadyapi vikalpe nirapekṣasādhanatve sati aikārthyasyaiva prayojakatvasya dvādaśe vakṣyamāṇatvāditarathā dṛṣṭārthamātratvasyaiva tatprayojakatvoktau ekārthānāṃ kāmyakarmaṇāṃ vikalpānāpatteḥ prakṛte ca samāsa iva suptiṅvibhaktyorapi sāmarthyāpekṣitvena nirapekṣakaraṇatvapratītyā vikalpa eva prāpnoti; tathāpi aruṇaikahāyanyorivānyonyākāṅkṣayaikavākyopāttatvādekasyāṃ bhāvanāyāṃ",
    "GSP28jsbh2-1u:64": " tṛtīyādibalena karaṇānāṃ nairapekṣyāvagame 'pi parasparasāpekṣatvena tṛtīyāvagatanairapekṣyasya",
    "GSP28jsbh2-1u:65": " gamāddarśādivaccaikapadopādānābhāve 'pi ekavākyopāttatayā pratītasya sāhityasya upādeyagatatvena vivakṣitatvāt samuccitānāṃ sādhanatvābhāve 'pi",
    "GSP28jsbh2-1u:66": " sādhanānāṃ samuccaya ityabhipretya sarveṣāmityuktam //",
    "GSP28jsbh2-1u:67": " (tṛtīyāvagatanirapekṣakaraṇatvopapattyarthamanekādṛṣṭakalpanāprasaṅgeṇa",
    "GSP28jsbh2-1u:68": " matvarthalakṣaṇayā sarveṣāṃ sākṣādbhāvanānvayaṃ vinā siddhāntopakramaḥ)",
    "GSP28jsbh2-1u:69": " yadyapi bhāvanaikyaṃ tatraiva sarveṣāṃ ekaphaladvārā samuccayena",
    "GSP28jsbh2-1u:70": " karaṇatvenānvayaśca; tathāpi tatra paramāpūrvasya phalasya caikatve 'pi",
    "GSP28jsbh2-1u:71": " tattatkaraṇajanyotpattyapūrvāṇāṃ bhedāvaśyaṃbhāvādanekādṛṣṭakalpanāṃ pūrvapakṣe āpādya siddhāntamāha --------- sarveṣāmiti //",
    "GSP28jsbh2-1u:72": " naca ---------karaṇānāṃ sāpekṣatvena kramikatvābhāvādekamevotpattyapūrvaṃ kalpyatāmiti --------vācyam; tṛtīyādināvagatasya anyonyanirapekṣakaraṇatvasya kiñcitkāryanirūpitatvāvaśyaṃbhāve phale phalā pūrve vā tadasaṃbhavenotpattyapūrvanirūpitatvāvagaterdadhipayoyāgayoḥ",
    "GSP28jsbh2-1u:73": " kramikatvabhāve 'pi tadbhedasyevehāpi tadbhedasyānirvāryatvādityarthaḥ /",
    "GSP28jsbh2-1u:74": " ato 'gatyā sarveṣāṃ pradhānasaṃbandhatyāgena matvarthalakṣaṇāmapyaṅgīkṛtya",
    "GSP28jsbh2-1u:75": " somādiviśiṣṭadhātvarthasya athavā -------------",
    "GSP28jsbh2-1u:76": " dhātvarthaviśiṣṭasomādereva vā pārṣṭhikabodhe phalakaraṇatvamanyasya tadarthatve yuktamityāha ----------- ekasyaiveti //",
    "GSP28jsbh2-1u:77": " (pārṣṭhikabodhenāśrayasamarpaṇena dṛṣṭavidhayopayoga iti siddhāntopasaṃhāraḥ) āśrayavidhayaiveti",
    "GSP28jsbh2-1u:78": " yadyapi prākāraṇika āśrayo na labhyate; tathāpīha viśiṣṭavidhitvāt pārṣṭhikabodhe yāgasya somaṃ pratyāśrayatayā vidhānopapatterna kācidapi",
    "GSP28jsbh2-1u:79": " kṣatiḥ /",
    "GSP28jsbh2-1u:80": " evañca guṇagatakaraṇatāsaṃpādakatayā dṛṣṭārthatālābhāt anirṇaya iti bhāvaḥ",
    "GSP28jsbh2-1u:81": " iti prathamaṃ pratipadādhikaraṇam //",
    "GSP28jsbh2-1u:82": " --------------- <B1> (2 adhikaraṇam)(a.2 pā.1 adhi.2) evaṃ sthite viśeṣajijñāsāyāṃ somādereva phalakaraṇatvam; tasya siddhatvena yogyatārūpaliṅgāt, tṛtīyāyāḥ karaṇatve śaktatvena",
    "GSP28jsbh2-1u:83": " kārakaśruterekapadopāttatvarūpapadaśrutyapekṣayā balīyastvācca, phalānvaye padaśruterapyabhāvācca",
    "GSP28jsbh2-1u:84": " ataeva yāgādidhātvarthaḥ somādyartha eva /",
    "GSP28jsbh2-1u:85": " naca tadarthatve adṛṣṭakalpanā; agnihotrahomena dadhiniṣṭhakaraṇatā sampādanavadyāgenādṛṣṭamantareṇaiva somaniṣṭhakaraṇatāsampādanena yāgasya",
    "GSP28jsbh2-1u:86": " somāṅgatvopapatteriti prāpte, ---------- padaśrutyā yāgasyaiva phalakaraṇatvam /",
    "GSP28jsbh2-1u:87": " yadyapi ca phalānvaye na sā; tathāpi prāthamikabhāvanānvaye yasya yat pramāṇaṃ tadgatabalavattvasya tasyāmavasthāyāmakiñcitkaratve 'pi",
    "GSP28jsbh2-1u:88": " pārṣṭhikaphalānvaye tasya nirṇāyakatvāt /",
    "GSP28jsbh2-1u:89": " ataśca prāthamikabhāvanānvaye vidyamānā padaśrutiḥ phalānvaye nirmāyikā /",
    "GSP28jsbh2-1u:90": " na ca tasyāḥ kārakaśrutyapekṣayā daurbalyam; lākṣaṇikatve 'pi",
    "GSP28jsbh2-1u:91": " yāgakaraṇatvasya somakaraṇatvānvayāt prāgbhāvanāyāmanvitatvena tadanvayasya prāthamyāt, anyathā tiṅantapadasya paripūrṇatvābhāvena",
    "GSP28jsbh2-1u:92": " tadupasthāpitabhāvanāyāṃ somasyāpyanvayānupapatteḥ /",
    "GSP28jsbh2-1u:93": " paripūrṇaṃ padaṃ padāntareṇānvetīti nyāyāt /",
    "GSP28jsbh2-1u:94": " na ca prathamāvagatasyāpi kalpyasya auttarakālikena bādhaḥ,",
    "GSP28jsbh2-1u:95": " upajīvyatvāditi yāgaḥ phalasādhanaṃ somo yāgārtha iti siddham /",
    "GSP28jsbh2-1u:96": " prayojanaṃ somāpacāre na pratinidhyupādānaṃ pūrvapakṣe, siddhānte tu tat",
    "GSP28jsbh2-1u:97": " nanu -------- idaṃ dhātvarthātiriktabhāvanāsattve bhavet, na tu tasyāṃ",
    "GSP28jsbh2-1u:98": " pramāṇamasti; dhātūnāmeva vikḷttyādiphala iva tatprayojakavyāpāramātre phūtkārādau yatnādau ca śaktatvāt, ato yatnādirūpabhāvanāyā api",
    "GSP28jsbh2-1u:99": " dhātuvācyatvāddhātvarthe eva kriyārūpe sakalakārakānvayo na tu yāgasya padaśrutyā phalakaraṇatvamiti ---------cet, pacati, pākaṃ karoti pāke",
    "GSP28jsbh2-1u:100": " yatata iti pākāt pṛthak vivriyamāṇayatnādeḥ pacyarthatvānupapatteḥ /",
    "GSP28jsbh2-1u:101": " na ca ghañantapākaśabdasya phala eva śaktatvāt pṛthak vivaraṇopapattiḥ;",
    "GSP28jsbh2-1u:102": " vyāpāravigame 'pi phaladaśāyāṃ pāko vidyate iti prayogāpattestasyāpi vyāpāravācitvāvaśyambhāvāt",
    "GSP28jsbh2-1u:103": " ato bhāsamāno yatnādistiṅvācya eva /",
    "GSP28jsbh2-1u:104": " ataeva dhātuvācyamapi sākṣāt phalajanakaphūtkārādivyāpāravṛttipākatvādikameva /",
    "GSP28jsbh2-1u:105": " tacca jātiskhaṇḍopādhirvaityanyadetat /",
    "GSP28jsbh2-1u:106": " tajjanakayatnādikantu ākhyātavācyameva /",
    "GSP28jsbh2-1u:107": " tatra śaktatāvacchedakantu karotivivrīyamāṇatiptvādikaṃ, lāghavāt tiptvādikameva vā, na tu sthānilatvam, tadupasthāpakādeśaviśeṣāṇāṃ padajñānaniṣṭhakāraṇatāvacchedakakoṭau praveśe",
    "GSP28jsbh2-1u:108": " gurubhūtakāraṇatāvacchedakaghaṭitānantakāryyakāraṇabhāvakalpanāpatteḥ /",
    "GSP28jsbh2-1u:109": " apraveśe yathākathañcidupasthitalakārādapi bhāvanopasthityāpatteḥ //",
    "GSP28jsbh2-1u:110": " śakyatāvacchedakantu phaloddeśyakadhātvarthātiriktavyāpāratvam /",
    "GSP28jsbh2-1u:111": " phalañca kvaciddhātvarthaḥ kvacicca svargādīti yathāvivakṣam /",
    "GSP28jsbh2-1u:112": " evañca ratho gacchatītyādau na lakṣaṇā,",
    "GSP28jsbh2-1u:113": " gamanānukūlavyāpārasyaivākhyātārthatvāt iti pārthasārathiḥ /",
    "GSP28jsbh2-1u:114": " vastutastu ---------- yatnatvameva śakyatāvacchedakam; lāghavāt, tadbādhe tu sarvatrāśrayatve lakṣaṇā /",
    "GSP28jsbh2-1u:115": " yatnasyaiva cākhyātopāttasya nityaṃ karmasākāṅkṣatvaṃ,",
    "GSP28jsbh2-1u:116": " karotiparyāyatvādekakarmakatvaṃ, phalabhavanānukūlatvāccār''thabhāvanātvaṃ",
    "GSP28jsbh2-1u:117": " draṣṭavyam /",
    "GSP28jsbh2-1u:118": " iyaṃ cākhyātopāttā bhāvanaiva mukhyaviśeṣyā;",
    "GSP28jsbh2-1u:119": " tadvyatirekeṇetarapadārthānvayāparyavasānāt /",
    "GSP28jsbh2-1u:120": " tasyāmeva cākhyātopāttāyāṃ ktvāpratyayādyupāttāyāṃ vā yogyatādyanusāreṇa nipātopasargaprātipadikātiriktaśabdagamyo yaḥ subupāttaliṅgasaṅkhyāvyatiriktor'thastasya sarvasyāpi prakāratayā anvayaḥ,",
    "GSP28jsbh2-1u:121": " nipātopasargayostu kriyāsamabhivyāhārādau sati tayānvayo",
    "GSP28jsbh2-1u:122": " 'nyasamabhivyāhārādāvanyenāpi /",
    "GSP28jsbh2-1u:123": " prātipadikārtho 'pi subarthe karaṇatvādau /",
    "GSP28jsbh2-1u:124": " taddhitasamāsādisakhaṇḍaprātipadikāvayavārthānāṃ tu yatra kārakatāsaṃbandhena taddhitasamāsādivṛttiryathā āgneya ityādau,",
    "GSP28jsbh2-1u:125": " tatrāgnerdevatātvādbhāvanāyāmevānvayo na tu taddhitopātte dravye /",
    "GSP28jsbh2-1u:126": " sa tu pārṣṭhika eva /",
    "GSP28jsbh2-1u:127": " yatra tu kārakatātiriktasaṃbandhena sā --------- tatra parasparānvayo 'pi,",
    "GSP28jsbh2-1u:128": " yathāśvābhidhānīmityādau /",
    "GSP28jsbh2-1u:129": " evaṃ subupāttaliṅgasaṅkhyayoḥ samānābhidhānaśrutyā subarthe",
    "GSP28jsbh2-1u:130": " karaṇatvādāvevānvayaḥ, tadvyatiriktapadārthamātrasya tu subarthakaraṇatvāderdhātvarthasya ca sarvasyaiva",
    "GSP28jsbh2-1u:131": " liṅgānanvayibhāvanāvācipadopasthāpyāyāṃ bhāvanāyāmevānvayaḥ /",
    "GSP28jsbh2-1u:132": " ataeva bhāvanādipadopasthāpitāyāṃ tasyāṃ nānvayaḥ /",
    "GSP28jsbh2-1u:133": " ākhyātena ktvādinā vopasthitāyāntu bhavatyevānvayaḥ prakāratayā /",
    "GSP28jsbh2-1u:134": " prakāratāghaṭakāḥ saṃbandhāśca sarve yathāyathaṃ pārṣṭhikānvayabodhavelāyāmavagamyamānāḥ kaustubha eva draṣṭavyāḥ /",
    "GSP28jsbh2-1u:135": " tasmāt siddhamākhyātavācyā ārthībhāvanā, tasyāśca svargādi bhāvyam,",
    "GSP28jsbh2-1u:136": " dhātvarthaśca karaṇam, somādikaṃ tu karaṇānugrāhakatvāditikartavyateti //",
    "GSP28jsbh2-1u:137": " iti dvitīyaṃ bhāvārthādhikaraṇam /",
    "GSP28jsbh2-1u:138": " -------------- <B2> (kārakaśrutibalīyastvena śabdagatapratyāsattibādhenāpi upapadārthasyaiva karaṇatvamiti pūrvapakṣopapādanam) evamanirṇaye prāpte bhāvārthādhikaraṇaṃ pravartayati -------- evamiti //",
    "GSP28jsbh2-1u:139": " sādhyasya yāgasya sādhyāntareṇākāṅkṣābhāve saṃbandhānupapatterākāṅkṣitaṃ siddhamevānvetuṃ yogyamiti yogyatārūpaliṅgāt somādereva karaṇatvaṃ sādhayati --------- somādereveti //",
    "GSP28jsbh2-1u:140": " naca --------- śabdagatapratyāsattyā kathañciddhātvarthasyaiva svakārakībhūtadravyadevatāsaṃpādanena siddhatāmāpādya karaṇatvenāstu",
    "GSP28jsbh2-1u:141": " saṃbandha ityata āha -------- tṛtīyāyā iti // .//",
    "GSP28jsbh2-1u:142": " prāthamikabhāvanāsaṃbandhastāvat balīyasyā kārakaśrutyā somāderevāpadyata iti durbalapadaśrutyavagatatvena yāgasya naiva karaṇatvenānvayaḥ,",
    "GSP28jsbh2-1u:143": " pārṣṭikānvayavelāyāntu phalapadāpekṣayā ubhayorapi padāntaropāttatvāviśeṣe",
    "GSP28jsbh2-1u:144": " 'pi liṅgabādhe pramāṇābhāva ityarthaḥ /",
    "GSP28jsbh2-1u:145": " ataśca yathaiva yāgaḥ svargakāmādhikaraṇanyāyena bhāvyatvāt pracyāvitastathaiva karaṇatvādapīti padaśrutyetikartavyatāṃśe nipatan bhāvanayā saṃbadhyate /",
    "GSP28jsbh2-1u:146": " pārṣṭhikabodhe ca somārthatvaṃ yāgasyetyāha ------- ataeveti //",
    "GSP28jsbh2-1u:147": " (yāgasya somārthatve 'dṛṣṭakalpanānirāsena pūrvapakṣopasaṃhāraḥ) nanu",
    "GSP28jsbh2-1u:148": " ----------- yāgena some dṛṣṭopakārāsaṃbhavādadṛṣṭakalpanāpattirityāśaṅkya",
    "GSP28jsbh2-1u:149": " pariharati ---------naceti //",
    "GSP28jsbh2-1u:150": " nahi yāgasya somasaṃskārakatvena somārthatvam, kintu somādessarvadā sattvena phalotpattyāpattervidhivaiyarthyaparihārāyā'śrayavidhayā",
    "GSP28jsbh2-1u:151": " tadarthatvakalpanāt guṇaniṣṭhakaraṇatānirvāhakatvena dṛṣṭārthatvopapattirityarthaḥ //",
    "GSP28jsbh2-1u:152": " (padaśrutyā kalpyasyāpyupajīvyatvenābādhena ca bhayamato dhātvarthasyaiva karaṇatvamiti somādīnāṃ tadaṅgatayaivopayogena sākṣādbhāvanāyāmanvaya iti",
    "GSP28jsbh2-1u:153": " somāpacāre pratinidhisaṃpādanarūpaprayojanasiddhirityādinirūpaṇam)",
    "GSP28jsbh2-1u:154": " natāvadbhāvanānvayanairapekṣyeṇa somādīnāṃ sākṣāt phalānvayaḥ; kārakāṇāṃ",
    "GSP28jsbh2-1u:155": " parasparamanvayāsaṃbhavāt, phalasyevetarakārakāṇāmapi lāghavena bhāvanānvayasyocitatvācca",
    "GSP28jsbh2-1u:156": " ato bhāvanādvāraivānvaye vācye jhaṭityupasthitāvacchedakībhūtadhātvarthasyaivānvayena karaṇākāṅkṣeparamānna padāntaropāttasomādeḥ karaṇatvenānvayo yukta ityabhipretya siddhāntamāha----------- padaśrutyeti lākṣaṇikatve 'pīti //",
    "GSP28jsbh2-1u:157": " nahyatra dhātvarthabhāvanayoritarapadārthasaṃsargavat karmatvakaraṇatvādirūpaḥ saṃsargaḥ saṃsargamaryādayā bhāsate /",
    "GSP28jsbh2-1u:158": " tathātve \"saha brūta\" ityanuśāsanavaiyarthyāpatteḥ /",
    "GSP28jsbh2-1u:159": " ataḥ padārthavidhayā śaktyā nirūḍhalakṣaṇayā vā bhānasyāvaśyakatvāllākṣaṇikatve 'pītyarthaḥ",
    "GSP28jsbh2-1u:160": " upajīvyatvāditi //",
    "GSP28jsbh2-1u:161": " paripūrṇatvasaṃpādanena somakaraṇatvānvaye upajīvyatvam /",
    "GSP28jsbh2-1u:162": " ataśca yathaivāgneyā divākye 'ṣṭākapālādīnāṃ karaṇatvasya lākṣaṇikatve 'pi",
    "GSP28jsbh2-1u:163": " yāgakalpanadvāropajīvyatvena pūrvabhāvitvāt taduttarabhāviśrautamapi karaṇatvaṃ paramparayā svīkriyate, evamihāpi somādikaraṇatvamapi yāgadvārā",
    "GSP28jsbh2-1u:164": " bhāvanāyāmaṅgīkartuṃ yuktamiti dhātvarthasyaiva karaṇatvena phaladvārā bhāvanāyāmanvayādasiddhasyāpi somādinā siddhatāmāpāditasya phalapūrvakāle yogyatāyā api saṃbhavāt tasyaiva phalakaraṇatvāt apūrvaṃ prati karaṇatvena phalasādhanasyaikatvādbhāvanāpūrvayorekatvamityarthaḥ /",
    "GSP28jsbh2-1u:165": " evañceha dhātvarthasya phalakaraṇatvena śreyassādhanatvarūpadharmatvasya pratipādanādagre tadgataikatvānekatvavicārasya sarvādhyāye kariṣyamāṇasyedamupodghātādhikaraṇamiti siddham pūrvapakṣe somādeḥ phalārthatve 'pi somenaiva yāganiṣpatteḥ siddhānte 'pi",
    "GSP28jsbh2-1u:166": " samatayā niṣprayojanatāmadhikaraṇavicārasya nirasitumāha ------------",
    "GSP28jsbh2-1u:167": " prayojanamiti //",
    "GSP28jsbh2-1u:168": " sarveṣāṃ phalasaṃbandhe kāmye saṃkalpottaraṃ nitye tataḥ pūrvamapi vihitadravyakriyayorasaṃbhave 'dṛṣṭārthatvānna pratinidhyupādānam /",
    "GSP28jsbh2-1u:169": " prayājādikriyāvat pratinidhitvābhāvāt,",
    "GSP28jsbh2-1u:170": " prārabdhaprayogāparisamāpananimittadoṣaparihārārthantu yatkiñcidaniyatadravyakriyopādānena samāpanam /",
    "GSP28jsbh2-1u:171": " nacaitāvatā tasya pratinidhitvam; sadṛśasyaiva pratinidhitvenāsadṛśagrahaṇe pramāṇābhāvāt",
    "GSP28jsbh2-1u:172": " evaṃ bhāvārthādhikaraṇapūrvapakṣe somāderna pratinidhiḥ /",
    "GSP28jsbh2-1u:173": " prakrāntasamāpanantu yenakenaciddravyeṇa kartavyam /",
    "GSP28jsbh2-1u:174": " siddhānte tu pratinidhinā tatsamāpanamiti prayojanamityarthaḥ //",
    "GSP28jsbh2-1u:175": " (latvaśaktatāvacchedakatvanirāsena karotivivriyamāṇaṃ kevalaṃ vā",
    "GSP28jsbh2-1u:176": " tiptvādikameva bhāvanāśaktatāvacchedakamiti nirūpaṇam) ataeva dhātuvācyamapīti //",
    "GSP28jsbh2-1u:177": " vivaraṇe pacyarthasya pākatvena rūpeṇa pratīyamānatvāvedetyarthaḥ /",
    "GSP28jsbh2-1u:178": " karotivivriyamāṇeti /",
    "GSP28jsbh2-1u:179": " jānātītyādau yatnāpratīteḥ pacatītyādau ca tatpratīteranvayavyatirekābhyāṃ karotivivriyamāṇatiptvādikaṃ śaktatāvacchedakaṃ /",
    "GSP28jsbh2-1u:180": " athavā -----------tiptvādikameva tat, janātītyādau tadbādhe lakṣaṇāśrayaṇamityarthaḥ /",
    "GSP28jsbh2-1u:181": " yattu latvarūpamevākhyātatvaṃ svīkṛtya latvameva śaktatāvacchedakamiti bhāṭṭālaṅkārakārādibhiruktam, taddūṣayati ----------- natviti, vistareṇa caitadarthavādādhikaraṇe mayopapāditam tatraiva draṣṭavyam //",
    "GSP28jsbh2-1u:182": " (anukūlavyāpāratvaṃ śakyatāvacchedakaṃ na tu yatnatvamiti",
    "GSP28jsbh2-1u:183": " pārthasārathimatanirūpaṇam) tatraca pacati pākaṃ",
    "GSP28jsbh2-1u:184": " bhāvayatītyanukūlavyāpāravāciṇijantabhūdhātunā vivaraṇāt saṃgrāhakalāghavāccānukūlavyāpāra eva tiṅarthaḥ, natu phalamātram /",
    "GSP28jsbh2-1u:185": " naca karoterapi yatnārthakatvam, yena tadvivriyamāṇatvena tiṅo 'pi",
    "GSP28jsbh2-1u:186": " tadvācyatvamucyeta; tasyāpi bhāvayatiparyāyatvena yatnārthakatvāsiddheḥ /",
    "GSP28jsbh2-1u:187": " ghaṭo bhavatītyādau yathā kartṛtvamāpannasya ghaṭasya tamaparo bhāvayatītyādau bhāvayatikarmatvaṃ tathaivamaparaḥ karotītyādāvapi tasya karmatvamapīti bhavatyarthakartṛkarmatvāviśeṣādbhāvayatiparyāyatvopapatteḥ yattu pacatītyasya pāke yatate iti yatnārthakapadena vivaraṇaṃ, tadapi vyāpārasāmānyarthakasya viśeṣe lakṣaṇaucityāt lākṣaṇikatayā neyam /",
    "GSP28jsbh2-1u:188": " natu yatnādiviśeṣārthakasya ratho gacchatītyādau rathādiniṣṭhaviśeṣalakṣakatvāśrayaṇaṃ yuktam",
    "GSP28jsbh2-1u:189": " ataḥ phaloddeśyako dhātvarthoddeśyako vā vyāpārasamūha eva tiṅarthaḥ,",
    "GSP28jsbh2-1u:190": " tasya tattvena rūpeṇākhyātādbodhe 'pi viśeṣarūpeṇa agnyanvādhānādibrāhmaṇatarpaṇāntavākyaiḥ",
    "GSP28jsbh2-1u:191": " pārthasārathimatamupapādayati ---------- śakyatāvacchedakantviti //",
    "GSP28jsbh2-1u:192": " (ananugamenetikartavyatākāṅkṣānudayāpattyā ca sāmānyena viśeṣeṇa",
    "GSP28jsbh2-1u:193": " vānukūlavyāpāre śaktikalpanāyogena bhāṣyānusāreṇa",
    "GSP28jsbh2-1u:194": " yatnatvaśakyatāvacchakatvaparanyāyasudhāmatāśrayaṇam) anyotpādakavyāpāre śaktāvapi tattadanyabhedena tattadutpādakabhedena ca vyāpāratvānāṃ",
    "GSP28jsbh2-1u:195": " bhedādekaśakyatāvacchedakābhāvena sarvānugataikaśaktikalpanānupapatteḥ tattadviśeṣaviṣayatattacchaktikalpaneca tattaditikartavyatāvidhīnāṃ vaiyarthyāpatteḥ teṣāṃ tātparyagrāhakatvāṅgīkāre",
    "GSP28jsbh2-1u:196": " cānekaśaktikalpanāgauravāpatteḥ tadapekṣayā rāgajanyatāvacchedakatayā siddhayatnatvaṃ śakyatāvacchedamaṅgīkṛtya yatna eva śaktisvīkaraṇaṃ yatnārthakakarotinā vivaraṇādyuktamāśrayitum /",
    "GSP28jsbh2-1u:197": " nahi karotirvyāpārasāmānyārthakaḥ; prayatnābhāve vātarogādinā spandamāne",
    "GSP28jsbh2-1u:198": " caitre spandānukūlavijātīyasaṃyogarūpavyāpāravatyapi nāhaṃ spandaṃ karomītyapi prayogadarśanādanukūlavyāpārārthakatvāvagateḥ,",
    "GSP28jsbh2-1u:199": " vyāpārajanyatvāviśeṣe 'pi yatnajanyatvājanyatvābhyāmeva paṭāṅkurayoḥ kṛtākṛtavyavahāradarśanācca",
    "GSP28jsbh2-1u:200": " yadyapi ratho gamanaṃ karoti sthālī pākaṃ karotyādāvacetanavyāpāre 'pi",
    "GSP28jsbh2-1u:201": " prayogo dṛśyate; tathāpi voḍhraśvādigatayatnasya rathādāvāropaṇāt athavā",
    "GSP28jsbh2-1u:202": " ------------ lāghavena yatne śaktau gṛhītāyāmanukūlavyāpāre lakṣaṇayā tadupapattirnāyuktā",
    "GSP28jsbh2-1u:203": " ata eva atra bhāṣyakṛtā tathā yateta, yathākathañcit bhavatīti tenaite",
    "GSP28jsbh2-1u:204": " bhāvaśabdā iti yatnena vivaraṇaṃ darśitam /",
    "GSP28jsbh2-1u:205": " tathā guṇakāmādhikaraṇe 'pi \"juhuyāditi śabdasyaitatsāmarthyam yaddhomaviśiṣṭaṃ prayatnamāheti\"",
    "GSP28jsbh2-1u:206": " ataeva ---------- vidheścetanapravartakatvaniyamo 'pi saṃgacchata ityabhipretya nyāyasudhākṛnmatameva svābhimatatvena darśayati ----------",
    "GSP28jsbh2-1u:207": " vastutastviti /",
    "GSP28jsbh2-1u:208": " āśrayatvādāviti //",
    "GSP28jsbh2-1u:209": " ādipadena ghaṭo naśyatītyādau pratiyogitvādau lakṣaṇāyāḥ saṃgrahaḥ //",
    "GSP28jsbh2-1u:210": " (bhāṭṭālaṅkārakṛtāṃ yatnatvaśakyatāvacchedakatvanirāsena",
    "GSP28jsbh2-1u:211": " pārthasārathimatojjīvanam) yattu bhāṭṭālaṅkārakārādīnāṃ pārthasārathimatasamarthanāya yatnavācitvakhaṇḍanam",
    "GSP28jsbh2-1u:212": " tathāhi ---------- vyāpāratvasyāpyakhaṇḍopādhitvena jātitulyatvāt śakyatāvacchedakatve bādhakābhāvaḥ /",
    "GSP28jsbh2-1u:213": " naca tasmin mānābhāvaḥ; śruta eva madhurarasaḥ svāśraye janābhilāṣagocaratāṃ nayatīti vyavahārānurodhena tatsamavāyatadbhojanāderavaśyavaktavyavyāpāratvasya tajjanyatvādyātmatvāsaṃbhavenākhaṇḍopādherevaucityāpātatvāt astuvā gurubhūtasyaiva tasya śakyatāvacchedakatvam /",
    "GSP28jsbh2-1u:214": " tathātve pacatītyasmāt pākayatnasyeva 'patati phalaṃ vṛkṣādi'tyādau",
    "GSP28jsbh2-1u:215": " gurutvasya 'stravatijalaṃ gireri'tyādau vegasya 'kampante taroḥ",
    "GSP28jsbh2-1u:216": " patrāṇī'tyādau vāyusaṃyogasyāpi saṃśayanivṛttyāniścayaviṣayatvāvaśyakatvāt gurutvādau vartamānatvādyanvayasya phalavṛttivādeḥ pratyayasyānyato durupapādatvādyatnatvavat gurutvādīnāmapi jātirūpatvena śakyatāvacchedakatvasaṃbhavena teṣvapi śaktyāpattau yatne etannirdhāraṇāsaṃbhavāt /",
    "GSP28jsbh2-1u:217": " ataḥ parasparānapekṣānekaśakyatāvacchedakābhyupagamenānekavācyavācakabhāvābhyupagamāpekṣayā gurubhūtaikaśakyatāvacchedakābhyupagamenaikasyaiva vācyavācakabhāvaḥ svīkartuṃ yuktaḥ /",
    "GSP28jsbh2-1u:218": " anekapadārthaghaṭitopādhyātmano hi vyāpārasyāvacchedakatve tadāśrayatvamanekeṣāṃ kalpyamiti gauravaṃ vācyam /",
    "GSP28jsbh2-1u:219": " āśrayyavacchedakatvantu sarveṣāṃ paryāptamekameva syāt /",
    "GSP28jsbh2-1u:220": " yatnatvādyanekaśakyatāvacchedakābhyupagame 'pyāśrayatvamapyanekatra",
    "GSP28jsbh2-1u:221": " kalpyam /",
    "GSP28jsbh2-1u:222": " saṃbandhānekatvaṃ cetyapi gauravam /",
    "GSP28jsbh2-1u:223": " vyāpārasāmānyasya hi bhāvanātve sāmānyasya viśeṣāpekṣitatvena kathamityākāṅkṣayetikartavyatānvayo yujyate /",
    "GSP28jsbh2-1u:224": " yāgaviṣayaviśeṣayatnasya bhāvanātve viśeṣasya viśeṣāntarānapekṣaṇāt tadanvayo 'pi durupapāda eva /",
    "GSP28jsbh2-1u:225": " evaṃ 'ratho gacchatī' tyādau ratho gamanaṃ karotītyādipratītyabhāvena gamanānukūlatvena bhāvanāyā apratīteḥ rathāśritagamanavyāpāra evākhyātena",
    "GSP28jsbh2-1u:226": " vinaiva lakṣaṇayā ucyata iti na lākṣaṇikatvamāpadyate /",
    "GSP28jsbh2-1u:227": " naca karoterapi yatnārthakatvam /",
    "GSP28jsbh2-1u:228": " caitraḥ pacatītyasya pākaṃ karotīti vivaraṇasyeva sthālī bibhartītyasyāpi dhāraṇaṃ karotīti vivaraṇasya darśanenobhayasādhāraṇatayā vyāpārasāmānyārthakasyaiva yuktatvāt /",
    "GSP28jsbh2-1u:229": " yātu kṛtākṛtavyavasthā, sā tvayatnajāte 'pi kṛtavyavahārasya yatnābhāvavati ca kartṛvyavahārasyāgninā pākaḥ kṛto 'pyagniḥ pākakarteti vyavahāradarśanādayuktā /",
    "GSP28jsbh2-1u:230": " yastu yatnasādhyatvāsādhyatvābhyāṃ kvacit kṛtākṛtavyapadeśaḥ, sa yatnasādhyayoreva dvayormadhye alpayatnasādhye 'kṛtavyapadeśavat",
    "GSP28jsbh2-1u:231": " vyāpārasādhyatvāviśeṣe 'pi kvacit yatnanyūnatvenaiva svalpavyāpārasādhyatvādakṛtavyavahāropapatternāsaṃbhavaḥ",
    "GSP28jsbh2-1u:232": " yathaiva yatnāśrayatve tulye 'pi caitrāśvayoḥ svātantryapāratantryābhyāṃ kartṛkaraṇavyapadeśavyavasthā bhavati caitro aśvena gacchati, natu kadācidaśvaḥ caitreṇa gacchatīti, tathā karotervyāpārābhidhāyitve 'pi",
    "GSP28jsbh2-1u:233": " sarvakārakāṇāṃ vyāpārāśrayatve tulye 'pi tābhyāmeva saṃbhavati sā",
    "GSP28jsbh2-1u:234": " vyavasthā /",
    "GSP28jsbh2-1u:235": " yathāca satyapi tadanukūlayatne svātantryābhāvena kartṛtvaniṣedhavyavahāraḥ /",
    "GSP28jsbh2-1u:236": " yathā paravaco vadati dūte nāyamasya vaktā, para evāsya vakteti, tathā satyapi tadanukūlavyāpārāśrayatve tadabhāvavivakṣayaiva saṃbhavati kartṛtvaniṣedhavyavahāraḥ /",
    "GSP28jsbh2-1u:237": " yathā vātādi spandena bhagne kenedaṃbhagnamanenaiva nānyeneti /",
    "GSP28jsbh2-1u:238": " ato na vyāpārasyākhyātavācyatve kiñcit bādhakam, pratyuta pākānukūlayatnavatvasya caitreśvarayostulyatvāt caitraḥ pacatītivadīśvaraḥ pacatītyapi prayogāpattiḥ yatnasya vācyatve bādhakam /",
    "GSP28jsbh2-1u:239": " athecchājanyatāvacchedako yatnatvavyāpyo jātiviśeṣa eva ākhyātaśakyatāvacchedakaḥ //",
    "GSP28jsbh2-1u:240": " yadvā -------- dhātvarthapākāderākhyātārthaphale ceṣṭādidvārameva janakatvam, athavā ---------- ākhyātārthayatnasya prathamāntapadārthe caitrādāvavacchedakatvaṃ saṃsarga iti svīkṛtyeśvaraḥ pacatīti prayogavāraṇam /",
    "GSP28jsbh2-1u:241": " nahīśvaro janyakṛtimān /",
    "GSP28jsbh2-1u:242": " nāpi tatkṛteḥ ceṣṭādidvāraṃ janakatvaṃ, nāpi kṛtijanmani caitrasyeveśvarasyāvacchedakatvamityucyeta, tathāsati riśvarakartṛkakriyāvācināṃ vedapurāṇetihāsagatānāmākhyātapadānāmanupapattiḥ /",
    "GSP28jsbh2-1u:243": " tatrāgatyā vyutpattityāga iti cenna, śāstrasthāvā tannimittatvādityatroktena trivṛccarvaśvavālādinyāyena tādṛśapadānusāriṇyā eva vyutpatteraṅgīkāryatvāt /",
    "GSP28jsbh2-1u:244": " kiñca ----------- yāvantaḥ phalajanakā yatnāste pratyekamākhyātavācyāḥ,",
    "GSP28jsbh2-1u:245": " kiṃvā yāvato phalasamudāyasya phalopadhānaniyamastāvatsamudāyo vācyaḥ /",
    "GSP28jsbh2-1u:246": " ādye tādṛśayatnavantaṃ kañcitparañca tādṛśasamudāyavantamuddiśya nedṛśavacaḥprayogaḥ syāt, nāyamapākṣīt, kintu para eveti /",
    "GSP28jsbh2-1u:247": " pākajanakayatnasya dvayorapi sattvāviśeṣāt /",
    "GSP28jsbh2-1u:248": " dvitīye yatnatvaṃ na śakyatāvacchedakam, tasya pratyekavṛttitvena samudāyāvṛttitvāt, asmanmatetu vyāpāratvasya śakyatāvacchedakatve 'pi",
    "GSP28jsbh2-1u:249": " phalopahitatvasaṃbandhena bhāvyaniṣṭhasyaiva tasyākhyātena pratyāyyatvāt phalopahitatvasya ca vyāpāranicayavṛttitvāt vyāpārasya cādyaparispandaprabhṛtyāphalalābhādvitatā bhāvaneti vyavahārāt ko 'sau",
    "GSP28jsbh2-1u:250": " vyāpāra ityapekṣāyāmanvādhānādibrāhmaṇatarpaṇāntapadārthanicayasyāyamasau vyāpāra ityanvayakathanācca samudāye 'pi vyavahāropapattessaṃbhavati vyāpāranicayavatyākhyātaprayogaḥ /",
    "GSP28jsbh2-1u:251": " yattu ----------- vidheścetanapravartakatvaniyamānupapattidūṣaṇaṃ,",
    "GSP28jsbh2-1u:252": " tattadanuṣṭheyadhātvarthānuraktavyāpārābhidhānena tanniyamāpatterakiñcitkaram /",
    "GSP28jsbh2-1u:253": " yadapi bhāṣyādau yajetetyasya yateteti vivaraṇapradarśanaṃ, tadapi ākhyātārthevyāpāre yatnasyāpyanupraveśasattvādvyāpārāntarasyā",
    "GSP28jsbh2-1u:254": " niyatatvādyatnasyaiva niyatatvāt tatparameveti na viruddham -----------",
    "GSP28jsbh2-1u:255": " iti //",
    "GSP28jsbh2-1u:256": " (bhāṭṭālaṅkārakṛduktasakaladūṣaṇoddhārapūrvakaṃ",
    "GSP28jsbh2-1u:257": " vyāpārasāmānyavācitvapakṣopapāditasarvopapattinirāsapūrvakaṃ ca yatnatvameva śakyatāvacchedakamiti nirūpaṇam) tadapyetenāpāstam /",
    "GSP28jsbh2-1u:258": " tathāhi ---------- yattāvadvyāpāratvasya akhaṇḍopādhitve śruta",
    "GSP28jsbh2-1u:259": " evetyādivyavahārasya mānatvamuktaṃ, tanna; prāyeṇānukūlayatnāsaṃbhavena vyāpāre lakṣaṇāṅgīkāre 'pi madhurarasaviṣayakānubhavasyaiva madhurarasaviṣayasya vyāpāratvāṅgīkārāt tasya ca viṣayajanyatvenaiva",
    "GSP28jsbh2-1u:260": " vyāpāravyavahāropapattau akhaṇḍatvasvīkāre mānābhāvāt /",
    "GSP28jsbh2-1u:261": " nahyananubhūto madhurarasaḥ śruto 'pi svāśraye abhilāṣagocaratāpādakaḥ saṃbhavati /",
    "GSP28jsbh2-1u:262": " ato gurubhūtatāśakyatāvacchedake sthitaiva /",
    "GSP28jsbh2-1u:263": " yadapi gurutvadravatvādīnāmapi jātirūpatvena yatnasyaiva",
    "GSP28jsbh2-1u:264": " śakyatāvacchedakatvāpādanam, tadapi tebhyasteṣāmapratītyaivāyuktam /",
    "GSP28jsbh2-1u:265": " ataeva ------------ gurutvadravatvādeḥ dravati jalamityādivyavahārādasamavāyikāraṇatvenopasthitasyāpi padāntareṇaiva samarpaṇam, natvākhyātapadāt /",
    "GSP28jsbh2-1u:266": " nahi pākaṃ karotīti vivaraṇamiva gurutvādinākhyātavivaraṇaṃ dṛśyate /",
    "GSP28jsbh2-1u:267": " atastatrāpi mukhyārthabādhe ākhyātasyāśrayatve lakṣaṇaiveti nānanubhūte śaktikalpanāpattiḥ",
    "GSP28jsbh2-1u:268": " etena ----------- yatnatvāderanekasya śakyatāvacchedakatvābhyupagamena āśrayitvānekatvasaṃbandhakalpanakṛtagauravāpādanamapi",
    "GSP28jsbh2-1u:269": " nirastam; yadapi",
    "GSP28jsbh2-1u:270": " bhāvanākathaṃbhāvākāṅkṣayetikartavyatānvayānupapattyāpādanaṃ, tadapi na;",
    "GSP28jsbh2-1u:271": " bhāvanāyāḥ svajanyakaraṇena phale janyamāne anugrāhakākāṅkṣāyā eva kathaṃbhāvākāṅkṣārūpatvena phalavācitvapakṣe tadākāṅkṣayā tadanvaye bādhakābhāvāt /",
    "GSP28jsbh2-1u:272": " yadapi 'ratho gacchatī' tyādau acetanaprayoge bhāvanābhāve 'pi",
    "GSP28jsbh2-1u:273": " rathādyāśritagamanavyāpāramādāya vinaiva lakṣaṇayā bodhopapādanam, tadapi tādṛśavyāpārasya",
    "GSP28jsbh2-1u:274": " pratītestadatiriktavyāpārasyākhyātārthatvābhāve vyāpārasāmānyasya ākhyātārthatvoktyasaṃbhavāt lakṣaṇāyā evāśrayaṇāpattermūle nyāyaprakāśa eva etādṛśaviṣaye dhātvarthātiriktabhāvanānirūpaṇena tadvirodhāccāyuktam /",
    "GSP28jsbh2-1u:275": " yadapi sthālī bibhartītyasya dhāraṇaṃ karotīti karotinā vivaraṇānurodhāt karoterapi vyāpārasāmānyārthakatvamuktam, tadapina; svayamevācetanaprayoge ratho gamanaṃ karotīti vivaraṇe sarvānubhavaviṣayatvābhāvasya",
    "GSP28jsbh2-1u:276": " pūrvamupapāditatvenehāpi sthalī dhāraṇaṃ karotīti",
    "GSP28jsbh2-1u:277": " vyavahārasyopapādanānupapatteḥ, sattve vobhayatrāpi tasya",
    "GSP28jsbh2-1u:278": " lākṣaṇikatvopapatteśca /",
    "GSP28jsbh2-1u:279": " itarathā gaṅgāpadasyāpi gaṅgāyāṃ ghoṣaḥ gaṅgāyāṃ mīnaḥ ityubhayasādhāraṇatayā gaṅgāsamīpadeśa eva śaktyāpatteḥ /",
    "GSP28jsbh2-1u:280": " etena ---------- agninā pākaḥ kṛto 'gniḥ pākakartetyādayaḥ prayogā apyasaṃbhavadūṣitāḥ kathañcillakṣaṇayā ------------ vyākhyeyāḥ /",
    "GSP28jsbh2-1u:281": " yadapi yatnasādhyayormadhye alpayatnasādhye akṛtatvavyapadeśanyāyena vyāpārasādhyatvāviśeṣe 'pi yatnanyūnatvenaiva",
    "GSP28jsbh2-1u:282": " svalpavyāpārasādhyatvādakṛtatvavyavahāropapādanaṃ, tadalpayatnasādhye akṛtatvavyapadeśanyāyena vyāpārasādhyatvāviśeṣe 'pi yatnanyūnatvenaiva",
    "GSP28jsbh2-1u:283": " svalpavyāpārasādhyatvādakṛtatvavyavahāropapādanaṃ, tadalpayatnasādhye akṛtatvavyavahārasya kvāpyadṛṣṭeḥ kṛtisāmānyābhāva evāṅkuro mayā na kṛta iti vyavahārasya darśanādalpatvādestatprayojakatvānupapatterayuktam yadapi vātādinā spandamāne spandānukūlavyāpāravatyapi kartṛtvaniṣedhasya svātantryābhāvavivakṣayopapādanam, tadapi kiṃ tvayā spandaḥ kriyata iti",
    "GSP28jsbh2-1u:284": " praśnasyottaratvena svaprayatnābhāvavivakṣayā pravṛtte nāhaṃ spandaṃ karomīti vākye svaprayatnābhāvaviṣayatvāvaśyaṃbhāvena svātantryābhāvavivakṣayā tadanupapādanānna yuktam /",
    "GSP28jsbh2-1u:285": " paravaco vadati dūte yatnasattve 'pi nāyamasya vaktā, kintu para eveti",
    "GSP28jsbh2-1u:286": " vyavahārānurodhenavacanānukūlaprayojakaparavṛttiyatnāśrayatvābhāvenaiva tatkṛtitvaniṣedhasyopapattau svātantryābhāvavivakṣāyāṃ prayojanābhāvācca /",
    "GSP28jsbh2-1u:287": " yadapīśvaraḥ pacatīti prayogāpattivāraṇāyāvacchedakatvasaṃbandhāṅgīkāre riśvarakartṛkakriyāvācipadānāṃ vedādigatānāṃ gauṇatvāpādanam, tadapi aśarīriṇarḥ iśvarasya tattatkriyākartṛkatvamādāya paṭhati vaktīti",
    "GSP28jsbh2-1u:288": " prayogasya kvāpyasaṃbhavādayuktam /",
    "GSP28jsbh2-1u:289": " yastu mīnādiśarīradhāraṇena mīna uvācetyādiprayogastatratu mīnaśarīre vedaṃ paṭhatītyādipratītibalāt tadīyakṛtau tattaccharīrāvacchedakatvakalpanayāpyupapanna eva /",
    "GSP28jsbh2-1u:290": " astuvāśarīreśvarakartṛtvamādāya kvāpiprayogastathāpi tasya gauṇatve 'pi na kṣatiḥ /",
    "GSP28jsbh2-1u:291": " itarathā \"yajamānaḥ prastara\" iti śāstrasya prayogāvirodhenaiva",
    "GSP28jsbh2-1u:292": " yajamānapadasyāpi gauṇamukhyasādhāraṇaikaśaktikalpanāpatteḥ bhavanmate",
    "GSP28jsbh2-1u:293": " 'pir iśvarakartṛkakriyāvācakapadānāṃ anukūlavyāpārāśrayatvenopapādane tādṛśavyāpārāśrayatvasya vibhāvātmani sadā sattveneśvaraḥ pacatīti prayogāpattiranivāryaiva /",
    "GSP28jsbh2-1u:294": " ataḥ sādhāraṇakartṛtayā tādṛśaprayoge vivakṣāsattve iṣṭāpattestadabhāve riśvarakṛterevānaṅgīkārāditi śabdāntarādhikaraṇagatakaustubhoktarītyā tatkṛterabhāvādeva tadanāyatyuktāvapi na kiñcidbādhakam yadapi kiñcetyādyākhyātaprayogaityantamuktaṃ, tanna;",
    "GSP28jsbh2-1u:295": " pākānukūlaphaloddeśyakayatnānāṃ pratyekameva vācyatvābhyupagame bādhakābhāvāt /",
    "GSP28jsbh2-1u:296": " ata eva bahūnāṃ pākakartṛtve sati kasyacidyatnasya phalopahitatvābhāve",
    "GSP28jsbh2-1u:297": " 'pyayamapi caitraḥ pacatīti prayoga upapadyate /",
    "GSP28jsbh2-1u:298": " ata eva kṛtikūṭāntargatayatkiñcitkṛtimādāyāpi vartamānatvānvayopapādanam tāntrikāṇām /",
    "GSP28jsbh2-1u:299": " dvayoryatnasattvāviśeṣe 'pi nāyamapākṣīditi prayogaḥ phalopadhānakatvābhāvābhiprāyeṇāpi upapadyata eva /",
    "GSP28jsbh2-1u:300": " bhavatāmapi vyāpārasamudāyaikadeśavati pacatīti prayogānāpatterdurnivāratvāt //",
    "GSP28jsbh2-1u:301": " kiñca. vyāpāratvamakhaṇḍo dharmaḥ yadi samudāyavṛttīṣyate,tadā yathāśakti prayoge ekāṅgavaikalye samudāyābhāve tadvṛttivyāpāratvena rūpeṇākhyātādbodhābhāve kathaṃ vidhyarthānuṣṭhānamupapadyate? ataḥ pratyekavṛttyeva vyāpāratvamabhyupetya tena tena rūpeṇa tāvatāmeva saṃbhavatāṃ vyāpārāṇāmākhyātavācyatvaṃ ca prakalpyaikataravyāpāramādāyaiva pacati yajata iti prayogopapādane 'pi satre sāmyutthānenāyamayaṣṭetyādiprayoge evameva nirvāhasyāvaśyakatvam,",
    "GSP28jsbh2-1u:302": " tadvanmamāpīti pratyuta vyāpāratvānāmanekeṣāṃ śakyatāvacchedakatvāt gauravamanekaśaktikalpanamapyadhikamiti na vyāpārasāmānye śaktikalpanaṃ bhāṣyādigranthānāmasāmañjasyāpatteryuktam /",
    "GSP28jsbh2-1u:303": " ato lāghavāt dvārāntarāpekṣayā niyatatvādyatna eva śaktiḥ, tadbādhe lakṣaṇaivetyetatsarvaṃ sarvatreti padena pūjyapādaissūcitam /",
    "GSP28jsbh2-1u:304": " ata evoktaṃ ---------- tārkikācāryaiḥ --------- \"kṛtākṛtavibhāgena",
    "GSP28jsbh2-1u:305": " kartṛrūpavyavasthayā /",
    "GSP28jsbh2-1u:306": " yatna eva kṛtiḥ pūrvāparasmin sarvabhāvanā\" iti //",
    "GSP28jsbh2-1u:307": " (pratyayaikarūpyeṇa sarvatra śaktikalpanameva yuktamiti",
    "GSP28jsbh2-1u:308": " vyāpārasāmānyārthatvamiti prakāśakāramatatatkhaṇḍane) yadapi prakāśakāraiḥ ---------- \"ātmakartṛkamevāha vyāpāraṃ yo 'pi bhāvanam /",
    "GSP28jsbh2-1u:309": " kartrantare 'pyanākhyātaṃ dhīsāmānyopacāratā\" iti maṇḍanoktyāśrayeṇa karī",
    "GSP28jsbh2-1u:310": " gacchati ratho gacchatīti pratyayāvailakṣaṇyādyatnasya ākhyātārthatve ratho gacchatītyatra na lakṣaṇāsaṃbhava ityuktam, tadapi \"yajamānaḥ",
    "GSP28jsbh2-1u:311": " caitraḥ\" \"yajamānaḥ prastara\" iti pratyayāvailakṣaṇyāt lakṣaṇānāpatteḥ",
    "GSP28jsbh2-1u:312": " pratyayāvailakṣaṇyasyāprayojakatvādayuktamiti dik //",
    "GSP28jsbh2-1u:313": " (bhāvanāyāssakarmakatvaikakarmakatvaniyamopapādanam) bhāvanāyāṃ dhātvarthakaraṇatvasya pūrvamuktasya bhāvyadvārakatvāt prathamaṃ bhāvyākāṅkṣotthāpanena bhāvyānvayamupapādayituṃ nirūpitāyā bhāvanāyāḥ sakarmakatvamupapādayati ----------- yatnasyaivaceti /",
    "GSP28jsbh2-1u:314": " vidheḥ pravartakatvabodhakatāśaktibādhāpatteḥ cetanaviṣayapravartakatvasyāpuruṣārthabhāvyakapravṛttyānupapatteryāgāderapuruṣārthatvena bhāvyatvāyogādanyasyaiva kasyacit bhāvyatvenāpekṣitatvāt nityaṃ sakarmakatvam /",
    "GSP28jsbh2-1u:315": " evaṃ cakāraṃ vinā ghaṭaṃ paṭaṃ karotītyaprayogāt karoteriva ekakarmatvaṃ cetyarthaḥ /",
    "GSP28jsbh2-1u:316": " ata eva sakarmakākarmakavyavahāro 'pi dhātugata eva, natu bhāvanāgataḥ /",
    "GSP28jsbh2-1u:317": " ata eva dhātorakarmakatve 'pi 'svāsthyakāmaḥ śayīte' tyādau svāsthyādīnāṃ bhāvanāyāmeva bhāvyatvenānvaya iti draṣṭavyam //",
    "GSP28jsbh2-1u:318": " (phalabhāvanānukūlatvena tasyā ārthabhāvanātvanirūpaṇam)",
    "GSP28jsbh2-1u:319": " ārthabhāvanātvamiti ---------- āsamantādīpsitatvena arthyate prārthyate",
    "GSP28jsbh2-1u:320": " ityārthaḥ svargādi, tadbhavanānukūlavyāpāratvādārthabhāvanātvam /",
    "GSP28jsbh2-1u:321": " athavā ---------- arthyate phalaṃ prārthyate yena sa puruṣo,",
    "GSP28jsbh2-1u:322": " ārthastadgatatvāttadityarthaḥ //",
    "GSP28jsbh2-1u:323": " (dhātvarthasya phalabhāvanākaraṇatvasiddhyarthaṃ pratyayānāṃ prakṛtyarthānvitataiveti vyutpattyasaṅkocārthaṃ cākhyātopāttabhāvanāmukhyaviśeṣyatvopapādanam) vaiyākaraṇamatavat dhātvarthasyaiva viśeṣyatve phalabhāvanākaraṇatvaṃ dhātvarthasyoktaṃ na",
    "GSP28jsbh2-1u:324": " sidhyati ityatastasya dhātvarthaṃ prati viśeṣyatvaṃ sādhayituṃ vākyopāttānāmarthānāṃ keṣāñcittattatprakāratayānvayapradarśanena mukhyaviśeṣyatvaṃ darśayati ----------- iyañceti /",
    "GSP28jsbh2-1u:325": " aparyavasānāditi //",
    "GSP28jsbh2-1u:326": " kāṣṭhaiḥ sthālyāmodanaṃ pacatīti vākyasya kāṣṭhaiḥ sthālyāṃ pākenodanaṃ pacatīti vivaraṇe karotyarthena saha anvayaṃ vinā itarapadānāṃ nirākāṅkṣatvābhāvāt tattatpadopasthāpitānāmarthānāmaparyavasānam yadyapi bhāvanāyā api tattadarthānvayaṃ vināparyavasānaṃ tulyam; tathāpi pratyayena prakṛtyarthānvitatayaiva svārthapratipādanāt tatra dhātvarthaṃ",
    "GSP28jsbh2-1u:327": " prati viśeṣyatvenopasthitāyāṃ tasyāmeva prakāratayānvayakalpanaṃ yuktamityarthaḥ /",
    "GSP28jsbh2-1u:328": " evañca sarvatraiva mukhyaviśeṣyatvena tasyāṃ sarvakārakānvayaṃ prasaktamanuvadati ---------- yogyatādyanusāreṇeti //",
    "GSP28jsbh2-1u:329": " tathāca \"odanaṃ sthālyāṃ paktvā vrajatī\" tyādau ktvāpratyayopāttabhāvanāyā ākhyātopāttabhāvanāyāṃ prakāratvenānvayena tasyā mukhyaviśeṣyatve 'pi",
    "GSP28jsbh2-1u:330": " nāsyāmodanādikārakāṇāmanvayo 'yogyatvāt, kintu pūrvabhāvanāyāmeva /",
    "GSP28jsbh2-1u:331": " ata eva ---------- bhāvanāyāḥ pūrvasyāstattatkārakāṇi prati viśeṣyatve 'pi",
    "GSP28jsbh2-1u:332": " ākhyātopāttabhāvanaiva mukhyaviśeṣyetyuktam /",
    "GSP28jsbh2-1u:333": " ataśca anyabhāvanāyāṃ kārakāṇi prati viśeṣyatvam /",
    "GSP28jsbh2-1u:334": " niyatamākhyātopāttāyāstu mukhyaviśeṣyatvamiti bhāvaḥ /",
    "GSP28jsbh2-1u:335": " tāmeva yogyatāmanyatrāpi vyatirekeṇa darśayati ------------ nipāteti //",
    "GSP28jsbh2-1u:336": " (nipātopasargaprātipadikātiriktaśabdagamyasubupāttetyādiniyamāpekṣayātiriktavyutpattikalpanena",
    "GSP28jsbh2-1u:337": " agneya ityādāvapyagnyādidevatānāṃ bhāvanānvayavyavasthāpanam) atra paurṇamāsyadhikaraṇe vidvadvākyavihitapaurṇamāsyamāvāsyāsaṃjñakakarmānuvādena \"yadāgneya\" iti vākyenāgnidevatāviśiṣṭāṣṭākapāladravyavidhānena vidvadvākyavihitakarmaṇo",
    "GSP28jsbh2-1u:338": " rūpavattvamāśaṅkyāṣṭākapālena sahāgnidevatāsaṃbandhasyānyato 'prāptatvādihaiva vidheyatvāpatteryo 'ṣṭākapālaḥ sa āgneyaḥ saca",
    "GSP28jsbh2-1u:339": " paurṇamāsyāmityanekārthavidhānādvākyabhedāpatterna rūpavidhānaṃ saṃbhavatīti nirākariṣyate",
    "GSP28jsbh2-1u:340": " nahi agnyādidevatātvānāṃ prakṛtyarthavṛttīnāṃ taddhitopātte pratyayārthabhūte dravye 'nvaye sati vaiśiṣṭyasya vyutpannatvena",
    "GSP28jsbh2-1u:341": " śrutavidhinā viśiṣṭavidhānena paścāt kalpitaviśeṣaṇavidhināṣṭākapāloddeśenāgnyādidevatāsaṃbandhaviśeṣe sati śrutavidherāvṛttyasaṃbhave vākyabheda upapadyate /",
    "GSP28jsbh2-1u:342": " ataḥ śrutavidhāveva vaiśiṣṭyamavaśyavaktavyaṃ vyutpattyantarakalpanaṃ vinā na saṃbhavatītyato vyutpattyantaramāha ---------- taddhiteti //",
    "GSP28jsbh2-1u:343": " tataśca prakṛtyarthasyāgnyādeḥ pratyayārthe devatātve ādheyatāsaṃbandhenānvaye devatātvasya naiva dravye 'nvayaḥ, kintu kārakatvāt bhāvanāyāmanvayādagnivṛttidevatātvasya dravye vaiśiṣṭyāsaṃbhavādyukto vākyabheda ityarthaḥ /",
    "GSP28jsbh2-1u:344": " atastadvyatirikteti //",
    "GSP28jsbh2-1u:345": " (ṣaṣṭhyarthasaṃbandhasyopapadārthe 'nvaya iti śāstradīpikānusāriprācīnamatakhaṇḍanena tasyāpi bhāvanāyāmevānvaya iti kaustubhasiddhāntopapādanam) atraca tadvyatiriktasya kārakasyeva kālādeśca bhāvanāyāmanvayaḥ ṣaṣṭhyarthasaṃbandhasyatu upapadārthe iti prāñcaḥ /",
    "GSP28jsbh2-1u:346": " ata eva ---------- paurṇamāsyadhikaraṇe bhinnapadopāttānyapi yāni",
    "GSP28jsbh2-1u:347": " sāmānādhikaraṇyena ṣaṣṭhyā vā kriyānvayānvayāt prāgeva mithaḥ saṃbandhaṃ śabdato vastutaśca vidhimanādṛtyaiva labhante tatra naiva vākyabheda ityuktaṃ śāstradīpikāyām /",
    "GSP28jsbh2-1u:348": " vastutastu -------------- sākṣāt paraṃparayā vādhikaraṇatvasya",
    "GSP28jsbh2-1u:349": " ṣaṣṭhyarthasaṃbandhasya bhāvanāyāmevaikakāryakāraṇabhāvalāghavānurodhenānvayo yukta iti kaustubhoktamāśritya padārthamātrasyetyuktam //",
    "GSP28jsbh2-1u:350": " (sākṣādbhāvanānvayayogyānāmapi saṃpradānādīnāṃ paraṃparayā bhāvanānvaya",
    "GSP28jsbh2-1u:351": " iti sarveṣāṃ bhāvanānvayaniyamābhaṅgopapādanam) etena ------------",
    "GSP28jsbh2-1u:352": " aṃśatrayabahirbhūtānāmanīpsitakarmatvasaṃpradanāpādanatvādhikaraṇatvādīnāmanapekṣitatvāt bhāvanāyāṃ dhātvarthasya ca kārakatvena sākṣāddhātvarthe 'nvayāsaṃbhave",
    "GSP28jsbh2-1u:353": " matvarthalakṣaṇayā dhātvarthe 'nvaya iti bhāṭṭālaṅkārakārakoktaṃ ------------- apāstam;sākṣātsaṃbandhena bhāvanānvayāyogyānāmapi svanirūpakadhātvarthajanakatvādirūpaṃ pārṣṭhikānvayalabhyaṃ",
    "GSP28jsbh2-1u:354": " paramparāsaṃbandhamādāya prathamato bhāvanānvaye sāmānyena jāte pārṣṭhikānvayalabhyayāgarūpavyāpārasaṃbandhāvagamottaraṃ vastuta itikartavyatātvena grahaṇopapatteḥ /",
    "GSP28jsbh2-1u:355": " evaṃ guṇakāmādhikaraṇe indriyakarmatvasya svanirūpakaguṇasaṃbandhāśrayajanakatvasaṃbandhena bhāvanāyāmevānvayaḥ /",
    "GSP28jsbh2-1u:356": " yatratu kālādhikaraṇatvādau phalanirūpitatvāsaṃbhavaḥ, tatrāgatyā kālādhikaraṇatvādeḥ karaṇatvāṅgīkāreṇetaraguṇavat",
    "GSP28jsbh2-1u:357": " svajanyaphaloddeśyakatvasaṃbandhāntareṇa tasyāmevānvaya iti sarvatra jñeyamiti bhāvaḥ //",
    "GSP28jsbh2-1u:358": " (sarveṣāṃ bhāvanānvaye 'pi dhātvarthasakarmakatvādivyavahāropapattyādinā",
    "GSP28jsbh2-1u:359": " dhātvarthakaraṇatvādyupasaṃhāraḥ) nanu ---------- odanādeḥ karmatvādinā bhāvanāyāmanvaye dhātvarthakarmatvānupapattyā dhātossakarmakatvānāpattiḥ,",
    "GSP28jsbh2-1u:360": " śayanādibhāvanāyāmapi svāsthyādeḥ karmatvena bhāvanānvayāt sakarmakatvāpattyākarmakatvānāpattirityata āha -------------",
    "GSP28jsbh2-1u:361": " prakāratāghaṭakā iti //",
    "GSP28jsbh2-1u:362": " ayamarthaḥ ----------- odanakarmatvasya svanirūpakadhātvarthakaraṇakatvasaṃbandhena prathamato bhāvanāyāmanvayaḥ /",
    "GSP28jsbh2-1u:363": " evaṃ karaṇatvādīnāmapi /",
    "GSP28jsbh2-1u:364": " evaṃ satyapi yaddhātvarthasya karmaṇaḥ pārṣṭhikānvaye ākāṅkṣā, taddhātoḥ sakarmakatvam /",
    "GSP28jsbh2-1u:365": " yasyatu na tadānīṃ sā tasyākarmatvamiti vyavasthā /",
    "GSP28jsbh2-1u:366": " nahi pākaḥ kasyetyākāṅkṣeva śayanaṃ kasyetyādikarmākāṅkṣā bhavati /",
    "GSP28jsbh2-1u:367": " ataeva --------- dhātvarthakarmādyādāyaiva dvitīyālakārādividhānamiti nānupapattiḥ /",
    "GSP28jsbh2-1u:368": " yathā pārṣṭhikabodhasya śrutaśabdajanyatve 'pi na",
    "GSP28jsbh2-1u:369": " vyutpattyantarāpādakatvam, tathā kaustubhe draṣṭavyam vistarabhayānnocyate",
    "GSP28jsbh2-1u:370": " evañcabhāvanāyāḥ nityasakarmakatvāt bhāvyāpekṣāyāṃ puruṣārthatvena svargādestattvenānvaye karaṇākāṅkṣayānvīyamāno dhātvarthaḥ phaladvārā karaṇatayā saṃbadhyata iti phalaṃ prati dhātvarthasya karaṇatvāt tannirvāhakatayā kalpyamānāpūrvaṃ pratyapi tasyaikasyaiva sādhanatvāt tatsādhyamapūrvamekamevetyetatphalasūcanāyopasaṃharati tasmāditi //",
    "GSP28jsbh2-1u:371": " (somādīnāmitikartavyatātvena vyāpārāviṣṭatayā prakaraṇagrāhyatvamiti svamatasya śrutyādināṅgatvamiti pārthasārathimatasya ca nirūpaṇam) nanu",
    "GSP28jsbh2-1u:372": " ----------- dhātvarthasya karaṇatvenānvaye kathaṃ somādidravyadevatānāṃ prayājādīnāṃ cānvaya ityata āha ----------- somādikantviti //",
    "GSP28jsbh2-1u:373": " dravyadevatayoḥ svajanyakaraṇena phale janyamāne anugrāhakāṅkṣāyāḥ karaṇasaṃpādanarūpavyāpāradvārā bhāvanāyāmanvayaḥ /",
    "GSP28jsbh2-1u:374": " ataeva ----------- vyāpārānāviṣṭasya dravyadevatāderitikartavyatātvenāgrahaṇe 'pi vyāpārasaṃbandhottaraṃ prakaraṇenetikartavyatayā grahaṇaṃ prakaraṇādhikaraṇe vakṣyate //",
    "GSP28jsbh2-1u:375": " prayājādīnāmapi tadākāṅkṣayaiva grahaṇamiti nānupapattiḥ //",
    "GSP28jsbh2-1u:376": " pārthasārathimatetu vyāpārasāmānye dravyadevatādeḥ viśeṣatvāyogānnetikartavyatākāṅkṣyā grahaṇam, kintu vyāpāraviṣayīkṛtasya arthākṣiptotpattisaṃpādanadvārāṅgatvameva śrutyādineti na",
    "GSP28jsbh2-1u:377": " prakaraṇagrāhyatvam /",
    "GSP28jsbh2-1u:378": " prayājādīnāṃ tu tathāgrahaṇam, natvanugrāhakatveneti prāgeva sūcitamiti",
    "GSP28jsbh2-1u:379": " bhāvaḥ //",
    "GSP28jsbh2-1u:380": " iti dvitīyaṃ bhāvārthādhikaraṇam //",
    "GSP28jsbh2-1u:381": " -------------- <B1> (3 adhikaraṇam /",
    "GSP28jsbh2-1u:382": " ) (a.2 pā.1 adhi.3)",
    "GSP28jsbh2-1u:383": " codanā punar ārambhaḥ /",
    "GSP28jsbh2-1u:384": " dhātvarthādevāpūrvamiti sthite 'pūrvamevāsti na veti cintāyāṃ",
    "GSP28jsbh2-1u:385": " kḷptayāgadhvaṃsadvāreṇaiva kṣaṇikasyāpi yāgasya svargasādhanatvopapattau",
    "GSP28jsbh2-1u:386": " nāpūrvakalpanam; gauravāpatteḥ /",
    "GSP28jsbh2-1u:387": " na ca nityatvāddhvaṃsasya \"dharmaḥ kṣarati kīrtanāt\" \"prāyaścittena",
    "GSP28jsbh2-1u:388": " naśyanti pāpāni sumahāntyapi\" iti kīrtanaprāyaścittanāśyatvānupapattiḥ;",
    "GSP28jsbh2-1u:389": " kīrtanādeḥ phalotpattipratibandhakatvāṅgīkāreṇa tadanāśakatvāt,",
    "GSP28jsbh2-1u:390": " kīrtanātyantābhāvaviśiṣṭajyotiṣṭomavyaktitvena kāraṇatvakalpanādvā na kaściddoṣaḥ /",
    "GSP28jsbh2-1u:391": " ato nāpūrve kiñcit pramāṇamasti iti prāpte -------------",
    "GSP28jsbh2-1u:392": " kṣaratinaśyatyornāśavācinyorbhavanmate lakṣaṇāpatternāśayogyamapūrvameva kalpyate; gauravasya phalamukhatvenādoṣatvāt /",
    "GSP28jsbh2-1u:393": " ataśca pradhānena svargādiphale aṅgenaca pradhānādau jananīye apūrvaṃ tadavāntaravyāpāraḥ",
    "GSP28jsbh2-1u:394": " sa ca phalabalādātmaniṣṭhaḥ /",
    "GSP28jsbh2-1u:395": " avāntaravyāpāratvādeva ca na yāgāderanyathāsiddhiḥ /",
    "GSP28jsbh2-1u:396": " tatra yatraikameva pradhānaṃ, tatra pūrvottarāṅgasahitāt tasmādapūrvotpatteḥ pradhānāvyavahitamekamutpattyapūrvaṃ tena ca sarvāṅgānte paramāpūrvamaparamiti dve apūrve /",
    "GSP28jsbh2-1u:397": " evaṃ pradhānabhede 'pi pratipradhānaṃ utpattyapūrvabhedaḥ paramāpūrvaṃ",
    "GSP28jsbh2-1u:398": " tvekamiti jñeyam /",
    "GSP28jsbh2-1u:399": " darśapūrṇamāsayostu \"paurṇamāsyāṃ paurṇamāsyā yajeta\"",
    "GSP28jsbh2-1u:400": " \"amāvāsyāyāmamāvāsyayā yajete\" ti vākyadvayena yāgatrayakaraṇatānāṃ",
    "GSP28jsbh2-1u:401": " trikāntaranirapekṣāṇāṃ sāhityāvagateḥ sāhityasya caikakāryanirūpitatvaṃ vinānupapatteḥ pratisamudāyaṃ samudāyāpūrvamaparaṃ tena ca paramāpūrvamiti navāpūrvasiddhiḥ /",
    "GSP28jsbh2-1u:402": " evamanyatrāpi cāturmāsyadvādaśāhādiṣu apūrvakalpanā jñeyā /",
    "GSP28jsbh2-1u:403": " aṅgeṣu tu sannipatyopakārakāṅgajanyāpūrvāṇāṃ pradhāna evotpattyapūrvajananānukūlayogyatājanane upayogaḥ /",
    "GSP28jsbh2-1u:404": " antimapradhānagatayogyatayā ca nāśaḥ /",
    "GSP28jsbh2-1u:405": " ārādupakārakajanyānāṃ tu utpattyapūrvaniṣṭhatadavyavahitakāryajananānukūlayogyatājanane upayogaḥ",
    "GSP28jsbh2-1u:406": " avyavahitañca kāryaṃ samudāyāpūrvasattve tadeva, tadabhāve paramāpūrvaṃ svargādyeva veti jñeyam /",
    "GSP28jsbh2-1u:407": " antimayogyatotpattau ca nāśaḥ /",
    "GSP28jsbh2-1u:408": " yadi tu paramāpūrve na tathā kiñcitpramāṇamityāśaṅkyeta, tato māstu tat /",
    "GSP28jsbh2-1u:409": " aṅgānāṃ tu ārādupakārakāṇāmutpattyapūrve eva samudāyāpūrvābhāve phalānukūlayogyatājananameva kāryamastu /",
    "GSP28jsbh2-1u:410": " sarvathā siddhamapūrvam // 3 //",
    "GSP28jsbh2-1u:411": " iti tṛtīyamapūrvādhikaraṇam //",
    "GSP28jsbh2-1u:412": " -------------- <B2> (śaktirūpasyāpūrvasya yāganāśe",
    "GSP28jsbh2-1u:413": " 'nāśenātmaniṣṭhatvakalpane gauraveṇaca kḷptadhvaṃsamātrasya svajanakatvamātrakalpanamiti nirūpaṇam) ākṣepikīṃ saṅgatiṃ darśayannadhikaraṇacintāṃ pratijānīte----------- dhātvarthādeveti yāgasvargasādhyasādhanabhāva ivāpūrve pratyakṣādīnāmapravṛtteḥ pramāṇatvāsaṃbhavāt arthāpattereva pramāṇatvaṃ kalpanīyam /",
    "GSP28jsbh2-1u:414": " sāca śrutārthavirodhāpatterna saṃbhavati /",
    "GSP28jsbh2-1u:415": " tathāhi ------------",
    "GSP28jsbh2-1u:416": " kālāntarabhāvisvargasādhanatvānyathānupapattyāpūrvakalpanāyāmapūrve tadupapādakatvāyogaḥ /",
    "GSP28jsbh2-1u:417": " nahyapūrve kalpiti tenaiva svargajananādapūrvotpattiṃ pratyanyathāsiddhasya yāgasya svargasādhanatā saṃbhavati /",
    "GSP28jsbh2-1u:418": " naca ----------- apūrvasya śaktirūpatvenāvāntaravyāpārasvarūpatvāt jvālayā",
    "GSP28jsbh2-1u:419": " kāṣṭhādīnāmiva nānyathāsiddhiriti ----------- vācyam; śaktivyāpārayoḥ śaktivyāpāravanniṣṭhatvaniyamena tannāśe 'vasthānānupapatteḥ /",
    "GSP28jsbh2-1u:420": " naca phalabalakalpanādapūrvasya yāganiṣṭhatvāsaṃbhave 'pi",
    "GSP28jsbh2-1u:421": " tadāśrayātmaniṣṭhatvakalpanaṃ yuktam; gurubhūtāpūrvakalpanamantareṇāpi tatsādhanatvānupapatteḥ kṣīṇatvena tādṛśakalpane pramāṇābhāvādityabhipretyārthāpatteḥ kṣīṇatvaṃ darśayati -----------",
    "GSP28jsbh2-1u:422": " kḷpteti //",
    "GSP28jsbh2-1u:423": " dhvaṃse yāgajanyatvasadbhāvayoḥ kḷptatvātkevalaṃ phalajanakatvamātraṃ kalpyamityavāntaravyāpāratvaṃ sulabham, apūrvetu sarvasyāpi kalpyatvānna",
    "GSP28jsbh2-1u:424": " tatsulabhamityarthaḥ //",
    "GSP28jsbh2-1u:425": " (dharmaḥ kṣarati kīrtanādityasya dhvaṃsavyāpāratve 'pi tatra",
    "GSP28jsbh2-1u:426": " phalajananapratibandhenopapattivarṇanam) nanu --------- dharmasya kriyārūpasya kṣaṇikatvenā'śutaravināśyatvāt dhvaṃsasyaca nityatvena nāśyatāsaṃbhavāt",
    "GSP28jsbh2-1u:427": " tattatsmṛtiśrūyamāṇakīrtanaprāyaścittanāśyatvānupapattestadyogyāpūrvāntarakalpanamāvaśyakamityabhi-",
    "GSP28jsbh2-1u:428": " pretya śaṅkate ----------naceti //",
    "GSP28jsbh2-1u:429": " pariharati -----------kīrtanāderiti //",
    "GSP28jsbh2-1u:430": " kḷptadhvaṃsasyaiva vyāpāratve 'vadhārite kīrtanādīnāṃ svajanyadhvaṃsadvārā sākṣādeva phalotpattipratibandhakatvamātrasyaiva",
    "GSP28jsbh2-1u:431": " bodhayituṃ śakyatvena nāśakatvakalpane mānābhāvādityarthaḥ //",
    "GSP28jsbh2-1u:432": " (yāgadhvaṃsavyāpāratvapakṣe svargotpattyanantarasvargāntarotpattyāśaṅkāyāḥ svargadhvaṃsasya pratibandhakatvakalpanena nirāsaḥ /",
    "GSP28jsbh2-1u:433": " tadyāgakīrtanadhvaṃsasyaiva pratibandhakatvāddoṣāntaranirāsaśca) ata eva ----------- dhvaṃsasya nityatvāt svargotpattyanantaramapi",
    "GSP28jsbh2-1u:434": " svargāntarotpattiprasaṅgo 'pi svargadhvaṃsasya tatpratibandhakatvakalpanenaiva nirasanīyaḥ",
    "GSP28jsbh2-1u:435": " naca ----------- kīrtanādidhvasaṃsya pratibandhakatvakalpane prayogāntarajanyaphalotpattipratibandhāpattiḥ; apūrvakalpanayā nāśakatvapakṣe 'pi tattadyāgavyaktikīrtane nāśakatvasyāvaśyakalpyatvavat tadyāgavyaktikīrtanadhvaṃsasya tadyāgavyaktijanyaphalapratibandhakatvakalpanena tadanāpatteriti bhāvaḥ //",
    "GSP28jsbh2-1u:436": " (gauravanirāsārthaṃ kīrtanātyantābhāvaviśiṣṭatvena rūpeṇa yāgakāraṇatopapādanam) kīrtanādidhvaṃsasya pratibandhakatvakalpane gauravāpattyā pakṣāntaramāha -----------kīrtanātyanteti //",
    "GSP28jsbh2-1u:437": " yadyapi jyotiṣṭomādivākye jyotiṣṭomatvādirūpeṇaiva kāraṇatā,",
    "GSP28jsbh2-1u:438": " tathāpyanumānavidhayā upasthitavijātīyasvargatvāvacchinnakāryatānirūpitakāraṇatāvacchedakatayopasthāpitakīrtanātyantābhāvaviśiṣṭatvena rūpeṇa kārakatākalpane na bādhakamiti bhāvaḥ //",
    "GSP28jsbh2-1u:439": " (atyantābhāvapratiyogina eva pratibandhakatvāt dhvaṃsavyāpāratvapakṣe",
    "GSP28jsbh2-1u:440": " yāgapratibandhakatvanirāsaḥ, abhāvakāraṇatāsamarthanaṃ ca) naca kāraṇībhūtābhāvapratiyogitvādyāgasya pratibandhakatvāpattiḥ; anyatra pratibandhakābhāvasya svātantryeṇa kāraṇatvena tatpratiyogini pratibandhakatvasaṃbhave 'pīha dhvaṃsasya kāraṇāvāntaravyāpārarūpatvena svataḥ kāraṇatvābhāvena abhāvapratiyogitvamātreṇa tadanāpatteḥ /",
    "GSP28jsbh2-1u:441": " kiñca ----------- yatra saṃsargābhāvasya kāraṇatā, tatraiva tatpratiyogini pratibandhakatvam, prakṛtetu dhvaṃsatvena kāraṇatvānna tadanāpattiḥ /",
    "GSP28jsbh2-1u:442": " naca ----------- abhāvarūpasya kathaṃ phalajanakatvaṃ ? iti ------------",
    "GSP28jsbh2-1u:443": " vācyam; sandhyāvandanādyakaraṇasya pratyavāyajanakatvavadyogyānupalabdherabhāvarūpāyā abhāvapratyakṣajanakatvavadihāpi tasya phalajanakatvakalpane",
    "GSP28jsbh2-1u:444": " bādhakābhāvāditi na kaściddoṣa ityanena sūcitam /",
    "GSP28jsbh2-1u:445": " evañcāṅgeṣu pradhāneṣu ca dhvaṃsavyāpāreṇaiva nirvāhe nāpūrvakalpanamiti tadbhedābhedasidhyarthā vyarthāpūrvacinteti pūrvapakṣamupasaṃharati",
    "GSP28jsbh2-1u:446": " ------------ ata iti //",
    "GSP28jsbh2-1u:447": " (kīrtanādeḥ phalotpattipratibandhakatvasya pratibadhyatāvacchedakasya tadvyaktitvasyāprasiddhyāyogena gauravāt kīrtanātyantābhāvaviśiṣṭatvena",
    "GSP28jsbh2-1u:448": " kāraṇatākalpanasyāpyayogena kṣaratinaśyatyorlakṣaṇāpattyācāpūrvasiddhiriti nirūpaṇam) kīrtanādeḥ phalavyaktipratibandhakatvāṅgīkārastāvat pratibadhyatāvacchedakasya tadvyaktitvasyāprasiddhatvā- devāyuktaḥ /",
    "GSP28jsbh2-1u:449": " vijātīyasvargatvādinā pratibadhyatāṅgīkāre prayogāntare 'pi",
    "GSP28jsbh2-1u:450": " phalānutpattiprasaṅgaḥ /",
    "GSP28jsbh2-1u:451": " kīrtanātyantābhāvaśiṣṭatvena kāraṇatākalpane kāraṇatāvacchedake gauravādanekakāraṇabhāvakalpanāpattiḥ",
    "GSP28jsbh2-1u:452": " ataḥ yadyapi kīrtanatvena tadvyaktijanyāpūrvatvena nāśyanāśakabhāvakalpane kāryakāraṇabhāvānekatve 'pi kāraṇatāvacchedake gauravābhāvāt \"dharmaḥ",
    "GSP28jsbh2-1u:453": " kṣaratī\" tyādiśāstronnītatvāt prāmāṇikatvam; tathāpi kṣaratinaśyatoḥ lakṣaṇāyāṃ pramāṇābhāvādagatyā",
    "GSP28jsbh2-1u:454": " siddhāntamāha ------------- kṣaratīti //",
    "GSP28jsbh2-1u:455": " (vikṛtiṣu pṛthagaṅgānuṣṭhānasiddhyarthaṃ aṅgapradhānabhāvavyavasthāsiddhyarthaṃ cāṅgāpūrvāvaśyakatānirūpaṇam)",
    "GSP28jsbh2-1u:456": " aṅgeṣvapi dhvaṃsasya vyāpāratvāṅgīkāre tasya nityatvāt vikṛtivelāyāmapi sattvāt vikṛtīnāṃ paśupuroḍāśavatprasaṅgitvopapatteḥ prayogabhede 'pi",
    "GSP28jsbh2-1u:457": " tajjanyopakāralābhāt pṛthagaṅgānanuṣṭhānāpattau \"prayāje prayāje kṛṣṇalaṃ juhotī\"ti darśanānupapattiḥ",
    "GSP28jsbh2-1u:458": " ato 'vaśyaṃ tatrāpyapūrvakalpanamāvaśyakamityāha ------------ aṅgena ceti //",
    "GSP28jsbh2-1u:459": " pradhānādāvityādipadena pradhānajanyāpūrvasaṃgrahaḥ /",
    "GSP28jsbh2-1u:460": " pradhānasya prayājādyajanyatvena pradhāne 'ṅgānāmupayogakalpanānupapatte-",
    "GSP28jsbh2-1u:461": " stadavāntaravyāpārarūpadhvaṃsasyāpi cāṅgairvināpi jāyamānatvāt tadanupapatteḥ phale tatkalpanāyāṃ pradhānatvāpatteraṅgapradhānavyavasthāsidhyarthamapyapūrvakalpanāyā āvaśyakatvenāsmanmate upayogaḥ sulabhaḥ //",
    "GSP28jsbh2-1u:462": " (śrutārthāpattikalpitavaidikavākyasiddhasyāpūrvasya bhokrātmaniṣṭhasya kalpanātsarvopapatti nirūpaṇam) naca tatra pramāṇābhāvaḥ; yāgenāpūrvaṃ kṛtvā svargaṃ kuryāditi śrutārthāpattikalpitavaidikaśabdasyaiva pramāṇatvādityarthaḥ /",
    "GSP28jsbh2-1u:463": " naca apūrvasya śaktirūpasya vyāpārarūpasya vā śaktimato vyāpāriṇaśca nāśenāvasthānānupapattirityāśaṅkāṃ pariharati ------------ saceti //",
    "GSP28jsbh2-1u:464": " apūrvasya yāgajanyatve 'pi anubhavajanyasmṛtivyāpārasya saṃskārasyānubhavaniṣṭhasyākalpanavadihāpi",
    "GSP28jsbh2-1u:465": " yāganiṣṭhatvākalpanenātmaniṣṭhatvakalpanādavasthānopapatteḥ /",
    "GSP28jsbh2-1u:466": " ataeva gayāśrāddhādau pitṛputrayorubhayorapi phalabhoktṛtvasya śāstrāntarapramitatvādubhayavṛttyapūrvadvayakalpanaṃ tattatkīrtananāśyameva /",
    "GSP28jsbh2-1u:467": " evaṃ dampattyorapi phalabhoktṛtvādapūrvadvayaṃ svasvakīrtananāśyaṃ ca /",
    "GSP28jsbh2-1u:468": " ataeva devatāprasādasyāpi phalavyadhikaraṇatvānnāvāntaravyāpāratvakalpanam",
    "GSP28jsbh2-1u:469": " evañca yatrānyaroganivṛttyarthameva darśādyanuṣṭhānam, tatretarasya satyapi vyāsajyavṛttikartṛtve phalabhoktṛtvābhāvāt na tanniṣṭhāpūrvāntarakalpanam, apitu phalabhoktṛniṣṭhameveti netarasmin",
    "GSP28jsbh2-1u:470": " phalisaṃskārāḥ /",
    "GSP28jsbh2-1u:471": " evaṃ jāteṣṭhyādāvapi putragatasyaiva phalasya kalpanāt tatraivāpūrvaṃ,",
    "GSP28jsbh2-1u:472": " pitari tvakaraṇa eva pratyavāyajanakamapūrvamiti viśeṣaḥ /",
    "GSP28jsbh2-1u:473": " ataeva ------------ na pitari te; (phalisaṃskārāḥ)",
    "GSP28jsbh2-1u:474": " kartṛniṣṭhaphalādhānayogyatājanakatvācca, nāpi putra ityātmaniṣṭhatvakalpane bādhakābhāvādavasthānopapattirityarthaḥ",
    "GSP28jsbh2-1u:475": " (yāgānyathāsiddhiparihāraḥ) yāgāderanyathāsiddhiṃ pariharati ------------",
    "GSP28jsbh2-1u:476": " avāntareti //",
    "GSP28jsbh2-1u:477": " (pradhānaikatvānekatvābhyāṃ",
    "GSP28jsbh2-1u:478": " utpattyapūrvaikatvānekatvayorutpattyapūrvāvaśyakatāyāśca nirūpaṇam)",
    "GSP28jsbh2-1u:479": " evamapūrve sādhite ekapradhānānekapradhānabhedābhyāṃ tadgataikatvānekatve utsargato darśayati -------------tadatreti //",
    "GSP28jsbh2-1u:480": " prayogavidhinā sāṅgasya phalasāmagrītvokteḥ sāṅgatāyāśca prayogānta eva saṃbhavāt tadānīmutpadyamānaṃ paramāpūrvaṃ kṣaṇikāt pradhānānna saṃbhavatyatastaddbārabhūtamekamutpattyapūrvamityapūrvadvayameka-",
    "GSP28jsbh2-1u:481": " pradhānayāge /",
    "GSP28jsbh2-1u:482": " yatrānekāni pradhānānyekaphalasādhanāni, tatrāpi",
    "GSP28jsbh2-1u:483": " pratipradhānamekaikamutpattyapūrvam, paramāpūrvaṃ tvekamityutsarga ityarthaḥ //",
    "GSP28jsbh2-1u:484": " (darśapūrṇamāsayoḥ samudāyāpūrvadvayasādhanam)",
    "GSP28jsbh2-1u:485": " kvacidadhikāpūrvakalpanenāpavādamāha ------------ darśapūrṇamāsayostviti",
    "GSP28jsbh2-1u:486": " yadyapi cotpattivākye pratyekameva karaṇatvādatrāpi na triṣu vyāsajyavṛttyekaṃ karaṇatvam;",
    "GSP28jsbh2-1u:487": " sāhityasyopādeyagatatvena vivakṣitasyaikakāryanirūpitatvamāvaśyakam;",
    "GSP28jsbh2-1u:488": " anyathā citrāsauryādiṣviva sāhityavyavahārānupapatteḥ /",
    "GSP28jsbh2-1u:489": " atassamuccityaikakāryajanakatvamevātra sāhityaṃ, tacca na phalanirūpitam;",
    "GSP28jsbh2-1u:490": " karaṇaṣaṭkasāhityasyaiva tadaṅgatvāt /",
    "GSP28jsbh2-1u:491": " ataeva na paramāpūrvanirūpitam, nāpyutpattyapūrvanirūpitam;",
    "GSP28jsbh2-1u:492": " tasyaikaikakaraṇajanyatvādatastattadvākye karaṇatrayasāhityasya kāryāpekṣāyāṃ samudāyāpūrvasiddhiḥ",
    "GSP28jsbh2-1u:493": " ataeva ------------ samudāyadvaye punaḥpunaraṅgānuṣṭhānamityarthaḥ /",
    "GSP28jsbh2-1u:494": " evamekaikakāryanirūpitatvasya kāraṇatve āvaśyakatvādutpattivākyāvagataikakaraṇatvānurodheneva dadhipayoyāgayossaṃpratipannadevatākatvena sahānuṣṭhāne",
    "GSP28jsbh2-1u:495": " 'pyutpattyapūrvabhedaḥ /",
    "GSP28jsbh2-1u:496": " ataeva ekapradhānavismṛtau ya eva dadhiyāgaḥ payoyāgo vā kṛtastaditara evā'vṛttyate, natu kṛto 'pītyādi draṣṭavyam //",
    "GSP28jsbh2-1u:497": " (cāturmāsyādiṣvapi darśapūrṇamāsanyāyātideśaḥ /",
    "GSP28jsbh2-1u:498": " ) anenaiva nyāyena yatra",
    "GSP28jsbh2-1u:499": " yatra yāgasamudāyo 'sti, tatra tatra samudāyāpūrvasiddhirityatidiśati",
    "GSP28jsbh2-1u:500": " ----------- evamanyatrāpīti // .//",
    "GSP28jsbh2-1u:501": " cāturmāsyeṣvapi \"vasante vaiśvadevena yajete\" tyādiṣu tattatparvaṇaḥ karaṇatvaśravaṇāt samudāyāpūrvasiddhiḥ //",
    "GSP28jsbh2-1u:502": " (dvādaśāhe samudāyāpūrvakalpanānāvaśyakatāśaṅkāparihārau) yadyapi dvādaśāhe prāyaṇīyāditattadapūrvamutpattivākyeṣu",
    "GSP28jsbh2-1u:503": " nirapekṣakaraṇatvādutpattyapūrvabhede satyapi \"dvādaśāhena prajākāmaṃ",
    "GSP28jsbh2-1u:504": " yājayedi\" ti phalavidhau phalanirūpitakaraṇatvānupapattyā",
    "GSP28jsbh2-1u:505": " paramāpūrvasyaiva kalpanānna samudāyāpūrvakalpanasya prayojakam; tathāpi",
    "GSP28jsbh2-1u:506": " \"dvādaśāhene\"vae tyekavacanāntena samudāyasya karaṇatāvagamāt tasyāśca kiñcitkāryanirūpitatvaṃ vinānupapatteḥ paramāpūrvasya ca samudāyijanyatvena nirūpakatvāsaṃbhave samudāyāpūrvasiddhirdraṣṭavyā (sannipattyopakārakāṇāṃ pradhāne utpattyapūrvajananayogyatāsaṃpādanenevārādupakārakāṇāṃ pradhānenotpattyapūrvaniṣṭhatadavyavahitakāryajananānukūlayogyatājananenopayoganirūpaṇam",
    "GSP28jsbh2-1u:507": " samudāyāpūrvābhāve 'pi vikṛtāvatideśopapattiḥ prayogabahirbhūtasya phalajanana evopayoga ityādinirūpaṇaṃ ca) aṅgeṣviti /",
    "GSP28jsbh2-1u:508": " pradhāna eveti //",
    "GSP28jsbh2-1u:509": " sannikṛṣṭatvādityarthaḥ /",
    "GSP28jsbh2-1u:510": " nanu ārādupakārakāṇāmapyaṅgānāṃ pradhānayāgasvarūpasya tadajanyatvāt tatra tajjanyotpattyapūrvāṇāmapi pradhānāvyavadhānenaivotpatteḥ tatrāpyupayogāsaṃbhavāt kvopayogaḥ? ityata āha ------------",
    "GSP28jsbh2-1u:511": " ārādupakārakāṇāṃ tviti // .//",
    "GSP28jsbh2-1u:512": " yadyapi pūrvāṅgārādupakārakāṇāṃ sannipattyopakārāṇāmiva pradhānagatotpattyapūrvayogyatājanana eva śakyata upayogo vaktum; tathāpi ārādupakārakatvāvacchedenaikatraivopayogakalpane lāghavādutpattyapūrvaniṣṭhayogyatāyāmevopayoga iti sūcayituṃ sāmānyata ārādupakārakāṇāmityuktam /",
    "GSP28jsbh2-1u:513": " nanu prakṛtau samudāyāpūrvajananānukūlotpattyapūrvaniṣṭhayogyatā-",
    "GSP28jsbh2-1u:514": " saṃpādakānāmaṅgānāṃ vikṛtau samudāyāpūrvabhāve kathamatideśaḥ? ityata",
    "GSP28jsbh2-1u:515": " āha------------ tadavyavahiteti //",
    "GSP28jsbh2-1u:516": " yatratu vājapeyāṅgabṛhaspatisavāpūrvasya prayogabahirbhūtatvena",
    "GSP28jsbh2-1u:517": " sāṅagavājapeyaprayogajanyaparamāpūrvaniṣpattyanantaramanuṣṭhānānna",
    "GSP28jsbh2-1u:518": " tatropayogaḥ, tatra phalānukūlaparamāpūrvaniṣṭhayogyatājanana evopayogaḥ /",
    "GSP28jsbh2-1u:519": " evaṃ vaimṛthasyāpi samudāyāpūrve draṣṭavyamiti sūcayituṃ phalopalakṣaṇena svargādyeva vetyuktam",
    "GSP28jsbh2-1u:520": " (bṛhaspatisavakaraṇasya paramāpūrvasthāpakatvādīnāṃ",
    "GSP28jsbh2-1u:521": " kaustubhoktatvanirūpaṇam) atra ca bṛhaspatisavādyakaraṇasya",
    "GSP28jsbh2-1u:522": " paramāpūrvanāśakatvakalpanayā tatkaraṇasya paramāpūrvasthāpakatvakalpanaṃ mūlānuyāyināṃ tannirāsaḥ pratipattyādyaṅgānāmupayogaśca kaustubhe draṣṭavyaḥ /",
    "GSP28jsbh2-1u:523": " caturthe copapādayiṣyate //",
    "GSP28jsbh2-1u:524": " (aṅgānāṃ pradhānānāṃ ca paramāpūrvāṅgīkārānāvaśyakatāśaṅkāparihāreṇa",
    "GSP28jsbh2-1u:525": " paramāpūrvāṅgīkārāvaśyakatānirūpaṇam) yadyapi yatra samudāyāpūrvaṃ,",
    "GSP28jsbh2-1u:526": " tatrārādupakārakāṇāṃ tatraivopayogopapatteḥ, yatravā na tattatrāpyutpattyapūrva eva phalānukūlayogyatājananadvāropayogasaṃbhavānna",
    "GSP28jsbh2-1u:527": " paramāpūrve kiñcit pramāṇam /",
    "GSP28jsbh2-1u:528": " kiñca yatra naivārādupakārakāṇyaṅgāni, tatra tatkalpane naiva kiñcittat;",
    "GSP28jsbh2-1u:529": " tathāpi darśapūrṇamāsādau phalavākye sāhityaviśiṣṭānāṃ ṣaṇṇāṃ yāgakaraṇatānāṃ phalanirūpakatvāvagamāt tasyaca vyāpāramantareṇānupapattestadapekṣayā paramāpūrvaṃ kalpyate /",
    "GSP28jsbh2-1u:530": " utpattyapūrvāṇāṃ ataeva samudāyāpūrvasyavā ṣaṭsāhityāvacchinnajanyatvābhāvānna vyāpāratvam",
    "GSP28jsbh2-1u:531": " yadyapi pratiyāgaṅkaraṇatā bhinnā, āgneyatvādīni tadavacchedakānyapi bhinnāni; tathāpi sarvāsu karaṇatāsu ekā phalanirūpakatā; phalasyaikatvāt,",
    "GSP28jsbh2-1u:532": " tadavacchedakatvaṃ ca ṣaṭsāhityam /",
    "GSP28jsbh2-1u:533": " naca tajjanyatvamutpattyapūrvādīnāṃ sidhyatīti tadvyāpārasidhyarthaṃ paramāpūrvopāsanam /",
    "GSP28jsbh2-1u:534": " ataeva yatra karaṇatāvyavadhānenaiva samudāyādyapūrvotpattiḥ saṃbhavati,",
    "GSP28jsbh2-1u:535": " tatra vyāpārānapekṣayaiva sādhakatamatvavivakṣayā karaṇatvopapatternaikakāryanirūpitatvena vyāpārāpekṣaṇam, prakṛtetu phalasya kālāntarabhāvitvenāvyavadhānenotpattyasaṃbhavena",
    "GSP28jsbh2-1u:536": " vyāpārāpekṣaṇamiti viśeṣaḥ /",
    "GSP28jsbh2-1u:537": " evamaṅgānāmapi parasparasahitānāmeva prayogavidhinā pradhānopakārarūpaphalajanakatvāvagamāt tasya cāvyavadhānenānutpattestadvyāpārarūpākhaṇḍa- karaṇopakārāparatadanāpatteḥ",
    "GSP28jsbh2-1u:538": " evaṃ yatraikameva pradhānaṃ, tatrāpi phalasya kālāntarabhāvitvena",
    "GSP28jsbh2-1u:539": " vyāpārāpekṣāyāṃ sāṅgapradhānottarotpattikatvānurodhenaiva tatsiddhiḥ //",
    "GSP28jsbh2-1u:540": " (paramāpūrvānaṅgīkārasyeṣṭatvanirūpaṇam) evamubhayatra paramāpūrvasattve pramāṇasattve 'pi sāṅgapradhānottaramutpannasyaiva vyāpāratvakalpane pramāṇābhāvāt kḷptotpattyapūrvāṇāmeva yuktaṃ vyāpāratvamityālocyate yadi,",
    "GSP28jsbh2-1u:541": " tadā naiva tadaṅgīkāre kiñcitprayojanamiti tathāśabdena sūcayan tadanaṅgīkāramiṣṭāpattyā darśayati ----------- yaditviti //",
    "GSP28jsbh2-1u:542": " (paramāpūrvānaṅgīkāre dvitīyaprakṛtiprayoge vikṛtiṣu ca",
    "GSP28jsbh2-1u:543": " prasaṅgopapādanaparaprakāśamatasya matāntarasya ca vārtikāvaṣṭambhena",
    "GSP28jsbh2-1u:544": " khaṇḍanam) etena ---------- paramāpūrvābhāve uttarāṅgāṇāṃ phalotpattiparyantamutpattyapūrvasthityarthatve vaktavye sakṛtsvargārthaṃ",
    "GSP28jsbh2-1u:545": " darśaṃ kṛtavataḥ prakṛtidvitīyādiprayogeṣu vikṛtiṣu caihikaphalāsu punaruttarāṅgānuṣṭhānānāpattiḥ",
    "GSP28jsbh2-1u:546": " pūrvakṛtāṅgopakārāṇāmavasthānena prasaṅgasiddheriti prakāśakāroktaṃ",
    "GSP28jsbh2-1u:547": " -----------apāstam; phalotpattyanukūlayogyatādhānārthatvasyaivottarāṅgāṇāṃ svīkāreṇāntimayogyatayā tannāśena prasaṅgānāpattau tadutpattyapūrvasthityarthatve pramāṇābhāvāt /",
    "GSP28jsbh2-1u:548": " etena ---------- paramāpūrvābhāve ekaikotpattyapūrvasya kīrtanena",
    "GSP28jsbh2-1u:549": " nāśāpattau phalotpādānāpattiratastatkalpanamāvaśyakamiti keṣāñciduktamapi",
    "GSP28jsbh2-1u:550": " ----------- apāstam; pramāṇābhāve phalānutpāde 'pi bādhakābhāvena tatkalpanānupapatteḥ /",
    "GSP28jsbh2-1u:551": " ataeva vārtike ----------- \"atha kasmāt prātyātmikānyevāṅgāpūrvāṇi pradhānopakārakatvaṃ bhinnāni ca pradhānāpūrvāṇi phalabījatvaṃ na",
    "GSP28jsbh2-1u:552": " pratipadyante ityāśaṅkya satyam, nahi kaścidatra doṣa itīṣṭāpattiṃ pradarśya kintu 'arthāpatterihāpūrvaṃ pūrvamekaṃ pratīyate tatastatsiddhaye bhūyaḥ syādapūrvāntarapramā /",
    "GSP28jsbh2-1u:553": " ' pradhānānāṃ phalaṃ pratyaṅgānāṃ ca pradhānāni prati",
    "GSP28jsbh2-1u:554": " yugapadupādānādapekṣāvaśenaikāpūrvakalpanayā ca tatsaṃbandhopapatternāpūrvāntarakalpanāpramāṇamastītyekameva tāvadavadhāryate tataḥ punaḥ kramavartibhirbahubhiḥ karmabhiḥ tadaśakyaṃ yugapat kartumiti tatsidhyarthaṃ prātyātmikāpūrvāntarakalpanā bhavatī\"",
    "GSP28jsbh2-1u:555": " tyādinopajīvyatyāgāyogamātreṇa paramāpūrvamaṅgīkṛtam //",
    "GSP28jsbh2-1u:556": " (aṅgānāṃ na paramāpūrvakalpakatvamiti prakāśoktinirāsapūrvakopasaṃhāraḥ)",
    "GSP28jsbh2-1u:557": " etena ---------- kathañcitpārthasārathilikhitamanusmṛtyāṅgānāṃ paramāpūrvakalpakatvaṃ neṣṭavyamiti prakāśakāroktaṃ vārtikavirodhāduktayukteśca ----------- parāstam; viśeṣataścāyamartho hyekādaśādye vyaktīkariṣyate /",
    "GSP28jsbh2-1u:558": " paramāpūrvasidbhāve vivāde 'pyapūrvasadbhāve naiva vivāda ityabhipretyopasaṃharati ----------- sarvatheti //",
    "GSP28jsbh2-1u:559": " iti tṛtīyamapūrvādhikaraṇam //",
    "GSP28jsbh2-1u:560": " ----------------- <B1> (4 adhikaraṇam /",
    "GSP28jsbh2-1u:561": " ) (a.2 pā.1 adhi.4) tāni dvaidham guṇapradhāna bhūtāni //",
    "GSP28jsbh2-1u:562": " \"vrīhīnavahantī\" tyādau pūrvavadevāvadhātasya phalabhāvanākaraṇatvamavivādam /",
    "GSP28jsbh2-1u:563": " tacca phalaṃ na vrīhayaḥ; ajanyatvāt; nāpi vaituṣyam, tajjanakatvasya",
    "GSP28jsbh2-1u:564": " lokasiddhatvenāvidheyatvāt, nāpi pakṣe dalanāderapyarthaprāptatvena",
    "GSP28jsbh2-1u:565": " tadvyāvṛttiphalakoniyamaḥ; tasyāpi vaiphalyāt /",
    "GSP28jsbh2-1u:566": " na ca tasyādṛṣṭārthatvam; adṛṣṭasyāvaśyakalpanīyatve śābdāvaghātādeva tatkalpanaucityāt",
    "GSP28jsbh2-1u:567": " ato 'dṛṣṭārthamevāvaghātaḥ /",
    "GSP28jsbh2-1u:568": " tadapi cādṛṣṭaṃ na vrīhiniṣṭham; tattvāvacchinnaṃ prati ātmatvena",
    "GSP28jsbh2-1u:569": " samavāyikāraṇatvāt /",
    "GSP28jsbh2-1u:570": " ataḥ pūrvavadeva vrīhaya evāvaghātārthā iti vrīhiviśiṣṭāvaghāta evādṛṣṭārthamārādupakārakatvena vidhīyate iti prāpte ---------",
    "GSP28jsbh2-1u:571": " dṛṣṭasambhave adṛṣṭasyānyāyyatvādvituṣībhāva evāvaghātaphalam /",
    "GSP28jsbh2-1u:572": " na ca tasyākṣepādeva prāptatvena vidhivaiyarthyam;",
    "GSP28jsbh2-1u:573": " dalanādyupāyāntaravyāvṛttiphalakaniyamasyaivāvaghātāśritasyādṛṣṭārthaṃ vidheyatvāt /",
    "GSP28jsbh2-1u:574": " ataeva kṛṣṇalacarau avaghātābhāvena tasya lopaḥ /",
    "GSP28jsbh2-1u:575": " vastutastu ---------- śrautasyāvaghātasyaivākṣepataḥ pūrvapravṛttyā vituṣībhāvārthaṃ vidheyatvam",
    "GSP28jsbh2-1u:576": " ataścākṣepapratibandhāddalanādivyāvṛttiphalako niyamaḥ phalam /",
    "GSP28jsbh2-1u:577": " vaituṣyasya ca dalanenāpi jāyamānatvādvaiyarthyaśaṅkā tu avaghātādeva vrīhiniṣṭhādadṛṣṭasyāpyutpattikalpanānnirākartavyā",
    "GSP28jsbh2-1u:578": " tadadṛṣṭasya ca janyatvamātraṃ lāghavāt kalpyate na",
    "GSP28jsbh2-1u:579": " prayojakatvamapi;dṛṣṭarūpe vaituṣya eva tatkalpanāt /",
    "GSP28jsbh2-1u:580": " ataḥ kṛṣṇalacarau vaituṣyābhāve tallopaḥ /",
    "GSP28jsbh2-1u:581": " ārthikavidhyantarakalpanācca nānekoddeśyatā /",
    "GSP28jsbh2-1u:582": " tattadadṛṣṭasya ca dvitīyādidharmigrāhakapramāṇena vrīhyādiniṣṭhatvasyaivāvagatestattvenaiva samavāyikāraṇatā nātmatvena /",
    "GSP28jsbh2-1u:583": " ataścāvaghātasyādṛṣṭavituṣībhāvobhayadvārā apūrvasādhanībhūtavrīhyuddeśena vidhānāt siddhaṃ saṃskārakarmatvam /",
    "GSP28jsbh2-1u:584": " prayojanaṃ yāgārthavrīhyapekṣayā vrīhyantaramavaghātārthamupādeyaṃ",
    "GSP28jsbh2-1u:585": " pūrvapakṣe, siddhānte neti // 4 // iti caturthamavaghātadṛṣṭārthatvādhikaraṇam /",
    "GSP28jsbh2-1u:586": " ----------------- <B2> (bhāvārthādhikaraṇenākṣepasaṅgatinirūpaṇapūrvakaṃ",
    "GSP28jsbh2-1u:587": " prayājaśeṣanyāyena vrīhīṇāmavaghātārthatvena pūrvapakṣopapādanam)",
    "GSP28jsbh2-1u:588": " apūrvādhikaraṇādhīno bhāvārthādhikaraṇasyātmalābha ityapūrvādhikaraṇasya bhāvārthādhikaraṇaśeṣatayā tatsaṅgatau prayojanābhāvāt bhāvārthādhikaraṇenaivākṣepikīṃ saṅgatiṃ darśayituṃ bhāvādhikaraṇasiddhāntānuvādena pūrvapakṣamāha -------------",
    "GSP28jsbh2-1u:589": " vrīhīnavahantītyādāviti //",
    "GSP28jsbh2-1u:590": " ādipadena taṇḍulān pinaṣṭītyādisaṃgrahaḥ /",
    "GSP28jsbh2-1u:591": " avaghātādīnāmadṛṣṭārthatve 'pi yadi tadadṛṣṭaṃ vrīhyādiniṣṭhaṃ",
    "GSP28jsbh2-1u:592": " aṅgīkriyate, tathāpi na vrīhīṇāmavaghātārthatvasiddhirityetadarthamāha",
    "GSP28jsbh2-1u:593": " ------------- tadapiceti //",
    "GSP28jsbh2-1u:594": " prayājādijanyādṛṣṭavadātmanyevotpatteranapekṣitāśraye vrīhyādyāśrayatvakalpanāpekṣayāvaghāta eva dravyāpekṣe vrīhyādidravyavidhānasyocitatvāt /",
    "GSP28jsbh2-1u:595": " ataeva apekṣitavidhilābhāya prayājaśeṣanyāyena dvitīyāyāstṛtīyārthalakṣaṇāyāmapi na doṣa ityarthaḥ",
    "GSP28jsbh2-1u:596": " (caturvidhakarmatvanirūpaṇapūrvakaṃ avaghātasya vrīhyarthatvena siddhāntopakramaḥ) na yasya janyatvaṃ, tadeva bhāvyatayānvayayogyamiti niyama; karmatvasya caturvidhatvāt /",
    "GSP28jsbh2-1u:597": " kiñciddhi svata evotpādyatvena karma bhavati ------------ yathā saṃyavanena piṇḍaḥ, kiñcitprāptiviśiṣṭatvena ----------- yathā dohanena payaḥ, kiñcidvikāraviśiṣṭatvena ----------- yathāvaghātena vrīhayaḥ;",
    "GSP28jsbh2-1u:598": " vituṣībhāvākhyavikārajanakatvāt, kiñcicca saṃskāraviśiṣṭatvena ------------ yathā prokṣaṇena vrīhayaḥ; adṛṣṭarūpasaṃskārajananāt /",
    "GSP28jsbh2-1u:599": " ataśca prakṛte vrīhīṇāṃ svarūpeṇa bhāvyatvāyogena vituṣībhāvaviśiṣṭatvena rūpeṇa bhāvyatāmādāya dṛṣṭārthatve saṃbhavatyadṛṣṭārthatvakalpanā na yuktetyabhipretya siddhāntamāha ------------ dṛṣṭasaṃbhava iti //",
    "GSP28jsbh2-1u:600": " (avaghātāśritaniyamavidhānamiti śāstradīpikāsiddhāntānusāreṇa nirūpaṇam)",
    "GSP28jsbh2-1u:601": " atracaikameva dṛṣṭārthāvaghātaniyamādadṛṣṭaṃ kalpitamityadhikaraṇopasaṃhāragranthe śāstradīpikāyāmanena vidhinā vidhivaiyarthyaparihārasūcanadvārā vidheyaniyamasyādṛṣṭārthatvamuktam /",
    "GSP28jsbh2-1u:602": " tanmatena vituṣībhāvārthapakṣaprāptāvaghātāśrita- niyamavidhānamāha",
    "GSP28jsbh2-1u:603": " ---------- dalaneti //",
    "GSP28jsbh2-1u:604": " yato vituṣībhāvārthāvaghātāśritasya tasyādṛṣṭārthatayā vidhānam, ata evāśrayābhāvāt nādṛṣṭārtham",
    "GSP28jsbh2-1u:605": " kṛṣṇalacarau niyamaprāptāvapi tu lopa evetyāha ------------- ataeveti //",
    "GSP28jsbh2-1u:606": " (śāstradīpikāsiddhānte 'śrutaniyamavidhānena tasyāyogādavaghātasyaiva śrautasya vidhānaṃ kalpitasyādṛṣṭasyāprayojakatvādikaṃ ca) asmiṃśca pakṣe śrutadhātvarthavidhityāgenāśrutaniyamavidhyāpatteraśrutasyādṛṣṭajanakatvānupapattera-",
    "GSP28jsbh2-1u:607": " parituṣyanpakṣāntaramāha ------ vastutastviti //",
    "GSP28jsbh2-1u:608": " vaituṣyasya ceti //",
    "GSP28jsbh2-1u:609": " niyamaṃ vineti pūrvaśeṣaḥ /",
    "GSP28jsbh2-1u:610": " vrīhyarthāvaghātaniyamajanyatvāt dharmigrāhakapramāṇena vrīhiniṣṭhamevetyāha ----------- vrīhiniṣṭheti",
    "GSP28jsbh2-1u:611": " kalpitasyāpyadṛṣṭasyānuṣaṅgikatayā kalpanānna prayojakatvam svātantryeṇetyāha ---------- tadadṛṣṭasya ceti //",
    "GSP28jsbh2-1u:612": " adṛṣṭasyānanuṣṭhāpakatāca vaituṣyāsaṃbhave tasyānanuṣṭhānamityevaṃrūpā,",
    "GSP28jsbh2-1u:613": " natu vaituṣyasaṃbhave 'pi sā ; dalanāderapyanuṣṭhānamityevaṃrūpā, natu vaituṣyasaṃbhave 'pi sā; dalanāderapyanuṣṭhānāpatteḥ /",
    "GSP28jsbh2-1u:614": " ata eva tasyāvaghātajanyatve 'pi",
    "GSP28jsbh2-1u:615": " dalanādivyāvṛttiphalakaniyamavaiyarthyānupapattiprasūtatvānniyamādṛṣṭatvavyavahāra ityarthaḥ",
    "GSP28jsbh2-1u:616": " (vrīhyadṛṣṭobhayoddeśyakatvanibandhanavākyabhedasya",
    "GSP28jsbh2-1u:617": " śrutavidhāvuddeśyānekatvābhāvāt, dṛṣṭādṛṣṭobhayaviśiṣṭatvenaikayaiva dvitīyayoddeśyasamarpaṇācca parihāraḥ) uddeśyānekatvaprayuktaṃ vākyabhedaṃ pariharati --------- ārthiketi //",
    "GSP28jsbh2-1u:618": " śrutavidhinā vituṣībhāvaviśeṣṭavrīhyuddesenāvaghātavidhāne tadvaiyarthyapratisandhānottaramavaghātenādṛṣṭaṃ",
    "GSP28jsbh2-1u:619": " kuryādityārthikavidhyantara- kalpanānna śrutavidhāvuddeśyānekatvam /",
    "GSP28jsbh2-1u:620": " athavā ------------ dṛṣṭādṛṣṭāśrayavrīhīṇāmekayaiva dvitīyayā bhāvyatokterna doṣa ityarthaḥ",
    "GSP28jsbh2-1u:621": " (vrīhipade 'pūrvasādhanatvalakṣaṇā",
    "GSP28jsbh2-1u:622": " niyamāpūrvāṅgīkāraścobhayamapyāvaśyakamiti nirūpaṇam) yathācātra vrīhisvarūpa iva vituṣībhāve",
    "GSP28jsbh2-1u:623": " 'pyānarthakyāparihārādapūrvasādhanatvalakṣaṇāyā āvaśyakatve pradhānotpattyapūrvārthatvena vidhānopapatterna niyamādṛṣṭaprayojanaṃ ityākṣepastatparihāraśca kaustubhe draṣṭavyaḥ /",
    "GSP28jsbh2-1u:624": " ato vrīhīṇāmavaghātārthatvābhāvāt na prayojanībhūtādavaghātāt pradhānāpūrvāpekṣayā prayojakatvenādṛṣṭāntarakalpanam, kintu vrīhyarthāvaghātajanyaṃ niyamādṛṣṭamānuṣaṅgikamiti dhātvarthabhedepi nāpūrvabheda iti vyatirekeṇa sūcayan siddhāntamupasaṃharati -----------",
    "GSP28jsbh2-1u:625": " ataśceti //",
    "GSP28jsbh2-1u:626": " (vikṛtau praiyaṅgave carau vicāraprayojanasya bhāṣyakāroktasya parityāgena prakṛtāvevāvaghātārthavrīhyantaraṃ pūrvapakṣe siddhānte yāgīyā eva iti",
    "GSP28jsbh2-1u:627": " prayojanāntaroktau nimittaṃ prayojanasiddhiprakāraśca) atra vikṛtau praiyaṅgave carau vicāraprayojanaṃ",
    "GSP28jsbh2-1u:628": " tatprakṛtyadhīnapadārthaprāptimattvena vikṛtau svātantryeṇa nirṇayābhāvādāvaśyake prakṛtāveva nirṇaye tatraiva tallābhe vikṛtiparyantadhāvane prayojanābhāvādupekṣya prakṛtāveva prayojanamāha",
    "GSP28jsbh2-1u:629": " ----------- prayojanamiti //",
    "GSP28jsbh2-1u:630": " avaghātavidhau puroḍāśakapālādivat paraprayuktatayā vrīhīṇāṃ sādhanatvāśravaṇāt yāgasyevāvaghātasyāpi svātantryeṇa prayojakatve sati tadarthamapi pārthakyena teṣāmupādānam, siddhāntetu teṣāṃ saṃskāryatvāt",
    "GSP28jsbh2-1u:631": " vrīhisvarūpārthatve cānarthakyāpatterapūrvasādhanatvāpekṣāyāṃ vrīhipadasya tallakṣakatve 'dhikārākhyaprakaraṇasya tātparyagrāhakatvāt prakṛtagrahaṇopapatteḥ prakṛtayāgīyavrīhīṇāmevopādānamityarthaḥ //",
    "GSP28jsbh2-1u:632": " (pūrvapakṣe vrīhīṇāmeva trayāṇāmevāvaghātassakṛdeva, siddhānte caturmuṣṭiparimitānāṃ yavānāmapi taṇḍulaniṣpattiparyantamavaghāta iti svayaṃ prayojanāntaropapādanam) evaṃ pūrvapakṣe sarvauṣadhāvaghātavadadṛṣṭārthaṃ trayāṇāmeva vrīhīṇāṃ sakṛdevāvaghātaḥ /",
    "GSP28jsbh2-1u:633": " prakṛtauca prayājādivadavaghātasya sānnāyyādiyāgāṅgatvāt tadvikāreṣvatideśe yavaprayoge 'pi tribhirvrīhibhiravaghātaḥ /",
    "GSP28jsbh2-1u:634": " siddhānte tvātaṇḍulaniṣpattyavaghātaḥ, auṣadhadravyasaṃskārakatvena sānnāyyādyanaṅgatvānna tadvikṛtiṣvatideśaḥ /",
    "GSP28jsbh2-1u:635": " yavapakṣe teṣvevāvaghātaścaturmuṣṭiparimitānāmeva yāgasādhanatvāt tāvatāmeva sa iti prayojanāntarasyāpyupalakṣaṇametat",
    "GSP28jsbh2-1u:636": " iti caturthamavaghātadṛṣṭārthatvādhikaraṇam //",
    "GSP28jsbh2-1u:637": " ----------------- <B1> ( 5 adhikaraṇam /",
    "GSP28jsbh2-1u:638": " ) (a.2 pā.1 adhi.5) dharmamātretu karmasyādanivṛtteḥ prayājavat \"vrīhīn prokṣati\" \"strucaḥ saṃmārṣṭī\" tyādau dṛṣṭopakārakatvāsambhavāt dvitīyāyāśca sādhyatvavatkaraṇatve 'pi \"saktūn",
    "GSP28jsbh2-1u:639": " juhoti\" \"balvajān śikhaṇḍakān kurvi\" tyādau prayogadarśanāt pūrvādhikaraṇapūrvapakṣavadarthakarmatvameva",
    "GSP28jsbh2-1u:640": " balbajānāṃ hi karoterdvikarmakatvāpattarna sādhyatvam /",
    "GSP28jsbh2-1u:641": " ataḥ karaṇatvamapi dvitīyārthaḥ /",
    "GSP28jsbh2-1u:642": " ataśca vrīhikaraṇakaṃ prokṣaṇamevādṛṣṭārthatvena vidhīyate iti prāpte",
    "GSP28jsbh2-1u:643": " ------------ karmaṇi dvitīyetyanuśāsanād ghaṭaṃ karotītyādiprayogācca sādhyatvameva dvitīyārtho na karaṇatvam; anekaśaktikalpanaprasaṅgāt /",
    "GSP28jsbh2-1u:644": " karmatvañca \"karturīpsitataṃ karme\" tisūtrānnepsitatamatvarūpameva /",
    "GSP28jsbh2-1u:645": " apitu \"tathāyuktaṃ cānīpsitami\"ti sūtrādīpsitānīpsitasādhāraṇaṃ sādhyatvameva /",
    "GSP28jsbh2-1u:646": " yathācaivaṃ sati na sūtradvayavaiyarthyaṃ tathā kaustubha eva pradarśitam /",
    "GSP28jsbh2-1u:647": " ataśca vrīhīṇāṃ dvitīyayā sādhyatvābhidhānāt yāgāṅgatvāvagamena cepsitavatvapratītestaduddeśena prokṣaṇaṃ vidhīyate /",
    "GSP28jsbh2-1u:648": " dṛṣṭadvārāsambhave 'pi cādṛṣṭameva dvāraṃ vrīhiniṣṭhaṃ kalpyate /",
    "GSP28jsbh2-1u:649": " ataeva yatra nopayogaḥ kḷptaḥ, na vā kalpayituṃ śakyaḥ, yathā saktuṣu,",
    "GSP28jsbh2-1u:650": " tatra dvitīyayā karaṇatvalakṣaṇāmaṅgīkṛtya saktuviśiṣṭahomasyaiva adṛṣṭārthaṃ vidhānam /",
    "GSP28jsbh2-1u:651": " naca ------------- anīpsitakarmatvenāpyanvayopapatternakaraṇatvalakṣaṇeti",
    "GSP28jsbh2-1u:652": " ------------ vācyam; tathā sati adṛṣṭopakārakasyāpi bhāvanāyāṃ karmatvenānvayāvaśyambhāve",
    "GSP28jsbh2-1u:653": " dvikarmakatvāpattyoddeśyānekatvanimittaka- vākyabhedāpatteḥ /",
    "GSP28jsbh2-1u:654": " ataḥ saktukaraṇakahomasyārādupakārakatve 'pi prokṣaṇādeḥ sannityopakārakatvameva /",
    "GSP28jsbh2-1u:655": " prayojanaṃ pūrvavat // 4 //",
    "GSP28jsbh2-1u:656": " iti pañcamaṃ saṃmārga vrīhiprokṣaṇādhikaraṇam //",
    "GSP28jsbh2-1u:657": " --------------- <B2> (pūrvādhikaraṇena pratyudāharaṇasaṅgatiḥ, dvitīyāyāḥ",
    "GSP28jsbh2-1u:658": " karaṇatvaśaktiśca) pūrvādhikaraṇe dṛṣṭopakārakatvalābhāt guṇakarmatve",
    "GSP28jsbh2-1u:659": " sādhite yatra sa na labhyate, tatra pradhānakarmatvaṃ bhavatviti",
    "GSP28jsbh2-1u:660": " dṛṣṭopakārakatvarūpasiddhāntahetupratyudāharaṇarūpeṇa pūrvapakṣotthānādanantarasaṅgatiṃ sūcayan viṣayapradarśanapūrvakaṃ pūrvapakṣamāha ------------ vrīhīniti //",
    "GSP28jsbh2-1u:661": " ādipadena \"paridhiṃ saṃmārṣṭi\" \"agniṃ saṃmārṣṭi\" \"puroḍāśaṃ",
    "GSP28jsbh2-1u:662": " paryagnikarotī\" tyādīnāṃ saṃgrahaḥ /",
    "GSP28jsbh2-1u:663": " strugādeḥ sammārgādyajanyatvena bhāvyatvāyogādavaghātādivacca yogyatārūpaliṅgādapi dṛṣṭopakāraviśiṣṭatvena tadayogāt strugādiviśiṣṭasammārgādīnāmevārādupakārakatayā prayājādivat vidhānaṃ yuktamityāśayenāha --------- dṛṣṭopakārakatveti //",
    "GSP28jsbh2-1u:664": " nanu yogyatārūpaliṅgāt guṇakarmatvāsaṃbhave dvitīyāśrutibalādeva tadarthasidhyā tatsiddhirityata āha ---------- dvitīyāyāśceti //",
    "GSP28jsbh2-1u:665": " dvitīyāyāḥ prādhānyābhāve 'pi prayogadarśanāt /",
    "GSP28jsbh2-1u:666": " nāntyaḥ, upajīvyaprayogaviruddhānuśāsanasya",
    "GSP28jsbh2-1u:667": " tanniyāmakatvānupapatterityabhipretyāha------------ karaṇatve 'pīti //",
    "GSP28jsbh2-1u:668": " \"balbajaistṛṇairmayūrān kurvi\"tyarthe saktūniti vaidikaprayogaḥ /",
    "GSP28jsbh2-1u:669": " ādipadena prayājaśeṣeṇetyatra tadabhāve 'pyājyasya prādhānyaṃ vyatirekeṇasūcitam /",
    "GSP28jsbh2-1u:670": " ato bahutaraprayogāttasyāḥ karaṇatve 'pi śaktirityarthaḥ //",
    "GSP28jsbh2-1u:671": " (balbajān śikhaṇḍān kuru saktūn",
    "GSP28jsbh2-1u:672": " juhvatītyādāvanekakarmānvayaśaṅkātannirāsau) nanu āruṇyādīnāṃ prathamataḥ",
    "GSP28jsbh2-1u:673": " krayabhāvanāyāmanvitānāmapi pārṣṭhikaḥ parasparānvaya ivehāpi dvayorapi karmatvenaiva prathamata eva balbajavākye 'nvayo",
    "GSP28jsbh2-1u:674": " 'stvityāśaṅkāmanekakaraṇānvaye 'pyanekakarmānvayāsaṃbhavena pariharati",
    "GSP28jsbh2-1u:675": " ------------- balbajānāṃ hīti //",
    "GSP28jsbh2-1u:676": " evaṃ saktūnāmapi devatoddeśyakaprakṣepadravyatyāgasamudāyavācijuhotikarmatvānupapatteḥ anīpsitatvenaikadeśakarmatvasyāpyanupapatteḥ karaṇatvaṃ tadartha ityāha ---------- ataḥ karaṇatvamapīti //",
    "GSP28jsbh2-1u:677": " (dvitīyāyāḥ sādhyatve karaṇatve ca karaṇatva eva vā śaktiriti",
    "GSP28jsbh2-1u:678": " vyavasthāpanam) na sarvatra karaṇatvameva tadarthaḥ; ghaṭaṃ karotītyādau sādhyatve 'pi prayogāt, ato yathāprayogaṃ kvacit sādhyatvaṃ kvacit karaṇatvamapi, prakṛte ca karaṇatayāpyupapatterna pradhānakarmatātyāge kiñcidbījam /",
    "GSP28jsbh2-1u:679": " etena --------- sādhyatvārthakatvamanaṅgīkṛtya karaṇārthatvāṅgīkāramātreṇaivātra prācāṃ pūrvapakṣe prayāsakaraṇaṃ vyarthamityapinā sūcitam /",
    "GSP28jsbh2-1u:680": " athavā ----------- karaṇatve 'pi prayogānna sādhyatvamātram tadartho 'pitu",
    "GSP28jsbh2-1u:681": " karaṇatvamapyataḥ karaṇatve eva śaktirityarthenāpiśabdo yojanīyaḥ /",
    "GSP28jsbh2-1u:682": " yastu ---------- ghaṭaṃ karotīti sādhyatveprayogastatrāpi",
    "GSP28jsbh2-1u:683": " viṣayatāsaṃbandhena ghaṭasya jñānaṃ pratīva kṛtāvapi karaṇatvopapatterna viruddha ityarthaḥ",
    "GSP28jsbh2-1u:684": " tena ca kaustubhe uktena kevalakaraṇatvārthena na virodhaḥ //",
    "GSP28jsbh2-1u:685": " (prayogādanuśāsanaprābalyena guṇakarmatvasiddhāntopakramaḥ) ācārāt smṛtiprābalyasya sādhitatvāt katipayaprayogarūpācārasaṃvādācca smṛtibodhitārtha eva tasyāśśaktirlāghavenāśrayituṃ yuktā;",
    "GSP28jsbh2-1u:686": " itarathānekaśaktikalpanāpatteḥ,",
    "GSP28jsbh2-1u:687": " atastadavagatakarmatvākṣiptaprādhānyānupapattyā guṇakarmatvameveti siddhāntamāha --------- karmaṇi dvitīyeti //",
    "GSP28jsbh2-1u:688": " (sādhyatvameva dvitīyārthaḥ, evamapi agnermāṇavakamityatra māṇavakapadātpañcamīvāraṇārthaṃ",
    "GSP28jsbh2-1u:689": " anīpsitatvādīnāmanyalabhyatvāttatra na śaktirlakṣaṇā vā,",
    "GSP28jsbh2-1u:690": " sādhyatvamātradvitīyārthatve 'pi vrīhyādīnāṃ prādhānyāvagamaprāyaśca) nanu karmatvasyāpīpsitānīpsitabhedenānekavidhatvādanekaśaktikalpanā tadavasthetyata āha -------- karmatvañceti //",
    "GSP28jsbh2-1u:691": " sādhyatvameveti //",
    "GSP28jsbh2-1u:692": " sādhyatvapadaṃ vyāpyatvāparaparyāyacaturvidhakriyājanyaphalāśrayatvaparam,",
    "GSP28jsbh2-1u:693": " athavā ---------- tatsamaniyatākhaṇḍopādhiparam, natu janyatvamātrāparaparyāyam /",
    "GSP28jsbh2-1u:694": " tena caturvidhakarmatvasyāpi saṃgrahaḥ /",
    "GSP28jsbh2-1u:695": " evañcar ipsitānīpsitatvasya pramāṇāntaralabhyatvena na tatrāpi śaktirityarthaḥ /",
    "GSP28jsbh2-1u:696": " nanu evaṃ sati sādhyaṃ karmetyetāvataiva nirvāhe sūtradvayapraṇayanavaiyarthyamityata āha ------------- yathācaivaṃ satīti //",
    "GSP28jsbh2-1u:697": " \"vāraṇārthānāmīpsita\" iti sūtreṇa vāraṇārthānāṃ dhātūnāṃ yoger ipsitasyāpādānasaṃjñāvidhānāt agnermāṇavakaṃ vārayatītyatrāgnipadādiva",
    "GSP28jsbh2-1u:698": " māṇavakasyāpi ripsitatvenāpādānasaṃjñāprāptāvīpsitatamatvena karmasaṃjñāvidhānāyādyasūtrasyāvaśyakatve dveṣyodīnasaṃgrahārthaṃ dvitīyasūtrasyāpyāvaśyakatvamiti kaustubhe darśitamityarthaḥ /",
    "GSP28jsbh2-1u:699": " etena ----------- sūtradvayavaiyarthyāpatteḥ prathamopasthitatvādīpsitakarmatva eva tasyāḥ śaktiḥ, anīpsitakarmatvādau lakṣaṇeti nyāyasudhākāroktaṃ ----------- apāstam;",
    "GSP28jsbh2-1u:700": " ubhayasādhāraṇyenaikaśaktyaiva nirvāhe 'nyalabhyāṃśe 'pi tatkalpanasya lākṣaṇikatvakalpanasya cāyuktatvāt /",
    "GSP28jsbh2-1u:701": " yatratu tadbādhaḥ, tatrākathitādisūtrasya lākṣaṇikatvakalpane 'pi na doṣa iti bhāvaḥ /",
    "GSP28jsbh2-1u:702": " nanu ---------- dvitīyayepsitatamatvānavabodhe strugādīnāṃ kena tadavagamo yena karmasaṃjñayā prādhānyamucyetetyata āha ----------- ataśceti //",
    "GSP28jsbh2-1u:703": " cetanapravartanātmā hi vidhiranīpsitaphale svataḥ pravartayitumaśaknuvan bhāvanāyā ripsitabhāvyakatvamavagamayatītīpsitabhāvyāpekṣāyāṃ dvitīyayā bhāvyatvenāvagatānāṃ strugādīnāṃ juhvā juhotītyādividhyavagatayāṅgatayepsitatvena grahaṇaṃ nānupapannamiti ripsitatamatvasya vidhinaiva pratītirityarthaḥ /",
    "GSP28jsbh2-1u:704": " nanviti //",
    "GSP28jsbh2-1u:705": " utpattiśiṣṭasomāvaruddhatvenopayogakalpanānupapattirityarthaḥ //",
    "GSP28jsbh2-1u:706": " (dvitīyayā prādhānyabodhasamarthanam) naca niṣprayojanatvasaprayojanatvābhyāmeva dravyasya kriyāṃ prati guṇatvapradhānatvopapattau dvitīyātṛtīyayorniṣprayojanatvāpattiḥ; \"aindyā",
    "GSP28jsbh2-1u:707": " gārhapatyami\" tyādau gārhapatyaindryoḥ kratusaṃbandhitvena prayojanavatve samāne sati gārhapatya eva prādhānyabodhasya dvitīyādhīnatvāt /",
    "GSP28jsbh2-1u:708": " evaṃ sūktavākaprastarapraharaṇayoḥ prayojanavattvāviśeṣe 'pi sūktavāke sādhanatābodhasya tṛtīyādhīnatvena tadvaiyarthyānāpattiḥ /",
    "GSP28jsbh2-1u:709": " ataḥ satyeva dvitīyāśrutiprāmāṇye niṣprayojanatvāt saktuṣu apavāda iti kaustubhe draṣṭavyam",
    "GSP28jsbh2-1u:710": " naceti //",
    "GSP28jsbh2-1u:711": " (saktūn juhotītyatrānītsitakarmatvaparatvaśaṅkā, tatra tantraratnādyuktaḥ juhoterakarmakatvena tadasaṃbhava iti parihāraḥ /",
    "GSP28jsbh2-1u:712": " juhoterapi sakarmakatvādanyathā svakīyaḥ parihāraśca) atra tantraratnanyāyasudhākārādibhiḥ \"maitrāvaruṇāya daṇḍami\" tyādau dadātessakarmakatvāt maitrāvaruṇādīnāmanīpsitakarmatvenānvayasaṃbhave",
    "GSP28jsbh2-1u:713": " 'pīha juhoterakarmakatvāt na saktūnāmanīpsitakarmatvenānvayaḥ",
    "GSP28jsbh2-1u:714": " saṃbhavatītyataḥ karaṇatvalakṣaṇetyuktam, taddhuto hutaḥ paryāvartata iti karmaniṣṭhāprayogāt \"tṛtīyā ca hośchandasī\" tisūtreṇa hoḥ karmaṇi",
    "GSP28jsbh2-1u:715": " tṛtīyāvidhānācca tasyāpi sakarmakatvāvagaterakiñcitkaramityupekṣyānyathā samādhatte ---------- tathāsatīti /",
    "GSP28jsbh2-1u:716": " prayojanamiti //",
    "GSP28jsbh2-1u:717": " (pūrvādhikaraṇapūrvapakṣasiddhāntaprayojanasyātrāpi tatvena nirūpaṇam)",
    "GSP28jsbh2-1u:718": " pūrvapakṣe strugādīnāmupādeyatvena vivakṣitasaṅkhyātvāt kapiñjalādhikaraṇanyāyena strugvivṛddhāvapi tritvasaṅkhyāvacchinnaireva sammārgādikam /",
    "GSP28jsbh2-1u:719": " yavaprayoge 'pica prokṣaṇārthavrīhyādisaṃpādanam, siddhāntetu sarveṣāmeva,",
    "GSP28jsbh2-1u:720": " yavaprayogeca teṣveva prokṣaṇādyanuṣṭhānānna vrīhisaṃpādanamitipūrvavadityarthaḥ /",
    "GSP28jsbh2-1u:721": " yattu ---------- bhāṣyakārādyuktaṃ prayojanaṃ, taddūṣaṇaṃ kaustubha eva",
    "GSP28jsbh2-1u:722": " draṣṭavyam //",
    "GSP28jsbh2-1u:723": " iti pañcamaṃ vrīhiprokṣaṇādhikaraṇam //",
    "GSP28jsbh2-1u:724": " ------------------ <B1> (6 adhikaraṇam //)//",
    "GSP28jsbh2-1u:725": " (a.2 pā.1 adhi.6) ājyaiḥ stuvate, praugaṃ śaṃsatītyādistotraśastrāṇāṃ yāgīyadevatādiprakāśakatayānyamantravadeva dṛṣṭārthatvādavaghātādivadeva sannipatyopakārakatvamiti prāpte /",
    "GSP28jsbh2-1u:726": " loke guṇiniṣṭhaguṇatātparyakābhidhānasyaiva stutipadavācyatvena prasiddhatvāt pragītāpragītamantrasādhyaguṇiniṣṭhaguṇatātparyakābhidhānasya ca stotraśastrapadavācyatvāt teṣāṃ guṇiprakāśanatātparyakatvāsambhavena naiṣāṃ mantrāṇāṃ guṇiprakāśanārthatvam api tu guṇaprakāśanarūpāṇāṃ stotraśastrāṇāmātmaniṣṭhādṛṣṭārthatayā ārādupakāratvameva /",
    "GSP28jsbh2-1u:727": " na ca prayājaśeṣābhighāraṇanyāyena dṛṣṭārthatvānurodhena lakṣaṇayā guṇiprakāśanarūpatvam; liṅgādeva tādṛktvopapattau vidhivaiyarthyāt /",
    "GSP28jsbh2-1u:728": " evañca māhendrayāgasannidhau aindrīstutirupapannā bhavati /",
    "GSP28jsbh2-1u:729": " itarathā śabdasamavāyinī devatā vidhigataśabdenaiva nigameṣu vaktavyeti mahendro nendraśabdena śakyate prakāśayitum /",
    "GSP28jsbh2-1u:730": " ato yatrendra eva devatā tatrotkarṣāpattiḥ,",
    "GSP28jsbh2-1u:731": " sāmānyasaṃbandhabodhakapramāṇābhāvena vā manotāsthāgniśabdavallakṣaṇayā indrapadena mahendrasyaiva prakāśanāpattiḥ /",
    "GSP28jsbh2-1u:732": " tasmāt pradhānakarmaṇī stotraśastre // 6 //",
    "GSP28jsbh2-1u:733": " iti ṣaṣṭhaṃ stutaśastrādhikaraṇam /",
    "GSP28jsbh2-1u:734": " <B2> (pūrvādhikaraṇenāpavādasaṃgatiḥ devatāstuteḥ maṇḍūkādiprakāśakatayā stotraśastrāṇāṃ dṛṣṭārthatayā guṇakarmatvapūrvapakṣaśca) pūrvādhikaraṇe sādhitasya guṇakarmatvasyehāpavādakaraṇādāpavādakīṃ saṅgatiṃ spaṣṭatvāt saṃśayaṃ cānabhidhāya viṣayapradarśanapūrvakaṃ pūrvapakṣamevāha ----------",
    "GSP28jsbh2-1u:735": " ājyairiti //",
    "GSP28jsbh2-1u:736": " praugasaṃjñakaḥ śastraviśeṣaḥ /",
    "GSP28jsbh2-1u:737": " ādipadena \"pṛṣṭhaiḥ stuvate\" niṣkaivalyaṃ śaṃsatī\" tyādīnāṃ saṃgrahaḥ /",
    "GSP28jsbh2-1u:738": " stotraṃ nāma pragītamantrasādhyaguṇaguṇisaṃbandhakīrtanam /",
    "GSP28jsbh2-1u:739": " tadevāpragītamantrasādhyaṃ śastramiti tayorbhedaḥ /",
    "GSP28jsbh2-1u:740": " yadyapi viṣayatāsaṃbadhena guṇaguṇinorubhayorapi saṃbandhakīrtanātmakastotraśastre prati karaṇatvamasti; tathāpi tayoḥ prayojanāpekṣāyāṃ karmānupayuktaguṇaprakāśanārthatvāyoge 'pi",
    "GSP28jsbh2-1u:741": " karmopayuktaguṇiprakāśanārthatvena dṛṣṭārthatvasaṃbhave 'dṛṣṭārthatvakalpanāyogān yājyādimantravadeva dṛṣṭārthatvalābhāya prakāśanārthatvameva yuktamiti guṇisaṃskārakatvāt guṇakarmatvameveti pūrvapakṣamāha ------------ yāgīyeti //",
    "GSP28jsbh2-1u:742": " naca ---------- dvitīyāśrutyabhāve kathaṃ guṇakarmatvamiti ------------",
    "GSP28jsbh2-1u:743": " śaṅkyam; tadabhāve 'pi guṇyaṅgatābodhakaliṅgamātrādapi tadupapatteḥ /",
    "GSP28jsbh2-1u:744": " ataeva \"tulyaśrutitvādvetaraiḥ sadharmaḥ syādi\"ti pūrvatanasiddhāntasūtre śrutigrahaṇamupalakṣaṇamiti bhāvaḥ // .//",
    "GSP28jsbh2-1u:745": " āgnimārutādau \"akṣasūktaṃ śaṃsati\" \"maṇḍūkasūktaṃ śaṃsatī\"",
    "GSP28jsbh2-1u:746": " tyevamādyāmnātānāmakṣamaṇḍūkādīnāṃ devatātvābhāvena devatāprakāśakatvānupapatte rājasūyāgnicayanayorviniyuktākṣa-",
    "GSP28jsbh2-1u:747": " maṇḍūkastutyamātraprakāśakatvasya dṛśyateceti guṇasūtreṇeha śaṅkitatvāt",
    "GSP28jsbh2-1u:748": " \"stutaśastrayostu saṃskāro yājyāvaddevatāvidhānatvādi\"ti",
    "GSP28jsbh2-1u:749": " pūrvapakṣasūtragataṃ devatāpadaṃ stutyamātropalakṣaṇamiti sūcayituṃ devatādītyādipadopādānam",
    "GSP28jsbh2-1u:750": " (stotraśastrayorguṇiprakāśanaparatve",
    "GSP28jsbh2-1u:751": " lakṣaṇāprasaṅgenādṛṣṭārthatvopapādanam) śrutārthasyaiva prayojanāpekṣāyāṃ tadavirodhenaiva prayojanasya kalpanā yuktetyabhipretya siddhāntamāha ------loka iti //",
    "GSP28jsbh2-1u:752": " 'vakrakeśānto devadatta' ityādau yathāguṇābhidhāne stutibuddhirbhavati, na tathā vakrakeśāntaṃ tamānayetyādāvityarthaḥ /",
    "GSP28jsbh2-1u:753": " nanu \"prayājaśeṣeṇa havīṃṣyabhighārayatī\" tyatra prayājaśeṣapratipattyarthatayā dṛṣṭārthatānurodhena",
    "GSP28jsbh2-1u:754": " lakṣaṇāśrayaṇavat, ihāpi stautiśaṃsatyoḥ prakāśane lakṣaṇāstvityāśaṅkya nirasyati ---------- naceti //",
    "GSP28jsbh2-1u:755": " yājyādimantreṣviva prakāśanasya liṅgakalpyamantraviniyojakaśrutyaiva prāptisaṃbhaveneha guṇaparisaṅkhyādyarthatvābhāvena vidhivaiyarthyāpattermantrāṇāṃ dṛṣṭārthatvasya stutiniṣpādakatayā siddhānte 'pyakṣateḥ stutisvarūpasya dṛṣṭārthatvakalpane stutisvarūpasyaiva bādhāpatteragatyā śakyārthasyaivādṛṣṭārthatayā",
    "GSP28jsbh2-1u:756": " vidhisārthakyamanyathā vaiyarthyamityarthaḥ /",
    "GSP28jsbh2-1u:757": " evaṃ liṅgabādhakaṃ śrutivirodhamupanyasya kramasaṃbandhibādhāpattimapi darśayati ------------- evañceti //",
    "GSP28jsbh2-1u:758": " (kramasannidhyabādhāyāpi stotraśastrayorārādupakārakatvopapādanam) yadi stautiśaṃsatyorguṇiprakāśanalakṣaṇārthatāmaṅgīkṛtya",
    "GSP28jsbh2-1u:759": " tadā māhendragrahayāgābhyāsakrame pṛṣṭhastotrasādhanatvena vihitayoḥ",
    "GSP28jsbh2-1u:760": " \"abhitvā śūranonumaḥ\" \"natvāvamanye\" ityanayoḥ avidyamānārthaṛṅmantrayorindraliṅgatvena mahendraprakāśanānupapatteḥ",
    "GSP28jsbh2-1u:761": " indrasya ca yāgānaṅgtvena prakāśanānupayogāt yatrendro devatā tatprakaraṇa eva pūṣānumantraṇamantravadutkarṣāpattau yajurvedavihitagrahayāgābhyāsakrameṇa sāmavedāntargatottarāgranthe paṭhitarcāṃ yathākramaṃ pāṭhenāvagatāṅgabhāvānāṃ madhye",
    "GSP28jsbh2-1u:762": " 'nayormantrayostadaṅgīkārakramasya tatsādhyastotrasyaca bādhāpattiḥ /",
    "GSP28jsbh2-1u:763": " uttarayoścakakupbhūtatvasaṃpādanāya \"pādaṃ punarārabhate\" ityādinā māhendragrahasannidhāvāmnātasya pragrathanasya tadaṅgatvānaṅgīkārāt tatsannidhibādhāpattiśca /",
    "GSP28jsbh2-1u:764": " ato durbalayorapi kramasannidhyorabādhenopapattau bādhāyogāt guṇaprakāśanārthatvecendramāhendrayorguṇaikyena mahendravṛttiguṇaprakāśakatvopa- pattyā tayoranugraheṇa ārādupakārakatvameva stotraśastrāṇāṃ yuktamityarthaḥ //",
    "GSP28jsbh2-1u:765": " (mahendrendrapadayorbhinnadevatātvasamarthanenendramantrāṇāṃ",
    "GSP28jsbh2-1u:766": " mahendrāprakāśakatvopapādanam) nanu indrasyaivaṃ vṛtravadhottarakālaṃ",
    "GSP28jsbh2-1u:767": " mahatvayogena \"yanmahānindro 'bhavattanmahendrasya mahendratvami\"ti",
    "GSP28jsbh2-1u:768": " mahendraśabdavācyatvasmṛteḥ samudāyaśaktau pramāṇābhāvena mahatvaguṇaviśiṣṭatvena mahendratvādaindramantrābhyāse",
    "GSP28jsbh2-1u:769": " tatprakāśanopapatternotkarṣāpattirityāśaṅkānirāsāyāha -----------",
    "GSP28jsbh2-1u:770": " itaratheti //",
    "GSP28jsbh2-1u:771": " \"māhendraṃ grahaṃ gṛhṇātī\" tyatra mahendrapadādutpannena devatātaddhitena",
    "GSP28jsbh2-1u:772": " devatātvaviśiṣṭadravyābhidhānāt devatātvasya ca vṛddhavyavahāreṇa",
    "GSP28jsbh2-1u:773": " tyajyamānadravyoddeśyatvarūpasyānuccāryer'the 'saṃbhavāt",
    "GSP28jsbh2-1u:774": " taddhitābhihitoddeśyatvākhyadevatātvānvayārthaṃ vṛtravadhottaraṃ mahattvena tadupapādane vedasyānityatvaprasaṅgāt taddhitavṛddhau sāmarthyasyāpekṣaṇenāśvakarṇādiśabdavadavayavārthānapekṣaṇena samudāyavṛttyār'thāntarapratipādakena mahendraprātipadikena tasyaiva taddhitena devatātvaṃ vidhīyata iti vidhigataśabdenaiva nigameṣu",
    "GSP28jsbh2-1u:775": " vaktavyeti dāśamikanyāyāt tatparyāyaśakrādiprayogānupapattau sutarāṃ śuddhendrapadaprayogāyogāt tena prakāśanānupapatterutkarṣāpattyādikamanivāryamityarthaḥ //",
    "GSP28jsbh2-1u:776": " (tvaṃ hyagne ityatrāgniśabdasya manotālakṣakatve 'pi prakṛte indraśabdasya mahendralakṣakatvāpattiriti nirūpaṇam /",
    "GSP28jsbh2-1u:777": " prayojananirūpaṇaṃ ca) manotāstheti //",
    "GSP28jsbh2-1u:778": " paśāvagnīṣomayordevatātve 'pi \"tvaṃ hyagne prathamo manote\" timantre",
    "GSP28jsbh2-1u:779": " 'gnipade svasahacaritasomalakṣaṇāvat ihāpīndrapade tallakṣaṇāpattiḥ /",
    "GSP28jsbh2-1u:780": " naceha sā yuktā; tatra śrutivirodhābhāvāt, pratyuta \"manotāyai haviṣo",
    "GSP28jsbh2-1u:781": " 'vadīyamānasyānubrūhī\"ti",
    "GSP28jsbh2-1u:782": " praiṣasāmarthyāddhavirdevatāsmṛtyarthatvāvagatitātparyagrāhakavaśāt tadāśrayaṇe 'pīha tadāśrayaṇasyāyuktatvādityarthaḥ",
    "GSP28jsbh2-1u:783": " prākaraṇikendrayāge sāmānyasaṃbandhabodhakapramāṇasattve 'pi",
    "GSP28jsbh2-1u:784": " tadavāntaraprakaraṇapaṭhitamantrāntarāvarodhe 'sya viniveśāyogāt prakaraṇabahirbhūtendrayāge",
    "GSP28jsbh2-1u:785": " sāmānyasaṃbandhabodhakapramāṇābhāvena vetyuktam /",
    "GSP28jsbh2-1u:786": " vistarastu kaustubhe draṣṭavyaḥ /",
    "GSP28jsbh2-1u:787": " siddhāntamupasaṃharati ------- tasmāditi //",
    "GSP28jsbh2-1u:788": " prayojanaṃ yatra agniṣṭutyāṃ 'āgneyagrahā bhavantī'ti vacanena sarvagraheṣvāgneyatvaṃ vihitam, tatra prakṛtito nānādaivatyastotraśastrāṇāṃ prāptau pūrvapakṣe devatāsaṃskāratvāt yathādevatamūhitavyam siddhānte tvadṛṣṭārthatvādanūha iti devatānyatve stutaśastrayoḥ karmatvādavikāraḥ syāditi sūtreṇaiva daśamacaturthapāde vakṣyata iti noktam //",
    "GSP28jsbh2-1u:789": " iti ṣaṣṭhaṃ stutaśastrādhikaraṇam //",
    "GSP28jsbh2-1u:790": " ---------------- <B1> (7 adhikaraṇam /",
    "GSP28jsbh2-1u:791": " ) (a.2 pā.1 adhi.7)",
    "GSP28jsbh2-1u:792": " guṇakarmapradhānakarmavidhāyakākhyātadvaye nirūpite prasaṅgādabhidhāyakaṃ tṛtīyamākhyātaṃ nirūpyate /",
    "GSP28jsbh2-1u:793": " mantragatānāṃ brāhmaṇagatānāñca yacchabdādisamabhivyāhṛtānāmākhyātānāmapi vidhāyakatvam /",
    "GSP28jsbh2-1u:794": " satyāmapi ca pramāṇāntareṇa prāptau abhyāsāt karmabheda iti prāpte ------------ \"devāṃśca yābhiryajate\" \"yasyobhayaṃ havirārtimārcchedi\"",
    "GSP28jsbh2-1u:795": " tyādau yacchabdasya prāptidyotakatvena svaviṣaye ajñātajñāpanarūpavidhipratibandhakatvaṃ spaṣṭam",
    "GSP28jsbh2-1u:796": " evaṃ \"agnīdagnīnvihare\" tyādau saṃbodhanavibhakterabhimukhaśrotṛmātraviṣayāyā abhimukhānabhimukhasādhāraṇavidhivirodhitvam",
    "GSP28jsbh2-1u:797": " dāmītyāderuttamapuruṣasya ca parapravartanārūpavidhivirodhitvam ato vidhāyakatvāsaṃbhavānmantragatānāṃ smārakatvaṃ, brāhmaṇagatānāṃ nimittapratipādakatvaṃ lakṣaṇayeti draṣṭavyam // 7 // iti saptamaṃ mantrābhidhāyakatvādhikaraṇam //",
    "GSP28jsbh2-1u:798": " (yacchabdādisamabhivyāhṛtamantrabrāhmaṇagatākhyātaviṣayatvopapādanam)",
    "GSP28jsbh2-1u:799": " uttaravicārasya saṅgatimāha -------- guṇakarmeti //",
    "GSP28jsbh2-1u:800": " abhidhāyakamiti /",
    "GSP28jsbh2-1u:801": " anuvādakamityarthaḥ /",
    "GSP28jsbh2-1u:802": " sautraṃ mantrapadaṃ yacchabdādisamabhivyāhṛtākhyātamātropalakṣaṇam, natu mantratvamavidhāyakatve brāhmaṇatvaṃ ca vidhāyakatve tantramityetadartham;",
    "GSP28jsbh2-1u:803": " \"vasantāya kapiñjalāni\" tyādau mantratve 'pi vidhāyakatvāt; \"yasyobhayami\"",
    "GSP28jsbh2-1u:804": " tyasya brāhmaṇatve 'pyabhidhāyakatvāt, ityabhipretya mantragatākhyātasyeva brāhmaṇagatānāmapi teṣāmudāharaṇatvaṃ darśayati --------- mantragatānāmiti",
    "GSP28jsbh2-1u:805": " yacchabdādītyādipadena saṃbodhanavibhaktyuttamapuruṣādiśabdānāṃ saṃgrahaḥ",
    "GSP28jsbh2-1u:806": " (devāṃśca yābhiriti mantrārthastadviniyogasthalaṃ ca) devāṃśceti //",
    "GSP28jsbh2-1u:807": " \"na tā naśanti na dabhāti taskaro nāsāmāmitro vyathirādadharṣati /",
    "GSP28jsbh2-1u:808": " devāṃśca yābhiryajate dadāti ca jyogittābhiḥ sacate gopatiḥ sahe\"tyetāvato",
    "GSP28jsbh2-1u:809": " mantratve 'pi prakṛtopayogavivakṣayā tṛtīyapādamātropādānam /",
    "GSP28jsbh2-1u:810": " yābhirgobhiryajate yāśca dadāti tā gāvo na naśyanti naca taskaro dabhnāti harati /",
    "GSP28jsbh2-1u:811": " nacāsāṅgavāmamitrakṛto vyathirupadrava ādadharṣati pīḍayati gosvāmī ca tābhissaha jyokca ciraṃ kālaṃ it niśreyasena sacate saṃyukto bhavatīti gostutyarthamantrārthaḥ /",
    "GSP28jsbh2-1u:812": " ayaṃ ānubandhyayāgāṅgapaśupuroḍāśānunirvāpyadevīhaviryāge carudravyake godevatve yājyātvena viniyuktaḥ //",
    "GSP28jsbh2-1u:813": " (yadyadiprabhṛtīnāṃ vidhiśaktipratibandhakatvopapādanam) naca ---------",
    "GSP28jsbh2-1u:814": " yacchabdasya svārthamātre siddhatādyotakatvāt gosvarūpānuvāde 'pi tasyāḥ sādhanatvena vidhyupapattiriti ----------- vācyam; yaḥ pākaṃ karoti sa bhuṅktaityādau tacchabdāvadhiprāptānuvādakatvasya loke darśanenehāpi yā gā dadāti tā na naśantīti yacchabdasamabhivyāhāreṇa",
    "GSP28jsbh2-1u:815": " tacchabdāvadhyanuvādakatvapratītyā yāgadānayoḥ siddhānuvādapratītervidheyatvāyogāt /",
    "GSP28jsbh2-1u:816": " ata eva yatra kartṛsamabhivyāhṛtaḥ tatrāpi kṛtyāśrayatvarūpakartṛtvasya siddhatāpratītyā kṛterapi siddhatāpratītyā na vidheyatvam /",
    "GSP28jsbh2-1u:817": " evaṃ satyapi yadi kathañcidapyālocyamāne prāptirna saṃbhāvyeta, tadā",
    "GSP28jsbh2-1u:818": " \"yadāgneyo 'ṣṭākapāla\" itivat svārthamātraprasiddhidyotakatāmaṅgīkṛtya vidheragatyā vidhāyakatvamapyāśrīyeta,",
    "GSP28jsbh2-1u:819": " godravyakayāgadānāderanekavidhibhiḥ prāptatvādityarthaḥ /",
    "GSP28jsbh2-1u:820": " evaṃ yadiśabdasyāpi nimittatvaparatvāt svasamabhivyāhṛtaprāptidyotakatvaṃ draṣṭavyam /",
    "GSP28jsbh2-1u:821": " evamagnīditi vaktrā śrotrābhimukhyena vidhānaṃ vede vakturabhāvānna saṃbhavatītyadhvaryuvaktṛtvānuvādakatvamevetyarthaḥ",
    "GSP28jsbh2-1u:822": " ata eva atra loḍapi nālaukikavidhyarthakaḥ, kintu",
    "GSP28jsbh2-1u:823": " \"praiṣātisargaprāptakāletu kṛtyāśce\" ti sūtrāt praiṣārthaka eveti dhyeyam /",
    "GSP28jsbh2-1u:824": " parapravartaneti yatratūttamapuruṣepyahaṃ dadyāmiti liṅprayogastatratu svaniṣṭhapravartanāparatvaṃ tatra lakṣaṇayā neyamiti draṣṭavyam //",
    "GSP28jsbh2-1u:825": " (vidhiśaktipratibandhakayadādiśabdasya dharmopayoganirūpaṇam) nacaivaṃ tarhi teṣāmānarthakyam; brāhmaṇādigatānāṃ ākhyātāntaraikavākyatayā nimittatvapratipādakatayopayogāt /",
    "GSP28jsbh2-1u:826": " mantragatānāntu yadyapi vidheyatvenoddeśyasamarpakatvenopayogābhāvāt stāvakatayā ca dūrasthatvena padaikavākyatābhāvādanupapatteḥ padārthavidhayā stutimātralakṣaṇāyāmapi svārthabodhe samāptyabhāvena vākyaikavākyatāyā apyasaṃbhavānnopayogaḥ saṃbhavati; tathāpi pāriśeṣyānmantrādhikaraṇanyāyena smārakatvenaiva sa ityāha ---------- ata iti //",
    "GSP28jsbh2-1u:827": " prayojanaṃ spaṣṭatvānnoktam //",
    "GSP28jsbh2-1u:828": " iti saptamaṃ mantrābhidhāyakatvādhikaraṇam //",
    "GSP28jsbh2-1u:829": " ----------------- <B1> (8 adhikaraṇam /",
    "GSP28jsbh2-1u:830": " ) (a.2 pā.1 adhi.8) taccodakeṣu mantrākhyā mantraprasaṅgāt \"ahebudhniya mantraṃ me gopāye\"ti",
    "GSP28jsbh2-1u:831": " vedaprayuktamantraśabdārthanirṇayāya tallakṣaṇamucyate /",
    "GSP28jsbh2-1u:832": " yatrābhiyuktānāṃ mantrapadavācyatvaprakārikopasthitirviśeṣyatāsaṃbandhena samantraḥ /",
    "GSP28jsbh2-1u:833": " vācyatāvacchedakaṃ ca mantratvaṃ jātirakhaṇḍopādhirvetyanyadetat // 8 //",
    "GSP28jsbh2-1u:834": " iti aṣṭamaṃ mantralakṣaṇādhikaraṇam //",
    "GSP28jsbh2-1u:835": " ------------------ <B2> (pūrvādhikaraṇena prāsaṅgikasaṅgatinirūpaṇam)",
    "GSP28jsbh2-1u:836": " pūrvādhikaraṇe upalakṣaṇatayāpi sūtre mantraśabdaprayogādupasthitasya mantrasya lakṣaṇaṃ kriyata iti prāsaṅgikīṃ saṅgatiṃ darśayati ----------",
    "GSP28jsbh2-1u:837": " mantraprasaṅgāditi //",
    "GSP28jsbh2-1u:838": " (śāstrasaṅgatinirūpaṇapūrvakamarthaprakāśakatvasyālakṣaṇatvāt",
    "GSP28jsbh2-1u:839": " mantratvaprakārakaprasiddhiviṣayatvameva mantratvamiti nirūpaṇam) śāstre vākyārthavicāravat vedapadārthavicārasyāpi kartavyatvena pratijñānādiha tatkaraṇena śāstrasaṃgatiṃ sūcayituṃ vaidikapadārthatvaṃ darśayituṃ ahirbudhnyetyuktam /",
    "GSP28jsbh2-1u:840": " \"ahirbudhnyo rudra\" iti prakāśakārāḥ /",
    "GSP28jsbh2-1u:841": " āvasathyāgnirityapare /",
    "GSP28jsbh2-1u:842": " tacchabdena pūrvādhikaraṇoktamabhidhānaṃ parāmṛśya tadabhidhānaṃ codakaṃ prayojakaṃ yeṣāmiti bahuvrīhisamāsena prayogakāle arthaprakāśakatvaṃ mantralakṣaṇaṃ yadyapi sūtre pratīyate; tathāpi mantrakāṇḍapaṭhitānāṃ \"vasantāya kapiñjalānālabhete\"tyādīnāṃ mantratve 'pi",
    "GSP28jsbh2-1u:843": " vidhāyakatvenārthaprakāśakatvābhāvenāvyāpteḥ pañcame mantrābhāve brāhmaṇasyāpi smārakatvāṅgīkārādativyāpteryathāśrutamayuktaṃ tadityupekṣyānyathā lakṣaṇamāha ------- yatreti //",
    "GSP28jsbh2-1u:844": " (mantrapadavācyatāvacchedakanirūpaṇenoktamantralakṣaṇasya",
    "GSP28jsbh2-1u:845": " sūtrārūḍhatvapratipādanenāsyantatvādilakṣaṇakhaṇḍanena copasaṃhāraḥ) nanu mantrapadavācyatāvacchedakāniścaye",
    "GSP28jsbh2-1u:846": " lakṣaṇasiddhiḥ //",
    "GSP28jsbh2-1u:847": " na hi mantratvannāma jātiḥ; tathātve vidhitvādinā sāṅkaryāpatteḥ,",
    "GSP28jsbh2-1u:848": " anekavarṇavyaktīnāṃ yaugapadyāsaṃbhavena mantratvasyābhivyaktyanāpatteśca",
    "GSP28jsbh2-1u:849": " nāpyupādhiḥ, ataḥ kathametallakṣaṇamityata āha ---------",
    "GSP28jsbh2-1u:850": " vācyatāvacchedakañceti //",
    "GSP28jsbh2-1u:851": " akhaṇḍopādhirūpasyaiva mantratvasya devatātvavat svīkāreṇa tena rūpeṇa vācyatve 'vadhārite tatprakārakaniścayaviṣayatvasya lakṣaṇatvopapattiḥ /",
    "GSP28jsbh2-1u:852": " ataśca tacchabdasya mantraparatvamevāṅgīkṛtya mantracodakeṣu mantrādhyetṛṣu yā mantrākhyā mantrapadavācyatvaprayogeṇa sūtre uktamiti bhāvaḥ /",
    "GSP28jsbh2-1u:853": " yāni asyantatvādīni lakṣaṇāni vṛttikāreṇa kṛtāni, tāni kathañcitsvarūpakathanamātraparatayā neyāni, natu lakṣaṇatvenar \"iḍyaścāsi",
    "GSP28jsbh2-1u:854": " vandyaśca vājinni\"ti mantre 'simadhyatvena \"tattvā yāmi brahmaṇe\" ti mantre tvāmadhyatvenāvyāpterityādi prācāṃ grantheṣveva draṣṭavyam /",
    "GSP28jsbh2-1u:855": " prayojanam --------- \"ākṣepeṣvapavādeṣu prāptyāṃ lakṣaṇakarmaṇi /",
    "GSP28jsbh2-1u:856": " prayojanaṃ na vaktavyaṃ yacca kṛtvā pravartata\" ityābhiyuktyā lakṣyajñānarūpasyaiva spaṣṭatvāt -------- na pṛthagvācyamiti noktam //",
    "GSP28jsbh2-1u:857": " ityaṣṭamaṃ mantralakṣaṇādhikaraṇam //",
    "GSP28jsbh2-1u:858": " ------------------ <B1> (9 adhikaraṇam /",
    "GSP28jsbh2-1u:859": " ) (a.2 pā.1 adhi.9)",
    "GSP28jsbh2-1u:860": " \"etadbrāhmaṇānyeva pañca havīṃṣī\"ti",
    "GSP28jsbh2-1u:861": " vedaprayuktabrāhmaṇaśabdārthaparijñānārthaṃ tallakṣaṇamapi prasaṅgādeva /",
    "GSP28jsbh2-1u:862": " mantrātiriktavedatvameva brāhmaṇatvam // 9 // iti navamaṃ brāhmaṇalakṣaṇādhikaraṇam //",
    "GSP28jsbh2-1u:863": " ------------------ <B2> (śāstrānantarasaṅgatinirūpaṇapūrvakaṃ",
    "GSP28jsbh2-1u:864": " mantrātiriktavedavākyatvaṃ brāhmaṇasya lakṣaṇamiti arthavādopaniṣadāmapi",
    "GSP28jsbh2-1u:865": " vidhāvevāntarbhāvenopapādanam) pūrvavadeva vaidikapadārthavicāreṇa śāstrasaṅgatiṃ prasaṅgasaṅgatiṃ cānantaraṃ darśayan brāhmaṇalakṣaṇaṃ yadyapi mantralakṣaṇavadeva yatrābhiyuktānāṃ",
    "GSP28jsbh2-1u:866": " brāhmaṇapadavācyatvaprasiddhiviṣayatvarūpaṃ śakyate vaktum, itarathā brāhmaṇātiriktavedatvaṃ mantratvamityevaṃrūpasya mantralakṣaṇasyāpi saṃbhavena vinigamanāvirahāpatteḥ; tathāpi svatantrasyārṣerniyantumaśakyatvāditi nyāyena sūtrakṛduktameva lakṣaṇaṃ darśayati ---------- etadbrāhmaṇānīti //",
    "GSP28jsbh2-1u:867": " vastutastu ------------ śeṣe brāhmaṇamityetāvataiva siddheḥ",
    "GSP28jsbh2-1u:868": " śabdaśabdaprayogeṇābhiyuktaprasiddhimūlakatvameva pūrvoktalakṣaṇasya pratīyata iti na vinigamanāviraha -------- iti dhyeyam /",
    "GSP28jsbh2-1u:869": " mantrātirikteti //",
    "GSP28jsbh2-1u:870": " vedasya brāhmaṇamantrayoḥ vedanāmadheyamiti dvirāśitvokteḥ mantrātiriktatvena lakṣaṇenārthavādānāṃ vidhīnāmupaniṣadāṃ ca dvitīyarāśyantarbhāvaḥ sūcitaḥ /",
    "GSP28jsbh2-1u:871": " atrāpi vṛttikāroktāni lakṣaṇāni bhāṣyādāveva dūṣitāni tatraiva draṣṭavyāni",
    "GSP28jsbh2-1u:872": " iti navamaṃ brāhmaṇalakṣaṇādhikaraṇam //",
    "GSP28jsbh2-1u:873": " ------------------ <B1> (10 adhikaraṇam /",
    "GSP28jsbh2-1u:874": " ) (a.2 pā.1 adhi.10)",
    "GSP28jsbh2-1u:875": " ūhapravaranāmadheyānāṃ satyapi prayogakāle arthasmaraṇārthamuccāryatve mantrapadaikavākyatve ca svarūpeṇa vede 'paṭhitatvādabhiyuktaprasiddhyaviṣayatvena naiṣāṃ bhreṣe mantrabhreṣanimittaṃ prāyaścittam, apitu aṅgabhreṣanimittakameva // 10 //",
    "GSP28jsbh2-1u:876": " iti daśamaṃ ūhāmantratādhikaraṇam //",
    "GSP28jsbh2-1u:877": " <B2> (pūrvādhikaraṇenāpavādikasaṅgatiḥ",
    "GSP28jsbh2-1u:878": " ūhapravaranāmasvarūpanirūpaṇapūrvakatanmantratvapūrvapakṣaśca) pūrvaṃ vedasya dvairāśye ukte ūhāderapyanumānādigamyavedatvābhyupagamāt tatraca",
    "GSP28jsbh2-1u:879": " vidhiprayojanatvābhāvena brāhmaṇatvābhāvāt pariśeṣeṇāthavā",
    "GSP28jsbh2-1u:880": " prayogakāler'thaprakāśakatvarūpapūrvoktalakṣaṇabhrāntyā vā mantratve prāpte tadapavādaḥ kriyate /",
    "GSP28jsbh2-1u:881": " arthācca dvairāśyasya eṭhyamānavedaviṣayatvaṃ siddhaṃ bhavatītyevamāpavādakīṃ saṅgatiṃ spaṣṭatvādanabhidhāya viṣayapradarśanapūrvakaṃ pūrvapakṣaṃ saṃkṣepeṇa sūcayati ---------- ūheti",
    "GSP28jsbh2-1u:882": " \"prākṛtasthānapatitapadārthāntarakāryataḥ /",
    "GSP28jsbh2-1u:883": " ūhaḥ prayogo vikṛtau ūhyamānatayoditaḥ\" ityagnyādipadasthāne vikṛtau sūryādipadaprayogo yo mantreṣu sa ūhaḥ /",
    "GSP28jsbh2-1u:884": " \"ārṣeyaṃ vṛṇīta\" ityādividhivaśātkāśyapavatsāranaidhruvetyādiśabdena ārṣeyaṃ kīrtyate, sa pravaraḥ /",
    "GSP28jsbh2-1u:885": " subrahmaṇyānigade yatra \"devadattaśarmaṇaḥ putro yajata ityādinā",
    "GSP28jsbh2-1u:886": " yajamānapitrādivācakaśabdo yajamānasya nāma gṛhṇātī\"ti vidhitaḥ prayujyate tannāma /",
    "GSP28jsbh2-1u:887": " mantrapadaikavākyatveceti //",
    "GSP28jsbh2-1u:888": " itarathā amantrakaikavākyatāpannānāṃ mantrāṇāmapi ślokaikavākyatāpannamantrākṣaravadamantratvāpattirityarthaḥ",
    "GSP28jsbh2-1u:889": " (mantraikavākyatvasyārthaprakāśakatvasya vā",
    "GSP28jsbh2-1u:890": " mantratvāprayojakatvenohādyamantratvasiddhāntaḥ) siddhāntamāha",
    "GSP28jsbh2-1u:891": " ------------ svarūpeṇeti //",
    "GSP28jsbh2-1u:892": " svādhyāyādhyayanakāle teṣāmapaṭhitatvenābhiyuktaprasiddhyabhāva ityarthaḥ",
    "GSP28jsbh2-1u:893": " ata eva teṣāṃ svarapūrvakaṃ pāṭhābhāve 'pi na doṣaḥ /",
    "GSP28jsbh2-1u:894": " naiṣāmiti //",
    "GSP28jsbh2-1u:895": " naca tadekavākyatāpannānāṃ amantratvāpattiḥ; ekapadalope 'pi sa eva mantra",
    "GSP28jsbh2-1u:896": " iti dṛḍhatarapratyabhijñānāt mantrāvināśapratīteḥ /",
    "GSP28jsbh2-1u:897": " ataeva yājyānte plutikaraṇe 'pi na mantratvahāniḥ /",
    "GSP28jsbh2-1u:898": " ślokādyekavākyatāpannamantrākṣareṣu tu prasidhyabhāvādeva na tat /",
    "GSP28jsbh2-1u:899": " evañca mantraikavākyatāyāmapi iṣetvetyatra chinadmītyadhyāhṛtasya mantratvābhāvena mantraikavākyatāyāḥ, arthaprakāśakatvasyāpi yathā prakṛtiprāptasya \"upāvartadhva\" miti mantrasya sthāne mahāvrate",
    "GSP28jsbh2-1u:900": " \"rathaghoṣeṇa māhendrasya stotramupākarotī\"ti vacanavihite rathaghoṣe 'pi",
    "GSP28jsbh2-1u:901": " sattvena vyabhicārānna tanmātreṇaiṣāṃ mantratvamityarthaḥ //",
    "GSP28jsbh2-1u:902": " (vidhivākyāmnāterāpadasya, āyurāśāste yajamāno 'sau ityatrāsāviti padasthānīyaviśeṣapadānāṃ ca mantratvanirāsaḥ /",
    "GSP28jsbh2-1u:903": " pūrvottarapakṣaprayojananirūpaṇaṃ ca) atraca vārtike --------- yat irāpadasyairaṃ kṛtvodgeyamiti vidhivākye taddhitāntargatatvenāmnātatvādastyeva mantratvamityuktam, tadgānārthaṃ brāhmaṇe samāmnātasyāpi mantraprasiddhyaviṣayatvena mantratvāyogāt kathañcit mantrakāṇḍe tadvidhipāṭhābhyupagame 'pyairapadasyaiva",
    "GSP28jsbh2-1u:904": " pāṭhenerāpadena tadasaṃbhavādatiśayārtham /",
    "GSP28jsbh2-1u:905": " yadapi \"āśāste 'yaṃ yajamāno 'sāvi\" tyādisarvanāmasaṃyukte mantre asāvityasya svādhyāyādikāle mantrarūpasyāpi karmakāle tatpadasthāne paṭhanīyasya devadattādipadasyāpi viśeṣāṇāmānantyādayugapatkālatvāccāmnātumaśakteḥ svarūpasya sarvanāmaprakāreṇāstyevāmnānamityaśūnyasthānatvāt mantrasya śakyameva",
    "GSP28jsbh2-1u:906": " nirūpaṇaṃ kartum /",
    "GSP28jsbh2-1u:907": " yadatra padaṃ nivekṣyate tadgānayaṃ mantra ityato mantratvamityuktam,",
    "GSP28jsbh2-1u:908": " tadapi teṣāṃ viśeṣapadānāṃ svarūpeṇa pāṭhābhāvāt tatprasiddhiviṣayatvānupapatteḥ sarvanāmapāṭhasyaca svādhyāyakāle pārāyaṇādau copatyuktatvenānarthakyasyāpyabhāvāditarathā subrahmaṇyānigade ārṣeyavaraṇe 'pi sāmānyātmanā āmnānasya viśeṣaparyavasānaṃ vinānupapatteḥ pravarādīnāmapi vidhivihitatvena",
    "GSP28jsbh2-1u:909": " mantratvāpatteranivāryatvādatiśayārthamevetyuktaṃ kaustubhe /",
    "GSP28jsbh2-1u:910": " ataeva ----- vārtike ------- sarvanāmasthāne prayujyamānapadānāmamantratvamāśaṅkya tathānāmeti kecidityaneneṣṭāpattiṃ kurvatāṃ matamapyuktam /",
    "GSP28jsbh2-1u:911": " ataśca naiṣāmiti ūhitapadaghaṭitasamastamantrabhreṣe mantrabhreṣaprāyaścittasya pakṣadvaye sāmye 'pi ūhitapadamātrabhreṣe mantrapadabhreṣanimittaṃ prāyaścittaṃ pūrvapakṣe /",
    "GSP28jsbh2-1u:912": " siddhāntetu tasya mantrāntargatatve 'pi mantrapadatvābhāvānna tat, apitu jñātājñātāṅgabhreṣanimittaṃ prāyaścittamityarthaḥ //",
    "GSP28jsbh2-1u:913": " iti daśamamūhāmantratādhikaraṇam //",
    "GSP28jsbh2-1u:914": " ------------------ <B1> (11 adhikaraṇam /",
    "GSP28jsbh2-1u:915": " ) (a.2 pā.1 adhi.11) teṣām //",
    "GSP28jsbh2-1u:916": " mantratvādau vyāpakadharme nirūpite tatprasaṅgādeva tadavāntaradharmo ṛktvādiḥ, \"ṛcaḥ sāmāni yajūṃṣī\"ti vedaprayuktaṛgādipadārthaparijñānārthaṃ nirūpyate /",
    "GSP28jsbh2-1u:917": " pādavyavasthāvanmantratvaṃ ṛktvam // 11 // iti ekādaśaṃ ṛglakṣaṇādhikaraṇam //",
    "GSP28jsbh2-1u:918": " <B2> (prāyapāṭhārthavṛttavaśādikṛtapādavyavasthāvanmantratvaṃ, ṛktvamiti,",
    "GSP28jsbh2-1u:919": " ṛglakṣaṇanirūpaṇam) yadyapi arthavaśeneti hetūpādānasahitaṃ lakṣaṇamuktam,",
    "GSP28jsbh2-1u:920": " tathāpi tatpraveśamantareṇāpi nirdeṣatayā lakṣaṇopapattimabhipretya ṛglakṣaṇamāha ----------- pādavyavasthāvaditi //",
    "GSP28jsbh2-1u:921": " sūtragatatacchabdaparāmṛṣṭamantratvoktyā ślokādāvativyāptinirāsaḥ sūcitaḥ",
    "GSP28jsbh2-1u:922": " sāca pādavyavasthā \"agnimīle purohitami\"tyatra ṛgarthāparyavasāne",
    "GSP28jsbh2-1u:923": " 'pyavāntaravākyārthamādāyārthavaśādbhavati /",
    "GSP28jsbh2-1u:924": " evamaparayorapi pādayorīle ityākhyātapadānuṣaṅgeṇārthavattvamiti sūtre upāttamapyarthavaśeneti padaṃ hetvantarāṇāṃ vṛttādīnāmapyupalakṣaṇam /",
    "GSP28jsbh2-1u:925": " taduktaṃ prātiśākhye -------- \"prāyor'tho vṛttamityete pādajñānasya hetavaḥ\" iti /",
    "GSP28jsbh2-1u:926": " asyārthastadbhāṣye prāyaḥ prāyapāṭhaḥ, vṛttaṃ tu \"varṣiṣṭhāṇiṣṭhayoreṣāṃ",
    "GSP28jsbh2-1u:927": " laghūpottamamakṣaram /",
    "GSP28jsbh2-1u:928": " gurustvitarayo ṛkṣu tadvṛttaṃ chandasāṃ viduḥ\" iti prātiśākhye uktam /",
    "GSP28jsbh2-1u:929": " eṣāṃ padānāṃ varṣiṣṭhāṇiṣṭhayordvādaśāṣṭākṣarapādayorupottamamakṣaraṃ laghu bhavati /",
    "GSP28jsbh2-1u:930": " yathā \"pradevamacchā madhumanta indavaḥ\" iti dvādaśākṣare pāde dakāra upottamo laghurbhavati tadantyākṣarāntaḥ pādo jñātavyaḥ /",
    "GSP28jsbh2-1u:931": " yathā \"agnimīla\" ityatra hikāra upottamo laghurbhavati tadantyākṣarāntaḥ pādo bhavati /",
    "GSP28jsbh2-1u:932": " itarayoḥ daśaikādaśākṣarayostu upottamaṃ gururbhavati tadantyākṣara eva pādaḥ /",
    "GSP28jsbh2-1u:933": " yathā \"śrudhī havaṃ vipipānasyādre\" riti daśākṣare pāde syā iti gururbhavati /",
    "GSP28jsbh2-1u:934": " yathāvā \"pibā somamabhiyamugratarda\" ityekādaśākṣare pāder da iti saṃyuktākṣare vidyamāne pūrvasya gurutvāt takāro gururbhavati /",
    "GSP28jsbh2-1u:935": " tadantyākṣarāntau tau pādau jñeyāvityarthaḥ /",
    "GSP28jsbh2-1u:936": " prāyapāṭhodāharaṇaṃ tu \"gornaparvaviradātiraśce\"ti traiṣṭubhe pāde ekādaśākṣaratvamapekṣitam",
    "GSP28jsbh2-1u:937": " vartatetu daśākṣaratvaṃ tatra traiṣṭubhe asmin sūkte pūrvottarapadānāṃ ekādaśākṣaratvamasti",
    "GSP28jsbh2-1u:938": " tatprāyapāṭha eva hetuḥ /",
    "GSP28jsbh2-1u:939": " arthodāharaṇaṃ tu uktameva /",
    "GSP28jsbh2-1u:940": " anyadapi ghṛṇāno 'dbhirdevatānityantaḥ pādor'thavaśāt /",
    "GSP28jsbh2-1u:941": " \"tamustrāmindraṃ na rejamānami\"ti traiṣṭubhe pāde ekenākṣareṇa nyūne",
    "GSP28jsbh2-1u:942": " 'pyalpavaiṣamyeṇa tatraiva namityatra pādāntatvam /",
    "GSP28jsbh2-1u:943": " \"evādevāṃindro vivye nṝnpraścyautnena maghavā satyarādhāḥ /",
    "GSP28jsbh2-1u:944": " viśvettāte harivaḥ śacīvobhiturāsaḥ svayaśo gṛṇantī\" tyasyāmṛci uttarārdharce daśākṣarau dvau pādau /",
    "GSP28jsbh2-1u:945": " pūrvārdharce tu arthavaśena nṝnityantaṃ pādānto bhavati /",
    "GSP28jsbh2-1u:946": " vṛttavaśādante nṝnityasyopottamasya gurutvāt tatra vṛttāpekṣayār'thasya",
    "GSP28jsbh2-1u:947": " balavattvāt nṝnityante pāde prāpte nṝuttarārdharcagatadaśākṣarapādadvayaprāyapāṭhenārthāpekṣayāpi balīyasā pretyantapādovasīyate /",
    "GSP28jsbh2-1u:948": " taduktaṃ prātiśākhye ------ 'tadviśeṣasannipātetu pūrvaṃ pūrvaṃ paraṃ",
    "GSP28jsbh2-1u:949": " param, iti prāyor'thavṛttānāṃ samavāye pūrvaṃ pūrvaṃ prabalaṃ uttaramuttaraṃ durbalamityarthaḥ",
    "GSP28jsbh2-1u:950": " etena ----- \"agniḥ pūrvebhirṛṣibhiri\" tyatra kriyāpadānupādānādaparyavasitārthe vṛttavaśena vyavasthetyuktaṃ yadvārtike tadapi --------- vyākhyātam; yattu ------- nyāyasudhākārādīnāṃ laghugurvakṣarasāmyādvṛttavaśeneti vārtikagatavṛttapadavyākhyānam,",
    "GSP28jsbh2-1u:951": " tadayuktam, vārtikagatavṛttapadasya pūrvadarśitaprātiśākhyoktavṛttārthatvenāpyupapatteḥ /",
    "GSP28jsbh2-1u:952": " laghugurvakṣarasamākhyavṛttaparatayā vyākhyānasya niṣpramāṇatvāt /",
    "GSP28jsbh2-1u:953": " ata eva vṛttāpekṣayā balavatārthavaśeneḍya ityantasya pādāntatve prāpte agnimīla ityādyaṣṭākṣaraprāyapāṭhenārthāpekṣayā balīyasaiva pādavyavasthā yuktā /",
    "GSP28jsbh2-1u:954": " vārtike vṛttopanyāso nar iḍya ityantasya pādāntavyāvṛttyartho 'pi tu ṛṣibhirityantasya pādāntatvaṃ nārthavaśena bhavati kena tarhītyapekṣāyāṃ tadupapādanamātrārtha eva /",
    "GSP28jsbh2-1u:955": " evaṃ sthite agnimīla ityādau vṛttārthākṣarasaṅkhyāniyamachandolakṣaṇānāṃ pādavyavasthāhetūnāṃ samuccaye 'pi na kṣatiriti jñeyam /",
    "GSP28jsbh2-1u:956": " idañca mūlānapekṣitamapi kaustubhadarśitodāharaṇaśodhanikārthaṃ prasaṅgādatropapāditam //",
    "GSP28jsbh2-1u:957": " ityekādaśaṃ ṛglakṣaṇādhikaraṇam //",
    "GSP28jsbh2-1u:958": " ----------------- <B1> (12 adhikaraṇam /",
    "GSP28jsbh2-1u:959": " ) (a.2 pā.1 adhi.12)",
    "GSP28jsbh2-1u:960": " gītiṣu sa mākhyā /",
    "GSP28jsbh2-1u:961": " mantratvasamānādhikaraṇagītatvaṃ sāmatvam // 12 //",
    "GSP28jsbh2-1u:962": " iti dvādaśaṃ sāmalakṣaṇādhikaraṇam //",
    "GSP28jsbh2-1u:963": " <B2> (sāmalakṣaṇam sāmaśabdasya gītiparatvam,",
    "GSP28jsbh2-1u:964": " sāptamikādhikaraṇasyaitadākṛtyadhikaraṇābhyāmapaunaruktyamityādīnāṃ",
    "GSP28jsbh2-1u:965": " nirūpaṇam) atrāpi sūtre teṣāmiti padānuvṛttyā mantragatatvasya lābhenābhiyuktaprasiddhimūlopapattikaṃ sāmalakṣaṇamāha ------ mantratveti",
    "GSP28jsbh2-1u:966": " tena na laukikagītāvativyāptiḥ /",
    "GSP28jsbh2-1u:967": " yadyapi gītiviśiṣṭāyāmṛci abhiyuktānāṃ prayogaḥ; tathāpi \"ekakhaṇḍena",
    "GSP28jsbh2-1u:968": " śabdena viśiṣṭo yatra gamyate /",
    "GSP28jsbh2-1u:969": " viśeṣaṇasya vācyatvaṃ tatra sarvatra jāyata\" iti vārtikoktena nāgṛhītaviśeṣaṇanyāyena ṛcāṃ vyakteriva lakṣaṇādināpi bhānopapatterviśeṣaṇībhūtagītivācitvasyaiva lāghavena saptame sādhanīyasyānāgatāvekṣaṇanyāyena sūtrakṛtehopādānaṃ kṛtam /",
    "GSP28jsbh2-1u:970": " ataeva na tena paunaruktyam /",
    "GSP28jsbh2-1u:971": " nahyatragītimātravācitvasādhanasya prayojanamasti;",
    "GSP28jsbh2-1u:972": " gītiviśiṣṭaṛgvācitvenāpi ṛgādibhyo bhedasiddheḥ, saptame tu \"kavatīṣu",
    "GSP28jsbh2-1u:973": " rathantaraṃ gāyatī\"tyanena \"kayānaścitre\" tyasyāmṛci vihite rathantare",
    "GSP28jsbh2-1u:974": " rathantaraśabdasya ṛkparyantavācitve ṛco ṛgadhikaraṇatvāsaṃbhavāt kavatīśabde kāryalakṣaṇāpattibhiyā gītimātravācitvasādhanamabhīvatyāmutpannarathantaragīteratideśasidhyathramupayuktamiti tatratyasyaiva siddhavatkāreṇehoktatvāt sāptamikādhikaraṇasyāpyākṛtyādhikaraṇaprayojanakathanārthatvāt nākṛtyadhikaraṇena paunaruktyamapīti dhyeyam //",
    "GSP28jsbh2-1u:975": " yadyapi rathantarādiśabdānāṃ gītavācitvaṃ sādhitam na sāmaśabdasya;",
    "GSP28jsbh2-1u:976": " tathāpi viśeṣavācakapadānāṃ gītivācitve sādhite teṣāṃ rathantaraṃ sāmetyādau sāmānyavācisāmapadasāmānādhikaraṇyaṃ sāmaśabdasya gītisāmānyavācitvenaiva saṃbhavatītyabhipretya saptamasiddhatvoktyavirodhaḥ //",
    "GSP28jsbh2-1u:977": " iti dvādaśaṃ sāmalakṣaṇādhikaraṇam //",
    "GSP28jsbh2-1u:978": " ---------------- <B1> (13 adhikaraṇam /",
    "GSP28jsbh2-1u:979": " ) (a.2 pā.1 adhi.13) roṣe yajuḥśabdaḥ ṛksāmabhinnamantratvaṃ yajuṣṭvam, stobhākṣareṣvapi tattvānnātivyāptiḥ // 13 // iti trayodaśaṃ yajurmantralakṣaṇādhikaraṇam //",
    "GSP28jsbh2-1u:980": " <B2> (yajurmantralakṣaṇam) mantratvapadopādānena brāhmaṇaṃ vyāvartayan",
    "GSP28jsbh2-1u:981": " yajurlakṣaṇamāha --------- ṛksāmeti //",
    "GSP28jsbh2-1u:982": " prācāmukte lakṣaṇe stobhākṣareṣvativyāptiṃ prasaktāmiṣṭāpattyā pariharati ---------- stobheti",
    "GSP28jsbh2-1u:983": " praśliṣṭapaṭhitatvasya mūlagrantheṣu niveśitasyāpi vyavartyābhāvena pādabandhābhāvavatvādakṣaraghaṭitatvarūpasvarūpakīrtanamātrārthatvābhi prāyeṇānupanyāsaḥ //",
    "GSP28jsbh2-1u:984": " iti trayodaśaṃ yajurmantralakṣaṇādhikaraṇam //",
    "GSP28jsbh2-1u:985": " ------------------ <B1> (14 adhikaraṇam /",
    "GSP28jsbh2-1u:986": " ) (a.2 pā.1 adhi.14) nigadovāya turthaḥ syāddharma viśeṣāt nigadasaṃjñakānāṃ mantrāṇāṃ saṃjñābhedādupāṃśu yajuṣā uccairnigadeneti vipratiṣiddhadharmabhedācca bhedo yajurbhya iti prapte --------- \"ṛcaḥ sāmāni yajūṃṣī\"ti vede trayāṇāmeva mantrabhedānāṃ",
    "GSP28jsbh2-1u:987": " saṃkīrtanāt \"mantra eva khalvayaṃ nigadabhūto bhavati tasmādyajuri\"ti ca liṅgānnigadānāṃ yajuṣṭvameva, saṃjñā tu brāhmaṇaparivrājakanyāyenābhede",
    "GSP28jsbh2-1u:988": " 'pyupapannā /",
    "GSP28jsbh2-1u:989": " nigadatvaṃ ca yajuṣṭvāvāntaradharmo natu nitarāṃ upāṃśusvarātiriktasvareṇa",
    "GSP28jsbh2-1u:990": " gadyamānatvam; \"namaḥ pravaktre\" ityādinigadeṣu upāṃśupaṭhyamāneṣvavyāpteḥ /",
    "GSP28jsbh2-1u:991": " naca dharmabhedādbhedaḥ; viśeṣavihitenoccaiṣṭvena",
    "GSP28jsbh2-1u:992": " sāmānyavihitasyopāṃśutvasyānyaparatvāvasāyāt, upāṃśu yajuṣetyasya vedopakramānurodhena yajurvedavihitakarmamātre upāṃśutvavidhāyakatvasya",
    "GSP28jsbh2-1u:993": " vakṣyamāṇatvena bhavanmate 'pi saṃkocasyāvaśyakatvācca /",
    "GSP28jsbh2-1u:994": " nacaivamupakramavaśena yajuḥpade vedalakṣaṇāvannigadapade 'pi",
    "GSP28jsbh2-1u:995": " yajurvedalakṣaṇāpatterekasminkarmaṇi dharmadvayavikalpāpattiḥ,",
    "GSP28jsbh2-1u:996": " \"vāyoryajurveda\" ityupakramasya yajuḥ pada eva lakṣaṇātātparyagrāhakatvāt,",
    "GSP28jsbh2-1u:997": " anyathā vāyornigadaveda ityapi kiṃ nāvakṣyat /",
    "GSP28jsbh2-1u:998": " ataścoccairnigadeneti svatantra eva nirarthavādako",
    "GSP28jsbh2-1u:999": " 'yamuccaiṣṭvaniyamavidhirviśeṣavihitātiriktanigadoddeśena /",
    "GSP28jsbh2-1u:1000": " teṣu hi parapratyāyanarūpakāryavaśenopāṃśutvanivṛttāvapi mandrādyanekasvaraprāptau uccaiṣṭvaniyamo nānupapannaḥ /",
    "GSP28jsbh2-1u:1001": " ato nigadabhreṣe yajurbhreṣaprāyaścittam, āśvinādau pāriplavaśaṃsanaṃ vā",
    "GSP28jsbh2-1u:1002": " // 13 // iti caturdaśaṃ nigadayajuṣṭvādhikaraṇam //",
    "GSP28jsbh2-1u:1003": " <B2> (pūrvādhikaraṇenākṣepasaṅgatiḥ saṃjñābedānnigadānāṃ",
    "GSP28jsbh2-1u:1004": " yajurbhedapūrvapakṣaśca)",
    "GSP28jsbh2-1u:1005": " śeṣe yajuḥ śabdāḥ /",
    "GSP28jsbh2-1u:1006": " iti pūrvasūtreṇa ṛksāmabhinnatayā yajurbhedakathanena yanmantratraividhyamuktaṃ tadākṣepeṇeha pūrvapakṣakaraṇādākṣepasaṅgatiṃ spaṣṭatvādanabhidhāya pūrvapakṣamevāha",
    "GSP28jsbh2-1u:1007": " -------- nigadasaṃjñakānāmiti //",
    "GSP28jsbh2-1u:1008": " te ca prāyaḥ parasaṃbodhanārthā \"agnīdagnīnvihare\" tyādayaḥ,",
    "GSP28jsbh2-1u:1009": " nigado vā caturthaṃ syād dharmaviśeṣāt /",
    "GSP28jsbh2-1u:1010": " iti pūrvapakṣasūtre dharmaviśeṣāditi padena uccaiṣṭvādidharmānyatvasya pūrvapakṣa hetutayā prāthamyokteḥ vyapadeśāc ca /",
    "GSP28jsbh2-1u:1011": " iti dvitīyasūtreṇa saṃjñābhedasya taddhetutāyā uttaratra sūcane 'pi \"vedo",
    "GSP28jsbh2-1u:1012": " vā prāyadarśanādi\"ti tārtīyavākyādhikaraṇe upāṃśutvādīnāṃ tattanmantradharmatvanirāsena tattadvedavihitakarmadharmatvasya vakṣyamāṇatvena tadviruddhasya mantradharmānyatvahetostadadhikaraṇapūrvapakṣasthatayoktasyābhyuccayahetutvapratītermukhyatvamuttarahetoreveti sūcayituṃ sautrakramaṃ vihāya dvitīyameva hetumādito mukhyatvāddarśayati",
    "GSP28jsbh2-1u:1013": " ------------- saṃjñābhedāditi //",
    "GSP28jsbh2-1u:1014": " ime nigadā imāni yajūṃṣītyevaṃ bhinnasaṃjñābhirvyavahārāt jyotirādivat bheda ityarthaḥ /",
    "GSP28jsbh2-1u:1015": " vipratiṣiddheti //",
    "GSP28jsbh2-1u:1016": " (uccairnigadenetyasya sāmānyaśāstrabādhakatvena parapratyāyanarūpakāryārthatayāprāptoccaistvānuvādatvena",
    "GSP28jsbh2-1u:1017": " pūrvapakṣasamarthanam //)//",
    "GSP28jsbh2-1u:1018": " nigadānāṃ yajuṣṭve upāṃśutvaprāptyoścaiṣṭvavidhānānupapatterviśeṣavihitena bādhasaṃbhave 'pi svaviṣayavṛttibhedakalpanayā bādhenopapattau sāmānyavākyasya saṃkocalakṣaṇabādhābhyupagamasyāyuktatvāt svarūpata eva bhedakalpanā yuktā /",
    "GSP28jsbh2-1u:1019": " naca --------- parapratyāyanarūpakāryānurodhenaivopāṃśutvavidheḥ saṃkocāduccairnigadenetyasyānuvādatopapatterna",
    "GSP28jsbh2-1u:1020": " --------- vācyam; mantrapramāṇakaparapratyāyanarūpakāryānurodhena vākyasyāpi brāhmaṇagatasya saṃkocāyogāt, \"namaḥ pravaktre\" \"deveddho",
    "GSP28jsbh2-1u:1021": " manviddha\" ityādīnāṃ parapratyāyanārthasyāpyabhāvācca /",
    "GSP28jsbh2-1u:1022": " ata uccairityasya vidhitvāvaśyakatvāt bhedabodhanādapi tadvidhyupapatternopāṃśutvavākyasya saṃkoco yukta ityarthaḥ //",
    "GSP28jsbh2-1u:1023": " (brāhmaṇaparivrājakanyāyena saṃjñābhedasya bhedāsādhakatvena nigadayajuṣṭvasiddhāntanam) mantra eveti //",
    "GSP28jsbh2-1u:1024": " \"tadāhuḥ ------- ṛksubrahmaṇyā yajūṃṣi sāmaveti praśnottarabhūte mantra eva khalvayaṃ nigadabhūto bhavati /",
    "GSP28jsbh2-1u:1025": " tasmādyajuri\"ti vede nigadaśabdasāmānyena hetunā subrahmaṇyānigade ṛksāmabhinnamantratvarūpayajuṣṭvasādhanāt",
    "GSP28jsbh2-1u:1026": " yajuṣṭvāparityāgena mantratvasya pratīteryajuṣṭvamevetyarthaḥ /",
    "GSP28jsbh2-1u:1027": " yastu saṃjñābheda uktaḥ, sa brāhmaṇye satyapi parivrājakavyapadeśāntaravat yajuṣṭve satyapi nitarāṃ gadyamānatvarūpaguṇayogenāpyupapanna iti",
    "GSP28jsbh2-1u:1028": " naikāntato bhedasādhaka ityāha --------- saṃjñātviti //",
    "GSP28jsbh2-1u:1029": " (nigadaśabde prācīnopapāditayaugikatvanirāsena rūḍhisamarthanam) prācīnaiḥ gadaterapādabaddhapadasamūhavācitvāt prakarṣavāciniśabdopasṛṣṭasyoccairavicchinnoccāryamāṇāpādabaddha padasamūhavācitāvasāyātparapratyāyanakāryavaśena nitarāṃ gadyante ityavayavayogārthamādāya saṃjñopapāditā, tāṃ dūṣayan aśvakarṇādisaṃjñāvat",
    "GSP28jsbh2-1u:1030": " rūḍhyaṅgīkāreṇa nigadeti saṃjñāmupapādayati -------- nigadatvaṃ ceti //",
    "GSP28jsbh2-1u:1031": " evañca vyāpyavyāpakabhāvenaikasminnubhayasaṃjñopapattiruccaiṣṭvavidhitaḥ prāk nigadapadaśakyatāvacchedakaprasiddhiśca sūpapādetyarthaḥ //",
    "GSP28jsbh2-1u:1032": " (upāṃśu yajuṣeti vidhisaṅkocabhiyā yajuṣo nigadabhedaśaṅkānirāsaḥ) yena hyupāṃśutvavidheḥ saṃkocarūpabādhāpattyā yajurapekṣayā bheda ucyate,",
    "GSP28jsbh2-1u:1033": " tasyāpi mate upāṃśutvādīnāṃ kevalayajurdharmatvanirāsena yajurvedavihitakarmāṅgamantramātradharmatvasyaiva pūrvoktarītyā svīkāryatvāt nigadānāmapi tatkarmāṅgamantratvena prāptopāṃśutvabādhakatvamuccairnigadenetyetadvidherbhede 'pi",
    "GSP28jsbh2-1u:1034": " svīkāryameveti na tadbhiyā bhedakalpanaṃ yuktam, apitu sāmānyaviśeṣabhāvena bādhyabādhakataivetyāha ---------- upāṃśu yajuṣeti //",
    "GSP28jsbh2-1u:1035": " (nigadopāṃśutvasya vākyasiddhasyāpi laiṅgikenoccaiṣṭvena bādhanirūpaṇam)",
    "GSP28jsbh2-1u:1036": " vastutastu ---------- parapratyāyanarūpakāryavaśālliṅgenaiva upāṃśutvasya bādhāt noccaiṣṭvavidheḥ tadbādhakatāprasaktiḥ, yadyapi liṅgāvagataparapratyāyanārthatvasya brāhmaṇavākyāvagatopāṃśutvena bādho",
    "GSP28jsbh2-1u:1037": " 'pi śaṅkyeta; tathāpi laiṅgikasyāpi parapratyāyanārthasya",
    "GSP28jsbh2-1u:1038": " pradhānatvenāṅgabhūtopāṃśutvena bādhasya pramāṇabalābalāpekṣayā prameyabalābalasya jyāyastvanyāyenāsaṃbhavānna doṣaḥ //",
    "GSP28jsbh2-1u:1039": " kiñca. etādṛśaviṣaye upāṃśutvavidhernaiva pravṛttiḥ /",
    "GSP28jsbh2-1u:1040": " yatrāniyataḥ svaraḥ prāptastadviṣaye upāṃśutvaniyamakaraṇe 'pi nigade kāryavaśenoccaiṣṭvasyaiva niyataprāptatayāniyataprāptiviṣayatvābhāvādityādi kaustubhe draṣṭavyam //",
    "GSP28jsbh2-1u:1041": " (uccairnigadenetyasya",
    "GSP28jsbh2-1u:1042": " kāryaprāptoccaiṣṭvānuvādenopāṃśuyajuṣetyetadarthavādatvamiti prācīnamatanirāsena vidhitvāṅgīkāratatprayojanapūrvottarakalpaprayojanānāṃ",
    "GSP28jsbh2-1u:1043": " nirūpaṇam) yattu -------- prācīnaiḥ kāryavaśenaivoccaiṣṭvasya prāptatvāduccairnigadenetyasyānuvādatvenopāṃśu yajuṣeti vidhistutyarthatvaṃ yajūrūpanigadeṣu kāryavaśāduccaiṣṭve 'pi yajuḥsāmānye",
    "GSP28jsbh2-1u:1044": " upāṃśutvamevocitamityevaṃvidhayoktam, tadvidhitvasyāvaśyakatayā",
    "GSP28jsbh2-1u:1045": " dūṣayati-------- ataśceti //",
    "GSP28jsbh2-1u:1046": " \"namaḥ pravaktre\" ityādeḥ niyamavidhyaviṣayatvaṃ sūcayituṃ ----",
    "GSP28jsbh2-1u:1047": " viśeṣavihitātiriktetyuktam /",
    "GSP28jsbh2-1u:1048": " tasya viśeṣavihitasvarātiriktetyarthaḥ /",
    "GSP28jsbh2-1u:1049": " mandrādyaneketi //",
    "GSP28jsbh2-1u:1050": " parapratyāyanakāryarahitanigadeṣu upāṃśutvasyāpi pakṣe prāptyā nityavadanuvādānupapattervyāvartanīyopāṃśutvasyādipadena grahaṇam /",
    "GSP28jsbh2-1u:1051": " āśvinādāviti //",
    "GSP28jsbh2-1u:1052": " \"sarvā ṛcaḥ sarvāṇi yajūṃṣi sarvāṇi sāmāni vācastome pāriplavaṃ śaṃsatī\"ti",
    "GSP28jsbh2-1u:1053": " vidhinā āśvinādiśastre vācastomayāge yajurantargatyā pāriplavaśaṃsanaṃ siddhānte bhavati, pūrvapakṣe tadanantargatestadabhāva iti",
    "GSP28jsbh2-1u:1054": " prayojanamityarthaḥ //",
    "GSP28jsbh2-1u:1055": " iti caturdaśaṃ nigadayajuṣṭvādhikaraṇam //",
    "GSP28jsbh2-1u:1056": " ---------------- <B1> (15 adhikaraṇam /",
    "GSP28jsbh2-1u:1057": " ) (a.2 pā.1 adhi.15) yajuṣṭvaṃ yāvatsu padeṣu vākyatvaṃ paryāptaṃ tāvatsu paryāptaṃ natu vākyasamūhe;",
    "GSP28jsbh2-1u:1058": " tasya viniyogānarhatvāt /",
    "GSP28jsbh2-1u:1059": " vākyatvaṃ ca yāvatsvarthaikatvaṃ vibhajyamānasākāṅkṣatvaṃ ca tāvatsu /",
    "GSP28jsbh2-1u:1060": " arthaikatvaṃ ca bhinnapratītiviṣayānekamukhyaviśeṣyarāhityam; anyasya durvacatvāt /",
    "GSP28jsbh2-1u:1061": " asti ca gāmānayetyādau mukhyaviśeṣyabhūtāyā bhāvanāyā ekatvāttat /",
    "GSP28jsbh2-1u:1062": " daśapūrṇamāsāmanahomādivākyeṣu ca bhāvanānāmanekāsāmapi bhinnapratītiviṣayatvābhāvāt vrīhiyavavākyayoḥ \"bhago vāṃ vibhajatvi\"",
    "GSP28jsbh2-1u:1063": " tyādau ca satyapi bhinnapratītiviṣayatve mukhyaviśeṣyāyā bhāvanāyā ekatvādarthaikatvam /",
    "GSP28jsbh2-1u:1064": " atastatraikavākyatvavyāvṛttyarthaṃ dvitīyaṃ anvīyamānayoḥ padārthayorananvaye anivṛttākāṅkṣatvarūpaṃ viśeṣaṇam /",
    "GSP28jsbh2-1u:1065": " \"syonaṃ te sadanaṃ kṛṇomi tasmin sīde\" tyatrānanvaye sākāṅkṣatve 'pi",
    "GSP28jsbh2-1u:1066": " bhinnavākyatvādādyaṃ viśeṣaṇam // 1.5 // iti pañcadaśamekavākyatādhikaraṇam //",
    "GSP28jsbh2-1u:1067": " <B2> (ṛksāmayoḥ parasparabhedasyādhyāpakaparaṃparayā sujñātatvena tamupekṣya",
    "GSP28jsbh2-1u:1068": " praśliṣṭapaṭhitayajurmantraparimāṇanirūpaṇārthametadadhikaraṇamityāśaṅkānirāsapūrvakamupapādanam)",
    "GSP28jsbh2-1u:1069": " mantraprastāvāt ṛksāmayajūrūpāvāntarabhede nirūpite ṛgādīnāṃ \"ṛcaḥ sāmāni",
    "GSP28jsbh2-1u:1070": " yajūṃṣi\" ityevaṃ śrutau bahutvenoktānāṃ",
    "GSP28jsbh2-1u:1071": " bhedapratītestatprasaṅgānnirūpaṇīye parasparabhede ṛksāmayoratraitāvatī ṛk atraitāvatsāmetyevamupadeśakādhyetṛvākyādbhedasya sujñānatvāttadbhedanirūpaṇamupekṣya yajuṣāṃ praśliṣṭapaṭhitatvena tasya durjñeyatayā bhedajñāpakamavaśyavaktavyamatrocyate yadyapi \"iṣetveti śākhāmācchinattyūrjetvetyunmārṣṭi\" ityevaṃ bhinnabhinnapratīkaviniyogāt 'uttarādiḥ pūrvāntalakṣaṇami'ti vacanācca yajurbhedopi sujñātaḥ, tathāpi brāhmaṇa evaṃrūpeṇa sarveṣāṃ viniyogānāmnānāt sautraviniyogasya bhedapratītimūlatayā tannairapekṣyeṇa lakṣaṇatvāyogāt tathottarādirityasya ca vedatvābhāvena svātantryeṇa prāmāṇyāsaṃbhavāt sūtrakṛdvacanasya caikārthyanibandhanapadasamūhasyaikavākyetiti nyāyamūlatvādāvaśyakaṃ nyāyasvarūpakathanamityabhipretyāha ------- yajuṣṭvamiti //",
    "GSP28jsbh2-1u:1072": " (yāvatsu padeṣu vākyatvaṃ tāvatsu yajuṣṭvamiti",
    "GSP28jsbh2-1u:1073": " siddhāntopayogitayaikavākyatvanirvacanam) tasyeti //",
    "GSP28jsbh2-1u:1074": " vākyasamūhasya /",
    "GSP28jsbh2-1u:1075": " ekārthaprakāśakatvābhāveneti viniyogānarhatvāt ityasmāt pūrvaṃ śeṣaḥ /",
    "GSP28jsbh2-1u:1076": " tathāca yajerusipratyaye kṛte yajuśśabdavyutpatteḥ tasya cauṇādikatvena bāhulakatvāt prayogānusāreṇa karaṇavācinā yajuśśabdena yogena rūḍhyā vā yāgasādhanamantraviśeṣapratītestasya caikasmin vākya eva viniyogārhatvena saṃbhavādyajurbhedasidhyarthaṃ sūtre vākyatvaparyāptikathanamityabhipretyāha---------- vākyatvañceti ----------",
    "GSP28jsbh2-1u:1077": " tāvatsviti //",
    "GSP28jsbh2-1u:1078": " tataścaitādṛśaṃ vākyatvaṃ yatra nāsti, tatpūrvasmādvākyāntaraṃ tadvākyarūpaṃ yajuḥ pūrvasmāt bhinnaṃ jñeyamityarthaḥ //",
    "GSP28jsbh2-1u:1079": " (arthaikatvasyānyathā durvacatvam, bhinnapratītyādinirvacanasādhutvaṃ ca)",
    "GSP28jsbh2-1u:1080": " nanu kimidamarthaikatvam? na tāvat padārthaikatvam; teṣāṃ vākye 'nekatvāt",
    "GSP28jsbh2-1u:1081": " tasya saṃsargarūpatvena pratipadārthadvandvaṃ bhedāt /",
    "GSP28jsbh2-1u:1082": " nāpi prayojanaikatvam; tadyadi śeṣirūpaprayojanaikatvaṃ, tadā \"sauryaṃ",
    "GSP28jsbh2-1u:1083": " carumi\" tyādau dravyadevate prati yāgastaṃ pratica phalamityanekatvādarthaikatvānāpattiḥ",
    "GSP28jsbh2-1u:1084": " \"sarvebhya\" ityādāvapyanekatvāttadāpattiḥ /",
    "GSP28jsbh2-1u:1085": " nāpi mukhyaviśeṣyarūpaprayojanaikatvaṃ tat; \"darśapūrṇamāsābhyāṃ",
    "GSP28jsbh2-1u:1086": " svargakāmo yajete\" tyādāvanekāgneyādibhāvanānāṃ mukhyaviśeṣyāṇāṃ bhinnatvāttadāpatteḥ /",
    "GSP28jsbh2-1u:1087": " nāpi mukhyaviśeṣyapratipādakaśabdaikatvam; vrīhiyavavākyayoḥ \"bhago vāṃ",
    "GSP28jsbh2-1u:1088": " vibhajatvi\" tyādau ca tatpratipādakaśabdabhedādevārthaikatvānāpattervibhajyamānasākāṅkṣatvavi śeṣaṇopādānasya vaiyarthyāpatteḥ, ataḥ arthaikatvasya durvacatvāt",
    "GSP28jsbh2-1u:1089": " kathametallakṣaṇamityata āha ------------ arthaikatvaṃ ceti //",
    "GSP28jsbh2-1u:1090": " bhinnapratītiviṣayatvābhāvāditi //",
    "GSP28jsbh2-1u:1091": " viśeṣaṇābhāvaprayuktaviśeṣyābhāvāt lakṣaṇasamanvaya ityarthaḥ //",
    "GSP28jsbh2-1u:1092": " (vibhajyamānapadasākāṅkṣatvaviśeṣaṇasārthakyam) ekatvāditi //",
    "GSP28jsbh2-1u:1093": " \"āyuryajñena kalpatāṃ prāṇo yajñena kalpatāmi\"tyādau \"kḷptīryajamānaṃ",
    "GSP28jsbh2-1u:1094": " vācayatī\"tyupāttakḷptigatabahutvasya kḷptibhede jñāpakasyeveha vibhāgabhede tasyābhāvādvibhāgabhāvanāyā ekatvādityarthaḥ //",
    "GSP28jsbh2-1u:1095": " (syonaṃ ta ityādāvarthaikatvavāraṇārthaṃ bhinnapratītiviṣayānekamukhyaviśeṣyarāhityamiti saṃsamanvayaṃ nirūpaṇam)",
    "GSP28jsbh2-1u:1096": " viśeṣaṇamiti //",
    "GSP28jsbh2-1u:1097": " nahi \"bhago vāṃ vibhajatvi\"tyatra aryamā vāmityasyānvaye sākāṅkṣatvamasti;",
    "GSP28jsbh2-1u:1098": " svavākyopāttavibhajatyanvayenaiva nairākāṅkṣyāt /",
    "GSP28jsbh2-1u:1099": " atastadvāraṇamityarthaḥ /",
    "GSP28jsbh2-1u:1100": " ananvaya iti //",
    "GSP28jsbh2-1u:1101": " tasminniti tacchabdasya pūrvanirdiṣṭārthasāpekṣatayā pūrvārdhasyānanvaye sākāṅkṣatve 'pi sadanakaraṇapratiṣṭhāpanabhāvanayorekapadopādānābhāvenaika pratītiviṣayatvābhāvāt tacchabdasyaca",
    "GSP28jsbh2-1u:1102": " vākyāntaropāttasadanaprakāśakatvenāpyupapattervākyena liṅgabādhāyogādarthaikatvābhāva ityarthaḥ",
    "GSP28jsbh2-1u:1103": " (yajuṣṭvasya samudāya ivāvayave 'pi paryāptiḥ, yajuśśabdayaugikatvasya nyāyasudhākṛbhimatasya nirāsaḥ, vedatvasya samudāyamātraparyāptirityādi nirūpaṇam) atraca yajuṣṭvaṃ na yāgasādhanatvamātreṇa,",
    "GSP28jsbh2-1u:1104": " nāpyarthaprakāśakatayā yāgasādhanatvena vā sakhaṇḍopādhirūpam; ṛcyapi",
    "GSP28jsbh2-1u:1105": " tadāpatteḥ, apitu mantratvavadakhaṇḍopādhirūpam /",
    "GSP28jsbh2-1u:1106": " ataeva yajuśśabdo rūḍha eva, tasyaca vedatvavat sarvamantreṣu",
    "GSP28jsbh2-1u:1107": " vyāsajyavṛttitayā kalpane 'pi yajuravayavasyaiva viniyogena prakāśakatvāttatparyāptiravayave 'pi na virudhyate /",
    "GSP28jsbh2-1u:1108": " ataeva mantra eva khalvayaṃ nigadabhūto bhavati tasmādyajuriti subrahmaṇyānigadarūpavākye 'pi yajuṣṭvavyavahāra upapadyate /",
    "GSP28jsbh2-1u:1109": " etena ---------- yajuśśabdasya yāgasādhanavācitvena yaugikatvāt",
    "GSP28jsbh2-1u:1110": " sūktavākavat svādhyāyakāle bhedānabhyupagame 'pi karmakāle viniyogabhedena yajurbhedāvagaterbhedenaiva prayojyateti nyāyasudhākṛto yaugikatvoktiḥ",
    "GSP28jsbh2-1u:1111": " ------- parāstā; japādisādhaneṣu yajuṣṭvānāpatteśca /",
    "GSP28jsbh2-1u:1112": " evaṃ mantratvamapi vākya eva paryāptam; mantraśabdaprayogāt, vedatvaṃ tu ekasmin vākye adhīte vedo 'dhīta iti vyavahārābhāvāt vyāsajyavṛttyeva /",
    "GSP28jsbh2-1u:1113": " yathāca vedaikadeśaśravaṇe 'pi śūdrādervedaśravaṇaniṣedhapravṛttiḥ tathā vedopakramādhikaraṇe kaustubhe darśayiṣyate /",
    "GSP28jsbh2-1u:1114": " ato vākyamātravṛttitvena yajuṣṭvasya tadbhedādyukto bheda iti bhāvaḥ //",
    "GSP28jsbh2-1u:1115": " iti pañcadaśamarthaikatvādhikaraṇam //",
    "GSP28jsbh2-1u:1116": " ------------------- <B1> (16 adhikaraṇam /",
    "GSP28jsbh2-1u:1117": " ) (a.2 pā.1 adhi.16)",
    "GSP28jsbh2-1u:1118": " sameṣu vākyabhedaḥ syāt /",
    "GSP28jsbh2-1u:1119": " yatra tu noktavidhaṃ vibhajyamānasākāṅkṣatvam -------- yathā \"ime tvā\"",
    "GSP28jsbh2-1u:1120": " \"ūrje tve\" tyanayoḥ, yathā vā \"āyuryajñena kalpatāṃ prāṇo yajñena kalpatā",
    "GSP28jsbh2-1u:1121": " -------\" mityādau, tatra satyapyarthaikatve bhago vāmityādivanmantrabhedaḥ",
    "GSP28jsbh2-1u:1122": " kimuta yadā viniyogānusāreṇārthabheda eva pramāṇavān tadā mantraikatve pramāṇabhāva eva /",
    "GSP28jsbh2-1u:1123": " atra hi \"iṣe tveti śākhāṃ chinatti\" \"ūrje tvetyunmārṣṭī\"ti",
    "GSP28jsbh2-1u:1124": " viniyogabhedādiṣe tvā chinadmīti kriyāpadādhyāhāreṇa bhinnameva mukhyaviśeṣyam /",
    "GSP28jsbh2-1u:1125": " evamūrje tvonmārjmīti /",
    "GSP28jsbh2-1u:1126": " evaṃ \"kḷptīrvācayati\"ti bahuvacanāt kḷptibhedāvagamenārthabhedaḥ /",
    "GSP28jsbh2-1u:1127": " ataścātra yajurbheda iti pūrvoktapratyudāharaṇamātram // 16 // iti ṣoḍaśaṃ vākyabhedādhikaraṇam",
    "GSP28jsbh2-1u:1128": " <B2> (pūrvādhikaraṇena pratyudāharaṇasaṅgatiḥ, viṣayavākyasaṃgrahaśca)",
    "GSP28jsbh2-1u:1129": " pūrvoktapratyudāharaṇarūpeṇeha siddhāntakaraṇāt pratyudāharaṇasaṅgatyā viṣayapradarśanapūrvakaṃ siddhāntamevāha--------- yatratviti //",
    "GSP28jsbh2-1u:1130": " ityādāvityādipadena. \"apāno yajñena kalpatāṃ mano yajñena kalpatāṃ vāgyajñena kalpatāmātmā yajñena kalpatāṃ yajño yajñena kalpatāṃ\"",
    "GSP28jsbh2-1u:1131": " ityantasya saṃgrahaḥ //",
    "GSP28jsbh2-1u:1132": " (iṣetvorjetvā, āyuryajñena kalpatāṃ praṇo yajñena kalpatāmityādeścaikādṛṣṭārthatvena karaṇamantratvābhāvenairthakatvādinā",
    "GSP28jsbh2-1u:1133": " prācāṃ pūrvapakṣaprakārastasya nirāsaśca) atra prācīnairiṣetvorjetveti padacatuṣṭayasya tathā \"āyuryajñena kalpatāmi\" tyādivākyasamūhasya ca rathaghoṣavadanuṣṭheyārthāprakāśakatve 'pi",
    "GSP28jsbh2-1u:1134": " karaṇatvopapatteradṛṣṭārthatvamaṅgīkṛtya lāghavenaikādṛṣṭakalpanayā tasminnadṛṣṭaikyarūpaprayojane sarveṣāmākāṅkṣayānvayopapatterarthaikatvavibhajyamānasākāṅkṣatvenaikavākyatā /",
    "GSP28jsbh2-1u:1135": " ata eva yatra \"vāyavaḥ sthetyatra vāyuvacchīghragāmino bhavatetyarthena",
    "GSP28jsbh2-1u:1136": " vatsāpākaraṇārthatvapratītistatreṣetvetyekavacanāntā- nāmanvayāsaṃbhavāt",
    "GSP28jsbh2-1u:1137": " \"vāyavaḥsthe\"tyetatprāktanabhāgasyaiva yajuṣṭvam /",
    "GSP28jsbh2-1u:1138": " \"vāyavaḥ sthe\" tyatra bhinnayajuṣṭvamiti pūrvaḥ pakṣaḥ kṛtaḥ,",
    "GSP28jsbh2-1u:1139": " tathāpīṣetvetyādipadānāṃ kriyāsākāṅkṣatvāditichinattītyunmārṣṭītyeva viniyogadarśanācca chinadmītyadhyāhārasyāvaśyakatvāt tatra cetikaraṇena mantrasya karaṇatvāvagateḥ tasya cābhidhānaṃ vinānupapatteḥ",
    "GSP28jsbh2-1u:1140": " chedanaprakāśakatvāvagamenādṛṣṭārthatvasyā'dyapadacatuṣṭaye 'saṃbhavāt",
    "GSP28jsbh2-1u:1141": " tathāyurādimantrāṇāmapi protsāhanārthatvena dṛṣṭārthatayādṛṣṭārthatvāsaṃbhavāccātiphalgutvāttasyānupanyāsaḥ",
    "GSP28jsbh2-1u:1142": " ataeva pratyudāharaṇamātramityadhikaraṇāntagranthe mātrapadātsūcayiṣyate /",
    "GSP28jsbh2-1u:1143": " satyapyarthaikatve iti //",
    "GSP28jsbh2-1u:1144": " (arthaikatvasiddhavatkāreṇa vibhajyamānasākāṅkṣatvābhāvādiṣe tvā ūrje tvā",
    "GSP28jsbh2-1u:1145": " anayorekavākyatvanirāsaḥ) atra kriyākāṅkṣatve 'pi padacatuṣṭayānte ekasyaiva chinadmītyasyādhyāhāreṇa pūrvoktārthaikatvasaṃbhavaṃ kathañcidabhisaṃdhāya vibhajyamānasākāṅkṣatvamātrasyaiva",
    "GSP28jsbh2-1u:1146": " pratyudāharaṇamuktam /",
    "GSP28jsbh2-1u:1147": " evamarthaikatvamaṅgīkṛtyāpyuttaradalā- bhāvamātreṇaikavākyatvābhāvaṃ sādhitaṃ /",
    "GSP28jsbh2-1u:1148": " adhunā tadapi prastute nāstītyāha ----------- kimuteti //",
    "GSP28jsbh2-1u:1149": " (āyuryajñena kalpatāmityādāvapi mantrabhedanirūpaṇaṃ pūrvottarapakṣaprayojananirūpaṇaṃ ca) kḷptīrityatra kḷptipadaṃ na",
    "GSP28jsbh2-1u:1150": " kalpatāmiti padaparam, navā tadghaṭitamantraparam; lakṣaṇāpatteḥ, apitu kḷptikriyārūpārthaparam",
    "GSP28jsbh2-1u:1151": " tatraca bahuvacanaśravaṇāt kḷptyarthabhedasiddheḥ sāmānyamātrasyāvivakṣitatvāt āyurādiviśeṣaṇaviśiṣṭāḥ viśiṣṭarūpeṇa bhinnāḥ kḷptikriyāḥ śabdairvaktuṃ pravṛttam /",
    "GSP28jsbh2-1u:1152": " yajamānamadhvaryurvācayatītyarthenādhvaryuvyāpāre",
    "GSP28jsbh2-1u:1153": " vihiter'thādyajamānakartṛkakḷptyarthabahuvacanasya vidhānasiddhestāsāṃ svarūpeṇāṅgatvābhāve 'pyuddeśyatvamātreṇaivocyamānatayā devatāyā iva karmāṅgatvopapattestatprakāśakatvena \"āyuryajñena kalpatāmi\"",
    "GSP28jsbh2-1u:1154": " tyāderāyurādiviśiṣṭakḷptiprakāśakatvakalpanena dṛṣṭārthatālābhāt prakāśyamānāyurādi viśiṣṭaviśeṣarūpārthabhedena tatrāpi mantrabheda evetyabhipretyāha ------------- evamiti //",
    "GSP28jsbh2-1u:1155": " prayojanamādyodāharaṇe pūrvapakṣe padacatuṣṭayasya sakṛt prayogaḥ //",
    "GSP28jsbh2-1u:1156": " siddhānte tu padadvayasyaiveti /",
    "GSP28jsbh2-1u:1157": " kḷptimantretvekamantrabhreṣe siddhānte tāvanmātrāvṛttiḥ, pūrvapakṣe samastoccāraṇamiti spaṣṭatvānnoktam",
    "GSP28jsbh2-1u:1158": " iti ṣoḍaśaṃ vākyabhedādhikaraṇam //",
    "GSP28jsbh2-1u:1159": " --------------------- <B1> (17 adhikaraṇam /",
    "GSP28jsbh2-1u:1160": " ) (a.2 pā.1 adhi.17) yatra bahūnāṃ śeṣāpekṣiṇāmādyasyānantaraṃ śeṣaḥ samāmnāyate, yathā \"yā te agne ayāśaye\"tyasyānantaraṃ \"tanūrvarṣiṣṭhe\" tyādiḥ śeṣaḥ /",
    "GSP28jsbh2-1u:1161": " uttarau mantrau \"yā te agne rajāśayā, yā te agne harāśaye\"ti /",
    "GSP28jsbh2-1u:1162": " tatrottarayoḥ śeṣāpekṣiṇorayameva śeṣo 'nuṣajyate, natu laukiko 'dhyāhriyate; akḷptatvāt, nacāsāvekatra nibaddho 'nyatra netuṃ na śakyaḥ;",
    "GSP28jsbh2-1u:1163": " sarvārthatvenāmnānāt /",
    "GSP28jsbh2-1u:1164": " nacādyasyānantaramapekṣitadeśe paṭhitatvāttadarthamāmnānaṃ śaṅkyam;",
    "GSP28jsbh2-1u:1165": " ākāṅkṣāyogyatayoraviśiṣṭatvāt, āsatterapi asaṃbandhipadāvyavadhānarūpāyāḥ sarvatrāviśiṣṭatvācca",
    "GSP28jsbh2-1u:1166": " nahi ānantaryameva saṃbandhakāraṇam; tadabhāve 'pi",
    "GSP28jsbh2-1u:1167": " śābdabodhasyāsaṃbandhipadavyavadhānābhāve ānubhāvikatvāt /",
    "GSP28jsbh2-1u:1168": " sarvāvyavadhānasya sakṛtpāṭhe 'śakyatayā ākāṅkṣāditrayeṇaiva ca sarvārthatvajñānopapatterāvṛttapāṭhasya sarvāntapāṭhasya cāpādayitumaśakyatvādapekṣitadeśapāṭhasya ca liṅgenaiva jñātuṃ śakyatvādāmnānasya sarvārthatvāvagateranuṣaṅga eva /",
    "GSP28jsbh2-1u:1169": " nacaivaṃ avyavadhānasyākāraṇatve padaśrutyā yāgasyaiva",
    "GSP28jsbh2-1u:1170": " karaṇatvānupapattiḥ; tasyākāraṇatve 'pi saṃdehe niyāmakatvamātrāṅgīkārāt,",
    "GSP28jsbh2-1u:1171": " prakṛte tu ākāṅkṣādivaśena sarvārthatvasyaiva pratīterniyāmakākāṅkṣābhāvenānuṣaṅga eva yuktaḥ",
    "GSP28jsbh2-1u:1172": " ataśca tadbhreṣe 'pi yajurbhreṣaprāyaścittam //",
    "GSP28jsbh2-1u:1173": " evaṃ yatra nirākāṅkṣāṇāmeva śeṣiṇāṃ bahūnāmante sāpekṣaḥ śeṣaḥ samāmnāto yathā \"citpatistvā punātu vākpatistvā punātu devastvā savitā punātvi\"",
    "GSP28jsbh2-1u:1174": " tyeteṣāmante, \"acchidreṇa pavitreṇe\"ti /",
    "GSP28jsbh2-1u:1175": " tatrāpi saṃnidhiyogyatvayoraviśeṣātsarvatrānuṣaṅgaḥ /",
    "GSP28jsbh2-1u:1176": " nacotthāpyākāṅkṣāyā ekasaṃbandhenaiva caritārthatvādānantaryasya",
    "GSP28jsbh2-1u:1177": " niyāmakatvopapattiḥ; śeṣākāṅkṣayā ākāṅkṣotthāpane 'pi pradhānatvāccheṣiṇāṃ vinigamanāviraheṇa",
    "GSP28jsbh2-1u:1178": " śeṣagrāhakatvāvagaterānantaryasyāniyāmakatvāt /",
    "GSP28jsbh2-1u:1179": " ataeva anekahaviṣkavikṛtisaṃnidhipaṭhitopahomānāṃ sarvārthatvameva /",
    "GSP28jsbh2-1u:1180": " ataśca mukhanābhigulphapradeśapāvanārtheṣu eteṣu mantreṣu śeṣo 'nuṣajyate",
    "GSP28jsbh2-1u:1181": " pratipradhānāvṛttinyāyāt //",
    "GSP28jsbh2-1u:1182": " iti saptadaśamanuṣaṅgādhikaraṇam //",
    "GSP28jsbh2-1u:1183": " <B2> (saṅgatiḥ viṣayavākyasya prakaraṇanirdeśādikaṃ ca) atraca siddhānte 'nuṣaṅgapakṣe āmnānasya sarvārthatvenaiva sādhayiṣyamāṇatvāt",
    "GSP28jsbh2-1u:1184": " anuṣaktasyāmnātatvena mantravadyajuṣṭvasyāpyupapatteḥ pūrvavadyajuḥpariṇāmacintātmakatvena prakṛtasaṅgatiṃ spaṣṭatvādupekṣya viṣayamāha --------- yatreti //",
    "GSP28jsbh2-1u:1185": " jyotiṣṭome dvitīyatṛtīyacaturtheṣvahassu 'agnimanīkaṃ somaṃ śalyaṃ viṣṇuṃ",
    "GSP28jsbh2-1u:1186": " tejana'miti vākye upasatrtayaṃ yāgarūpaṃ vihitam /",
    "GSP28jsbh2-1u:1187": " taccaikasminnahani pūrvāhṇāparāhṇabhedena yāgatrayamabhyasyamānamekaikopasadbhavati /",
    "GSP28jsbh2-1u:1188": " tatkrame tadaṅgopahomatrayāṅgatvenedaṃ mantratrayaṃ krameṇa paṭhitam /",
    "GSP28jsbh2-1u:1189": " tatra vicāryate ityarthaḥ /",
    "GSP28jsbh2-1u:1190": " ityādiriti //",
    "GSP28jsbh2-1u:1191": " \"gahvareṣṭhograṃ vaco apāvadhīntveṣaṃ vaco apāvadhīṃ svāhe\" tyasyādipadena saṃgrahaḥ /",
    "GSP28jsbh2-1u:1192": " he agne, ayāśayā ayaḥsthitā varṣiṣṭhā vṛddhatamā jīrṇāgahvare tīkṣṇe",
    "GSP28jsbh2-1u:1193": " dravye tiṣṭhati, yā te tanūḥ ugraṃ vacaḥ /",
    "GSP28jsbh2-1u:1194": " kṣutpipāse /",
    "GSP28jsbh2-1u:1195": " tathā tveṣaṃ vacaḥ upapātakaṃ vīrahatyādimahāpātakañca apāvadhīṃ hatavānasmīti prathamamantrārthaḥ",
    "GSP28jsbh2-1u:1196": " evaṃ rajāśayā rajatasthitā tathā harāśayā hiraṇyasthitetyarthaḥ /",
    "GSP28jsbh2-1u:1197": " uktañca brāhmaṇe ---------- \"aśanāyāpipāse havā ugraṃ vacaḥ /",
    "GSP28jsbh2-1u:1198": " enaśca bīrahatya tveṣaṃ vaca\" iti /",
    "GSP28jsbh2-1u:1199": " tataścādyo mantraḥ śeṣānākāṅkṣaḥ, uttarau śeṣākāṅkṣau, tatra pāṭhāt paṭhitamātrasya yajuṣṭvamutānuṣaṅgeṇa",
    "GSP28jsbh2-1u:1200": " yajuḥparimāṇacintārthaṃ vicāra ityarthaḥ // . //",
    "GSP28jsbh2-1u:1201": " (śeṣākāṅkṣayoruttaramantrayorlaukikenaivādhyāhṛtenākāṅkṣānirāsaḥ,",
    "GSP28jsbh2-1u:1202": " vaidikenaivākāṅkṣāpūraṇāvaśyakatāyāmapi na mantrabhreṣanimittaprāyaścittamiti pūrvapakṣaḥ)",
    "GSP28jsbh2-1u:1203": " tatrottarayormantrayoryacchabdastrīliṅganirdeśābhyāṃ strīvācakapadasākāṅkṣayoravaśyaṃ kasmiṃścit paripūraṇasamarthe ekadeśe kalpanīye vaidikasya tasyādyamantrapaṭhitatvenāpekṣitadeśapāṭhenacādyamantrāttasyaiva pratīteragṛhyamāṇaviśeṣatvābhāvena sarvārthāmnānasya vaktumaśakyatvāt uttarākāṅkṣāyāśca nibaddhalaukikaśeṣagrahaṇenāpyupapatteragnimupadhāya",
    "GSP28jsbh2-1u:1204": " stuvītetyatra laukikāgnerivehāpi laukikasyaivādhyāhāro yuktaḥ /",
    "GSP28jsbh2-1u:1205": " yadyapi vā laukikasyāprakṛtatvādāgneyīnyāyena prakṛte 'nuṣajyate;",
    "GSP28jsbh2-1u:1206": " tathāpyāgneyyā anyatra viniyuktāyā apyanyatra viniyogasya kuśadarvyādaya iti vacanamūlatvena samastaviniyogena mantratvānapāye",
    "GSP28jsbh2-1u:1207": " 'pīhamantraikadeśasyānyatra nayane mantratvānupapatteḥ prakṛtagrahaṇe 'pi",
    "GSP28jsbh2-1u:1208": " mantratvayajuṣṭvayorabhāvānna tadbhreṣe yajurbhreṣanimittaprāyaścittamiti pūrvapakṣasyāśaṅkānirāsavyājenaiva sunirasyatāṃmatvā siddhāntamevāha",
    "GSP28jsbh2-1u:1209": " ----------- tatrottarayoriti //",
    "GSP28jsbh2-1u:1210": " (ākāṅkṣāditrayānusāreṇottarayoranuṣaṅga eveti siddhāntaḥ /",
    "GSP28jsbh2-1u:1211": " prayojanaṃ ca) ānubhāvikatvāditi //",
    "GSP28jsbh2-1u:1212": " devadattaḥ sthālyāmodanaṃ pacatītyādāvākhyātapadena devadattapadasyānantaryābhāve '-",
    "GSP28jsbh2-1u:1213": " pyākhyātārthānvayānarhapadavyavadhānābhāvamātreṇaivānvayasyānubhavasiddhatvam",
    "GSP28jsbh2-1u:1214": " ataśca viśeṣyaviṣayiṇyā ākāṅkṣāyā nirākāṅkṣīkaraṇasāmarthyarūpāyā yogyatāyā asaṃbandhipadāvyavadhānarūpāsatteścottarayorapyaviśeṣāt dvitīyena saha saṃbaddhasya tasya tṛtīyenāpi saha saṃbandhe dvitīyasya saṃbandhipadatvenāsattisaṃbhavāt pūrvatana eva śeṣaḥ saṃbadhyata ityarthaḥ",
    "GSP28jsbh2-1u:1215": " evaṃ sthite ekasyaivāvyavahitānantaryaṃ yathāpekṣitapāṭhādikaṃ cākiñcitkaramityāha -------- sarveti //",
    "GSP28jsbh2-1u:1216": " ataśca prayājādīnāṃ satyapyāgneyyā vyavadhāne agnīṣomīyāderapyākāṅkṣāditrayasādhāraṇyāt sarvārthatvavat ihāpyavyavahitānantaryasya yatra kvāpi pāṭhāvarjanīyatvāt sarvārthāmnānādanuṣaṅga evetyarthaḥ saṃdeha iti //",
    "GSP28jsbh2-1u:1217": " tatra hi phalanirūpakatvaṃ yāgasyota somāderityaniyame prāpte niyāmakamātraṃ padapratyāsattiḥ, prakṛtetu sarvatra niyamasyaiva",
    "GSP28jsbh2-1u:1218": " prāpterasandehāt na niyāmakatvamityāha ------------ prakṛtetviti //",
    "GSP28jsbh2-1u:1219": " prayojanamāha -------- ataśceti //",
    "GSP28jsbh2-1u:1220": " (śeṣyākāṅkṣasya śeṣasyaikaśeṣānvayena nairākāṅkṣyādacchidreṇetyādeḥ citpatistvā punātvādau na saṃbandha iti nānuṣaṅga iti pūrvapakṣaḥ) bhāṣye viṣayavyāptyarthaṃ kṛtaṃ varṇakāntaramanusaṃdhatte -------- evamiti //",
    "GSP28jsbh2-1u:1221": " anekeṣu śeṣiṣu sākāṅkṣeṣvekasmin śeṣānvayena nirākāṅkṣīkṛte 'pi itareṣāṃ nairākāṅkṣyāyānuṣaṅgo yuktaḥ, śeṣasya tvekaśeṣyanvayena nairākāṅkṣye",
    "GSP28jsbh2-1u:1222": " śeṣyantarānvayāyānuṣaṅgo na yukta iti viśeṣāśaṅkāṃ matvā viṣayaṃ darśayati --------- yatreti",
    "GSP28jsbh2-1u:1223": " pavitreṇeti //",
    "GSP28jsbh2-1u:1224": " itikaraṇena \"vasoḥ sūryasya raśmibhiri\"tyantasya saṃgrahaḥ /",
    "GSP28jsbh2-1u:1225": " tatra pūrvapakṣasya viśeṣāśaṅkāyāmeva sūcitasyāśaṅkānirāsavyājenaiva sunirasyatāṃ matvā siddhāntamevāha --------- tatrāpīti //",
    "GSP28jsbh2-1u:1226": " (citpatistvetyādāvapyacchidreṇetyasyānuṣaṅgaḥ,",
    "GSP28jsbh2-1u:1227": " uktamantratrayavikalpapakṣaḥ vārtikakṛdabhimataḥ, tannirāsaśca)",
    "GSP28jsbh2-1u:1228": " ākāṅkṣotthāne 'pīti //",
    "GSP28jsbh2-1u:1229": " itaḥ pūrvaṃ nirākāṅkṣāṇāṃ śeṣiṇāmiti śeṣaḥ /",
    "GSP28jsbh2-1u:1230": " atra vārtike \"yajamānaṃ pāvayatī\"ti vidhivihitapāvanakriyāyāḥ śabdārthayoḥ pratyabhijñānena citpatyādīnāṃ bhagādivat stutyarthamupāttānāṃ bhede 'pi",
    "GSP28jsbh2-1u:1231": " vibhāgavat bhedāsiddherekatvāttasyāstribhirapi karaṇamantraiḥ prakāśanādacchidrādeścāpūrvasādhanībhūtaprakāśyamānaikapāvanakriyākaraṇaprakāśanārthatvāt pūrvamantrayorapi antimamantravat prayogaḥ /",
    "GSP28jsbh2-1u:1232": " ata eva tattadgrahajanyābhyāsāpūrvavat ihāpūrvabhedābhāvānnāntimapāvanakriyābhyāsāt pūrvārthatvamapi",
    "GSP28jsbh2-1u:1233": " tatraikapāvanakriyāprakāśanārthatvena mantrāṇāṃ vikalpopītyuktam /",
    "GSP28jsbh2-1u:1234": " tat tribhiryajamānaṃ pāvayatīti pārthasārathikṛtasaṅkhyāyuktavacanena \"tāṃ",
    "GSP28jsbh2-1u:1235": " caturbhiri\" tyaneneva mantrāṇāṃ samuccayopapattervikalpāyogāt kriyaikye",
    "GSP28jsbh2-1u:1236": " 'pi bodhāyanādikalpaparyālocanayā pāvanasyāpi mukhanābhigulphapradeśeṣu",
    "GSP28jsbh2-1u:1237": " trirabhyāsāvagamāt",
    "GSP28jsbh2-1u:1238": " ekaikamantrasyaikaikābhyāsakaraṇatvapratītyā'nantaryaviśeṣaṇenācchidrādeḥ",
    "GSP28jsbh2-1u:1239": " gulphapradeśe saṃskārārthapāvanakriyābhyāsaprakāśakapadaikavākyatayā vijātīyāpūrvasādhanībhūtapāvanakriyābhyāsāṅgatvasyaiva yuktatvāt /",
    "GSP28jsbh2-1u:1240": " payasā maitrāvaruṇaṃ śrīṇātīti vihitapayaḥ śrapaṇasyābhyāsāntareṣvivehāpyabhyāsāntare prāpterasaṃbhavena vyavasthāyā eva prāpteḥ /",
    "GSP28jsbh2-1u:1241": " ata eva ---------- vacanābhāve vikalpānāpatteścātiśayārthamityabhipretya vinigamanāviraheṇaiva sarvatra śeṣānvayaṃ sādhayati---------",
    "GSP28jsbh2-1u:1242": " pradhānatvāditi //",
    "GSP28jsbh2-1u:1243": " ānantaryasyeti //.//",
    "GSP28jsbh2-1u:1244": " pūrvamānantaryasyāniyamaprāptau niyāmakatvasyoktatvāt ihāpyānantaryaprāptyabhāve aniyāmakatvamityarthaḥ",
    "GSP28jsbh2-1u:1245": " bodhāyanādikalpaparyālocanāsiddhaṃ tattatkriyābhyāsārthatvaṃ mantrāṇāṃ sūcayannupasaṃharati --------- ataśceti //",
    "GSP28jsbh2-1u:1246": " pratipradhānāvṛttinyāyāditi hetupradarśanena vārtikoktanirāsaḥ sūcitaḥ /",
    "GSP28jsbh2-1u:1247": " śeṣaprayogayajurbhreṣaprāyaścittasadasadbhāvarūpaṃ prayojanaṃ tu spaṣṭatvānnoktam //",
    "GSP28jsbh2-1u:1248": " iti saptadaśamanuṣaṅgādhikaraṇam //",
    "GSP28jsbh2-1u:1249": " ------------------ <B1> (18 adhikaraṇam /",
    "GSP28jsbh2-1u:1250": " ) (a.2 pā.1 adhi.18) vyavāyāt //",
    "GSP28jsbh2-1u:1251": " yatra tu asaṃbandhipadavyavadhānaṃ, yathā \"saṃte vāyurvātena gacchatāṃ saṃ",
    "GSP28jsbh2-1u:1252": " yajatrairaṅgāni saṃ yajñapatirāśiṣe\"ti, atra gacchatāmityasyāśiṣetyatra nānuṣaṅgaḥ /",
    "GSP28jsbh2-1u:1253": " aṅgānītyatra ekavacanāntasyānanvayena bahuvacanāntasyaiva gacchantāmityasyādhyāhārāvaśyaṃbhāvāt",
    "GSP28jsbh2-1u:1254": " vastutastu bahuvacanasyaivādhyāhāreṇa gamidhātoranuṣaṅga eveti ekavacanasyaivānuṣaṅgapratyudāharaṇamidam ityaṣṭādaśamadhyāhārādhikaraṇam //",
    "GSP28jsbh2-1u:1255": " iti śrīkhaṇḍadevakṛtau bhāṭṭadīpikāyāṃ dvitīyasyādhyāyasya prathamaḥ pādaḥ",
    "GSP28jsbh2-1u:1256": " <B2> (āsattyabhāvenānuṣaṅgābhāvanirūpaṇam) yato yatrānuṣaṅgāsaṃbhavaḥ,",
    "GSP28jsbh2-1u:1257": " yatraca madhye vyavadhānaṃ taduharaṇamanuṣaṅgapratyudāharaṇatvena darśayati ------ yatheti",
    "GSP28jsbh2-1u:1258": " idañca mantratrayamuttarārdhājyaśeṣeṇa paśoḥ",
    "GSP28jsbh2-1u:1259": " śiroṃ'sadvayadakṣiṇaśroṇiṣvañjane krameṇa viniyuktam /",
    "GSP28jsbh2-1u:1260": " tatrādyavākye samityupasargasya 'chandasi vyavahitāśce'ti sūtreṇa padāntaravyavadhāne 'pi sādhutayoktasya gacchatāmityanenānvayaḥ /",
    "GSP28jsbh2-1u:1261": " yataśceha paśorevāyuḥ prāṇo bāhyavātena saha saṅgacchatām /",
    "GSP28jsbh2-1u:1262": " yajñapatiḥ svāmī te āśiṣā phalena saṃgacchatāmiti mantratrayārthaḥ /",
    "GSP28jsbh2-1u:1263": " satyorapyākāṅkṣāyogyatvayorāsatterabhāvānnānuṣaṅga ādyamantragatasya gacchatāmiti padasyetyāha ----------- gacchatāmityasyeti //",
    "GSP28jsbh2-1u:1264": " adhyāhārāvaśyaṃbhāvāditi //",
    "GSP28jsbh2-1u:1265": " (saṃyajñapatirāśiṣetyatra gacchatāmitipadādhyāhāra iti prācīnamatam)",
    "GSP28jsbh2-1u:1266": " tataśca \"saṃyajatrairaṅgānī\" tyatra gacchantāmityadhyāhārāvaśyakatve tena",
    "GSP28jsbh2-1u:1267": " vyavadhānāt saṃyajñapatirāśiṣetyatrāpi śābdatvasidhyarthaṃ gacchatāmiti padādhyāhāra eva //",
    "GSP28jsbh2-1u:1268": " kalpyasyāpi padasyābhidhānakaraṇatvāt kartṛvyāpāraṃ vinābhidhānakaraṇatvāyogāditaramantreṣvivoccāraṇātiriktaśabdaviṣayakartṛvyāpārābhāvāduccāraṇasyaiva tattvena kalpanāduccāryatvasiddhirityarthaḥ //",
    "GSP28jsbh2-1u:1269": " (vibhaktimātrādhyāhāra iti svasiddhāntaḥ) evaṃ gacchatāmiti padādhyāhāraṃ",
    "GSP28jsbh2-1u:1270": " prācīnoktamupapadya tatra viśeṣamāha --------- vastutastviti ---------",
    "GSP28jsbh2-1u:1271": " anuṣaṅga eveti //",
    "GSP28jsbh2-1u:1272": " gamiprakṛteḥ saṃ yajatrairityatrāpi anuṣaṅgopapattau bahuvacanamātrasyaivādhyāhāre 'pi saṃyajñapatirityatrāpi tatprakṛteravyavāyenānuṣaṅgasaṃbhavāt madhye bahuvacanena vyavāyādādyamantragataikavacanasya nānuṣaṅgaḥ, kintu adhyāhāra evetyevamekavacanapratyudāharaṇamātratvameva yuktamityarthaḥ (padādhyāhāra eveti prakāśakāramatatannirāsau, prayojanaṃ ca) yattu",
    "GSP28jsbh2-1u:1273": " -------- prakāśakārāṇāmetadāśaṅkyottaraṃ padārtha eva hyākāṅkṣito na tadekadeśaḥ /",
    "GSP28jsbh2-1u:1274": " tacchābdatāyaica padamevākāṅkṣitaṃ, na tadekadeśa iti kṛtsnasyaiva padasyānuṣaṅgo 'dhyāhāraśca na tadekadeśasya pratyayamātrasya",
    "GSP28jsbh2-1u:1275": " prakṛtimātrasya veti /",
    "GSP28jsbh2-1u:1276": " tatpratyayamātrohe prakṛterarṣatvavadihāpi prakṛteranuṣaṅgatāyā ārṣatvopapatteḥ itarathā tatrāpi saṃpūrṇapadasyaivohāpatteḥ pratyayamātrādhyāhāre bādhakābhāvādayuktamiti vyaktaṃ kaustubhe evañca prakṛtimātrabhreṣa eva yajurbhreṣaprāyaścittaṃ, pratyayabhreṣe tu na tadityapi prayojanaṃ spaṣṭatvānnoktam //",
    "GSP28jsbh2-1u:1277": " ityaṣṭādaśamadhyāhārādhikaraṇam //"
}