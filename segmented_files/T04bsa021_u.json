{
    "T04bsa021_u:0": " Vigrahavyāvartanī (Vv)",
    "T04bsa021_u:1": " sarveṣāṃ bhāvānāṃ sarvatra na vidyate svabhāvaścet /",
    "T04bsa021_u:2": " tvadvacanamasvabhāvaṃ na nivartayituṃ svabhāvamalam // Vv_1 //",
    "T04bsa021_u:3": " atha sasvabhāvametadvākyaṃ śrutvā hatā pratijñā te /",
    "T04bsa021_u:4": " vaiṣamikatvaṃ tasmin viśeṣahetuśca vaktavyaḥ // Vv_2 //",
    "T04bsa021_u:5": " mā śabdavadityetat syātte buddhirna caitadupapannam /",
    "T04bsa021_u:6": " śabdenātra satā bhaviṣyato vāraṇaṃ tasya // Vv_3 //",
    "T04bsa021_u:7": " pratiṣedhaḥ pratiṣeddhyo 'pyevamiti mataṃ bhavet tadasadeva /",
    "T04bsa021_u:8": " evaṃ tava pratijñā lakṣaṇato duṣyate na mama // Vv_4 //",
    "T04bsa021_u:9": " pratyakṣeṇa hi tāvan yadyupalabhya vinivartayasi bhāvān /",
    "T04bsa021_u:10": " tannāsti pratyakṣaṃ bhāvā yenopalabhyante // Vv_5 //",
    "T04bsa021_u:11": " anumānaṃ pratyuktaṃ pratyakṣeṇāgamopamāne ca /",
    "T04bsa021_u:12": " anumānāgamasādhyā ye 'rthā dṛṣṭāntasādhyāśca // Vv_6 //",
    "T04bsa021_u:13": " kuśalānāṃ dharmāṇāṃ dharmāvasthāvidaśca manyante /",
    "T04bsa021_u:14": " kuśalaṃ janasvabhāvaṃ śeṣeṣvapyeṣa viniyogaḥ // Vv_7 //",
    "T04bsa021_u:15": " nairyāṇikasvabhāvo dharmo nairyāṇikāśca ye teṣām /",
    "T04bsa021_u:16": " dharmāvasthoktānāmeva ca nairyāṇikādīnām // Vv_8 //",
    "T04bsa021_u:17": " yadi ca na bhavet svabhāvo dharmāṇāṃ niḥsvabhāva ityevam /",
    "T04bsa021_u:18": " nāmāpi bhavennaivaṃ nāmāpi nirvastukaṃ nāsti // Vv_9 //",
    "T04bsa021_u:19": " atha vidyate svabhāvaḥ sa ca dharmāṇāṃ na vidyate tasmāt /",
    "T04bsa021_u:20": " dharmairvinā svabhāvaḥ sa yasyāsti tad yuktamupadeṣṭum // Vv_10 //",
    "T04bsa021_u:21": " sata eva pratiṣedho nāsti ghaṭo geha ityayaṃ yasmāt /",
    "T04bsa021_u:22": " dṛṣṭaḥ pratiṣedho 'yaṃ sataḥ svabhāvasya te tasmāt // Vv_11 //",
    "T04bsa021_u:23": " atha nāsti sa svabhāvaḥ kiṃ nu pratividhyate tvayānena /",
    "T04bsa021_u:24": " vacanenarte vacanāt pratiṣedhaḥ sidhyate hyasataḥ // Vv_12 //",
    "T04bsa021_u:25": " bālānāmiva mithyā mṛgatṛṣṇāyāṃ yathā jalagrāhaḥ /",
    "T04bsa021_u:26": " evaṃ mithyāgrāhaḥ syātte pratiṣidhyato hyasataḥ // Vv_13 //",
    "T04bsa021_u:27": " nanvevaṃ satyasti grāho grāhyaṃ ca tagdṛhītaṃ ca /",
    "T04bsa021_u:28": " pratiṣedhaḥ pratiṣedhyaṃ pratiṣeddhā ceti ṣaṭkaṃ tat // Vv_14 //",
    "T04bsa021_u:29": " atha naivāsti grāho na ca grāhyaṃ na ca grahītāraḥ /",
    "T04bsa021_u:30": " pratiṣedhaḥ pratiṣedhyaṃ pratiṣeddhāro 'sya tu na santi // Vv_15 //",
    "T04bsa021_u:31": " pratiṣedhaḥ pratiṣedhyaṃ pratiṣeddhāraśca yadyuta na santi /",
    "T04bsa021_u:32": " siddhā hi sarvabhāvā yeṣāmevaṃ svabhāvaśca // Vv_16 //",
    "T04bsa021_u:33": " hetostato na siddhirnaiḥsvābhāvyāt kuto hi te hetuḥ /",
    "T04bsa021_u:34": " nirhetukasya siddhirna copapannāsya te 'rthasya // Vv_17 //",
    "T04bsa021_u:35": " yadi cāhetoḥ siddhiḥ svabhāvavinivartanasya te bhavati /",
    "T04bsa021_u:36": " svābhāvyasyāstitvaṃ mamāpi nirhetukaṃ siddham // Vv_18 //",
    "T04bsa021_u:37": " atha hetorastitvaṃ bhāvanaiḥsvābhāvyamityanupapannam /",
    "T04bsa021_u:38": " loke naiḥsvābhāvyānna hi kaścana vidyate bhāvaḥ // Vv_19 //",
    "T04bsa021_u:39": " pūrvaṃ cet pratiṣedhaḥ paścāt pratiṣedhyamiti ca nopapannam /",
    "T04bsa021_u:40": " paścādanupapanno yugapacca yataḥ svabhāvo 'san // Vv_20 //",
    "T04bsa021_u:41": " hetupratyayasāmagryāṃ pṛthagbhāve 'pi madvaco na yadi /",
    "T04bsa021_u:42": " nanu śūnyatvaṃ siddhaṃ bhāvānāmasvabhāvatvāt // Vv_21 //",
    "T04bsa021_u:43": " yaśca pratītya bhāvo bhāvānāṃ śūnyateti sā hyuktā /",
    "T04bsa021_u:44": " yaśca pratītya bhāvo bhavati hi tasyāsvabhāvatvam // Vv_22 //",
    "T04bsa021_u:45": " nirmitako nirmitakaṃ māyāpuruṣaḥ svamāyayā sṛṣṭam /",
    "T04bsa021_u:46": " pratisedhayase yadvat pratiṣedho 'yaṃ tathaiva syāt // Vv_23 //",
    "T04bsa021_u:47": " na svābhāvikametad vākyaṃ tasmānna vādahānirme /",
    "T04bsa021_u:48": " nāsti ca vaiṣamikatvaṃ viśeṣahetuśca na nigadyaḥ // Vv_24 //",
    "T04bsa021_u:49": " mā śabdavaditi nāyaṃ dṛṣṭānto yastvayā mamārabdhaḥ /",
    "T04bsa021_u:50": " śabdena hi tacca śabdasya vāraṇaṃ naiva me vacaḥ // Vv_25 //",
    "T04bsa021_u:51": " naiḥsvābhāvyānāṃ cennaiḥsvābhāvyena vāraṇaṃ yadi hi /",
    "T04bsa021_u:52": " naiḥsvābhāvyanivṛttau svābhāvyaṃ hi prasiddhaṃ syāt // Vv_26 //",
    "T04bsa021_u:53": " athavā nirmitakāyāṃ yathā striyāṃ striyamityasaṃgrāham /",
    "T04bsa021_u:54": " nirmitakaḥ pratihanyāt kasyacidevaṃ bhavedetat // Vv_27 //",
    "T04bsa021_u:55": " athavā sādhyasamo 'yaṃ heturna hi vidyate dhvaneḥ sattā /",
    "T04bsa021_u:56": " saṃvyavahāraṃ ca vayaṃ nānabhyupagamya kathayāmaḥ // Vv_28 //",
    "T04bsa021_u:57": " yadi kācana pratijñā tatra syādeṣa me bhaveddoṣaḥ /",
    "T04bsa021_u:58": " nāsti ca mama pratijñā tasmānnaivāsti me doṣaḥ // Vv_29 //",
    "T04bsa021_u:59": " yadi kiṃcidupalabheyaṃ pravartayeyaṃ nivartayeyaṃ vā /",
    "T04bsa021_u:60": " pratyakṣādibhirarthaistadabhāvānme 'nupālambhaḥ // Vv_30 //",
    "T04bsa021_u:61": " yadi ca pramāṇatasteṣāṃ teṣāṃ prasiddhirarthānām /",
    "T04bsa021_u:62": " teṣāṃ punaḥ prasiddhiṃ brūhi kathaṃ te pramāṇānām // Vv_31 //",
    "T04bsa021_u:63": " anyairyadi pramāṇaiḥ pramāṇasiddhirbhavatyanavasthā /",
    "T04bsa021_u:64": " nādeḥ siddhistatrāsti naiva madhyasya nāntasya // Vv_32 //",
    "T04bsa021_u:65": " teṣāmatha pramāṇairvinā prasiddhirvihīyate vādaḥ /",
    "T04bsa021_u:66": " vaiṣamikatvaṃ tasmin viśeṣahetuśca vaktavyaḥ // Vv_33 //",
    "T04bsa021_u:67": " viṣamopanyāso 'yaṃ na hyātmānaṃ prakāśayatyagniḥ /",
    "T04bsa021_u:68": " na hi tasyānupalabdhirdṛṣṭā tamasīva kumbhasya // Vv_35 //",
    "T04bsa021_u:69": " yadi svātmānamayaṃ tvadvacanena prakāśayatyagniḥ /",
    "T04bsa021_u:70": " paramiva na tvātmānaṃ paridhakṣyatyapi hutāśaḥ // Vv_36 //",
    "T04bsa021_u:71": " yadi ca svaparātmānau tvadvacanena prakāśayatyagniḥ /",
    "T04bsa021_u:72": " pracchādayiṣyati tamaḥ svaparātmānau hutāśa iva // Vv_37 //",
    "T04bsa021_u:73": " nāsti tamaśca jvalane yatra ca tiṣṭhati sadātmani jvalanaḥ /",
    "T04bsa021_u:74": " kurute kathaṃ prakāśaṃ sa hi prakāśo 'ndhakāravadhaḥ // Vv_38 //",
    "T04bsa021_u:75": " utpadyamāna eva prakāśayatyagnirityasadvādaḥ /",
    "T04bsa021_u:76": " utpadyamāna eva prāpnoti tamo na hi hutāśaḥ // Vv_39 //",
    "T04bsa021_u:77": " aprāpto 'pi jvalano yadi vā punarandhakāramupahanyāt /",
    "T04bsa021_u:78": " sarveṣu lokadhātuṣu tamo 'yamihasaṃsthita upahanyāt // Vv_40 //",
    "T04bsa021_u:79": " yadi ca svataḥpramāṇasiddhiranapekṣya te prameyāṇi /",
    "T04bsa021_u:80": " bhavati pramāṇasiddhirna parāpekṣā hi siddhiriti // Vv_41 //",
    "T04bsa021_u:81": " anapekṣya hi prameyānarthān yadi te pramāṇasiddhiḥ /",
    "T04bsa021_u:82": " bhavati na bhavati kasyacidevamimāni pramāṇāni // Vv_42 //",
    "T04bsa021_u:83": " atha matamapekṣya siddhisteṣāmityatra ko doṣaḥ /",
    "T04bsa021_u:84": " siddhasya sādhanaṃ syānnāsiddho 'pekṣate hyanyat // Vv_43 //",
    "T04bsa021_u:85": " sidhyanti hi prameyāṇyapekṣya yadi sarvathā pramāṇāni /",
    "T04bsa021_u:86": " bhavati prameyasiddhiranapekṣyaiva pramāṇāni // Vv_44 //",
    "T04bsa021_u:87": " yadi ca prameyasiddhiranapekṣyaiva bhavati pramāṇāni /",
    "T04bsa021_u:88": " kiṃ te pramāṇasiddhyā tāni yadarthaṃ prasiddhaṃ tat // Vv_45 //",
    "T04bsa021_u:89": " atha tu pramāṇasiddhirbhavatyapekṣyaiva te prameyāṇi /",
    "T04bsa021_u:90": " vyatyaya evaṃ sati te dhruvaṃ pramāṇaprameyāṇām // Vv_46 //",
    "T04bsa021_u:91": " atha tai pramāṇasiddhyā prameyasiddhiḥ prameyasiddhyā cā",
    "T04bsa021_u:92": " bhavati pramāṇasiddhirnāstyubhayasyāpi te siddhiḥ // Vv_47 //",
    "T04bsa021_u:93": " sidhyanti hi pramāṇairyadi prameyāṇi tāni taireva /",
    "T04bsa021_u:94": " sādhyāni ca prameyaistāni kathaṃ sādhayiṣyanti // Vv_48 //",
    "T04bsa021_u:95": " sidhyanti ca prameyairyadi pramāṇāni tāni taireva /",
    "T04bsa021_u:96": " sādhyāni ca prameyaistāni kathaṃ sādhayiṣyanti // Vv_49 //",
    "T04bsa021_u:97": " pitrā yadyutpādyaḥ putro yadi tena caiva putreṇa /",
    "T04bsa021_u:98": " utpādyaḥ sa yadi pitā vada tatrotpādayati kaḥ kam // Vv_50 //",
    "T04bsa021_u:99": " kaśca pitā kaḥ putrastatra tvaṃ brūhi tāvubhāvapi ca /",
    "T04bsa021_u:100": " pitāputralakṣaṇadharau yato naḥ putrasaṃdehaḥ // Vv_51 //",
    "T04bsa021_u:101": " naiva svataḥprasiddhirna parasparataḥ pramāṇairvā /",
    "T04bsa021_u:102": " bhavati na ca prameyairna cāpyakasmāt pramāṇānām // Vv_52 //",
    "T04bsa021_u:103": " kuśalānāṃ dharmāṇāṃ dharmāvasthāvidho brūvate yat /",
    "T04bsa021_u:104": " kuśalasvabhāvamevaṃ pravibhāgenābhidheyaḥ syāt // Vv_53 //",
    "T04bsa021_u:105": " yadi ca pratītya kuśalaḥ svabhāva utpadyate sa kuśalānām /",
    "T04bsa021_u:106": " dharmāṇāṃ parabhāvaḥ svabhāva evaṃ kathaṃ bhavati // Vv_54 //",
    "T04bsa021_u:107": " atha na pratītya kiṃcit svabhāva utpadyate sa kuśalānām /",
    "T04bsa021_u:108": " dharmāṇāmevaṃ syāda vāso na brahmacaryasya // Vv_55 //",
    "T04bsa021_u:109": " nādharmo dharmo vā saṃvyavahārāśca laukikā na syuḥ /",
    "T04bsa021_u:110": " nityāśca sarvabhāvāḥ syurnityatvādahetumataḥ // Vv_56 //",
    "T04bsa021_u:111": " eṣa cākuśaleḥvavyākṛteḥu nairyāṇādiḥu ca doḥaḥ /",
    "T04bsa021_u:112": " tasmāt sarvaṃ saṃskṛtamasaṃskṛtaṃ te bhavatyevam // Vv_57 //",
    "T04bsa021_u:113": " yaḥ sadbhūtaṃ nāma brūyāt sa svabhāva ityevam /",
    "T04bsa021_u:114": " bhavatā prativaktavyo nāma brūmaśca na vyaṃ sat // Vv_58 //",
    "T04bsa021_u:115": " nāmāsaditi ca yadidaṃ tatkiṃ nu sato bhavatyutāsataḥ /",
    "T04bsa021_u:116": " yadi hi sato yadyasato dvidhāpi te hīyate vādaḥ // Vv_59 //",
    "T04bsa021_u:117": " sarveṣāṃ bhāvānāṃ śūnyatvaṃ copapāditaṃ pūrvam /",
    "T04bsa021_u:118": " sa upālambhastasmād bhavatyayaṃ ca pratijñāyāḥ // Vv_60 //",
    "T04bsa021_u:119": " atha vidyate svabhāvaḥ sa ca dharmāṇāṃ na vidyata iti /",
    "T04bsa021_u:120": " idamāśaṅkitaṃ yaduktaṃ bhavatyanāśaṅkitaṃ tacca // Vv_61 //",
    "T04bsa021_u:121": " sata eva pratiṣedho yadi śūnyatvaṃ nanvapratiṣiddhamidam /",
    "T04bsa021_u:122": " pratiṣedhayate hi bhavān bhāvānāṃ niḥsvabhāvatvam // Vv_62 //",
    "T04bsa021_u:123": " pratiṣedhayase 'tha tvaṃ śūnyatvaṃ tacca nāsti śūnyatvam /",
    "T04bsa021_u:124": " pratiṣedhaḥ sata iti te nanvevaṃ hīyate vādaḥ // Vv_63 //",
    "T04bsa021_u:125": " pratiṣedhayāmi nāhaṃ kiṃcit pratiṣedhyamasti na ca kiṃcit /",
    "T04bsa021_u:126": " tasmāt pratiṣedhayasītyadhilaya eva tvayā kriyate // Vv_64 //",
    "T04bsa021_u:127": " yaccāhaṃ te vacanādasataḥ pratiṣedhavacanasiddhiriti /",
    "T04bsa021_u:128": " atra jñāpayate vāgasaditi tanna pratinihanti // Vv_65 //",
    "T04bsa021_u:129": " mṛgatṛṣṇādṛṣṭānte yaḥ punaruktaṃ tvayā mahāṃścaryaḥ /",
    "T04bsa021_u:130": " tatrāpi nirṇayaṃ śṛṇu yathā sa dṛṣṭānta upapannaḥ // Vv_66 //",
    "T04bsa021_u:131": " sa yadi svabhāvataḥ syāt bhāvo na syāt pratītyasamudbhūtaḥ /",
    "T04bsa021_u:132": " yaśca pratītya bhavati grāho nanu śūnyatā saiva // Vv_67 //",
    "T04bsa021_u:133": " yadi ca svabhāvataḥ syād grāhaḥ kastaṃ nivartayed grāhyam /",
    "T04bsa021_u:134": " śeṣeṣvapyeṣa vidhistasmād doṣo 'nupālambhaḥ // Vv_68 //",
    "T04bsa021_u:135": " etena hetvabhāvaḥ pratyuktaḥ pūrvameva sa samatvāt /",
    "T04bsa021_u:136": " mṛgatṛṣṇādṛṣṭāntavyāvṛttividhau ya uktaḥ prāk // Vv_69 //",
    "T04bsa021_u:137": " yastraikālye hetuḥ pratyuktaḥ pūrvameva sa samatvāt /",
    "T04bsa021_u:138": " traikālyapratihetuśca śūnyatāvādināṃ prāptaḥ // Vv_70 //",
    "T04bsa021_u:139": " prabhavati ca śūnyateyaṃ yasya prabhavanti tasya sarvārthāḥ /",
    "T04bsa021_u:140": " prabhavati na tasya kiṃ na bhavati śūnyatā yasyeti // Vv_71 //",
    "T04bsa021_u:141": " yaḥ śūnyatāṃ pratītyasamutpādaṃ madhyamāṃ pratipadamanekārthām /",
    "T04bsa021_u:142": " nijagāda praṇamāmi tamapratimasaṃbuddham // Vv_72 //"
}