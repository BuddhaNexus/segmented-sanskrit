{
  "GK16andhvc3u:0": "tṛtīya uddyotaḥ",
  "GK16andhvc3u:1_0": "tṛtīya uddyotaḥ - - - evaṃ vyaṅgyamukhenaiva dhvaneḥ pradarśite saprabhede svarūpe",
  "GK16andhvc3u:1_1": "punarvyañjakamukhenaitatprakāśyate--- locanam tṛtīya uddyotaḥ smarāmi smarasaṃhāralīlāpāṭavaśālinaḥ /",
  "GK16andhvc3u:2": "prasahya śambhordehārdhe harantīṃ parameśvarīm //",
  "GK16andhvc3u:3": "udyotāntarasaṅgatiṃ kartumāha vṛttikāraḥ---evamityādi /",
  "GK16andhvc3u:4": "tatra vācyamukhena tāvadavivakṣitavācyādayo bhedāḥ, vācyaśca yadyapi vyañjaka eva /",
  "GK16andhvc3u:5": "yathoktam--'yatrārthaḥ śabdo vā' iti /",
  "GK16andhvc3u:6": "tataśca vyañjakamukhenāpi bheda uktaḥ, tathāpi sa vācyo 'rtho vyaṅgyamukhenaiva bhidyate /",
  "GK16andhvc3u:7": "tathā hyavivakṣito vācyo vyaṅgyena nyagbhāvitaḥ,",
  "GK16andhvc3u:8_0": "vivakṣitānyaparo vācya iti vyaṅgyārthapravaṇa evocyate ityevaṃ mūlabhedayoreva yathāsvamavāntarabhedasahitayorvyañjakarūpo",
  "GK16andhvc3u:8_1": "bālapriyā atha tṛtīyodyotaṭippaṇī prārabhyate athāhaṃ prauḍhamudyotaṃ tṛtīyañca yathāmati /",
  "GK16andhvc3u:9": "kimapi vyākariṣyāmi prasīdantvatra me budhāḥ //",
  "GK16andhvc3u:10": "smarāmīti /",
  "GK16andhvc3u:11": "smarasya kāmasya saṃhāra eva līlā, tatra yatpāṭavaṃ sāmarthyaṃ tacchālinaḥ /",
  "GK16andhvc3u:12": "śambhoḥ dehārdhaṃ prasahya harantīmityanena parameśvaryāḥ tathāvidhāt parameśvarādapyatiśayitaṃ pāṭavaṃ dyotyate /",
  "GK16andhvc3u:13": "udyoteti /",
  "GK16andhvc3u:14": "anya udyotaḥ uddyotāntaraṃ tṛtīyodyotaḥ,",
  "GK16andhvc3u:15": "tasya saṅgāta dvitīyoyotena saha prasaṅgarūpāṃ saṅgatimityarthaḥ /",
  "GK16andhvc3u:16": "kartuṃ sampādayitum /",
  "GK16andhvc3u:17": "vyaṅgyamukhena pradarśita ityuktyā vyañjakamukhenāpradarśanaṃ labhyate,",
  "GK16andhvc3u:18": "tadanupapannamityāśaṅkāmudbhāvya tadukterabhiprāyaṃ darśayannavatārayati---tatretyādi /",
  "GK16andhvc3u:19": "yadyapītyādau yojyam /",
  "GK16andhvc3u:20": "tatra dhvanau /",
  "GK16andhvc3u:21": "vācyamukhenetyādi /",
  "GK16andhvc3u:22": "avivakṣitatvādiviśiṣṭavācyaṃ bhedakamavalambyaiva dhvaneravivakṣitavācyatvādayaḥ prabhedāssambhavantītyarthaḥ /",
  "GK16andhvc3u:23": "tataḥ kimata āha--vācyaścetyādi /",
  "GK16andhvc3u:24": "yathoktamiti /",
  "GK16andhvc3u:25": "vācyasya vyañjakatvamastītyuktamityarthaḥ /",
  "GK16andhvc3u:26": "etāvatāpi kimāyātamityata āha---tataścetyādi /",
  "GK16andhvc3u:27": "sa iti /",
  "GK16andhvc3u:28": "vyañjaka ityarthaḥ /",
  "GK16andhvc3u:29": "vyaṅgyena nyagbhāvita iti /",
  "GK16andhvc3u:30": "vācyasyāvivakṣitatvoktyā vyaṅgyenāpradhānīkṛtatvaṃ siddhyatīti bhāvaḥ /",
  "GK16andhvc3u:31": "vyaṅgyārthapravaṇaḥ vyaṅgyaparatantraḥ /",
  "GK16andhvc3u:32": "upasaṃharati---itītyādi /",
  "GK16andhvc3u:33": "mūlabhedayoriti /",
  "GK16andhvc3u:34": "avivakṣitavācyavivakṣitānyaparavācyayorityarthaḥ /",
  "GK16andhvc3u:35": "vyaṅgyamukhatyādi /",
  "GK16andhvc3u:36": "vyaṅgyapāratantryeṇaivetyarthaḥ /",
  "GK16andhvc3u:37": "ata eva uktābhiprāyādeva /",
  "GK16andhvc3u:38": "kiñceti /",
  "GK16andhvc3u:39": "vyaṅgyamukhena",
  "GK16andhvc3u:40": "_________________________________________________________",
  "GK16andhvc3u:41": "avivakṣita-vācyasya pada-vākya-prakāśatā /",
  "GK16andhvc3u:42": "tad-anyasyānuraṇana-rūpa-vyaṅgyasya ca dhvaneḥ // DhvK_3.1 //",
  "GK16andhvc3u:43": "__________",
  "GK16andhvc3u:44": "avivakṣitavācyasya padavākyaprakāśatā /",
  "GK16andhvc3u:45": "tadanyasyānuraṇanarūpavyaṅgyasya ca dhvaneḥ // 1 //",
  "GK16andhvc3u:46": "avivakṣitavācyasyātyantatiraskṛtavācye prabhede padaprakāśatā yathā maharṣervyāsasya---'saptaitāḥ samidhaḥ śriyaḥ',",
  "GK16andhvc3u:47": "yathā vā kālidāsasya---'kaḥ sannaddhe virahavidhurāṃ tvayyupekṣeta jāyām',",
  "GK16andhvc3u:48": "yathā vā--'kimiva hi madhurāṇāṃ maṇḍanaṃ nākṛtīnām',",
  "GK16andhvc3u:49": "eteṣūdāharaṇeṣu 'samidha' iti sannaddha' iti 'madhurāṇā'miti ca padāni vyañjakatvābhiprāyeṇaiva kṛtāni /",
  "GK16andhvc3u:50": "locanam yo 'rthaḥ sa vyaṅgyamukhaprekṣitāśaraṇatayaiva bhedamāsādayati /",
  "GK16andhvc3u:51": "ata evāha---vyaṅgyamukheneti /",
  "GK16andhvc3u:52": "kiṃ ca yadyapyartho vyañjakastathāpi vyaṅgyatāyogyo 'pyasau bhavatīti,",
  "GK16andhvc3u:53": "śabdastu na kadācidyvaṅgyaḥ api tu vyañjaka eveti /",
  "GK16andhvc3u:54": "tadāha---vyañjakamukheneti /",
  "GK16andhvc3u:55": "na ca vācyasyāvivakṣitādirūpeṇa yo bhedastatra sarvathaiva na na prakāśitaḥ kintu prakāśito 'pyadhunā punaḥ śuddhavyañjakamukhena /",
  "GK16andhvc3u:56": "tathāhi vyaṅgyamukhaprekṣitayā vinā padaṃ vākyaṃ varṇāḥ padabhāgaḥ saṅghaṭanā mahāvākyamiti svarūpata eva v.yañjakānāṃ bhedaḥ,",
  "GK16andhvc3u:57": "na caiṣāmarthavatkadācidapi vyaṅgyatā sambhavatīti vyañjakaikaniyataṃ svarūpaṃ yattanmukhena bhedaḥ prakāśyata iti tātparyam /",
  "GK16andhvc3u:58": "yastu vyācaṣṭe---'vyaṅgyānāṃ vastvalaṅkārarasānāṃ mukhena' iti,",
  "GK16andhvc3u:59": "sa evaṃ praṣṭavyaḥ---etattāvatrribhedatvaṃ na kārikākāreṇa kṛtam /",
  "GK16andhvc3u:60": "vṛttikāreṇa tu darśitam /",
  "GK16andhvc3u:61": "na cedānīṃ vṛttikārobhedaprakaṭanaṃ karoti bālapriyā pradarśita ityukterabhiprāyāntarañcāstītyarthaḥ /",
  "GK16andhvc3u:62": "tadāha---yadyapītyādi /",
  "GK16andhvc3u:63": "arthaḥ vācyaḥ /",
  "GK16andhvc3u:64": "vyaṅgyetyādi /",
  "GK16andhvc3u:65": "kadācidvyaṅgyo 'pi bhavatītyarthaḥ /",
  "GK16andhvc3u:66": "tadāheti /",
  "GK16andhvc3u:67": "tadabhiprāyādāhetyarthaḥ /",
  "GK16andhvc3u:68": "nanvevaṃ punarvyañjakamukhenetyatra bhavatītyarthaḥ tadāheti /",
  "GK16andhvc3u:69": "tadabhiprāyādāhetyarthaḥ /",
  "GK16andhvc3u:70": "nanvevaṃ punarvyañjakamukhenetyatra punaśaśbdo 'nupapanna ityatastātparyaṃ vivṛṇoti---na cetyādi /",
  "GK16andhvc3u:71": "tatreti /",
  "GK16andhvc3u:72": "avivakṣitatvādibedaviśiṣṭavācya ityarthaḥ /",
  "GK16andhvc3u:73": "vyañjakatvanna ca nāstītyanvayaḥ /",
  "GK16andhvc3u:74": "'vyañjakamukhatvam' iti pāṭhe vācyasyetyādeḥ vācyasambandhiyadavivakṣitādirūpaṃ avivakṣitatvādikantena hetunā yo bhedaḥ dhvaneravāntarabhedaḥ /",
  "GK16andhvc3u:75": "tatra dhvanibheda ityarthaḥ /",
  "GK16andhvc3u:76": "na ca nāstītyuktamevārthaṃ vivṛṇoti---vyañjakamukhenāpītyādi /",
  "GK16andhvc3u:77": "tathāca vyañjakamukhenetyasya phalitamarthamāha---śuddhetyādi /",
  "GK16andhvc3u:78": "kevalavyañjakamukhenetyarthaḥ /",
  "GK16andhvc3u:79": "eṣāmiti /",
  "GK16andhvc3u:80": "padādīnāmityarthaḥ /",
  "GK16andhvc3u:81": "sambhavatīti /",
  "GK16andhvc3u:82": "sambhāvyata itica pāṭhaḥ /",
  "GK16andhvc3u:83": "itīti hetau /",
  "GK16andhvc3u:84": "locanam tataścedaṃ kṛtamidaṃ kriyata iti kartṛbhede kā saṅgatiḥ?",
  "GK16andhvc3u:85": "na caitāvatā sakalaprāktanagranthasaṅgatiḥ kṛtā bhavati /",
  "GK16andhvc3u:86": "avivakṣitavācyādīnāmapi prakārāṇāṃ darśitatvādityalaṃ nijapūjyajanasagotraiḥ sākaṃ vivādena /",
  "GK16andhvc3u:87": "cakāraḥ kārikāyāṃ yathāsaṅkhyaśaṅkānivṛttyarthaḥ /",
  "GK16andhvc3u:88": "tenāvivakṣitavācyo dviprabhedo 'pi pratyekaṃ padavākyaprakāśa iti dvidhā /",
  "GK16andhvc3u:89": "tadanyasya vivakṣitābhidheyasya sambandhī yo bhedaḥ kramadyotyo nāma svabhedasahitaḥ so 'pi pratyekaṃ dvidhaiva /",
  "GK16andhvc3u:90": "anuraṇanena rūpaṃ rūpaṇasādṛśyaṃ yasya tādṛgvyaṅgyaṃ yattasyetyarthaḥ /",
  "GK16andhvc3u:91": "maharṣerityanena tadanusandhatte yatprāguktam,",
  "GK16andhvc3u:92": "atha ca rāmāyaṇamahābhārata prabhṛtini lakṣye dṛśyata iti /",
  "GK16andhvc3u:93": "dhṛtiḥ kṣamā dayā śaucaṃ kāruṇyaṃ vāganiṣṭhurā /",
  "GK16andhvc3u:94": "mitrāṇāṃ cānabhidrohaḥ saptatāḥ samidhaḥ śriyaḥ //",
  "GK16andhvc3u:95": "samicchabdārthasyātra sarvathā tiraskāraḥ, asambhavāt /",
  "GK16andhvc3u:96": "samicchabdena ca vyaṅgyo 'rtho 'nanyāpekṣalakṣmyuddīpanakṣamatvaṃ saptānāṃ vakrabhipretaṃ dhvanitam /",
  "GK16andhvc3u:97": "yadyapa---'niḥśvāsāndha ivādarśaḥ' ityādyudāharaṇādapyayamartho lakṣyate,",
  "GK16andhvc3u:98": "tathāpi prasaṅgādbahulakṣyavyāpitvandarśayitumudāharaṇāntarāṇyuktani /",
  "GK16andhvc3u:99": "atra ca vācyasyātyantatiraskāraḥ pūrvoktamanusṛtya bālapriyā svarūpamiti /",
  "GK16andhvc3u:100": "padadisvarūpamityarthaḥ /",
  "GK16andhvc3u:101": "iti kartṛbhede kā saṅgatiriti /",
  "GK16andhvc3u:102": "ityasya kartṛbhede sati saṅgatatvaṃ na sambhavatītyarthaḥ /",
  "GK16andhvc3u:103": "'vyaṅgyamukhena pradarśite punarvyañjakamukhenaitatprakāśyata' ityanena pradarśanaprakāśanayorekakartṛkatvaṃ svarasataḥ pratīyate,",
  "GK16andhvc3u:104": "tadasaṅgataṃ bhavediti yāvat /",
  "GK16andhvc3u:105": "'kā saṅgatiḥ evaṃ praṣṭavya' iti sambandhaḥ /",
  "GK16andhvc3u:106": "doṣāntarañjāha---na cetyādi /",
  "GK16andhvc3u:107": "cakāra ityādi /",
  "GK16andhvc3u:108": "cakārasyābhāve avivakṣitavācyasya pradaprakāśatā,",
  "GK16andhvc3u:109": "tadanyasya vākyaprakāśateti yathāsaṅkhyenārthabhramassyāditi bhāvaḥ /",
  "GK16andhvc3u:110": "teneti /",
  "GK16andhvc3u:111": "samuccayārthakacakāreṇetyarthaḥ /",
  "GK16andhvc3u:112": "'tadanyasye'ti vyadhikaraṇaviśeṣaṇamityāśayena vyācaṣṭe---vivakṣitetyādi /",
  "GK16andhvc3u:113": "'anuraṇane'tyādervivaraṇaṃ--krametyādi /",
  "GK16andhvc3u:114": "'rūpam' ityasya vivaraṇam--rūpaṇoti /",
  "GK16andhvc3u:115": "phalitamāha---sādṛśyamiti /",
  "GK16andhvc3u:116": "iti /",
  "GK16andhvc3u:117": "yatprāguktamiti sambandhaḥ /",
  "GK16andhvc3u:118": "samicchabdārthasya idhmatvaviśiṣṭasya /",
  "GK16andhvc3u:119": "samicchabdeneti /",
  "GK16andhvc3u:120": "uddīpakatvaṃ lakṣyateti śeṣaḥ /",
  "GK16andhvc3u:121": "samicchabdo 'tra vācyalakṣyobhayānugatoddīpakatvaprakāreṇa lakṣayati /",
  "GK16andhvc3u:122": "evamudyatatvaṃ lakṣayatetyāderudyatatvādyubhayānugatadharmaprakāreṇa lakṣayatetyartho bodhyaḥ /",
  "GK16andhvc3u:123": "'śabdena ce'tyanantaraṃ tasyaivārthāntarasaṅkramitavācye yathā---'rāmeṇa priyajīvitena tu kṛtaṃ locanam yojanīyaḥ kiṃ punaruktena /",
  "GK16andhvc3u:124": "sannaddhapadena cātrāsambhavatsvārthonodyatatvaṃ lakṣayatā vakrabhipretā niṣkaruṇakatvāpratikāryatvāprekṣāpūrvakāritvādayo dhvanyante /",
  "GK16andhvc3u:125": "tathaiva madhuraśabdena sarvaviṣayarañjakatvatarpakatvādikaṃ lakṣayatā sātiśayāmilāṣaviṣayatvaṃ nātrāścaryamiti vakrabhipretaṃ dhvanyate /",
  "GK16andhvc3u:126": "tasyaiveti /",
  "GK16andhvc3u:127": "avivakṣitavācyasya yo dvitīyo bhedastasyetyarthaḥ /",
  "GK16andhvc3u:128": "'pratyākhyānaruṣaḥ kṛtaṃ samucitaṃ krūreṇa te rakṣasā soḍhaṃ tacca tathā tvayā kulajano dhatte yathoccaiḥ śiraḥ /",
  "GK16andhvc3u:129": "vyartha samprati bibhratā dhanuridaṃ tvadyvāpadaḥ sākṣiṇā' iti /",
  "GK16andhvc3u:130": "rakṣaḥsvabhāvādeva yaḥ krūro 'natilaṅghyaśāsanatvadurmadatayā ca prasahya nirākriyamāṇaḥ kodhāndhaḥ tasyaitattāvatsvacittavṛttisamucitamanuṣṭhānaṃ yanmūrdhakartanaṃ nāma,",
  "GK16andhvc3u:131": "mānyo 'pi bālapriyā vyaṅgyo 'rtha iti pāṭho dṛśyate tatsatve dhvanitamityasya bodhitamityarthaḥ /",
  "GK16andhvc3u:132": "asambhavatsvārtheneti /",
  "GK16andhvc3u:133": "svārthaḥ varmitaḥ /",
  "GK16andhvc3u:134": "'sannaddho varmita' ityamaraḥ /",
  "GK16andhvc3u:135": "dhvanyanta iti /",
  "GK16andhvc3u:136": "tvatpadārthasya meghasyeti śeṣaḥ /",
  "GK16andhvc3u:137": "madhuraśabdeneti /",
  "GK16andhvc3u:138": "mādhuryarasaviśiṣṭavācineti bhāvaḥ /",
  "GK16andhvc3u:139": "sarveti /",
  "GK16andhvc3u:140": "sarvaviṣayarañjakatvatarpakatvādīnāmmadhye ekandharmamityarthaḥ /",
  "GK16andhvc3u:141": "atreti /",
  "GK16andhvc3u:142": "ākṛtiṣvityarthaḥ /",
  "GK16andhvc3u:143": "pratyākhyāneti śrīrāmacandrasya devīṃ sītāmuddiśyedaṃ vacanam /",
  "GK16andhvc3u:144": "vivṛṇoti--rakṣa ityādi /",
  "GK16andhvc3u:145": "yaḥ rāvaṇaḥ /",
  "GK16andhvc3u:146": "pratyākhyānaruḍityasya vivaraṇam---anatītyādi krodhāndha ityantam /",
  "GK16andhvc3u:147": "anatilaṅdhyaṃ śāsanaṃ yasya tatvena yā durmadatā ahamanatilaṅdhyaśāsana iti durabhimānaḥ tayeti krodhāndhatve hetuḥ /",
  "GK16andhvc3u:148": "nirākriyamāṇaḥ tvayā nirākṛtaḥ /",
  "GK16andhvc3u:149": "'etadanuṣṭhānaṃ svacittavṛtti samucitam' iti sambandhaḥ /",
  "GK16andhvc3u:150": "etadisyetadvivṛṇoti---yanmūrdhakartanaṃ nāmeti premṇaḥ priye nocitam' /",
  "GK16andhvc3u:151": "atra rāmeṇetyetatpadaṃ sāhasaikarasatvādivyaṅgyābhisaṅkramitavācyaṃ vyañjakam /",
  "GK16andhvc3u:152": "locanam kaścinmamājñāṃ laṅghayiṣyatīti /",
  "GK16andhvc3u:153": "taiti yathā tādṛgapi tayā na gaṇitastasyāstavetyarthaḥ /",
  "GK16andhvc3u:154": "tadapi tathā avikāreṇotsavāpattibuddhyā netravisphāratāmukhaprasādādilakṣyamāṇayā soḍham /",
  "GK16andhvc3u:155": "yathā yena prakāreṇa kulajana iti yaḥ kaścitpāmaraprāyo 'pi kulavadhūśabdavācyaḥ /",
  "GK16andhvc3u:156": "uccaiḥ śiro dhattai evaṃvidhāḥ kila vayaṃ kulavadhvo bhavāma iti /",
  "GK16andhvc3u:157": "atha ca śilaḥkartanāvasare tvayā śīghraṃ kṛtyatāmiti tathā soḍhaṃ tathoccaiḥ śiro dhṛtaṃ yathānyo 'pi kulastrījana uccaiḥ śiro dhatte netyapravṛttatayā /",
  "GK16andhvc3u:158": "evaṃ rāvaṇasya tava ca samucitakāritvaṃ nirvyūḍham /",
  "GK16andhvc3u:159": "mama punaḥ sarvamevānucitaṃ paryavasitam /",
  "GK16andhvc3u:160": "tathāhirājyanirvāsanādiniravakāśīkṛtadhanurvyāpārasyāpi kalatramātrarakṣaṇaprayojanamapi yaccāpamabhūttatsaṃprati tvayyarakṣitavyāpannāyāmeva niṣprayojanam,",
  "GK16andhvc3u:161": "tathāpi ca taddhārayāmi /",
  "GK16andhvc3u:162": "tannūnaṃ nijajīvitarakṣaivāsya prayojanatvena saṃbhāvyate /",
  "GK16andhvc3u:163": "na caitadyuktam /",
  "GK16andhvc3u:164": "rāmāṇeti /",
  "GK16andhvc3u:165": "asamasāhasarasatvasatyasaṃdhatvocitakāritvādivyaṅgyadharmāntarapariṇatenetyarthaḥ /",
  "GK16andhvc3u:166": "'kāpuruṣādidharmaparigrahastvādiśabdāt' iti yadvyākhyātam,",
  "GK16andhvc3u:167": "tadasat ; kāpuruṣasya hyetadeva pratyutocitaṃ syāt /",
  "GK16andhvc3u:168": "priya iti śabdamāmevaitadidānīṃ saṃvṛttam /",
  "GK16andhvc3u:169": "priyaśabdasya pravṛttinimittaṃ yatpremanāma tadapyanaucityakalaṅkitamiti bālapriyā rāvaṇena hi śrīrāmasya purato māyāsītāśiraśchedaḥ kṛtaḥ /",
  "GK16andhvc3u:170": "itīti /",
  "GK16andhvc3u:171": "iti buddhyetyarthaḥ /",
  "GK16andhvc3u:172": "te ityasya pratyākhyānetyanena, kṛtamityanena ca sambandhaḥ /",
  "GK16andhvc3u:173": "bhāvārthamāha---yathetyādi /",
  "GK16andhvc3u:174": "tādṛgapi niratiśayaiśvaryādiviśiṣṭo 'pi saḥ gaṇitaḥ ādṛtaḥ /",
  "GK16andhvc3u:175": "tadapi śiraḥkartanamapi /",
  "GK16andhvc3u:176": "buddhyetyasya viśeṣaṇaṃ---netretyādi /",
  "GK16andhvc3u:177": "visphāratā vikāsaḥ /",
  "GK16andhvc3u:178": "soḍhamanubhūtam /",
  "GK16andhvc3u:179": "ityucchaidiśaro dhatta iti sambandhaḥ /",
  "GK16andhvc3u:180": "ityabhimānena śira unnataṃ karotītyarthaḥ /",
  "GK16andhvc3u:181": "anyathāpi vyācaṣṭe--atha cetyādi /",
  "GK16andhvc3u:182": "taccetyasya vivaraṇaṃ--śiraḥkartanāvasara iti /",
  "GK16andhvc3u:183": "tathā soḍhamityasya vyākhyānaṃ--tathoñcairityādi /",
  "GK16andhvc3u:184": "uccaiśiśaro dhatta iti prārthanāpratyākhyānena krodhāndhe kasmiṃścit kāmini śiraḥkartanāyodyukte sati śira unnataṃ karotītyarthaḥ /",
  "GK16andhvc3u:185": "nityapravṛttatayeti laḍarthavivaraṇam /",
  "GK16andhvc3u:186": "uttarārdhaṃ vyākhyāsyannāha--evamityādi /",
  "GK16andhvc3u:187": "punariti tuśabdavivaraṇam /",
  "GK16andhvc3u:188": "'vyartha' mityādervyākhyānam---rājyetyādi /",
  "GK16andhvc3u:189": "'priyajīvitene'tyasya tannūnamityādi /",
  "GK16andhvc3u:190": "ca /",
  "GK16andhvc3u:191": "asyeti /",
  "GK16andhvc3u:192": "dhanurdhāraṇasyetyarthaḥ /",
  "GK16andhvc3u:193": "etaditi /",
  "GK16andhvc3u:194": "nijajīvitarakṣāprayojanakatvena dhanurdhāraṇamityarthaḥ /",
  "GK16andhvc3u:195": "'rāmeṇe'tyādivṛttigranthaṃ vyācaṣṭe--rāmeṇetyādi /",
  "GK16andhvc3u:196": "sāhasaikarasatvamityasya vivaraṇam--asametyādi /",
  "GK16andhvc3u:197": "ādipadārthakathanaṃ--satyetyādi /",
  "GK16andhvc3u:198": "atra rāmapadalakṣyatāvacchedakaṃ kātaratvamiti pradīpakāraḥ,",
  "GK16andhvc3u:199": "kaitavasnehavatvamiti cakravartī,",
  "GK16andhvc3u:200": "puruṣakāraparāṅmukhatvamiti bhaṭṭagopālaḥ /",
  "GK16andhvc3u:201": "yathā vā---",
  "GK16andhvc3u:202": "emea jaṇo tissā deu kavolopamāi sasibimbam /",
  "GK16andhvc3u:203": "paramatthaviāre uṇa cando cando via varāo //",
  "GK16andhvc3u:204": "atra dvitīyaścandraśabdo 'rthāntarasaṅkramitavācyaḥ /",
  "GK16andhvc3u:205": "avivakṣitavācyasyātyantatiraskṛtavācye prabhede vākyaprakāśatā yathā---- yā niśā sarvabhūtānāṃ tasyāṃ jāgarti saṃyamī /",
  "GK16andhvc3u:206": "yasyāṃ jāgrati bhūtāni sā niśā paśyato muneḥ //",
  "GK16andhvc3u:207": "locanam śokālambanoddīpanavibhāvayogātkaruṇaraso rāmasya sphuṭīkṛta iti /",
  "GK16andhvc3u:208": "emea iti /",
  "GK16andhvc3u:209": "evameva janastasyā dadāti kapolopamāyāṃ śaśibimbam /",
  "GK16andhvc3u:210": "paramārthavicāre punaścandraścandra iva varākaḥ (iti chāyā) /",
  "GK16andhvc3u:211": "evameveti svayamavivekāndhatayā /",
  "GK16andhvc3u:212": "jana iti lokaprasiddhagatānugatikatāmātraśaraṇaḥ /",
  "GK16andhvc3u:213": "tasyā ityasādhāraṇaguṇagaṇamahārdhavapuṣaḥ /",
  "GK16andhvc3u:214_0": "kapolopamāyāmiti nirvyājalāvaṇyasarvasvabhūtamukhamadhyavartipradhānabhūtakapolatalasyāpamāyāṃ",
  "GK16andhvc3u:214_1": "pratyuta tadadhikavastukartavyaṃ tato dūranikṛṣṭaṃ śaśibimbaṃ kalaṅkavyājajihmīkṛtam /",
  "GK16andhvc3u:215": "evaṃ yadyapi gaṅḍarikāpravāhapatito lokaḥ,",
  "GK16andhvc3u:216": "tathāpi yadi parīkṣakāḥ parīkṣante tadvarākaḥ kṛpaikabhājanaṃ yaścandra iti prasiddhaḥ sa candra eva kṣayitvavilāsaśūnyatvamalinatvadharmāntarasaṃkrānto yo 'rthaḥ /",
  "GK16andhvc3u:217": "atra ca yathā vyaṅgyadharmāntarasaṅkrāntistatā pūrvoktamanusandheyam /",
  "GK16andhvc3u:218": "evamuttaratrāpi /",
  "GK16andhvc3u:219": "evaṃ prathamabhedasya dvāvapi prakārau padaprakāśakatvenodāhṛtya vākyaprakāśakatvenodāharati---yā niśeti /",
  "GK16andhvc3u:220": "vivakṣita iti /",
  "GK16andhvc3u:221": "tena hyuktena na kaścidupadeśyaṃ pratyupadeśaḥ siddhyati /",
  "GK16andhvc3u:222": "bālapriyā śoketyādi /",
  "GK16andhvc3u:223": "sambhāvitapriyāmaraṇamālambanavibhāvaḥ /",
  "GK16andhvc3u:224": "priyāsambandhyasādhāramakarmādismaraṇamuddīpanavibhāvaḥ /",
  "GK16andhvc3u:225": "evamevetyāderbhāvārthaṃ vyācaṣṭe---svayamityādi /",
  "GK16andhvc3u:226": "tadadhikamiti /",
  "GK16andhvc3u:227": "kapolādutkṛṣṭamityarthaḥ /",
  "GK16andhvc3u:228": "upamāyāṃ kartavyamityanvayaḥ /",
  "GK16andhvc3u:229": "upamānatvena vaktavyamityarthaḥ /",
  "GK16andhvc3u:230": "tata iti /",
  "GK16andhvc3u:231": "kapolādityarthaḥ /",
  "GK16andhvc3u:232": "śaśipadavivaraṇam--kalaṅketyādi /",
  "GK16andhvc3u:233": "kalaṅkavyājo yaḥ śaśaḥ tena jihmīkṛtaṃ malinīkṛtam /",
  "GK16andhvc3u:234": "via ityavadhāraṇārthakamityāśayenāha---candra eveti /",
  "GK16andhvc3u:235": "dvitīyacandrapadasya candrapadavācyatvena guṇaśūnyatvena vā rūpeṇa lakṣaṇātra bodhyā /",
  "GK16andhvc3u:236": "vyaṅgyadharmānāha---kṣayitvetyādi /",
  "GK16andhvc3u:237": "saṅkrānto yo 'rtha iti /",
  "GK16andhvc3u:238": "arthaḥ candrapadārthaḥ /",
  "GK16andhvc3u:239": "atreti /",
  "GK16andhvc3u:240": "uktayorudāharaṇayorityarthaḥ /",
  "GK16andhvc3u:241": "pūrvoktamiti /",
  "GK16andhvc3u:242": "dvitīyodyotasyādāvuktamityarthaḥ /",
  "GK16andhvc3u:243": "tena hyukteneti /",
  "GK16andhvc3u:244": "niśādipadavācyena rātryādyarthenetyarthaḥ /",
  "GK16andhvc3u:245": "anena hi vākyena niśārtho na ca jāgaraṇārthaḥ kaścidvivakṣitaḥ /",
  "GK16andhvc3u:246": "kiṃ tarhi?",
  "GK16andhvc3u:247": "tattvajñānāvahitatvamatattvaparāṅmukhatvaṃ ca muneḥ pratipādyata iti tiraskṛtavācyasyāsya vyañjakatvam /",
  "GK16andhvc3u:248": "tasyaivārthāntarasaṅkramitavācyasya vākyaprakāśatā yathā--- visamaio kāṇa vi kāṇa vi vālei abhiaṇimmāo /",
  "GK16andhvc3u:249": "kāṇa vi visāmiamao kāṇa vi avisāmao kālo //",
  "GK16andhvc3u:250": "(viṣamayitaḥ keṣāmapi keṣāmapi prayātyamṛtanirmāṇaḥ /",
  "GK16andhvc3u:251": "keṣāmapi viṣāmṛtamayaḥ keṣāmapyaviṣāmṛtaḥ kālaḥ //",
  "GK16andhvc3u:252": "iti chāyā ) locanam niśāyāṃ jāgaratavyamanyatra rātrivadāsitavyamiti kimanenoktena /",
  "GK16andhvc3u:253": "tasmādbādhitasvārthametadvākyaṃ saṃyamino lokottaratālakṣaṇena nimittena tatvadṛṣṭāvavadhānaṃ mithyādṛṣṭo ca parāṅmukhatvaṃ dhvanati /",
  "GK16andhvc3u:254": "sarvaśabdārthasya cāpekṣikatayāpyupapadyamānateti na sarvaśabdārtānyathānupapatyāyāmartha ākṣipto mantavyaḥ /",
  "GK16andhvc3u:255": "sarvoṣāṃ brahmādisthāvarāntānāṃ caturdaśānāmapi bhūtānāṃ yā niśā vyāmohajananītattvadṛṣṭiḥ tasyāṃ saṃyamī jāgarti kathaṃ prāpyeteti /",
  "GK16andhvc3u:256": "bālapriyā na kaściditi /",
  "GK16andhvc3u:257": "kaścidupadeśo na siddhyatītyanvayaḥ /",
  "GK16andhvc3u:258": "bhagavadgītāgatasyāsyopadeśaparatvamāvaśyakamiti bhāvaḥ /",
  "GK16andhvc3u:259": "kuto na siddhyatītyatrāha--niśāyāmityādi /",
  "GK16andhvc3u:260": "anyatra rātrivaditi /",
  "GK16andhvc3u:261": "ahani rātrāvivetyarthaḥ /",
  "GK16andhvc3u:262": "bādhiteti /",
  "GK16andhvc3u:263": "anupayogabādhitetyarthaḥ /",
  "GK16andhvc3u:264": "vākyamiti /",
  "GK16andhvc3u:265": "niśā jāgartītyādipadasamudāya ityarthaḥ /",
  "GK16andhvc3u:266": "tattatpadalakṣyārthāḥ pradarśayiṣyante /",
  "GK16andhvc3u:267": "lokottaretyādi /",
  "GK16andhvc3u:268": "lokottaratvena hetunetyarthaḥ /",
  "GK16andhvc3u:269": "nanvatra nidrākālarūpaniśāpadārthe sarvabhūtasambandhānvaye sarvapadārthaghaṭakatayā saṃyamino 'pi tadanvayaḥ prāptaḥ,",
  "GK16andhvc3u:270": "sa ca jāgartītyetadarthānvayino 'nupapannastasmādanenoktavyaṅgyasyāviṣkṛtatvānna dhvanitvamiti śaṅkāṃ pariharati---sarvaśabdārthasyetyādi /",
  "GK16andhvc3u:271": "āpekṣikatayeti /",
  "GK16andhvc3u:272": "sarvaśabdo 'tra saṃyamivyatiriktāśeṣatvāvacchinnavācaka ityataḥ kiñjidapekṣayetyarthaḥ /",
  "GK16andhvc3u:273": "sarvaśabdārtheti /",
  "GK16andhvc3u:274": "sarvaśabdārthānvayetyarthaḥ /",
  "GK16andhvc3u:275": "ayamarthaḥ pūrvoktavyaṅgyārthaḥ /",
  "GK16andhvc3u:276": "ākṣiptaḥ āviṣkṛtaḥ /",
  "GK16andhvc3u:277": "ślokaṃ vyacaṣṭe---sarvaṣāmityādi /",
  "GK16andhvc3u:278": "caturdaśānāmapi bhūtānāmiti /",
  "GK16andhvc3u:279_0": "brahmāprājāpatyaindrapitryagāndharvayākṣarākṣasapaiśācabhedādaṣṭavidhandaivaṃ mānuṣamekavidhaṃ",
  "GK16andhvc3u:279_1": "paśupakṣisarpakīṭasthāvarabhedātpañcavidhaṃ tairyagyonaṃ bhūtamiti caturdaśavidhānāmapi dehināmityarthaḥ /",
  "GK16andhvc3u:280": "yathoktaṃ sāṅkhyakārikāyāṃ “aṣṭavikalpo daiva” ityādi /",
  "GK16andhvc3u:281": "vyāmohajananīti niśāpadalakṣyārthakathanam /",
  "GK16andhvc3u:282": "sā ketyatrāha--tetveti /",
  "GK16andhvc3u:283": "'jāgarti' padalakṣyārthamāha---kathamityādi /",
  "GK16andhvc3u:284": "locanam na tu viṣayavarjanamātrādeva saṃyamīti yāvat /",
  "GK16andhvc3u:285": "yadi vā sarvabhūtaniśāyāṃ mohinyāṃ jāgarti kathamiyaṃ heyeti /",
  "GK16andhvc3u:286": "yasyāṃ tu mithyādṛṣṭau sarvāṇi bhūtāni jāgrati atiśayena suprabuddharūpāṇi sā tasya rātriraprabodhaviṣayaḥ /",
  "GK16andhvc3u:287": "tasyā hi ceṣṭāyāṃ nāsau prabuddhaḥ /",
  "GK16andhvc3u:288": "evameva lokottarācāravyavasthitaḥ paśyati manyate ca /",
  "GK16andhvc3u:289": "tasyaivāntarbahaṣkaraṇavṛttiścaritārthā /",
  "GK16andhvc3u:290": "anyastu na paśyata na ca manyata iti /",
  "GK16andhvc3u:291": "tatvadṛṣṭipareṇa bhāvyamiti tātparyam /",
  "GK16andhvc3u:292": "evaṃ ca paśyata ityapi munerityapi ca na svārthamātravibhrāntam /",
  "GK16andhvc3u:293": "api tu vyaṅgya eva viśrāmyati /",
  "GK16andhvc3u:294": "yattacchabdayośca na svatantrārthateti sarva evāyamākhyātasahāyaḥ padasamūho vyaṅgyaparaḥ /",
  "GK16andhvc3u:295": "tadāha---anena hi vākyeneti /",
  "GK16andhvc3u:296": "pratipādyata iti dhvanyata ityarthaḥ /",
  "GK16andhvc3u:297": "viṣamayito viṣamayatāṃ prāptaḥ /",
  "GK16andhvc3u:298": "keṣāñcidduṣkṛtināmativivekināṃ vā /",
  "GK16andhvc3u:299": "keṣāñcitsukṛtanāmatyantamavivekināṃ vā atikrāmatyamṛtanirmāṇaḥ /",
  "GK16andhvc3u:300": "keṣāñcinmiśrakarmaṇāṃ vivekāvivekavatāṃ vā, viṣābhṛtamayaḥ /",
  "GK16andhvc3u:301": "keṣāmapi mūḍhaprāyāṇāṃ dhārāprāptayogabhūmikārūḍhānāṃ vā aviṣābhṛtamayaḥ kālo 'tikrāmatīti sambandhaḥ /",
  "GK16andhvc3u:302": "viṣāmṛtapade ca lāvaṇyādiśabdavannirūḍhalakṣaṇārūpatayā sukhaduḥkhasādhanayorvartate,",
  "GK16andhvc3u:303": "yathā---viṣaṃ nimbamamṛtaṃ kapitthamiti /",
  "GK16andhvc3u:304": "na cātra suśaduḥkhasādhane tanmātraviśrānte, api tu svakartavyasukhaduḥkhaparyavasite /",
  "GK16andhvc3u:305": "na ca te sādhane sarvathā bālapriyā iyaṃ kathaṃ prāpyeteti matyā tatprāptyupāyamanutiṣṭhatītyarthaḥ /",
  "GK16andhvc3u:306": "bhāvamāha---na tvityādi /",
  "GK16andhvc3u:307": "saṃyamī saṃyamipadavācyaḥ /",
  "GK16andhvc3u:308": "tatvadṛṣṭermohajanakatvamaprasiddhamityato 'nyathā vivṛṇoti---yadi vetyādi /",
  "GK16andhvc3u:309": "mohinyāmiti /",
  "GK16andhvc3u:310": "avidyāyāmityarthaḥ /",
  "GK16andhvc3u:311": "mithyādṛṣṭāviti /",
  "GK16andhvc3u:312": "avidyāyāṃ tatkārye dvaitaprapañce vetyarthaḥ /",
  "GK16andhvc3u:313": "tasyeti /",
  "GK16andhvc3u:314": "saṃyamina ityarthaḥ /",
  "GK16andhvc3u:315": "aprabodhaviṣaya ityasyaiva vivaraṇam---tasyā hītyādi /",
  "GK16andhvc3u:316": "asāviti /",
  "GK16andhvc3u:317": "saṃyamītyarthaḥ /",
  "GK16andhvc3u:318": "lokottarācāravyavasthiti iti saṃyamipadasyaiva lakṣyārthakathanam /",
  "GK16andhvc3u:319": "'paśyato mune' rityasya vivaṇam---paśyati manyate ceti /",
  "GK16andhvc3u:320": "atra paśyatītyetaccaritārthabahiṣkaraṇavṛttitvena manyata ityetaccaritārthāntaḥkaraṇavṛttitvena ca rūpeṇa lakṣakamityāha---tasyaivetyādi /",
  "GK16andhvc3u:321": "anena gamyamarthamāha---anya ityādi /",
  "GK16andhvc3u:322": "phalitaṃ vyaṅgyamāha---tatveti /",
  "GK16andhvc3u:323": "vyaṅgya eveti /",
  "GK16andhvc3u:324": "pūrvoktamukhyavyaṅgya evetyarthaḥ /",
  "GK16andhvc3u:325": "tadāheti /",
  "GK16andhvc3u:326": "uktābhiprāyādāhetyarthaḥ /",
  "GK16andhvc3u:327": "'keṣāmapī'tyādervivaraṇam---keṣāñcidityādi /",
  "GK16andhvc3u:328": "“prayātī'tyasya atikramatīti /",
  "GK16andhvc3u:329": "'amiaṇimmāo'iti gāthāpāṭhābhiprāyeṇa chāyāmāha---amṛtanirmāṇa iti /",
  "GK16andhvc3u:330": "amṛtasyeva nirmāṇaṃ yasya sa ityarthaḥ /",
  "GK16andhvc3u:331": "viṣāmṛtapadayoḥ duḥkhasukhasaṅkramitavācyatvaṃ vṛttāvuktaṃ vyavasthāpayiṣyannāha---viṣāmṛtapade ityādi /",
  "GK16andhvc3u:332": "sukhaduḥkheti vyutkrameṇa nirdeśaḥ duḥkhasukhasādhanayorityarthaḥ /",
  "GK16andhvc3u:333": "tathā pāṭho vā /",
  "GK16andhvc3u:334": "evamuparyapi bodhyam /",
  "GK16andhvc3u:335": "atra dṛṣṭāntamāha---yathetyādi /",
  "GK16andhvc3u:336": "itītyasya ityādāvityarthaḥ /",
  "GK16andhvc3u:337": "prakṛtodāharaṇe viśeṣamāha--ne cetyādi /",
  "GK16andhvc3u:338": "atreti /",
  "GK16andhvc3u:339": "prakṛtodāharaṇa ityarthaḥ /",
  "GK16andhvc3u:340": "tanmātreti /",
  "GK16andhvc3u:341": "sukhaduḥkhasādhanamātretyarthaḥ /",
  "GK16andhvc3u:342": "tanmātraviśrāntena atra hi vākye viṣāmṛtaśabdābhyāṃ duḥkhasukharūpasaṅkramitavācyābhyāṃ vyavahāra ityarthāntarasaṅkramitavācyasyā vyañjakatvam /",
  "GK16andhvc3u:343": "vivakṣitābhidheyasyānuraṇanarūpavyaṅgyasya śabdaśaktyudbhave prabhede padaprakāśatā yathā--- locanam na vivakṣite /",
  "GK16andhvc3u:344": "nissādhanayostayorabhāvāt /",
  "GK16andhvc3u:345": "tadāha---saṅkramitavācyābhyāmiti /",
  "GK16andhvc3u:346": "keṣāñciditi cāsya viśeṣe saṅkrānti /",
  "GK16andhvc3u:347": "atakrāmatītyasya ca kriyāmātrasaṅkrāntiḥ /",
  "GK16andhvc3u:348": "kāla ityasya ca sarvavyavahārasaṅkrāntiḥ /",
  "GK16andhvc3u:349": "upalakṣaṇārthaṃ tu viṣāmṛtagrahaṇamātrasaṅkramaṇaṃ vṛttikṛtā vyākhyātam /",
  "GK16andhvc3u:350": "tadāha--vākyaiti /",
  "GK16andhvc3u:351": "evaṃ kārikāprathamārdhalakṣitāṃścaturaḥ prakārānudāhṛtya dvitīyakārikārdhasvīkṛtān ṣaḍanyān prakārān krameṇodāharati--vivakṣitābhidheyasyetyādinā /",
  "GK16andhvc3u:352": "prātumiti pūrayitum /",
  "GK16andhvc3u:353": "dhanairiti bahuvacanaṃ yo yenārthī tasya teneti sūcanārtham /",
  "GK16andhvc3u:354": "ata evārthagrahaṇam /",
  "GK16andhvc3u:355": "janasyeti bāhulyena hi loko dhanārthī, na tu guṇairupakārārthī /",
  "GK16andhvc3u:356": "daiveneti /",
  "GK16andhvc3u:357": "aśakyaparyanuyogenetyarthaḥ /",
  "GK16andhvc3u:358": "bālapriyā ceti sambandhaḥ /",
  "GK16andhvc3u:359": "vivakṣite ityapakṛṣyate /",
  "GK16andhvc3u:360": "svakartavyeti /",
  "GK16andhvc3u:361": "svasādhyetyarthaḥ /",
  "GK16andhvc3u:362": "svapadaṃ sādhanaparam /",
  "GK16andhvc3u:363": "na ca na vivakṣite vivakṣite eva /",
  "GK16andhvc3u:364": "kuta ityatatrāha--nissādhanetyādi /",
  "GK16andhvc3u:365": "tadāheti /",
  "GK16andhvc3u:366": "uktābhiprāyeṇa sukhaduḥkharūpasaṅkramitavācyatvamāhetyarthaḥ /",
  "GK16andhvc3u:367": "'viṣaṃnimbamamṛtaṃ kapittham' ityādau nirūḍhalakṣaṇayā duḥkhasādhanaṃ nimbaṃ sukhasādhanaṃ kapitthamityevārthe vivakṣitaḥ,",
  "GK16andhvc3u:368_0": "prakṛte tu kālaḥ keṣāñcidduḥkhamayaḥ keṣāñcitsukhamayaścātikrāmatītyarthasya vivakṣitatayā",
  "GK16andhvc3u:368_1": "viṣapadasya kiñcitsādhanakaduḥkhe amṛtapadasya kiñcitsādhanakasukhe ca lakṣaṇā duḥkhasukhayorviśeṣo vyaṅgyaḥ,",
  "GK16andhvc3u:369": "sādhanatvena viṣāmṛtayorbhānādarthāntarasaṅkramitavācyatā ceti bhāvaḥ /",
  "GK16andhvc3u:370": "keṣāñciditi cāsya viśeṣe saṅkrāntirati /",
  "GK16andhvc3u:371": "ajñātaviśeṣadharmāvacchinnavācakasya keṣāmapīti śabdasya ca duṣkṛtināmityādyuktārthaviśeṣe saṅkrāntirityarthaḥ /",
  "GK16andhvc3u:372": "duṣkṛtyādīnāmajñātatvādikaṃ vyaṅgyam /",
  "GK16andhvc3u:373": "kriyāmātre bhavatyarthe /",
  "GK16andhvc3u:374": "sarvavyavahāreti /",
  "GK16andhvc3u:375": "vyavahāragocaravastujātetyarthaḥ /",
  "GK16andhvc3u:376": "dvitīyeti /",
  "GK16andhvc3u:377": "dvitīyaṃ yatkārikārdhaṃ tatsvīkṛtāṃstaduktānityarthaḥ /",
  "GK16andhvc3u:378": "'prātum' iti /",
  "GK16andhvc3u:379": "'asmī'tyavyayamahamarthe /",
  "GK16andhvc3u:380": "dhanairarthijanasya vāñchāṃ prātuṃ daivena na sṛṣṭo yadi nāmetyabhyupagame /",
  "GK16andhvc3u:381": "tarhiti śeṣaḥ /",
  "GK16andhvc3u:382": "jaḍo 'haṃ pathi prasannāmbudharastaṭākaḥ athavā kūpaḥ kiṃ kasmāt /",
  "GK16andhvc3u:383": "na kṛtaḥ daivena na sṛṣṭaḥ /",
  "GK16andhvc3u:384": "taṭākasya kūpādutkṛṣṭatvādādāvuktiḥ /",
  "GK16andhvc3u:385": "locane--yo yenārthāti /",
  "GK16andhvc3u:386": "yo jano gosuvarṇādīnāmmadhye yena dhanenārthītyarthaḥ /",
  "GK16andhvc3u:387": "ata eveti /",
  "GK16andhvc3u:388": "uktābhiprāyādevetyarthaḥ /",
  "GK16andhvc3u:389": "bhāvārthakathanam---aśakyetyādi /",
  "GK16andhvc3u:390": "daivasyādṛśyatvāditi bhāvaḥ /",
  "GK16andhvc3u:391": "'asmi na sṛṣṭa' prātuṃ dhanairarthijanasya vāñchāṃ daivena sṛṣṭo yadi nāma nāsmi /",
  "GK16andhvc3u:392": "pathi prasannāmbudharastaḍāgaḥ kūpo 'thavā kiṃ na jaḍaḥ kṛto 'ham // 1 //",
  "GK16andhvc3u:393": "atra hi jaḍa iti padaṃ nirviṇṇena vakrātmasamānādhikaraṇatayā prayuktamanuraṇanarūpatayā kūpasamānādhikaraṇatāṃ svaśaktyā pratipadyate /",
  "GK16andhvc3u:394": "tasyaiva vākyaprakāśatā yatā harṣacarite siṃhanādavākyeṣu--'vṛtte 'sminmahāpralaye dharaṇīdhāraṇāyādhunā tvaṃ śeṣaḥ' /",
  "GK16andhvc3u:395": "etaddhi vākyamanuraṇanarūpamarthāntaraṃ śabdaśaktyā sphuṭameva prakāśayati /",
  "GK16andhvc3u:396": "locanam asmīti /",
  "GK16andhvc3u:397": "anyo hi tāvadavaśyaṃ kaścitsṛṣṭo na tvahamiti nirvedaḥ /",
  "GK16andhvc3u:398": "prasannaṃ lokopayogi ambu dhārayatīti /",
  "GK16andhvc3u:399": "kūpo 'thaveti /",
  "GK16andhvc3u:400": "lokairapyalakṣyamāṇa ityarthaḥ /",
  "GK16andhvc3u:401": "ātmasamāmādhikaraṇatayeti /",
  "GK16andhvc3u:402": "jaḍaḥ kiṅkartavyatāmūḍha ityarthaḥ, atha ca kūpo jaḍo 'rthitā kasya kīdṛśītyasambhavadviveka iti /",
  "GK16andhvc3u:403": "ata eva jaḍaḥ śītalo nirvedasantāparahitaḥ /",
  "GK16andhvc3u:404": "tathā jaḍaḥ śītajalayogitayā paropakārasamarthaḥ /",
  "GK16andhvc3u:405": "anena tṛtīyārthenāyaṃ jaḍaśabdastaṭākārthena punaruktārthasambandha ityabhiprāyeṇāha--kūpasamānādhikaraṇatāmiti /",
  "GK16andhvc3u:406": "svaśaktyeti śabdaśaktyudbhavatvaṃ yojayati /",
  "GK16andhvc3u:407": "mahāpralaya iti /",
  "GK16andhvc3u:408": "mahasya utsavasya āsamantātpralayo yatra tādṛśi śokakāraṇabhūte vṛtte dharaṇyā rājyadhurāyā dhāraṇāyāśvāsanāya tvaṃ śeṣaḥ śiṣyamāṇaḥ /",
  "GK16andhvc3u:409": "itīyatā pūrṇe vākyārthe kalpāvasāne bhūpīṭhabhārodvahanakṣam eko bālapriyā ityanena gamyamarthamāha--anyo hītyādi /",
  "GK16andhvc3u:410": "lokopayogīti /",
  "GK16andhvc3u:411": "lokairityādi /",
  "GK16andhvc3u:412": "ca gamyārthavivaraṇam /",
  "GK16andhvc3u:413": "'ātmasamānādhikaraṇataye'ti pratīkadhāraṇamādāvasmadarthānvayī jaḍapadārtho vivariṣyata iti jñāpanāya /",
  "GK16andhvc3u:414": "tamarthamāha--kiṅkartavyatāmūḍha iti /",
  "GK16andhvc3u:415": "kūpānvayinaṃ vyaṅgyamarthamāha--atha cetyādi /",
  "GK16andhvc3u:416": "atrārthāntarañcāha---ata evetyādi /",
  "GK16andhvc3u:417": "ata eva vivekābhāvādeva /",
  "GK16andhvc3u:418": "śītala iti /",
  "GK16andhvc3u:419": "“śiśiro jaḍa” ityamaraḥ /",
  "GK16andhvc3u:420": "anena gamyamarthamāha---nirvedeti /",
  "GK16andhvc3u:421": "laḍayorabhedājjaḍapadaṃ jalamayārthakañcetyāha---tathetyādi /",
  "GK16andhvc3u:422": "vṛttau 'kūpasamānādhikaraṇatāṃ pratipadyata' ityanena jaḍapadasya kūpapadasāmānādhikaraṇyamevoktanna tu taṭākapadasāmānādhikaraṇyamapi,",
  "GK16andhvc3u:423": "tatkuta iti śaṅkāṃ pariharaṃstadgranthamavatārayati---anenetyādi /",
  "GK16andhvc3u:424": "anena tṛtīyārtheneti /",
  "GK16andhvc3u:425": "kūpānvayitvenokteṣvartheṣu tṛtīyena śītajalavāhitayetyādyuktenārthena hetunetyarthaḥ /",
  "GK16andhvc3u:426": "taṭākārtheneti /",
  "GK16andhvc3u:427": "tena sahetyarthaḥ /",
  "GK16andhvc3u:428": "punarukteti /",
  "GK16andhvc3u:429": "'prasannāmbudhara' iti viśeṣaṇārthasyaivoktyā punaruktārthasambandhassyādityarthaḥ /",
  "GK16andhvc3u:430": "'svaśaktye'tyatrānyathāpratipattinirāsāyāha---śabdetyādi /",
  "GK16andhvc3u:431": "vācyārthamāha--mahasyetyādi /",
  "GK16andhvc3u:432": "asminnityasya vivaraṇam---śoketyādi /",
  "GK16andhvc3u:433": "vṛtte jāte /",
  "GK16andhvc3u:434": "vyaṅgyamarthāntarandarśayati---kalpetyādi /",
  "GK16andhvc3u:435": "asyaiva kaviprauḍhoktimātraniṣpannaśarīrasyārthaśaktyudbhave prabhede pradaprakāśatā yathā harivajaye---",
  "GK16andhvc3u:436": "cṛaṅkurāvaaṃsaṃ chaṇamapyasaramahadhghaṇamaṇaharasurāmoam /",
  "GK16andhvc3u:437": "asamappiaṃ pi gahiaṃ kusumasareṇa mahumāsalacchimuham //",
  "GK16andhvc3u:438": "atra hyasamarpitamapi kusumaśareṇa madhumāsalakṣmyā mukhaṃ gṛhītamityasamarpitamapītyetadavasthābhidhāyipadamarthaśaktyā kusumaśarasya balātkāraṃ prakāśayati /",
  "GK16andhvc3u:439": "atraiva prabhede vākyaprakāśatā yathodāhṛtaṃ prāk 'sajjehi surahimāso' ityādi /",
  "GK16andhvc3u:440": "atra sajjayati surabhimāso na tāvadarpayatyanaṅgāya śarānityayaṃ vākyārthaḥ kaviprauḍhoktimātraniṣpannaśarīro manmathonmāthakadanāvasthāṃ vasantasamayasya sūcayati /",
  "GK16andhvc3u:441": "locanam nāgarāja eva digdantiprabhṛtiṣvapi pralīneṣvityarthāntaram /",
  "GK16andhvc3u:442": "cūtāṅkurāvataṃsaṃ kṣaṇaprasaramahārghamanoharasurāmodam /",
  "GK16andhvc3u:443": "mahārghaṇa utsavaprasareṇa manoharasurasya manmathadevasya āmodaścamatkāro yatra tat /",
  "GK16andhvc3u:444": "atra mahārghaśabdasya paranipātaḥ, prākṛte niyamābhāvāt /",
  "GK16andhvc3u:445": "chaṇa ityutsavaḥ /",
  "GK16andhvc3u:446": "asamarpitamapi gṛhītaṃ kusumaśareṇa madhumāsalakṣmīmukham //",
  "GK16andhvc3u:447": "mukhaṃ prārambho vakkraṃ ca /",
  "GK16andhvc3u:448": "tacca surāmodayuktaṃ bhavati /",
  "GK16andhvc3u:449": "madhvārambhe kāmaścittamākṣipatītyetāvānayamarthaḥ kaviprauḍhoktyārthāntaravyañjakaḥ sampāditaḥ /",
  "GK16andhvc3u:450": "atra kavinibaddhavaktṛprauḍhoktiśarīrārthaśaktyudbhave padavākyaprakāśatāyāmudāharaṇadvayaṃ na dattam /",
  "GK16andhvc3u:451": "'prauḍhoktimātraniṣpannaśarīraḥ sambhavī svataḥ' iti prācyakārikāyā iyataivodāhṛtatvaṃ bhavedityabhiprāyeṇa /",
  "GK16andhvc3u:452": "tatra padaprakāśatā yathā--- satyaṃ manoramāḥ kāmāḥ satyaṃ ramyā vibhūtayaḥ /",
  "GK16andhvc3u:453": "kintu mattāṅganāpāṅgabhaṅgalolaṃ hi jīvitam //",
  "GK16andhvc3u:454": "bālapriyā 'mahāpralaya' ityasya kalpāvasāna iti,",
  "GK16andhvc3u:455": "'dharaṇīdhāraṇāye'tyasya bhūbhāretyādi,",
  "GK16andhvc3u:456": "śeṣa' ityasya nāgarāja iti ca vivaraṇam /",
  "GK16andhvc3u:457": "digdantītyādi /",
  "GK16andhvc3u:458": "bhāvārthakathanam /",
  "GK16andhvc3u:459": "atropamā vyaṅgyā bodhyā /",
  "GK16andhvc3u:460": "madhumāsalakṣmyā nāyikātvapratītyā tadanuguṇamarthamāha---vaktrañceti /",
  "GK16andhvc3u:461": "surā madyam /",
  "GK16andhvc3u:462": "arthāntaravyañjaka iti /",
  "GK16andhvc3u:463": "arthāntaraṃ vṛttāvuktam /",
  "GK16andhvc3u:464": "atretyādi /",
  "GK16andhvc3u:465": "ityabhiprāyeṇa na dattamiti sambandhaḥ /",
  "GK16andhvc3u:466": "satyamiti /",
  "GK16andhvc3u:467": "kāvyaprakāśe 'pyudāhṛto 'yaṃ ślokaḥ /",
  "GK16andhvc3u:468": "svataḥsambhaviśarīrārthaśaktyudbhave prabhede padaprakāśatā yathā---",
  "GK16andhvc3u:469": "vāṇiaa hattidantā kutto ahyāṇa bādhakittī a /",
  "GK16andhvc3u:470": "jāva luliālapaamuhī dharammi parisakkae suhṇā //",
  "GK16andhvc3u:471": "atra lulitālakamukhītyetatpadaṃ vyādhavadhvāḥ svataḥsambhāvitaśarīrārthaśaktyā suratakrīḍāsaktiṃ sūcayaṃstadīyasya bhartuḥ satatasambhogakṣāmatāṃ prakāśayati /",
  "GK16andhvc3u:472": "locanam ityatra kavinā yo virāgī vaktā nibaddhastatprauḍhoktyā jīvitaśabdo 'rthaśaktimūlatayedaṃ dhvanayati---sarva evāmī kāmā vibhūtayaśca svajīvitamātropayoginaḥ,",
  "GK16andhvc3u:473": "tadabhāve hi sadbhirapi tairasadrūpatāpyate,",
  "GK16andhvc3u:474": "tadeva ca jīvitaṃ prāṇadhāraṇarūpatvātprāṇavṛtteśca cāñcalyādanāsthāpadamiti viṣayeṣu varākeṣu kiṃ doṣoddhoṣaṇadaurjanyena nijameva jīvitamupālabhyam,",
  "GK16andhvc3u:475": "tadapi ca nisargacañcalamiti na sāparādhamityetāvatā gāḍhaṃ vairāgyamiti /",
  "GK16andhvc3u:476": "vākyaprakāśatā yathā--'śikhariṇi' ityādau /",
  "GK16andhvc3u:477": "vāṇijaka hastidantāḥ kuto 'smākaṃ vyāghrakṛttayaśca /",
  "GK16andhvc3u:478": "yāvallulitālakamukhī gṛhe pariṣvakkate snuṣā //",
  "GK16andhvc3u:479": "iti chāyā /",
  "GK16andhvc3u:480": "savibhramaṃ caṅkramyate /",
  "GK16andhvc3u:481": "atra luliteti savarūpamātreṇa viśeṣaṇamavaliptatayā cahastidantādyapāharaṇaṃ sambhāvyamiti vākyārthasya tāvatyeva na kācidanupapattiḥ /",
  "GK16andhvc3u:482": "bālapriyā kāmāḥ kāmyamānā vanitādayaḥ tadabhāve jīvitābhāve /",
  "GK16andhvc3u:483": "jīvitamanāsthāpadamiti sambandhaḥ /",
  "GK16andhvc3u:484": "atra hetuḥ--prāṇetyādi /",
  "GK16andhvc3u:485": "itīti hetau /",
  "GK16andhvc3u:486": "nisargacañcalamitīti /",
  "GK16andhvc3u:487": "nisargacañcalatvāddhetorityarthaḥ /",
  "GK16andhvc3u:488": "svabhāvasyāparihāryatvāditi bhāvaḥ /",
  "GK16andhvc3u:489": "vāṇijaketi /",
  "GK16andhvc3u:490": "asmākaṃ gṛhe kutassanti? na santītyarthaḥ /",
  "GK16andhvc3u:491": "atra kāryāntaravyagratāṃ hetutvena darśayannāha---yāvadityādi /",
  "GK16andhvc3u:492": "yāvat yataḥ /",
  "GK16andhvc3u:493": "luliteti /",
  "GK16andhvc3u:494": "lulitāḥ itastato vikīrṇā alakā yatra tathāvidhaṃ mukhaṃ yasyāssā /",
  "GK16andhvc3u:495": "snuṣā putrabhāryā /",
  "GK16andhvc3u:496": "pariṣvakkata iti /",
  "GK16andhvc3u:497": "atastatparipālanavyagrā vayamiti bhāvaḥ /",
  "GK16andhvc3u:498": "svata ityādi /",
  "GK16andhvc3u:499": "svatassambhāvitaṃ loke 'pyaucityātsambhāvyamānaṃ śarīraṃ ysaya tathāvidhasyārthasya śaktyā sāmarthyenetyarthaḥ /",
  "GK16andhvc3u:500": "locane 'pariṣvakkata' ityasya vyākhyānam---savibhramaṃ caṅkramyata iti /",
  "GK16andhvc3u:501": "vyaṅgyasya vācyasiddhyaṅgatvaśaṅkā pariharati--atretyādi /",
  "GK16andhvc3u:502": "lulitetīti /",
  "GK16andhvc3u:503": "ityādikamityarthaḥ /",
  "GK16andhvc3u:504": "svarūpetyādi /",
  "GK16andhvc3u:505": "svarūpakathanamityarthaḥ /",
  "GK16andhvc3u:506": "avalaptatayeti /",
  "GK16andhvc3u:507": "dhanitvādyabhimānenetyarthaḥ /",
  "GK16andhvc3u:508": "cakārassambhavato hetvantarasya samuccāyakaḥ /",
  "GK16andhvc3u:509": "hastītyādi /",
  "GK16andhvc3u:510": "tasyaiva vākyaprakāśatā yathā---",
  "GK16andhvc3u:511": "sihipiñchakaṇṇaūrā bahuā vāhassa gavvirī bhamai /",
  "GK16andhvc3u:512": "muttāphalaraiapasāhaṇāṇaṃ majjhe savattīṇam //",
  "GK16andhvc3u:513": "anenāpi vākyena vyādhavadhvā śikhipicchakarṇapūrāyā navapariṇītāyāḥ kasyāścitsaubhāgyātiśayaḥ prakāśyate /",
  "GK16andhvc3u:514": "tatsambhogaikaratho mayūramātramāraṇasamarthaḥ patirjātaṃ ityarthaprakāśanāt tadanyāsāṃ cirapariṇītānāṃ muktāphalaracitaprasādhanānāṃ daurbhāgyātiśayaḥ khyāpyate /",
  "GK16andhvc3u:515": "tatsambhogakāle sa eva vyādhaḥ karivaravadhavyāpārasamartha āsīdityarthaprakāśanāt /",
  "GK16andhvc3u:516": "nanu dhvaniḥ kāvyaviśeṣa ityuktaṃ katkathaṃ tasya padaprakāśatā /",
  "GK16andhvc3u:517": "kāvyaviśeṣo hi viśiṣṭārthapratipattihetuḥ śabdasandarbhaviśeṣaḥ /",
  "GK16andhvc3u:518": "tadbhāvaśca padaprakāśatve nopapadyate /",
  "GK16andhvc3u:519": "padānāṃ smārakatvenāvācakatvāt /",
  "GK16andhvc3u:520": "ucyate--",
  "GK16andhvc3u:521": "syādeṣa doṣaḥ locanam sihipiccheti /",
  "GK16andhvc3u:522": "pūrvameva yojitā gāthā /",
  "GK16andhvc3u:523": "nanviti /",
  "GK16andhvc3u:524": "samudāya eva dhvanirityatra pakṣe codyametat /",
  "GK16andhvc3u:525": "tadbhāvaśceti /",
  "GK16andhvc3u:526": "kāvyaviśeṣatvamityarthaḥ /",
  "GK16andhvc3u:527": "avācakatvāditi yaduktaṃ so 'yamaprayojako heturiti chalena tāvaddarśayati--syādeṣa doṣa iti /",
  "GK16andhvc3u:528": "evaṃ chalena parihṛtya bālapriyā hastidantāderapāharaṇamanāharaṇaṃ dantādyanāharaṇamiti ca pāṭhaḥ /",
  "GK16andhvc3u:529": "snuṣābharturiti śeṣaḥ /",
  "GK16andhvc3u:530": "samudāya iti /",
  "GK16andhvc3u:531": "vācakavācyavyaṅgyādisamudāya ityarthaḥ /",
  "GK16andhvc3u:532": "ityatra pakṣa iti /",
  "GK16andhvc3u:533": "'avavakṣitavācyasye'tyādikārikāyāṃ samudāyasyaiva dhvanipadārthavādatra pakṣa eva codyasyopapatteśceti bhāvaḥ /",
  "GK16andhvc3u:534": "vṛttau 'nanvi'tyādi /",
  "GK16andhvc3u:535": "'ityuktam' iti /",
  "GK16andhvc3u:536": "'yatrārthaśśabdo ve'tyādineti bhāvaḥ /",
  "GK16andhvc3u:537": "'tat' tasmāt /",
  "GK16andhvc3u:538": "codyamupapādayati---'kāvyaviśeṣo hī'tyādi /",
  "GK16andhvc3u:539": "'viśiṣṭe'ti /",
  "GK16andhvc3u:540": "vācyavyaṅgyabhedena dvividho yo viśiṣṭārthaḥ tatpratipattiheturityarthaḥ /",
  "GK16andhvc3u:541": "'śabde'tyādi /",
  "GK16andhvc3u:542": "saṅghaṭitapadaviśeṣa ityarthaḥ /",
  "GK16andhvc3u:543": "viśiṣṭārthastatpratipādako vākyaviśeṣaśceti yāvat /",
  "GK16andhvc3u:544": "tataḥ kimata āha--'tadbhāvaśce'tyādi /",
  "GK16andhvc3u:545": "'padaprakāśatve' padaprakāśyatve sati /",
  "GK16andhvc3u:546": "'nopapadyate' na saṅgacchate /",
  "GK16andhvc3u:547": "tadbhāvaḥ padaprakāśatvena saha viruddha ityarthaḥ /",
  "GK16andhvc3u:548": "kuta ityatrāha---'padānām' ityādi /",
  "GK16andhvc3u:549": "'avācakatvāt' anubhāvaktavābhāvāt /",
  "GK16andhvc3u:550": "tadaistattadarthāḥ smāryante,",
  "GK16andhvc3u:551": "smṛtāste tvākāṅgakṣādasahakṛtā vākyārthamanubhāvayantīti mate padasmāritatvarūpaṃ padaprakāśatvaṃ tattadartha eva vartate /",
  "GK16andhvc3u:552": "tatra ca kāvyaviśeṣatvarūpaṃ dhvanitvannāstītyato dhvaneḥ na padaprakāśatvaṃ,",
  "GK16andhvc3u:553": "kintu vākyaprakāśatvameva sambhavatīti bhāvaḥ /",
  "GK16andhvc3u:554": "anena granthena padanna dhvaniprakāśakamavācakatvādityarthaḥ phalita ityabhipretya 'syādeṣadoṣa' ityādisamādhānagranthamavatārayati locane---avācakatvādityādi /",
  "GK16andhvc3u:555": "aprayojaka iti /",
  "GK16andhvc3u:556": "yadi vācakatvaṃ prayojakaṃ dhvanivyavahāre syāt /",
  "GK16andhvc3u:557": "na tvevam ; tasya vyañjakatvena vyavasthānāt /",
  "GK16andhvc3u:558_0": "kiṃ ca kāvyānāṃ śarīrāṇāmiva saṃsthānavaśeṣāvacchinnasamudāyasādhyāpi cārutvapratītiranvayavyatirekābhyāṃ",
  "GK16andhvc3u:558_1": "bhāgeṣu kalpyata iti padānāmapi vyañjakatvamukhena vyavasthito dhvanivyavahāro na virodhi /",
  "GK16andhvc3u:559": "locanam vastuvṛttenāpi pariharati---kiṃ ceti /",
  "GK16andhvc3u:560": "yadi paro brūyāt---na mayā avācakatvaṃ dhvanyabhāve hetūkṛtaṃ kiṃ tūktaṃ kāvyaṃ dhvaniḥ /",
  "GK16andhvc3u:561": "kāvyaṃ cānākāṅkṣapratipattikāri vākyaṃ na padamiti tatrāha--satyamevaṃ,",
  "GK16andhvc3u:562": "tathāpi padaṃ na dhvanirityasmābhiruktam /",
  "GK16andhvc3u:563": "api tu samudāya eva ;",
  "GK16andhvc3u:564": "tathā ca padaprakāśo dhvaniriti prakāśapadenoktam. nanu padasya tatra tathāvithaṃ sāmarthyamiti kuto 'khaṇḍa eva pratītikrama ityāśaṅkyāha--kāvyānāmiti /",
  "GK16andhvc3u:565": "uktaṃ hi prāgvivekakāle vibhāgopadeśa iti /",
  "GK16andhvc3u:566": "nanu bhāgeṣu padarūpeṣu kathaṃ sā cārutvapratītirāropayituṃ śakyā? tāni hi smārakāṇyeva /",
  "GK16andhvc3u:567": "tataḥ kim?",
  "GK16andhvc3u:568": "manohārivyaṅgyārthasmārakatvāddhi cārutvapratītinibandhanatvaṃ kena bālapriyā asādhaka ityarthaḥ /",
  "GK16andhvc3u:569": "chalena vyājena vakṣyamāṇābhiprāyāprakaṭaneneti yāvat /",
  "GK16andhvc3u:570": "tāvat ādau /",
  "GK16andhvc3u:571": "vastuvṛttenāpīti /",
  "GK16andhvc3u:572": "pāramārthikābhipretārthaprakaṭanenāpītyarthaḥ /",
  "GK16andhvc3u:573": "nanu vastuvṛttena parihāraḥ kimartha ityataḥ kāvyānāmityādigranthamavatārayiṣyan bhūmikāmāha--yadi para ityādi /",
  "GK16andhvc3u:574": "dhvanyabhāve dhvaniprakāśakatvābhāve /",
  "GK16andhvc3u:575": "padānāmiti śeṣaḥ /",
  "GK16andhvc3u:576": "hetūkṛtaṃ hetutvenoktam /",
  "GK16andhvc3u:577": "kintvityādi /",
  "GK16andhvc3u:578": "kāvyaviśeṣo dhvaniḥ kāvyañca tathāvidhaṃ vākyamiti vākyameva dhvaniḥ, padantu na dhvanirityarthaḥ /",
  "GK16andhvc3u:579": "tathāca pade dhvanyabhāve avākyatvaṃ heturiti bhāvaḥ /",
  "GK16andhvc3u:580": "iti brūyāditi sambandhaḥ /",
  "GK16andhvc3u:581": "āheti /",
  "GK16andhvc3u:582": "siddhāntīti śeṣaḥ /",
  "GK16andhvc3u:583": "tathāpītyantamabhyupagame /",
  "GK16andhvc3u:584": "na uktamiti sambandhaḥ /",
  "GK16andhvc3u:585": "samudāya eveti /",
  "GK16andhvc3u:586": "dhvanirityuktamityanuṣaṅgaḥ /",
  "GK16andhvc3u:587": "atropaṣṭambhakamāha---tathācetyādi /",
  "GK16andhvc3u:588": "tatreti /",
  "GK16andhvc3u:589": "vākya ityarthaḥ /",
  "GK16andhvc3u:590": "tathāvidhaṃ dhvaniprakāśanānukūlam /",
  "GK16andhvc3u:591": "iti kuta ityetatkathaṃ ghaṭate /",
  "GK16andhvc3u:592": "atra hetuḥ--",
  "GK16andhvc3u:593": "akhaeḍa ityādi /",
  "GK16andhvc3u:594": "bhāgeṣu kalpyata ityatropaṣṭambhakamāha---uktaṃ hītyādi /",
  "GK16andhvc3u:595": "vṛttau 'kāvyānām' ityasya 'cārutve'tyanena sambandhaḥ /",
  "GK16andhvc3u:596": "'saṃsthāne'ti /",
  "GK16andhvc3u:597": "saṃsthānaviśeṣaiḥ śabdasandarbhaviśeṣaiḥ mukhādyavayavasaṃyogaviśeṣaiśca avacchinno viśiṣṭo yassamudāyastatsādhyāpītyarthaḥ /",
  "GK16andhvc3u:598": "tathāca pratīyamānaṃ cārutvaṃ samudāyaniṣṭhamiti bhāvaḥ /",
  "GK16andhvc3u:599": "'bhāgeṣu' padeṣumukhādiṣu ca /",
  "GK16andhvc3u:600": "'kalpyata' iti /",
  "GK16andhvc3u:601": "prādhānyāditi bhāvaḥ /",
  "GK16andhvc3u:602": "itīti hetau /",
  "GK16andhvc3u:603": "'vyañjakatvamukhena' vyañjakatvaprādhānyena /",
  "GK16andhvc3u:604": "'dhvanivyavahāraḥ' padaprakāśo dhvaniriti vyavahāraḥ /",
  "GK16andhvc3u:605": "'aniṣṭasye'tyādigranthamavatārayati locane--nanvityādi /",
  "GK16andhvc3u:606": "smārakāṇyevetyantaḥ 'aniṣṭasya śrutiryadvadāpādayati duṣṭatām /",
  "GK16andhvc3u:607": "śrutiduṣṭāviṣu vyaktaṃ tadvādiṣṭasmṛtirguṇam //",
  "GK16andhvc3u:608": "padānāṃ smārakatve 'pi padamātrāvabhāsinaḥ /",
  "GK16andhvc3u:609": "tena dhvaneḥ prabhedeṣu sarvaṣvevāsti ramyatā //",
  "GK16andhvc3u:610": "vicchittiśobhinaikena bhūṣaṇeneva kāminī /",
  "GK16andhvc3u:611": "padadyotyena sukaverdhvaninī bhāti bhāratī //",
  "GK16andhvc3u:612": "' iti parikaraślokāḥ",
  "GK16andhvc3u:613": "_________________________________________________________",
  "GK16andhvc3u:614": "yas tv alakṣya-krama-vyaṅgyo dhvanir varṇa-padādiṣu /",
  "GK16andhvc3u:615": "vākye saṅghaṭanāyāṃ ca sa prabandhe 'pi dīpyate // DhvK_3.2 //",
  "GK16andhvc3u:616": "__________",
  "GK16andhvc3u:617": "yastvalakṣyakramavyaṅgyo dhvanirvarṇapadādiṣu /",
  "GK16andhvc3u:618": "vākye saṅghaṭanāyāṃ ca sa prabandhe 'pi dīpyate // 2 //",
  "GK16andhvc3u:619": "locanam vāryate /",
  "GK16andhvc3u:620": "yathā śrutiduṣṭānāṃ pelavādipadānāmasabhyapelādyarthaṃ prati na vācakatvam /",
  "GK16andhvc3u:621": "api tu smārakatvam /",
  "GK16andhvc3u:622": "tadvaśācca cārusvarūpaṃ kāvyaṃ śrutiduṣṭam /",
  "GK16andhvc3u:623": "tacca śrutiduṣṭatvamanvayavyatirekābhyāṃ bhāgeṣu vyavasthāpyate tathā prakṛte 'pīti tadāha--aniṣṭasyeti /",
  "GK16andhvc3u:624": "aniṣṭārthasmārakasyetyarthaḥ /",
  "GK16andhvc3u:625": "duṣṭatāmityacārutvam /",
  "GK16andhvc3u:626": "guṇamiti cārutvam /",
  "GK16andhvc3u:627": "evaṃ dṛṣṭāntamabhidhāya pādatrayeṇa turyeṇa dārṣṭāntikārtha uktaḥ /",
  "GK16andhvc3u:628": "adhunopasaṃharati---padānāmiti /",
  "GK16andhvc3u:629": "yata eva miṣṭasmṛtiścārutvamāvaiti tena hetunā sarveṣu prakāreṣu nirūpitasya padamātrāvabhāsino 'pi padaprakāśasyāpi dhvane ramyatāsti smārakatve 'pi padānāmiti samanvayaḥ /",
  "GK16andhvc3u:630": "apiśabdaḥ kākākṣinyāyenobhayatrāpi sambadhyate /",
  "GK16andhvc3u:631": "adhunā cārutvapratītau padasyānvayavyatirekau darśayati---vicchittīti // 1 //",
  "GK16andhvc3u:632": "evaṃ kārikāṃ vyākhyāya tadasaṅgṛhītamalakṣyakramavyaṅgyaṃ prapañcayitumāha--yastviti /",
  "GK16andhvc3u:633": "tuśabdaḥ pūrvabhedebhyo 'sya viśeṣadyotakaḥ /",
  "GK16andhvc3u:634": "varṇasamudāyaśca padam /",
  "GK16andhvc3u:635": "tatsamudāyo vākyam /",
  "GK16andhvc3u:636": "saṅghaṭanā padagatā vākyagatā ca /",
  "GK16andhvc3u:637": "saṅghaṭitavākyasamudāyaḥ prabandhaḥ bālapriyā śaṅkāgranthaḥ /",
  "GK16andhvc3u:638": "tataḥ kimitmādirvakṣyamāṇārthakaḥ parihāragranthaḥ /",
  "GK16andhvc3u:639": "pelavādipadānāmiti /",
  "GK16andhvc3u:640": "'atipelavamatiparimitavarṇaṃ laghutaramudāharati śaṭha' ityādau pelavādiśabdānāmityarthaḥ /",
  "GK16andhvc3u:641": "asabhyeti /",
  "GK16andhvc3u:642": "asabhyo yaḥ pelādyarthaḥ pelādiśabdārthastaṃ pratītyarthaḥ /",
  "GK16andhvc3u:643": "pelaśabdo hi lāṭabhāṣāyāṃ vṛṣaṇavācakaḥ /",
  "GK16andhvc3u:644": "navācakatvamiti /",
  "GK16andhvc3u:645": "tadarthasya tadvākyārthaghaṭakatvābhāvāditi bhāvaḥ /",
  "GK16andhvc3u:646": "pādatrayeṇābhidhāyeti sambandhaḥ /",
  "GK16andhvc3u:647": "'tene'ta padasya vivaraṇam---yata ityādi /",
  "GK16andhvc3u:648": "nirūpitasyeti pūritam /",
  "GK16andhvc3u:649": "apiśabdaḥ smārakatve 'pītyapiśabdaḥ // 2 //",
  "GK16andhvc3u:650": "tatra varṇānāmanarthakatvāddyotakatvamasambhavītyāśaṅkyedamucyate--",
  "GK16andhvc3u:651": "_________________________________________________________",
  "GK16andhvc3u:652": "śaṣau sarepha-saṃyogo ḍhakāraś cāpi bhūyasā /",
  "GK16andhvc3u:653": "virodhinaḥ syuḥ śṛṅgāre te na varṇā rasa-cyutaḥ // DhvK_3.3 //",
  "GK16andhvc3u:654": "ta eva tu niveśyante bībhatsādau rase yadā /",
  "GK16andhvc3u:655": "tadā taṃ dīpayanty eva te na varṇā rasa-cyutaḥ // DhvK_3.4 //",
  "GK16andhvc3u:656": "__________",
  "GK16andhvc3u:657": "śaṣau sarephasaṃyogo ḍhakāraścāpi bhūyasā /",
  "GK16andhvc3u:658": "virodhinaḥ syuḥ śṛṅgāre tena varṇā rasacyutaḥ // 3 //",
  "GK16andhvc3u:659": "ta eva tu niveśyante bībhatsādau rase yadā /",
  "GK16andhvc3u:660": "tadā taṃ dīpayantyeva tena varṇā rasacyutaḥ // 4 //",
  "GK16andhvc3u:661": "ślokadvayenānvayavyatirekābhyāṃ varṇānāṃ dyotakatvaṃ darśitaṃ bhavati /",
  "GK16andhvc3u:662": "locanam ityabhiprāyeṇa varṇādīnāṃ yathākramamupādānam /",
  "GK16andhvc3u:663": "ādiśabdena padaikadeśapadadvitayādīnāṃ grahaṇam /",
  "GK16andhvc3u:664": "saptamyā nimittatvamuktam /",
  "GK16andhvc3u:665": "dopyate 'vabhāsate sakalakāvyāvabhāsakatayeti pūrvavatkāvyaviśeṣatvaṃ samarthitam // 2 //",
  "GK16andhvc3u:666": "bhūyaseti pratyekamabhisambadhyate /",
  "GK16andhvc3u:667": "tena śakāro bhūyasetyādi vyākhyātavyam /",
  "GK16andhvc3u:668": "rephapradhānassaṃyogarḥ karhrardra ityādi /",
  "GK16andhvc3u:669": "virodhina iti /",
  "GK16andhvc3u:670": "paruṣā vṛttivirodhinī śṛṅgārasya /",
  "GK16andhvc3u:671": "yataste varṇā bhūyasā prayujyamānā na rasāṃścyotanti sravanti /",
  "GK16andhvc3u:672": "yadi vā tena śṛṅgāravirodhitvena hetunāvarṇāḥ śaṣādayo rasācchṛṅgārāccyavante taṃ na vyañjayantīti vyatireka uktaḥ /",
  "GK16andhvc3u:673": "anvayamāha--ta evatviti /",
  "GK16andhvc3u:674": "śādayaḥ /",
  "GK16andhvc3u:675": "tamiti bībhatsādikaṃ rasam /",
  "GK16andhvc3u:676": "dīpayanti dyotayanti /",
  "GK16andhvc3u:677": "kārikādvayaṃ tātparyeṇa vyācaṣṭe---ślokadvayeneti /",
  "GK16andhvc3u:678": "yathāsaṃkhyaprasaṅgaparahārārthaṃ bālapriyā ādiśabdeneti /",
  "GK16andhvc3u:679": "'padādiṣvi'tyādipadenetyarthaḥ /",
  "GK16andhvc3u:680": "saptamyeti /",
  "GK16andhvc3u:681": "padādiṣvityādisthayā saptamyetyarthaḥ /",
  "GK16andhvc3u:682": "nimittatvamuktamiti /",
  "GK16andhvc3u:683": "na tvadhikaraṇatvamiti bhāvaḥ /",
  "GK16andhvc3u:684": "dīpyata ityasya vivaraṇam---sakalakāvyāvabhāsakatayāvabhāsata iti /",
  "GK16andhvc3u:685": "alakṣyakramastu yo dhvaniḥ samudāyatmakaḥ kāvyaviśeṣaḥ /",
  "GK16andhvc3u:686": "saḥ varṇādanimittako dīpyata ityarthādayamarthassidhyatīti bhāvaḥ /",
  "GK16andhvc3u:687": "kāvyaviśeṣatvamiti /",
  "GK16andhvc3u:688": "dhvaneriti śeṣaḥ // 2 //",
  "GK16andhvc3u:689": "pratyekamiti /",
  "GK16andhvc3u:690": "śaṣāvityādinā pratyekamityarthaḥ /",
  "GK16andhvc3u:691": "bhūyaseti /",
  "GK16andhvc3u:692": "prayujyamāno virodhīti śeṣaḥ /",
  "GK16andhvc3u:693": "sārārthamāha--paruṣeti /",
  "GK16andhvc3u:694": "tallakṣaṇamuktaṃ bhaṭṭedbhaṭena---“śaṣābhyāṃ rephasaṃyogaiḥ ṭavargeṇa ca yojitā /",
  "GK16andhvc3u:695": "paruṣā nāma vṛttissyādi“ti /",
  "GK16andhvc3u:696": "rasaścyuta iti pāṭhe te na iti padadvayamityāśayena vyācaṣṭe---te varṇā ityādi /",
  "GK16andhvc3u:697": "te varṇāḥ śaṣādayaḥ /",
  "GK16andhvc3u:698": "rasaṃ śṛṅgāram /",
  "GK16andhvc3u:699": "sravanti srāvayanti /",
  "GK16andhvc3u:700": "rasacyuta iti pāṭhe tu tenetyekaṃ padamityāha--yadi vetyādi /",
  "GK16andhvc3u:701": "tenetyasya vyākhyānam---śṛṅgāretyādi, rasāccyavanta ityasya taṃ na vyañjayantīti ca /",
  "GK16andhvc3u:702": "itītyādi /",
  "GK16andhvc3u:703": "śaṣāvityādiślokena śakārādivarṇasatve śṛṅgārāvyaktyabhāvarūpo vyatarekaḥ pradarśita ityarthaḥ /",
  "GK16andhvc3u:704": "anvayamiti /",
  "GK16andhvc3u:705": "śaṣādisatve bībhatsādivyaktarūpamanvayamityarthaḥ /",
  "GK16andhvc3u:706": "'ta eve'tyādikārikāyāścaturthapāde rasaścyuta iti pade cālakṣyakramavyaṅgyasya dyotanaṃ yathā--- utkampinī bhayaparaskhalitāṃśukāntā te locane pratidiśaṃ vidhure kṣipantī /",
  "GK16andhvc3u:707": "krūreṇa dāruṇatayā sahasaiva dagdhā dhūmāndhitena dahanena na vīkṣitāsi //",
  "GK16andhvc3u:708": "locanam ślokābhyāmiti na kṛtam /",
  "GK16andhvc3u:709": "pūrvaślokena hi vyatireka ukto dvitīyenānvayaḥ /",
  "GK16andhvc3u:710": "asminviṣaye śṛṅgāralakṣaṇe śaṣādiprayogaḥ sukavitvamabhivāñchatā na kartavya ityevaṃphalatvādupadeśasya kārakākāreṇa pūrvaṃ vyatireka uktaḥ /",
  "GK16andhvc3u:711": "na ca sarvathā na kartavyo 'pi tu bībhatsādau kartavya eveti paścādanvayaḥ /",
  "GK16andhvc3u:712": "vṛttikāreṇa tvanvayapūrvako vyatireka iti śailīmanusartumanvayaḥ pūrvamupāttaḥ /",
  "GK16andhvc3u:713": "etaduktaṃ bhavati---yadyapi vibhāvānubhāvavyabhicāripratītisampadeva rasākhāde nibandhanam /",
  "GK16andhvc3u:714": "tathāpi viśiṣṭakṣutikaśabdasamarthyamāṇāste vibhāvādayastathā bhavantīti svasaṃvitsiddhamadaḥ /",
  "GK16andhvc3u:715": "tena varṇānāmapi śrutisamayopalakṣyamāṇārthānapekṣyapi śrotraikagrāhyo mṛduparuṣātmā bālapriyā pāṭhe tenetyekaṃ padaṃ,",
  "GK16andhvc3u:716": "rasacyuta iti pāṭhe tu te neti tadadvayamiti bodhyam /",
  "GK16andhvc3u:717": "yathā saṃkhyetyādi /",
  "GK16andhvc3u:718": "ślokābhāyāmiti nirdeśe dvābhyāṃ ślokābhyāṃ pratapāditau yāvanvayavyatirekau tābhyāmityarthasya pratītyā yathāsaṅkhyamanvayasya prasaktirbhavatī,",
  "GK16andhvc3u:719": "ślokadvayeneti nirdeśe tu ślokātmakadvyavayavaghaṭitasamudāyena pratipāditau yāvanvayavyatirekau tābhyāmityarthasya pratītyā yathāsaṅkhyamanvayasya prasaktirbhavati,",
  "GK16andhvc3u:720": "ślekadvayeneti nirdeśe tu ślokātmakadvyavayavaghaṭitasamudāyena pratipāditau yāvanvayavyatirekau tābhyāmityarthasya pratītyāna tatprasaktiriti bhāvaḥ /",
  "GK16andhvc3u:721": "nanvatra yathāsaṅkhyamastvityatrāha--pūrvetyādi /",
  "GK16andhvc3u:722": "kārikāyāmādau vyatirekapradarśanasya būjamāha---asminnityādi /",
  "GK16andhvc3u:723": "tarhi vṛttāvanyathā kathane kiṃ bījamityatrāha---vṛttītyādi /",
  "GK16andhvc3u:724": "vibhāvādīnāmeva rasvayañjakatvādvarṇādīnāntāt kathamityaśaṅkāṃ pradarśya pariharati---etadityādi /",
  "GK16andhvc3u:725": "viśiṣṭeti /",
  "GK16andhvc3u:726": "viśiṣṭā upanāgarakādivṛttiviśiṣṭā tadviṣayiketi yāvat /",
  "GK16andhvc3u:727": "śrutiḥ śravaṇaṃ yeṣāntaiḥ śabdaiḥ samarpyamāṇā ityarthaḥ /",
  "GK16andhvc3u:728": "tatheti /",
  "GK16andhvc3u:729": "rasāsvādanibandhanānītyarthaḥ /",
  "GK16andhvc3u:730": "varṇānāmapīti /",
  "GK16andhvc3u:731": "'svabhāva' ityanenāsya sambandhaḥ /",
  "GK16andhvc3u:732": "śrutīti /",
  "GK16andhvc3u:733": "atra hi te ityetatpadaṃ rasamayatvena sphuṭamevāvabhāsate sahṛdayānām /",
  "GK16andhvc3u:734": "padāvayavena dyotanaṃ yathā--- vriḍāyogānnatavadanayā sannadhāne gurūṇāṃ baddhotkampaṃ kucakalaśayormanyumantarnigṛhya /",
  "GK16andhvc3u:735": "locanam svabhāvo rasāsvāde sahakāryeva /",
  "GK16andhvc3u:736": "ata eva ca sahakāratāmevābhidhātuṃ nimittasaptamī kṛtā varṇapadādiṣviti /",
  "GK16andhvc3u:737": "na tu varṇareva rasābhivyaktiḥ, vibhāvādisaṃyogāddhi rasaniṣpattirityuktaṃ bahuśaḥ /",
  "GK16andhvc3u:738": "śrotraikagrāhyo 'pi ca svabhāvo rasaniṣyande vyāpriyata eva,",
  "GK16andhvc3u:739": "apadagītadhvanivat puṣkaravādyaniyamitaviśiṣṭajātikaraṇaghrādyanukaraṇaśabdavacca /",
  "GK16andhvc3u:740": "pade ceti /",
  "GK16andhvc3u:741": "pade ca satītyarthaḥ /",
  "GK16andhvc3u:742": "tena rasapratītarvibhāvādereva /",
  "GK16andhvc3u:743": "te vibhavādayo yadā viśiṣṭena kenāpi padenārpyamāmā rasacamatkāravidhāyino bhavanti tadā padasyaivāsau mahimā samarpyata iti bhāvaḥ /",
  "GK16andhvc3u:744": "atra hīti /",
  "GK16andhvc3u:745": "vāsavadattādāhākarṇanaprabuddhaśokanibharasya vatsarājasyedaṃ paridevitavacanam /",
  "GK16andhvc3u:746_0": "tatra ca śoko nāmeṣṭajanavināśaprabhava iti tasya janasya ye bhrūkṣepakaṭākṣaprabhṛtayaḥ",
  "GK16andhvc3u:746_1": "pūrvaṃ rativibhāvatāmavalambante sma ta evātyantavinaṣṭāḥ santa idānīṃ smṛtigocaratayā",
  "GK16andhvc3u:746_2": "nirapekṣabhāvatvaprāṇaṃ karuṇamuddīpayantīti sthitam /",
  "GK16andhvc3u:747": "te locane iti tacchabdasyallocanagatasvasaṃvedyāvyapadeśyānantaguṇagaṇasmaraṇākāradyotako rasasyāsādhāraṇanimittatāṃ prāptaḥ /",
  "GK16andhvc3u:748": "tena yatkenaciccoditaṃ parihṛtaṃ ca tanmithyaiva /",
  "GK16andhvc3u:749": "tathāhi codyam--prakāntaparāmarśakasya tacchabdasya kathamiyati sāmarthyamiti /",
  "GK16andhvc3u:750": "uttaraṃ ca---rasāviṣṭo 'tra parāmraṣṭeti /",
  "GK16andhvc3u:751": "bālapriyā śrutisamaye upalakṣyamāṇo jñāyamāno yo 'rthastadanapekṣyapītyarthaḥ /",
  "GK16andhvc3u:752": "mṛdupuruṣātmeti /",
  "GK16andhvc3u:753": "mṛdutvaparuṣatvarūpa ityarthaḥ /",
  "GK16andhvc3u:754": "rasaniṣyande vyāpriyata iti /",
  "GK16andhvc3u:755": "rasāsvāde sahakārītyarthaḥ /",
  "GK16andhvc3u:756": "dṛṣṭāntamāha--apadetyādi /",
  "GK16andhvc3u:757": "padarahitagānaśabdavadityarthaḥ /",
  "GK16andhvc3u:758": "ghradyanuhāreti ca pāṭhaḥ /",
  "GK16andhvc3u:759": "pade ca satīti /",
  "GK16andhvc3u:760": "padaviśeṣasatvanimi kañcetyarthaḥ /",
  "GK16andhvc3u:761": "asya bhāvamāha---tenetyādi /",
  "GK16andhvc3u:762": "te rasāsvādahetavaḥ /",
  "GK16andhvc3u:763": "tasya janasyeti /",
  "GK16andhvc3u:764": "vāsavadattātmakeṣṭajanasyetyarthaḥ /",
  "GK16andhvc3u:765": "iti sthitamiti /",
  "GK16andhvc3u:766": "iti vastusthitirityarthaḥ /",
  "GK16andhvc3u:767": "tacchabda iti anubhūtārthaka iti bhāvaḥ /",
  "GK16andhvc3u:768": "spaṣṭamidaṃ kāvyaprakāśādau /",
  "GK16andhvc3u:769": "tadityādi /",
  "GK16andhvc3u:770": "vaktṛnāyakagataṃ tathāvidhaguṇagaṇasmaraṇaṃ smaraṇaviṣayaguṇagaṇaṃ vā dyotayatītyarthaḥ /",
  "GK16andhvc3u:771": "prāpta iti /",
  "GK16andhvc3u:772": "tatsmaraṇasya śokoddīpakatvāditi bhāvaḥ /",
  "GK16andhvc3u:773": "teneta /",
  "GK16andhvc3u:774": "yato 'tra tacchabdo 'nubhūtārthakaḥ smaraṇākāradyotakaśca tata ityarthaḥ /",
  "GK16andhvc3u:775": "anutthānopahitamityanenāsya sambandhaḥ /",
  "GK16andhvc3u:776": "mathyaiva parihṛtamityanvayaḥ /",
  "GK16andhvc3u:777": "iyatīti uktārthabodana ityarthaḥ /",
  "GK16andhvc3u:778": "rasāviṣṭa ityādi /",
  "GK16andhvc3u:779": "tallocanagatatathāvidhaguṇagaṇaṃ buddhau kṛtvā rasāviṣṭena vaktrā te ityuktam,",
  "GK16andhvc3u:780": "sa evārthaḥ pratipattrāpi parāmṛśyata iti bhāvaḥ /",
  "GK16andhvc3u:781": "parāmraṣṭā locanam tadubhayamanutthānopahatam /",
  "GK16andhvc3u:782": "yatra hyanuddiśyamānadharmāntarasāhityayogyadharmayogitvaṃ vastuno yacchabdenābhidhāya tadbuddhisthadharmāntarasāhityaṃ tacchabdena nirvācyate /",
  "GK16andhvc3u:783": "tatrocyate--'yattadornityasambandhatvaṃ' iti, tatra pūrvaprakrāntaparāmarśakatvaṃ tacchabdasya /",
  "GK16andhvc3u:784": "yatra punarnimittopanatasmaraṇaviśeṣākārasūcakatvaṃ tacchabdasya 'sa ghaṭa' ityādau yathā,",
  "GK16andhvc3u:785": "tatra kā parāmarśakatvakathetyāstāmalīkaparāmarśakaiḥ paṇḍitammanyaiḥ saha vivādena /",
  "GK16andhvc3u:786": "utkampinītyādinā tadīyabhayānubhāvotprekṣaṇam /",
  "GK16andhvc3u:787": "mayānirvāhitapratīkāramiti śokāveśasya vibhāvaḥ /",
  "GK16andhvc3u:788": "te iti sātiśayavibhramaikāyatanarūpe apa locane vidhure kāndiśīkatayā nirlakṣe kṣipantī kastrātā kvāsāvāryaputra iti tayorlocanayostādṛśīcāvastheti sutarāṃ śokoddīpanam /",
  "GK16andhvc3u:789": "krūreṇeti /",
  "GK16andhvc3u:790": "tasyāyaṃ svabhāva eva /",
  "GK16andhvc3u:791": "kiṃ kurutāṃ tathāpi ca dhūmenāndhīkṛto draṣṭumasamartha iti na tu savivekasyedṛśānucitakāritvaṃ sambhāvyate,",
  "GK16andhvc3u:792": "iti smaryamāṇaṃ tadīyaṃ saundaryamidānīṃ sātiśayaśokāveśavibhāvatāṃ prāptamiti /",
  "GK16andhvc3u:793": "te śabde sati sarvo 'yamartho nirvayūḍhaḥ /",
  "GK16andhvc3u:794": "evaṃ tatra tatra vyākhyātavyam /",
  "GK16andhvc3u:795": "bālapriyā parāmarśakartā /",
  "GK16andhvc3u:796": "yatra hītyādi /",
  "GK16andhvc3u:797": "yatra yo vidvān sa pūjya ityādau /",
  "GK16andhvc3u:798": "anūddiśyamāneti anūdekṣyamāṇeti ca pāṭhaḥ /",
  "GK16andhvc3u:799": "tathāvidhaṃ yaddharmāntaraṃ pūjyatvādikaṃ tatsāhityasya yogyaḥ prayojako yo dharmo vidvattvādiḥ tadyogitvaṃ tatsambandha ityarthaḥ /",
  "GK16andhvc3u:800": "yacchabdena yacchabdaghaṭitavākyena /",
  "GK16andhvc3u:801": "taditi /",
  "GK16andhvc3u:802": "tadbuddhisthañca yaddharmāntaraṃ viddhattvādakaṃ tasya sāhityaṃ sambandha ityarthaḥ /",
  "GK16andhvc3u:803": "nirvācyate bodhyate /",
  "GK16andhvc3u:804": "tatra pūrvaprakrāntaparāmarśakatvamiti sambandhaḥ /",
  "GK16andhvc3u:805": "madhye saṃvādakathanam---yatrocyata ityādi /",
  "GK16andhvc3u:806": "tatreti /",
  "GK16andhvc3u:807": "yo vidvān sa pūjya ityādāvityarthaḥ /",
  "GK16andhvc3u:808": "pūrveti /",
  "GK16andhvc3u:809": "pūrvoktavidvattvādidharmaviśaṣṭopasthāpakatvarūpaṃ pūrvapakrāntaparāmarśakatvamityarthaḥ /",
  "GK16andhvc3u:810": "idamupalakṣaṇaṃ 'tadanvaye śuddhimatī' tyādāvapi tadbodhyam. yatreti /",
  "GK16andhvc3u:811": "'te locane' ityādāvityarthaḥ /",
  "GK16andhvc3u:812": "sa ityādidṛṣṭantakathanam /",
  "GK16andhvc3u:813": "kā parāmarśakatvakatheti /",
  "GK16andhvc3u:814": "pūrvaprakāntaparāmarśakatvaprasaṅga eva nāstītyarthaḥ /",
  "GK16andhvc3u:815": "utkampinītyādineti /",
  "GK16andhvc3u:816": "taduktyā gamyamiti bhāvaḥ /",
  "GK16andhvc3u:817": "tadīyeti /",
  "GK16andhvc3u:818": "tadīyānāṃ vāsavadattāsambandhināṃ bhayānubhāvānāmutkampādīnāmutprekṣaṇamanumānamityarthaḥ /",
  "GK16andhvc3u:819": "'vibhāva' ityanenāsya sambandhaḥ /",
  "GK16andhvc3u:820": "śokāveśaprakārakathanam--mayetyādi /",
  "GK16andhvc3u:821": "anirvāhitaḥ akṛtaḥ pratīkāro yasya tat /",
  "GK16andhvc3u:822": "bhayamiti śeṣaḥ /",
  "GK16andhvc3u:823": "iti itimatyā /",
  "GK16andhvc3u:824": "vibhāvaḥ uddīpanam /",
  "GK16andhvc3u:825": "tacchabdadyotyārthakathanaṃ sātiśayetyādi /",
  "GK16andhvc3u:826": "kāndiśīkatayā bhayātaśayena /",
  "GK16andhvc3u:827": "iti iti buddhyā /",
  "GK16andhvc3u:828": "kṣipantīti sambandhaḥ /",
  "GK16andhvc3u:829": "krūreṇeti tīkṣṇeneti ca pāṭhaḥ /",
  "GK16andhvc3u:830": "tasyāyaṃ svabhāva iti /",
  "GK16andhvc3u:831": "dāhakatvādiḥ krūrasvabhāva ityarthaḥ /",
  "GK16andhvc3u:832": "krūratve 'pi na tanmātreṇa dagdhā,kintu hetvantareṇāpītyāha--tathetyādi /",
  "GK16andhvc3u:833": "dhūmāndhiteneti dahanasya viśeṣaṇaṃ, tacca hetugarbhamiti bhāvaḥ /",
  "GK16andhvc3u:834": "upasaṃharati---itītyādi /",
  "GK16andhvc3u:835": "te śabde satītyādi /",
  "GK16andhvc3u:836": "te iti tiṣṭhetyuktaṃ kimiva na tayā yatsamutsṛjya bāṣpaṃ mathyāsaktaścakitahariṇīhārinetratribhāgaḥ //",
  "GK16andhvc3u:837": "ityatra tribhāgaśabdaḥ /",
  "GK16andhvc3u:838": "vākyarūpaścālakṣyakramavyaṅgyo dhvaniḥ śuddho 'laṅkārasaṅkīrṇaśceti dvidhā mataḥ /",
  "GK16andhvc3u:839": "tatra śuddhasyodāharamaṃ yathā rāmābhyudaye---'kṛtakakupitaiḥ' ityādi locanam tribhāgaśabda iti /",
  "GK16andhvc3u:840_0": "gurujanamavadhīryāpi sā māṃ yatā tathāpi sābhilāṣamanyudainyagarvamantharaṃ vilokitavatītyevaṃ",
  "GK16andhvc3u:840_1": "smaraṇena parasparahetukatvaprāṇapravāsavipralambhoddīpanaṃ tribhāgaśabdasannidhau sphuṭaṃ bhātīti /",
  "GK16andhvc3u:841": "vākyarūpaśceti /",
  "GK16andhvc3u:842": "prathamānirdeśenāvyatirekanirdeśasyāyamabhiprāyaḥ /",
  "GK16andhvc3u:843": "varṇapadatadbhāgādiṣu satsvevālakṣyakramo vyaṅgyo nirbhāsamāno 'pi samastakāvyavyāpaka eva nirbhāsate,",
  "GK16andhvc3u:844": "vibhāvādisaṃyogaprāṇatvāt /",
  "GK16andhvc3u:845": "tena varṇādīnāṃ nimittatvamātrameva,",
  "GK16andhvc3u:846": "vākyaṃ tu dhvaneralakṣyakramasya na nimittatāmātreṇa varṇādivadupakāri,",
  "GK16andhvc3u:847": "kiṃ tu samagravibhāvādapratipattivyāpṛtatvādrasādimayameva tannirbhāsata iti 'vākya' ityetatkārikāyāṃ bālapriyā padasyaivātra prādhānyamiti bhāvaḥ /",
  "GK16andhvc3u:848": "vṛttau 'jhaṭiti kanake'tyādyudāharaṇāntaraṃ prakṣiptamata eva na vivṛtaṃ locane /",
  "GK16andhvc3u:849": "pravāsodyatamātmānaṃ gurujanasannidhāne dṛṣṭavatyāḥ prayāyā darśanaprakāraṃ kaścit syayaṃ parāmṛśati ;",
  "GK16andhvc3u:850": "yadvā--snigdhaṃ prati kathayati--vrījāyogāditi /",
  "GK16andhvc3u:851": "gurūṇāṃ pitrādīnām /",
  "GK16andhvc3u:852": "kucakalaśayoḥ baddhaḥ kṛta utkampaḥ yena tam /",
  "GK16andhvc3u:853": "manyuṃ pravāsanirodhe 'pi tadudyamājjataṃ kopam /",
  "GK16andhvc3u:854": "tvaṃ tiṣṭeti māṃ prati na uktaṃ kimiva, uktameva /",
  "GK16andhvc3u:855": "yadyataḥ tayā bāṣpaṃ samutsṛjya cakitahariṇova cakitahariṇīnetramiva hāri,",
  "GK16andhvc3u:856": "yadvā--cakitahariṇyā hāri yannetraṃ tasya tribhāgaḥ tṛtīyo bhāgaḥ /",
  "GK16andhvc3u:857": "cakitahariṇīhārīti bhinnaṃ padamāsañjanakrayāvaśeṣaṇamiti vā /",
  "GK16andhvc3u:858": "mayi āsakta āsañjina ityanvayaḥ /",
  "GK16andhvc3u:859": "tribhāgaśabdasya vyañjakatvaṃ vivṛṇoti--gurujanamityādi /",
  "GK16andhvc3u:860": "sābhilāṣeti /",
  "GK16andhvc3u:861": "abhilāṣādayo bhāvā netre prakāśitā itibhāvaḥ /",
  "GK16andhvc3u:862": "smaraṇeneti /",
  "GK16andhvc3u:863": "smaraṇamātragamyam /",
  "GK16andhvc3u:864": "parasparahetukatveti /",
  "GK16andhvc3u:865": "parasparāsthābandhahetukatvetyarthaḥ /",
  "GK16andhvc3u:866": "prathameti /",
  "GK16andhvc3u:867": "vākyarūpo dhvaniriti prathamāntanirdeśenetyarthaḥ /",
  "GK16andhvc3u:868": "avyatirekanirdeśasya abhedabodhanasya /",
  "GK16andhvc3u:869": "ayaṃ vākyantvityādinā vakṣyamāṇaḥ /",
  "GK16andhvc3u:870": "satsveva nirbhāsamāno 'pīti sambandhaḥ /",
  "GK16andhvc3u:871": "yadyapi varṇapadādaprayuktameva nirbhāsanantathāpītyarthaḥ /",
  "GK16andhvc3u:872": "teneti /",
  "GK16andhvc3u:873": "vibhāvādisaṃyogaprāṇatvena nirbhāsanādityarthaḥ /",
  "GK16andhvc3u:874": "varṇādivaditi vaidharyeṇa dṛṣṭāntaḥ /",
  "GK16andhvc3u:875": "samagreti /",
  "GK16andhvc3u:876": "samagravibhāvādipratipādakatvādityarthaḥ /",
  "GK16andhvc3u:877": "tat vākyam /",
  "GK16andhvc3u:878": "itīti hetau /",
  "GK16andhvc3u:879": "vākya ityādi /",
  "GK16andhvc3u:880": "kārikāsthaṃ vākye ityetadatyarthaḥ /",
  "GK16andhvc3u:881": "śalokaḥ /",
  "GK16andhvc3u:882": "etaddhi vākyaṃ parasparānurāgaṃ paripoṣaprāptaṃ pradarśayatsarvata eva paraṃ rasatattvaṃ prakāśayati /",
  "GK16andhvc3u:883": "alaṅkārāntarasaṅkīrṇo yathā---'smaranavanadīpūreṇoḍhāḥ' ityādiślokaḥ /",
  "GK16andhvc3u:884": "locanam rikāyāṃ na nimittasaptamīmātram, api tvananyatra bhāvaviṣayārthamapīti /",
  "GK16andhvc3u:885": "śuddha ityarthālaṅkāreṇa kenāpyasaṃmiśraḥ /",
  "GK16andhvc3u:886": "kṛtakakupitaibāṣpāmbhobhiḥ sadainyavilokitair- vanamapi gatā yasya prītyā dhṛtāpi tathāmbayā /",
  "GK16andhvc3u:887": "navajaladharaśyāmāḥ paśyandiśo bhavatīṃ vinā kaṭhinahṛdayo jīvatyeva priye sa tava priyaḥ //",
  "GK16andhvc3u:888": "atra tathā taistaiḥ prakārairmātrā dhṛtāpītyanurāgaparavaśatvena guruvacanollaṅghanamapi tvayā kṛtamiti /",
  "GK16andhvc3u:889": "priye priya iti parasparajīvitasarvasvābhimānātmako ratisthāyibhāva uktaḥ /",
  "GK16andhvc3u:890": "navajaladharetyasoḍhapūrvaprāvṛṣeṇyajaladālokanaṃ vipralambhoddīpanavibhāvatvenoktam /",
  "GK16andhvc3u:891": "jīvatyeveti sāpekṣabhāvatā evakāreṇa karuṇāvakāśanirākaraṇāyoktā /",
  "GK16andhvc3u:892": "sarvata eveti /",
  "GK16andhvc3u:893": "nātrānyatamasya padasyādhikaṃ kriñcadrasavyaktihetutvamityarthaḥ /",
  "GK16andhvc3u:894": "rasatattvamiti /",
  "GK16andhvc3u:895": "vipralambhaśṛṅgārātmatatvam /",
  "GK16andhvc3u:896": "smaranavanadīpūreṇoḍhāḥ punargurusetubhir- yadapi vidhṛtāḥ tiṣṭhantyārādapūrṇamanorathāḥ /",
  "GK16andhvc3u:897": "tadapi likhitaprakhyairaṅgaiḥ parasparamunmukhā nayananalinīnālānītaṃ pibanti rasaṃ priyāḥ //",
  "GK16andhvc3u:898": "bālapriyā netyādī /",
  "GK16andhvc3u:899": "tatsaptamyartho nimittamātraṃ neti yāvāt /",
  "GK16andhvc3u:900": "ananyatreti /",
  "GK16andhvc3u:901": "ananyatrabhāvaḥ tadanyatra sambhavābhāvaḥ, tadrūpo yo viṣayasya artho yasya tat /",
  "GK16andhvc3u:902": "vākya iti saptamyartho viṣayaścetyarthaḥ /",
  "GK16andhvc3u:903": "kṛtaketi /",
  "GK16andhvc3u:904": "tṛtīyāntānāṃ dhṛtātītyanenānvayaḥ /",
  "GK16andhvc3u:905": "yasya prītyā yasmin mayi premṇā /",
  "GK16andhvc3u:906": "dhṛtā uparuddhā /",
  "GK16andhvc3u:907": "vyācaṣṭe--atretyādi /",
  "GK16andhvc3u:908": "kṛtamitīti /",
  "GK16andhvc3u:909": "vyajyata iti śeṣaḥ /",
  "GK16andhvc3u:910": "priye priya itīti /",
  "GK16andhvc3u:911": "ityābhyāmityarthaḥ /",
  "GK16andhvc3u:912": "uktaḥ vyañjitaḥ /",
  "GK16andhvc3u:913": "navajaladharatīti /",
  "GK16andhvc3u:914": "ityanenetyarthaḥ /",
  "GK16andhvc3u:915": "jīvatyevetyevakāreṇa sāpekṣabhāvatoktetyanvayaḥ /",
  "GK16andhvc3u:916": "smareti /",
  "GK16andhvc3u:917": "vidhṛtāstiṣṭhantyārādapūrṇeti ca pāṭhaḥ /",
  "GK16andhvc3u:918": "prāvṛṣeṇyaḥ prāvṛṣibhavaḥ /",
  "GK16andhvc3u:919": "pravāhatvārope gamyaṃ sādharmyamāha---sarabhasetyādi /",
  "GK16andhvc3u:920": "ūḍhā ityanenātra vivakṣita māha---parasparetyādi /",
  "GK16andhvc3u:921": "punarityasya vivaraṇamanantaramiti,",
  "GK16andhvc3u:922": "gurupadenārthāntarañja atra hi rūpakeṇa yathoktavyañjakalakṣaṇānugatena prasādhito rasaḥ sutarāmabhivyajyate /",
  "GK16andhvc3u:923": "alakṣyakramavyaṅgyaḥ saṅghaṭanāyāṃ bhāsate dhvanirityuktaṃ tatra saṅghaṭanāsvarūpameva tāvannirūpyete---",
  "GK16andhvc3u:924": "_________________________________________________________",
  "GK16andhvc3u:925": "asamāsā samāsena madhyamena ca bhūṣitā /",
  "GK16andhvc3u:926": "tathā dīrgha-samāseti tridhā saṅghaṭanoditā // DhvK_3.5 //",
  "GK16andhvc3u:927": "__________",
  "GK16andhvc3u:928": "asamāsā samāsena madhyamena ca bhūṣitā /",
  "GK16andhvc3u:929": "tathā dīrghasamāseti tridhā saṅghaṭanoditā // 5 //",
  "GK16andhvc3u:930": "kaiścit /",
  "GK16andhvc3u:931": "locanam rūpakeṇeti /",
  "GK16andhvc3u:932": "smara eva navanadīpūraḥ prāvṛṣeṇyapravāhaḥ sarabhasameva pravṛddhatvāt tenoḍhāḥ parasparasāṃmukhyamabuddhipūrvameva nītāḥ /",
  "GK16andhvc3u:933": "anantaraṃ guravaḥ śvaśrūprabhṛtaya eva setavaḥ, icchāprasararodhakatvāt /",
  "GK16andhvc3u:934": "ata ca guravo 'laṅdhyāḥ setavastaiḥ vidhṛtāḥ pratihatecchāḥ /",
  "GK16andhvc3u:935": "ata evāpūrṇamanorathāstiṣṭhanti /",
  "GK16andhvc3u:936_0": "tathāpi parasparonmukhatālakṣaṇenānyonyatādātmyena svadehe sakalavṛttinirodhāllikhitaprāyairaṅgairnayanānyeva",
  "GK16andhvc3u:936_1": "nalinīnālāni tairānītaṃ rasaṃ parasparābhilāṣalakṣaṇamāsvādayanti parasparābhilāṣātmakadṛṣṭicchaṭāmiśrīkārayuktyāpi",
  "GK16andhvc3u:936_2": "kālamativāhayantīti /",
  "GK16andhvc3u:937": "nanu nātra rūpakaṃ nirvayūḍhaṃ haṃsacakravākādirūpeṇa nāyakayugalasyārūpitatvāt /",
  "GK16andhvc3u:938": "te hi haṃsādyā ekanalinīnālānītasalilapānakrīḍādiṣūcitā ityāśaṅkyāha---yathoktavyañjaketi /",
  "GK16andhvc3u:939": "uktaṃ hi pūrvam--'vivakṣātatparatvena' ityādau 'nātinirvahaṇaiṣitā' iti /",
  "GK16andhvc3u:940": "prasādhita iti /",
  "GK16andhvc3u:941": "vibhāvādibhūṣaṇadvāreṇa raso 'pi prasādhita ityarthaḥ // 3.//",
  "GK16andhvc3u:942": ",4 //",
  "GK16andhvc3u:943": "saṅghaṭanāyāmiti bāve pratyayaḥ, varṇādivacca nimittamātre saptamī /",
  "GK16andhvc3u:944": "uktamiti /",
  "GK16andhvc3u:945": "kārikāyām /",
  "GK16andhvc3u:946": "nirūpyata iti /",
  "GK16andhvc3u:947": "guṇebhyo viviktatayā vicāryata iti yāvat /",
  "GK16andhvc3u:948": "rasāniti bālapriyā vivakṣitamityāha---atha cetyādi /",
  "GK16andhvc3u:949": "tadapītyasya vivaraṇam--tathāpīti /",
  "GK16andhvc3u:950": "parasparamunmukhā ityetallikhitaprakhyairityasyopapādakamityāha---parasparetyādi /",
  "GK16andhvc3u:951": "gamyaṃ sādharmyaṃ darśayati--svadeha ityādi /",
  "GK16andhvc3u:952": "vṛttīti /",
  "GK16andhvc3u:953": "ceṣṭetyarthaḥ /",
  "GK16andhvc3u:954": "aṅgairityupalakṣaṇe tṛtīyā /",
  "GK16andhvc3u:955": "rasamityādi /",
  "GK16andhvc3u:956": "parasparābhilāṣarūpaṃ jalamityarthaḥ /",
  "GK16andhvc3u:957": "tātparyamāha---paraspareti /",
  "GK16andhvc3u:958": "parasparābhilāṣātmakānāṃ parasparābhilāṣaṃ prakāśayantīnāṃ dṛṣṭicchaṭānāṃ yo miśrīkārastasya yuktyā yojanayetyarthaḥ /",
  "GK16andhvc3u:959": "priyā ityatra haṃsacakravāketyatrāpyekaśeṣo bodhyaḥ /",
  "GK16andhvc3u:960": "arūpitatvāditi /",
  "GK16andhvc3u:961": "arūpaṇādityarthaḥ /",
  "GK16andhvc3u:962": "tathā rūpaṇe yuktimāha--tehītyādi /",
  "GK16andhvc3u:963": "nanvatra kathaṃ rūpakeṇa rasasyālaṅkṛtatvamityata āha--vibhāvādītyādi // 3.//",
  "GK16andhvc3u:964": ",4 //",
  "GK16andhvc3u:965": "bhāve pratyaya iti /",
  "GK16andhvc3u:966": "bhāvarūpārthe yuc pratyaya ityarthaḥ /",
  "GK16andhvc3u:967": "saptatamīti /",
  "GK16andhvc3u:968": "saṅghaṭanāyāmityatra saptamītyarthaḥ /",
  "GK16andhvc3u:969": "tāṃ kevalamanadyedamucyate--",
  "GK16andhvc3u:970": "_________________________________________________________",
  "GK16andhvc3u:971": "guṇān āśritya tiṣṭhantī mādhuryādīn vyanakti sā /",
  "GK16andhvc3u:972": "rasān . . . . . . . . . . . . . . . // DhvK_3.6a //",
  "GK16andhvc3u:973": "__________",
  "GK16andhvc3u:974": "guṇānāśritya tiṣṭhantī māduryādīnvyanakti sā /",
  "GK16andhvc3u:975": "rasān--- sā saṅghaṭanā rasādīn vyanakti guṇānāśritya tiṣṭhantīti /",
  "GK16andhvc3u:976": "atra ca vikalpyaṃ guṇānāṃ saṅghaṭanāyāścaikyaṃ vyatireko vā /",
  "GK16andhvc3u:977": "vyatireke 'pi dvayīgatiḥ /",
  "GK16andhvc3u:978": "guṇāśrayā saṅghaṭanā, saṅghaṭanāśrayā vā guṇā iti /",
  "GK16andhvc3u:979_0": "tatraikyapakṣe saṅghaṭanāśrayaguṇapakṣe ca guṇānātmabhūtānādeyabhūtānvāśrityatiṣṭhantī",
  "GK16andhvc3u:979_1": "saṅghaṭanā locanam kārikāyāṃ dvitīyārdhasyādyaṃ padam. 'rasāṃstanniyame heturaucityaṃ",
  "GK16andhvc3u:979_2": "vaktṛvācyayoḥ' iti kārikārdham /",
  "GK16andhvc3u:980": "bahuvacanenādyarthaḥ saṅgṛhīta iti darśayati--rasādīnita /",
  "GK16andhvc3u:981": "atra ceti /",
  "GK16andhvc3u:982": "asminneva kārikārdhe /",
  "GK16andhvc3u:983": "vikalpenedamarthajātaṃ kalpayituṃ vyākhyātuṃ śakyam kiṃ tadityāha--guṇānāmiti /",
  "GK16andhvc3u:984": "trayaḥ pakṣā ye sambhāvyante te vyākhyātuṃ śakyāḥ /",
  "GK16andhvc3u:985": "kathamityāha--tatraikyapakṣa iti /",
  "GK16andhvc3u:986": "ātmabhūtāniti /",
  "GK16andhvc3u:987": "svabhāvasya kalpanayā pratapādanārthaṃ pradarśitabedasya svāśrayavācoyuktirdṛśyate śiśapāśrayaṃ vṛkṣatvamiti /",
  "GK16andhvc3u:988": "ādheyabhūtāniti /",
  "GK16andhvc3u:989": "saṅghaṭanāyā dharmā guṇā iti bhaṭṭodbhaṭādayaḥ,",
  "GK16andhvc3u:990": "dharmāśca dharmyāśritā iti bālapriyā kutroktamityata āha---kārikāyāmiti /",
  "GK16andhvc3u:991": "saṅghaṭano ditetyatra kartṛpadaṃ pūrayati vṛttau---'kaiścidi'ti /",
  "GK16andhvc3u:992": "tāmityādyavatārikā /",
  "GK16andhvc3u:993": "'rasāni'tyantaḥ kārikāpāṭha iti darśayati locane---rasānityādi /",
  "GK16andhvc3u:994": "rasādīnityarthaḥ /",
  "GK16andhvc3u:995": "kathaṃ labdha ityata āha---bahvityādi /",
  "GK16andhvc3u:996": "bahuvacanena rasāniti bahuvacanena /",
  "GK16andhvc3u:997": "atretyasya vyākhyānam---asminnityādi /",
  "GK16andhvc3u:998": "'vikalpyam' ityetatprakṛtānurodhena vyācaṣṭe---vikalpenetyādi /",
  "GK16andhvc3u:999": "idaṃ vakṣyamāṇam /",
  "GK16andhvc3u:1000": "śakyamiti /",
  "GK16andhvc3u:1001": "vikalpyamityasya vikalpena kalpyamiti vigraha iti bhāvaḥ /",
  "GK16andhvc3u:1002": "bhāvamāha--traya ityādi /",
  "GK16andhvc3u:1003": "vṛttau---'vyatireko ve'ti /",
  "GK16andhvc3u:1004": "bhedo vetyarthaḥ /",
  "GK16andhvc3u:1005": "'dvayī gati'riti /",
  "GK16andhvc3u:1006": "dvaividhyamityarthaḥ /",
  "GK16andhvc3u:1007": "kathaṃ dvaividhyamityatrāha--'guṇāśraye' tyādi /",
  "GK16andhvc3u:1008": "saptamyantapakṣapadayorartha ityanena sambandhaḥ /",
  "GK16andhvc3u:1009": "'ātmabhūtāni'ti /",
  "GK16andhvc3u:1010": "svābhinnānityarthaḥ /",
  "GK16andhvc3u:1011": "'ādheyabhūtāni'ti /",
  "GK16andhvc3u:1012": "svaniṣṭhānityarthaḥ /",
  "GK16andhvc3u:1013": "'ityayamartha' iti /",
  "GK16andhvc3u:1014": "kārikāyā iti śeṣaḥ /",
  "GK16andhvc3u:1015": "gumasaṅghaṭanayoraikyapakṣe “guṇānāśritya tiṣṭhantī“tyādhārādheyabhāvena nirdeśasyopapattindarśayati locane---svabhāvasyetyādi /",
  "GK16andhvc3u:1016": "svabhāvasya pratipādanārthaṃ vastusvabhāvaṃ pratipādayitum /",
  "GK16andhvc3u:1017": "kalpanayā pradarśito bhedo yatra tasya /",
  "GK16andhvc3u:1018": "svābhinnasyāpi vastunassvasmādbhedaṃ parikalpyetyarthaḥ /",
  "GK16andhvc3u:1019": "svāśrayeti /",
  "GK16andhvc3u:1020": "svāśrayatvena kathanamityarthaḥ /",
  "GK16andhvc3u:1021": "jātivyaktyoraikyamatānurodhena dṛṣṭāntamāha---śiṃśapetyādi /",
  "GK16andhvc3u:1022": "itīti /",
  "GK16andhvc3u:1023": "ityādītyarthaḥ /",
  "GK16andhvc3u:1024": "rasādīn vyanaktītyayamarthaḥ /",
  "GK16andhvc3u:1025": "yadā tu nānātvapakṣe gumāśrayasaṅghaṭanāpakṣaḥ tadā gumānāśritya tiṣṭhantī gumaparatantrasvabhāvā na tu guṇarūpaivetyarthaḥ /",
  "GK16andhvc3u:1026": "kiṃ punarevaṃ vikalpanasya prayojanamiti?",
  "GK16andhvc3u:1027": "abhidhīyate---yadi gumāḥ saṅghaṭānā cetyekaṃ tattvaṃ saṅghaṭanāśrayā vā guṇāḥ,",
  "GK16andhvc3u:1028": "tadā saṅghaṭanāyā iva gumānāmaniyataviṣayatvaprasaṅgaḥ /",
  "GK16andhvc3u:1029": "guṇānāṃ hi mādhuryaprasādaprakarṣaḥ karuṇavipralambhaśṛṅgāraviṣaya eva /",
  "GK16andhvc3u:1030": "raudrādbhutādiviṣayamojaḥ /",
  "GK16andhvc3u:1031": "mādhuryaprasādau rasabhāvatadābhāsaviṣayāveveti viṣayaniyamo locanam prasiddho mārgaḥ /",
  "GK16andhvc3u:1032": "gumaparatantreti /",
  "GK16andhvc3u:1033": "atra nādārādheyabhāva āśrayārthaḥ /",
  "GK16andhvc3u:1034": "na hi guṇeṣu saṅghaṭanā tiṣṭhatīti /",
  "GK16andhvc3u:1035": "tena rājāśrayaḥ prakṛtivarga ityatra yathā rājāśrayaucityenāmātyādiprakṛtaya ityayamarthaḥ,",
  "GK16andhvc3u:1036": "evaṃ guṇeṣu paratantrasvabhāvā tadāyattā tanmukhaprekṣiṇī saṅghaṭanetyayamartho labhyataiti bhāvaḥ /",
  "GK16andhvc3u:1037": "saṅghaṭanāyā iveti /",
  "GK16andhvc3u:1038": "prathamapakṣe tādātmyena samānayogakṣematvāditaratra tu dharmatveneti bhāvaḥ /",
  "GK16andhvc3u:1039": "bhavatvaniyataviṣayatetyāśaṅkyāha---guṇānāṃ hīti /",
  "GK16andhvc3u:1040": "hiśabdastuśabdārthe /",
  "GK16andhvc3u:1041": "na tvevamupapadyate, āpadyate tu nyāyabalādityarthaḥ /",
  "GK16andhvc3u:1042": "sa bālapriyā dṛśyata ityanena sambandhaḥ,",
  "GK16andhvc3u:1043": "vṛkṣatvaśiṃśapayoraikye 'pi bhedakalpanayā śiṃśapāyā vṛkṣatvāśrayatvakathanaṃ yathā,",
  "GK16andhvc3u:1044": "tathā prakṛte 'pīti bhāvaḥ /",
  "GK16andhvc3u:1045": "ādheyabhūtānityatropaṣṭambhakamāha---saṅghaṭanāyā ityādi /",
  "GK16andhvc3u:1046": "guṇaparatantrasvabhāveti vyākhyāne bījamāha---atretyādi /",
  "GK16andhvc3u:1047": "āśrayārthaḥ āśrayaśabdārthaḥ /",
  "GK16andhvc3u:1048": "netyatra hetumāha---na hītyādi /",
  "GK16andhvc3u:1049": "teneti /",
  "GK16andhvc3u:1050": "āśrayapadamukhyārthasya bādhenetyarthaḥ /",
  "GK16andhvc3u:1051": "labhyata ityanenāsya sambandhaḥ /",
  "GK16andhvc3u:1052": "rājāśrayaucityeneti /",
  "GK16andhvc3u:1053": "rājāśrayaśabdārthasyānvayayogyatvāyetyarthaḥ /",
  "GK16andhvc3u:1054": "phalarūpahetau tṛtīyā /",
  "GK16andhvc3u:1055": "asyānantaraṃ “rājaparatantrā amātyādiprakṛtaya” iti paṭhanīyaṃ ,",
  "GK16andhvc3u:1056": "rājaparatantrā iti pāṭhābhāve tatpadamadhyāhāryam /",
  "GK16andhvc3u:1057": "evamiti /",
  "GK16andhvc3u:1058": "tathetyarthaḥ. guṇeṣu paratantretyādereva vivaraṇam--tadāyatteti /",
  "GK16andhvc3u:1059": "vṛttau 'kim' ityādi codyam /",
  "GK16andhvc3u:1060": "'abhidhīyata' ityādyuttaram /",
  "GK16andhvc3u:1061": "'ekaṃ tatvam' iti /",
  "GK16andhvc3u:1062": "ekaḥ padārtha ityarthaḥ /",
  "GK16andhvc3u:1063": "saṅghaṭanāyā ivetyādigranthasya bhāvamāha locane--prathamapakṣa ityādi /",
  "GK16andhvc3u:1064": "prathamapakṣe ekaṃ tatvamiti pakṣe /",
  "GK16andhvc3u:1065": "guṇasaṅghaṭanayoriti śeṣaḥ /",
  "GK16andhvc3u:1066": "samānayogakṣematvāt tulyasvabhāvatvāt /",
  "GK16andhvc3u:1067": "itaratra saṅghaṭanāśrayā guṇā iti pakṣe /",
  "GK16andhvc3u:1068": "dharmatvena saṅghaṭanādharmatvena /",
  "GK16andhvc3u:1069": "tulyayogakṣematvādityanuṣaṅgaḥ /",
  "GK16andhvc3u:1070": "aniyataviṣayatvaprasaṅga ityetadvivṛṇoti---na tvevamityādi /",
  "GK16andhvc3u:1071": "evamiti /",
  "GK16andhvc3u:1072": "aniyataviṣayatvamityarthaḥ /",
  "GK16andhvc3u:1073": "na tu upapadyata iti /",
  "GK16andhvc3u:1074": "guṇānāṃ niyataviṣayatvasya vyavasthitatvāditi bhāvaḥ /",
  "GK16andhvc3u:1075": "āpadyate prasajyate /",
  "GK16andhvc3u:1076": "ityāśaṅkyāheti /",
  "GK16andhvc3u:1077": "itīṣṭāpattiṃ vārayatītyarthaḥ /",
  "GK16andhvc3u:1078": "tuśabdārthe avadhāraṇārthe /",
  "GK16andhvc3u:1079": "vyavasthitaḥ, saṅghaṭanāyāstu sa vighaṭate /",
  "GK16andhvc3u:1080": "tathā hi śṛṅgāre 'pi dīrghasamāsā dṛśyate raudrādiṣvasamāsā ceti /",
  "GK16andhvc3u:1081": "tatra śṛṅgāre dīrghasamāsā yathā---'mandārakusumareṇupiñjaritālakā' iti /",
  "GK16andhvc3u:1082": "yathā vā--- anavaratanayanajalalavanipatanaparimuṣitapattralekhaṃ te /",
  "GK16andhvc3u:1083": "karatalaniṣaṇṇamabale vadanamidaṃ kaṃ na tāpayati //",
  "GK16andhvc3u:1084": "ityādau /",
  "GK16andhvc3u:1085": "tathā raudrādiṣvapyasamāsā dṛśyate /",
  "GK16andhvc3u:1086": "yathā--'yo yaḥ śastraṃ bibharti svabhujagurumatadaḥ' ityādau /",
  "GK16andhvc3u:1087": "tasmānna saṅghaṭanāsvarūpāḥ, na ca saṅghaṭanāśrayā guṇāḥ /",
  "GK16andhvc3u:1088": "nanu yadi saṅghaṭanā guṇānāṃ nāśrayastatkimālambanā ete parikalpyantām /",
  "GK16andhvc3u:1089": "ucyate--",
  "GK16andhvc3u:1090": "pratipāditamevaiṣāmālambanam /",
  "GK16andhvc3u:1091": "locanam iti /",
  "GK16andhvc3u:1092": "yo 'yaṃ guṇeṣu niyama ukto 'sāvirthaḥ /",
  "GK16andhvc3u:1093": "tathātve lakṣyadarśanameva hetutvenāha---tathā hīti /",
  "GK16andhvc3u:1094": "dṛśyata ityuktaṃ darśanasthānamudāharaṇamāsūtrayati---tatreti /",
  "GK16andhvc3u:1095": "nātra śṛṅgāraḥ kaścidityāśaṅkya dvitīyamudāharaṇamāha---yathā veti /",
  "GK16andhvc3u:1096": "eṣā hi pramayakupitanāyikāprasādanāyoktarnāyakasyeti /",
  "GK16andhvc3u:1097": "tasmāditi /",
  "GK16andhvc3u:1098": "naitadvyākhyānadvayaṃ kārikāyāṃ yuktamiti yāvat /",
  "GK16andhvc3u:1099": "kimālambanā iti /",
  "GK16andhvc3u:1100": "śabdārthālambanatve hi tadalaṅkārebhyaḥ ko viśeṣa ityuktaṃ cirantanairiti bhāvaḥ /",
  "GK16andhvc3u:1101": "pratipāditameveti /",
  "GK16andhvc3u:1102": "asmanmūlagranthakṛtetyarthaḥ /",
  "GK16andhvc3u:1103": "bālapriyā sa vighaṭata ityatra tatpadaṃ vyācaṣṭe--yo 'yamityādi /",
  "GK16andhvc3u:1104": "niyama ukta iti /",
  "GK16andhvc3u:1105": "śṛṅgārādāvasamāsaiva saṅghaṭanā, raudrādau dīrghasamāsaiveti niyama iti bhāvaḥ /",
  "GK16andhvc3u:1106": "vighaṭata ityasya vyabhicaratītyarthaḥ /",
  "GK16andhvc3u:1107": "tathātva iti /",
  "GK16andhvc3u:1108": "niyamavighaṭana ityarthaḥ /",
  "GK16andhvc3u:1109": "āsūtrayati pradarśayati /",
  "GK16andhvc3u:1110": "udāharaṇāntaramavatārayati--nātretyādi /",
  "GK16andhvc3u:1111": "anubhāvāderapratītyeti bhāvaḥ /",
  "GK16andhvc3u:1112": "anavarateti /",
  "GK16andhvc3u:1113": "anavarataṃ yannayanajalalavanipatanaṃ tena parimuṣitā apahṛtā patralekhā yasmiṃstat /",
  "GK16andhvc3u:1114": "te tava /",
  "GK16andhvc3u:1115": "idaṃ vadanamiti sambandhaḥ /",
  "GK16andhvc3u:1116": "bhāvamāha--naitadityādi /",
  "GK16andhvc3u:1117": "'kimālambane'ti codyāśayamāha--śabdetyādi /",
  "GK16andhvc3u:1118": "guṇānāmiti śeṣaḥ /",
  "GK16andhvc3u:1119": "ko viśeṣa iti /",
  "GK16andhvc3u:1120": "viśeṣo na bhavedityarthaḥ /",
  "GK16andhvc3u:1121": "mūlagrantheti /",
  "GK16andhvc3u:1122": "kāriketyarthaḥ /",
  "GK16andhvc3u:1123": "na caiṣāmityādigranvasya tātparye vivṛṇoti---na hītyādi /",
  "GK16andhvc3u:1124": "aikyamiti /",
  "GK16andhvc3u:1125": "vastunoriti śeṣaḥ /",
  "GK16andhvc3u:1126": "guṇālaṅkārayoriti yāvat /",
  "GK16andhvc3u:1127": "tamarthamavalambante ye 'ṅginaṃ te guṇāḥ smṛtāḥ /",
  "GK16andhvc3u:1128": "aṅgāśritāstvalaṅkārā mantavyāḥ kaṭakādivat //",
  "GK16andhvc3u:1129": "iti /",
  "GK16andhvc3u:1130": "athavā bhavantu śabdāśrayā eva guṇāḥ, na caiṣāmanuprāsāditulyatvam /",
  "GK16andhvc3u:1131": "yasmādanuprāsādayo 'napekṣitārthaśabdadharmā eva pratapāditāḥ /",
  "GK16andhvc3u:1132": "guṇāstu vyaṅgyaviśeṣāvabhāsivācyapratipādanasamarthaśabdadharmā eva /",
  "GK16andhvc3u:1133": "śabdadharmatvaṃ caiṣāmanyāśrayatve 'pi śarīrāśrayatvamiva śauryādīnām /",
  "GK16andhvc3u:1134": "nanu yadi śabdāśrayā guṇāstatsaṅghaṭanārūpatvaṃ tadāśrayatvaṃ vā teṣāṃ prāptameva /",
  "GK16andhvc3u:1135": "na hyasaṅghaṭitāḥ śabdā arthaviśeṣapratipādyarasādyāśritānāṃ guṇānāmavācakatvādāśrayā bhavanti /",
  "GK16andhvc3u:1136": "locanam athaveti /",
  "GK16andhvc3u:1137": "na hyekaśritatvādevaikyaṃ, rūpasya saṃyogasya caikyaprasaṅgāt /",
  "GK16andhvc3u:1138": "saṃyoge dvitīyamapekṣyamiti cet---ihāpi vyaṅgyopakārakavācyāpekṣāstyeveti samānam /",
  "GK16andhvc3u:1139": "na cāyaṃ mama sthitaḥ pakṣaḥ,",
  "GK16andhvc3u:1140": "api tu bhavatveṣāmavivekināmabhiprāyeṇāpi śabdadharmatvaṃ śauryādīnāmiva śarīradharmatvam /",
  "GK16andhvc3u:1141": "avivekī hi aupacārikatvavibhāgaṃ vivektumasamarthaḥ /",
  "GK16andhvc3u:1142": "tathāpi na kaściddoṣa ityevamparametaduktamityetadāha---śabdadharmatvamiti /",
  "GK16andhvc3u:1143": "anyāśrayatve 'pīti /",
  "GK16andhvc3u:1144": "ātmaniṣṭhatve 'pītyarthaḥ /",
  "GK16andhvc3u:1145": "śabdāśrayā iti /",
  "GK16andhvc3u:1146": "upacāreṇa yadi śabdeṣu guṇāstadedaṃ tātparyam--śṛṅgārādirasābhivyañjakavācyapratipādanasāmarthyameva śabdasya mādhuryam /",
  "GK16andhvc3u:1147": "tacca śabdagataṃ viśiṣṭaghaṭanayaiva labhyate /",
  "GK16andhvc3u:1148": "atha saṅghaṭanā na vyatiriktā kācit, api tu saṅghaṭitā eva bālapriyā aikyaprasaṅgāditi /",
  "GK16andhvc3u:1149": "ghaṭādyekadravyādyāśritatvāditi bhāvaḥ /",
  "GK16andhvc3u:1150": "aikyaprasaṅga pariharati--saṃyoga ityādi /",
  "GK16andhvc3u:1151": "dvitīyamapekṣyamiti /",
  "GK16andhvc3u:1152": "saṃyogarūpakāryasya dvayorutpatyā svasmin yasya saṃyogo jāyate taṃ prati tasyāpekṣāstītyarthaḥ /",
  "GK16andhvc3u:1153": "rūpasya tvekasminnevotpattyā na dvitīyāpekṣeti bhāvaḥ /",
  "GK16andhvc3u:1154": "parihāraprakārastulya ityāha--'ihe'tyādi /",
  "GK16andhvc3u:1155": "ihāpi guṇeṣvapi /",
  "GK16andhvc3u:1156": "vyaṅgyeti /",
  "GK16andhvc3u:1157": "anena 'guṇāstu vyaṅgye'tyādigrantho vivṛtaḥ /",
  "GK16andhvc3u:1158": "śabdadharmatvañcetyādigranthamavatārayati---na cetyādi /",
  "GK16andhvc3u:1159": "ayaṃ sthitaḥ mama pakṣo neti yojanā /",
  "GK16andhvc3u:1160": "eṣāmiti /",
  "GK16andhvc3u:1161": "guṇānāmityarthaḥ /",
  "GK16andhvc3u:1162": "śabdadharmatvaṃ bhavatvita sambandhaḥ /",
  "GK16andhvc3u:1163": "aupacārikatvavibhāgamiti /",
  "GK16andhvc3u:1164": "aupacārikatvasya mukhyatvādbhedamityarthaḥ /",
  "GK16andhvc3u:1165": "vivektuṃ jñātum /",
  "GK16andhvc3u:1166": "etaduktamathavetyādyuktam /",
  "GK16andhvc3u:1167": "ityetaditi /",
  "GK16andhvc3u:1168": "uktamityarthaḥ /",
  "GK16andhvc3u:1169": "ātmaniṣṭhatve 'pīti /",
  "GK16andhvc3u:1170": "ātmapadena rasaḥ jīvātmā ca grāhyaḥ /",
  "GK16andhvc3u:1171": "'yadi śabdāśrayā' ityādi 'prāptameve'tyantagranthasya tātparyamāha---upacāreṇetyādi /",
  "GK16andhvc3u:1172": "'guṇā'ityantasya vivaraṇam---upacāreṇetyādi /",
  "GK16andhvc3u:1173": "idamiti /",
  "GK16andhvc3u:1174": "anupadaṃ naivam ; varṇapadavyaṅgyatvasya rasādīnāṃ pratipāditatvāt /",
  "GK16andhvc3u:1175": "locanam śabdāḥ, tadāśritaṃ tatsāmathyamiti saṅghaṭanāśritamevetyuktaṃ bhavatīta tātparyam /",
  "GK16andhvc3u:1176": "nanu śabdadharmatvaṃ śabdaikātmakatvaṃ vā tāvatāstu,",
  "GK16andhvc3u:1177": "kimayaṃ madhye saṅghaṭanānupraveśa ityāśaṅkya sa eva pūrvapakṣavādyāha---na hīti /",
  "GK16andhvc3u:1178_0": "arthaviśeṣairna tu padāntaranirapekṣaśuddhapadavācyaiḥ sāmānyaiḥ pratipādyā vyaṅgyā",
  "GK16andhvc3u:1178_1": "ye rasabhāvatadābhāsatatpraśamāstadāśritānāṃ mukhyatayā tanniṣṭhānāṃ guṇānāmasaṅghaṭitāḥ",
  "GK16andhvc3u:1178_2": "śabdā āśrayā na bhavantyupacāreṇāpīti bhāvaḥ /",
  "GK16andhvc3u:1179": "atra hetuḥ--avācakatvāditi /",
  "GK16andhvc3u:1180": "na hyasaṅghaṭitāḥ vyaṅgyopayoginirākāṅkṣarūpaṃ vācyamāharityarthaḥ /",
  "GK16andhvc3u:1181": "etatpariharati---naivamiti /",
  "GK16andhvc3u:1182_0": "varṇavyaṅgyo hi yāvadrasa uktastāvadavācakasyāpi padasya śravaṇamātrāvaseyena svasaubhāgyena",
  "GK16andhvc3u:1182_1": "varṇavadeva yadrasābhivyaktihetutvaṃ sphuṭameva lakṣyata iti tadeva mādhuryādīti kiṃ saṅghaṭanayā?",
  "GK16andhvc3u:1183": "tathā ca padavyaṅgyo yāvaddhvaniruktastāvacchuddhasyāpi padasya svārthasmārakatvenāpi rasābhivyaktiyogyārthavabhāsakatvameva mādhuryādīti tatrāpi kaḥ saṅghaṭanāyā upayogaḥ /",
  "GK16andhvc3u:1184": "bālapriyā vakṣyamāṇamityarthaḥ /",
  "GK16andhvc3u:1185": "tacca śabdagatamiti /",
  "GK16andhvc3u:1186": "uktasāmarthyarūpaṃ śabdāśritaṃ sāmarthyañcetyaḥ /",
  "GK16andhvc3u:1187": "viśiṣṭeti /",
  "GK16andhvc3u:1188": "viśiṣṭā yā śabdāntarasaṅghaṭanā tathaiva labhyata ityarthaḥ /",
  "GK16andhvc3u:1189": "tataḥ kimata āha--athetyādi /",
  "GK16andhvc3u:1190": "atha atha ca /",
  "GK16andhvc3u:1191": "na vyatiriktā na śabdādbhinnā /",
  "GK16andhvc3u:1192": "tadāśritaṃ saṅghaṭitaśabdāśritam /",
  "GK16andhvc3u:1193": "tat pūrvoktam /",
  "GK16andhvc3u:1194": "itīti hetau /",
  "GK16andhvc3u:1195": "saṅghaṭanāśritamiti /",
  "GK16andhvc3u:1196": "saṅghaṭanārūpatvamapyuktarītyā bodhyam /",
  "GK16andhvc3u:1197": "nanviti /",
  "GK16andhvc3u:1198": "guṇānāmiti śeṣaḥ. tāvateti /",
  "GK16andhvc3u:1199": "upacāreṇetyarthaḥ /",
  "GK16andhvc3u:1200": "sa evāhetyanena 'tacca śabdagataṃ viśiṣṭaghaṭanayaive'ti granthenāyamarthaḥ /",
  "GK16andhvc3u:1201": "svayaṃ pradarśiti iti prakāśyate /",
  "GK16andhvc3u:1202": "arthaviśeṣairiti /",
  "GK16andhvc3u:1203": "parasparasākāṅkṣakṣapadasamudāyapratipādyairvibāvādirūpairityarthaḥ /",
  "GK16andhvc3u:1204": "anena labdhaṃ vyāvartyamāha---na tvityādi /",
  "GK16andhvc3u:1205": "sāmānyairiti /",
  "GK16andhvc3u:1206": "sāmānyarūpā arthāḥ padavācyā ityuktaṃ prāk /",
  "GK16andhvc3u:1207": "avācakatvādityasyānanubhāvakatvādityarthamabhipretya vyācaṣṭe---na hītyādi /",
  "GK16andhvc3u:1208": "śabdā iti śeṣaḥ /",
  "GK16andhvc3u:1209": "vācyamāhuḥ vākyārthamanubhāvayanti /",
  "GK16andhvc3u:1210": "varṇetyādigranthasya bhāvaṃ vivṛṇoti---varmavyaṅgyo hītyādi /",
  "GK16andhvc3u:1211": "yāvat yataḥ /",
  "GK16andhvc3u:1212": "uktaḥ 'yastvalakṣyakramavyaṅgya' ityādinā pradarśitaḥ /",
  "GK16andhvc3u:1213": "tāvat tataḥ /",
  "GK16andhvc3u:1214": "avācakasyāpi svārthāsmārakasyāpi /",
  "GK16andhvc3u:1215": "padasya varṇasamudāyarūpasya /",
  "GK16andhvc3u:1216": "varṇavat varṇasyeva /",
  "GK16andhvc3u:1217": "sphuṭameva labhyata iti /",
  "GK16andhvc3u:1218": "kaimutyanyāyeneti bhāvaḥ /",
  "GK16andhvc3u:1219": "tathāceti /",
  "GK16andhvc3u:1220": "svārthāsmārakasyāpi padasya rasābhivyaktitahetutve siddhe cetyarthaḥ /",
  "GK16andhvc3u:1221": "śuddhasyāpīti /",
  "GK16andhvc3u:1222": "asaṅghaṭitasyāpītyarthaḥ /",
  "GK16andhvc3u:1223": "abhyupagate vā vākyavyaṅgyatve rasādīnāṃ na niyatā kācitsaṅghaṭanā teṣāmāśrayatvaṃ pratipadyata ityaniyatasaṅghaṭanāḥ śabdā evaṃ guṇānāṃ vyaṅgyaviśeṣānugatā āśrayāḥ /",
  "GK16andhvc3u:1224": "nanu mādhurye yadi nāmaivamucyate taducyatām ; ojasaḥ punaḥ kathamaniyatasaṅghaṭanaśabdāśrayatvam /",
  "GK16andhvc3u:1225": "na hyasamāsā saṅghaṭanā kadācidojasa āśrayatāṃ pratapadyate /",
  "GK16andhvc3u:1226": "ucyate--",
  "GK16andhvc3u:1227": "yadi na prasiddhimātragrahadūṣitaṃ cetastadatrāpi na na brūmaḥ /",
  "GK16andhvc3u:1228": "ojasaḥ kathamasamāsā saṅghaṭanā nāśrayaḥ /",
  "GK16andhvc3u:1229": "yato raudrādīn hi prakāśayataḥ kāvyasya dīptiroja iti prākpratipādatam /",
  "GK16andhvc3u:1230": "taccaujo yadyasamāsāyāmapi saṅghaṭanāyāṃ syāttatko doṣo bhavet /",
  "GK16andhvc3u:1231": "na locanam nanu vākyavyaṅgye dhvanau tarhyavaśyamanupraveṣṭavyaṃ saṅghaṭanayā svasaundarya vācyasaundaryaṃ v,",
  "GK16andhvc3u:1232": "tayā vinā kuta ityāśaṅkyāha---abhyupagata iti /",
  "GK16andhvc3u:1233": "vāśabdo 'piśabdārthe, vākyavyaṅgyatve 'pītyatra yojyaḥ /",
  "GK16andhvc3u:1234": "etaduktaṃ bhavati--anupraviśa tatra saṅghaṭanā, na hi tasyāḥ sannidhānaṃpratyācakṣmahe /",
  "GK16andhvc3u:1235_0": "kiṃ tu mādhuryasya na niyatā saṅghaṭanā āśrayo vā svarūpaṃ vā tayā vinā varṇapadavyaṅgye",
  "GK16andhvc3u:1235_1": "rasādau bhāvrānmādhuryādeḥ vākyavyaṅgye 'pi tādṛśīṃ saṅghaṭanāṃ vihāyāpi vākyasya",
  "GK16andhvc3u:1235_2": "tadrasavyañjakatvātsaṅghaṭanā sannihitāpi rasavyaktāvaprayojiketi /",
  "GK16andhvc3u:1236": "tasmādaupacārikatve 'pi śabdāśrayā eva guṇā ityupasaṃharati--śabdā eveti /",
  "GK16andhvc3u:1237": "nanviti /",
  "GK16andhvc3u:1238": "vākyavyaṅgyadhvanyabhiprāyeṇedaṃ mantavyamiti kecit /",
  "GK16andhvc3u:1239": "bālapriyā nanvityādi /",
  "GK16andhvc3u:1240": "saṅghaṭanayā saṅghaṭanāviśeṣeṇa /",
  "GK16andhvc3u:1241": "sveti /",
  "GK16andhvc3u:1242": "vākyasaundaryamityarthaḥ /",
  "GK16andhvc3u:1243": "vṛttau 'teṣām' iti /",
  "GK16andhvc3u:1244": "guṇānāmityarthaḥ /",
  "GK16andhvc3u:1245": "'vyaṅgyaviśeṣānugatā' iti /",
  "GK16andhvc3u:1246": "vyaṅgyaviśeṣāvabhāsina ityarthaḥ /",
  "GK16andhvc3u:1247": "'abhyupagata' ityādigranthasya bhāvamāha locane--etadityādi /",
  "GK16andhvc3u:1248": "māduryasyeti /",
  "GK16andhvc3u:1249": "mādhuryāderityarthaḥ /",
  "GK16andhvc3u:1250": "niyatā saṅghaṭanā māduryasyāśrayo vā svarūpaṃ vā netyanvayaḥ /",
  "GK16andhvc3u:1251": "atra hetumāha--tayetyādi /",
  "GK16andhvc3u:1252": "bhāvānmādhuryāderiti /",
  "GK16andhvc3u:1253": "māduryādessatvādityarthaḥ /",
  "GK16andhvc3u:1254": "bhāvādityantena vyabhicāraḥ pradarśitaḥ /",
  "GK16andhvc3u:1255": "ata evāha--vākyetyādi /",
  "GK16andhvc3u:1256": "rasādāvityanuṣaṅgaḥ /",
  "GK16andhvc3u:1257": "saṅghaṭanāṃ vihāyāpi saṅghaṭanāyāssahakāritvamantareṇāpi /",
  "GK16andhvc3u:1258": "tadrasavyañjakatvāt tattadrasavyañjakatvasambhavāt /",
  "GK16andhvc3u:1259": "aprayojikā anupayoginī /",
  "GK16andhvc3u:1260": "vṛttau 'nanvi'tyādi /",
  "GK16andhvc3u:1261": "'evam' iti /",
  "GK16andhvc3u:1262": "aniyatasaṅghaṭanaśabdāśrayatvamityarthaḥ /",
  "GK16andhvc3u:1263": "'tattadā ucyatāṃ' tathā ucyatām /",
  "GK16andhvc3u:1264": "'puna'riti viśeṣe /",
  "GK16andhvc3u:1265": "'atrāpi na na brūma' iti /",
  "GK16andhvc3u:1266": "asmiṃmaścodye 'pi uttaraṃ brūma evetyarthaḥ /",
  "GK16andhvc3u:1267": "locane--vākyavyaṅgyetyādi /",
  "GK16andhvc3u:1268": "idamiti /",
  "GK16andhvc3u:1269": "codyamityarthaḥ /",
  "GK16andhvc3u:1270": "mantavyamiti /",
  "GK16andhvc3u:1271": "vākya eva saṅdhaṭanāyāssambhavāditi bhāvaḥ /",
  "GK16andhvc3u:1272": "cācārutvaṃ sahṛdayahṛdayasaṃvedyamasti /",
  "GK16andhvc3u:1273": "tasmādaniyatasaṅghaṭanaśabdāśrayatve guṇānāṃ na kācitkṣatiḥ /",
  "GK16andhvc3u:1274": "teṣāṃ tu cakṣurādīnāmiva yathāsvaṃ viṣayaniyamitasya svarūpasya na kadācidyvabhicāraḥ /",
  "GK16andhvc3u:1275": "tasmādanye guṇā anyā ca saṅghaṭanā /",
  "GK16andhvc3u:1276": "na ca saṅghaṭanāmāśritā guṇā ityekaṃ darśanam /",
  "GK16andhvc3u:1277": "athavā saṅghaṭanārūpā eva guṇāḥ /",
  "GK16andhvc3u:1278": "yattūktam---'saṅghaṭanāvadguṇānāmapyaniyataviṣayatvaṃ prāpnoti /",
  "GK16andhvc3u:1279": "lakṣye vyabhicāradarśanāt /",
  "GK16andhvc3u:1280": "' iti /",
  "GK16andhvc3u:1281": "tatrāpyetaducyate--",
  "GK16andhvc3u:1282": "yatra lakṣye parikalpitaviṣaya vyabhicārastadvarūpamevāstu /",
  "GK16andhvc3u:1283": "kathamacārutvaṃ tādṛśe viṣaye sahṛdayānāṃ nāvabhātīti cet? kaviśaktitirohatatvāt /",
  "GK16andhvc3u:1284": "dvividho hi doṣaḥ--kaveravyutpattikṛto 'śaktikṛtaśca /",
  "GK16andhvc3u:1285": "tatrāvyutpattikṛto doṣaḥ śaktitiraskṛtatvātkadācinna lakṣyate /",
  "GK16andhvc3u:1286": "yastvaśaktikṛto doṣaḥ /",
  "GK16andhvc3u:1287": "sa jhaṭiti pratiyate /",
  "GK16andhvc3u:1288": "parakaraślokaścātra-- 'avyutpattikṛto doṣaḥ śaktyā saṃvriyate kaveḥ /",
  "GK16andhvc3u:1289": "yastvaśaktikṛtastasya sa jhaṭityavabhāsate //",
  "GK16andhvc3u:1290_0": "' locanam vayaṃ tu bramaḥ--varṇapadavyaṅgye 'pyojasi raudrādisvabhāve varṇapadānāmekākināṃ",
  "GK16andhvc3u:1290_1": "svasaundaryamapi na tādṛgunmīlati tādyāvattāni saṅghaṭanāṅkitāni na kṛtānīti sāmānyenaivāyaṃ pūrvapakṣa iti /",
  "GK16andhvc3u:1291": "prakāśayata iti 'lakṣaṇahetvoḥ' iti śatṛpratyayaḥ /",
  "GK16andhvc3u:1292": "raudrādiprakāśanālakṣyamāṇamoja iti bhāvaḥ /",
  "GK16andhvc3u:1293": "na ceti /",
  "GK16andhvc3u:1294": "caśabdo hetau /",
  "GK16andhvc3u:1295": "yasmāt 'yoyaḥ śastraṃ' ityādau nācārutvaṃ pratibhāvati tasmādityarthaḥ /",
  "GK16andhvc3u:1296": "teṣāntviti guṇānāma /",
  "GK16andhvc3u:1297": "yathāsvamiti /",
  "GK16andhvc3u:1298": "'śṛṅgāra eva paramo manaḥprahlādano rasaḥ' ityādinā ca viṣayaniyama ukta eva /",
  "GK16andhvc3u:1299": "athaveti /",
  "GK16andhvc3u:1300": "bālapriyā varṇetyādi /",
  "GK16andhvc3u:1301": "ojaso varṇapadavyaṅgyatve 'pītyarthaḥ /",
  "GK16andhvc3u:1302": "raudrādisvabhāve raudrādirasadharme /",
  "GK16andhvc3u:1303": "tādṛk sātiśayam /",
  "GK16andhvc3u:1304": "tāvannonmīlatīti sambandhaḥ /",
  "GK16andhvc3u:1305": "tānīti /",
  "GK16andhvc3u:1306": "varṇapadānītyarthaḥ /",
  "GK16andhvc3u:1307": "saṅghacanāṅkitānīti /",
  "GK16andhvc3u:1308": "saṅghaṭanāviśiṣṭanītyarthaḥ /",
  "GK16andhvc3u:1309": "sāmānyenaiveti /",
  "GK16andhvc3u:1310": "varmapadavākyavyaṅgyadhvanisāmānyābhiprāyeṇaivetyarthaḥ /",
  "GK16andhvc3u:1311": "raudrādīti /",
  "GK16andhvc3u:1312": "raudrādeḥ prakāśanena ālakṣyamāṇamanumīyamānamityarthaḥ /",
  "GK16andhvc3u:1313": "nācārutvamiti /",
  "GK16andhvc3u:1314": "acārutvaṃ na pratibhātītyanvayaḥ /",
  "GK16andhvc3u:1315": "vṛttau 'teṣām' iti /",
  "GK16andhvc3u:1316": "guṇānāmityarthaḥ /",
  "GK16andhvc3u:1317": "svarūpasyetyanena sambanghaḥ /",
  "GK16andhvc3u:1318": "tathā hi--mahākavīnāmapyuttamadevatāviṣayaprasiddhasaṃbhogaśṛṅgāranibandhanādyanaucityaṃ śaktitiraskṛtatvāt grāmyatvena na pratibhāsate /",
  "GK16andhvc3u:1319": "yathā kumārasambhave devīsambhogavarmanam /",
  "GK16andhvc3u:1320": "evamādau ca viṣaye yathaucityātyāgastathā locanam rasābhivyaktāvetadeva sāmarthyaṃ śabdānāṃ yattathā tathā saṅghaṭamānatvamiti bhāvaḥ /",
  "GK16andhvc3u:1321": "śaktiḥ pratibhānaṃ varṇanīyavastuviṣayanūtanollekhaśālitvam /",
  "GK16andhvc3u:1322": "vyutpattistadupayogisamastavastupaurvāparyaparāmarśakauśalam /",
  "GK16andhvc3u:1323": "tasyeti kaveḥ /",
  "GK16andhvc3u:1324": "anaucityamiti /",
  "GK16andhvc3u:1325": "āsvādayitṝṇāṃ yaḥ camatkārāvighatastadeva rasasarvasvaṃ āsvādāyattatvāt /",
  "GK16andhvc3u:1326": "uttamadevatāsaṃbhogaparāmarśe ca pitṛsaṃbhoga iva lajjātaṅkādinā kaścamatkārāvakāśa ityarthaḥ /",
  "GK16andhvc3u:1327": "śaktitiraskṛtatvāditi /",
  "GK16andhvc3u:1328_0": "saṃbhogo 'pi hyasau varṇitastathā pratibhānavatā kavinā yathā tatraiva viśrāntaṃ",
  "GK16andhvc3u:1328_1": "hṛdayaṃ paurvāparyaparāmarśaṃ kartuṃ na dadāti yathā nirvyājaparākramasya puruṣasyāviṣaye",
  "GK16andhvc3u:1328_2": "'pi yudhyamānasya tāvattasminnavasare sādhuvādo vitīryate na tu paurvāparyaparāmarśe",
  "GK16andhvc3u:1328_3": "bālapriyā 'viṣaye'ti /",
  "GK16andhvc3u:1329": "cakṣurādīnāṃ viṣayā rūpādayaḥ guṇānāntu rasāḥ /",
  "GK16andhvc3u:1330": "'darśanam' iti /",
  "GK16andhvc3u:1331": "matamityarthaḥ /",
  "GK16andhvc3u:1332": "athavetyādigranthasya bhāvamāha locane--rasetyādi /",
  "GK16andhvc3u:1333": "tathā tatheti /",
  "GK16andhvc3u:1334": "tattadrasānuguṇyenetyarthaḥ /",
  "GK16andhvc3u:1335": "iti bhāva iti /",
  "GK16andhvc3u:1336": "śabdagataṃ mādhuryādikaṃ śṛṅgārādi tattadrasābhivyañjanasāmarthyameva,",
  "GK16andhvc3u:1337": "tacca tathā tathāsaṅghaṭanāyā /",
  "GK16andhvc3u:1338": "atassaṅghaṭanārūpā eva guṇā iti bhāvārtha ityarthaḥ /",
  "GK16andhvc3u:1339": "vṛttau---'yattvi'tyādi /",
  "GK16andhvc3u:1340": "iti yattūktamityanvayaḥ /",
  "GK16andhvc3u:1341": "'yatra lakṣye' iti /",
  "GK16andhvc3u:1342": "'anavarate'tyādau, 'yo yaśśastram' ityādau cetyarthaḥ /",
  "GK16andhvc3u:1343": "'parikalpite'ti /",
  "GK16andhvc3u:1344": "'asamāse'tyādyuktaviṣayasya vyabhicāra ityarthaḥ /",
  "GK16andhvc3u:1345": "śaktivyutpattipade vivṛṇoti locane--śaktirityādi /",
  "GK16andhvc3u:1346": "tadupayogīta /",
  "GK16andhvc3u:1347": "tasya varṇanīyasya upayogīni yāni vastūni teṣāṃ paurvāparyeṇa yaḥ parāmarśastatra kauśalaṃ sāmarthyamityarthaḥ /",
  "GK16andhvc3u:1348": "uttamadevatāviṣayasambhogaśṛṅgāranibandhanasyānaucityaṃ vivṛṇoti--ya ityādi /",
  "GK16andhvc3u:1349": "camatkārāvidhātaḥ camatkāravighātakābhāvaḥ /",
  "GK16andhvc3u:1350": "pitṛsambhoga iti /",
  "GK16andhvc3u:1351": "mātāpitrossambhogasya parāmarśa ityarthaḥ /",
  "GK16andhvc3u:1352": "'śaktitiraskṛtatvā'dityādigranthaṃ vivṛṇoti---sambhogo 'pītyādi /",
  "GK16andhvc3u:1353": "asāviti /",
  "GK16andhvc3u:1354": "uttamadevatāviṣaya ityarthaḥ /",
  "GK16andhvc3u:1355": "tatraiva varṇite sambhoga eva /",
  "GK16andhvc3u:1356": "hṛdayaṃ kartṛ /",
  "GK16andhvc3u:1357": "na dadāti svātmānaṃ, sahṛdayasyeti śeṣaḥ /",
  "GK16andhvc3u:1358": "yadvā--sa iti śeṣaḥ /",
  "GK16andhvc3u:1359": "varṇitassambhoga itṣathaḥ /",
  "GK16andhvc3u:1360": "hṛdayaṃ karma /",
  "GK16andhvc3u:1361": "aviṣaye 'pīti /",
  "GK16andhvc3u:1362": "bālagurujanādiviṣaye 'pītyarthaḥ /",
  "GK16andhvc3u:1363": "tasminnavasara yuddhakāle /",
  "GK16andhvc3u:1364": "vitīryate paśyadbhiḥ dīyate /",
  "GK16andhvc3u:1365": "vṛttau-'yathaucityātyāga'iti /",
  "GK16andhvc3u:1366": "yathā yena prakārema varṇane /",
  "GK16andhvc3u:1367": "aucityātyāgaḥ anaucityābhāvaḥ /",
  "GK16andhvc3u:1368": "'darsitāma'ti /",
  "GK16andhvc3u:1369": "vibhāvabhāvetyādigranthajātena pradarśitamityarthaḥ /",
  "GK16andhvc3u:1370": "'agre' upari /",
  "GK16andhvc3u:1371": "nanvevaṃ darśayiṣyata iti vaktavyaṃ na tu darśitamitītyata āha locane-- darśitamevāgre /",
  "GK16andhvc3u:1372": "śaktatiraskṛtatvaṃ cānvayavyatirekābhyāmavasīyate /",
  "GK16andhvc3u:1373": "tathā hi śaktirahatena kavinā evaṃvide viṣaye śṛṅgāra upanibadhyamānaḥ sphuṭameva doṣatvena pratabhāsate /",
  "GK16andhvc3u:1374": "nanvasmin pakṣe 'yo yaḥ śastraṃ bibharti' ityādau kimacārutvam? apratīyamānamevāropayāmaḥ /",
  "GK16andhvc3u:1375": "tasmādguṇavyatiriktatve guṇarūpatve ca saṅghaṭanāyā anyaḥ kaścinniyamaheturvaktavya ityucyate /",
  "GK16andhvc3u:1376": "_________________________________________________________",
  "GK16andhvc3u:1377": ". . . . tanniyame hetur aucityaṃ vaktṛ-vācyayoḥ // DhvK_3.6b //",
  "GK16andhvc3u:1378": "__________",
  "GK16andhvc3u:1379": "tanniyame heturaucityaṃ vaktṛvācyayoḥ // 6 //",
  "GK16andhvc3u:1380": "tatra vaktā kaviḥ kavinibaddho vā,",
  "GK16andhvc3u:1381": "kavinibaddhaścāpirasabhāvarahito rasabhāvasamanvito vā,",
  "GK16andhvc3u:1382": "raso 'pi kathānāyakāśrayastadvipakṣāśrayo vā,",
  "GK16andhvc3u:1383": "kathānāyakaśca dhīrodāttādibhedabhinnaḥ pūrvastadanantaro veti vikalpāḥ /",
  "GK16andhvc3u:1384": "vācyaṃ cadhvanyātmarasāṅgaṃ locanam tathātrāpīti bhāvaḥ /",
  "GK16andhvc3u:1385": "darśitameveti /",
  "GK16andhvc3u:1386": "kārikākāreṇeti bhūtapratyayaḥ /",
  "GK16andhvc3u:1387": "vakṣyate hi--'anaucityāddate nānyadrasabhaṅgasya kāraṇam' ityādi /",
  "GK16andhvc3u:1388": "apratīyamānameveti /",
  "GK16andhvc3u:1389": "pūrvāparaparāmarśavivekaśālibhirapītyarthaḥ /",
  "GK16andhvc3u:1390": "guṇavyatiriktatva iti /",
  "GK16andhvc3u:1391": "vyatirekapakṣe hi saṅghaṭanāyā niyamahetureva nāsti aikyapakṣe 'pi na raso niyamaheturityanyo vaktavyaḥ /",
  "GK16andhvc3u:1392": "tanniyama iti kārikāvaśeṣaḥ /",
  "GK16andhvc3u:1393": "kathāṃ nayati svakartavyāṅgabhāvamiti kathānāyako yo nirvahaṇe phalabhāgī /",
  "GK16andhvc3u:1394": "dhīrodāttādīti /",
  "GK16andhvc3u:1395": "dharmayuddhavīrapradhāno dhīrodāttaḥ vīraraudrapradhāno dhīroddhataḥ /",
  "GK16andhvc3u:1396": "vīraśṛṅgārapradhāno dhīralalitaḥ /",
  "GK16andhvc3u:1397": "dānadharmavīraśāntapradhāno dhīrapraśānta iti catvāro nāyakāḥ krameṇa sātvatyārabhaṭīkaiśikībhāratīlakṣaṇavṛttipradhānāḥ /",
  "GK16andhvc3u:1398": "pūrvaḥ kathānāyakastadanantara upanāyakaḥ /",
  "GK16andhvc3u:1399": "vikalpā iti /",
  "GK16andhvc3u:1400": "vaktṛbhedā ityarthaḥ /",
  "GK16andhvc3u:1401": "vācyamiti /",
  "GK16andhvc3u:1402": "bālapriyā kārikākāreṇeti /",
  "GK16andhvc3u:1403": "kārikāvacanasya niṣpannatvāt bhūtanirdeśa upapanna iti bhāvaḥ /",
  "GK16andhvc3u:1404": "vakṣyate hīti /",
  "GK16andhvc3u:1405": "vṛttikāreṇa ceti śeṣaḥ /",
  "GK16andhvc3u:1406": "vṛttau nanvityādi /",
  "GK16andhvc3u:1407": "'asmin pakṣe' iti /",
  "GK16andhvc3u:1408": "saṅghaṭanārūpā eva guṇā iti pakṣa ityarthaḥṛ /",
  "GK16andhvc3u:1409": "'kimacārutva'miti codyam /",
  "GK16andhvc3u:1410": "tatrottaram--'apratīyamānam' ityādi /",
  "GK16andhvc3u:1411": "acārutvamityanuṣaṅgaḥ /",
  "GK16andhvc3u:1412": "kairapratīyamānamityatrāha locane--pūrvetyādi /",
  "GK16andhvc3u:1413": "vivṛṇoti---vyatarekapakṣe hītyādi /",
  "GK16andhvc3u:1414": "nāstīti /",
  "GK16andhvc3u:1415": "guṇānāṃ viṣayaniyama evoktaḥ saṅghaṭanāyāṃ niyamahetuḥ ko 'pi nokta ityarthaḥ /",
  "GK16andhvc3u:1416": "na raso niyamaheturiti /",
  "GK16andhvc3u:1417": "lakṣyeṣu vyabhicārāditi bhāvaḥ /",
  "GK16andhvc3u:1418": "vṛttau---'ityucyata' iti /",
  "GK16andhvc3u:1419": "ityato hetorniyamahetuḥ pradarśata ityarthaḥ /",
  "GK16andhvc3u:1420": "kārikāvaśeṣa iti /",
  "GK16andhvc3u:1421": "na tu vṛttikṛtā pūritamiti bhāvaḥ /",
  "GK16andhvc3u:1422": "kathānāyakapadaṃ vyācaṣṭe--kathāmityādi /",
  "GK16andhvc3u:1423": "svakartavyeti /",
  "GK16andhvc3u:1424": "svasādhyetyarthaḥ /",
  "GK16andhvc3u:1425": "svapadaṃ phalabhāgiparam /",
  "GK16andhvc3u:1426": "dharmeti /",
  "GK16andhvc3u:1427": "dharmavīrayuddhavīrapradhāna ityarthaḥ /",
  "GK16andhvc3u:1428": "dhīroddhatādīnāṃ krameṇa raudraśṛṅgāraśāntaprādhānye 'pi teṣūtsāhasyāpyavaśyambhāvitvādāha--vīretyādi /",
  "GK16andhvc3u:1429": "sātvatītyādi /",
  "GK16andhvc3u:1430": "rasābhāsāṅgaṃ vā,",
  "GK16andhvc3u:1431": "abhineyārthamanabhineyārthaṃ vā,",
  "GK16andhvc3u:1432": "uttamaprakṛtyāśrayaṃ taditarāśrayaṃ veti bahuprakāram /",
  "GK16andhvc3u:1433": "tatra yadā kavirapagatarasabhāvo vaktā tadā racanāyāḥ locanam dhvanyātāmā dhvanisvabhāvo yo rasastasyāṅgaṃ vyañjakamityarthaḥ /",
  "GK16andhvc3u:1434": "abhineyo vāgaṅgasatvāhāryairābhimukhyaṃ sākṣātkāraprāyaṃ neyo 'rtho vyaṅgyarūpo dhvanisvabhāvo yasya tadabhineyārthaṃ vācyaṃ,",
  "GK16andhvc3u:1435": "sa eva hi kāvyārtha ityucyate /",
  "GK16andhvc3u:1436": "tasyaiva cābhinayena yogaḥ /",
  "GK16andhvc3u:1437": "yadāha muniḥ--'vāgaṅgasattvopetātkāvyārthān bhāvayanti' ityādi tatra tatra /",
  "GK16andhvc3u:1438": "rasābhinayanāntarīyakatayā tu tadvibhāvādirūpatayā vācyo 'rtho 'bhinīyata iti vācyamabhineyārthamityeṣaiva yuktarā vācoyuktiḥ /",
  "GK16andhvc3u:1439": "na tvatra vyapadeśivadbhāvo vyākhyeyaḥ, yathānyaiḥ /",
  "GK16andhvc3u:1440": "taditareti /",
  "GK16andhvc3u:1441": "madhyamapra tyāśrayamadhamaprakṛtyāśrayañcetyarthaḥ /",
  "GK16andhvc3u:1442": "evaṃ vaktṛbhedānvācyabhedāṃścābhidhāya tadgatamaucityaṃ niyāmakamāha--tatreti /",
  "GK16andhvc3u:1443": "racanāyā iti saṅghaṭanāyāḥ /",
  "GK16andhvc3u:1444": "rasabhāvahīno 'nāviṣṭhastāpasādirudāsīno 'pītivṛttāṅgatayā yadyapi pradhānarasānuyāyyeva,",
  "GK16andhvc3u:1445": "tathāpi tāvati bālapriyā sātvatyādivṛttīnāṃ lakṣaṇānyanyatra draṣṭavyāni /",
  "GK16andhvc3u:1446": "'vakalpā' iti padaṃ prakṛtānuguṇyena vyācaṣṭe--vaktṛbhedā iti /",
  "GK16andhvc3u:1447": "'vaktṛvācyayo'rityuktavaktravāntara bhedā ityarthaḥ /",
  "GK16andhvc3u:1448": "vācyamabhineyārthamityetadvyācaṣṭe--abhineya ityādi /",
  "GK16andhvc3u:1449": "vāgityādi /",
  "GK16andhvc3u:1450": "caturvidhairityarthaḥ /",
  "GK16andhvc3u:1451": "vyaṅgyarūpa ityasyaiva vivaraṇam---dhvanisvabhāva iti /",
  "GK16andhvc3u:1452": "dhvanyātmetyarthaḥ /",
  "GK16andhvc3u:1453": "uktamupapādayati---sa evetyādi /",
  "GK16andhvc3u:1454": "sa eva vyaṅgya eva /",
  "GK16andhvc3u:1455": "abhinayena yogaḥ abhinetavyatvam /",
  "GK16andhvc3u:1456": "vāgaṅgheti bhāvayantītyantaṃ bhāvā ityasya vyutpattikathanam /",
  "GK16andhvc3u:1457": "ityādi tatra tatrāheti sambandhaḥ /",
  "GK16andhvc3u:1458": "kāvyenārthya iti vyutpatyā kāvyārthaśabdo vyaṅgyarasādivācīti bhāvaḥ /",
  "GK16andhvc3u:1459": "nanvevaṃ vācyārthābhinayaḥ kiṃ nāstītyatrāha--rasābhinayetyādi /",
  "GK16andhvc3u:1460": "vyākhyānamupasaṃharati---itītyādi /",
  "GK16andhvc3u:1461": "itīti hetau /",
  "GK16andhvc3u:1462": "ityeṣā vācoyuktireva yuktataretyanvayaḥ /",
  "GK16andhvc3u:1463": "uktavyākhyaivātiśayena yuktetyarthaḥ /",
  "GK16andhvc3u:1464": "na tvityādi /",
  "GK16andhvc3u:1465": "yadi vācyasyaivābhineyatvaṃ,",
  "GK16andhvc3u:1466_0": "tadā vācyamabhineyārthamityatra abhineyaḥ artho yasyeti vigrahe yatpadārthasya vācyasya",
  "GK16andhvc3u:1466_1": "arthapadārthasya caikyāt 'rāhośiśara' ityādāviva vyapadeśivadbhāvena bhedavivakṣyā",
  "GK16andhvc3u:1466_2": "ṣaṣṭhīti vyākhyāta iti śeṣaḥ /",
  "GK16andhvc3u:1467": "kavinibaddho vaktā rasabhāvarahita ityasyārtha pradarśya tatrānupapattimāśaṅkya pariharati---rasabhāvahīna ityādi /",
  "GK16andhvc3u:1468": "rasabhāvahīna ityasya vivaraṇam--anāviṣṭa iti /",
  "GK16andhvc3u:1469": "rasādyāveśarahita ityarthaḥ /",
  "GK16andhvc3u:1470": "sa ka ityatrāha---tāpasādirityādi /",
  "GK16andhvc3u:1471": "apīti samuccaye /",
  "GK16andhvc3u:1472": "pradhānarasānuyāyyeveti /",
  "GK16andhvc3u:1473": "tathāca tasya tattaccittavṛttyāveśena kāmacāraḥ /",
  "GK16andhvc3u:1474": "yadāpi kavinibaddho vaktā rasabhāvarahitastadā sa eva ;",
  "GK16andhvc3u:1475": "yadā tu kaviḥ kavinibaddho vā vaktā rasabhāvasamanvito rasaśca pradhānāśritatvāddhvanyātmabhūtastadā niyamenaiva tatrāsamāsāmadhyasamāse eva saṅghaṭane /",
  "GK16andhvc3u:1476": "karuṇavipralambhaśṛṅgārayostvasamāsaiva saṅghaṭanā /",
  "GK16andhvc3u:1477": "kathamiti cet ;ucyate--",
  "GK16andhvc3u:1478": "raso yadā prādhānyena pritapādyastadā tatpratītau vyavadhāyakā virodhinaśca sarvātmanaiva parihāryāḥ /",
  "GK16andhvc3u:1479": "evaṃ ca dīrghasamāsāsaṅghaṭanāsamāsānāmanekaprakārasambhāvanayā kadācidrasaptatītiṃ vyavadadhātīti tasyāṃ nātyantamabhiniveśaḥ locanam rasādihīna ityuktam. sa eveti kāmacāraḥ /",
  "GK16andhvc3u:1480": "evaṃ śuddhavaktraucityaṃ vicārya vācaucityena saha tadevāha---yadā tviti /",
  "GK16andhvc3u:1481": "kaviryadyapi rasāviṣṭa eva vaktā yuktaḥ /",
  "GK16andhvc3u:1482": "anyathā 'sa eva vītarāgaścet' iti sthityā nīrasameva kāvyaṃ syāt /",
  "GK16andhvc3u:1483": "tathāpi yadā yamakādicitradarśanapradhāno 'sau bhavati, tadā 'rasādihīna' ityuktam /",
  "GK16andhvc3u:1484": "niyamena rasabhāvasanvito vaktā na tu kathañcidapi taṭasthaḥ /",
  "GK16andhvc3u:1485": "rasaśca dhvanyātmabhūta eva na tu rasavadalaṅkāraprāyaḥ /",
  "GK16andhvc3u:1486": "tadāsamāsāmadhyasamāse eva saghaṅṭane, anyathā tu dīrghasamāsāpītyevaṃ yojyam /",
  "GK16andhvc3u:1487": "tena niyamaśabdasya dvayoścaivakārayoḥ paunaruktyamanāśaṅkyam /",
  "GK16andhvc3u:1488": "kathamiti cediti /",
  "GK16andhvc3u:1489": "kiṃ dharmasūtrakāravacanametaditi bhāvaḥ /",
  "GK16andhvc3u:1490": "ucyata iti /",
  "GK16andhvc3u:1491": "nyāyopapattyetyarthaḥ /",
  "GK16andhvc3u:1492": "tatpratītāviti /",
  "GK16andhvc3u:1493": "tadāsvāde ye vyavadhāyakā asvādavighnarūpāvirodhinaśca tadviparītāsvādamayā ityarthaḥ /",
  "GK16andhvc3u:1494": "sambhāvanayeti /",
  "GK16andhvc3u:1495": "anekaprakāraḥ sambhāvyate saṅghaṭanā tu sambhāvanāyāṃ prayoktrīti bālapriyā bhāvyamiti bhāvaḥ /",
  "GK16andhvc3u:1496": "tāvatīti /",
  "GK16andhvc3u:1497": "svasminnityarthaḥ /",
  "GK16andhvc3u:1498": "ityuktamiti /",
  "GK16andhvc3u:1499": "rasabhāvarahita ityanena naisargikaṃ tadrāhityaṃ vivakṣitamityarthaḥ /",
  "GK16andhvc3u:1500": "śuddheti /",
  "GK16andhvc3u:1501": "śuddhamanyenāsammiśraṃ yadvaktraucityantadityarthaḥ /",
  "GK16andhvc3u:1502": "yadā tu kavirityādinā kadācidrasabhāvarahitatvaṃ kaverbhavatīti gamyate pūrvamuktañja,",
  "GK16andhvc3u:1503": "tasyānupapattimudbhāvya pariharati---kaviryadyapītyādi /",
  "GK16andhvc3u:1504": "sa eveti /",
  "GK16andhvc3u:1505": "śloko 'yaṃ pradarśayiṣyate /",
  "GK16andhvc3u:1506": "'tadā niyamenaiva samāse eva' ityatra niyameneti padamevakāradvayañca yathāyathaṃ yojayaṃstattadvyavacchedyamarthañca darśayanvivṛṇoti---niyamenetyādi /",
  "GK16andhvc3u:1507": "teneti /",
  "GK16andhvc3u:1508": "uktena yojanenetyarthaḥ /",
  "GK16andhvc3u:1509": "kindharmetyādi /",
  "GK16andhvc3u:1510": "dharmasūtrakāravacanaṃ hi yuktirahitamapyādaraṇīyamiti bhāvaḥ /",
  "GK16andhvc3u:1511": "āsvādanavidhnarūpā iti /",
  "GK16andhvc3u:1512": "āsvādanavighnāḥ saṃśayādayo 'bhinavabhāratyādau darśitāḥ /",
  "GK16andhvc3u:1513": "tadviparīteti /",
  "GK16andhvc3u:1514": "pradhānarasaviparītetyarthaḥ /",
  "GK16andhvc3u:1515": "sambhāvanayetyatra ṇijantāṇṇajityāha--aneketyādi /",
  "GK16andhvc3u:1516": "sambhāvyata iti /",
  "GK16andhvc3u:1517": "pratipattṛbhiriti śeṣaḥ /",
  "GK16andhvc3u:1518": "prayoktrīti /",
  "GK16andhvc3u:1519": "prayojakakartrītyarthaḥ /",
  "GK16andhvc3u:1520": "vṛttau---'viśeṣata' ityādi /",
  "GK16andhvc3u:1521": "tasyāmityāderanuṣaṅgaḥ /",
  "GK16andhvc3u:1522": "abhineyārthe kāvye tasthāmatyantamabhiniveśo viśeṣato na śobhate /",
  "GK16andhvc3u:1523": "viśeṣato 'bhineyārthe kāvye, tato 'nyatra ca viśeṣataḥ karuṇavipralambhaśṛṅgārayoḥ /",
  "GK16andhvc3u:1524": "tayorhi sukumārataratvātsvalpāyāmapyasvacchatāyāṃ śabdārthayoḥ /",
  "GK16andhvc3u:1525": "pratītirmantharībhavati /",
  "GK16andhvc3u:1526_0": "rasāntare punaḥ pratipādye raudrādau madhyamasamāsā saṅghaṭanā kadāciddhīroddhatanāyakasambandhavyāpārāśrayeṇa",
  "GK16andhvc3u:1526_1": "dīrghasamāsāpi vā tadākṣepāvinābhāvirasocitavācyāpekṣayā na viguṇā bhavatīti sāpi",
  "GK16andhvc3u:1526_2": "nātyantaṃ parihāryā /",
  "GK16andhvc3u:1527": "sarvāsu ca saṅghaṭanāsu prasādākhyo guṇo vyāpī /",
  "GK16andhvc3u:1528": "locanam dvau ṇicau /",
  "GK16andhvc3u:1529": "viśeṣato 'bhineyārtheti /",
  "GK16andhvc3u:1530": "atruṭitena vyaṅgyena tāvatsamāsārthābhinayo na śakyaḥ kartum /",
  "GK16andhvc3u:1531": "kākvādayo 'ntaraprasādagānādayaśca /",
  "GK16andhvc3u:1532": "tatra duṣprayojā bahutarasandehaprasarā ca tatra pratipattirna nāṭye 'nurūpā syāt /",
  "GK16andhvc3u:1533": "pratyakṣarūpatvāttasyā iti bhāvaḥ /",
  "GK16andhvc3u:1534": "anyatra ceti /",
  "GK16andhvc3u:1535": "anabhineyārthe 'pi /",
  "GK16andhvc3u:1536": "mantharībhavatīti /",
  "GK16andhvc3u:1537": "āsvādo vighnitatvātpratihanyata ityarthaḥ /",
  "GK16andhvc3u:1538_0": "tasyā dīrghasamāsasaṅghaṭanāyāḥ ya ākṣepastena vinā yo na bhavati vyaṅgyābhivyañjakastādṛśo",
  "GK16andhvc3u:1538_1": "rasocito rasavyañjakatayopādīyamāno vācyastasya yāsāvapekṣā dīrghasamāsasaṅghaṭanāṃ",
  "GK16andhvc3u:1538_2": "prati sā avaiguṇye hetuḥ /",
  "GK16andhvc3u:1539": "nāyakasyākṣepo vyāpāra iti yadvyākhyātaṃ tanna śliṣyatīvetyalam /",
  "GK16andhvc3u:1540": "vyāpīti /",
  "GK16andhvc3u:1541": "yā kācitsaṅghaṭanā sā tathā kartavyā, yathā vācye jhaṭiti bhavati pratītiriti yāvat /",
  "GK16andhvc3u:1542": "uktamiti /",
  "GK16andhvc3u:1543": "'samarpakatvaṃ kāvyasya yattu' ityādinā /",
  "GK16andhvc3u:1544": "na vyanaktīti /",
  "GK16andhvc3u:1545": "bālapriyā śobhata ityanvayaḥ /",
  "GK16andhvc3u:1546": "kuta etaditi jajñāsāṃ parihartuṃ bhāvamāha---atruṭitenetyādi /",
  "GK16andhvc3u:1547": "tatreti prativākyaṃ yojyaṃ, dīrghasamāsāyāṃ saṅghaṭanāyāṃ satyāmiti tadarthaḥ /",
  "GK16andhvc3u:1548": "atruṭitena vyaṅgyena kartuṃ na śakyaḥ,",
  "GK16andhvc3u:1549": "kintu vyaṅgyārthatroṭanaṃ kṛtvaiva kartavyo bhavediti bhāvaḥ /",
  "GK16andhvc3u:1550": "doṣāntarāṇyapyāha---kākvadaya ityādi /",
  "GK16andhvc3u:1551": "antareti /",
  "GK16andhvc3u:1552": "antare madhye prasādārthā ye gānādayaste /",
  "GK16andhvc3u:1553": "duṣprayojāḥ duḥkhena prayojyāḥ /",
  "GK16andhvc3u:1554": "tatra bahutarasandehaprasarā pratipattiśca syāt. sā nāṭye na anurūpā ca iti yojanā /",
  "GK16andhvc3u:1555": "atra hetumāha---pratyakṣeti /",
  "GK16andhvc3u:1556": "saṃśayādividhnarahitasākṣātkārarūpatvādityarthaḥ /",
  "GK16andhvc3u:1557": "tasyā iti /",
  "GK16andhvc3u:1558": "nāṭyapratīterityarthaḥ /",
  "GK16andhvc3u:1559": "nāṭyannāma rasacarvaṇātmakapratītirūpamityabhinavabhāratyāmuktam /",
  "GK16andhvc3u:1560": "vṛttau 'tatrānyatra ce'ti /",
  "GK16andhvc3u:1561": "tasyāmityāderanuṣaṅgo 'trāpi bodhyaḥ /",
  "GK16andhvc3u:1562": "locane bhāvārthamāha---āsvāda ityādi /",
  "GK16andhvc3u:1563": "vṛttau 'rasāntara' ityādi /",
  "GK16andhvc3u:1564": "raudrādaurasāntare punaḥ pratipādye madhyamasamāsāsaṅghaṭanā viguṇā na bhavata kadāciddīrghasamāsāpi vā saṅghaṭanā viguṇā na bhavatīti sambandhaḥ /",
  "GK16andhvc3u:1565": "dīrghasamāsāyā avaiguṇye hetustadākṣepetyādiḥ /",
  "GK16andhvc3u:1566": "etaṃ grandhaṃ vyācaṣṭe--tasyā ityādi /",
  "GK16andhvc3u:1567": "saṅghaṭanāyā iti karmaṇi ṣaṣṭhī /",
  "GK16andhvc3u:1568": "ākṣepaḥ svavācakaśabdasamudāye ākarṣaḥ yojanamiti yāvat /",
  "GK16andhvc3u:1569": "tenāvinābhāvīti vācyasya viśeṣaṇamityāha---tenetyādi /",
  "GK16andhvc3u:1570": "sa hi sarvarasasādhāraṇaḥ sarvasaṅghaṭanāsādhāraṇaścetyuktam /",
  "GK16andhvc3u:1571": "prasādātikramaṃ hyasamāsāpi saṅghaṭanā karuṇavipralambhaśṛṅgārau na vyanakti /",
  "GK16andhvc3u:1572": "tadaparityāge ca madhyamasamāsāpi na na prakāśayati /",
  "GK16andhvc3u:1573": "tasmātsarvatra prasādo 'nusartavyaḥ /",
  "GK16andhvc3u:1574": "ata eva ca 'yo yaḥ śastraṃ bibharti' ityādau yadyojasaḥ sthitiraneṣyate tatprasādākhya eva guṇo na mādhuryam /",
  "GK16andhvc3u:1575": "na cācārutvam ; abhipretarasaprakāśanāt /",
  "GK16andhvc3u:1576": "tasmādguṇāvyatiriktatve guṇavyatiriktatve vā saṅghaṭanāyā yathoktādaucityādviṣayaniyamo 'stīti tasyā api rasavyañjakatvam /",
  "GK16andhvc3u:1577": "tasyāśca rasābhivyaktinimittabhūtāyā yo 'yamanantarokto niyamahetuḥ sa eva guṇānāṃ niyato viṣaya iti guṇāśrayeṇa vyavasthānamapyaviruddham /",
  "GK16andhvc3u:1578": "locanam vyañjakasya svavācyasyaivāpratyāyanāditi bhāvaḥ /",
  "GK16andhvc3u:1579": "taditi /",
  "GK16andhvc3u:1580": "prasādasyāparatyāge abhīṣṭatvādatrārthe svakaṇṭhenānvayavyatirekāvuktau /",
  "GK16andhvc3u:1581": "na mādhuryamiti /",
  "GK16andhvc3u:1582": "ojomādhuryayorhyanyonyābhāvarūpatvaṃ prāṅnirūpitamiti tayoḥ saṅkaro 'tyantaṃ śrutibāhya iti bhāvaḥ /",
  "GK16andhvc3u:1583": "abhipreteti /",
  "GK16andhvc3u:1584": "prasādenaiva sa rasaḥ prakāśitaḥ na na prakāśita ityarthaḥ /",
  "GK16andhvc3u:1585": "tasmāditi /",
  "GK16andhvc3u:1586": "yadi guṇāḥ saṅghaṭanaikarūpāstathāpi guṇāniyama eva saṅghaṭanāyā niyamaḥ /",
  "GK16andhvc3u:1587": "guṇādhīnasaṅghaṭanāpakṣe 'pyevam /",
  "GK16andhvc3u:1588": "saṅghaṭanāśrayaguṇapakṣe 'pi saṅghaṭanāyā niyāmakatvena yadvaktṛvācyaucityaṃ bālapriyā yo vācyo vyaṅgyābhivyañjako na bhavatīti sambandhaḥ /",
  "GK16andhvc3u:1589": "svasvavācakaśabdānāṃ dīrghasamāsasaṅghaṭanāṅkitatve satyeva vācyārthā vyañjakā bhavantīti bhāvaḥ /",
  "GK16andhvc3u:1590": "apekṣayetyasya viguṇā na bhavatītyanenānvaya ityāha--setyādi /",
  "GK16andhvc3u:1591": "tadākṣepetyatra vyākhyānāntaraṃ pradarśya nirākaroti-nāyakasyetyādi /",
  "GK16andhvc3u:1592": "na śliṣyatīti /",
  "GK16andhvc3u:1593": "anvayānuguṇuyā bhāvāditi bhāvaḥ /",
  "GK16andhvc3u:1594": "prasādākhyo guṇo vyāpītyuktaṃ vivaṇoti - yetyādi /",
  "GK16andhvc3u:1595": "yā kācitsaṅghaṭanā seti /",
  "GK16andhvc3u:1596": "dīrghasamādirūpā saṅghaṭanetyarthaḥ /",
  "GK16andhvc3u:1597": "abhīṣṭatvāditi /",
  "GK16andhvc3u:1598": "prasādānusaraṇasyābhipretatvādityarthaḥ /",
  "GK16andhvc3u:1599": "uktāvityanenāsya sambandhaḥ /",
  "GK16andhvc3u:1600": "atrārthaiti /",
  "GK16andhvc3u:1601": "sarvatra prasādasyānusartavyatva ityarthaḥ /",
  "GK16andhvc3u:1602": "svakaṇṭhenetyādi /",
  "GK16andhvc3u:1603": "tadaparityāge na na prakāśayatītyanenānvayaḥ, prasādātikrama ityādinā vyatirekaścokta ityarthaḥ /",
  "GK16andhvc3u:1604": "bhāvamāha---ojo mādhuryayorityādi /",
  "GK16andhvc3u:1605": "anyonyeti /",
  "GK16andhvc3u:1606": "mādhuryābhāvarūpatvamojasastadabhāvarūpatvaṃ mādhuryasya cetyarthaḥ /",
  "GK16andhvc3u:1607": "saṅkara iti /",
  "GK16andhvc3u:1608": "śṛṅgārādāvojaso raudrādau mādhuryasya ca samāveśa ityarthaḥ /",
  "GK16andhvc3u:1609": "śrutibāhya iti /",
  "GK16andhvc3u:1610": "aśruta ityarthaḥ /",
  "GK16andhvc3u:1611": "tasmādityādyaviruddhamityantagranthasya tātparyamāha--yadi guṇā ityādinā // 5-6 //",
  "GK16andhvc3u:1612": "_________________________________________________________",
  "GK16andhvc3u:1613": "viṣayāśrayam apy anyad aucityaṃ tāṃ niyacchati /",
  "GK16andhvc3u:1614": "kāvya-prabhedāśrayataḥ sthitā bhedavatī hi sā // DhvK_3.7 //",
  "GK16andhvc3u:1615": "__________",
  "GK16andhvc3u:1616": "viṣayāśrayamapyanyadaucityaṃ tāṃ niyacchati /",
  "GK16andhvc3u:1617": "kāvyaprabhedāśrayataḥ sthitā bhedavatī hi sā // 7 //",
  "GK16andhvc3u:1618": "vaktṛvācyagataucitye satyapi viṣayāśrayamanyadaucityaṃ saṅghaṭanāṃ niyacchati /",
  "GK16andhvc3u:1619": "yataḥ kāvyasya prabhedā muktakaṃ saṃskṛtaprākṛtāpabhraṃśanibaddham /",
  "GK16andhvc3u:1620": "sandānitakaviśeṣakakalāpakakulakāni /",
  "GK16andhvc3u:1621": "paryāyabandhaḥ parikathā khaṇḍakathā sakalakathe sargabandho 'bhineyārthamākhyāyikākathe ityevamādayaḥ /",
  "GK16andhvc3u:1622": "tadāśrayeṇāpi locanam hetutvenoktaṃ tadguṇānāmapi niyamaheturiti pakṣatraye 'pi na kaścidvaplava iti tātparyam // 5//",
  "GK16andhvc3u:1623": ",6 //",
  "GK16andhvc3u:1624": "niyāmakāntaramapyastītyāha---viṣayāśrayamiti /",
  "GK16andhvc3u:1625": "viṣayaśabdena saṅghātaviśeṣa uktaḥ /",
  "GK16andhvc3u:1626": "yathā hi senādyātmakasaṅghātaniveśī purūṣaḥ kātaro 'pi tadaucityādanuguṇatayaivāste tathā kāvyavākyamapi saṅghātaviseṣātmakasandānitakādimadhyaniviṣṭaṃ tadaucityena vartate /",
  "GK16andhvc3u:1627": "muktakaṃ tu viṣayaśabdena yaduktaṃ tatsaṅghātābhāvena svātantryamātraṃ pradarśayituṃ svapratiṣṭhitamākāśamiti yathā /",
  "GK16andhvc3u:1628": "apiśabdenedamāha---satyapi vaktṛvācyaucitye viṣayaucityaṃ kevalaṃ tāratamyabhedamātravyāptam,",
  "GK16andhvc3u:1629": "na tu viṣayaucityena vaktṛvācyaucityaṃ nivāryata iti /",
  "GK16andhvc3u:1630": "muktamiti /",
  "GK16andhvc3u:1631": "muktamanyenānāliṅgitaṃ tasya sañjñāyāṃ kan /",
  "GK16andhvc3u:1632": "tena svatantratayā parisamāptanirākāṅkṣārthamapi prabandhamadhyavarti na muktakamityucyate /",
  "GK16andhvc3u:1633": "muktakasyaiva bālapriyā sadṛṣṭāntaṃ vivṛṇoti---yathetyādi /",
  "GK16andhvc3u:1634": "seneti /",
  "GK16andhvc3u:1635": "senādyātmako yassaṅghātaḥ samudāyaḥ tatra niveśī niviṣṭaḥ /",
  "GK16andhvc3u:1636": "kātaro 'pīti /",
  "GK16andhvc3u:1637": "stataḥ adhīro 'pītyarthaḥ /",
  "GK16andhvc3u:1638": "kātarādirapīti ca pāṭhaḥ /",
  "GK16andhvc3u:1639": "tadanuguṇatayeti /",
  "GK16andhvc3u:1640": "senādyanuguṇatayetyarthaḥ /",
  "GK16andhvc3u:1641": "akātaratveneti yāvat /",
  "GK16andhvc3u:1642": "kāvyavākyamiti /",
  "GK16andhvc3u:1643": "kāvyarūpaṃ vākyamityarthaḥ /",
  "GK16andhvc3u:1644": "nanvevaṃ muktakasyaikapadyātmakasya saṅghātarūpatvābhāvāt vṛttau tasya kāvyaprabhedatvena kathanaṃ kimarthamityata āha---muktakantvityādi /",
  "GK16andhvc3u:1645": "tat tadvacanam /",
  "GK16andhvc3u:1646": "saṅghātābhāvena saṅghātarūpatvābhāvena /",
  "GK16andhvc3u:1647": "svātantryeti /",
  "GK16andhvc3u:1648": "muktakasyāpi rasasyanditvātsaṅghaṭanāniyamane svātantryamastītyetāvanmātraṃ pradarśayituṃ muktakamapi kāvyaprabhedatvenoktamityarthaḥ /",
  "GK16andhvc3u:1649": "atra dṛṣṭāntamāha--svetyādi /",
  "GK16andhvc3u:1650_0": "pṛthivyādīnāñcaturṇāmākāśe pratiṣṭhitatvamityuktāvākāśasya kutra pratiṣṭheti praśne",
  "GK16andhvc3u:1650_1": "prativākyamidamākāśaṃ svasminnākāśe pratiṣṭhitamiti brahma brahmaṇīva ākāśamākāśa",
  "GK16andhvc3u:1650_2": "eva pratiṣṭhitannānyatretyarthaḥ /",
  "GK16andhvc3u:1651": "yathaitadvacanamākāśasya svātantryapradarśakamātraṃ tathetyarthaḥ /",
  "GK16andhvc3u:1652": "satyapīti /",
  "GK16andhvc3u:1653": "satyevetyarthaḥ /",
  "GK16andhvc3u:1654": "tāratamyeti /",
  "GK16andhvc3u:1655": "tāratamyabhedamātraprayojakamityarthaḥ /",
  "GK16andhvc3u:1656": "anyenānāliṅgitamiti /",
  "GK16andhvc3u:1657": "nirākāṅkṣapratipattaye svetarānapekṣītyarthaḥ /",
  "GK16andhvc3u:1658": "saṃjñāyāṃ kananiti /",
  "GK16andhvc3u:1659": "anena saṅghaṭanā viśeṣavatī bhavati /",
  "GK16andhvc3u:1660": "tatra muktameṣu rasabandhābhineveśinaḥ kavestadāśrayamaucityam /",
  "GK16andhvc3u:1661": "tacca darśitameva /",
  "GK16andhvc3u:1662": "anyatra kāmacāraḥ /",
  "GK16andhvc3u:1663": "locanam viśeṣaṇaṃ saṃskṛtetyādi /",
  "GK16andhvc3u:1664": "kramabhāvitvāttathaiva nirdeśaḥ /",
  "GK16andhvc3u:1665": "dvābhyāṃ kriyāsamāptau sandānitakam /",
  "GK16andhvc3u:1666": "tribhirviśeṣakam /",
  "GK16andhvc3u:1667": "caturbhiḥ kalāpakam /",
  "GK16andhvc3u:1668": "pañcaprabhṛtibhiḥ kulakam /",
  "GK16andhvc3u:1669": "iti kriyāsamāptikṛtā bhedā iti dvandvena nirdiṣṭāḥ avāntarakriyāsamāptāvapi vasantavarṇanādarekarṇanīyoddeśena pravṛttaḥ paryāyabandhaḥ /",
  "GK16andhvc3u:1670": "ekaṃ dharmādipuruṣārthamuddiśya prakāravaicitryeṇānantavṛttāntavarṇanaprakārā parikathā /",
  "GK16andhvc3u:1671": "ekadeśavarṇanā khaṇḍakathā /",
  "GK16andhvc3u:1672": "samastaphalāntetivṛttavarṇanā sakalakathā /",
  "GK16andhvc3u:1673": "dveyorapi prākṛtaprasiddhatvāddvandvena nirdeśaḥ /",
  "GK16andhvc3u:1674": "pūrveṣāṃ tu muktakādīnāṃ bhāṣāyāmaniyamaḥ /",
  "GK16andhvc3u:1675": "mahākāvyarūpaḥ puruṣārthaphalaḥ samastavastuvarṇanāprabandhaḥ sargabandhaḥ saṃskṛta eva /",
  "GK16andhvc3u:1676": "abhineyārthaṃ daśarūpakaṃ nāṭikātroṭakarāsakaprakaraṇikādyavāntaraprapañcasahitamanekabhāṣāvyāmiśrarūpam /",
  "GK16andhvc3u:1677": "ākhyāyikocchvāsādinā vaktrāparavaktrādinā ca yuktā /",
  "GK16andhvc3u:1678": "kathā tadvirahatā /",
  "GK16andhvc3u:1679": "ubhayorapi gadyabandhasvarūpatayā dvandvena nirdeśaḥ /",
  "GK16andhvc3u:1680": "ādigrahaṇāccampūḥ /",
  "GK16andhvc3u:1681": "yathāha daṇḍī - 'gadyapadyamayī campūḥ' iti /",
  "GK16andhvc3u:1682": "anyatreti /",
  "GK16andhvc3u:1683": "rasabandhānabhiniveśe /",
  "GK16andhvc3u:1684": "bālapriyā rūḍhirdarśitā /",
  "GK16andhvc3u:1685": "teneti /",
  "GK16andhvc3u:1686": "rūḍherapi satvenetyarthaḥ /",
  "GK16andhvc3u:1687": "na muktakamityucyata iti /",
  "GK16andhvc3u:1688": "prabandhānantargata eva rūḍhisvīkārāditi bhāvaḥ /",
  "GK16andhvc3u:1689": "saṃskṛtaprākṛtāpabhraṃśanibaddhamityekavacanāntatvena nirdeśādāha--muktakasyaivetyādi /",
  "GK16andhvc3u:1690": "viśeṣaṇamiti /",
  "GK16andhvc3u:1691": "ekavacanāntatvenoktereti śeṣaḥ /",
  "GK16andhvc3u:1692": "sandānitaketyādinā tu vipariṇāmena tatpadaṃ yojyamiti bhāvaḥ /",
  "GK16andhvc3u:1693": "etena pūrveṣāntu muktakādīnāṃ bhāṣāyāmaniyama iti bakṣyamāṇasya nāsaṅgatiḥ /",
  "GK16andhvc3u:1694": "hemacandreṇāpyevamuktaṃ “etāni sarvabhāṣābhirbhavantī“ti /",
  "GK16andhvc3u:1695": "saṃskṛtādīnāṃ lakṣaṇāni kāvyādarśādāvuktāni /",
  "GK16andhvc3u:1696": "kramabhāvitvāditi /",
  "GK16andhvc3u:1697": "saṃskṛtātprākṛtasya tasmādapabhraṃśasya cotpannatvāditi bhāvaḥ /",
  "GK16andhvc3u:1698": "tathaiva saṃskṛtetyādikrameṇaiva /",
  "GK16andhvc3u:1699": "tribhirityādau krayāsamāptikṛtabhedatvena samaprādhānyādityarthaḥ /",
  "GK16andhvc3u:1700": "dvandvena sandānitaketyādinā /",
  "GK16andhvc3u:1701": "pravṛttaḥ nibaddhaḥ /",
  "GK16andhvc3u:1702": "ekaṃ gharmādīti /",
  "GK16andhvc3u:1703": "dharmādiṣu puruṣārtheṣvekamityarthaḥ /",
  "GK16andhvc3u:1704": "kadeśeti /",
  "GK16andhvc3u:1705": "prasiddhetivṛttaikadeśetyarthaḥ /",
  "GK16andhvc3u:1706": "mahākāvyarūpa iti /",
  "GK16andhvc3u:1707": "mahākāvyādīnāṃ lakṣaṇāni kāvyādarśādāvuktāni /",
  "GK16andhvc3u:1708": "dvandveneti /",
  "GK16andhvc3u:1709": "'ākhyayike'tyādidvandvena /",
  "GK16andhvc3u:1710": "kathamapi kṛtvetyādivyājenāśravaṇamabhinītyetyarthaḥ /",
  "GK16andhvc3u:1711": "śūnye sakhīśūnye /",
  "GK16andhvc3u:1712": "śaloko 'yaṃ kāvyālaṅkārasaṅgrahavyākhyāyāṃ vivṛtaḥ /",
  "GK16andhvc3u:1713": "'madhyamasamāsādīrghasamāse muktakeṣu prabandheṣviva rasabandhābhiniveśinaḥ kavayo dṛśyante /",
  "GK16andhvc3u:1714": "yathā hyamarukasya kavermuktakāḥ śṛṅgārarasasyandinaḥ prabandhāyamānāḥ prasiddhā eva /",
  "GK16andhvc3u:1715": "sandānitakādiṣu tu vikaṭanibandhanaucityānmadhyamasamāsādīrghasamāse eva racane /",
  "GK16andhvc3u:1716": "prabandhāśrayeṣu yathoktaprabandhaucityamevānusartavyam /",
  "GK16andhvc3u:1717": "paryāyabandhe punarasamāsāmadhyamasamāse eva saṅghaṭane /",
  "GK16andhvc3u:1718": "kadācidarthaucityāśrayeṇa dīrghasamāsāyāmapi saṅghaṭanāyāṃ paruṣā grāmyā ca vṛttiḥ parihartavyā /",
  "GK16andhvc3u:1719": "parikathāyāṃ kāmacāraḥ, tatretivṛttamātropanyāsena nātyantaṃrasabandhābhiniveśāt /",
  "GK16andhvc3u:1720": "khaṇḍakathāsakalakathayostu prakṛtaprasiddhayoḥ kulakādinibandhanabhūyastvāddīrghasamāsāyāmapi na virodhaḥ /",
  "GK16andhvc3u:1721": "vṛttyaucityaṃ tu yathārasamanusartavyam /",
  "GK16andhvc3u:1722": "sargabandhetu locanam nanu muktake vibhāvādisaṅghaṭanā kathaṃ yena tadāyatto rasaḥ syādityāśaṅkyāha---muktakeṣviti /",
  "GK16andhvc3u:1723": "amarukasyeti /",
  "GK16andhvc3u:1724": "kathamapi kṛtapratyāpattau priye skhalitottare virahakṛśayā kṛtvā vyājaprakalpitamaśrutam /",
  "GK16andhvc3u:1725": "ahanasakhīśrotraprāptiṃ viśaṅkya samambhramaṃ vivalitadṛśā śūnye gehe samucchvasitaṃ tataḥ //",
  "GK16andhvc3u:1726": "ityatra hi śloke sphuṭaiva vibhāvādasampatpratītiḥ /",
  "GK16andhvc3u:1727": "vikaṭeti /",
  "GK16andhvc3u:1728": "asamāsāyāṃ hi saṅghaṭanāyāṃ manthararūpā pratītiḥ sākāṅkṣā satī cireṇa kriyāpadaṃ dūravartyanudhāvantī vācyapratītāveva viśrāntā satī na rasatatvacarvaṇāyogyā syāditi bhāvaḥ /",
  "GK16andhvc3u:1729": "prabandhāśrayeṣviti /",
  "GK16andhvc3u:1730": "bālapriyā eve'tyuktamupapādayati---asamāsāyāmityādi /",
  "GK16andhvc3u:1731": "saṅghaṭanāyāmiti /",
  "GK16andhvc3u:1732": "satyāmiti śeṣaḥ /",
  "GK16andhvc3u:1733": "manthararūpeti /",
  "GK16andhvc3u:1734": "mandībhavantītyarthaḥ /",
  "GK16andhvc3u:1735": "sākāṅkṣeti /",
  "GK16andhvc3u:1736": "kriyādyākāṅkṣāsahitetyarthaḥ /",
  "GK16andhvc3u:1737": "vācyapratītāveva viśrānteti /",
  "GK16andhvc3u:1738": "vācyārthaṃpratīteścireṇaiva jāyamānatvāditi bhāvaḥ /",
  "GK16andhvc3u:1739": "na myāditi /",
  "GK16andhvc3u:1740": "tathāca vācyapratītimāntharyādiparihārāya madhyamasamāsā dīrghasamāsā vā saṅghaṭanā kāryeti bhāvaḥ /",
  "GK16andhvc3u:1741": "prabandhāśrayeṣvatyatra sandānitakādiṣvityasyaivānuṣaṅgo na tu muktakeṣvityasyāpi pūrvoktalakṣaṇasya muktakasya rasatātparye yathārasamaucityamanyathā tu kābhacāraḥ,",
  "GK16andhvc3u:1742": "dvayorapi mārgayoḥ sargabandhavidhāyināṃ darśanādrasatātparyaṃ sādhīyaḥ /",
  "GK16andhvc3u:1743": "abhineyārthe tu sarvathā rasabandhe 'bhiniveśaḥ kāryaḥ /",
  "GK16andhvc3u:1744": "ākhyāyikākathayostu gadyanibandhanabāhulyādgadye ca chandobandhabhinnaprasthānatvādiha niyame heturakṛtapūrvo 'pi manā vikrayate /",
  "GK16andhvc3u:1745": "_________________________________________________________",
  "GK16andhvc3u:1746": "etad yathoktam aucityam eva tasyā niyāmakam /",
  "GK16andhvc3u:1747": "sarvatra gadya-bandhe 'pi chando-niyama-varjite // DhvK_3.8 //",
  "GK16andhvc3u:1748": "__________",
  "GK16andhvc3u:1749": "etadyathoktamaucityameva tasyā niyāmakam /",
  "GK16andhvc3u:1750": "sarvatra gadyabandhe 'pi chandoniyamavarjite // 8 //",
  "GK16andhvc3u:1751": "yadetadaucatyaṃ vaktṛvācyagataṃ saṅghaṭanāyā niyāmakamuktametadeva gadye chandoniyamavarjite 'pi viṣayāpekṣaṃ niyamahetuḥ /",
  "GK16andhvc3u:1752": "tathā hyatrāpi yadā kaviḥ kavinibaddho vā vaktā rasabhāvarahitastadā kāmacāraḥ /",
  "GK16andhvc3u:1753": "rasabhāvasamanvite tu vaktari pūrvektamevānusartavyam /",
  "GK16andhvc3u:1754": "tatrāpi ca viṣayaucityameva /",
  "GK16andhvc3u:1755": "ākhyāyikāyāṃ locanam sandānitakādiṣu kulakānteṣu /",
  "GK16andhvc3u:1756": "yadivā prabandhe 'pi muktakasyāstu sadbhāvaḥ,",
  "GK16andhvc3u:1757": "pūrvāparanirapekṣeṇāpi hi yena rasacarvaṇā kriyate tadeva muktakam /",
  "GK16andhvc3u:1758": "yathā---'tvāmālikhya praṇayakupitāṃ' ityādiślekaḥ /",
  "GK16andhvc3u:1759": "kadāciditi raudrādiviṣaye /",
  "GK16andhvc3u:1760": "nātyantamiti /",
  "GK16andhvc3u:1761": "rasabandhe yo nātyantamabhiniveśastasmāditi saṅgatiḥ /",
  "GK16andhvc3u:1762": "vṛttayaucātyamiti /",
  "GK16andhvc3u:1763": "paruṣopanāgarikāgrāmyāṇāṃ vṛttīnāmaucityaṃ yathāprabandhaṃ yathārasaṃ ca /",
  "GK16andhvc3u:1764": "anyatheti /",
  "GK16andhvc3u:1765": "kathāmātratātparye vṛttiṣvapi kāmacāraḥ /",
  "GK16andhvc3u:1766": "dvayorapīti saptamī /",
  "GK16andhvc3u:1767": "kathātātparye sargabandho yathā bhaṭṭajayantakasya kādambarīkathāsāram /",
  "GK16andhvc3u:1768": "rasatātparyaṃ yatā raghuvaṃśādi /",
  "GK16andhvc3u:1769": "anye tu saṃskṛta prakṛtayordvayoriti vyācakṣate /",
  "GK16andhvc3u:1770": "tatra tu rasatātparyaṃ sādhīya iti yaduktaṃ tatkimapekṣayeti neyārthaṃ syāt // 7 //",
  "GK16andhvc3u:1771": "bālapriyā prabandheṣvasambhavādityāha---sandānitakādiṣvityādi /",
  "GK16andhvc3u:1772": "pakṣāntaramāha---yadi vetyādi /",
  "GK16andhvc3u:1773": "nanu tarhi kiṃ muktakalakṣaṇamityata āha--pūrvetyādi /",
  "GK16andhvc3u:1774": "nātyantamityādyekaṃ padam /",
  "GK16andhvc3u:1775": "rasabandhe 'bhiniveśo rasabandhābhiniveśaḥ atyantaṃ rasabandhābhiniveśo yastasyābhāvaḥ /",
  "GK16andhvc3u:1776": "nātyantaṃrasabandhābhiniveśastasmādityartha ityabhiprāyeṇa vyācaṣṭe---rasabandha ityādi /",
  "GK16andhvc3u:1777": "atyantaṃ rasabandhānabhiniveśāditi ca vṛttau pāṭhaḥ /",
  "GK16andhvc3u:1778": "dvayorapi mārgayoriti saptamyante /",
  "GK16andhvc3u:1779": "tātparyasyeti śeṣaḥ /",
  "GK16andhvc3u:1780": "kathātātparyasya rasatātparyasya cetyartha ityāha---dvayorityādi /",
  "GK16andhvc3u:1781": "dvayorapi mārgayorityasya vyākhyānāntaramāha---anya ityādi /",
  "GK16andhvc3u:1782": "taddūṣayati---tatretyādi // 7 //",
  "GK16andhvc3u:1783": "tu bhūmnā madhyamasamāsādīrghasamāse eva saṅghaṭane /",
  "GK16andhvc3u:1784": "gadyasya vikaṭabandhāśrayeṇa chāyāvattvāt /",
  "GK16andhvc3u:1785": "tatra ca tasya prakṛṣyamāṇatvāt /",
  "GK16andhvc3u:1786": "kathāyāṃ tu vikaṭabandhaprācurye 'pi gadyasya rasabandhoktamaucityamanusartavyam /",
  "GK16andhvc3u:1787": "_________________________________________________________",
  "GK16andhvc3u:1788": "rasa-bandhoktam aucityaṃ bhāti sarvatra saṃśritā /",
  "GK16andhvc3u:1789": "racanā viṣayāpekṣaṃ tat tu kiṃcid vibhedavat // DhvK_3.9 //",
  "GK16andhvc3u:1790": "__________",
  "GK16andhvc3u:1791": "rasabandhoktamaucityaṃ bhāti sarvatra saṃśritā /",
  "GK16andhvc3u:1792": "racanā viṣayāpekṣaṃ tattu kiñcidvibhedavat // 9 //",
  "GK16andhvc3u:1793": "athavā padyavadgadyabandhe 'pi rasabandhoktamaucityaṃ sarvatra saṃśritā racanā locanam viṣayāpekṣamiti /",
  "GK16andhvc3u:1794": "gadyabandhasya bhedā eva viṣayatvenānumantavyāḥ // 8 //",
  "GK16andhvc3u:1795": "sthitapakṣantu darśayati---rasabandhoktamiti /",
  "GK16andhvc3u:1796": "vṛttau ca vāśabdo 'syaiva pakṣasya sthitidyotakaḥ /",
  "GK16andhvc3u:1797": "yathā--- striyo narapatirvahnirviṣaṃ yuktyā niṣevitam /",
  "GK16andhvc3u:1798": "svārthāya yadi vā duḥkhasambhārāyaiva kevalam //",
  "GK16andhvc3u:1799": "iti /",
  "GK16andhvc3u:1800": "racanā saṅghaṭanā /",
  "GK16andhvc3u:1801_0": "tarhi viṣayaucityaṃ sarvathaiva tyaktaṃ netyāha---tadena rasaucityaṃ viṣayaṃ sahakāritayāpekṣya",
  "GK16andhvc3u:1801_1": "kiñjidvibhedo 'vantaravaicitryaṃ vidyate yasya sampādyatvena tādṛśaṃ bālapriyā viṣayatveneti /",
  "GK16andhvc3u:1802": "viṣayaśabdārthatvenetyarthaḥ // 8 //",
  "GK16andhvc3u:1803": "'rasabandhe'ti kārikāyāṃ racanā sarvatra rasabandhoktamaucityaṃ saṃśritā bhātītyanvayaḥ /",
  "GK16andhvc3u:1804": "vṛttau 'athave'ti na vikalpārthaka ityāha---vṛttau ca vāśabda iti /",
  "GK16andhvc3u:1805": "cakāro vākyālaṅkāre /",
  "GK16andhvc3u:1806": "vāśabda iti /",
  "GK16andhvc3u:1807": "athavetyatra vāśabda ityarthaḥ /",
  "GK16andhvc3u:1808": "asyeti /",
  "GK16andhvc3u:1809": "padyavadityādinā vakṣyamāṇasyetyarthaḥ /",
  "GK16andhvc3u:1810": "sthitidyotaka iti /",
  "GK16andhvc3u:1811": "niścitatvarūpasthitatvadyotaka ityarthaḥ /",
  "GK16andhvc3u:1812": "sammatatvadyotaka iti yāvat /",
  "GK16andhvc3u:1813": "athavetyādinā pakṣāntarakathane khalu śāstrakārāṇāṃ nirbharaḥ /",
  "GK16andhvc3u:1814": "uktārthe mahākaviprayogamupaṣṭambhakatayā darśayati - striya iti /",
  "GK16andhvc3u:1815": "yuktyā niṣevitaṃ stryādicatuṣṭayaṃ svārthasya svaprayojanāya bhavata /",
  "GK16andhvc3u:1816": "itthaṃ prasiddhyanurodhenoktvā svamatamāha---yadi vetyādi /",
  "GK16andhvc3u:1817": "yuktyānyathā vā niṣevitaṃ taccatuṣṭayaṃ kevalaṃ duḥkhasambhārāya duḥkhātiśayāyaiva bhavati /",
  "GK16andhvc3u:1818": "atra yadiveti duḥkhasambhārāyaiveti sathitapakṣadyotakam /",
  "GK16andhvc3u:1819": "“viṣapyamṛtaṃ kvacidbhavedabhṛtaṃ vā viṣamīśvarecchaye“ti raghuvaṃśaślokavyākhyāne “vāśabdo vākyārthasya sthitapakṣatāṃ dyotayatī“tyaruṇācalanāthāḥ /",
  "GK16andhvc3u:1820": "kārikāṃ vyacaṣṭe--racanetyādi /",
  "GK16andhvc3u:1821": "tarhīti /",
  "GK16andhvc3u:1822": "racanāyā rasabandhoktaucityāśrayaṇena sarvatra bhavanasvīkāre satītyarthaḥ /",
  "GK16andhvc3u:1823": "tyuktamiti /",
  "GK16andhvc3u:1824": "kintyaktamiti codyam /",
  "GK16andhvc3u:1825": "netyāheti /",
  "GK16andhvc3u:1826": "na tyaktamiti prativaktītyarthaḥ /",
  "GK16andhvc3u:1827": "tattvityasya vyākhyānam---tadeveti /",
  "GK16andhvc3u:1828": "tatpadārthamāha---rasaucityamiti /",
  "GK16andhvc3u:1829": "rasabandhoktaucityamityarthaḥ /",
  "GK16andhvc3u:1830": "viṣayāpekṣamityasya vivaraṇam---viṣayayamityādi /",
  "GK16andhvc3u:1831": "bhavati /",
  "GK16andhvc3u:1832": "tattu viṣayāpekṣaṃ kiñjidvaśeṣavadbhavati, na tu sarvākāram /",
  "GK16andhvc3u:1833": "tathā hi gadyavandhe 'pyatidīrghasamāsā racanā na vipralambhaśṛṅgārakaruṇayorākhyāyikāyāmapi śobhate /",
  "GK16andhvc3u:1834": "nāṭakādāvapyasamāsaiva na raudravīrādivarṇane /",
  "GK16andhvc3u:1835": "viṣayāpekṣaṃ tvaucityaṃ pramāṇato 'pakṛṣyate prakṛṣyate ca /",
  "GK16andhvc3u:1836": "tathā hyākhyāyikāyāṃ nātyantamasamāsā svaviṣaye 'pi nāṭakādau nātidīrghasamāsā ceti saṅghaṭanāyā diganusartavyā /",
  "GK16andhvc3u:1837": "idānīmalakṣyakramavyaṅgyo dhvaniḥ prabandhātmā rāmāyaṇamahābhāratādau locanam bhavati /",
  "GK16andhvc3u:1838": "etadvyācaṣṭe - tattviti /",
  "GK16andhvc3u:1839": "sarvākāramiti kriyāviśeṣaṇam /",
  "GK16andhvc3u:1840": "asamāsaiveti /",
  "GK16andhvc3u:1841": "sarvatraiveti śeṣaḥ /",
  "GK16andhvc3u:1842": "tathā hi vākyābhinayalakṣaṇe 'cūrṇapādaiḥ prasannaiḥ' ityādi munirabhyadhāt /",
  "GK16andhvc3u:1843": "atrāpavādamāha---na ceti /",
  "GK16andhvc3u:1844": "nāṭakādāviti /",
  "GK16andhvc3u:1845": "svaviṣaye 'pīti sambandhaḥ // 9 //",
  "GK16andhvc3u:1846": "evaṃ saṅghaṭanāyāṃ cālakṣyakramo dīpyata iti nirṇītam /",
  "GK16andhvc3u:1847": "prabandhe dīpyata iti tu nirvivādasiddho 'yamartha iti nātra vaktavyaṃ kiñcidasti /",
  "GK16andhvc3u:1848": "kevalaṃ kavisahṛdayān vyutpādayituṃ rasavyañjane yetikartavyatā prabandhasya sā nirūpyetyāśayenāha--idānīmiti /",
  "GK16andhvc3u:1849": "idānīṃ tatprakārajātaṃ pratipādyata iti sambandhaḥ /",
  "GK16andhvc3u:1850": "prathamaṃ dāvaditi prabandhasya vyañjakatve ye prakārāste krameṇauvopayoginaḥ /",
  "GK16andhvc3u:1851": "pūrvaṃ hi kathāparīkṣā /",
  "GK16andhvc3u:1852": "tatrādikāvāpaḥ phalaparyantatānayanam, bālapriyā kiñcidvibhedavadityasya vivaraṇam - kiñjidityādi /",
  "GK16andhvc3u:1853": "yasya sampādyatvena vidyata iti sambandhaḥ /",
  "GK16andhvc3u:1854": "sarvatraivāsamāsetyatra munivacanaṃ pramāṇayati---tathāhītyadi /",
  "GK16andhvc3u:1855": "vṛttau 'na ce'tyatra asamāsaivetyasyānuṣaṅgaḥ /",
  "GK16andhvc3u:1856": "'pramāṇata' iti /",
  "GK16andhvc3u:1857": "rasabandhoktaucityarūpātpramāṇādityarthaḥ /",
  "GK16andhvc3u:1858": "'ākhyāyikāyā'mityādi /",
  "GK16andhvc3u:1859": "'svaviṣaye 'pī'ti /",
  "GK16andhvc3u:1860": "atyantāsamāsāyā viṣaye śṛṅgārādāvapītyarthaḥ /",
  "GK16andhvc3u:1861": "'ne'ti /",
  "GK16andhvc3u:1862": "śobhata ityasyānuṣaṅgaḥ /",
  "GK16andhvc3u:1863": "na cārurityarthaḥ /",
  "GK16andhvc3u:1864": "'nāṭakādā'viti /",
  "GK16andhvc3u:1865": "svaviṣaye 'pītyasyānuṣaṅgaḥ /",
  "GK16andhvc3u:1866": "atidīrghasamāsāsaṅghaṭanā na śobhata ityarthaḥ /",
  "GK16andhvc3u:1867": "“itīkāvyārthe“tyādiślekaḥ kvacidgranthe na dṛśyate, ata eva na vyākhyātaḥ // 9 //",
  "GK16andhvc3u:1868": "locane 'vatārayati---evamityādi /",
  "GK16andhvc3u:1869": "yetikartavyateti /",
  "GK16andhvc3u:1870": "yaḥ prakāra ityarthaḥ /",
  "GK16andhvc3u:1871": "nirūpyā nirūpaṇārhā /",
  "GK16andhvc3u:1872": "'idānī'mityasyānvayaṃ 'tatpratipādyata' ityatra tatpadārthañja darśayati---idānīmityādi /",
  "GK16andhvc3u:1873": "prathamantāvaditīti pratīkadhāraṇam /",
  "GK16andhvc3u:1874": "vibhāvetyādinirdeśakramasya bījandarśayati---prabandhasyetyādi /",
  "GK16andhvc3u:1875": "phalaparyantatānayanamiti /",
  "GK16andhvc3u:1876": "kathāyā iti prakāśamānaḥ prasiddha eva /",
  "GK16andhvc3u:1877": "tasya tu yathā prakāśanaṃ tatpratipādyate---",
  "GK16andhvc3u:1878": "_________________________________________________________",
  "GK16andhvc3u:1879": "vibhāva-bhāvānubhāva-sañcāry-aucitya-cāruṇaḥ /",
  "GK16andhvc3u:1880": "vidhiḥ kathā-śarīrasya vṛttasyotprekṣitasya vā // DhvK_3.10 //",
  "GK16andhvc3u:1881": "itivṛtta-vaśāyātāṃ tyaktvānanuguṇāṃ sthitim /",
  "GK16andhvc3u:1882": "utprekṣyāpy antarābhīṣṭa-rasocita-kathonnayaḥ // DhvK_3.11 //",
  "GK16andhvc3u:1883": "sandhi-sandhy-aṅga-ghaṭanaṃ rasābhivyakty-apekṣayā /",
  "GK16andhvc3u:1884": "na tu kevalayā śāstra-sthiti-sampādanecchayā // DhvK_3.12 //",
  "GK16andhvc3u:1885": "uddīpana-praśamane yathāvasaram antarā /",
  "GK16andhvc3u:1886": "rasasyārabdha-viśrānter anusandhānam aṅginaḥ // DhvK_3.13 //",
  "GK16andhvc3u:1887": "alaṅkṛtīnāṃ śaktāv apy ānurūpyeṇa yojanam /",
  "GK16andhvc3u:1888": "prabandhasya rasādīnāṃ vyañjakatve nibandhanam // DhvK_3.14 //",
  "GK16andhvc3u:1889": "__________",
  "GK16andhvc3u:1890": "vibhāvabhāvānubhāvasañjāryaucityacāruṇaḥ /",
  "GK16andhvc3u:1891": "vidhiḥ kathāśarīrasya vṛttasyotprekṣitasya vā // 10 //",
  "GK16andhvc3u:1892": "itivṛttavaśāyātāṃ tyaktvānanuguṇāṃ sthitim /",
  "GK16andhvc3u:1893": "utprekṣyāpyantarābhīṣṭarasocitakathonnayaḥ // 11 //",
  "GK16andhvc3u:1894": "sandhisandhyaṅgaghaṭanaṃ rasābhivyaktyapekṣayā /",
  "GK16andhvc3u:1895": "na tu kevalayā śāstrasthitisampādanecchayā // 12 //",
  "GK16andhvc3u:1896": "uddīpanapraśamane yathāvasaramantarā /",
  "GK16andhvc3u:1897": "rasasyārabdhaviśrānteranusandhānamaṅginaḥ // 13 //",
  "GK16andhvc3u:1898": "alaṅkṛtīnāṃ śaktāvapyānurūpyeṇa yojanam /",
  "GK16andhvc3u:1899": "prabandhasya rasādīnāṃ vyañjakatve nibandhanam // 14 //",
  "GK16andhvc3u:1900": "prabandho 'pi rasādīnāṃ vyañjaka ityuktaṃ tasya vyañjakatve nibandhanam /",
  "GK16andhvc3u:1901_0": "prathamaṃ tāvadvibhāvabhāvānubhāvasañcāryocityacāruṇaḥ kathāśarīrasya vidhiryathāyathaṃ",
  "GK16andhvc3u:1901_1": "pratipipādayiṣitarasabhāvādyapekṣayā ya ucato vibhāvo bhāvo 'nu bhāvaḥ sañjārī vā",
  "GK16andhvc3u:1901_2": "tadaucityacāruṇaḥ kathāśarīrasya vidhirvyañjakatve nibandhanamekam /",
  "GK16andhvc3u:1902": "locanam rasaṃ prati jāgaraṇam, taducitavibhāvādivarṇane 'laṅkāraucityamiti /",
  "GK16andhvc3u:1903": "tatkrameṇa pañjakaṃ vyācaṣṭe---vibhāvetyādinā /",
  "GK16andhvc3u:1904": "tadaucityeti /",
  "GK16andhvc3u:1905": "śṛṅgāravarṇanecchunā tādṛśī kathā saṃśrayaṇīyā yasyāmṛtumālyādervibhāvasya līlāderanubhāvasya bālapriyā śeṣaḥ /",
  "GK16andhvc3u:1906": "tatpañjakamiti /",
  "GK16andhvc3u:1907": "ādyañcatuṣṭayaṃ ślokacatuṣṭayena kramānnardiṣṭaṃ, pañcamantvardhaślokeneti bodhyam /",
  "GK16andhvc3u:1908": "vibhāvādyaucityacāruṇaḥ kathāśarorasya vidhirityetadrasaviśeṣamupādāya vivṛṇoti--śṛṅgāravarṇane cumbanetyādi /",
  "GK16andhvc3u:1909": "vṛttau 'prakṛti'rityādi /",
  "GK16andhvc3u:1910": "prakṛtiḥ svabhāvaḥ /",
  "GK16andhvc3u:1911": "'divye'tyādi /",
  "GK16andhvc3u:1912": "divyā mānuṣī divyamānuṣī pātālīyetyādirbahuvidhetyarthaḥ /",
  "GK16andhvc3u:1913": "tatra divyā prakṛtiramartyaikarūpatvaṃ yathā śrīmaheśvarādeḥ /",
  "GK16andhvc3u:1914": "mānuṣī martyaikarūpatvaṃ yathā mādhavādeḥ /",
  "GK16andhvc3u:1915": "divyamānuṣī pāṇḍavāderiti bodhyam /",
  "GK16andhvc3u:1916": "'tām' iti /",
  "GK16andhvc3u:1917": "prakṛtimityarthaḥ /",
  "GK16andhvc3u:1918": "'asaṅkīrṇaḥ' sthāyyantarāsaṅkīrṇaḥ /",
  "GK16andhvc3u:1919": "'aucityabhāgiti ca pāṭhaḥ /",
  "GK16andhvc3u:1920": "kvacidgranthe bhavatītyanantaraṃ nānyatheti ca pāṭhaḥ /",
  "GK16andhvc3u:1921": "'anyathe'tyādi /",
  "GK16andhvc3u:1922": "anyathā uktaprakārātikramaṇena /",
  "GK16andhvc3u:1923": "divyasya utsāhādayaḥ kevalamānuṣāśrayema kevalamānuṣasyotsāhādayaḥ kevaladivyāśrayeṇa vā upanibadhyamānā ityanvayaḥ /",
  "GK16andhvc3u:1924": "'tathāce'ti /",
  "GK16andhvc3u:1925": "tathāhītyarthaḥ /",
  "GK16andhvc3u:1926": "locane---tadviṣayeti /",
  "GK16andhvc3u:1927": "vyāpāraviṣayaketyarthaḥ /",
  "GK16andhvc3u:1928": "etaditi /",
  "GK16andhvc3u:1929": "vyāpārapadamityarthaḥ /",
  "GK16andhvc3u:1930": "kuta ityata āha--sthāyītyādi /",
  "GK16andhvc3u:1931": "vṛttau 'bhāntī'ti 'bhavantī'ti ca pāṭhaḥ /",
  "GK16andhvc3u:1932": "ata eva ca bharate prakhyātavastuviṣayatvaṃ prakhyātodāttanāyakatvaṃ ca nāṭakasyāvaśyakartavyatayopanyastam /",
  "GK16andhvc3u:1933": "tena hi nāyakaucityānaucityaviṣaye kavirna vyāmuhyati /",
  "GK16andhvc3u:1934": "yastūtpādyavastu nāṭakādi kuryāttasyāprasiddhānucitanāyakasvabhāvavarṇane mahān pramādaḥ /",
  "GK16andhvc3u:1935": "locanam etaduktaṃ bhavati---yatra vineyānāṃ pratītikhaṇḍanā na jāyate tādṛgvarṇanīyam /",
  "GK16andhvc3u:1936": "tatra kevalamānuṣasya ekapade saptārṇavalaṅghanamasambhāvyamānatayānṛtamiti hṛdaye sphuradupadeśyasya caturvargopāyasyāpyalīkatāṃ buddhau niveśayati /",
  "GK16andhvc3u:1937": "rāmadestu tathāvidhamapi caritaṃ pūrvaprasiddhiparamparopacitasampratyayopārūḍhamasatyatayā na cakāsti /",
  "GK16andhvc3u:1938": "ata eva tasyāpi yadā prabhāvāntaramutprekṣyate tadā tādṛśameva /",
  "GK16andhvc3u:1939": "na tvasambhāvanāpadaṃ varṇanīyamiti /",
  "GK16andhvc3u:1940": "tena hīti /",
  "GK16andhvc3u:1941": "prakhyātodāttanāyakavastutvena /",
  "GK16andhvc3u:1942": "vyāmuhyatīti kiṃ varṇayeyamiti /",
  "GK16andhvc3u:1943": "yastviti kavaḥ /",
  "GK16andhvc3u:1944": "mahān pramāda iti /",
  "GK16andhvc3u:1945": "tenotpādyavastu nāṭakādi na bālapriyā śaṅkate---'nanvi'tyādi /",
  "GK16andhvc3u:1946": "'nāgaloke'ti /",
  "GK16andhvc3u:1947": "nākaloketi ca pāṭhaḥ /",
  "GK16andhvc3u:1948": "'tadi'ti /",
  "GK16andhvc3u:1949": "tasmādityarthaḥ /",
  "GK16andhvc3u:1950": "kṣamābhujāmityasya varṇane ityanena sambandhaḥ /",
  "GK16andhvc3u:1951": "kimiti praśne niṣedhe vā /",
  "GK16andhvc3u:1952": "pariharata---'naitadi'tyādi /",
  "GK16andhvc3u:1953": "naitadasti etaccodyaṃ na bhavati /",
  "GK16andhvc3u:1954": "kuta ityatrāha---'ne'tyādi /",
  "GK16andhvc3u:1955": "rājñāṃ prabhāvātiśayavarṇanaṃ yaddvayaṃ tadanucitaṃ na brūma iti sambandhaḥ /",
  "GK16andhvc3u:1956": "vyatiriktantvityādigranthasya sārārthamāha locane---etaduktamityādi /",
  "GK16andhvc3u:1957": "yatreti /",
  "GK16andhvc3u:1958": "varṇyamāne yasmiṃścarita ityarthaḥ /",
  "GK16andhvc3u:1959": "pratītikhaṇḍanā pratīterapratiṣṭhā /",
  "GK16andhvc3u:1960": "kevalamānuṣasyeti /",
  "GK16andhvc3u:1961": "varṇyamānamiti śeṣaḥ /",
  "GK16andhvc3u:1962": "saptārṇavalaṅghanaṃ kartṛ niveśayatīti sambandhaḥ /",
  "GK16andhvc3u:1963": "anutamitīti /",
  "GK16andhvc3u:1964": "alīkatāmiti /",
  "GK16andhvc3u:1965": "asatyatāmityarthaḥ /",
  "GK16andhvc3u:1966": "viśeṣamāha---rāmādestviti /",
  "GK16andhvc3u:1967": "tathāvidhamiti /",
  "GK16andhvc3u:1968": "arṇavalaghaṅnādirūpamityarthaḥ /",
  "GK16andhvc3u:1969": "pūrvaprasiddhīti /",
  "GK16andhvc3u:1970": "pūrvā purātanī yā prasiddhiparamparā tayā upacito yaḥ sampratyayo viśvāsaḥ tamupārūḍhamiti hetugarbham /",
  "GK16andhvc3u:1971": "tasyāpi rāmāderapi /",
  "GK16andhvc3u:1972": "utprekṣyate kalpanāpūrvakaṃ varṇyate /",
  "GK16andhvc3u:1973": "tādṛśameva asatyatayā sphuredeva /",
  "GK16andhvc3u:1974": "paramatātparyamāha---na tvityādi /",
  "GK16andhvc3u:1975": "asambhāvanāpadamiti /",
  "GK16andhvc3u:1976": "asambhāvyatvabuddhiviṣayabhūtamityarthaḥ /",
  "GK16andhvc3u:1977": "vyāmohākāramāha--kimityādi /",
  "GK16andhvc3u:1978_0": "muninā nāṭakāderutpādyavastutvasyānirūpitatvādutpādyavastunāṭakādīti yathāśrutārthasyāsaṅgatyā",
  "GK16andhvc3u:1978_1": "yo nāṭakādi utpādyavastu sat kuryāttasya mahān pramādassyāditi yojanāmmanasi kṛtya",
  "GK16andhvc3u:1978_2": "tātparyaṃ vivṛṇoti---tenetyādi /",
  "GK16andhvc3u:1979": "tena kavermahataḥ pramādasya prasaṅgena hetunā /",
  "GK16andhvc3u:1980": "muninā nāṭakādi nanu yadyutsāhādibhāvavarṇane kathañciddivyamānuṣyādyaucityaparīkṣā kriyate tatkriyatām,",
  "GK16andhvc3u:1981": "ratyādau tu kiṃ tayā prayojanam?",
  "GK16andhvc3u:1982": "ratirhi bhāratavarṣecitenaiva vyavahārema divyānāmapi varṇanīyeti sthitiḥ /",
  "GK16andhvc3u:1983": "naivam ; tatraucityātikrameṇa surāṃ doṣaḥ /",
  "GK16andhvc3u:1984": "tathā hyadhamaprakṛtyaucityenottamaprakṛteḥ śṛṅgāropanibandhane kā bhavennopahāsyātā /",
  "GK16andhvc3u:1985": "trividhaṃ prakṛtyaucatyaṃ bhārate varṣe 'pyasti śṛṅgāraviṣayam /",
  "GK16andhvc3u:1986": "yattu divyamaucityaṃ tattatrānupakārakameveti cet---na vayaṃ divyamaucityaṃ śṛṅgāraniṣayamanyatkiñcidbrūmaḥ /",
  "GK16andhvc3u:1987": "kiṃ tarhi?",
  "GK16andhvc3u:1988": "bhāratavarṣaviṣaye yathottamanāyakeṣu rājādiṣu śṛṅgāropanibandhastathā divyāśrayo 'pi śobhate /",
  "GK16andhvc3u:1989": "na ca rājādiṣu prasiddhiṣu prasiddhagrāmyaśṛṅgāropanibandhanaṃ prasiddhaṃ nāṭakādau,",
  "GK16andhvc3u:1990": "tathaiva deveṣu tatparihartavyam /",
  "GK16andhvc3u:1991": "nāṭakāderamineyārthatvādabhinayasya ca sambhogaśṛṅgāraviṣayasyāsabhyatvāttatra parihāra iti cet- na;",
  "GK16andhvc3u:1992": "yadyabhinayasyaivaṃviṣayasyāsabhyatā tatkāvyasyaivaṃviṣayasya sā kena nivāryate?",
  "GK16andhvc3u:1993": "tasmādabhineyārthe 'nabhineyārthe vā kāvye yaduttamaprakṛte rājāderuttamaprakṛtibhirnāyikābhiḥ saha grāmyasambhogavarṇanaṃ tatpitroḥ sambhogavarṇanamiva sutarāmasabhyam /",
  "GK16andhvc3u:1994": "tathaivottamadevatādiviṣayam /",
  "GK16andhvc3u:1995": "locanam nirūpitaṃ munineti na kartavyamiti tātparyam /",
  "GK16andhvc3u:1996": "ādiśabdaḥ prakāre, himādeḥ prasiddhadevacaritasya saṅgrahār'thaḥ /",
  "GK16andhvc3u:1997": "bālapriyā utpādyavastu sat na nirūpitamiti sambandhaḥ /",
  "GK16andhvc3u:1998": "itīti hetau /",
  "GK16andhvc3u:1999": "na kartavyamiti /",
  "GK16andhvc3u:2000": "kavinā nāṭakādi utpādyavastu sanna nibaddhavyamityarthaḥ /",
  "GK16andhvc3u:2001": "'nāṭakādī'tyatrādiśabdaṃ vivṛṇoti---prakāra ityādi /",
  "GK16andhvc3u:2002": "prakāre sādṛśye, tacca prakhyātavastutvena bodhyam /",
  "GK16andhvc3u:2003": "'ḍimāde'rityādipadena vyāyogo grāhyaḥ /",
  "GK16andhvc3u:2004": "“prakhyātavastuviṣayaḥ prakhyātodāttanāyakaśce“tyādi ḍimalakṣaṇam /",
  "GK16andhvc3u:2005": "vyāyogastu vidhijñaiḥ karyaḥ prakhyātanāyakaśarīra ityādivyāyogalakṣaṇañja nāṭyaśāstrādāvuktam /",
  "GK16andhvc3u:2006": "nāṭakādītyatra nāṭakamādiḥ yasyeti vyutpattyā nāṭakādipadenātadguṇasaṃvijñānabahuvrīhiṇā prakāraṇaṃ vivakṣitamato na yathāśrutārthānupapattiriti kaścidāha,",
  "GK16andhvc3u:2007": "tanmatamāha---anyastvityādi /",
  "GK16andhvc3u:2008": "na ca sambhogaśṛṅgārasya suratalakṣaṇa evaikaḥ prakāraḥ,",
  "GK16andhvc3u:2009": "yāvadanye 'pi prabhedāḥ parasparapremadarśanādayaḥ sambhavanti,",
  "GK16andhvc3u:2010": "te kasmāduttamaprakṛtiviṣaye na varṇyante ?",
  "GK16andhvc3u:2011": "tasmādutsāhavadratāvapi prakṛtyaucityamanusartavyam /",
  "GK16andhvc3u:2012": "tathaiva vismayādiṣu /",
  "GK16andhvc3u:2013": "yattvevaṃvidhe viṣaye mahākavīnāpyasamīkṣyakāritā lakṣye dṛśyate sa doṣa eva /",
  "GK16andhvc3u:2014": "sa tu śaktitiraskṛtatvātteṣāṃ na lakṣyata ityuktameva /",
  "GK16andhvc3u:2015": "anubhāvaucityaṃ tu bharatādau prasiddhameva /",
  "GK16andhvc3u:2016": "locanam anyastu--'upalakṣaṇamukto bahuvrīhiriti prakaraṇamatroktam' ityāha /",
  "GK16andhvc3u:2017": "'nāṭikādi' iti vā pāṭhaḥ /",
  "GK16andhvc3u:2018": "tatrā digrahaṇaṃ prakārasūcakam,",
  "GK16andhvc3u:2019": "tena muninirūpite nāṭikālakṣaṇe 'prakaraṇanāṭakayogādutpādyaṃ vastu nāyako nṛpatiḥ' ityatra yathāsaṃkhyena prakhyātodāttanṛpatināyaktvaṃ boddhavyamiti bhāvaḥ /",
  "GK16andhvc3u:2020": "kathaṃ tarhi sambhogaśṛṅgāraḥ kavinā nibadhyatāmityāśaṅkyāha---na ceti /",
  "GK16andhvc3u:2021": "tathaiveti /",
  "GK16andhvc3u:2022": "munināpa sthāne sthāne prakṛtyaucityameva vibhāvānubhāvādiṣu bahutaraṃ pramāṇīkṛtaṃ 'sthairyeṇottamamadhyamādhamānāṃ nīcānāṃ sambhrameṇa' ityādi vadatā /",
  "GK16andhvc3u:2023": "bālapriyā ukto bahuvrīhirupalakṣaṇamiti /",
  "GK16andhvc3u:2024": "nāṭakādīti bahuvrīhiranyopalakṣaka ityarthaḥ /",
  "GK16andhvc3u:2025": "itīti hetau /",
  "GK16andhvc3u:2026": "prakārāntareṇāha--nāṭikādītyādi /",
  "GK16andhvc3u:2027": "prakārasūcakaṃ sādṛśyabodhakam /",
  "GK16andhvc3u:2028": "sādṛśyamutpādyavastutvena bodhyam, prakaraṇādikamādipadena grāhmamiti bhāvaḥ /",
  "GK16andhvc3u:2029": "teneti nāṭikāderutpādyavastutvakathanenetyarthaḥ /",
  "GK16andhvc3u:2030": "vastuna evotpādyatvokasyeti yāvat /",
  "GK16andhvc3u:2031": "boddhavyamiti /",
  "GK16andhvc3u:2032": "nāyake utpādyatvasyānvayo neti bhāvaḥ /",
  "GK16andhvc3u:2033": "vṛttau 'nanvi'tyādi /",
  "GK16andhvc3u:2034": "'divye'ti /",
  "GK16andhvc3u:2035": "divyaṃ mānaṣyañja tadādi yadaucityaṃ tasya parīkṣā /",
  "GK16andhvc3u:2036": "yadi kriyata iti sambandhaḥ /",
  "GK16andhvc3u:2037": "'tat' tarhi /",
  "GK16andhvc3u:2038": "'tayā' divyamānuṣyādyaucityaparīkṣayā /",
  "GK16andhvc3u:2039": "'tatre'ti /",
  "GK16andhvc3u:2040": "ratyādāvityarthaḥ /",
  "GK16andhvc3u:2041": "punaśśaṅkate---'yattvi'tyādi /",
  "GK16andhvc3u:2042": "pariharati---'ne'tyādi /",
  "GK16andhvc3u:2043": "'divyāśrayo 'pīti /",
  "GK16andhvc3u:2044": "śṛṅgāropanibandha ityanuṣaṅgaḥ /",
  "GK16andhvc3u:2045": "'na ce'ti /",
  "GK16andhvc3u:2046": "nāṭakādau rājādiṣu na ca prasiddhamityanvayaḥ /",
  "GK16andhvc3u:2047": "'prasiddhe'ti /",
  "GK16andhvc3u:2048": "adhamapātragatatvena prasiddhetyarthaḥ /",
  "GK16andhvc3u:2049": "'tadi'ti /",
  "GK16andhvc3u:2050": "grāmyaśṛṅgāropanibandhanamityarthaḥ /",
  "GK16andhvc3u:2051": "śaṅkate---'nāṭakāderi'ti /",
  "GK16andhvc3u:2052": "'tatre'ti /",
  "GK16andhvc3u:2053": "nāṭakādāvatyarthaḥ /",
  "GK16andhvc3u:2054": "'evaṃ viṣayasyāsabhyate'ti /",
  "GK16andhvc3u:2055": "sambhogaśṛṅgāraviṣayasyāsabhyatetyarthaḥ /",
  "GK16andhvc3u:2056": "'se'ti /",
  "GK16andhvc3u:2057": "asabhyatetyarthaḥ /",
  "GK16andhvc3u:2058": "na ca sambhogaśṛṅgārasyetyādigranthamavatārayati locane---kathantarhītyādi /",
  "GK16andhvc3u:2059": "tathaiva vismayādiṣvityatra pramāṇamāha---munināpītyādi /",
  "GK16andhvc3u:2060": "sthaiyaṃṇeti /",
  "GK16andhvc3u:2061_0": "iyattūcyate--bharatādiviracitāṃ sthitiṃ cānuvartamānena mahākaviprabandhāṃśca paryālocayatā",
  "GK16andhvc3u:2061_1": "svapratibhāṃ cānusaratā kavināvahatacetasā bhūtvā vibhāvā dyaucityabhraṃśaparityāge",
  "GK16andhvc3u:2061_2": "paraḥ prayatno vidheyaḥ /",
  "GK16andhvc3u:2062_0": "aucityavataḥ kathāśarīrasya vṛttasyotprekṣitasya vā graho vyañjaka ityanenaitatpratipādayati---yaditihāsādiṣu",
  "GK16andhvc3u:2062_1": "kathāsu rasavatīṣu vividhāsu satīṣvapa yattatra vibhāvādyaucityavatkathāśarīraṃ tadeva grāhyaṃnetarat /",
  "GK16andhvc3u:2063": "vṛttādapi ca kathāśarīrādutprekṣite viśeṣataḥ prayatnavatā bhavitavyam /",
  "GK16andhvc3u:2064": "tatra hyanavadhānātskhalataḥ kaveravyutpattisambhāvanā mahatī bhavati /",
  "GK16andhvc3u:2065": "parikaraślokaścātra--- kathāśarīramutpādyavastu kāryaṃ tathātathā /",
  "GK16andhvc3u:2066": "yathā rasamayaṃ sarvameva tatpratabhāsate //",
  "GK16andhvc3u:2067": "locanam ityattviti /",
  "GK16andhvc3u:2068": "lakṣṇajñatvaṃ lakṣyapariśīlanamadṛṣṭaprasādoditasvapratibhāśālitvaṃ cānusartavyamiti saṃkṣepaḥ /",
  "GK16andhvc3u:2069": "rasavatīṣvityanādare saptamī /",
  "GK16andhvc3u:2070": "rasavattvaṃ cāvivecakajanābhimānābhiprāyeṇa mantavyam /",
  "GK16andhvc3u:2071": "vibhāvādyaucityena hi vinā kā rasavattā /",
  "GK16andhvc3u:2072": "kaveriti /",
  "GK16andhvc3u:2073": "bālapriyā “strīnīcaprakṛtiṣviṣa śoko vyasanasambhavaḥ /",
  "GK16andhvc3u:2074": "dhairyeṇottamamadhyānāṃ nīcānāṃ ruditena ca” //",
  "GK16andhvc3u:2075": "iti bhāvādhyāye pāṭhaḥ /",
  "GK16andhvc3u:2076": "atrābhineya ityasyānuṣaṅgaḥ /",
  "GK16andhvc3u:2077": "'bharatādiviracatāṃ sthitiñcānuvartamānene'tyāditṛtīyāntapadatrayalabdhamarthamāha---lakṣaṇajñatvamityādi /",
  "GK16andhvc3u:2078": "adṛṣṭeti /",
  "GK16andhvc3u:2079": "adṛṣṭaṃ sukṛtaṃ prasādo devatādiprasādaḥ tābhyāmuditā yā svapratibhā tacchālitvamityarthaḥ /",
  "GK16andhvc3u:2080": "anādare saptamīti /",
  "GK16andhvc3u:2081": "itihāsādiṣu vividhāsu rasavatīṣu kathāsu satīṣvapi tāḥ kathā anādṛtya tatra tāsāmmadhye yatkathāśarīramaucityavattadeva kavinā grāhyaṃ,",
  "GK16andhvc3u:2082": "netaradvibhāvādyaucityaśūnyaṃ kathāśarīraṃ rasavadapi na grāhyamiti vṛttyartha iti bhāvaḥ /",
  "GK16andhvc3u:2083": "nanu vibhāvādyaucityābhāve kathaṃ rasavatvamityata āha--rasavatvañceti /",
  "GK16andhvc3u:2084": "avivecaketyādi /",
  "GK16andhvc3u:2085": "kavivecakajanānāṃ yo 'bhimānaḥ rasavatvābhimānaḥ tadabhiprāyeṇa jñātavyamityarthaḥ /",
  "GK16andhvc3u:2086": "atra hetumāha---vibhāvādyaucityenetyādi /",
  "GK16andhvc3u:2087": "mahatī avyutpattisambhāvanā bhavatītyuktaṃ vivṛṇoti---na hītyādi /",
  "GK16andhvc3u:2088": "tatreti /",
  "GK16andhvc3u:2089": "svayamutprekṣite kathāśarīra ityarthaḥ /",
  "GK16andhvc3u:2090": "jātyuttaramiti /",
  "GK16andhvc3u:2091": "asamīcīnamuttaramityarthaḥ /",
  "GK16andhvc3u:2092": "tatra iti jātyuttaramapi na sambhavatīti sambandhaḥ /",
  "GK16andhvc3u:2093": "santītyādikaṃ vivṛṇoti--siddha ityādi /",
  "GK16andhvc3u:2094": "āsvādeti /",
  "GK16andhvc3u:2095": "āsvādamātraṃ tatra cābhyupāyaḥ samyagvibhāvādyaucityānusaraṇam /",
  "GK16andhvc3u:2096": "tacca darśitameva /",
  "GK16andhvc3u:2097": "kiñca---- santi siddharasaprakhyā ye ca rāmāyaṇādayaḥ /",
  "GK16andhvc3u:2098": "kathāśrayā na tairyojyā svecchā rasavirodhinī //",
  "GK16andhvc3u:2099": "teṣu hi kathāśrayeṣu tāvatsvecchaiva na yojya /",
  "GK16andhvc3u:2100": "yaduktam---'kathāmārge na cālpo 'pyatakramaḥ' /",
  "GK16andhvc3u:2101": "svecchāpi yadi yojyā tadrasavirodhinī na yojyā /",
  "GK16andhvc3u:2102": "idamaparaṃ prabandhasya rasābhivyañjakatve nibandhanam /",
  "GK16andhvc3u:2103": "itivṛttavaśāyātāṃ kathañcidrasānanuguṇāṃ sthitiṃ tyaktvā punarutprekṣyāpyantarābhīṣṭarasocitakathonnayo vidheyaḥ yatā kālidāsaprabandheṣu /",
  "GK16andhvc3u:2104": "yathā ca sarvasenaviracite locanam na hi tatretihāsavaśādeva mayā nibaddhamiti jātyuttaramapi sambhavati /",
  "GK16andhvc3u:2105": "tatra ceti /",
  "GK16andhvc3u:2106": "rasamayatvasampādane /",
  "GK16andhvc3u:2107": "siddheti /",
  "GK16andhvc3u:2108": "siddhaḥ āsvādamātraśeṣo na tu bhāvanīyo raso yeṣu /",
  "GK16andhvc3u:2109": "kathānāmāśrayā itihāsāḥ, tairitihāsārthaiḥ taissaha svecchā na yojyā /",
  "GK16andhvc3u:2110": "sahārtaścātra viṣayaviṣayibhāva iti vyācaṣṭe---teṣviti saptamyā /",
  "GK16andhvc3u:2111": "svecchā teṣu na yojyā, kathañcidvā yadi yojyate tattatprasiddharasaviruddhā na yojyā /",
  "GK16andhvc3u:2112": "yathā rāmasya dhīralalitatvayojanena nāṭikānāyakatvaṃ kaścitkuryāditi tvatyantāsamañjasam /",
  "GK16andhvc3u:2113": "yaduktamiti /",
  "GK16andhvc3u:2114": "rāmābhyudaye yaśovarmaṇā---'sthitamiti yathā śayyām' /",
  "GK16andhvc3u:2115": "kālidāseti /",
  "GK16andhvc3u:2116": "raghuvaṃśe 'jādīnāṃ rājñāṃ vivāhādavarṇanaṃ netihāseṣu nirūpitam /",
  "GK16andhvc3u:2117": "harivijaye kāntānunayanāṅgatvena pārijātaharaṇādinirūpitamitihāseṣvadṛṣṭacamapi /",
  "GK16andhvc3u:2118": "tathārjunacarite 'rjunasya pātālavijayādi bālapriyā sahṛdayāsvāda eva śeṣaḥ śiṣṭāṃśo yasya saḥ /",
  "GK16andhvc3u:2119": "mātrapadavyavacchedyamāha---na tvityādi /",
  "GK16andhvc3u:2120": "bhāvanīyaḥ varṇanayā sampādanīyaḥ /",
  "GK16andhvc3u:2121": "siddharasāḥ prakhyāḥ prakhyātāśca siddharasaprakhyā ye rāmāyaṇādayaḥ kathāśrayāssantīti sambandhaḥ /",
  "GK16andhvc3u:2122": "tatra kathāśrayapadaṃ vyācaṣṭe - kathānāmityādi /",
  "GK16andhvc3u:2123": "tairityetadvyācaṣṭe - itisāhāsārthairiti /",
  "GK16andhvc3u:2124": "na tairityādikaṃ vākyadvaye paryavasannamityāśayena teṣvityādi vyākhyātaṃ vṛttau,",
  "GK16andhvc3u:2125": "tatra tairityanena teṣvityarthaḥ /",
  "GK16andhvc3u:2126": "kathaṃ labdhaṃ ityatastadgranthamavatārayati---tairityādi /",
  "GK16andhvc3u:2127": "teṣviti saptamyeta /",
  "GK16andhvc3u:2128": "saptamīyaṃ vaiṣayikādhikaraṇa iti bhāvaḥ /",
  "GK16andhvc3u:2129": "sveccheti /",
  "GK16andhvc3u:2130": "svecchānirmitā arthā ityarthaḥ /",
  "GK16andhvc3u:2131": "teṣviti /",
  "GK16andhvc3u:2132": "siddharasaprakhyeṣu kathāśrayeṣvityarthaḥ /",
  "GK16andhvc3u:2133": "yathā rāmasyeti /",
  "GK16andhvc3u:2134": "rāmāyaṇaprasiddhastadīyo raso hi vīra iti bhāvaḥ /",
  "GK16andhvc3u:2135": "vṛttau---'na cālpo 'pyatikrama' iti /",
  "GK16andhvc3u:2136": "alpo 'pyatikramo na kāryaṃ ityarthaḥ /",
  "GK16andhvc3u:2137": "'iti vṛtte'tyādi /",
  "GK16andhvc3u:2138": "kathañcidrasānanuguṇāṃ kayāpi vidhayā harivijaye /",
  "GK16andhvc3u:2139": "yathā ca madīya evārjunacarite mahākāvye /",
  "GK16andhvc3u:2140": "kavinā kāvyamupanibandhatā sarvātmanā rasaparatantreṇa bhavitavyam /",
  "GK16andhvc3u:2141": "tatretivṛte yadi rasānanuguṇāṃ sthitiṃ paśyettademāṃ bhaṅktvāpi svatantratayā rasānuguṇaṃ kathāntaramutpādayet /",
  "GK16andhvc3u:2142": "na hi kaveritivṛttamātranirvahaṇena kiñcitprayojanam, itihāsādeva tatsiddheḥ /",
  "GK16andhvc3u:2143": "rasādivyañjakatve prabandhasya cedamanyanmukhyaṃ nibandhanaṃ,",
  "GK16andhvc3u:2144": "yatsandhīnāṃ mukhapratimukhagarbhāvamarśanirvahaṇākhyānāṃ tadaṅgānāṃ copakṣepādīnāṃ ghaṭanaṃ locanam varṇitamithāsāprasiddham /",
  "GK16andhvc3u:2145": "etadeva yuktamityāha---kavineti /",
  "GK16andhvc3u:2146": "sandhīnāmiti /",
  "GK16andhvc3u:2147": "iha prabhusammitebhyaḥ śrutismṛtiprabhṛtibhyaḥ kartavyamidamityājñāmātraparamārthebhyaḥ śāstrebhyo ye na vyutpannāḥ,",
  "GK16andhvc3u:2148": "na cāpyasyedaṃ vṛttamamuṣmātkarmaṇa ityevaṃ yuktiyuktakarmaphalasambandhaprakaṭanakāribhyo mitrrasammitebhya itihāsaśāstrebhyo labdhavyutpattayaḥ,",
  "GK16andhvc3u:2149": "atha cāvaśyaṃ vyutpādyāḥ prajārthasampādanayogyatākrāntā rājaputraprāyāsteṣāṃ hṛdayānupraveśamukhena caturvargopāyavyutpattirādheyā /",
  "GK16andhvc3u:2150": "hṛdayānupraveśaśca rasāsvādamaya eva /",
  "GK16andhvc3u:2151_0": "sa ca rasaścaturvargopāyavyutpattināntarīyakavibhāvādisaṃyogaprasādopanata ityevaṃ",
  "GK16andhvc3u:2151_1": "rasocitavibhāvādyupanibandhe rasāsvādavaivaśyameva svarasabhāvinyāṃ vyutpattau prayojakamiti",
  "GK16andhvc3u:2151_2": "prītireva vyutpatteḥ prayojikā /",
  "GK16andhvc3u:2152": "prītyātmā ca rasastadeva nāṭyaṃ nāṭyameva veda ityasmadupādhyāyaḥ /",
  "GK16andhvc3u:2153": "na caite prītivyutpattī bhinnarūpe eva, dvayorapyekaviṣayatvāt /",
  "GK16andhvc3u:2154": "vibhāvādyaucityameva bālapriyā rasānuguṇyarahitām /",
  "GK16andhvc3u:2155": "'utprekṣya' ālocya /",
  "GK16andhvc3u:2156": "'antarā' madhye /",
  "GK16andhvc3u:2157": "'abhīṣṭe'ti /",
  "GK16andhvc3u:2158": "abhīṣṭasya rasasya ucitāyāḥ kathāyā unnayaḥ ghaṭanam /",
  "GK16andhvc3u:2159": "uktamevārthaṃsphuṭaṃ vivṛṇoti--'kavine'tyādi /",
  "GK16andhvc3u:2160": "'prabandham' iti 'kāvyam' iti ca pāṭhaḥ /",
  "GK16andhvc3u:2161": "locane 'sandhīnām' ityādigranthārthaṃ vivṛṇoti--iha prabhusammitebhya ityādi /",
  "GK16andhvc3u:2162": "kartavyamidamiti upalakṣaṇametadidaṃ na kartavya mityasya /",
  "GK16andhvc3u:2163": "śāstrebhya iti hetau pañcamī /",
  "GK16andhvc3u:2164": "na cāpīti /",
  "GK16andhvc3u:2165": "labdhavyutpattaya ityanenāsya sambandhaḥ /",
  "GK16andhvc3u:2166": "asyeti nāyakaviśeṣasya nirdeśaḥ /",
  "GK16andhvc3u:2167": "idaṃ vṛttamiti /",
  "GK16andhvc3u:2168": "etatphalaṃ jātamityarthaḥ /",
  "GK16andhvc3u:2169": "śāstrīti /",
  "GK16andhvc3u:2170": "śāstramitihāsātmakāni śāstrāṇi itihāsaśāstrāṇi tebhyaḥ /",
  "GK16andhvc3u:2171": "atha cāvaśyaṃ vyutpādyā ityatra hetumāha---prajārtheti /",
  "GK16andhvc3u:2172": "prajānāmarthapampādane paripālane yā yogyatā rājakulaprasūtatvādirūpā tayā ākrāntā āśritā ityarthaḥ /",
  "GK16andhvc3u:2173": "caturiti /",
  "GK16andhvc3u:2174": "caturvargopāyavyutpattiḥ nāntarīyakamānuṣaṅgikaphalaṃ yasya tathāvidho yo vibhāvādisaṃyogaḥ tatprasādopanataḥ tenotpādita ityarthaṃ /",
  "GK16andhvc3u:2175": "ityevamiti /",
  "GK16andhvc3u:2176": "uktaprakāreṇetyarthaḥ /",
  "GK16andhvc3u:2177": "prītireveti /",
  "GK16andhvc3u:2178": "rasāsvādānanda evetyarthaḥ /",
  "GK16andhvc3u:2179": "bhinnirūpe iti /",
  "GK16andhvc3u:2180": "vibhinnaviṣayake ityarthaḥ /",
  "GK16andhvc3u:2181": "locanam satyataḥ prīternidānamityasakṛdavocāma /",
  "GK16andhvc3u:2182": "vibhāvādīnāṃ tadrasocatānāṃ yathāsvarūpavedanaṃ phalaparyantībhūtatayā vyutpattirityucyate /",
  "GK16andhvc3u:2183": "phalaṃ ca nāma yadadṛṣṭavaśāddavatā prasādādānyato vā jāyate /",
  "GK16andhvc3u:2184": "na ca tadupadeśyam, tata upāye vyutatpatyayogāt /",
  "GK16andhvc3u:2185": "tenopāyakrameṇa pravṛttasya siddhiḥ anupāyadvāreṇa pravṛttasya nāśa ityevaṃ nāyakapratināyakagatatvenārthānarthepāyavyutpattiḥ kāryā /",
  "GK16andhvc3u:2186": "upāyaśca kartrāśrīyamāṇaḥ pañcavasthā bhajate /",
  "GK16andhvc3u:2187": "tadyathāsvarūpaṃ,",
  "GK16andhvc3u:2188": "svarūpātkiñciducchūnatāṃ,",
  "GK16andhvc3u:2189": "kāryasampādanayogyatāṃ,",
  "GK16andhvc3u:2190": "pratabandhopanipātenāśaṅkyamānatāṃ,",
  "GK16andhvc3u:2191": "nivṛttapratipakṣatāyāṃ bādhakabādhanena sudṛḍhaphalaparyantatām /",
  "GK16andhvc3u:2192": "evamārtisahiṇṇūnāṃ vipralambhabhīrūṇāṃ prekṣāpūrvakāriṇāṃ tāvadevaṃ kāraṇopādānam /",
  "GK16andhvc3u:2193": "tā evaṃvidhāḥ pañcāvasthā ; kāraṇagatā muninoktaḥ--- saṃsādhye phalayoge tu vyāpāraḥ kāraṇasya yaḥ /",
  "GK16andhvc3u:2194": "bālapriyā phalaparyantībhūtatayeti /",
  "GK16andhvc3u:2195": "svarūpasaṃvedanamityanena sambandhaḥ /",
  "GK16andhvc3u:2196": "taditi /",
  "GK16andhvc3u:2197": "adṛṣṭādijanyaṃ phamityarthaḥ /",
  "GK16andhvc3u:2198": "tataḥ tathāvidhaphalopadeśena /",
  "GK16andhvc3u:2199": "upāye vyutpattyayogāditi /",
  "GK16andhvc3u:2200": "tattatphalopāyaviṣayakavyutpatyanudayādityarthaḥ /",
  "GK16andhvc3u:2201": "teneti /",
  "GK16andhvc3u:2202": "uktahetunetyarthaḥ /",
  "GK16andhvc3u:2203": "siddhiriti /",
  "GK16andhvc3u:2204": "phalasiddhirityarthaḥ /",
  "GK16andhvc3u:2205": "anupāyeti /",
  "GK16andhvc3u:2206": "anupāyaśabdenāheturaniṣṭahetuśca vivakṣitaḥ /",
  "GK16andhvc3u:2207": "nāśa iti /",
  "GK16andhvc3u:2208": "phalāsiddhiraniṣṭasiddhiścetyarthaḥ /",
  "GK16andhvc3u:2209": "nāyakapratināyakagatatveneti /",
  "GK16andhvc3u:2210": "arthānarthetyanena sambandhaḥ /",
  "GK16andhvc3u:2211": "yathāsaṅkhyaṃ nāyakapratināyakagatau yāvarthānarthau tadupāyasya vyutpattirityarthaḥ /",
  "GK16andhvc3u:2212": "kāryeti /",
  "GK16andhvc3u:2213": "kavinā sampādanīyetyarthaḥ /",
  "GK16andhvc3u:2214": "kartreti /",
  "GK16andhvc3u:2215": "nāyakādinetyarthaḥ /",
  "GK16andhvc3u:2216": "svarūpamityādidvitīyāntānāṃ pañcāvasthā ityanena pūrvasthena sambandhaḥ /",
  "GK16andhvc3u:2217": "svarūpamiti /",
  "GK16andhvc3u:2218": "upāyasyānuṣṭhīyamānatvasvarūpamityarthaḥ /",
  "GK16andhvc3u:2219": "kiñciducchūnatāmiti /",
  "GK16andhvc3u:2220": "kiñcitpoṣamityarthaḥ /",
  "GK16andhvc3u:2221": "tadrūpāṃ kāryasampādanayogyatāmiti dvitīyāvasthā /",
  "GK16andhvc3u:2222": "pratibandhaketyādi /",
  "GK16andhvc3u:2223": "pratibandhakopanipātenāśaṅkyamānakāryasiddhikatvamityarthaḥ /",
  "GK16andhvc3u:2224": "nivṛttapratipakṣatāyāmiti /",
  "GK16andhvc3u:2225": "prativandhakanivṛttamityarthaḥ /",
  "GK16andhvc3u:2226": "pratibandhakanivṛttyā niścīyamānakāryakatvamiti yāvat /",
  "GK16andhvc3u:2227": "pratāparudrīyavyākhyāyāntu - prathamāvasthāsvarūpāt kiñciducchūnatvaṃ,",
  "GK16andhvc3u:2228": "dvitīyā tu kāryasampādanayogyatā,",
  "GK16andhvc3u:2229": "tṛtīyā tu pratibandhakopanipātena kāryasya śaṅkyamānatvaṃ,",
  "GK16andhvc3u:2230": "caturthī tu pratibandhakanivṛttyā kāryasya niścayaḥ,",
  "GK16andhvc3u:2231": "pañcamī tu bādhabādhanena phalaparyantatādārḍhyamityuktam,",
  "GK16andhvc3u:2232": "tadanurodhe tu svarūpāt kiñciducchūnatāmityasya svarūpamityanenānvayo bodhyaḥ /",
  "GK16andhvc3u:2233": "ārtisahiṇṇunāmiti /",
  "GK16andhvc3u:2234": "śramasahiṇṇūnamityarthaḥ /",
  "GK16andhvc3u:2235": "yathoktam---“vidhnairmuhurmuhurapi pratihanyamānā” ityādi /",
  "GK16andhvc3u:2236": "vipralambheti /",
  "GK16andhvc3u:2237": "kāryāsiddhītyarthaḥ /",
  "GK16andhvc3u:2238": "saṃsādhya iti /",
  "GK16andhvc3u:2239": "kāraṇasyeti /",
  "GK16andhvc3u:2240": "nāyakāderityarthaḥ /",
  "GK16andhvc3u:2241": "prārambhādīnāmmukhādisandhīnāṃ locanam tasyānupūrvyā virjñayāḥ pañcāvasthāḥ prayoktṛbhiḥ //",
  "GK16andhvc3u:2242": "prārambhaśca prayatnaśca tathā prāpteśca sambhavaḥ /",
  "GK16andhvc3u:2243": "niyatā ca phalaprāptiḥ phalayogaśca pañcamaḥ //",
  "GK16andhvc3u:2244": "iti /",
  "GK16andhvc3u:2245": "evaṃ yā etāḥ kāraṇasyāvasthāstatsampādakaṃ yatkarturitavṛttaṃ pañcadhā vibhaktam /",
  "GK16andhvc3u:2246": "ta eva mukhapratimukhagarbhāvamarśanirvahaṇākhyā anvarthanāmānaḥ pañca sandhaya itivṛttakhaṇaḍāḥ,",
  "GK16andhvc3u:2247": "locanam sandhīyanta iti kṛtvā /",
  "GK16andhvc3u:2248": "teṣāmapi sandhīnāṃ svanirvāhyaṃ prati tathā kramadarśanādavāntarabhinnā ititavṛttabhāgāḥ /",
  "GK16andhvc3u:2249": "sandhyaṅgāni--'upakṣepaḥ parikaraḥ parinyaso vilobhanam' ityadīni /",
  "GK16andhvc3u:2250": "arthaprakṛtayo 'traivāntarbhūtāḥ /",
  "GK16andhvc3u:2251": "tathā hi svāyattasiddherbījaṃ binduḥ kāryamiti tisraḥ /",
  "GK16andhvc3u:2252": "bījena sarvavyāpārāḥ bindunānusandhānaṃ kāryeṇa nirvāhaḥ sandarśanaprārthanāvyavasāyarūpā hyetāstisro 'rthasampādye kartuḥ prakṛtayaḥ svabhāvavaśeṣāḥ /",
  "GK16andhvc3u:2253": "sacivāyattasiddhitve tu sacivasya tadarthameva vā svārthameva vā svārthamapi vā pravṛtttvena prakīrṇapatākāśabdābhyāmukta iti /",
  "GK16andhvc3u:2254": "evaṃ prastutaphalanirvāhaṇāntasyādhikārikasya vṛttasya pañcasandhitvaṃ pūrṇasandhyaṅgatā ca sarvajanavyutpattidāyinī nibandhanīyā /",
  "GK16andhvc3u:2255": "prāsaṅgike tvitivṛtte nāyaṃ niyama ityuktam- 'prāsaṅgike parāthatvānna hyeṣa niyamo bhavet' iti muninā /",
  "GK16andhvc3u:2256_0": "evaṃ sthite ratnāvalyāṃ dhīralalitasya nāyakasya dharmāviruddhasambhogasevāyāmanaucityābhāvātpratyuta",
  "GK16andhvc3u:2256_1": "na nissukhaḥ syāditi ślādhyatvātpṛthvīrājyamahāphalāntarānubandhikanyālābhaphaloddeśena",
  "GK16andhvc3u:2256_2": "bālapriyā tadaṅgānāmupakṣepādīnāñca lakṣaṇāni daśarūpakādiṣu draṣṭavyāni /",
  "GK16andhvc3u:2257": "svanirvāhyamiti /",
  "GK16andhvc3u:2258": "svanirvāhyaṃ phalamityarthaḥ /",
  "GK16andhvc3u:2259": "arthaprakṛtayo 'traiveti /",
  "GK16andhvc3u:2260": "tāḥ “bījabindupatākākhyaprakarīkāryalakṣaṇā” ityuktā bodhyāḥ /",
  "GK16andhvc3u:2261": "svāyattasiddheriti /",
  "GK16andhvc3u:2262": "nāyakastrividhaḥ---svāyattasiddhissacivāyattasiddhirubhayāyattasiddhiśceti /",
  "GK16andhvc3u:2263": "bījena sarvavyāpārā iti /",
  "GK16andhvc3u:2264": "vivakṣitā iti śeṣaḥ /",
  "GK16andhvc3u:2265": "evamuttaravākyayorapi bodhyam /",
  "GK16andhvc3u:2266": "anusandhānamiti /",
  "GK16andhvc3u:2267": "avāntarārthairmukhyaprayojanasya vicchede tatsandhānakaraṇamityarthaḥ /",
  "GK16andhvc3u:2268": "sandarśanetyādi /",
  "GK16andhvc3u:2269": "tattataprayojanaṃ manasi kṛtya tātsiddhiṃ samprārthya tadartho vyavasāyo bhavatīti sandarśanādijanyatvādbījādayastatsvarūpā ityarthaḥ /",
  "GK16andhvc3u:2270": "arthe ityādi /",
  "GK16andhvc3u:2271": "anenārthaprakṛtaya ityasyāvayavārtho darśitaḥ /",
  "GK16andhvc3u:2272": "atha prakarīpatākāpadārthau darśayiṣyannāha---sacivetyādi /",
  "GK16andhvc3u:2273": "tadarthaṃ nāyakārtham /",
  "GK16andhvc3u:2274": "prakarīpatākāpadābhyāṃ vyapadeśe kramema hetuḥ prakīrṇatvaprasiddhatvābhyāmiti /",
  "GK16andhvc3u:2275": "iti muninā ityuktamiti sambandhaḥ /",
  "GK16andhvc3u:2276": "itītyasya iti vadatā ityarthaḥ /",
  "GK16andhvc3u:2277": "lakṣyaṃ darśayati---evamityādi /",
  "GK16andhvc3u:2278": "evaṃ sthite ratnāvalyāṃ darśitā evetyanvayaḥ /",
  "GK16andhvc3u:2279": "iti ślādhyatvāditi /",
  "GK16andhvc3u:2280": "iti vacanena dharmāviruddhasambhogasevāyāḥ rasābhivyaktyapekṣayā,",
  "GK16andhvc3u:2281": "yathā ratnāvalyām ; na tu kevalaṃ śāstrasthitisampādanecchayā /",
  "GK16andhvc3u:2282": "yathā veṇīsaṃhāre vilāsākhyasya pratimukhasandhyaṅgasya prakṛtarasanibandhānanuguṇamapi dvitīye 'ṅke bharatamatānusaraṇamātrecchayā ghaṭanam /",
  "GK16andhvc3u:2283": "locanam prastāvanopakrame pañcāpi sandhayo 'vasthāpañcakasahitāḥ samucitasandhyaṅgaparipūrṇā arthaprakṛtiyuktā darśitā eva /",
  "GK16andhvc3u:2284_0": "'prārambhe 'sminsvāmino vṛddhihetau' iti he bījādeva prabhṛti 'viśrāntavigrahakathaḥ'",
  "GK16andhvc3u:2284_1": "iti 'rājyaṃ nirjitaśatru' iti ca vacobhiḥ 'upabhogasevāvasaro 'yam' ityupakṣepātprabhṛti hi nirūpitam /",
  "GK16andhvc3u:2285": "etattu samastasandhyaṅgasvarūpaṃ tatpāṭhapṛṣṭhe pradarśyamānamatitamāṃ granthagauravamāvahati /",
  "GK16andhvc3u:2286": "pratyekena tu pradarśyamānaṃ pūrvāparānusandhānavandhyatayā kevalaṃ saṃmohadāyi bhavatīti na vitatam /",
  "GK16andhvc3u:2287": "asyārthasya yatnāvadheyatveneṣṭatvātsvakaṇṭhena yo vyatireka ukto 'na tu kevalayā' iti tasyodāharaṇamāha---na tviti /",
  "GK16andhvc3u:2288": "kevalaśabdamicchāśabdaṃ ca prayuñcānasyāyamāśayaḥ---bharatamuninā sandhyaṅganāṃ rasāṅgabhūtamitivṛttaprāśastyotpādanameva prayojanamuktam /",
  "GK16andhvc3u:2289": "na tu pūrvaraṅgāṅgavadadṛṣṭasampādanaṃ vidhnādivāraṇaṃ vā /",
  "GK16andhvc3u:2290": "yathoktam--- iṣṭasyārthasya racanā vṛttāntasyānapakṣayaḥ /",
  "GK16andhvc3u:2291": "rāgaprāptiḥ prayogasya guhyānāṃ caiva gūhanam //",
  "GK16andhvc3u:2292": "āścaryavadabhikhyānaṃ prakāśyānāṃ prakāśanam /",
  "GK16andhvc3u:2293": "aṅgānāṃ ṣaḍvidhaṃ hyetaddṛṣṭaṃ śāstre prayojanam //",
  "GK16andhvc3u:2294": "iti /",
  "GK16andhvc3u:2295": "tataśca--- samīhā ratibhogārthā vilāsaḥ parikīrtitaḥ /",
  "GK16andhvc3u:2296": "bālapriyā ślāghanīyatvādityarthaḥ /",
  "GK16andhvc3u:2297": "tatpāṭhapṛṣṭhe pradarśyamānamiti /",
  "GK16andhvc3u:2298": "ratnālīsthatattadvākyāni sarvāṇyudāhṛtya pradarśyamānamityarthaḥ /",
  "GK16andhvc3u:2299": "pratyekeneti /",
  "GK16andhvc3u:2300": "pūrvāparavākyaṃ vinā udāharaṇamātramityarthaḥ /",
  "GK16andhvc3u:2301": "na vitatamiti /",
  "GK16andhvc3u:2302": "savistaraṃ sodāharaṇaṃ vṛttau noktamityarthaḥ /",
  "GK16andhvc3u:2303": "asyārthasyeti /",
  "GK16andhvc3u:2304": "sandhisandhyaṅgaghaṭanaṃ rasādivyaktyapekṣayetyuktasyārthasyetyarthaḥ /",
  "GK16andhvc3u:2305": "iti yo vyatireka iti sambandhaḥ /",
  "GK16andhvc3u:2306": "na tvitīti /",
  "GK16andhvc3u:2307": "na tvityādigrandhenetyarthaḥ /",
  "GK16andhvc3u:2308": "prayuñjānasyeti /",
  "GK16andhvc3u:2309": "kārikākarturiti śeṣaḥ /",
  "GK16andhvc3u:2310": "ayamiti /",
  "GK16andhvc3u:2311": "nādhigatārtha ityantena granthena vakṣyamāṇa ityarthaḥ /",
  "GK16andhvc3u:2312": "sandhyaṅgānāmiti prayojanamityanena sambadhnāti /",
  "GK16andhvc3u:2313": "iṣṭasyeti racanāpratipādanam /",
  "GK16andhvc3u:2314": "prayogasya rāgaprāptiḥ abhinayarāgasamṛddhiḥ /",
  "GK16andhvc3u:2315": "abhinayadarśanena sāmājikamanorañjanasamṛddhiriti yāvat /",
  "GK16andhvc3u:2316": "āścaryavaditi /",
  "GK16andhvc3u:2317": "camatkārakārītyarthaḥ /",
  "GK16andhvc3u:2318": "tataśceti /",
  "GK16andhvc3u:2319": "uktena hetunetyarthaḥ /",
  "GK16andhvc3u:2320": "prayukta ityanenāsya sambandhaḥ /",
  "GK16andhvc3u:2321": "samīheti /",
  "GK16andhvc3u:2322": "idaṃ cāparaṃ prabandhasya rasavyañjakatve nimittaṃ yaduddīpanapraśamane yathāvasaramantarā locanam iti pratimukhasandhyaṅgavilāsalakṣaṇe /",
  "GK16andhvc3u:2323": "ratibhogaśabda ādhikārikarasasthāyibhāvopavyañjakavibhāvādyupalakṣaṇārthatvena prayuktaḥ,",
  "GK16andhvc3u:2324": "yathā tattvaṃ nādhigatārtha iti,",
  "GK16andhvc3u:2325": "prakṛto hyatra vīrarasaḥ /",
  "GK16andhvc3u:2326": "uddīpana iti /",
  "GK16andhvc3u:2327": "uddīpanaṃ vibhāvādiparipūraṇayā /",
  "GK16andhvc3u:2328": "yathā---'ayaṃ sa rāā udayaṇo tti' ityādi sāgarikāyāḥ /",
  "GK16andhvc3u:2329": "praśamanaṃ vāsavadattātaḥ palāyane /",
  "GK16andhvc3u:2330": "punaruddīpanaṃ citraphalakollekhe /",
  "GK16andhvc3u:2331": "praśamanaṃ susaṅgatāpraveśe ityādi /",
  "GK16andhvc3u:2332": "gāḍhaṃ hyanavarataparimṛdito rasaḥ sukumāramālatīkṛsumavajjhaṭityeva mlānimavalambeta /",
  "GK16andhvc3u:2333": "viśeṣatastu śṛṅgāraḥ /",
  "GK16andhvc3u:2334": "yadāha muniḥ--- yadvāmābhiniveśitvaṃ yataśca vinivāryate /",
  "GK16andhvc3u:2335": "durlabhatvaṃ yato nāryā kāminaḥ sā parā ratiḥ //",
  "GK16andhvc3u:2336": "iti /",
  "GK16andhvc3u:2337": "vīrarasādāvapi yathāvasaramuddīpanapraśamanābhyāṃ vinā jhaṭityevādbhutaphalakalpe sādhye labdhe prakaṭīcikīrṣita upāyopeyabhāvo na pradarśita evala syāt /",
  "GK16andhvc3u:2338": "punariti /",
  "GK16andhvc3u:2339": "itivṛttavaśādārabdhāśaṅkyamānaprāyā bālapriyā samīhā icchā /",
  "GK16andhvc3u:2340": "ratibhogārtheti /",
  "GK16andhvc3u:2341": "suratānubhavaviṣayiketyarthaḥ /",
  "GK16andhvc3u:2342": "yadvā---rateḥ ratyākhyasthāyinaḥ yo bhujyata iti bhogo viṣayaḥ pramadādiḥ tadarthā tatsambhogārthā ityarthaḥ /",
  "GK16andhvc3u:2343": "ādhikāriketi /",
  "GK16andhvc3u:2344": "ādhikāriko yo raso varṇyamānaḥ tasya yaḥ sthāyībhāvastadupavyañjako yo vibhāvādiḥ tadupalakṣamārthatvena tadupalakṣakatvenetyarthaḥ /",
  "GK16andhvc3u:2345": "na tu pūrvektavācyārthamātraparatveneti bhāvaḥ /",
  "GK16andhvc3u:2346": "prayukta iti /",
  "GK16andhvc3u:2347": "munineti śeṣaḥ /",
  "GK16andhvc3u:2348": "yatheti /",
  "GK16andhvc3u:2349": "yathātattvamadhigato jñāto 'rtho munyabhipretārthe yasya tathābhūto na,",
  "GK16andhvc3u:2350": "kintu tadvācyārtha evādhigata iti bhāvaḥ /",
  "GK16andhvc3u:2351": "veṇīsaṃhārakṛteti śeṣaḥ /",
  "GK16andhvc3u:2352": "itītyasyāśaya ityenanānvayaḥ /",
  "GK16andhvc3u:2353": "nanu veṇīsaṃhāre ka āghikāriko rasa ityatrāha---prakṛta iti /",
  "GK16andhvc3u:2354": "na tu śṛṅgāra iti bhāvaḥ /",
  "GK16andhvc3u:2355": "anyathā doṣaṃ darśayati---gāḍhamityādi /",
  "GK16andhvc3u:2356": "anavarataparimṛditaḥ avicchedenāsvāditaḥ /",
  "GK16andhvc3u:2357": "mālatīti /",
  "GK16andhvc3u:2358": "anavaratamṛditamālatītyarthaḥ /",
  "GK16andhvc3u:2359": "yaditi /",
  "GK16andhvc3u:2360": "vāmābhiniveśitvaṃ nāryāḥ pratikūlācaraṇābhilāṣaḥ /",
  "GK16andhvc3u:2361": "yataśca yacca vinivāryate nāryā sambhoga iti śeṣaḥ /",
  "GK16andhvc3u:2362": "yataḥ yat sā etatrrayam, parā ratiḥ vidhnitasambhogāyā nāryāssambhogaḥ paramaprītiheturityarthaḥ /",
  "GK16andhvc3u:2363": "na kevalaṃ śṛṅgāre rasāntare 'pyuktaṃ grāhyamityāha---vīretyādi /",
  "GK16andhvc3u:2364": "adbhutaphaleti /",
  "GK16andhvc3u:2365": "indrajālādidarśitaphaletyarthaḥ /",
  "GK16andhvc3u:2366": "prakaṭīcikīrṣitaḥ kavinā prakaṭīkartumabhilaṣitaḥ /",
  "GK16andhvc3u:2367": "upāyeti /",
  "GK16andhvc3u:2368": "nāyakāditattadyvāpārasya caturvargasya ca hetuhetumadbhāva ityarthaḥ naiveti yojanā /",
  "GK16andhvc3u:2369": "ārabdhetyanena prakṛte vivakṣitamāha--āśaṅkyamānaprāyeti /",
  "GK16andhvc3u:2370": "upanatā jātā /",
  "GK16andhvc3u:2371": "viśrāntipadārthamāha---viccheda iti /",
  "GK16andhvc3u:2372": "tathāca yatra yatrā ṅgino rasasya vicchedaḥ prāpnuyāttatra rasasya, yatā ratnāvalyāmeva /",
  "GK16andhvc3u:2373": "pumarābdhaviśrānte rasasyāṅgino 'nasandhiśca /",
  "GK16andhvc3u:2374": "yathā tāpasavatsarāje /",
  "GK16andhvc3u:2375": "prabandhaviśeṣasya nāṭakāde rasavyaktinimittamidaṃ cāparamavagantavyaṃ yadalaṅkṛtīnāṃ śaktāvapyānurūpyeṇa yojanam /",
  "GK16andhvc3u:2376": "śakto hi kaviḥ kadācidalaṅkāranibandhane tadākṣiptatayaivānapekṣitarasabandhaḥ prabandhamārabhate tadupadeśārthamidamuktam /",
  "GK16andhvc3u:2377": "dṛśyante ca kavayo 'laṅkāranibandhanaikarasā anapekṣitarasāḥ prabandheṣu /",
  "GK16andhvc3u:2378": "locanam na tu sarvarthavopanatā viśrāntirvicchedo yasya sa tathā /",
  "GK16andhvc3u:2379": "rasasyeti /",
  "GK16andhvc3u:2380": "rasāṅgābhūtasya kasyāpīti yāvat /",
  "GK16andhvc3u:2381": "tāpasavatsarāje hi vāsavadattāviṣayo jīvatasarvasvābhimānātmā premabandhastadvibhāvādyaucityātkaruṇavipralambhādibhūmikā gṛhṇansamastetivṛttavyāpī /",
  "GK16andhvc3u:2382": "rājyapratyāpattyā hi sacivanītimahimopanatayā tadaṅgabhūtapajhāvatīlābhānugatayānuprāṇyamānarūpā paramāmabhilaṣaṇīyatamatāṃ prāptā vāsavadattādhigatireva tatra phalam /",
  "GK16andhvc3u:2383": "nirvahaṇe hi 'prāptā devī bhūtadhātrī ca bhūyaḥ saṃbandho 'bhūddarśakena' ityevaṃ devīlābhaprādhānyaṃ nirvāhitam /",
  "GK16andhvc3u:2384": "iyati cetivṛttavaicitryacitre bhittisthānīyo vāsavadattāpremabandhaḥ prathamamantrārambhātpramṛti pajhāvatīvivāhādau,",
  "GK16andhvc3u:2385": "tasyaiva vyāpārāt /",
  "GK16andhvc3u:2386": "tena sa eva vāsavadattāviṣayaḥ premabandhaḥ kathāvaśādāśaṅkyamānavicchedo 'pyanusaṃhitaḥ /",
  "GK16andhvc3u:2387": "tathāhi---prathame bālapriyā tatra tadanusandhānaṃ sampādayitavyamityarthaḥ /",
  "GK16andhvc3u:2388": "aṅgino rasasyetyatra rasapadena vivakṣitamāha - rasāṅgabhūtasyeti /",
  "GK16andhvc3u:2389": "kasyāpīti /",
  "GK16andhvc3u:2390": "vibhāvāderityarthaḥ /",
  "GK16andhvc3u:2391": "'yathā tāpasavatsarāja' ityuktaṃ vivṛṇoti - tāpasavatsarāje hītyādi /",
  "GK16andhvc3u:2392": "premabandha iti /",
  "GK16andhvc3u:2393": "vatsarājagata iti śeṣaḥ /",
  "GK16andhvc3u:2394": "samasteti /",
  "GK16andhvc3u:2395": "vṛttavyāpītyanenāsya sambandhaḥ /",
  "GK16andhvc3u:2396": "karuṇeti /",
  "GK16andhvc3u:2397": "kramo 'tra bodhyaḥ /",
  "GK16andhvc3u:2398": "uktaṃ dṛḍhīkaroti - rācyetyādi /",
  "GK16andhvc3u:2399": "prāptetyatra hetuḥ--rājyapratyāpatyānupreyamālarūpeti /",
  "GK16andhvc3u:2400": "rājyapratyāpatteḥ viśeṣaṇadvayam--racivetyādi /",
  "GK16andhvc3u:2401": "uktamupapādayati---nirvahaṇa ityādi /",
  "GK16andhvc3u:2402": "prātpeti /",
  "GK16andhvc3u:2403": "dṛṣṭāyūyaṃ nirjitā vidviṣaśca prāptā devī bhūtadhātrī ca bhūyaḥ /",
  "GK16andhvc3u:2404": "sambandho 'bhūddarśakenāpi sārdhaṃ kiṃ te duḥkhaṃ yattataśśāntamadya //",
  "GK16andhvc3u:2405": "iti sampūrṇaślokaḥ /",
  "GK16andhvc3u:2406": "'rasasyārabdhaviśrānteri“tyādyuktaṃ saṅgamayati-iyatītyādi /",
  "GK16andhvc3u:2407": "itivṛttavaicitryacitra iti /",
  "GK16andhvc3u:2408": "ālekhyatalye vicitretivṛtta ityarthaḥ /",
  "GK16andhvc3u:2409": "prabhṛtibhitisthānīya ityanvayaḥ /",
  "GK16andhvc3u:2410": "vyāpārāditi /",
  "GK16andhvc3u:2411": "vyāparaṇādityathaḥ vyāpteriti yāvat ityādineti /",
  "GK16andhvc3u:2412_0": "“niśāpi manmathakṛtotsāhaistadaṅgārpaṇaiḥ tāṃ sampratyapi mārgadattanayanāṃ locanam",
  "GK16andhvc3u:2412_1": "tāvadaṅke sphuṭaṃ sa evopanivaddhaḥ 'tadvakrenduvilokanena divaso nītaḥ pradoṣastathā",
  "GK16andhvc3u:2412_2": "tadgoṣṭhyaiva' ityādinā,",
  "GK16andhvc3u:2413": "'baddhotkaṇṭhamidaṃ manaḥ kimathavā premāsamāptotsavam' ityantena /",
  "GK16andhvc3u:2414": "dvitīye 'pi 'dṛṣṭirnāmṛtavarṣiṇī smitamadhuprasyandi vaktraṃ na kim' ityādinā sa eva vicchinno 'pyanusaṃhitaḥ /",
  "GK16andhvc3u:2415": "tṛtīye 'pi sarvatra jvaliteṣu veśmasu bhayādālījane vidgute śvāsotkampavihastayā pratipadaṃ devyā patantyā tathā /",
  "GK16andhvc3u:2416": "hā nātheti muhuḥ pralāpaparayā dagdhaṃ varākyā tayā śāntenāpi vayaṃ tu tena dahanenādyāpi dahyāmahe //",
  "GK16andhvc3u:2417": "ityādinā /",
  "GK16andhvc3u:2418": "caturthe 'pi devīsvīkṛtamānasasya niyataṃ svapnāyamānasya me tadgotragrahaṇādiyaṃ suvadanā yāyātkathaṃ na vyathām /",
  "GK16andhvc3u:2419": "itthaṃ yantraṇayā kathaṅkathamapi kṣīṇā niśā jāgrate /",
  "GK16andhvc3u:2420": "bālapriyā praṣṭuṃ pravṛttasya me” ityādipadena grāhyam /",
  "GK16andhvc3u:2421": "tadvaktreti /",
  "GK16andhvc3u:2422": "tatpadenātra tatpadenātra sarvatra vāsavadattāyāḥ parāmarśaḥ divasaḥ ahasmamayaḥ /",
  "GK16andhvc3u:2423": "tayā saha goṣṭhī sambhāṣaṇādistadgoṣṭhī tayā /",
  "GK16andhvc3u:2424": "niśāpītyatra nīteti vipariṇāmena sambandhaḥ /",
  "GK16andhvc3u:2425": "manmatheti /",
  "GK16andhvc3u:2426": "manmathena kṛtaḥ utpāditaḥ utsāhaḥ yeṣāṃ taiḥ kiṃ kutaḥ baddhotkaṇṭhaṃ bhavati /",
  "GK16andhvc3u:2427": "vimṛśyāha--athavetyādi /",
  "GK16andhvc3u:2428": "asamāptaḥ utsavaḥ vaktrenduvilokanādirūpo yatra /",
  "GK16andhvc3u:2429": "yadvā--asamāptaḥ asamāpitaḥ utsavaḥ yena tat /",
  "GK16andhvc3u:2430": "bhavati ityantenānusaṃhita iti sambandhaḥ /",
  "GK16andhvc3u:2431": "dṛṣṭiriti /",
  "GK16andhvc3u:2432": "nāmṛtadharmiṇīti ca pāṭhaḥ /",
  "GK16andhvc3u:2433": "ādipadena “nordhvārdraṃ hṛdayaṃ na candanarasasparśāni cāṅgāni vā kasmin labdhapadena te kṛtamidaṃ krūreṇa pātāgrinā /",
  "GK16andhvc3u:2434": "nūnaṃ vajramayo 'nya eva dahanastasyedamāceṣṭitam //",
  "GK16andhvc3u:2435": "ityasya saṅgrahaḥ /",
  "GK16andhvc3u:2436": "te dṛṣṭiḥ amṛtavarṣiṇī na kimamṛtavarṣiṇyevetyarthaḥ /",
  "GK16andhvc3u:2437": "evamuparyapi kiśabdo nañpadairyojyaḥ /",
  "GK16andhvc3u:2438": "ūrdhvārdramuparibhāge ārdratāviśiṣṭam /",
  "GK16andhvc3u:2439": "no vārdramiti vā pāṭhaḥ /",
  "GK16andhvc3u:2440_0": "pūrvārddhena dṛṣṭyādyaṅgeṣu viroghisadbhāvādagneḥ padalābho na bhavatīti darśitamata",
  "GK16andhvc3u:2440_1": "evāha---'kasminni'tyādi kasmin kṛtāṅge idaṃ kṛtamityetadvivṛṇoti---'krūreṇe'tyādi",
  "GK16andhvc3u:2440_2": "tvaṃ krūreṇāgninā pītā dagdhā iti yadidamiti sambandhaḥ /",
  "GK16andhvc3u:2441": "śokāveśavaśādāha--'nūnam' ityādi /",
  "GK16andhvc3u:2442": "dahanaḥ tvaddāhako 'gniḥ /",
  "GK16andhvc3u:2443": "vajramayonya eva /",
  "GK16andhvc3u:2444": "nūnaṃ sambhāvayāmi /",
  "GK16andhvc3u:2445": "sarvatreti /",
  "GK16andhvc3u:2446": "varākyā nirbhāgyayā tayā devyā tathā dagdhamiti sambandhaḥ /",
  "GK16andhvc3u:2447": "devīti /",
  "GK16andhvc3u:2448": "devītāyadihetugarma /",
  "GK16andhvc3u:2449": "devī vāsavadattā /",
  "GK16andhvc3u:2450": "niyatamiti sambhāvanāyām /",
  "GK16andhvc3u:2451": "svapne sambhāvyamānāttadgātragrahaṇādityarthaḥ /",
  "GK16andhvc3u:2452": "iyamiti /",
  "GK16andhvc3u:2453": "pajhāvatītyarthaḥ /",
  "GK16andhvc3u:2454": "itthaṃ yantraṇayā evaṃ locanam dākṣiṇyopahatena sā priyatamā svapte 'pi nāsāditā //",
  "GK16andhvc3u:2455": "ityādinā /",
  "GK16andhvc3u:2456": "pañcame 'pi samāgamapratyāśayā karuṇe nivṛtte vipralambhe 'ṅkurite tathābhūte tasminmunivacasi jātāgasi mayi prayatnāntargūḍhāṃ ruṣamupagatā me priyatamā /",
  "GK16andhvc3u:2457": "prasīdeti proktā na khalu kupitetyuktimadhuraṃ samudbhinā pītairnayanasalilaiḥ sthāsyati punaḥ //",
  "GK16andhvc3u:2458": "ityādinā /",
  "GK16andhvc3u:2459": "ṣaṣṭe 'pi 'tvatsamprāptivilobhitena sacivaiḥ prāṇā mayā dhāritāḥ' ityādinā /",
  "GK16andhvc3u:2460": "alaṅkṛtīnāmiti yojanāpekṣayā karmaṇi ṣaṣṭhī /",
  "GK16andhvc3u:2461": "dṛśyante ceti /",
  "GK16andhvc3u:2462": "yathā svapnavāsavadattākhye nāṭake--- 'svañcitapakṣmakapāṭaṃ nayanadvāraṃ svarūpatāḍena /",
  "GK16andhvc3u:2463": "uddhāṭya sā praviṣṭā hṛdayagṛhaṃ me nṛpatanūjā //",
  "GK16andhvc3u:2464": "'iti // 14 //",
  "GK16andhvc3u:2465": "bālapriyā cintanarūpanidrāpratibandhakena jāgrato me niśā kṣīṇeti sambandhaḥ /",
  "GK16andhvc3u:2466": "niśā nidrāṃ vinaivātītetyarthaḥ /",
  "GK16andhvc3u:2467": "ata āha--dākṣiṇeyetyādi /",
  "GK16andhvc3u:2468": "dākṣiṇyamatra pajhāvatīviṣayakaṃ bodhyam /",
  "GK16andhvc3u:2469": "sā vāsavadattā /",
  "GK16andhvc3u:2470": "aṅkurita ityādinā anusaṃhita iti sambandhaḥ /",
  "GK16andhvc3u:2471": "tathā bhūta iti /",
  "GK16andhvc3u:2472": "munivacasīti nimitte saptamī /",
  "GK16andhvc3u:2473": "sthāsyatītyanenāsyānvayaḥ /",
  "GK16andhvc3u:2474": "sā priyatamā tathā mama punaḥpaścādapipura itivā pāṭhaḥ /",
  "GK16andhvc3u:2475": "sthāsyatītyāśaṃsāyāṃ ḷṭ /",
  "GK16andhvc3u:2476": "prayatnāntargūḍhāmiti /",
  "GK16andhvc3u:2477": "prayatnairantarniyamitāmityarthaḥ /",
  "GK16andhvc3u:2478": "uktyā madhuraṃ manoharaṃ yathā tathā /",
  "GK16andhvc3u:2479": "samudbhinna saṃmiśrā, yukteti yāvat pītaiḥ antaḥstambhitaiḥ samudbhinnaprītiriti pāṭhaḥ /",
  "GK16andhvc3u:2480": "sādhiṣṭhaḥ samudbhinna prakāśitā prītiḥ yayā setyarthaḥ /",
  "GK16andhvc3u:2481": "nayanasalilodgamo hi kupitānāṃ strīṇāṃ prīteranuvaḥ /",
  "GK16andhvc3u:2482": "tvaditi /",
  "GK16andhvc3u:2483": "ādipadena “tanmatvā tyajataśsarīrakamidaṃ naivāsti nissnehatā āsanno 'vasarastavānugamane jātā dhṛtiḥ kintvayam /",
  "GK16andhvc3u:2484": "khedo yacca tavānugaṃ na hṛdayaṃ tasmin kṣaṇe dāruṇa //",
  "GK16andhvc3u:2485": "ityasya saṅgrahaḥ /",
  "GK16andhvc3u:2486": "sacivaiḥ prayojakaiḥ mayā prayojyena /",
  "GK16andhvc3u:2487": "'tadi'ti /",
  "GK16andhvc3u:2488": "tvatsamprāptimityarthaḥ /",
  "GK16andhvc3u:2489": "atyajata iti cchedaḥ /",
  "GK16andhvc3u:2490": "ityādineti tṛtīyāntānāmanusaṃhita ityane nānvayo bodhyaḥ /",
  "GK16andhvc3u:2491": "yojanāpekṣayeti /",
  "GK16andhvc3u:2492": "yojanamiti kṛdantāpekṣayetyarthaḥ /",
  "GK16andhvc3u:2493": "svañciteti /",
  "GK16andhvc3u:2494": "vatsarājoktiriyam /",
  "GK16andhvc3u:2495": "svañtite praveśapratibandhāya suṣṭu mithaḥ sambaddhe pakṣmaṇī eva kavāṭe yasya tat /",
  "GK16andhvc3u:2496": "nayanadvāraṃ nayanameva dvāram /",
  "GK16andhvc3u:2497": "svarūpatāḍena svasyarūpamākṛtiḥ tadeva tāḍaḥ tāḍanakriyā sādhanamudgāḍhanakaraṇamiti yāvat tena /",
  "GK16andhvc3u:2498": "svarūpataḍitaiveti pāṭhesvarūpameva taḍidvidyuttayā karaṇeneti tadarthaḥ /",
  "GK16andhvc3u:2499": "sā nṛpatanūjā vāsavadattā /",
  "GK16andhvc3u:2500": "atra nayanadvāramityetāvadeva rūpaṇaṃ śṛṅgārānuguṇatayā sundaraṃ na tvanyadapīti bhāvaḥ //14//",
  "GK16andhvc3u:2501": "kiñca----",
  "GK16andhvc3u:2502": "_________________________________________________________",
  "GK16andhvc3u:2503": "anusvānopamātmāpi prabhedo ya udāhṛtaḥ /",
  "GK16andhvc3u:2504": "dhvaner asya prabandheṣu bhāsate so 'pi keṣucit // DhvK_3.15 //",
  "GK16andhvc3u:2505": "__________",
  "GK16andhvc3u:2506": "anusvānopamātmāpi prabhedo ya udāhṛtaḥ /",
  "GK16andhvc3u:2507": "dhvanerasya prabandheṣu bhāsate so 'pi keṣucit // 15 //",
  "GK16andhvc3u:2508": "asya vivakṣitānyaparavācyasya dhvaneranuraṇanarūpavyaṅgyo 'pi yaḥ prabheda udāhṛto dviprakāraḥ so 'pi prabandheṣu keṣuciddyotate /",
  "GK16andhvc3u:2509": "tadyathā madhumathanavijaye pāñcajanyoktiṣu /",
  "GK16andhvc3u:2510": "yathā vā mamaiva kāmadevasya sahacarasamāgame locanam na kevalaṃ prabandhena sākṣādvyaṅgyo yāvatpāramparyeṇāpīti darśayitumupakramate--kiñceti /",
  "GK16andhvc3u:2511": "anusvānopamaḥ--śabdaśaktimūr'thaśaktimūlaśca,",
  "GK16andhvc3u:2512": "yo dhvaneḥ prabheda udāhṛtaḥ saḥ keṣucitprabandheṣu nimittabhūteṣu vyañcakeṣu satsu vyaṅgyatayā sthitaḥ san /",
  "GK16andhvc3u:2513": "asyeti rasādidhvaneḥprakṛtasya bhāsate vyañjakatayeti śeṣaḥ /",
  "GK16andhvc3u:2514": "vṛttigrantho 'pyevameva yojyaḥ /",
  "GK16andhvc3u:2515": "atha vānusvānopamaḥ prabheda udāhṛto yaḥ prabandheṣu bhāsate asyāpi 'dyotyo 'lakṣyakramaḥ kvacit' ityuttaraślokena kārikāvṛttyoḥ saṅgatiḥ /",
  "GK16andhvc3u:2516": "etaduktaṃ bhavati---prabandhena kadācidanuraṇanarūpavyaṅgyo dhvaniḥ sākṣādvyajyate sa tu rasādidhvanau paryavasyatīti /",
  "GK16andhvc3u:2517": "yadi tu spaṣṭameva vyākhyāyate tadā grandhasya pūrvottarasyālakṣyakramaviṣayasya madhye grantho 'yamasaṅgataḥ syāt nīrasatvaṃ ca pāñcajanyoktyādīnāmuktaṃ syādatyalam /",
  "GK16andhvc3u:2518": "bālapriyā svavyākhyāsyamānārthābhiprāyeṇa 'kiñce'tyādigranthamavatārayati---na kevalamityādi /",
  "GK16andhvc3u:2519": "pāramparyeṇāpīti /",
  "GK16andhvc3u:2520": "vyaṅgyāntaradvāreṇāpītyarthaḥ /",
  "GK16andhvc3u:2521": "kārikāṃ vyācaṣṭe---anusvānetyādi /",
  "GK16andhvc3u:2522": "dhvanerityasya prabheda ityanena sambandha iti darśayati-dhvaneḥ prabheda iti /",
  "GK16andhvc3u:2523": "pūrayati--vyañcakeṣvityādi /",
  "GK16andhvc3u:2524": "asyetyasya vyākhyānam--rasādidhvaneḥ prakṛtasyeti /",
  "GK16andhvc3u:2525": "atrāpi pūrayati---vyañjakatayeti /",
  "GK16andhvc3u:2526": "bhāsate ityanena sambandhaḥ /",
  "GK16andhvc3u:2527": "prakārāntareṇa vyācaṣṭe---athavetyādi /",
  "GK16andhvc3u:2528": "ya udāhṛtaḥ sa keṣucit prabandheṣu bhāsate ityanta anuvādaḥ /",
  "GK16andhvc3u:2529": "asya dhvanerapītyavaśiṣṭāṃśasya uttarakārikāsthena dyotya ityanenānvayaḥ /",
  "GK16andhvc3u:2530": "asya dhvanerapītyasyānusvānopamadhvanerapītyarthaśceti bhāvaḥ /",
  "GK16andhvc3u:2531": "evaṃ dvedhāpi vyākhyānena labdhamarthaṃmāha--etadityādi /",
  "GK16andhvc3u:2532": "yathāśrutārthaparityāge bījamāha--yadītyādi /",
  "GK16andhvc3u:2533": "grantho 'yamiti /",
  "GK16andhvc3u:2534": "anusvānopametyādikāriketyarthaḥ /",
  "GK16andhvc3u:2535": "doṣāntaraṃ cāha---nīrasatvamityādi /",
  "GK16andhvc3u:2536": "nīrasatvamuktaṃ syāditi /",
  "GK16andhvc3u:2537": "nīrasatvaṃ viṣamabāṇalīlāyām /",
  "GK16andhvc3u:2538": "yathā ca gṛdhragomāyusaṃvādādau mahābhārate /",
  "GK16andhvc3u:2539": "locanam līlādāḍhā śudhyūḍḍhāsaalamahimaṇḍalasaścia ajja /",
  "GK16andhvc3u:2540": "kīsmasuṇālāharatujjaāi aṅgammi //",
  "GK16andhvc3u:2541": "ityādayaḥ pāñcajanyoktayo rukmiṇīvipralabdhavāsudevāśayapratibhedanābhiprāyamabhivyañjayanti /",
  "GK16andhvc3u:2542": "so 'bhivyaktaḥ prakṛtarasasvarūpaparyavasāyī /",
  "GK16andhvc3u:2543": "sahacarāḥ vasantayauvanamalayānilādayastaiḥ saha samāgame /",
  "GK16andhvc3u:2544": "miavahaṇḍiaroroṇiraṅkuso avivearahio vi /",
  "GK16andhvc3u:2545": "saviṇa vi tumammi puṇovanti a atanti paṃmusimmi //",
  "GK16andhvc3u:2546": "ityādayo yauvanasyoktayastattannijasvabhāvavyañcikāḥ, sa svabhāvaḥ prakṛtarasaparyavasāyī /",
  "GK16andhvc3u:2547": "yathā ceti /",
  "GK16andhvc3u:2548": "śmaśānāvatīrṇaṃ putradāhārthamudyoginaṃ janaṃ vipralabdhuṃ gṛdhro divā śavaśarīrabhakṣaṇārthī śīghramevāpasarata yūyamityāha /",
  "GK16andhvc3u:2549": "alaṃ sthitvā śmaśāne 'smingṛdhragomāyusaṅkule /",
  "GK16andhvc3u:2550": "kaṅkālabahale ghore sarvaprāṇibhayaṅkare //",
  "GK16andhvc3u:2551": "bālapriyā līleti /",
  "GK16andhvc3u:2552": "“līlādāḍhagguddhariasa alamahīmaṇḍalassaviaajja /",
  "GK16andhvc3u:2553": "kīsamuṇālaharaṇaṃ vitujhaguru āi aṅgamma //",
  "GK16andhvc3u:2554": "iti pāṭhaḥ /",
  "GK16andhvc3u:2555": "līlādaṃṣṭragroddhṛtasakalamahīmaṇḍalasyaivādya /",
  "GK16andhvc3u:2556": "kasmānmṛṇālābharaṇamapi tava guru bhavatyaṅge //",
  "GK16andhvc3u:2557": "iticchāyā /",
  "GK16andhvc3u:2558": "līlayā daṃṣṭrāgreṇa uddhṛtaṃ sakalamahīmaṇḍalaṃ yena varāharūpiṇā tasyetyanena gurutaravastuvahane anāyāsassūcyate /",
  "GK16andhvc3u:2559": "evakāro virodhadyotakaḥ /",
  "GK16andhvc3u:2560": "mṛṇālābharaṇamapi atiladhumṛṇālarūpamābharaṇamapi /",
  "GK16andhvc3u:2561": "kasmādguru bhavatīti sambandhaḥ /",
  "GK16andhvc3u:2562": "anena bhagavato virahāvasthātiśayo dyotyate /",
  "GK16andhvc3u:2563": "etamarthaṃ darśayati---rukmiṇītyādi /",
  "GK16andhvc3u:2564": "rukmiṇīvipralabdhorukmiṇīvirahī yo vāsudevastasyāśayo rukmiṇyāmabhilāṣaḥ,",
  "GK16andhvc3u:2565": "tasya pratibhedanamāviṣkaraṇaṃ tadabhiprāyamityarthaḥ /",
  "GK16andhvc3u:2566": "prakṛtaraseti /",
  "GK16andhvc3u:2567": "vipralambhaśṛṅgāretyarthaḥ /",
  "GK16andhvc3u:2568": "sahacarasamāgame ityetadvivṛṇoti---sahacarā ityādi /",
  "GK16andhvc3u:2569": "miśraveti /",
  "GK16andhvc3u:2570": "hummi avahatthiare hoṇiraṅkuso ahavivearahiovi /",
  "GK16andhvc3u:2571": "siviṇevi tumammi puṇo bhantiṃ ṇapasumarāmi /",
  "GK16andhvc3u:2572": "iti pāṭhaḥ /",
  "GK16andhvc3u:2573": "bhavāmyapahastitarekho niraṅkuśo 'tha vivekarahito 'pi /",
  "GK16andhvc3u:2574": "svapne 'pi tava punarbhaktiṃ na prasmarāmi //",
  "GK16andhvc3u:2575": "iti chāyā /",
  "GK16andhvc3u:2576": "apahastitarekha iti /",
  "GK16andhvc3u:2577": "atikrāntamaryāda ityarthaḥ /",
  "GK16andhvc3u:2578": "tattannijasvabhāveti /",
  "GK16andhvc3u:2579": "kāmānuvartanādisvabhāvetyarthaḥ /",
  "GK16andhvc3u:2580": "alamityādi /",
  "GK16andhvc3u:2581": "kāvyaprakāśe 'pyudāhṛtā ime ślokoḥ /",
  "GK16andhvc3u:2582": "_________________________________________________________",
  "GK16andhvc3u:2583": "sup-tiṅ-vacana-sambandhais tathā kāraka-śaktibhiḥ /",
  "GK16andhvc3u:2584": "kṛt-tad dhita-samāsaiś ca dyotyo 'lakṣya-kramaḥ kvacit // DhvK_3.16 //",
  "GK16andhvc3u:2585": "__________",
  "GK16andhvc3u:2586": "suptiṅvacanasambandhaistathā kārakaśaktibhiḥ /",
  "GK16andhvc3u:2587": "kṛttadvitasamāsaiśca dyotyo 'lakṣyakramaḥ kvacit // 16 //",
  "GK16andhvc3u:2588": "alakṣyakramo dhvanerātmā rasādaḥ subviśeṣaistiṅviśeṣairvacanavaśeṣaiḥ sambandhaviśeṣaiḥ kārakaśaktibhiḥ kṛdviśeṣaistaddhitaviśeṣaiḥ samāsaiśceti /",
  "GK16andhvc3u:2589": "locanam na ceha jīvitaḥsa kaścitkāladharmamupāgataḥ /",
  "GK16andhvc3u:2590": "bahuvighno muhūrto 'yaṃ jīvedapi kadācana //",
  "GK16andhvc3u:2591": "amuṃ kanakavarṇābhaṃ bālamaprāptayauvanam /",
  "GK16andhvc3u:2592": "gṛdhravākyātkathaṃ bālastyakṣyadhvamaviśaṅkitāḥ //",
  "GK16andhvc3u:2593": "ityādi /",
  "GK16andhvc3u:2594": "sa cābhiprāyo vyaktaḥ śāntarasa eva pariniṣṭhatatāṃ prāptaḥ // 15 //",
  "GK16andhvc3u:2595": "evamalakṣyakramavyaṅgyasya rasādadhvaneryadyapi varṇebhyaḥ prabhṛti prabandhaparyante vyañjakavarge nirūpite nanirūpaṇīyāntaramavaśiṣyate,",
  "GK16andhvc3u:2596": "tathāpi kavisahṛdayānāṃ śibhāṃ dātuṃ punarapi sūkṣmadṛśānvayavyatirekāvāśritya vyañjakavargamāha--suptiṅḍityādi /",
  "GK16andhvc3u:2597": "vayaṃ tvitthametadanantaraṃ savṛttikaṃ vākyaṃ budhyāmahe /",
  "GK16andhvc3u:2598": "subādibhiḥ yo 'nusvānopamo bhāsate vaktrabhiprāyādarūpaḥ asyāpi subādibhirvyaktasyānusvānopamasyālakṣyakramavyaṅgyo dyotyaḥ /",
  "GK16andhvc3u:2599": "kvaciditi pūrvakārikayā saha saṃmīlya saṅgatiriti /",
  "GK16andhvc3u:2600": "sarvatra hi subādīnāmabhiprāyaviśeṣābhivyañjakatvameva /",
  "GK16andhvc3u:2601": "udāharaṇe sa tvabhivyakto 'bhiprāyo yathāsvaṃ vibhāvādirūpatādvāreṇa rasādīnvyanakti /",
  "GK16andhvc3u:2602": "bālapriyā ityāheti /",
  "GK16andhvc3u:2603": "ityabhiprāyeṇāhetyarthaḥ /",
  "GK16andhvc3u:2604": "kāladharmamiti /",
  "GK16andhvc3u:2605": "maraṇamityarthaḥ /",
  "GK16andhvc3u:2606": "jīvedapīti /",
  "GK16andhvc3u:2607": "bālo 'yamiti śeṣaḥ /",
  "GK16andhvc3u:2608": "kanakavarṇavadābhātīti kanakavarṇābhaḥ,",
  "GK16andhvc3u:2609": "kanakavarṇasya hemakumbhāderābhā kāntirivābhā yasya iti vā tam /",
  "GK16andhvc3u:2610": "tyakṣyadhvaṃ pitṛpiṇḍadamiti ca pāṭhaḥ /",
  "GK16andhvc3u:2611": "tyakṣyadhvamityārṣaḥ prayogaḥ /",
  "GK16andhvc3u:2612": "sa cābhiprāya iti /",
  "GK16andhvc3u:2613": "janavisarjanābhiprāyaḥ, bhakṣaṇābhiprāya iti vā arthaḥ // 14//",
  "GK16andhvc3u:2614": "evamityādi /",
  "GK16andhvc3u:2615": "nirūpite nirūpite sati na avaśiṣyata iti sambandhaḥ /",
  "GK16andhvc3u:2616": "yathānusvānetyādipūrvagrantho vyākhyātastathā subityādigranthaṃ vyākhyātumārabhate---vayamityādi /",
  "GK16andhvc3u:2617": "etadanantaraṃ suptiṅvacanetyādikam /",
  "GK16andhvc3u:2618": "subityādīnāṃ tṛtīyāntānāṃ pūrvakārikāsthena bhāsata ityanena tatsthasyāsya dhvanerapītyasyātratyena dyotya ityanena ca sambandha iti vyācaṣṭe--subādibhirityādi /",
  "GK16andhvc3u:2619": "uktamupapādayati---sarvatra hītyādi /",
  "GK16andhvc3u:2620": "caśabdānnipātopasargakālādibhiḥ prayuktairabhivyajyamāno dṛśyate /",
  "GK16andhvc3u:2621": "yathā---- nyakkāro hyayameva me yadarayastatrāpyasau tāpasaḥ so 'pyatraiva nihanti rākṣasakulaṃ jīvatyaho rāvaṇaḥ /",
  "GK16andhvc3u:2622": "dhigdhikchakrajitaṃ prabodhitavatā kiṃ kumbhakarṇena vā svargagrāmaṭikāviluṇṭhanavṛthocchūnaiḥ kimebhirbhujaiḥ //",
  "GK16andhvc3u:2623_0": "locanam etaduktaṃ bhavati--varṇādibhiḥ prabandhāntaiḥ sākṣādvā raso 'bhivyajyate",
  "GK16andhvc3u:2623_1": "vibhāvādipratipādanadvāreṇa yadivā vibhāvādivyañjanadvārema paramparayete tatra bandhasyaitatparamparayā",
  "GK16andhvc3u:2623_2": "vyañjakatvaṃ prasaṅgādādāvuktam /",
  "GK16andhvc3u:2624": "adhunā tu varṇapadādīnāmucyata iti /",
  "GK16andhvc3u:2625": "tena vṛttāvapi 'abhivyajyamāno dṛśyate' iti /",
  "GK16andhvc3u:2626": "vyañjakatvaṃ dṛśyata ityādau ca vākyaśeṣo 'dhyāhāryaḥ vibhāvādivyañjanadvāratayā parāmpartheṇetyervarūpaḥ /",
  "GK16andhvc3u:2627": "mamāraya iti /",
  "GK16andhvc3u:2628": "mama śatrusadbhāvonocita iti sambandhānaucityaṃ krodhavibhāvaṃ vyanakti asya iti bahuvacanam /",
  "GK16andhvc3u:2629": "tapovidyate yasyeti pau ṣakathāhīnatvaṃ taddhitena matvarthīyenābhivyaktam /",
  "GK16andhvc3u:2630": "tatrāpiśabdena nipātasamudāyenātyantāsambhāvanīyatvam /",
  "GK16andhvc3u:2631": "matkartṛkā yadi jīvanakrayā tadā hananakriyā tāvadanucitā /",
  "GK16andhvc3u:2632": "tasyāṃ ca sa kartā apiśabdena manuṣyamātrakam /",
  "GK16andhvc3u:2633": "atraiveti--madadhiṣṭhito bālapriyā tātparyamāha---etaduktamityādi /",
  "GK16andhvc3u:2634": "vibhāvādipratipādanadvāreṇa sākṣādvā vibhāvādivyañjanadvāreṇa paramparayā vā raso 'bhivyajyata iti sambandhaḥ /",
  "GK16andhvc3u:2635": "ādāviti /",
  "GK16andhvc3u:2636": "pūrvakārikāyāmityarthaḥ /",
  "GK16andhvc3u:2637": "vyākhyātārthānurodhena vṛttigranthaṃ yojayati--tenetyādi /",
  "GK16andhvc3u:2638": "ityevaṃrūpo vākyaśeṣa ityanvayaḥ /",
  "GK16andhvc3u:2639": "vyañjanadvāratayeti /",
  "GK16andhvc3u:2640": "rasādissubviśeṣādibhirvibhāvādivyañjanadvārā pāramparyeṇābhivyajyamāno dṛśyata ityādyartha iti bhāvaḥ /",
  "GK16andhvc3u:2641": "'nyakkāra' iti /",
  "GK16andhvc3u:2642": "iyaṃ śrīrāmeṇa rākṣasakulakṣaye kriyamāṇe kruddhasya rāvaṇasya svādhikṣepoktiḥ /",
  "GK16andhvc3u:2643": "me arayassanti yadayameva nyakkāra ityādyanvayaḥ /",
  "GK16andhvc3u:2644": "'prabodhitavate'ti /",
  "GK16andhvc3u:2645": "ṇijantādbhāve kte tato matupi bodhyam /",
  "GK16andhvc3u:2646": "svarga eva grāmaṭikā svalpagrāmaḥ /",
  "GK16andhvc3u:2647": "śloko 'yaṃ kāvyaprakāśe 'pyudāhṛtaḥ /",
  "GK16andhvc3u:2648": "vṛtyukataṃ vyañjakatvaṃ vivṛṇoti---me ityādi /",
  "GK16andhvc3u:2649": "bahutvena śatrumattā mamānuciteti sambandhānaucityarūpaṃ krodhavibhāvamaraya iti bahuvacanaṃ vyañjayatīti bahuvacanamityasyārthaḥ /",
  "GK16andhvc3u:2650": "vṛttau 'sambandhe'tyasya ṣaṣṭhyarthasambandhetyarthaḥ /",
  "GK16andhvc3u:2651": "abhivyaktamiti /",
  "GK16andhvc3u:2652": "adaśśabdārthasyeti /",
  "GK16andhvc3u:2653": "śeṣaḥ /",
  "GK16andhvc3u:2654": "atyantāsambhāvanīyatvamiti /",
  "GK16andhvc3u:2655": "tāpasagataśatrutāyā atyantāsambhāvyatvamabhivyaktamityarthaḥ /",
  "GK16andhvc3u:2656": "abhivyaktapadasya yathāyogamuttaratrāpi sambandho bodhyaḥ /",
  "GK16andhvc3u:2657": "hananakriyeti /",
  "GK16andhvc3u:2658": "yatkriṃñcitkartṛkāpīti śeṣaḥ /",
  "GK16andhvc3u:2659": "saḥ tāpasaḥ mānuṣamātrakaḥ kutsito manuṣya eva /",
  "GK16andhvc3u:2660": "nītyupasargārthavivaraṇam--niśaśeṣeṇeti /",
  "GK16andhvc3u:2661": "yathā atra hi śloke bhūyasā sarveṣāmapyeṣāṃ sphuṭameva vyañjakatvaṃ dṛśyate /",
  "GK16andhvc3u:2662": "tatra 'me yadarayaḥ' ityanena supsambandhavacanānāmabhivyañjakatvam /",
  "GK16andhvc3u:2663": "'tatrāpyasau tāpasa' ityatra tadvitanipātayoḥ 'so 'pyatraiva nihanti rākṣasakulaṃ jīvatyaho rāvaṇaḥ' ityatra tiṅkārakaśaktīnām /",
  "GK16andhvc3u:2664": "'dhigdhikchakrajitam' ityādau ślokārdhe kṛttaddhitasamāsopasargāṇām /",
  "GK16andhvc3u:2665": "evaṃvidhasya vyañcakabhūyastve ca ghaṭamāne kāvyasya sarvātiśāyinī bandhacchāyā samunmīlati /",
  "GK16andhvc3u:2666": "yatra hi vyaṅgyāvabhāsinaḥ padasyaikasyaiva tāvadāvirbhāvastatrāpi kāvye kāpi bandhacchāyā kimuta yatra teṣāṃ bahūnāṃ samavāyaḥ /",
  "GK16andhvc3u:2667": "yathātrānantarodataśloke /",
  "GK16andhvc3u:2668": "atra hi rāvama ityasmin pade 'rthāntarasaṃkramitavācyena dhvaniprabhedenālaṅkṛte 'pi punaranantaroktānāṃ vyañjakaprakārāṇāmudbhāsanam /",
  "GK16andhvc3u:2669": "dṛśyante ca mahātmanāṃ pratibhāviśeṣabhājāṃ bāhulyenaivaṃvidhā bandhaprakārāḥ /",
  "GK16andhvc3u:2670": "locanam deśo 'dhikaraṇam niḥśeṣema hanyamānatatāyā rākṣasabalaṃ ca karmeti tadidamasaṃbhāvyamānamupanatamiti puruṣakārāsampattirdhvanyate tiṅkārakaśaktipratipādakaiśca śabdaiḥ /",
  "GK16andhvc3u:2671": "rāvaṇa iti tvarthāntarasaṅkramitavācyatvaṃ pūrvameva vyākhyātam /",
  "GK16andhvc3u:2672": "dhigdhigiti nipātasya śakraṃ jitavānityākhyāyikeyamiti upapadasamāsena sahakṛtaḥ svargetyādisamāsasya svapauruṣānusmaraṇaṃ prati vyañjakatvam /",
  "GK16andhvc3u:2673": "grāmaṭiketi svārthikataddhitaprayogasya strīpratyayasahitasyābahumānāspadatvaṃ prati,",
  "GK16andhvc3u:2674": "viluṇṭhanaśabde viśabdasya nirdayāvaskandanaṃ prati vyañjakatvam /",
  "GK16andhvc3u:2675": "vṛthāśabdasya nipātasya svātmapauruṣanindāṃ prati vyañjakatā /",
  "GK16andhvc3u:2676": "bhujairiti bahuvacanena pratyuta bhāramātrametaditi vyajyate /",
  "GK16andhvc3u:2677": "tena tilaśastilaśo 'pi vibhajyamāne 'tra śloke sarva evāṃśo vyañjakatvena bhātīti kimanyat /",
  "GK16andhvc3u:2678": "etadarthapradaśanasya phalaṃ darśayati--evamiti /",
  "GK16andhvc3u:2679": "ekasya padasyeti yaduktaṃ tadudāharati---yathātreti /",
  "GK16andhvc3u:2680": "bālapriyā rākṣasakulanāmāpi nakṣyati tathetyarthaḥ /",
  "GK16andhvc3u:2681": "rākṣasabalamiti /",
  "GK16andhvc3u:2682": "rākṣasakulamiti ca pāṭhaḥ /",
  "GK16andhvc3u:2683": "so 'pītyādivākyavyaṅgyaṃ daśayati---tadidamityādi /",
  "GK16andhvc3u:2684": "puruṣakārāsampattiriti /",
  "GK16andhvc3u:2685": "svapauruṣaprakarṣābhāva ityarthaḥ /",
  "GK16andhvc3u:2686": "tiṅkārakaśaktipratipādakaiśśabdairdhvanyata ityanvayaḥ /",
  "GK16andhvc3u:2687": "tiṅca kārakaśaktipratapādakāścataiḥ /",
  "GK16andhvc3u:2688": "tiṅnihantīti kārakaśaktayaḥ---adhikaraṇatvakartṛtvakarmatvarūpāḥ /",
  "GK16andhvc3u:2689": "pūrvameva vyākhyātamiti /",
  "GK16andhvc3u:2690": "mahendrapurīvimardanādikāritvaṃ rāvaṇapadena vyajyata iti bhāvaḥ /",
  "GK16andhvc3u:2691": "nipātasyeti /",
  "GK16andhvc3u:2692": "vyañjakatvamiti śeṣaḥ /",
  "GK16andhvc3u:2693": "ākhyāyiyiketi /",
  "GK16andhvc3u:2694": "kalpitārthā vāgityarthaḥ itīti /",
  "GK16andhvc3u:2695": "ityarthaṃ pratītyarthaḥ /",
  "GK16andhvc3u:2696": "sahakṛta iti ṣaṣṭhyantaṃ nipātasyetyasya viśeṣaṇam /",
  "GK16andhvc3u:2697": "upasaṃharati---tenetyādi /",
  "GK16andhvc3u:2698": "vibhajyetyatra nirbhajyeti ca pāṭhaḥ /",
  "GK16andhvc3u:2699": "yathā maharṣervyāsasya---- atikrāntasukhāḥ kālāḥ pratyupasthitadāruṇāḥ /",
  "GK16andhvc3u:2700": "śvaḥ śvaḥ pāpīyadivasā pṛthivī gatayauvanā //",
  "GK16andhvc3u:2701": "atra hi kṛttaddhitavacanairalakṣyakramavyaṅgyaḥ,",
  "GK16andhvc3u:2702": "'pṛthivī gatayauvanā' locanam atikrāntaṃ na tu kadācana vartamānatāmavalambamānaṃ sukhaṃ yeṣu te kālā iti,",
  "GK16andhvc3u:2703": "sarva eva na tu sukhaṃ prati vartamānaḥ sa ko 'pi kālaleśa ityarthaḥ /",
  "GK16andhvc3u:2704": "pratīpānyupasthitāni vṛttāni pratyāvartamānāni tathā dūrabhāvīnyapi pratyupasthitāni nikaṭatayā vartamānāni bhavanti dāruṇāni duḥkhāni yeṣu te /",
  "GK16andhvc3u:2705": "duḥkhaṃ bahuprakārameva prativartamānāḥ sarve kālāṃśā ityanena kālasya tāvannirvedamabhivyañjayataḥ śāntarasavyañjakatvam /",
  "GK16andhvc3u:2706": "deśasyāpyāha--pṛthivī śvaḥ śvaḥ prātaḥ prātardināddinaṃ pāpīyadivasāḥ pāpānāṃ sambandhinaḥ pāpiṣṭhajanasvāmikā divasā yasyāṃ sā tathoktā /",
  "GK16andhvc3u:2707_0": "svābhāvata eva tāvatkālo duḥkhamayaḥ tatrāpi pāpiṣṭhajanasvāmikapṛthivīlakṣayauvanā",
  "GK16andhvc3u:2707_1": "vṛddhastrīvadasaṃbhāvyamānasaṃbhogā gatayauvanatayā hi yo yo divasa āgacchati bālapriyā",
  "GK16andhvc3u:2707_2": "atra vyaṅgayatvenoktānāmarthānāṃ rāvaṇagatakrodhanirvedātiśayavyañjakatvaṃ bodhyam /",
  "GK16andhvc3u:2708": "ślokaṃ vyākhyāti--atikrāntamityādi /",
  "GK16andhvc3u:2709": "bhūtārthakaktapratyayena gamyamarthamāha---na tvityādi /",
  "GK16andhvc3u:2710": "kālā iti bahuvacanārthavivaraṇam--sarva eveti /",
  "GK16andhvc3u:2711": "tena gamyamāha---na tvityādi /",
  "GK16andhvc3u:2712": "pratītyasya vivaraṇam--pratīpānīti /",
  "GK16andhvc3u:2713": "pratikūlānīntyarthaḥ /",
  "GK16andhvc3u:2714": "vṛttāni pratyāvartamānānyupasthitānīti sambandhaḥ /",
  "GK16andhvc3u:2715": "gatānyapi pratyāvartamānatvena jñāyamānānītyarthaḥ /",
  "GK16andhvc3u:2716": "anyathāpi vyācaṣṭe---tathetyādi /",
  "GK16andhvc3u:2717": "uktamevārthaṃ sphuṭamāha---duḥkhamityādi /",
  "GK16andhvc3u:2718": "ityanenetyādi /",
  "GK16andhvc3u:2719": "nirvedābhivyañjanadvārā prakṛtaśāntarasavyañjakatvamityarthaḥ /",
  "GK16andhvc3u:2720": "pāpīyeti chapratyayāntamityāśayena vyācaṣṭe---pāpānāmityādi /",
  "GK16andhvc3u:2721": "pāpānāṃ sambandhina ityasyaiva vivaraṇam---pāpiṣṭhetyādi /",
  "GK16andhvc3u:2722": "bhūmārthakājantaḥ pāpaśabdo 'trātiśayitatapāpaviśiṣṭārthaka iti bhāvaḥ /",
  "GK16andhvc3u:2723": "pāpatrayatātparyamāha---svabhāvata ityādi /",
  "GK16andhvc3u:2724": "pāpiṣṭheti /",
  "GK16andhvc3u:2725": "pāpiṣṭhajanasvāmikaḥ pṛthivīlakṣaṇo yo deśastasya daurātmyādityarthaḥ /",
  "GK16andhvc3u:2726": "śvaḥ śva ityasya gatayauvanetyanenāpi sambandha ityāha---śvaḥśva ityādi /",
  "GK16andhvc3u:2727": "gatayauvanetyasya mukhyārthaṃ tasya prakṛte bādhallakṣaṇānimittaṃ tatsārūpyaṃ ca darśayati--vṛddhetyādi /",
  "GK16andhvc3u:2728": "sambhogasmukhānubhavaḥ /",
  "GK16andhvc3u:2729": "gatayauvanāpadenātra sukhānādhāyiketyartho lakṣyate,",
  "GK16andhvc3u:2730": "sukhānubhavasya sambhāvanāpi nāstītyartho vyaṅgyaśceti bhāvaḥ /",
  "GK16andhvc3u:2731": "gatayauvaneti pāpīyānityatra hetugarbhaṃ pāpīyapadamarthāntaraparaṃ cetyanyathā vyācaṣṭe---gatetyādi /",
  "GK16andhvc3u:2732": "yadi vetyādau yojyam /",
  "GK16andhvc3u:2733": "gateti /",
  "GK16andhvc3u:2734": "ityanena cātyantatiraskṛtavācyo dhvaniḥ prakāśitaḥ /",
  "GK16andhvc3u:2735": "eṣāṃ ca subādīnāmekaikaśaḥ samuditānāṃ ca vyañjakatvaṃ mahākavīnāṃ prabandheṣu prāyeṇa dṛśyate /",
  "GK16andhvc3u:2736": "subantasya vyañjakatvaṃ yathā--- tālaiḥ śiñjadvayasubhagaiḥ kāntayā nartito me yāmadhyāste divasavigame nīlakaṇṭhaḥ suhṛdvaḥ //",
  "GK16andhvc3u:2737": "tiḍantasya yathā---",
  "GK16andhvc3u:2738": "avasara rouṃ cia ṇimmiāiṃ mā puṃsa me haacchīiṃ /",
  "GK16andhvc3u:2739": "daṃsaṃṇamettumbhattehiṃ jahi hiaaṃ tuha ṇa ṇāam //",
  "GK16andhvc3u:2740": "locanam sa sa pūrvapūrvāpekṣayā pāpīyān nikṛṣṭatvāt /",
  "GK16andhvc3u:2741": "yadiveyasunanto 'yaṃ śabdo muninaivaṃ prayukto ṇijanto vā /",
  "GK16andhvc3u:2742": "atyanteti /",
  "GK16andhvc3u:2743": "so 'pi prakāro 'syaivāṅgatāmetīti bhāvaḥ /",
  "GK16andhvc3u:2744": "subantasyeti /",
  "GK16andhvc3u:2745": "samuditatve tūdāharaṇaṃ dattaṃ vyastatve cojyata iti bhāvaḥ /",
  "GK16andhvc3u:2746": "tālairiti bahuvacanamanekavidhaṃ vaidagdhyaṃ dhvānat vipralambhoddīpakatāmeti /",
  "GK16andhvc3u:2747": "apasara roditumeva nirmite mā puṃsaya hate akṣiṇī me /",
  "GK16andhvc3u:2748": "darśanamātronmattābhyāṃ yābhyāṃ tava hṛdayamevaṃrūpaṃ na jñātam //",
  "GK16andhvc3u:2749": "anmatto hi na kiñcijjānātīti na kasyāpyatrāparādhaḥ daivenetthameva nirmāṇaṃ bālapriyā pṛthivyā iti śeṣaḥ /",
  "GK16andhvc3u:2750": "nanu pāpīyānityuktārthaḥ kathaṃ labhyata ityatrāha---itasunanta iti /",
  "GK16andhvc3u:2751": "nanvasmin pakṣe pāpīyo divaseti bhāvyamityata āha--muninetyādi /",
  "GK16andhvc3u:2752": "ārṣo 'yaṃ prayoga ityarthaḥ. a6 pakṣāntaramāha---ṇijanto veti /",
  "GK16andhvc3u:2753": "muninā prayukta ityanuṣajyate ṇijanteyasunanto munināprayukto vetyarthaḥ /",
  "GK16andhvc3u:2754": "lokān pāpīyasaḥ karotītyarthe pāpīyaśśabdāṇṇaci kartaryavi ṭerṇicaśca lopādakārānto 'yaṃ pāpīyaśabda iti bhāvaḥ /",
  "GK16andhvc3u:2755": "anusvānetyādikārikā yathā vyākhyātā, tathā prakṛte yojayata---so 'pītyādi /",
  "GK16andhvc3u:2756": "so 'pi prakāraḥ atyantatiraskṛvācyo dhvaniḥ /",
  "GK16andhvc3u:2757": "rasasyeti /",
  "GK16andhvc3u:2758": "prakṛtasya śāntasyetyarthaḥ /",
  "GK16andhvc3u:2759": "dattamiti /",
  "GK16andhvc3u:2760": "nyakkāra ityādiślokena darśitamityarthaḥ /",
  "GK16andhvc3u:2761": "'tālai, rityādyuttarameghasandeśastham /",
  "GK16andhvc3u:2762": "vaidagdhyamiti nartanaviṣayakaṃ vaidagadhyamityarthaḥ /",
  "GK16andhvc3u:2763": "apasaretyādivirahiṇyāśśaṭhaṃ pratyuktiḥ /",
  "GK16andhvc3u:2764": "me hatākṣiṇī it chāyā /",
  "GK16andhvc3u:2765": "tvamapasara apehi /",
  "GK16andhvc3u:2766": "kuta ityatrāha--roditumityādi /",
  "GK16andhvc3u:2767": "rīditumeva nirmite sṛṣṭe me hatākṣiṇī kutsite nayane /",
  "GK16andhvc3u:2768": "mā puṃsaya mā abhivardhaya, mā tvadabhimukhaṃ vikāsayeti /",
  "GK16andhvc3u:2769": "yāvat /",
  "GK16andhvc3u:2770": "puṃsa abhivardhana iti curādī /",
  "GK16andhvc3u:2771": "hṛdayaṃ tava na jñātamita chāyā /",
  "GK16andhvc3u:2772": "tadyvākhyānam---tavetyādi /",
  "GK16andhvc3u:2773": "evaṃrūpamiti /",
  "GK16andhvc3u:2774": "mathi anāsaktaṃ bhāvītyarthaḥ /",
  "GK16andhvc3u:2775": "bhāvārthamāha---unmatto hītyādi /",
  "GK16andhvc3u:2776": "tiṅnta iti apasareti yathā vā---",
  "GK16andhvc3u:2777": "mā panthaṃ rundhīo avehi bālaa ahosi ahirīo /",
  "GK16andhvc3u:2778": "amhea ṇiricchāo suṇṇadharaṃ rakkhidavvaṃ ṇo //",
  "GK16andhvc3u:2779": "sambandhasya yathā---",
  "GK16andhvc3u:2780": "aṇaṇatta vacca bālaa hṇā arnti kiṃ maṃ puloesieam /",
  "GK16andhvc3u:2781": "bho jāābhīruāṇaṃ taḍaṃ viaṇa hori //",
  "GK16andhvc3u:2782": "locanam kṛtamiti /",
  "GK16andhvc3u:2783": "apasara mā vṛthā prayāsaṃ kārṣīḥ daivasya viparivartayitumaśakyatvāditi tiṅanto vyañjakaḥ tadanugṛhītāni padāntarāṇyapīti bhāvaḥ /",
  "GK16andhvc3u:2784": "mā panthānaṃ rudhaḥ apehi bālaka aprauḍha aho asi ahnīkaḥ /",
  "GK16andhvc3u:2785": "vayaṃ paratantrā yataḥ śūnyagṛhaṃ māmakaṃ rakṣaṇīyaṃ vartate //",
  "GK16andhvc3u:2786": "ityatrāpehīti tiṅantamidaṃ dhvanati--tvaṃ tāvadaprauḍho lokamadhye yadevaṃ prakāśayasi /",
  "GK16andhvc3u:2787": "asti tu saṅketasthānaṃ śūnyagṛhaṃ tatraivāgantavyamiti /",
  "GK16andhvc3u:2788": "'anyatra vraja bālaka' aprauḍha buddhe snāntīṃ māṃ kiṃ prakarṣeṇālokayasyetat /",
  "GK16andhvc3u:2789": "bho iti solluṇṭhamāhvānam /",
  "GK16andhvc3u:2790": "jāyābhīrukāṇāṃ sambandhitaḍameva na bhavati /",
  "GK16andhvc3u:2791": "atra jāyāto ye bhīravasteṣāmetatsathānamiti durāpetaḥ bālapriyā tiṅantaśabda itṣathaḥ /",
  "GK16andhvc3u:2792": "vyañjaka iti /",
  "GK16andhvc3u:2793": "rirṣyādivyañjaka ityarthaḥ /",
  "GK16andhvc3u:2794": "bālaketyasya vivaraṇam---aprauḍheti /",
  "GK16andhvc3u:2795": "ṇirichāo ityasya chāyāvivaraṇam /",
  "GK16andhvc3u:2796": "vayaṃ paratantrā iti /",
  "GK16andhvc3u:2797": "śūnyagṛhaṃ rakṣaṇīyaṃ na iti chāyā /",
  "GK16andhvc3u:2798": "asya vyākhyānam--yata ityādi /",
  "GK16andhvc3u:2799": "prakāśayasīti /",
  "GK16andhvc3u:2800": "sambhogecchāmiti śeṣaḥ /",
  "GK16andhvc3u:2801": "atra śloke śṛṅgāraḥ sambhogo vyaṅya pūrvaślorake tu vipralambha iti bhedaḥ /",
  "GK16andhvc3u:2802": "vṛttau--'aṇṇatte'ti anyatra vraja bālakasnāntīṃ kiṃ mā pralokayasyetat /",
  "GK16andhvc3u:2803": "bho jāyābhīrukāṇāṃ taṭameva na bhavati //",
  "GK16andhvc3u:2804": "iti /",
  "GK16andhvc3u:2805": "yā /",
  "GK16andhvc3u:2806": "jalāśaye snāntīṃ kañcidanurāgeṇa paśyantaṃ kañcana gṛhasthaṃ prati taṃ kāmayamānāyāstasyā uktiriyam /",
  "GK16andhvc3u:2807": "taḍamityasya sthāne titthamiti pāṭho 'pi dṛśyeti /",
  "GK16andhvc3u:2808": "tasya tīrthamiti chāyā /",
  "GK16andhvc3u:2809": "locane--sambandhīti ṣaṣṭhyarthakathanam /",
  "GK16andhvc3u:2810": "etattaṭaṃ jāyābhīrukāṇāṃ sambandhi na bhavatyeveti yojanā /",
  "GK16andhvc3u:2811": "uktasyaiva vivaraṇam---jāyāta ityādi /",
  "GK16andhvc3u:2812": "iti sambandho dūrāpeta ityanvayaḥ /",
  "GK16andhvc3u:2813": "tathāvidhānāmatra sthāne vartanarūpaḥ sambandho dūrāpeta ityarthaḥ /",
  "GK16andhvc3u:2814": "ato vrajeti /",
  "GK16andhvc3u:2815": "anena sambandheneti /",
  "GK16andhvc3u:2816": "ṣaṣṭhyarthasambandhenetyartharḥ /",
  "GK16andhvc3u:2817": "irṣyeti /",
  "GK16andhvc3u:2818": "kṛtakaprayogeṣu prākṛteṣu taddhitaviṣaye vyañjakatvamāvedyata eva /",
  "GK16andhvc3u:2819": "avajñātiśaye kaḥ /",
  "GK16andhvc3u:2820": "samāsānāṃ ca vṛttyaucityena viniyojane /",
  "GK16andhvc3u:2821": "nipātānāṃ vyañjakatvaṃ yathā--- ayamekapade tayā viyogaḥ priyayā copanataḥ suduḥsaho me /",
  "GK16andhvc3u:2822": "navavāridharodayādahobhirbhavitavyaṃ ca nirātapātvaramyaiḥ //",
  "GK16andhvc3u:2823": "ityatra caśabdaḥ /",
  "GK16andhvc3u:2824": "yathā vā--- muhuraṅgulisaṃvṛtādharauṣṭhaṃ pratiṣedhākṣaraviklavābhirāmam /",
  "GK16andhvc3u:2825": "mukhamaṃsavivarti pakṣmalākṣyāḥ kathamapyunnamitaṃ na cumbitaṃ tu //",
  "GK16andhvc3u:2826": "atra tuśabdaḥ /",
  "GK16andhvc3u:2827": "nipātānāṃ prasiddhamapīha dyotakatvaṃ rasāpekṣayoktamiti draṣṭavyam /",
  "GK16andhvc3u:2828": "upasargāṇāṃ vyañcakatvaṃ yathā--- nīvārāḥ śukagarbhakoṭaramukhabhraṣṭāstaruṇāmadhaḥ prasnigdhāḥ kvacidiṅgudīphalabhidaḥ sūcyanta evopalāḥ /",
  "GK16andhvc3u:2829": "viśvāsopagabhādabhinnagatayaḥ śabdaṃ sahante mṛgā- stoyādhārapathāśca valkalaśikhāniṣyandalekhāṅkitāḥ //",
  "GK16andhvc3u:2830": "locanam sambandha ityanena samabandhenerṣyātiśayaḥ pracchannakāminyābhivyaktaḥ /",
  "GK16andhvc3u:2831": "kṛtaketi kagrahaṇaṃ taddhitopalakṣaṇārtham /",
  "GK16andhvc3u:2832": "kṛtaḥ kapratyayaprayogo yeṣu kāvyavākyeṣu yathā jāyābhīrukāṇāmiti /",
  "GK16andhvc3u:2833": "ye hyarasajñā dharmapatnīṣu premaparatantrāstebhyaḥ ko 'nyo jagati kutsitaḥ sthāditi kapratyayo 'vajñātiśayadyotakaḥ /",
  "GK16andhvc3u:2834": "samāsānāṃ ceti /",
  "GK16andhvc3u:2835": "kevalānāmeva vyañjakatvamāvedyata iti sambandhaḥ /",
  "GK16andhvc3u:2836": "caśabda iti jātāvekavacanam /",
  "GK16andhvc3u:2837": "dvau caśabdāvevamāhatuḥ kākatālīyanyāyena gaṇḍasyopari sphoṭa itivattadviyogaśca varṣasamayaśca samamupanatau etadalaṃ prāṇaharaṇāya /",
  "GK16andhvc3u:2838": "ata eva ramyapadena sutarāmuddīpanavibhāvatvamuktam /",
  "GK16andhvc3u:2839": "tuśabda iti /",
  "GK16andhvc3u:2840": "paścāttāpasūcakassan tāvanmātraparicumbanalābhenāpi kṛtakṛtyatā syaditi dhvanatīti bhāvaḥ /",
  "GK16andhvc3u:2841": "prasiddhamapīti /",
  "GK16andhvc3u:2842": "bālapriyā jāyāsaktinimittakerṣyetyarthaḥ /",
  "GK16andhvc3u:2843": "kagrahaṇaṃ taddhitopalakṣaṇārthamiti /",
  "GK16andhvc3u:2844": "kṛtakaprayogeṣvityatra kapratyayagrahaṇaṃ kāditaddhitopalakṣakamityarthaḥ /",
  "GK16andhvc3u:2845": "vyācaṣṭe---kṛta ityādi /",
  "GK16andhvc3u:2846": "ketyasya vivaraṇam---kapratyayeti /",
  "GK16andhvc3u:2847": "'avajñātiśaye ka' ityetadvivṛṇoti---ya ityādi /",
  "GK16andhvc3u:2848": "premetyatra kāmeti ca pāṭhaḥ /",
  "GK16andhvc3u:2849": "kevalānāmeveti pūritam /",
  "GK16andhvc3u:2850": "'ayam' ityādivikramorvaśīyastham /",
  "GK16andhvc3u:2851": "dvau caśabdāviti /",
  "GK16andhvc3u:2852": "'upanataśca 'bhavitavyañje'ti caśabdāvityarthaḥ /",
  "GK16andhvc3u:2853": "ityādau dvitrāṇāṃ copasargāṇāmekatra pade yaḥ prayogaḥ so 'pi rasavyaktyanuguṇatayaiva nirdeṣaḥ /",
  "GK16andhvc3u:2854": "yathā--'prabhraśyatyuttarīyatviṣi samāsi samudvīkṣya vītāvṛtīndrāgjantūn' ityādau /",
  "GK16andhvc3u:2855": "yathā vā---'manupyavṛttyā samupācarantam' ityādau /",
  "GK16andhvc3u:2856": "locanam vaiyākaraṇādigṛheṣu hi prākprayogasvātantryaprayogābhāvātṣaṣṭhyādyaśravaṇālliṅgasaṃkhyāvarahācca vācakavailakṣaṇyena dyotakā nipātā ityuddhoṣyata eveti bhāvaḥ /",
  "GK16andhvc3u:2857": "prakarṣeṇa snigdhā iti praśabdaḥ prakarṣaṃ dyotayanniṅgudīphalānāṃ sarasatvamācakṣāṇa āśramasya saundaryātiśayandhvanati /",
  "GK16andhvc3u:2858": "'tāpasasya phalaviseṣaviṣayo 'bhilāṣātireko dhvanyate' iti tvasat ;",
  "GK16andhvc3u:2859": "abhijñānaśākuntale hi rājña iyamuktirna tāpasasyetyalam /",
  "GK16andhvc3u:2860": "dvitrāṇāmityanenādhikyaṃ nirasyati /",
  "GK16andhvc3u:2861": "samyaguccairviśeṣeṇekṣititve bhagavataḥ kṛpātiśayo 'bhivyaktaḥ /",
  "GK16andhvc3u:2862": "manuṣyavṛtyā samupācarantaṃ svabuddhisāmānyakṛtānumānāḥ /",
  "GK16andhvc3u:2863": "yogīśvarairapyasubodhamīśa tvāṃ boddhumicchantyabudhāḥ svatarkaiḥ //",
  "GK16andhvc3u:2864": "samyagbhūtamupāṃśukṛtvā ā samantāccarantamityanena lokānujighṛkṣātiśayastattadācarataḥ parameśvarasya dhvanitaḥ /",
  "GK16andhvc3u:2865": "bālapriyā samayaścetyanantaraṃ dvayamiti śeṣaḥ /",
  "GK16andhvc3u:2866": "muhurityādiślokadvayaṃ śākṛntalasthamasmadīyaśākuntalavyākhyāyāṃ vistareṇa vyākhyātam /",
  "GK16andhvc3u:2867": "prasiddhiṃ vivṛṇoti--vaiyākaraṇādītyādi /",
  "GK16andhvc3u:2868": "gṛheṣvityasyoddhopyata ityanena sambandhaḥ /",
  "GK16andhvc3u:2869": "vācakavailakṣaṇye hetucatuṣṭayamāha---prāgityādi /",
  "GK16andhvc3u:2870": "prākprayogasvātantryaprayogābhāvāditi /",
  "GK16andhvc3u:2871_0": "prākprayogaśca svātantrayeṇa prayogābhāvaśca tasmāt prākprayogāditi vyastatayā pāṭhaḥ",
  "GK16andhvc3u:2871_1": "sādhīyān upasargasaṃjñāviśiṣṭānāṃ prasākṣādityādīnāṃ nipātānāṃ dhātoḥ prāgeva prayogādivaivamādīnāṃ",
  "GK16andhvc3u:2871_2": "pratiyogyādivācakapadaṃ vinā svatantratayā prayogasyābhāvāccetyarthaḥ /",
  "GK16andhvc3u:2872": "ṣaṣṭhyādyaśravaṇāditi /",
  "GK16andhvc3u:2873": "yathā candrasya candreṇa vā sadṛśaṃ mukhamityādau ṣaṣṭhyādikaṃ śrūyate,",
  "GK16andhvc3u:2874": "tathā candra ivetyādau ṣaṣṭhyādikaṃ na śrūyate yatastasmādityarthaḥ /",
  "GK16andhvc3u:2875": "liṅgeti /",
  "GK16andhvc3u:2876": "nipātārthasyeti śeṣaḥ /",
  "GK16andhvc3u:2877": "samudvīkṣye' tyetadvyācaṣṭe--samyagityādi /",
  "GK16andhvc3u:2878": "bhagavataḥ sūryasya /",
  "GK16andhvc3u:2879": "manuṣyeti /",
  "GK16andhvc3u:2880": "kṛtābhimānī iti'ca pāṭhaḥ /",
  "GK16andhvc3u:2881": "samupācarantamityetadvivṛṇoti---samyagityādi /",
  "GK16andhvc3u:2882": "'ye jīvantī'ti /",
  "GK16andhvc3u:2883": "ūrjite guṇini dṛṣṭe sata, ye jīvanti sma utkṛṣṭajīvitā abhūvan /",
  "GK16andhvc3u:2884": "ye prītyā vapuṣi na mānti sma,",
  "GK16andhvc3u:2885": "ye prasyandipramadāśravaḥ pulakitāḥ santaḥ pranṛtyanti smetyādyanvayaḥ /",
  "GK16andhvc3u:2886": "'sādhuddhiṣa' asajjanān /",
  "GK16andhvc3u:2887": "sādhudviṣāmiti pāṭhe karmaṇaśśeṣatvavivakṣayā ṣaṣṭhī /",
  "GK16andhvc3u:2888": "'puṣyatā' poṣayatā /",
  "GK16andhvc3u:2889": "ye svavapuṣīti pāṭhe tu jīvantītyādau nipātānāmapi tathaiva /",
  "GK16andhvc3u:2890": "yathā---'aho batāsi spṛhaṇīyavīryaḥ' ityādau /",
  "GK16andhvc3u:2891": "yathā vā--- ye jīvanti na mānti ye sma vapuṣi prītyā pranṛtyanti ca prasyandipramadāśravaḥ pulakitā dṛṣṭe guṇinyūrjite /",
  "GK16andhvc3u:2892": "hā dhikkaṣṭamaho kva yāmi śaraṇaṃ teṣāṃ janānāṃ kṛte nītānāṃ pralayaṃ śaṭhena vidhinā sādhudviṣaḥ puṣyatā //",
  "GK16andhvc3u:2893": "ityādau /",
  "GK16andhvc3u:2894": "padapaunaruktyaṃ ca vyañjakatvāpekṣayaiva kadācitprayujyamānaṃ śobhāmāvahata /",
  "GK16andhvc3u:2895": "yathā--- yadvañjanāhitamatirbahucāṭugarbhaṃ kāryonmukhaḥ khalajanaḥ kṛtakaṃ bravīti /",
  "GK16andhvc3u:2896": "tatsādhavo nana vidanta vidanti kintu kartu vṛthāprāṇayamasya na pārayanti //",
  "GK16andhvc3u:2897": "ityādau /",
  "GK16andhvc3u:2898": "locanam tathaiveti /",
  "GK16andhvc3u:2899": "rasavyañjakatvena dvitrāṇāmapi prayogo nirdeṣa itṣathaḥ /",
  "GK16andhvc3u:2900": "ślāghātiśayo nirvedātiśayaśca aho bateti hā dhigiti ca dhvanyate /",
  "GK16andhvc3u:2901": "prasaṅgātpaunaruktyāntaramapi vyañjakamityāha---padapaunaruktyamiti /",
  "GK16andhvc3u:2902": "padagrahaṇaṃ vākyāderapi yathāsaṃbhavamupalakṣaṇam /",
  "GK16andhvc3u:2903": "vidantīti /",
  "GK16andhvc3u:2904": "ta eva hi sarvaṃ vidanti sutarāmiti dhvanyate /",
  "GK16andhvc3u:2905": "vākyapaunaruktyaṃ yathā---'paśya dvīpādanyasmādapi' iti vacanānantaraṃ 'kaḥ saṃdehaḥ dvīpādanyasmādapa' ityanenepsitaprāptiravidhnitaiva dhvanyate /",
  "GK16andhvc3u:2906": "'kiṃ kim? svassthā bhavanti mayi jīvati' ityanenāmarṣātiśayaḥ /",
  "GK16andhvc3u:2907": "'sarvakṣitibhṛtāṃ nātha dṛṣṭā sarvāṅgasundarī' ityunmādātiśayaḥ /",
  "GK16andhvc3u:2908": "bālapriyā vartamānasāmīpye bhūte laḍiti bodhyam /",
  "GK16andhvc3u:2909": "locane---dhvanyata iti /",
  "GK16andhvc3u:2910": "atra yathāsaṃkhyaṃ bodhyam /",
  "GK16andhvc3u:2911": "'yadvañjane'ti /",
  "GK16andhvc3u:2912": "kāvyaprakāśe 'pyudāhṛtam /",
  "GK16andhvc3u:2913": "dvīpādityādiratnāvalīstham /",
  "GK16andhvc3u:2914": "svasthā iti /",
  "GK16andhvc3u:2915": "veṇīsaṃhārasthamidam /",
  "GK16andhvc3u:2916": "amarṣātaśaya iti /",
  "GK16andhvc3u:2917": "vakturbhīmasenasyeti śeṣaḥ /",
  "GK16andhvc3u:2918": "sarvetyādi vikramorvaśīyastham /",
  "GK16andhvc3u:2919": "unmādātiśaya iti /",
  "GK16andhvc3u:2920": "vaktuḥ purūravasa iti śeṣaḥ /",
  "GK16andhvc3u:2921": "kālasya vyañjakatvaṃ yathā----",
  "GK16andhvc3u:2922": "samavisamaṇivvisesā samantao mandamandasaṃārā /",
  "GK16andhvc3u:2923": "airā hohinti pahā maṇorahāṇaṃ pi dullaṅghā //",
  "GK16andhvc3u:2924": "(samaviṣamanirviśeṣāḥ samantato mandamandasañjārāḥ /",
  "GK16andhvc3u:2925": "acirādbhaviṣyanti panthāno manorathānāmapi durlaṅghyāḥ //",
  "GK16andhvc3u:2926": "iti chāyā)",
  "GK16andhvc3u:2927": "atra hyacirādbhaviṣyanti panthāna ityatra bhaviṣyantītyasmin pade pratyayaḥ kālaviśeṣābhidhāyī rasaparipoṣahetuḥ prakāśate /",
  "GK16andhvc3u:2928": "ayaṃ hi gāthārthaḥ pravāsavipralambhaśṛṅgāravibhāvatayā vibhāvyamāno rasavān /",
  "GK16andhvc3u:2929": "yathātra pratyayāṃśo vyañjakastathā kvacitprakṛtyaṃśo 'pi dṛśyate /",
  "GK16andhvc3u:2930": "yathā---tadgehaṃ natamiti mandiramidaṃ labdhāvagāhaṃ divaḥ sā dhenurjaratī caranti kariṇāmetā dhanābhā dhaṭāḥ /",
  "GK16andhvc3u:2931": "sa kṣudo musaladhvaniḥ kalamidaṃ saṅgītakaṃ yoṣitā- māścaryaṃ divasaurdvijo 'yamiyatīṃ bhūmiṃ samāropitaḥ //",
  "GK16andhvc3u:2932": "locanam kālasyeti /",
  "GK16andhvc3u:2933": "tiṅantapadānupravaṣṭasyāpyarthakalāpasya kārakakālasaṃkhyopagraharūpasya madhye 'nvayavyatarekābhyāṃ sūkṣmadṛśā bhāgagatamapi vyañjakatvaṃ vicāryamiti bhāvaḥ /",
  "GK16andhvc3u:2934": "rasaparipoṣeti /",
  "GK16andhvc3u:2935": "utprekṣyamāṇo varṣāsamayaḥ kampakārī kimuta vartamāna iti dhvanyate /",
  "GK16andhvc3u:2936": "aṃśāṃśikaprasaṅgādevāha---yathātreti /",
  "GK16andhvc3u:2937": "bālapriyā dhvanyate ityasyānuṣaṅgaḥ /",
  "GK16andhvc3u:2938": "bhāvamāha---tiṅantetyādi /",
  "GK16andhvc3u:2939": "tiṅntapadānupraviṣṭasya tiṅntapadabodhyasya /",
  "GK16andhvc3u:2940": "kāraketyādi /",
  "GK16andhvc3u:2941": "kārakādicatuṣṭayarūpasyetyathaḥ /",
  "GK16andhvc3u:2942": "upagrahaḥ, ātmanepadaparasmaipade tadyotyaḥ kartrabhiprāyakriyāphalādiriti yāvat /",
  "GK16andhvc3u:2943": "bhāgagatamiti /",
  "GK16andhvc3u:2944": "kārakādicatuṣṭayaikadeśabhūtakālagatamapītyarthaḥ /",
  "GK16andhvc3u:2945": "vṛttau 'same'ti /",
  "GK16andhvc3u:2946": "samaviṣamāḥ samāḥ viṣamāśca deśāḥ nirviśeṣāḥ jalapravāhanimagnatayā ekarūpāḥ yeṣu te /",
  "GK16andhvc3u:2947": "'manorathānāma'pīti /",
  "GK16andhvc3u:2948": "kimuta janānāmityapiśabdārthaḥ /",
  "GK16andhvc3u:2949": "'rasaparipoṣahetuḥ prakāśata' ityuktaṃ vivṛṇoti--utprekṣyamāṇaḥ ityādi /",
  "GK16andhvc3u:2950": "utprekṣyamāṇaḥ acirādbhāvitvenohyamānaḥ /",
  "GK16andhvc3u:2951": "kampeti /",
  "GK16andhvc3u:2952": "virahijanānāmiti śeṣaḥ /",
  "GK16andhvc3u:2953": "'tadgeham' iti /",
  "GK16andhvc3u:2954": "kāvyaprakāśe 'pyudāhṛto 'yaṃ ślokaḥ /",
  "GK16andhvc3u:2955": "'iyatīṃ bhūmi' miti /",
  "GK16andhvc3u:2956": "samṛddhisīmāmityarthaḥ /",
  "GK16andhvc3u:2957": "bhūtimiti ca pāṭhaḥ /",
  "GK16andhvc3u:2958": "atra śloke divasairityasmin pade prakṛtyaṃśo 'pi dyotakaḥ /",
  "GK16andhvc3u:2959": "sarvanāmnāṃ ca vyañjakatvaṃ yathānantarokte śloke /",
  "GK16andhvc3u:2960": "atra ca sarvanāmnāmeva vyañjakatvaṃ hṛdi vyavasthāpya kavinā kvetyādiśabdaprayogo na kṛtaḥ /",
  "GK16andhvc3u:2961": "anayā diśā locanam divasārthe hyatrātyantāsambhāvyamānatāmasyārthasya dhvani /",
  "GK16andhvc3u:2962": "sarvanāmnāṃ ceti /",
  "GK16andhvc3u:2963": "prakṛtyaṃśasya cetyarthaḥ /",
  "GK16andhvc3u:2964": "tena prakṛtyaṃśena sambhūta sarvanāmavyañjakaṃ dṛśyata ityuktaṃ bhavatīti na paunaruktyam /",
  "GK16andhvc3u:2965": "tathā hi taditi padaṃ natabhittītyetatprakṛtyaṃśasahāyaṃ samastāmaṅgalanidhānabhūtāṃ mūṣakādyākīrṇatāṃ dhvanati /",
  "GK16andhvc3u:2966": "taditi hi kevalamucyamāne samutkarṣātiśayo 'pi saṃbhāvyeta /",
  "GK16andhvc3u:2967": "na ca natabhittiśabdenāpyete daurbhāgyāyatanatvasūcakā viśeṣā uktāḥ /",
  "GK16andhvc3u:2968": "evaṃ sā dhenurityādāvapi yojyam /",
  "GK16andhvc3u:2969": "evaṃvide ca viṣaye smaraṇākāradyotakatā tacchabdasya /",
  "GK16andhvc3u:2970": "na tu yacchabdasaṃbaddhatetyuktaṃ prāk /",
  "GK16andhvc3u:2971": "ata evātra tadidaṃśabdādinā smṛtyanubhavayoratyantaviruddhaviṣayatāsūcanenāścaryavibhāvatā yojitā /",
  "GK16andhvc3u:2972": "tadidaṃśabdādyabhāve tu sarvamasaṅgataṃ syaditi tadidamaṃśayoreva prāṇatvaṃ yojyam /",
  "GK16andhvc3u:2973": "etacca dviśaḥ sāmastyaṃ triśaḥ sāmastyamiti vyañjakamityupalakṣaṇaparam /",
  "GK16andhvc3u:2974": "tena loṣṭaprastāranyāyenānantavaicatryamuktam /",
  "GK16andhvc3u:2975": "bālapriyā divasairityādyuktaṃ vivṛṇoti - divasārtho hītyādi /",
  "GK16andhvc3u:2976": "divasārthaḥ divasarūpaprakṛtyarthaḥ /",
  "GK16andhvc3u:2977": "asyārthasya sampatsamṛddhiprāptirūpārthasya /",
  "GK16andhvc3u:2978": "nanu prakṛtyaṃśo dyotaka ityukatyaiva sarvanāmnāmapi vyañjakatve prāpte punastadvacanaṃ punaruktamityata āha---prakṛtyaṃśasya ceti /",
  "GK16andhvc3u:2979": "sarvanāmnāñceti cakāreṇoktārthasya lābha iti bhāvaḥ /",
  "GK16andhvc3u:2980": "evaṃ vyākhyānena labdhamāha---tenatyādi /",
  "GK16andhvc3u:2981": "taditi padamiti /",
  "GK16andhvc3u:2982": "'tadgeha' mityatra tatpadamityarthaḥ /",
  "GK16andhvc3u:2983": "dhvanatīti /",
  "GK16andhvc3u:2984": "gehasyeti śeṣaḥ /",
  "GK16andhvc3u:2985": "dvayoḥ sambhūya vyañjakatvamuktamupapādayati---tadityādi /",
  "GK16andhvc3u:2986": "sambhāvyateti /",
  "GK16andhvc3u:2987": "vyaṅgyatveneti śeṣaḥ /",
  "GK16andhvc3u:2988": "natabhittiśabdenāpīti /",
  "GK16andhvc3u:2989": "kevaleneti vipariṇāmenānuṣaṅgaḥ /",
  "GK16andhvc3u:2990": "ete viśeṣā iti /",
  "GK16andhvc3u:2991": "mūṣakādyākīrṇatārūpā viśeṣā ityarthaḥ /",
  "GK16andhvc3u:2992": "na ca uktā iti sambandhaḥ /",
  "GK16andhvc3u:2993": "bhaveyuriti śeṣaḥ /",
  "GK16andhvc3u:2994": "kevalayostayoruktārthavyañjakatvaṃ na bhavedityarthaḥ /",
  "GK16andhvc3u:2995": "te locane ityatra pūrvamuktaṃ smārayati---evaṃvidha ityādi /",
  "GK16andhvc3u:2996": "ata eveti /",
  "GK16andhvc3u:2997": "tacchabdānāṃ smaraṇākāradyotakatvādevetyarthaḥ /",
  "GK16andhvc3u:2998": "smṛtyanubhavayoriti /",
  "GK16andhvc3u:2999": "tacchabdagamyāyāḥ smṛteridametacchabdagamyasyānubhavasya cetyarthaḥ /",
  "GK16andhvc3u:3000": "atyanteti /",
  "GK16andhvc3u:3001": "atyantaviruddhau viṣayau yayostattāyāssūcanenetyarthaḥ /",
  "GK16andhvc3u:3002": "atra gehasya natabhittitvamūṣakādyākīrṇatvādidharmaprakāreṇa smṛtiḥ divo labdhāvakāśamityādyuktadharmaprakāreṇānubhavaśceti bodhyam /",
  "GK16andhvc3u:3003": "tadidaṃ śabdādinā yojitetyanvayaḥ /",
  "GK16andhvc3u:3004": "tadidamaṃśayoreveti /",
  "GK16andhvc3u:3005": "tadityāderidamityādeścaivetyarthaḥ /",
  "GK16andhvc3u:3006": "prāmatvamiti /",
  "GK16andhvc3u:3007": "camatkārakāritvamityarthaḥ /",
  "GK16andhvc3u:3008": "eveccetyādi /",
  "GK16andhvc3u:3009": "dvayoḥ sambhūya tathā trayāṇāṃ sambhūya vyañjakatvamityetadupalakṣaṇamityarthaḥ /",
  "GK16andhvc3u:3010": "uktamiti /",
  "GK16andhvc3u:3011": "darśitamityarthaḥ /",
  "GK16andhvc3u:3012": "sahṛdayairanye 'pi vyañjakaviśeṣāḥ svayamutprekṣaṇīyāḥ /",
  "GK16andhvc3u:3013": "etacca sarvaṃ padavākyaracanādyotanoktyaiva gatārthamapi vaicitryeṇa vyutpattaye punaruktam /",
  "GK16andhvc3u:3014": "nanu cārthasāmarthyākṣepyā rasādaya ityuktam,",
  "GK16andhvc3u:3015": "tathā ca subādīnāṃ vyañjakatvavaicitryakathanamananvitameva /",
  "GK16andhvc3u:3016": "uktamatra padānāṃ vyañjakatvokatyavasare /",
  "GK16andhvc3u:3017": "kiñjārthaviśeṣākṣepyatve 'pi rasādīnāṃ teṣāmarthaviśeṣāṇāṃ vyañjakaśabdāvinābhāvitvādyathāpradarśitaṃ vyañjakasvarūpaparijñānaṃ vibhajyopayujyata eva /",
  "GK16andhvc3u:3018": "śabdaviśeṣāṇāṃ cānyatra ca cārutvaṃ yadvibhāgenopadarśitaṃ tadapi teṣāṃ vyañjakatvenaivāvasthitamityavagantavyam /",
  "GK16andhvc3u:3019": "yatrāpi tatsamprati na pratibhāsate tatrāpi vyañjake racanāntare yaddṛṣṭaṃ sauṣṭhavaṃ teṣāṃ pravāhapatitānāṃ tadevābhyāsādapoddhṛtānāmapyavabhāsata ityavasātavyam /",
  "GK16andhvc3u:3020": "locanam /",
  "GK16andhvc3u:3021": "yadvakṣyatyanye 'pīti /",
  "GK16andhvc3u:3022": "ativikṣiptatayā śiṣyabuddhisamādhānaṃ na bhavedityabhiprāyeṇa saṃkṣipati---etacceti /",
  "GK16andhvc3u:3023": "vitatyābhidhāne 'pi prayojanaṃ smārayati---vaicitryeṇeti /",
  "GK16andhvc3u:3024": "nanviti /",
  "GK16andhvc3u:3025": "pūrvaṃ nirṇītamapyetadavismaraṇārthamadhikābhidhānārthaṃ cākṣiptam /",
  "GK16andhvc3u:3026": "uktamatreti /",
  "GK16andhvc3u:3027": "na vācakatvaṃ dhvanivyavahāropayogi yenāvācakasya vyañjakatvaṃ na syāt iti prāgevoktam /",
  "GK16andhvc3u:3028": "nanu na gītādivadrasābhivyañjakatve 'pi śabdasya tatra vyāpāro 'styeva ;",
  "GK16andhvc3u:3029": "sa ca vyañjanātmaiveti bhāvaḥ /",
  "GK16andhvc3u:3030": "etaccāsmābhiḥ prathamoddyote nirṇītacaram /",
  "GK16andhvc3u:3031": "na cedamasmābhirapūrvamuktamityāha---śabdaviśeṣāṇāṃ ceti /",
  "GK16andhvc3u:3032": "anyatreti /",
  "GK16andhvc3u:3033": "bhāmahavivaraṇe /",
  "GK16andhvc3u:3034": "vibhāgeneti /",
  "GK16andhvc3u:3035": "srakcandanādayaḥ śabdāḥ śṛṅgāre cāravo bībhatse tvacārava iti rasakṛta eva vibhāgaḥ /",
  "GK16andhvc3u:3036": "rasaṃ prati ca śabdasya vyañjakatvamevetyuktaṃ prāk /",
  "GK16andhvc3u:3037": "yatrāpīti /",
  "GK16andhvc3u:3038": "srakcandanādiśabdānāṃ tadānīṃ śṛṅgārādivyañjakatvābhāve 'pi vyañjakatvaśakterbhūyasā bālapriyā atropaṣṭambhakamāha - yadvattyatyanye 'pīti /",
  "GK16andhvc3u:3039": "ityabhiprāyeṇa vakṣyatīti sambandhaḥ /",
  "GK16andhvc3u:3040": "'nanvi'tyādyākṣepasya phalaṃ darśayati--pūrvamityādi /",
  "GK16andhvc3u:3041": "adhikābhidhānārthe cākṣiptamiti /",
  "GK16andhvc3u:3042": "vṛttāvanupadaṃ vakṣyamāṇasyādhikāṃśasya bodhanārthaṃ cākṣepaḥ kṛta ityarthaḥ /",
  "GK16andhvc3u:3043": "vṛttau 'ananvita'miti /",
  "GK16andhvc3u:3044": "asaṅgatamityarthaḥ /",
  "GK16andhvc3u:3045": "samādhate--'uktam' ityādi /",
  "GK16andhvc3u:3046": "'uktamatre'ti /",
  "GK16andhvc3u:3047": "atra pratyaktamityarthaḥ /",
  "GK16andhvc3u:3048": "etadvivṛṇoti---na vācakatvamityādi /",
  "GK16andhvc3u:3049": "yeneti /",
  "GK16andhvc3u:3050": "vācakatvasya dhvanivyavahāropayogitvenetyarthaḥ /",
  "GK16andhvc3u:3051": "na tu netyasya vyāpāro 'stītyanenānvayaḥ /",
  "GK16andhvc3u:3052": "bhāvamāha---srakcandanādaya ityādi /",
  "GK16andhvc3u:3053": "'yatrāpī'tyādeḥ 'avasātavya' mityantagranthasya tātparyaṃ vivṛṇoti---srakcandanādiśabdānāmityādi /",
  "GK16andhvc3u:3054": "ko 'nyathā tulye vācakatve śabdānāṃ cārutvaviṣayo viśeṣaḥ syat /",
  "GK16andhvc3u:3055": "anya evāsau sahṛdayasaṃvedya iti cet kimidaṃ sahṛdayatvaṃ nāma?",
  "GK16andhvc3u:3056": "kiṃ rasabhāvānapekṣakāvyāśritasamayaviśeṣābhijñatvam,",
  "GK16andhvc3u:3057": "uta rasabhāvādimayakāvyasvarūpaparijñānanaipuṇyam /",
  "GK16andhvc3u:3058": "pūrvasmin pakṣe tathāvidhasahṛdayavyavasthāpitānāṃ śabdaviśeṣāṇāṃ cārutvaniyamo na syāt /",
  "GK16andhvc3u:3059": "punaḥ samayāntareṇānyathāpi vyavasthāpanasambhavāt /",
  "GK16andhvc3u:3060": "dvitīyasmiṃstu pakṣe rasajñataiva sahṛdayatvamiti /",
  "GK16andhvc3u:3061": "tathāvidhaiḥ sahṛdayaiḥ saṃvedyo rasādisamarpaṇasāmarthyameva naisargikaṃ śabdānāṃ viśeṣa iti vyañjakatvāśrayyeva teṣāṃ mukhyaṃ cārutvam /",
  "GK16andhvc3u:3062": "vācakatvāśrayāṇāṃtu locanam darśanāttadadhivāsasundarībhūtamarthaṃ pratapādayituṃ sāmarthyamasti /",
  "GK16andhvc3u:3063": "tathāhi-'taṭī tāraṃ tāmyati' ityatra taṭaśabdasya puṇṭaśabdasya puṃstvanapuṃsakatve anādṛtya strītvamevāśritaṃ sahṛdayaiḥ 'strīti nāmāpi madhuraṃ' iti kṛtvā /",
  "GK16andhvc3u:3064": "yathā vāsmadupādhyāyasya vidvatkavisahṛdayacakravartino bhaṭṭendurājasya--- indīvaradyuti yadā bibhṛyānna lakṣma syurvismayaikasuhṛdo 'sya yadā vilāsāḥ /",
  "GK16andhvc3u:3065": "syānnāma puṇyapariṇāmavaśāttathāpi kiṃ kiṃ kapolatalakomalakāntirinduḥ //",
  "GK16andhvc3u:3066": "atra hīndīvaralakṣmavismayasuhṛdvilāsanāmapariṇāmakomalādayaḥ śabdāḥ śṛṅgārābhivyañjanadṛṣṭaśaktayo 'tra paraṃ saundaryamāvahanti /",
  "GK16andhvc3u:3067": "avaśyaṃ caitadabhyupagantavyamityāha---ko 'nyatheti /",
  "GK16andhvc3u:3068": "asaṃvedyastāvadasau na yukta ityāśayenāha--sahṛdayeti /",
  "GK16andhvc3u:3069": "punariti /",
  "GK16andhvc3u:3070": "bālapriyā tadānīmiti /",
  "GK16andhvc3u:3071": "prakṛtaprayogakāla ityarthaḥ /",
  "GK16andhvc3u:3072": "śṛṅgārātiriktavarṇanasthala iti yāvat /",
  "GK16andhvc3u:3073": "puṃstvanapuṃsakatve iti /",
  "GK16andhvc3u:3074": "'taṭaṃ triṣvi' tyanuśāsanaprāpte te ityarthaḥ /",
  "GK16andhvc3u:3075": "indīvareti /",
  "GK16andhvc3u:3076": "puṇyapariṇāmavaśādinduḥ indīvaradyuti lakṣya na bimṛyādyadā,",
  "GK16andhvc3u:3077": "asya vilāsāḥ vismayaikasuhṛdaḥ syuḥ yadā,",
  "GK16andhvc3u:3078": "tathāpi kapolatalakomalakāntiḥ kiṃ kiṃ syānnāmeti sambandhaḥ /",
  "GK16andhvc3u:3079": "yadeti yadītyarthe /",
  "GK16andhvc3u:3080": "kapoleti /",
  "GK16andhvc3u:3081": "sundarīkapolatala iva komalakāntirityarthaḥ /",
  "GK16andhvc3u:3082": "kerīkapoleti pāṭhe kerīśabdaḥ strīviśeṣavācī bodhyaḥ /",
  "GK16andhvc3u:3083": "kiṃ kiṃ syānnāmeti /",
  "GK16andhvc3u:3084": "naiva syādityarthaḥ /",
  "GK16andhvc3u:3085": "atreti /",
  "GK16andhvc3u:3086": "candraṃ vilokya madhyasthasya kasyacidrasikasya vacana ityarthaḥ /",
  "GK16andhvc3u:3087": "'anya' ityādiśaṅkāgranthamavatārayati--asaṃvedya ityādi /",
  "GK16andhvc3u:3088": "asāviti prasāda evārthāpekṣāyāṃ teṣāṃ viśeṣaḥ /",
  "GK16andhvc3u:3089": "arthānapekṣāyāṃ tvanuprāsādireva /",
  "GK16andhvc3u:3090": "evaṃ rasādīnāṃ vyañjakasvarūpamabhidhāya teṣāmeva virodhirūpaṃ lakṣayitumidamupakramyate---",
  "GK16andhvc3u:3091": "_________________________________________________________",
  "GK16andhvc3u:3092": "prabandhe muktake vāpi rasādīn bandhum icchatā /",
  "GK16andhvc3u:3093": "yatnaḥ kāryaḥ sumatinā parihāre virodhinām // DhvK_3.17 //",
  "GK16andhvc3u:3094": "__________",
  "GK16andhvc3u:3095": "prabandhe muktake vāpi rasādīnbanddhumicchatā /",
  "GK16andhvc3u:3096": "yatnaḥ kāryaḥ sumatinā parihāre virodhinām // 17 //",
  "GK16andhvc3u:3097": "prabandhe muktake vāpi rasabhāvanibandhanaṃ pratyādṛtamanāḥ kavirvirodhipahihāre paraṃ yatnamādadhīta /",
  "GK16andhvc3u:3098": "anyathā tvasya rasamayaḥ śloka eko 'pi samyaṅna samapdyate /",
  "GK16andhvc3u:3099": "locanam aniyantrītapuruṣecchāyatto hi samayaḥ kathaṃ niyataḥ syāt /",
  "GK16andhvc3u:3100": "mukhyaṃ cārutvamiti /",
  "GK16andhvc3u:3101": "viśeṣa iti pūrveṇa sambandhaḥ /",
  "GK16andhvc3u:3102": "arthāpekṣāyāmiti /",
  "GK16andhvc3u:3103": "vācyāpekṣāyāmityarthaḥ /",
  "GK16andhvc3u:3104": "anuprāsādireveti /",
  "GK16andhvc3u:3105": "śabdāntareṇa saha yā racanā tadapekṣo 'sau viśeṣa ityarthaḥ /",
  "GK16andhvc3u:3106": "ādigrahaṇācchabdaguṇālaṅkārāṇāṃ saṅgrahaḥ /",
  "GK16andhvc3u:3107": "ata eva racanayā prasādena cārutvena copabṛṃhitā eva śabdāḥ kāvye yojyā iti tātparyam // 15//",
  "GK16andhvc3u:3108": ",16 //",
  "GK16andhvc3u:3109": "rasādīnāṃ yadvyañjakaṃ varṇapadādiprabandhāntaṃ tasya svarūpamabhidhāyeti sambandhaḥ /",
  "GK16andhvc3u:3110": "upakramyata iti /",
  "GK16andhvc3u:3111": "virodhināmapi lakṣaṇakaraṇe prayojanamucyate śakyahānatvaṃ nāma anayā kārikayā /",
  "GK16andhvc3u:3112": "lakṣaṇaṃ tu virodhirasasambandhītyādinā bhaviṣyatītyarthaḥ // 17 //",
  "GK16andhvc3u:3113": "nanu 'vibhāvabhāvānubhāvasañcāryaucityacāruṇaḥ' iti yaduktaṃ tata eva vyatirekamukhenaitadapyavagaṃsyate /",
  "GK16andhvc3u:3114": "maivam ;vyatirekeṇa hi tadabhāvamātraṃ pratīyate na tu tadviruddham /",
  "GK16andhvc3u:3115": "tadabhāvamātraṃ ca na tathā dūṣakaṃ yathā tadviruddham /",
  "GK16andhvc3u:3116": "pathyānupayogo hi na tathā vyādhiṃ bālapriyā śabdagato viśeṣa ityarthaḥ /",
  "GK16andhvc3u:3117": "aniyantritetyādinā 'puna'rityādigranthasya bhāvārtha uktaḥ /",
  "GK16andhvc3u:3118": "anuprāsapadārthaṃ vyācaṣṭe--śabdāntareṇetyādi /",
  "GK16andhvc3u:3119": "phalitamāha---ata eva racanayetyādi /",
  "GK16andhvc3u:3120": "upabṛṃhitāḥ viśiṣṭāḥ // 15//",
  "GK16andhvc3u:3121": ",16 //",
  "GK16andhvc3u:3122": "bhāvamāha--virodhināmapītyādi /",
  "GK16andhvc3u:3123": "śakyahānatvaṃ nāma prayojanamanayā kārakayā ucyata iti sambandhaḥ /",
  "GK16andhvc3u:3124": "virodhināṃ lakṣaṇe jñāte teṣāṃ parihāraḥ śakya iti tadeva prayojanamityarthaḥ // 17 //",
  "GK16andhvc3u:3125": "etadapīti /",
  "GK16andhvc3u:3126": "virodhināṃ pariharaṇamapītyarthaḥ /",
  "GK16andhvc3u:3127": "tadabhāvamātramiti /",
  "GK16andhvc3u:3128": "vibhāvādyaucityaśālinaḥ kathāśarīrasya vidhirityādinā tadaucityavirahiṇo vidhirna kārya ityādyathamātramityarthaḥ /",
  "GK16andhvc3u:3129": "yatnata itīti /",
  "GK16andhvc3u:3130": "yatnata ityādinetyarthaḥ /",
  "GK16andhvc3u:3131": "vṛttau 'śāntā'dīti kāni punastāni virodhīni yāni yatnataḥ kaveḥ parihartavyānītyucyate--",
  "GK16andhvc3u:3132": "_________________________________________________________",
  "GK16andhvc3u:3133": "virodhi-rasa-sambandhi-vibhāvādi-parigrahaḥ /",
  "GK16andhvc3u:3134": "vistareṇānvitasyāpi vastuno 'nyasya varṇanam // DhvK_3.18-19 //",
  "GK16andhvc3u:3135": "akāṇḍa eva vicchittir akāṇḍe ca prakāśanam /",
  "GK16andhvc3u:3136": "paripoṣaṃ gatasyāpi paunaḥpunyena dīpanam /",
  "GK16andhvc3u:3137": "rasasya syād virodhāya vṛtty-anaucityam eva ca // DhvK_3.19 //",
  "GK16andhvc3u:3138": "__________",
  "GK16andhvc3u:3139": "virodhirasasambandhivibhāvādiparigrahaḥ /",
  "GK16andhvc3u:3140": "vistareṇānvitasyāpi vastuno 'nyasya varṇanam // 18 //",
  "GK16andhvc3u:3141": "akāṇḍa eva vicchittirakāṇḍe ca prakāśanam /",
  "GK16andhvc3u:3142": "paripoṣaṃ gatasyāpi paunaḥpunyena dīpanam /",
  "GK16andhvc3u:3143": "rasasya syādvirodhāya vṛttyanaucityameva ca // 19 //",
  "GK16andhvc3u:3144": "prastutarasāpekṣayā virodhī yo rasastasya sambandhināṃ vibhāvabhāvānubhāvānāṃ parigraho rasavirodhahetukaḥ sambhavanīyaḥ /",
  "GK16andhvc3u:3145": "tatra virodhirasavibhāvaparigraho yathā śāntarasavibhāveṣu tadvibhāvatayaiva nirūpiteṣvanantarameva śṛṅgārādivibhāvavarṇane /",
  "GK16andhvc3u:3146": "virodhirasabhāvaparigraho yathā priyaṃ prati praṇayakalahakupitāsu kāminīṣu vairāgyakathābhiranunaye /",
  "GK16andhvc3u:3147": "virodhirasānubhāvaparigraho yathā praṇayakupitāyāṃ priyāyāmaprasīdantyāṃ nāyakasya kopāveśavivaśasya raudrānubhāvavarṇane /",
  "GK16andhvc3u:3148": "locanam janayati yadvadapathyopayogaḥ tadāha---yatnata iti /",
  "GK16andhvc3u:3149": "'vibhāve'tyādinā ślokena yaduktaṃ tadviruddhaṃ virodhītyādinārdhaślokenāha /",
  "GK16andhvc3u:3150": "'itavṛtte'tyādinā ślokadvayena yaduktaṃ tadviruddhaṃ vistareṇetyardhaślokenāha /",
  "GK16andhvc3u:3151": "'uddīpane'tyardhaślokoktasya viruddhaṃ akāeḍa ityardhaślokena /",
  "GK16andhvc3u:3152": "'rasasye'tyardhaślokoktasya viruddhaṃ paripoṣaṃ gatasyetyardhaślokena /",
  "GK16andhvc3u:3153": "'alaṅkṛtīnām' ityanena yaduktaṃ tadviruddhamanyadapi ca viruddhaṃ vṛtyanaucityamityanena /",
  "GK16andhvc3u:3154": "etatkrameṇa vyācaṣṭe---prastutarasāpekṣayetyādinā /",
  "GK16andhvc3u:3155": "hāsyaśṛṅgārayorvīrādbhutayo raudrakaruṇayorbhayānakabībhatsayorna vibhāvavirodha ityabhiprāyeṇa śāntaśṛṅgārāvupanyastau,",
  "GK16andhvc3u:3156": "praśamarāgayorvirodhāt /",
  "GK16andhvc3u:3157": "virodhinī rasasya yo bhāvo vyabhicārī tasya parigrahaḥ,",
  "GK16andhvc3u:3158": "virodhinastu yaḥ sthāyī sthāyitayā bālapriyā 'śṛṅgārādī'ci ca nirdeśe bījamāha---hāsyaśṛṅgārayārityādi /",
  "GK16andhvc3u:3159": "bhayānakabībhatsayorityasyānantaraṃ “śāntabībhatsayo“riti ca kvacit granthe pāṭhaḥ /",
  "GK16andhvc3u:3160": "śāntaśṛṅgārayorvirodhe hetumāha---praśameti /",
  "GK16andhvc3u:3161": "virodhāditi /",
  "GK16andhvc3u:3162": "sahānavasthānādatyarthaḥ /",
  "GK16andhvc3u:3163": "pratipattaryekasmin śame udbuddhe tadavyavadhānena rāgodbodhāsambhavāditi bhāvaḥ /",
  "GK16andhvc3u:3164": "ataḥ śāntavibhāve varṇite tadanantarameva śṛṅgārādivibhāvavarṇanaṃ na kāyam /",
  "GK16andhvc3u:3165": "virodhirasasyetyādigranthaṃ ayaṃ cānyo rasabhaṅgaheturyatprastutarasāpekṣayā vastuno 'nyasya kathañcidanvitasyāpi vistareṇa kathanam /",
  "GK16andhvc3u:3166": "yathā vipralambhaśṛṅgāre nāyakasya kasyacadvarṇayitumupakrānte kaveryamakādyalaṅkāranibandhanarasikatayā mahatā prabandhena parvatādivarṇane /",
  "GK16andhvc3u:3167": "ayaṃ cāparo rasabhaṅgaheturavagantavyo yadakāṇḍa locanam tatparigraho 'sambhavanīya eva tadanutthānaprasaṅgāt /",
  "GK16andhvc3u:3168": "vyabhicāritayā tu paragraho bhavatyeva /",
  "GK16andhvc3u:3169": "ata eva sāmānyena bhāvagrahaṇam /",
  "GK16andhvc3u:3170": "vairāgyakathāmirita vairāgyaśabdena nirvedaḥ śāntasya yaḥ sthāyī sa uktaḥ /",
  "GK16andhvc3u:3171": "yathā---'prasāde vartasva prakaṭaya mudaṃ santyaja ruṣam' ityādyupakramyārthāntaranyāso 'na mugdhe pratyetuṃ prabhavati gataḥ kālahariṇaḥ' iti /",
  "GK16andhvc3u:3172": "manāgapa nirvedānupraveśe sati ratervicchedaḥ /",
  "GK16andhvc3u:3173": "jñātaviṣayasatattvo hi jīvitasarvasvābhimānaṃ kathaṃ bhajeta /",
  "GK16andhvc3u:3174": "na hi jñātaśuktikārajatatattvastadupādeyadhiyaṃ bhajate ṛte saṃvṛtimātrāt /",
  "GK16andhvc3u:3175": "kathābhiriti bahuvacanaṃ śāntarasasya vyabhicāriṇo dhṛtiṃ matiprabhṛtīn saṅgṛhṇāta /",
  "GK16andhvc3u:3176": "nanvanyadanunmattaḥ kathaṃ varṇayet,",
  "GK16andhvc3u:3177": "kimuta vistarata ityāha---kathañjidanvitasyeti bālapriyā vivṛṇoti---virodhina ityādi /",
  "GK16andhvc3u:3178": "tadanutthānaprasaṅgāditi /",
  "GK16andhvc3u:3179": "tasya sthāyitvenotthāne prasaṅgasyābhāvādityarthaḥ /",
  "GK16andhvc3u:3180": "tadutthāne prakṛtasthāyino vicchedaḥ syāditi bhāvaḥ /",
  "GK16andhvc3u:3181": "sāmānyenetyādi /",
  "GK16andhvc3u:3182": "svata eva vyabhicāriṇaḥ vyabhicāratvena sthāyinaśca bodhanāya bhāva iti sāmānyata uktamityathaḥ /",
  "GK16andhvc3u:3183": "prasāda iti /",
  "GK16andhvc3u:3184": "kāvyaprakāśe 'pyudāhṛto 'yaṃ ślokaḥ /",
  "GK16andhvc3u:3185": "'priye śuṣyantyaṅgānyabhṛtamiva te siñcitu vacaḥ /",
  "GK16andhvc3u:3186": "nidhānaṃ saukhyānāṃ kṣaṇamabhimukhaṃ sthāpaya mukham' iti dvitīyatṛtīyapādau /",
  "GK16andhvc3u:3187": "he mugdhe vivekarahite,",
  "GK16andhvc3u:3188": "gataḥ kāla eva hariṇaḥ asthiratvāt pratyetuṃ pratyāgantum na prabhavati sa punarnāgacchatītyarthaḥ /",
  "GK16andhvc3u:3189_0": "atra śāntasya vibhāvaḥ kālānityatvalakṣaṇo nibandhaḥ tatprakāśito nirvedo vyabhicārī",
  "GK16andhvc3u:3189_1": "cetyato 'tra virodhirasavibhāvabhāvayoḥ parigrahaḥ sa ca prakṛtarasapratikūla ityāha---manāgapītyādi /",
  "GK16andhvc3u:3190": "nirvedānuvedhe iti ca pāṭhaḥ /",
  "GK16andhvc3u:3191": "vicchada iti /",
  "GK16andhvc3u:3192": "bhavediti śeṣaḥ /",
  "GK16andhvc3u:3193": "atra hetumāha---jñātetyādi /",
  "GK16andhvc3u:3194": "jñātaṃ viṣayāṇāṃ satatvaṃ duḥkhamiśritatvapariṇāmavirasatvādinā heyatvarūpaṃ tattvaṃ yena saḥ /",
  "GK16andhvc3u:3195": "jīvitasarvasvābhimānamiti /",
  "GK16andhvc3u:3196": "vanitādau viṣaya iti śeṣaḥ /",
  "GK16andhvc3u:3197": "bhajetetyatra karotviti ca pāṭhaḥ /",
  "GK16andhvc3u:3198": "dṛṣṭāntamāha--na hītyādi /",
  "GK16andhvc3u:3199": "śuktau bhāsamānaṃ rajataṃ śuktikārajatamityucyate, jñātaṃ śuktikārajatatatvaṃ yena saḥ /",
  "GK16andhvc3u:3200": "taditi /",
  "GK16andhvc3u:3201": "tadviśeṣyakopādeyatvabuddhimityarthaḥ /",
  "GK16andhvc3u:3202": "saṃvṛtimātrādṛta iti /",
  "GK16andhvc3u:3203": "saṃvṛttyaiva tatropādeyatvabuddhiṃ bhajata iti bhāvaḥ /",
  "GK16andhvc3u:3204": "saṃvṛtiravidyā bhramarūpā tadvṛttirvā vṛttau 'kathañcidanvitasye'ti /",
  "GK16andhvc3u:3205": "yayā kayāpi vidhayā prakṛtena sambaddhasyetyarthaḥ /",
  "GK16andhvc3u:3206": "etadgranthamavatārayati---nanvityādi /",
  "GK16andhvc3u:3207": "api tāvaditi śabdābhyāmiti /",
  "GK16andhvc3u:3208": "eva vicchittiḥ rasasyākāṇḍa eva ca prakāśanam /",
  "GK16andhvc3u:3209_0": "tatrānavasare virāmo rasasya yathā nāyakasya kasyacitspṛhaṇīyasamāgamayā nāyikayā",
  "GK16andhvc3u:3209_1": "kayācitparāṃ paripoṣapadarvī prāpte śṛṅgāre vidite ca paramparānurāge samāgamopāyacintocitaṃ",
  "GK16andhvc3u:3209_2": "vyavahāramutsṛjya svatantratayā vyāpārāntaravarṇane /",
  "GK16andhvc3u:3210_0": "anavasare ca prakāśanaṃ rasasya yathā pravṛtte pravṛttavividhavīrasaṅkṣaye kalpasaṅkṣayakalpe",
  "GK16andhvc3u:3210_1": "saṅgrame rāmadevaprāyasyāpi tāvannāyakasyānupakrāntavipralambhaśṛṅgārasya nimittamucitamantareṇaiva",
  "GK16andhvc3u:3210_2": "śṛṅgārakathāyāmavatāravarṇane /",
  "GK16andhvc3u:3211": "na caivaṃvidhe viṣaye daivavyāmohitatvaṃ kathāpuruṣasya parihāro yato rasabandha eva kaveḥ prādhānyena pravṛttinibandhanaṃ yuktam /",
  "GK16andhvc3u:3212": "itivṛttavarṇanaṃ tadupāya evetyuktaṃ prāk 'ālokārthī yathā dīpaśikhāyāṃ yatnavāñjanaḥ' ityādinā /",
  "GK16andhvc3u:3213": "ata eva cetivṛttamātravarṇanaprādhānye 'ṅgāṅgibhāvarahitarasabhāvanibandhena ca kavīnāmevaṃvidhāni skhalitāni bhavantīti rasādirūpavyaṅgyatātparyamevaiṣāṃ locanam vyāpārāntareti /",
  "GK16andhvc3u:3214": "yathāvatsarājacarite caturthe 'ṅke--ratnāvalīnāmadheyamapyagṛṅṇato vijayavarmavṛttāntavarṇane /",
  "GK16andhvc3u:3215": "api tāvaditi śabdābhyāṃ duryodhanādestadvarṇanaṃ dūrāpāstamiti veṇīsaṃhāre dvitīyāṅkamevodāharaṇatvena dhvanati /",
  "GK16andhvc3u:3216": "ata eva vakṣyati--'daivavyāmohitatvam' iti /",
  "GK16andhvc3u:3217": "pūrvaṃ tu sandhyaṅgābhiprāyeṇa pratyudāharaṇamuktam /",
  "GK16andhvc3u:3218": "kathāpuruṣasyeti pratināyakasyeti yāvat /",
  "GK16andhvc3u:3219": "ata eva ceti /",
  "GK16andhvc3u:3220": "yato rasabandha eva mukhyaḥ kavivyāpāraviṣayaḥ itivṛttamātravarṇanaprādhānye bālapriyā rāmadevaprāyasyāpi tāvadityatratyābhyāṃ tāmyāmityarthaḥ /",
  "GK16andhvc3u:3221": "dhvanatītyanenāsya sambandhaḥ /",
  "GK16andhvc3u:3222": "tadvarṇanamiti /",
  "GK16andhvc3u:3223": "saṅgrāme pravṛtte nimittamucitamantareṇaiva śṛṅgāravarṇanamityarthaḥ /",
  "GK16andhvc3u:3224": "ata eveti /",
  "GK16andhvc3u:3225": "dvitīyāṅkasya udāharaṇatvena dhvananādevetyarthaḥ /",
  "GK16andhvc3u:3226": "daivavyāmohitatvamiti /",
  "GK16andhvc3u:3227": "daivena vyāmohitaḥ kṛtyākṛtyavivekarāhityaṃ prāpitastatvamityarthaḥ /",
  "GK16andhvc3u:3228": "veṇīsaṃhāre duryodhanasya tadgamyata iti bhāvaḥ /",
  "GK16andhvc3u:3229": "yathā veṇīsaṃhāre iti pūrvamuktamanyābhiprāyeṇeti smārayati--pūrvamityādi /",
  "GK16andhvc3u:3230": "kathāpuruṣasyetyanena vivakṣitamāha--pratināyakasyeti /",
  "GK16andhvc3u:3231": "na tu pradhānanāyakasyetyarthaḥ /",
  "GK16andhvc3u:3232": "tasya tathātvenaucityāpātāditi bhāvaḥ /",
  "GK16andhvc3u:3233": "vṛttau 'rasabandha' iti prathamāntaṃ rasānukūlaśabdārthanibandha ityarthaḥ /",
  "GK16andhvc3u:3234": "pravṛttinibandhanamiti /",
  "GK16andhvc3u:3235": "pravṛttiviṣaya ityarthaḥ /",
  "GK16andhvc3u:3236": "yadvā rasabandhe iti saptamyantam /",
  "GK16andhvc3u:3237": "'pravṛttinibandhanaṃ' pravṛtteḥ sambandho viṣayatetyarthaḥ /",
  "GK16andhvc3u:3238": "'ata eve'tyasyārabdha ityanena sambandhaḥ /",
  "GK16andhvc3u:3239": "locane vyācaṣṭe---yata ityādi /",
  "GK16andhvc3u:3240": "vṛttau prādhānye sati yadibandhanaṃ tasminniti sambandhaḥ /",
  "GK16andhvc3u:3241": "yuktamiti yatno 'smābhirārabdho na dhvanipratipādanamātrābhiniveśena /",
  "GK16andhvc3u:3242": "punaścāyamanyo rasabhaṅgaheturavadhāraṇīyo yatparipoṣaṃ gatasyāpi rasasya paunaḥ--punyena dīpanam /",
  "GK16andhvc3u:3243": "ubhayukto hi rasaḥ svasāmagrīlabdhaparipoṣaḥ punaḥ punaḥ parāmṛśyamāṇaḥ parimlānakusumakalpaḥ kalpate /",
  "GK16andhvc3u:3244": "tathā vṛttervyavahārasya yadanaucityaṃ tadapi rasabhaṅgahetureva /",
  "GK16andhvc3u:3245": "yathā nāyakaṃ prati nāyikāyāḥ kasyāściducitāṃ bhaṅgimantareṇa svayaṃ sambhogābhilāṣakathane /",
  "GK16andhvc3u:3246": "yadi vā vṛttīnāṃ bharataprasiddhānāṃ kaiśikyādīnāṃ kāvyālaṅkārāntaraprasiddhānāmupanāgarikādyānāṃ vā yadanaucityamaviṣaye nibandhanaṃ tadapi rasabhaṅgahetuḥ /",
  "GK16andhvc3u:3247": "evameṣāṃ rasavirodhināmanyeṣāṃ cānayā diśā svayamutprekṣitānāṃ parihāre satkavibhiravahitairbhavitavyam /",
  "GK16andhvc3u:3248": "parikaraślokāścātra--- mukhyā vyāpāraviṣayāḥ sukavīnāṃ rasādayaḥ /",
  "GK16andhvc3u:3249": "teṣāṃ nibandhane bhāvya taiḥ sadaivāpramādibhiḥ //",
  "GK16andhvc3u:3250": "nīrasastu prabandho yaḥ so 'paśabdo mahān kaveḥ /",
  "GK16andhvc3u:3251": "sa tenākavireva syādanyenāsmṛtalakṣaṇaḥ //",
  "GK16andhvc3u:3252": "locanam sati yadaṅgāṅgibhāvarahitānāmavicāritaguṇapradhānabhāvānāṃ rasabhāvānāṃ nibandhanaṃ tannimittāni skhalitāni sarve doṣā ityarthaḥ /",
  "GK16andhvc3u:3253": "na dhvanipratipādanamātreti /",
  "GK16andhvc3u:3254": "vyaṅgyo 'rtho bhavatu mā vā bhūt kastatrābhiniveśaḥ? kākadantaparīkṣāprāyameva tatsyāditi bhāvaḥ /",
  "GK16andhvc3u:3255": "vṛttyanaucityameva cetibahudā vyācaṣṭe tadapītyanena caśabdaṃ kārikāgataṃ vyācaṣṭe /",
  "GK16andhvc3u:3256": "rasabhaṅgahetureva ityanenaivakārasya kārikāgatasya bhinnakramatvamuktam /",
  "GK16andhvc3u:3257": "rasasya virodhāyaivetyarthaḥ /",
  "GK16andhvc3u:3258": "nāyakaṃ pratīti /",
  "GK16andhvc3u:3259": "nāyakasya hi dhīrodāttādibhedabhinnasya sarvathā vīrarasānuvedhena bhavitavyamiti taṃ prati kātarapuruṣocitamadhairyayojanaṃ duṣṭameva /",
  "GK16andhvc3u:3260": "teṣāmiti rasādīnām /",
  "GK16andhvc3u:3261": "tairiti sukavibhiḥ /",
  "GK16andhvc3u:3262": "so 'paśabda iti duryaśa ityarthaḥ /",
  "GK16andhvc3u:3263": "nanu kālidāsaḥ bālapriyā cakārau vākyālaṅkāre ityāśayena vyācaṣṭe---itivṛttetyādi /",
  "GK16andhvc3u:3264": "bahudhā vyācaṣṭa iti /",
  "GK16andhvc3u:3265": "vṛttervyavahārasyetyādinā rasabhaṅgaheturityantagranthena tredhā vyācaṣṭa ityarthaḥ /",
  "GK16andhvc3u:3266": "tadapītyaneneti /",
  "GK16andhvc3u:3267": "tatpadottarāpiśabdenetyarthaḥ /",
  "GK16andhvc3u:3268": "nāyakaṃ prati nāyakayā svayaṃ sambhogābhilāṣasya kathane nibaddhe nāyakasyādhairyayojanamāpatati,",
  "GK16andhvc3u:3269": "tacca duṣṭamiti bhāvaṃ vivṛṇoti---nāyakasyetyādi /",
  "GK16andhvc3u:3270": "bhāvitavyamiti /",
  "GK16andhvc3u:3271": "sarveṣāṃ vīraśabdena vyavahārāditi bhāvaḥ /",
  "GK16andhvc3u:3272": "kātarapuruṣeti /",
  "GK16andhvc3u:3273": "adhīrapuruṣetyarthaḥ /",
  "GK16andhvc3u:3274": "vṛttau 'ucitāṃ bhaṅgimantareṇe' pūrve viśṛṅkhalagiraḥ kavayaḥ prāptakīrtayaḥ /",
  "GK16andhvc3u:3275": "tānsamāśritya na tyājyā nītireṣā manīṣiṇā //",
  "GK16andhvc3u:3276": "vālmīkivyāsamukhyāśca ye prakhyātāḥ kavīśvarāḥ /",
  "GK16andhvc3u:3277": "tadabhiprāyabāhyo 'yaṃ nāsmābhirdarśito nayaḥ //",
  "GK16andhvc3u:3278": "iti /",
  "GK16andhvc3u:3279": "_________________________________________________________",
  "GK16andhvc3u:3280": "vivakṣite rase labdha-pratiṣṭhe tu virodhinām /",
  "GK16andhvc3u:3281": "bādhyānām aṅga-bhāvaṃ vā prāptānām uktir acchalā // DhvK_3.20 //",
  "GK16andhvc3u:3282": "__________",
  "GK16andhvc3u:3283": "vivakṣite rase labdhapratiṣṭhe tu virodhinām /",
  "GK16andhvc3u:3284": "bādhyānāmaṅgabhāvaṃ vā prāptānāmuktiracchalā // 20 //",
  "GK16andhvc3u:3285": "svasāmagnyā labdhaparipoṣe tu vivakṣite rase virodhināṃ virodhirasāṅgānāṃ bādhyānāmaṅgabhāvaṃ vā prāptanāṃ satāmuktiradoṣā /",
  "GK16andhvc3u:3286": "bādhyatvaṃ hi virodhināṃ śakyābhibhavatve sati nānyathā /",
  "GK16andhvc3u:3287": "tathāca teṣāmuktiḥ prastutarasaparipoṣāyaiva sampadyate /",
  "GK16andhvc3u:3288": "aṅgabhāvaṃ prāptānāṃ ca teṣāṃ virodhitvameva nivartate /",
  "GK16andhvc3u:3289": "aṅgabhāvaprāptirhi teṣāṃ svābhāvikī samāropakṛtā vā /",
  "GK16andhvc3u:3290": "tatra yeṣāṃ naisargikī teṣāṃ tāvaduktāvavirodha eva /",
  "GK16andhvc3u:3291": "yathā vipralambhaśṛṅgāre tadaṅgānāṃ locanam paripoṣaṃ gatasyāpi karuṇasya rativilāseṣu paunaḥpunyena dīpanamakārṣīt,",
  "GK16andhvc3u:3292": "tatko 'yaṃ rasavirodhināṃ parihāranirbandha ityāśaṅkyāha--pūrva iti /",
  "GK16andhvc3u:3293": "na hi vasiṣṭhādibhiḥ kathañcidyadi smṛtimārgastyaktastadvayamapi tathā tyajāmaḥ /",
  "GK16andhvc3u:3294": "acintyahetukatvāduparicaritānāmiti bhāvaḥ /",
  "GK16andhvc3u:3295": "iti śabdena parikaraślokasamāptiṃ sūcayati // 19 //",
  "GK16andhvc3u:3296": "evaṃ virodhināṃ parihāre sāmānyenokte pratiprasavaṃ viyataviṣayamāha---vivakṣita itī /",
  "GK16andhvc3u:3297": "bādhyānāmiti /",
  "GK16andhvc3u:3298": "bādhyatvābhiprāyeṇāṅgatvābhiprāyeṇa vetyarthaḥ /",
  "GK16andhvc3u:3299": "acchalā nirdeṣetyarthaḥ /",
  "GK16andhvc3u:3300": "bādhyatvābhiprāyaṃ vyācaṣṭe--bādhyatvaṃ hīti /",
  "GK16andhvc3u:3301": "āṅgabhāvābhiprāyamubhayathā vyācaṣṭe,",
  "GK16andhvc3u:3302": "bālapriyā tyenena bhaṅgyā tatkathanaṃ duṣyantādernāyakasyeva nāyikāyā api na doṣa iti darśitam /",
  "GK16andhvc3u:3303": "bhāvārthamāha--na hītyādi /",
  "GK16andhvc3u:3304": "na hi tyajāma iti sambandhaḥ /",
  "GK16andhvc3u:3305": "vasiṣṭhādīnāṃ tattyāge 'pi na doṣa ityāha---acintyetyādi /",
  "GK16andhvc3u:3306": "acintyahetukatvāduparacaritānāmiti ca pāṭhaḥ /",
  "GK16andhvc3u:3307": "uparicaritānāmityasyotkṛṣṭacaritānāmityarthaḥ // 19 //",
  "GK16andhvc3u:3308": "'bādhyānām' ityādikārikābhāgaṃ vyācaṣṭe---bādhyatvetyādi /",
  "GK16andhvc3u:3309": "uktirityanenāsya sambandhaḥ /",
  "GK16andhvc3u:3310": "ubhayathā vyācaṣṭa iti /",
  "GK16andhvc3u:3311": "'aṅgabhāvaprāptirhi'tyādigranthena dvedhā vyākhyātavānityarthaḥ /",
  "GK16andhvc3u:3312": "vṛttau 'tadaṅgānāṃ vyādhyādīnām' iti /",
  "GK16andhvc3u:3313": "uktāvavirodha ityasyānuṣaṅgaḥ /",
  "GK16andhvc3u:3314": "upari vākye uktāvityasyaivānuṣaṅgaḥ /",
  "GK16andhvc3u:3315": "tatpadenātra vipralambhaparāmarśaḥ /",
  "GK16andhvc3u:3316": "vyādhyādīnāṃ vyādhyādīnāṃ teṣāñca tadaṅgānāmevādoṣo nātadaṅgānām /",
  "GK16andhvc3u:3317": "tadaṅgatve ca sambhavatyapi maraṇasyopanyāso na jyāyān /",
  "GK16andhvc3u:3318": "āśrayavicchede rasasyātyantavicchedaprāpteḥ /",
  "GK16andhvc3u:3319": "karuṇasaya tu tathāvide viṣaye paripoṣo bhaviṣyatīti cet-na;",
  "GK16andhvc3u:3320": "tasyāprastutatvāt prastutasya ca vicchedāt /",
  "GK16andhvc3u:3321": "yatratu karuṇarasasyaiva kāvyārthatvaṃ tatrāvirodhaḥ /",
  "GK16andhvc3u:3322": "śṛṅgāre vā maraṇasyādīrghakālapratyāpattisambhave kadācidupanibandho nātyantavirodhī /",
  "GK16andhvc3u:3323_0": "dīrghakālapratyāpattau tu tasyāntarā pravāhaviccheda evetyevaṃvidhetivṛttopanibandhanaṃ",
  "GK16andhvc3u:3323_1": "rasabandhapradhānena kavinā locanam tatra prathamaṃ svābhāvikaprakāraṃ nirūpayati---tadaṅgānāmiti /",
  "GK16andhvc3u:3324": "nirapekṣabhāvatayā sāpekṣabhāvavapralambhaśṛṅgāravirodhinyapi karuṇe ye vyādhyādayassarvathāṅgatvena dṛṣṭāḥ teṣāmiti /",
  "GK16andhvc3u:3325": "te hi karuṇe bhavantyeva ta eva ca bhavantīti /",
  "GK16andhvc3u:3326": "śṛṅgāre tu bhavantyeva nāpi ta eveti /",
  "GK16andhvc3u:3327": "atadaṅgānāmiti /",
  "GK16andhvc3u:3328": "yathālasyaugrajugupsānāmityarthaḥ /",
  "GK16andhvc3u:3329": "tadaṅgatve ceti /",
  "GK16andhvc3u:3330": "'sarva eva śṛṅgāre vyabhicāriṇa ityuktatvādi'ti bhāvaḥ /",
  "GK16andhvc3u:3331": "āśrayasya strīpuruṣānyatarasyādhiṣṭhānasyāpāye ratirevocchidyeta tasyā jīvitasarvasvābhimānarūpatvenobhayādhiṣṭhānatvāt /",
  "GK16andhvc3u:3332": "prastutasyeti /",
  "GK16andhvc3u:3333": "vipralambhasyetyarthaḥ /",
  "GK16andhvc3u:3334": "kāvyārthatvamiti /",
  "GK16andhvc3u:3335": "prastutatvamityarthaḥ /",
  "GK16andhvc3u:3336": "nanvevaṃ sarva eva vyabhicāriṇa iti vighaṭitamityāśaṅkyāha---śṛṅgāre veti /",
  "GK16andhvc3u:3337": "adīrghakāle yatramaraṇe viśrāntipadabandha eva notpadyate tatrāsya vyabhicāritvam /",
  "GK16andhvc3u:3338": "kadāciditi /",
  "GK16andhvc3u:3339": "yadi tādṛśīṃ bhaṅgiṃ ghaṭayituṃ sukaveḥ kauśalaṃ bhavati /",
  "GK16andhvc3u:3340": "yathā--- tīrthe toyavyatikarabhave jahnukanyāsarayvordehanyāsādamaragaṇanālekhyamāsādya sadyaḥ /",
  "GK16andhvc3u:3341": "bālapriyā virodhirasāṅgatvaṃ prakṛtarasāṅgatvaṃ ca darśayati--nirapekṣabhāvatayetyādi /",
  "GK16andhvc3u:3342": "te hīti /",
  "GK16andhvc3u:3343": "vyādhyādayo hītyarthaḥ /",
  "GK16andhvc3u:3344": "karuṇe ityādi /",
  "GK16andhvc3u:3345": "karuṇe bhavantyeva te eva bhavantīti dvedhā niyama ityarthaḥ /",
  "GK16andhvc3u:3346": "nāpītyādi /",
  "GK16andhvc3u:3347": "te eveti niyamo 'pi netyarthaḥ /",
  "GK16andhvc3u:3348": "maraṇasya vipralambhāṅgatvasambhave mānamāha--sarva ityādi /",
  "GK16andhvc3u:3349": "ālasyaugnyajugupsāvarjāssarvaṃ eva vyabhicāriṇa iti muninā uktatvādityarthaḥ /",
  "GK16andhvc3u:3350": "āśrayaviccheda ityādigranthaṃ vyācaṣṭe---āśrayasyetyādi /",
  "GK16andhvc3u:3351": "vṛttau--'śṛṅgāre ve'tyādi /",
  "GK16andhvc3u:3352": "'maraṇasye'ti /",
  "GK16andhvc3u:3353": "nāyakayorekasya yanmaraṇaṃ tasyetyarthaḥ /",
  "GK16andhvc3u:3354": "asya upanibandha ityanena sambandhaḥ /",
  "GK16andhvc3u:3355": "'adīraghe'ti /",
  "GK16andhvc3u:3356": "maraṇādūrdhvamadīrgho yaḥ kālastasmiṃstena vā pratyāpattiḥ nāyakayoḥ samāgamastatsambhave satītyarthaḥ /",
  "GK16andhvc3u:3357": "locane bhāvamāha--yatretyādi /",
  "GK16andhvc3u:3358": "viśrāntipadabandhaḥ pratītiviśrānteḥ pratiṣṭhā /",
  "GK16andhvc3u:3359": "tatra tathāvidhasthale /",
  "GK16andhvc3u:3360": "asya maraṇasya /",
  "GK16andhvc3u:3361_0": "kāvyānuśāsane 'pyevamuktam--“śṛṅgāre tu maraṇādhyavasāyo tatra labdhapratiṣṭhe tu",
  "GK16andhvc3u:3361_1": "vivakṣite rase virodhirasāṅgānāṃ bādhyatvenoktāvadoṣo yathā--- kvākāryaṃ śaśalakṣmaṇaḥ",
  "GK16andhvc3u:3361_2": "kva ca kulaṃ bhūyo 'pi dṛśyeta sā doṣāṇāṃ praśamāya me śrutamaho kope 'pi kāntaṃ mukham /",
  "GK16andhvc3u:3362": "kiṃ vakṣyantyapakalmaṣāḥ kṛtadhiyaḥ svapne 'pi sā durlabhā cetaḥ svāsthyamupaihi kaḥ khalu yuvā dhanyo 'dharaṃ pāsyati //",
  "GK16andhvc3u:3363": "locanam pūrvākārādhikacaturayā saṅgataḥ kāntayāsau līlāgāreṣvaramata punarnandanābhyantareṣu //",
  "GK16andhvc3u:3364": "atra sphuṭaiva ratyaṅgatā maraṇasya /",
  "GK16andhvc3u:3365": "ata eva sukavinā maraṇe padabandhamātraṃ na kṛtam, anūdyamānatvenaivopanibandhanāt /",
  "GK16andhvc3u:3366": "padabandhaniveśe tu sarvathā śokodaya evātiparimitakālapratyāpattilābhe 'pi atha dūraparāmarśakasahṛdayasāmājikābhiprāyeṇa maraṇasyādīrghakālapratyāpatteraṅgatocyate,",
  "GK16andhvc3u:3367": "hanta tāpasavatsarāje 'pi yaugandharāyaṇādinītimārgākarṇanasaṃskṛtamatīnāṃ vāsavadattāmaraṇabuddherevābhāvātkaruṇasya nāmāpi na syādityalamavāntareṇa bahunā /",
  "GK16andhvc3u:3368": "tasmāddīrghakālatātra padabandhalābha eveti mantavyam /",
  "GK16andhvc3u:3369": "evaṃ naisargikāṅgatā vyākhyātā /",
  "GK16andhvc3u:3370": "samāropitatve tadviparītetyarthalabdhatvātsvakaṇṭhena na vyākhyātā /",
  "GK16andhvc3u:3371": "evaṃ prakāratrayaṃ vyākhyāya krameṇodāharati---tatretyādinā /",
  "GK16andhvc3u:3372": "kvākāryamiti /",
  "GK16andhvc3u:3373": "bālapriyā maraṇādūrdhvaṃ jhaṭiti punaryogo vā nibadhyata'iti /",
  "GK16andhvc3u:3374": "tīrtha iti raghuvaṃśastham /",
  "GK16andhvc3u:3375": "dehatyāgāditi ca pāṭhaḥ /",
  "GK16andhvc3u:3376": "kāntayā indumatyā /",
  "GK16andhvc3u:3377": "asau ajaḥ /",
  "GK16andhvc3u:3378": "ratyaṅgateti /",
  "GK16andhvc3u:3379": "ramaṇāṅgatetyarthaḥ /",
  "GK16andhvc3u:3380": "maraṇasyeti /",
  "GK16andhvc3u:3381": "dehatyāgādityanena darśitasya maraṇasyetyarthaḥ /",
  "GK16andhvc3u:3382": "prapūrvaślokena saṅgamāśāyā varṇitatvādatra maraṇasya vipralambhāṅgatvaṃ sphuṭamiti bhāvaḥ /",
  "GK16andhvc3u:3383": "padabandhaḥ pratītaviśrānteḥ padabandhaḥ /",
  "GK16andhvc3u:3384": "anūdyamānatveneti /",
  "GK16andhvc3u:3385": "dehatyāgādityaneneti bhāvaḥ /",
  "GK16andhvc3u:3386": "atīti /",
  "GK16andhvc3u:3387": "atiparimito 'lyalpaḥ kālastena pratyāpatteḥ saṅgamasya lābhaḥ sambhavaḥ pratītirvā tasminnapītyarthaḥ /",
  "GK16andhvc3u:3388": "śokodaya evetyanenāsya sambandhaḥ /",
  "GK16andhvc3u:3389": "sahṛdayānāṃ śokacarvaṇaiva bhavediti tadarthaḥ /",
  "GK16andhvc3u:3390": "kecidadīrghakāletyādigranthasya bhāvamanyathā vyācakṣaye, tadanuvadannāha--athetyādi /",
  "GK16andhvc3u:3391": "atheti praśne /",
  "GK16andhvc3u:3392": "prativakti--hantetyādi /",
  "GK16andhvc3u:3393": "ayuktakathanahetuko viṣādo vismayo vā hantetyanena prakāśyate /",
  "GK16andhvc3u:3394": "svamatenopasaṃharati---tasmādityādi /",
  "GK16andhvc3u:3395": "dīghati /",
  "GK16andhvc3u:3396": "dīrghakālatāpadārtho 'tra maraṇe sahṛdayapratītiviśrānteḥ padabandha evetyarthaḥ /",
  "GK16andhvc3u:3397": "samārāpitā tviti /",
  "GK16andhvc3u:3398": "aṅgateti śeṣaḥ /",
  "GK16andhvc3u:3399": "etadviparīteti /",
  "GK16andhvc3u:3400": "vāstavāṅgatvābhāvānnaisargikāṅgatā viparītetyarthaḥ /",
  "GK16andhvc3u:3401": "vyākhyāteti /",
  "GK16andhvc3u:3402": "padarśitetyarthaḥ /",
  "GK16andhvc3u:3403": "vṛttau 'tasye'tyādi /",
  "GK16andhvc3u:3404": "'tasya'śṛṅgārasya /",
  "GK16andhvc3u:3405": "yathā vā puṇḍarīkasya mahāśvetāṃ prati pravṛttanirbharānurāgasya dvitīyamunikumāropadeśavarṇane /",
  "GK16andhvc3u:3406": "svābhāvikyāmaṅgabhāvaprāptāvadoṣo yathā--- bhramimaratimalasahṛdayatāṃ pralayaṃ mūrcchāṃ tamaḥ śarīrasādam /",
  "GK16andhvc3u:3407": "maraṇaṃ ca jaladabhujagajaṃ prasahya kurute viṣaṃ viyoginīnām //",
  "GK16andhvc3u:3408": "ityādau /",
  "GK16andhvc3u:3409": "samāropitāyāmapyavirodho yathā---'pāṇḍukṣāmam' ityādau /",
  "GK16andhvc3u:3410": "yathā vā---'kopātkomalalolabāhulatikāpāśena' ityādau /",
  "GK16andhvc3u:3411": "iyaṃ locanam vitarka autsukyena matiḥ smṛtyā śaṅkā dainyena dhṛtiścintayā ca bādhyate /",
  "GK16andhvc3u:3412": "etacca dvitīyoddyotārambha evoktamasmābhiḥ /",
  "GK16andhvc3u:3413": "dvitīyeti /",
  "GK16andhvc3u:3414": "vipakṣībhūtavairāgyavibhāvādyavadhāraṇe 'pi hyaśakyavicchedatvena dārḍhyamevānurāgasyoktaṃ bhavatīti bhāvaḥ /",
  "GK16andhvc3u:3415": "samāropitāyāmiti /",
  "GK16andhvc3u:3416": "aṅgabhāvaprāptāviti śeṣaḥ /",
  "GK16andhvc3u:3417": "pāṇḍukṣāmaṃ vaktraṃ hadayaṃ sarasaṃ tavālasaṃ ca vapuḥ /",
  "GK16andhvc3u:3418": "āvedayati nitāntaṃ kṣetriyarogaṃ sakhi hṛdantaḥ //",
  "GK16andhvc3u:3419": "atra karuṇocito vyādhiḥ śleṣabhaṅgyā sthāpitaḥ kopāditi badhveti hanyata iti ca raudrānubhāvanāṃ rūpakabalādāropitānāṃ tadanirvāhādevāṅgatvam /",
  "GK16andhvc3u:3420": "tacca pūrvamevoktaṃ 'nātinirvahaṇaiṣitā' ityatrāntare /",
  "GK16andhvc3u:3421": "bālapriyā 'antarā' madhye /",
  "GK16andhvc3u:3422": "'pravāhavicchedaḥ' anusandhānadhārāyā viccheda ityarthaḥ /",
  "GK16andhvc3u:3423": "locane---vipajñībhūteti /",
  "GK16andhvc3u:3424": "anurāgasya virodhibhūtetyarthaḥ /",
  "GK16andhvc3u:3425": "anurāgasyeti /",
  "GK16andhvc3u:3426": "puṇḍarīkagatānurāgasyetyarthaḥ /",
  "GK16andhvc3u:3427": "vṛttau 'bhramim' iti /",
  "GK16andhvc3u:3428": "idaṃ pāṇḍivatyādi ca kāvyaprakāśe 'pyudāhṛtam /",
  "GK16andhvc3u:3429": "bhramirnāma diśāṃ bhramaṇamiva darśayannāntaraḥ kaścidvikāraḥ /",
  "GK16andhvc3u:3430": "pralayonaṣṭaceṣṭatā, mūrchā bāhyābhyantarendrayavṛttinirodhaḥ /",
  "GK16andhvc3u:3431": "tamaḥ āndhyam /",
  "GK16andhvc3u:3432": "jalada eva bhujagastajjam /",
  "GK16andhvc3u:3433": "viṣaṃ jalameva garalam /",
  "GK16andhvc3u:3434": "atra karuṇocatavyādheranubhāvānāṃ bhramyādīnāṃ vipralambhe 'pi sambhavānnaisargikī aṅgatā /",
  "GK16andhvc3u:3435": "pāṇḍukṣāmamiti /",
  "GK16andhvc3u:3436": "hṛdayaṃ uraḥ /",
  "GK16andhvc3u:3437": "sarasaṃ annarasasahitaṃ, yadvā--candanādirasasahitam /",
  "GK16andhvc3u:3438": "alasaṃ bāhyakriyāyāmakṣamam /",
  "GK16andhvc3u:3439": "kṣetriyo dehāntare cikitsyo 'sādhya iti yāvat /",
  "GK16andhvc3u:3440": "rogaḥ gadaḥ /",
  "GK16andhvc3u:3441": "kṣetriyo rogaḥ kṣayaroga iti kecit tam /",
  "GK16andhvc3u:3442": "āvedayatīti /",
  "GK16andhvc3u:3443": "vaktrādīnāṃ pratyekamanvayābhiprāyeṇaikavacanāntatayā nirdeśaḥ /",
  "GK16andhvc3u:3444": "atra karuṇocitavyādheḥ vipralambhe samāropādaṅgatetyāha locane - atretyādi /",
  "GK16andhvc3u:3445": "śleṣabhaṅgyeta /",
  "GK16andhvc3u:3446": "ubhayasādhāraṇānubhāvapradarśanenetyarthaḥ /",
  "GK16andhvc3u:3447": "sthāpita iti /",
  "GK16andhvc3u:3448": "āropeṇāṅgatayā pradarśita ityarthaḥ /",
  "GK16andhvc3u:3449": "badhvetītyādi /",
  "GK16andhvc3u:3450": "bandhanādīnāmityarthaḥ /",
  "GK16andhvc3u:3451": "tadanirvāhāditi /",
  "GK16andhvc3u:3452": "rūpakānirvādityarthaḥ /",
  "GK16andhvc3u:3453": "aṅgatvamiti /",
  "GK16andhvc3u:3454": "śṛṅgārāṅgatvamityarthaḥ /",
  "GK16andhvc3u:3455": "vṛttau aṅgabhāvagamanaṃ yadiyaṃ cāṅgabhāvaprāptiranyā yadādhikārikatvātpradhāna ekasminvākyārthe rasayorbhāvayorvā parasparavirodhinordvayoraṅgabhāvagamanaṃ tasyāmapi na doṣaḥ /",
  "GK16andhvc3u:3456": "yathoktaṃ 'kṣipto hastāvalagnaḥ' ityādau /",
  "GK16andhvc3u:3457": "kathaṃ tatrāvirodha iti cet, dvayorapi tayoranyaparatvena vyavasthānāt /",
  "GK16andhvc3u:3458": "anyaparatve 'pi virodhinoḥ kathaṃ virodhanivṛttiriti cet, ucyate--",
  "GK16andhvc3u:3459": "vidhau viruddhasamāveśasya locanam anyeti /",
  "GK16andhvc3u:3460": "caturtho 'yaṃ prakāra ityarthaḥ /",
  "GK16andhvc3u:3461": "pūrvaṃ hi virodhinaḥ prastutarasāntare 'ṅgatoktā,",
  "GK16andhvc3u:3462": "adhunā tu dvayorvirodhinorvastvantare 'ṅgabhāva iti śeṣaḥ /",
  "GK16andhvc3u:3463": "kṣipta iti /",
  "GK16andhvc3u:3464": "vyākhyātametat 'pradhāne 'nyatra vākyārthe' ityatra /",
  "GK16andhvc3u:3465": "nanvanyaparatve 'pi svabhāvo na nivartate,",
  "GK16andhvc3u:3466": "svabhāvakṛta eva ca virodha ityabhaprāyeṇāha--anyaparatve 'pīti /",
  "GK16andhvc3u:3467": "virodhinorati /",
  "GK16andhvc3u:3468": "tatsvabhāvayoriti hetutvābhiprāyema viśeṣaṇam /",
  "GK16andhvc3u:3469": "ucyata iti /",
  "GK16andhvc3u:3470": "ayaṃ bhāvaḥ---sāmagrīviśeṣapatitatvena bhāvānāṃ virodhāvirodhau na svabhāvamātranibandhanau śītoṣṇayorapi virodhābhāvāt /",
  "GK16andhvc3u:3471": "vidhāviti /",
  "GK16andhvc3u:3472": "tadeva kuru mā kārṣīriti bālapriyā cānyā aṅgabhāvaprāptiriti sambandhaḥ /",
  "GK16andhvc3u:3473": "'tasyāmapo'ti /",
  "GK16andhvc3u:3474": "tathāvidhāṅgabhāvaprāptāvapītyarthaḥ /",
  "GK16andhvc3u:3475": "anyetyasya vivaraṇaṃ locane---caturtha iti /",
  "GK16andhvc3u:3476": "pūrvoktādviśeṣaṃ darśayati---pūrvamityādi /",
  "GK16andhvc3u:3477": "virodhina iti /",
  "GK16andhvc3u:3478": "virodhirasāṅgāsyetyarthaḥ /",
  "GK16andhvc3u:3479": "rasāntare rasaviśeṣe vastvantara iti /",
  "GK16andhvc3u:3480": "prastute ityanuṣajyate /",
  "GK16andhvc3u:3481": "anyaparatve 'pīti /",
  "GK16andhvc3u:3482": "anyāṅgatve 'pītyarthaḥ /",
  "GK16andhvc3u:3483": "āheti /",
  "GK16andhvc3u:3484": "pṛcchatītyarthaḥ /",
  "GK16andhvc3u:3485": "viśeṣaṇamiti /",
  "GK16andhvc3u:3486": "anuṣajyamānayordvayorityasya viśeṣaṇamityarthaḥ /",
  "GK16andhvc3u:3487": "ayaṃ bhāvaḥ vidhāvityādigrandhasyāyaṃ bhāvārthaḥ /",
  "GK16andhvc3u:3488": "ka ityatrāha--sāmagrītyādi /",
  "GK16andhvc3u:3489": "ayamarthaḥ---padārthānāṃ madhye kasyacitkenacitsaha virodhaścāvirodhaśca svabhāvamātrakṛtau na,",
  "GK16andhvc3u:3490": "kintu sāmagrīviśeṣānupraveśenāpi sambhavataḥ /",
  "GK16andhvc3u:3491": "atra tadvirodho nāma tadasāmānādhikaraṇyaṃ tadutpattipratibandhaśca ghaṭatvādīnāṃ paṭatvādibhiśśītasparśadīnāmuṇṇasparśādibhiśca sahāsāmānādhikaraṇyarūpo virodhaḥ svabhāvakṛtaḥ /",
  "GK16andhvc3u:3492": "evaṃ teṣāṃ dravyatvādibhiḥ rūpādiguṇaiśca saha sāmānādhikaraṇyarūpāvirodhaśca bodhyaḥ /",
  "GK16andhvc3u:3493": "śītasparśāsaurabhagandhādīnāṃ svāśrayārabdhadravye uṇṇasparśāsaurabhagandhādyutpattipratibandharūpastadvirodhassāmagrīviśeṣānupraveśakṛtaḥ,",
  "GK16andhvc3u:3494": "evaṃ śītoṇṇasparśayoravirodhaḥ komalabhaktotpattisāmagrīviśeṣānupraveśakṛtobodhyaḥ /",
  "GK16andhvc3u:3495": "vithisthale pravṛttisāmagrīṃ niṣedhasthale nivṛttisāmagrīṃ cādāya tadanupraveśena virodhāvirodhau grāhyāviti /",
  "GK16andhvc3u:3496": "śītoṇṇayoriti /",
  "GK16andhvc3u:3497": "śītoṇṇasparśayorityarthaḥ /",
  "GK16andhvc3u:3498": "virodhābhāvāditi /",
  "GK16andhvc3u:3499": "sāmagrīviśeṣānupraveśeneti śeṣaḥ /",
  "GK16andhvc3u:3500": "vidhāvatyaderdṛṣṭantamāha--tadevetyādi /",
  "GK16andhvc3u:3501": "tadityanenaikaṃ karma vivakṣitam /",
  "GK16andhvc3u:3502": "ekadeti śeṣaḥ /",
  "GK16andhvc3u:3503": "iti yatheti /",
  "GK16andhvc3u:3504": "iti vidhauduṣṭatvaṃ yathā tathetyarthaḥ /",
  "GK16andhvc3u:3505": "karaṇākaraṇayorekenaikadānuṣṭhātumaśakyatvāditi bhāvaḥ /",
  "GK16andhvc3u:3506": "upaṣṭambhakamāha - ata evetyādi /",
  "GK16andhvc3u:3507": "duṣṭatvaṃ vānuvāde /",
  "GK16andhvc3u:3508": "locanam yathā /",
  "GK16andhvc3u:3509": "vidhiśabdenātraikadā prādhānyamucyate /",
  "GK16andhvc3u:3510": "ata evātirātre ṣoḍaśinaṃ gṛhṇantīti viruddhavidhirvikalpaparyavasāyīti vākyavidaḥ /",
  "GK16andhvc3u:3511": "anuvāda iti /",
  "GK16andhvc3u:3512": "anyāṅgatāyāmityarthaḥ /",
  "GK16andhvc3u:3513": "bālapriyā ata eva viruddhāyorekatraikadā prādhānyasya duṣṭatvādeva /",
  "GK16andhvc3u:3514": "atirātra ityādi /",
  "GK16andhvc3u:3515": "atirātre atirātrayāge ṣoḍaśinaṃ somapātraviśeṣam gṛhṇanti yathā---- ehi gaccha patottiṣṭha vada maunaṃ samācara /",
  "GK16andhvc3u:3516": "evamāśāgrahagrastaiḥ krīḍanti dhanino 'rthibhiḥ //",
  "GK16andhvc3u:3517": "ityādau /",
  "GK16andhvc3u:3518": "atra hi vidhipratiṣedhayoranūdyamānatvena samāveśe na virodhastathehāpi bhaviṣyati /",
  "GK16andhvc3u:3519": "śloke hyasminnīrṣyāvipralambhaśṛṅgārakaruṇavastunorna vidhīyamānatvam /",
  "GK16andhvc3u:3520": "tripuraripuprabhāvātiśayasya vākyārthatvāttadaṅgatvena ca tayorvyavasthānāt /",
  "GK16andhvc3u:3521": "locanam krīḍāṅgatve na hyatra viruddhānāmarthānāmabhidhānamiti rājanikaṭavyavasthitātatāyidvayanyāyena viruddhānāmapyanyamukhaprekṣitāparatantrīkṛtānāṃ yena virodhaḥ syāt /",
  "GK16andhvc3u:3522": "kevalaṃ viruddhatvādaruṇādhikaraṇasthityā bālapriyā gṛhṇīyuḥ iti ṣoḍaśigrahaṇaṃ vihitam /",
  "GK16andhvc3u:3523": "punaśca “nātirātre ṣoḍaśinaṃ gṛhṇātī“tyanena tanniṣiddhañceti yadyapi grahaṇāgrahaṇayorviruddhayorvidhiḥ,",
  "GK16andhvc3u:3524": "tathāpi sa vidhiḥ ṣoḍaśinaṃ gṛhṇīyānna gṛhṇīyādvā iti vikalpe paryavasyatītyarthaḥ /",
  "GK16andhvc3u:3525": "vṛttau---'ehī'ti /",
  "GK16andhvc3u:3526": "he arthin tvamehi āgaccha /",
  "GK16andhvc3u:3527": "'eva'miti /",
  "GK16andhvc3u:3528": "uktaprakāreṇetyarthaḥ /",
  "GK16andhvc3u:3529": "'āśe'ti /",
  "GK16andhvc3u:3530": "āśārupairgrahairgrastāstairityarthaḥ /",
  "GK16andhvc3u:3531": "'arthibhiḥ' yācakaiḥ dhaninaḥ krīḍantīti sambandhaḥ /",
  "GK16andhvc3u:3532_0": "atra ehīti krīḍanti gaccheti krīḍantītyādirītyā bhāvābhāvarūpayorapi gamanāgamanādyoḥ",
  "GK16andhvc3u:3532_1": "pradhānabhūtakrīḍāyāṃ prakāratayānvayena tadaṅgatvānna duṣṭatvamiti darśayannāha",
  "GK16andhvc3u:3532_2": "locane--krīḍāṅgatvenetyādi /",
  "GK16andhvc3u:3533": "atreti /",
  "GK16andhvc3u:3534": "ehītyādiśloka ityarthaḥ /",
  "GK16andhvc3u:3535": "viruddhānāmarthānāmiti /",
  "GK16andhvc3u:3536": "ekadaikatra viruddhayoḥ gamanāgamanayoḥ patanotthānayorvacanamaunayoścārthānāmityarthaḥ /",
  "GK16andhvc3u:3537": "itīti hetau /",
  "GK16andhvc3u:3538": "rājeti /",
  "GK16andhvc3u:3539": "rājanikaṭavyavasthitau rājāśrayatvena sthitau yāvātatāthinau mitho vaireṇa vadhodyatau puruṣau tayordveyaṃ tannyāyenetyarthaḥ /",
  "GK16andhvc3u:3540": "anyeti /",
  "GK16andhvc3u:3541": "anyamukhaprekṣitā anyāyattatā tayā paratantrīkṛtānāmupasarjanīkṛtānāmityarthaḥ /",
  "GK16andhvc3u:3542": "autena krameṇa ehi gacchetyādiśrutikramema yaḥ svātmanāṃ parāmarśaḥ pratītaḥ tasmin satyapi /",
  "GK16andhvc3u:3543": "aviśrāmyatāmiti /",
  "GK16andhvc3u:3544": "svātmani pratītiviśrāntimalabhamānānāmityarthaḥ /",
  "GK16andhvc3u:3545": "krīḍāyāmaṅgatvenānvayāditi bhāvaḥ /",
  "GK16andhvc3u:3546": "paraspararūpeti /",
  "GK16andhvc3u:3547": "parasparasya yadrūpaṃ svabhāvaḥ taccintāyāṃ kā kathā taccintā nodetyevetyarthaḥ /",
  "GK16andhvc3u:3548": "viśeṣamāha--kevalamityādi /",
  "GK16andhvc3u:3549": "aruṇeti /",
  "GK16andhvc3u:3550": "aruṇādhikaraṇanyāyenetyarthaḥ /",
  "GK16andhvc3u:3551": "sambhāvyata ityanenāsya sambandhaḥ /",
  "GK16andhvc3u:3552": "aruṇayetyādividhivākye kārakāṇāṃ bhāvanānvayaniyamānmitho 'nanvitānāmevāruṇyapiṅgākṣītvādīnāṃ karaṇavibhaktyantapadārthānāṃ somakrayaṇabhāvanāyāṃ karaṇatvenādāvanvayaḥ,",
  "GK16andhvc3u:3553": "paścāt parasparānvayaḥ--- na ca raseṣu vidhyanuvādavyavahāro nāstīti śakyaṃ vaktum,",
  "GK16andhvc3u:3554": "teṣāṃ vākyārthatvenābhyupagamāt /",
  "GK16andhvc3u:3555": "vākyārthasya vācyasya ca yau vidhyanuvādau tau locanam yo vākyīya eṣāṃ pāścātyaḥ sambandhaḥ sambhāvyate sa vighaṭatām /",
  "GK16andhvc3u:3556": "nanu pradhānatayā yadvācyaṃ tatra vidhiḥ /",
  "GK16andhvc3u:3557": "apradhānatvena tu vācye 'nuvādaḥ /",
  "GK16andhvc3u:3558": "na ca rasasya vācyatvaṃ tvayaiva soḍhamityāśaṅkamānaḥ pariharati---na ceti /",
  "GK16andhvc3u:3559": "pradhānāpradhānatvamātrakṛtau vidhyanuvādau, tau ca vyaṅgyatāyāmapi bhavata eveti bhāvaḥ /",
  "GK16andhvc3u:3560": "mukhyatayā ca rasa eva kāvyavākyārtha ityuktam /",
  "GK16andhvc3u:3561": "tenāmukhyatayā yatra so 'rthastatrānūdyamānatvaṃ rasasyāpi yuktam /",
  "GK16andhvc3u:3562": "yadi vānūdyamānavibhāvādisamākṣiptatvādrasasyānūdyamānatā tadāha---vākyārthasyeti /",
  "GK16andhvc3u:3563": "balapriyā yā gaussā aruṇā piṅgākṣītyādi /",
  "GK16andhvc3u:3564": "spaṣṭamidaṃ mīmāṃsāparibhāṣādau /",
  "GK16andhvc3u:3565": "vākyīya iti /",
  "GK16andhvc3u:3566": "vākyapratipādya ityarthaḥ /",
  "GK16andhvc3u:3567": "eṣāmityādi /",
  "GK16andhvc3u:3568": "ya āgacchati sa gacchatītyādipārṣṭhikānvaya ityarthaḥ /",
  "GK16andhvc3u:3569": "viruddhatvātsa kevalaṃ vighaṭatāmiti sambandhaḥ /",
  "GK16andhvc3u:3570": "vṛttau 'vidhipratiṣedhayo'riti /",
  "GK16andhvc3u:3571": "gamanāgamanādyoratyarthaḥ /",
  "GK16andhvc3u:3572": "'anūdyamānatvene'ti /",
  "GK16andhvc3u:3573": "krījāvidhāne iti śeṣaḥ /",
  "GK16andhvc3u:3574": "tathetyādyuktameva vivṛṇoti---'śloka' ityādi /",
  "GK16andhvc3u:3575": "'vidhīyamānatva'miti /",
  "GK16andhvc3u:3576": "prādhānyamityarthaḥ /",
  "GK16andhvc3u:3577": "'na ce'tyādyabhyupagamādityantaṃ granthamavatārayati locane---nanvityādi /",
  "GK16andhvc3u:3578": "yadvācyamiti /",
  "GK16andhvc3u:3579": "yo vācyārtha ityarthaḥ /",
  "GK16andhvc3u:3580": "tatra vidhiriti /",
  "GK16andhvc3u:3581": "tasya vidhiranuvādaśceti bhāvaḥ /",
  "GK16andhvc3u:3582": "teṣāmityādiparihāragranthasya bhāvamāha--pradhānetyādi /",
  "GK16andhvc3u:3583": "yuktamityantena /",
  "GK16andhvc3u:3584": "vidhyanuvādāviti /",
  "GK16andhvc3u:3585": "arthasyeti śeṣaḥ /",
  "GK16andhvc3u:3586": "vyaṅgayatāyāmapi vyaṅgyatve satyapi /",
  "GK16andhvc3u:3587": "kutrānūdyamānatvaṃ rasasyetyatrāha---mukhyatayetyādi /",
  "GK16andhvc3u:3588": "so 'rthaḥ vyaṅgyārthaḥ /",
  "GK16andhvc3u:3589": "yadiveti pakṣāntaradyotakam /",
  "GK16andhvc3u:3590": "tadākṣiptānāṃ rasānāṃ kena vāryete /",
  "GK16andhvc3u:3591": "yairvā sākṣātkāvyārthatā rasādīnāṃ nābhyupagamyate,",
  "GK16andhvc3u:3592": "taisteṣāṃ tannibhittatā tāvadavaśyamabhyupagantavyā /",
  "GK16andhvc3u:3593": "tathāpyatra śloke na virodhaḥ /",
  "GK16andhvc3u:3594": "yasmādanūdyamānāṅganimittobhayarasavastusahakāriṇo vidhīyamānāṃśādbhāvaviśeṣapratītirutpadyate tataśca na kaścidvirodhaḥ /",
  "GK16andhvc3u:3595": "dṛśyate viruddhobhayasahakāriṇaḥ kāraṇātkāryaviśeṣotpattiḥ viruddhaphalotpādanahetutvaṃ hi yugapadekasya kāraṇasya viruddhaṃ na tu viruddhobhayasahakāritvam /",
  "GK16andhvc3u:3596": "locanam yadi vā mā bhūdanūdyamānatayā viruddhayo rasayoḥ samāveśaḥ,",
  "GK16andhvc3u:3597": "sahakāritayā tu bhaviṣyatīti sarvathāviruddhayoryuktiyukto 'ṅgāṅgibhāvo nātra prayāsaḥ kaściditi darśayati--yaivati /",
  "GK16andhvc3u:3598": "tannimittateti /",
  "GK16andhvc3u:3599": "kāvyārtho vibhāvādirnimittaṃ yeṣāṃ rasādīnāṃ te tathā teṣāṃ bhāvastattā /",
  "GK16andhvc3u:3600_0": "anūdyamānā ye hastakṣepādayo rasāṅgabhūtā vibhāvādayastannimittaṃ yadubhayaṃ karuṇavipralambhātmakaṃ",
  "GK16andhvc3u:3600_1": "rasavastu rasasajātīyaṃ tatsahakāri yaseya vidhīyamānasya śāmbhavaśaravahnijanitaduritdāhalakṣaṇasya",
  "GK16andhvc3u:3600_2": "tasmādbhāvaviśeṣepreyolaṅkāraviṣaye bhagavatprabhāvātiśayalakṣaṇe pratītiriti saṅgatiḥ /",
  "GK16andhvc3u:3601": "viruddhaṃ yadubhayaṃ vāritejogataṃ śītoṣṇaṃ tatsahakāri yasya taṇḍulādeḥ kāraṇasya tasmātkāryaviśeṣasya komalabhaktakaraṇalakṣaṇasyotpattirdṛśyate /",
  "GK16andhvc3u:3602": "sarvatra hītthameva kāryakāraṇabhāvo bījāṅkurādau nānyathā /",
  "GK16andhvc3u:3603": "nanu virodhastarhi sarvatrākiñcitkaraḥ syādityāśaṅkyāha---viruddhaphaleti /",
  "GK16andhvc3u:3604": "tathā cāhuḥ---'nopādānaṃ viruddhasya' iti /",
  "GK16andhvc3u:3605": "nanvabhineyārthe kāvye yadīdṛśaṃ vākyaṃ bhavettadā bālapriyā anvityādi /",
  "GK16andhvc3u:3606": "anūdyamānairvibhāvādibhiḥ samākṣiptatvādyvañcitatvādityarthaḥ /",
  "GK16andhvc3u:3607": "tadāha tadabhiprāyeṇāha /",
  "GK16andhvc3u:3608": "'tannimittate'tyetadyvācaṣṭe---kāvyetyādi /",
  "GK16andhvc3u:3609": "anūdyamānāṅgetyādikaṃ kṣipta ityādiśloke yojayan vyācaṣṭe---anūdyamānā ityādi /",
  "GK16andhvc3u:3610": "hastakṣepādayo vibhāvādaya ityatra yathāsaṃkhyenānvayo na vivakṣitaḥ /",
  "GK16andhvc3u:3611": "hastakṣepasyānubhāvatvāt anubhāvādaya iti vā pāṭhaḥ /",
  "GK16andhvc3u:3612": "tannimittamiti /",
  "GK16andhvc3u:3613": "te nimittāni yasya tadityarthaḥ /",
  "GK16andhvc3u:3614": "rasasajātīyamiti /",
  "GK16andhvc3u:3615": "rasātmakaṃ sthāyyātmakaṃ vetyarthaḥ /",
  "GK16andhvc3u:3616": "yasya vidhīyamānāṃśasyetyasyaiva vivaraṇam---śāmbhavetyādi /",
  "GK16andhvc3u:3617": "vidhīyamānāṃśāditi viśeṣyasannidhānena yasya vidhīyamānāṃśasyeti vyākhyātaṃ,",
  "GK16andhvc3u:3618": "tadetaddarśayitumāha---tasmāditi /",
  "GK16andhvc3u:3619": "bhāvaviśeṣapratītirityetadyvācaṣṭe---bhāvetyādi /",
  "GK16andhvc3u:3620": "bhāvaviśeṣe ityasya vivaraṇam---preyo 'laṅkāraviṣaya iti /",
  "GK16andhvc3u:3621": "sa ka ityatrāha---bhagavadityādi /",
  "GK16andhvc3u:3622": "sarvatretyādi /",
  "GK16andhvc3u:3623": "tejojalādyātmakaviruddhobhayasahakāriṇa eva bījāderaṅkurādikāryotpattiriti bhāvaḥ /",
  "GK16andhvc3u:3624": "nopādānamiti /",
  "GK16andhvc3u:3625": "notpādanamiti pāṭhena bhāvyamiti pratibhāti /",
  "GK16andhvc3u:3626": "evaṃvidhavridedhapadārthaviṣayaḥ kathamabhinayaḥ prayoktavya iti cet,",
  "GK16andhvc3u:3627": "anūdyamānaivaṃvidhavācyaviṣaye yā vārtā sātrāpi bhaviṣyati /",
  "GK16andhvc3u:3628": "evaṃ vidhyanuvādanayāśrayeṇātra śloke parihṛtastāvadvirodhaḥ /",
  "GK16andhvc3u:3629_0": "kiṃ ca nāyakasyābhinandanīyodayasya kasyacitprabhāvātiśayavarṇane tatpratipakṣāṇāṃ",
  "GK16andhvc3u:3629_1": "yaḥ karuṇo rasaḥ sa parīkṣakāṇāṃ na vaiklavyamādadhāti locanam yadi samastābhinayaḥ",
  "GK16andhvc3u:3629_2": "kriyate tadā viruddhārthaviṣayaḥ kathaṃ yugapadabhinayaḥ kartuṃ śakya ityāśayenāśaṅkamāna āha--evamiti /",
  "GK16andhvc3u:3630": "etatpariharati---anūdyamāneti /",
  "GK16andhvc3u:3631": "anūdyamānamevaṃvidhaṃ viruddhākāraṃ vācyaṃ yatra tādṛśo yo viṣayaḥ 'ehi gaccha patottiṣṭha' ityādistatra yā vārtā sātrāpīti /",
  "GK16andhvc3u:3632": "etaduktaṃ bhavati---'kṣipto hastāvalagna' ityādau prādhānyena bhītaviplutādidṛṣṭyupapādanakrameṇa prākariṇakastāvadarthaḥ pradarśayitavyaḥ /",
  "GK16andhvc3u:3633": "yadyapyatra karuṇo 'pi parāṅgameva tathāpi vipralambhāpekṣayā tasya tāvannikaṭaṃ prākaraṇikatvaṃ maheśvaraprabhāvaṃ prati sopayogatvāt /",
  "GK16andhvc3u:3634": "vipralambhasya tu kāmīvetyutprekṣopamābalenāyātasya dūratvāt /",
  "GK16andhvc3u:3635": "evaṃ ca sāsranetrotpalābhiratyantaṃ prādhānyena karuṇopayogābhinayakrameṇa leśatastu vipralambhasya karuṇena sādṛśyātsūcanāṃ kṛtvā /",
  "GK16andhvc3u:3636_0": "kāmīvetyatra yadyapi praṇayakopocito 'bhinayaḥ kṛtastathāpi tataḥ pratīyamāno 'pyasau",
  "GK16andhvc3u:3636_1": "vipralambhaḥ samanantarābhinīyamāne sa dahatu duritamityādau sāṭopābhinayasamarpito",
  "GK16andhvc3u:3636_2": "yo bhagavatprabhāvastatrāṅgatāyāṃ paryavasyatīti na kaścidvirodhaḥ /",
  "GK16andhvc3u:3637": "etaṃ virodhaparihāramupasaṃharati---evamiti /",
  "GK16andhvc3u:3638": "viṣayāntare tu prakārāntareṇa virodhaparihāramāha---kiñceti /",
  "GK16andhvc3u:3639": "parīkṣakāmāmiti sāmājikānāṃ vivekaśālinām /",
  "GK16andhvc3u:3640": "na vaiklavyamiti /",
  "GK16andhvc3u:3641": "na tādṛśe viṣaye cittadrutiritepadyate karuṇāsvādaviśrāntyabhāvāt /",
  "GK16andhvc3u:3642": "kintu vīrasya yo 'sau krodho vyabhicāratāṃ pratipadyate tatphalarūpo 'sau karuṇarasaḥ /",
  "GK16andhvc3u:3643": "svakāraṇābhivyañjanadvāreṇa vīrāsvādātiśaya eva paryavasyati /",
  "GK16andhvc3u:3644": "bālapriyā naṭaśikṣārthaṃ vivṛṇoti---etaduktamityādi /",
  "GK16andhvc3u:3645": "pradarśayitavyaḥ abhinetavyaḥ /",
  "GK16andhvc3u:3646": "utprekṣāpamābaleneti /",
  "GK16andhvc3u:3647": "utprekṣāyā upamāyā vā balenetyarthaḥ /",
  "GK16andhvc3u:3648": "kṛtvā abhinaya iti sambandhaḥ /",
  "GK16andhvc3u:3649": "śaṅkate---kāmītyādi /",
  "GK16andhvc3u:3650": "samādhatte---tathāpītyādi /",
  "GK16andhvc3u:3651": "kṛta iti /",
  "GK16andhvc3u:3652": "kṛtiviṣaya ityarthaḥ /",
  "GK16andhvc3u:3653": "bhavediti śeṣaḥ /",
  "GK16andhvc3u:3654": "kiñcetyādigranthamavatārayati---viṣayāntare 'pītyādi /",
  "GK16andhvc3u:3655": "viṣayāntare sthalāntare kuravaketyādau /",
  "GK16andhvc3u:3656": "prakārāntareṇeti /",
  "GK16andhvc3u:3657": "pañcamena prakāreṇetyarthaḥ /",
  "GK16andhvc3u:3658": "āheti /",
  "GK16andhvc3u:3659": "prasaṅgādāhetyarthaḥ /",
  "GK16andhvc3u:3660": "tādṛśe viṣaya iti /",
  "GK16andhvc3u:3661": "kuravaketyādadyudāharaṇādāvityarthaḥ /",
  "GK16andhvc3u:3662": "vaiklavyamityasya pratyuta prītyatiśayanimittatāṃ pratipadyata ityatastasya kuṇṭhaśaktikatvāttadvirodhavidhāyino na kaściddoṣaḥ /",
  "GK16andhvc3u:3663": "tasmādvākyārthībhūtasya rasasya bhāvasya vā virodhī rasavirodhīti vaktuṃ nyāyyaḥ,",
  "GK16andhvc3u:3664": "na tvaṅgabhūtasya kasyacit /",
  "GK16andhvc3u:3665": "locanam yathoktam--'raudrasya caiva yatkarma sa jñeyaḥ karuṇo rasaḥ' iti /",
  "GK16andhvc3u:3666": "tadāha---prītyatiśayeti /",
  "GK16andhvc3u:3667": "atrodāharaṇam--- kurabaka kucāghātakrīḍāsukhena viyujyase bakulaviṭapin smartavyaṃ te mukhāsavasevanam /",
  "GK16andhvc3u:3668": "caraṇaghaṭanāśūnyo yāsyasyaśoka saśokatā- miti nijapuratyāge yasya dviṣāṃ jagaduḥ strayaḥ //",
  "GK16andhvc3u:3669": "bhāvasya veti /",
  "GK16andhvc3u:3670": "tasmin rase sthāyinaḥ pradhānabhūtasya vyabhicāriṇo vā yathā vipralambhaśṛṅgāra autsukyasya /",
  "GK16andhvc3u:3671": "bālapriyā vivaraṇam---cittadrutiriti /",
  "GK16andhvc3u:3672": "kuravaketi /",
  "GK16andhvc3u:3673": "mukhāsavasevanamityapi pāṭhaḥ /",
  "GK16andhvc3u:3674": "sa pādāghātādaśokastilakakuravakau vīkṣaṇālaṅganābhyām strīṇāṃ sparśātpriyaṅgurvikasati bakulaśśīdhugaṇḍūṣasekāt //",
  "GK16andhvc3u:3675": "iti vacanamatrānusandheyam /",
  "GK16andhvc3u:3676": "vṛttau 'karuṇo rasa'iti /",
  "GK16andhvc3u:3677": "nibadhyamāna iti śeṣaḥ /",
  "GK16andhvc3u:3678": "'prītyatiśaye'ti /",
  "GK16andhvc3u:3679": "vīrarasāsvādetyarthaḥ /",
  "GK16andhvc3u:3680": "'tasye'ti /",
  "GK16andhvc3u:3681": "karuṇasyetyarthaḥ /",
  "GK16andhvc3u:3682": "'kuṇṭhaśaktikatvādi'ti /",
  "GK16andhvc3u:3683": "anyāṅgatvena śakteḥ kuṇṭhībhāvādityarthaḥ /",
  "GK16andhvc3u:3684": "na doṣa ityanenāsya sambandhaḥ /",
  "GK16andhvc3u:3685": "'tadvirodhavidhāyina' iti tasyetyasya viśeṣaṇam /",
  "GK16andhvc3u:3686": "vīrarasāsvādātiśayavirodhavidhāyina ityarthaḥ /",
  "GK16andhvc3u:3687": "akuṇṭhaśaktikatvāditi pāṭhe tasyetyasya vīrāsvādasyetyarthaḥ /",
  "GK16andhvc3u:3688": "tadvirodhavidhāyina iti pañjamyantaṃ karuṇāditi śeṣaḥ /",
  "GK16andhvc3u:3689": "nigamayati 'tasmādi'tyādi /",
  "GK16andhvc3u:3690": "'vākyārthībhūtasye'ti /",
  "GK16andhvc3u:3691": "pradhānasya prastutasyetyarthaḥ /",
  "GK16andhvc3u:3692": "'rasavirodhīti vaktum' iti /",
  "GK16andhvc3u:3693": "“virodhirase“tyādau virodhipadena vaktumityarthaḥ /",
  "GK16andhvc3u:3694": "tathāca vākyārthabhūtarasādivirodhirasasambandhiparigraho doṣa iti bhāvaḥ /",
  "GK16andhvc3u:3695": "'na tvi'tyādi /",
  "GK16andhvc3u:3696": "aṅgabhūtasya kasyacidrasasya bhāvasya vā virodhī rasavirodhīti vaktuṃ na nyāyya ityarthaḥ /",
  "GK16andhvc3u:3697": "tathācāṅgabhūtasya kasyacidvirodhī yo lasaḥ tatsambandhiparigraho na doṣa iti bhāvaḥ /",
  "GK16andhvc3u:3698": "yathākṣiptetyādau śṛṅgāravirodhī yaḥ karuṇastatsambandhiparigrahaḥ /",
  "GK16andhvc3u:3699": "bhāvasya vetyatra bhāvapadena sthāyī vyabhicārī ca vivakṣita ityāha locane---tasminnityādi /",
  "GK16andhvc3u:3700": "tasmin rase prakṛtarase /",
  "GK16andhvc3u:3701": "vākyārthabhūtasyetyasya vivaraṇam---pradhānabhūtasyeti /",
  "GK16andhvc3u:3702": "athavā vākyārthībhūtasyāpi kasyacitkaruṇarasaviṣayasya tādṛśena śṛṅgāravastunā bhaṅgiviśeṣāśrayeṇa saṃyojanaṃ rasaparipoṣāyaiva jāyate /",
  "GK16andhvc3u:3703": "yataḥ prakṛtimadhurāḥ padārthāḥ śocaniyatāṃ prāptāḥ pragavasthābhāvibhiḥ saṃsmaryamāṇairvilāsairadhikataraṃ śokāveśamupajanayanti /",
  "GK16andhvc3u:3704": "yathā--- locanam adhunā pūrvasminneva śloke kṣipta ityādau prakārāntareṇa virodhaṃ pariharati---athaveti /",
  "GK16andhvc3u:3705": "ayaṃ cātra bhāvaḥ--pūrvaṃ vipralambhakaruṇayoranyatrāṅgabhāvagamanānnirvirodhatvamuktam /",
  "GK16andhvc3u:3706": "adhunā tu sa vipralambhaḥ karuṇasyaivāṅgatāṃ pratipannaḥ kathaṃ virodhīti vyavasthāpyate---tathā hi karuṇo raso nāmeṣṭajanavinipātādervibhāvādityuktam /",
  "GK16andhvc3u:3707": "iṣṭatā ca nāma ramaṇīyatāmūlā /",
  "GK16andhvc3u:3708": "tataśca kāmīvārdrāparāgha ityutprekṣayedamuktam /",
  "GK16andhvc3u:3709": "śāṃbhavaśaravahniceṣṭitāvalokane prāktanapraṇayakalahavṛttāntaḥ smaryamāṇa idānīṃ vidhvastatayā śokavibhāvatāṃ pratipadyate /",
  "GK16andhvc3u:3710": "tadāha---bhaṅgiviśeṣeti /",
  "GK16andhvc3u:3711": "agrāmyatayā vibhāvānubhāvādirūpatāprāpaṇayā bālapriyā atha vetyādigranthasyārthāntarabhramanivāraṇāya tadragranthamavatārayati---adhunetyādi /",
  "GK16andhvc3u:3712": "atha veti ityasya sthāne athavetyādinā doṣābhāva ityanteneti ca pāṭhaḥ /",
  "GK16andhvc3u:3713": "vṛttau 'athave'tyādi /",
  "GK16andhvc3u:3714": "'vākyārthabhūtasye'ti /",
  "GK16andhvc3u:3715": "vācyasyetyarthaḥ /",
  "GK16andhvc3u:3716": "apiśabdaḥ anantaroktanītyā rasaparapoṣaṇe āpātato virodhaṃ dyotayati 'kasyacidi'ti /",
  "GK16andhvc3u:3717": "vibhāvādirūpasya kasyacidityarthaḥ /",
  "GK16andhvc3u:3718": "'karuṇarasaviṣayasya' kuṇāṅgasya /",
  "GK16andhvc3u:3719": "'tādṛśena' vācyatayā tattulyena /",
  "GK16andhvc3u:3720": "yadvā--virodhinā śṛṅgāravastunā śṛṅgārāṅgena /",
  "GK16andhvc3u:3721": "uktasyodāharaṇamāha---'ayam' ityādi /",
  "GK16andhvc3u:3722": "kāvyaprakāśe'pyudāhṛto 'yaṃ ślokaḥ /",
  "GK16andhvc3u:3723": "prakṛte kṣipta ityādāvuktaṃ yojayannāha---'tadatre'tyādi /",
  "GK16andhvc3u:3724": "'vyavaharati sme'ti /",
  "GK16andhvc3u:3725": "karagrahaṇādikamakaroditi tadarthaḥ /",
  "GK16andhvc3u:3726": "vṛttigranthena vivakṣitā syāspaṣṭatvādbhāvamāha locane - ayañcātretyādi /",
  "GK16andhvc3u:3727": "anyatra tripuraripuprabhāvātiśaye /",
  "GK16andhvc3u:3728": "adhunā tu ityasya iti vyavasthāpyata ityanena sambandhaḥ /",
  "GK16andhvc3u:3729": "kathaṃ virodhīti /",
  "GK16andhvc3u:3730": "karuṇasya virodhī netyarthaḥ /",
  "GK16andhvc3u:3731": "vibhāvādityuktamiti /",
  "GK16andhvc3u:3732": "munineti śeṣaḥ /",
  "GK16andhvc3u:3733": "ramaṇīyatāmūleti bahuvrīhiḥ /",
  "GK16andhvc3u:3734": "ityutprekṣayeti /",
  "GK16andhvc3u:3735": "idaṃ cātrotprekṣālaṅkāra iti pakṣābhiprāyeṇoktam /",
  "GK16andhvc3u:3736": "idamuktamiti /",
  "GK16andhvc3u:3737": "vakṣyamāṇārthaḥ prakāśita ityarthaḥ /",
  "GK16andhvc3u:3738": "śāmbhaveti /",
  "GK16andhvc3u:3739": "śāmbhavavahneśceṣṭitānāmavalokanenetyarthaḥ /",
  "GK16andhvc3u:3740": "avalokane ityapi pāṭhaḥ, smaryamāṇa ityanenāsya sambandhaḥ /",
  "GK16andhvc3u:3741": "prāktaneti /",
  "GK16andhvc3u:3742": "prāktanaḥ pūrvānubhūtaḥ praṇayakalahavṛttāntaḥ karagragaṇāsahanādirittayarthaḥ /",
  "GK16andhvc3u:3743": "smaryamāṇa iti /",
  "GK16andhvc3u:3744": "tripurayuvatibhiriti śeṣaḥ /",
  "GK16andhvc3u:3745": "vidhvastatayeti /",
  "GK16andhvc3u:3746": "naṣṭatayetyarthaḥ śokavibhāvatāmityasyānantaraṃ prakṛṣṭāmiti ca kvacit pāṭhaḥ /",
  "GK16andhvc3u:3747": "pratipadyata iti /",
  "GK16andhvc3u:3748": "tathācātra viśiṣṭavaiśiṣṭyanyāyena vipralambhopaskṛtaḥ karuṇaḥ tripuraripuprabhāvātiśayaṃ ayaṃ sa raśanotkarṣī pīnastanavimardanaḥ /",
  "GK16andhvc3u:3749": "nābhyūrujaghanasparśi nīvīvisraṃsanaḥ karaḥ //",
  "GK16andhvc3u:3750": "ityādau /",
  "GK16andhvc3u:3751": "tadatra tripurayuvatīnāṃ śāmbhavaḥ śarāgnirārdrāparādhaḥ kāmī yathā vyavaharati sama tathā vyavahṛtavānityanenāpi prakāreṇāstyeva nirvirodhatvam /",
  "GK16andhvc3u:3752": "tasmādyathā yathā nirūpyate tatā tathātra doṣābhāvaḥ /",
  "GK16andhvc3u:3753": "ityaṃ ca---- krāmantyaḥ kṣayakomalāṅgulivaladraktaiḥ sadarbhāḥ sthalīḥ pādaiḥ pātitayāvakairiva patadbāṣpāmbudhautānanāḥ /",
  "GK16andhvc3u:3754": "bhītā bhartṛkarāvalambitakarāstvadvairinārthādhunā dāvāgniṃ parito bhramanti punarapyudyadvivāhā iva //",
  "GK16andhvc3u:3755": "ityevamādīnāṃ sarveṣāmeva nirvirodhatvamavagantavyam /",
  "GK16andhvc3u:3756": "evaṃ tāvadrasādīnāṃ virodhirasādibhiḥ samāveśāsamāveśayorviṣayavibhāgo darśitaḥ /",
  "GK16andhvc3u:3757": "idānīṃ teṣāmekaprabandhaviniveśane nyāyyo yaḥ kramastaṃ pratipādayitumucyate--",
  "GK16andhvc3u:3758": "locanam grāmyoktirahitayetyarthaḥ /",
  "GK16andhvc3u:3759": "atraiva dṛṣṭāntamāha---yathā ayamiti /",
  "GK16andhvc3u:3760": "atra bhūriśravasaḥ samarabhuvi nipatitaṃ bāhuṃ dṛṣṭvā tatkāntānāmetadanuśocanam /",
  "GK16andhvc3u:3761": "raśanāṃ mekhalāṃ sambhogā vasareṣūrdhvaṃ karṣatīti rasanotkarṣī /",
  "GK16andhvc3u:3762": "amunā virodhoddharaṇaprakāreṇa bahutaraṃ lakṣyamupapāditaṃ bhavatītyabhiprāyeṇāha--itthaṃ ceti /",
  "GK16andhvc3u:3763": "homāgnidhumakṛtaṃ bāṣpāmbu yadi vā bandhugṛhatyāgaduḥkhodbhavam /",
  "GK16andhvc3u:3764": "bhayaṃ kumārījanocitaḥ sādhvasaḥ /",
  "GK16andhvc3u:3765": "evamiyatāṅgabhāvaṃ prāptānāmuktiracchaleti kārikābhāgopayogi nirūpitamityupasaṃharati---evamiti /",
  "GK16andhvc3u:3766": "tāvadgrahaṇena vaktavyāntarasapyastīti sūcayati //20//",
  "GK16andhvc3u:3767": "tadevāvatārayati---idānīmityādinā /",
  "GK16andhvc3u:3768": "teṣāṃ rasānāṃ krama iti yojanā /",
  "GK16andhvc3u:3769": "bālapriyā tadālambitaṃ itibhāvaṃ vā upaskarotīti bhāvaḥ /",
  "GK16andhvc3u:3770": "tadāheti /",
  "GK16andhvc3u:3771": "uktābhiprāyeṇāhetyarthaḥ /",
  "GK16andhvc3u:3772": "agrāmyatayetyasyaiva vivaraṇam--vibhāvetyādi /",
  "GK16andhvc3u:3773": "atra bhūriśravasa ityādi /",
  "GK16andhvc3u:3774": "śloke 'sminnāyakagataśṛṅgāro nāyikāgatakaruṇasyāṅgamityādikaṃ kāvyapradīpodyotādau draṣṭavyam /",
  "GK16andhvc3u:3775": "amuneti /",
  "GK16andhvc3u:3776": "uktenetyarthaḥ /",
  "GK16andhvc3u:3777": "vivāhakāle kathaṃ bāṣpodgama ityata āha--hometi /",
  "GK16andhvc3u:3778": "ayamapi ślokaḥ kāvyaprakāśe udāhṛtaḥ /",
  "GK16andhvc3u:3779": "kṣipta ityādāvivātrāpi sarvaṃ bodhyam //20//",
  "GK16andhvc3u:3780": "idānīṃ teṣāmityatra teṣāmitipadaṃ vyācaṣṭe---rasānāmiti /",
  "GK16andhvc3u:3781": "krama ityādi /",
  "GK16andhvc3u:3782": "_________________________________________________________",
  "GK16andhvc3u:3783": "prasiddhe 'pi prabandhānāṃ nānā-rasa-nibandhane /",
  "GK16andhvc3u:3784": "eko raso 'ṅgīkartavyas teṣām utkarṣam icchatā // DhvK_3.21 //",
  "GK16andhvc3u:3785": "__________",
  "GK16andhvc3u:3786": "prasiddhe 'pi prabandhānāṃ nānārasanibandhane /",
  "GK16andhvc3u:3787": "eko raso 'ṅgīkartavyasteṣāmutkarṣamicchatā // 21 //",
  "GK16andhvc3u:3788_0": "prabandheṣu mahākāvyādiṣu nāṭakādiṣu vā viprakīrṇatayāṅgāṅgibhāvena bahavo rasā upanibadhyanta",
  "GK16andhvc3u:3788_1": "ityatra prasiddhau satyāmapi yaḥ prabandhānāṃ chāyātiśayayogamicchati tena teṣāṃ",
  "GK16andhvc3u:3788_2": "rasānāmanyatamaḥ kaścidvivakṣito raso 'ṅgitvena viniveśayitavya ityayaṃ yuktataro mārgaḥ /",
  "GK16andhvc3u:3789": "nanu rasāntareṣu bahuṣu prāptaparipoṣeṣu satsu kathamekasyāṅgitā na virudhyata ityāśaṅkyedamucyate--",
  "GK16andhvc3u:3790": "_________________________________________________________",
  "GK16andhvc3u:3791": "rasāntara-samāveśaḥ prastutasya rasasya yaḥ /",
  "GK16andhvc3u:3792": "nopahanty aṅgitāṃ so 'sya sthāyitvenāvabhāsinaḥ // DhvK_3.22 //",
  "GK16andhvc3u:3793": "__________",
  "GK16andhvc3u:3794": "rasāntarasamāveśaḥ prastutasya rasasya yaḥ /",
  "GK16andhvc3u:3795": "nopahantyaṅgitāṃ so 'sya sthāyitvenāvabhāsinaḥ // 22//",
  "GK16andhvc3u:3796": "prabandheṣu prathamataraṃ prastutaḥ san punaḥ punaranusandhīyamānatvena sthāyī yo rasastasya sakalabandhavyāpino rasāntarairantarālavartibhiḥ samāveśo yaḥ locanam prasiddhe 'piti /",
  "GK16andhvc3u:3797": "bharatamuniprabhṛtibhirnirūpite 'pītyarthaḥ /",
  "GK16andhvc3u:3798": "teṣāmiti prabandhānām /",
  "GK16andhvc3u:3799": "mahākāvyādiṣvityādiśabdaḥ prakāre /",
  "GK16andhvc3u:3800": "anabhineyānbhedānāha, dvitīyastvabhineyān /",
  "GK16andhvc3u:3801": "viprakīrṇatayeti /",
  "GK16andhvc3u:3802": "nāyakapratināyakapatākāprakarīnāyakādiniṣṭhatayetyarthaḥ /",
  "GK16andhvc3u:3803": "aṅgāṅgibhāvenetyekanāyakaniṣṭhatvena /",
  "GK16andhvc3u:3804": "yuktatara iti /",
  "GK16andhvc3u:3805_0": "yadyapi ramavakārādau paryāyabandhādau ca naikasyāṅgitvaṃ tathāpi nāyuktatā tasyāpyevaṃvidho",
  "GK16andhvc3u:3805_1": "yaḥ prabandhaḥ tadyathā nāṭakaṃ mahākāvyaṃ vā tadutkṛṣṭataramiti taraśabdasyārthaḥ // 21 //",
  "GK16andhvc3u:3806": "nanviti /",
  "GK16andhvc3u:3807": "svayaṃ labdhaparipoṣatve kathamaṅgatvam?",
  "GK16andhvc3u:3808": "alabdhaparipoṣatve vā kathaṃ rasatvamiti rasatvamaṅgatvaṃ cānyonyaviruddhaṃ teṣāṃ cāṅgatvāyoge kathamekasyāṅgitvamuktamiti bhāvaḥ /",
  "GK16andhvc3u:3809": "rasāntareti /",
  "GK16andhvc3u:3810": "prastutasya samastetivṛttavyāpinastata eva vitatavyāptikatvenāṅgibhāvocitasya bālapriyā krama ityenena teṣāmityasya sambandha ityarthaḥ /",
  "GK16andhvc3u:3811": "grasiddhe 'pītyetadvivṛṇoti--bharatetyādi /",
  "GK16andhvc3u:3812": "vṛttigrandhaṃ vyācaṣṭe--mahetyādi /",
  "GK16andhvc3u:3813": "'yuktatara' ityatra tarabarthaṃ darśayati---yadyapityādi /",
  "GK16andhvc3u:3814": "tathāpi ca tasyāpi nāyuktatā iti sambandhaḥ /",
  "GK16andhvc3u:3815": "tasyāpīti /",
  "GK16andhvc3u:3816": "samabakārāderapītyarthaḥ /",
  "GK16andhvc3u:3817": "evaṃvidha iti /",
  "GK16andhvc3u:3818": "nānārasako 'ṅgibhūtaikarasakaścetyarthaḥ // 21 //",
  "GK16andhvc3u:3819": "'nanvi'tyādiśaṅkāgranthasya bhāvamāha---svayamityādi /",
  "GK16andhvc3u:3820": "labdhaparipīṣatve iti /",
  "GK16andhvc3u:3821": "rasāntarāṇāmiti śeṣaḥ /",
  "GK16andhvc3u:3822": "nanvaṅgatvaṃ māstvityatrāha--teṣāṃ cetyādi /",
  "GK16andhvc3u:3823": "vṛttau sa nāṅgitāmupahanti /",
  "GK16andhvc3u:3824": "etadevopapādayitumucyate--",
  "GK16andhvc3u:3825": "_________________________________________________________",
  "GK16andhvc3u:3826": "kāryam ekaṃ yathā vyāpi prabandhasya vidhīyate /",
  "GK16andhvc3u:3827": "tathā rasasyāpi vidhau virodho naiva vidyate // DhvK_3.23 //",
  "GK16andhvc3u:3828": "__________",
  "GK16andhvc3u:3829": "kāryamekaṃ yathā vyāpi prabandhasya vidhīyate /",
  "GK16andhvc3u:3830": "tathā rasasyāpi vidhau virodho naiva vidyate // 23 //",
  "GK16andhvc3u:3831": "locanam rasasya rasāntarairitivṛttavaśāyātatvena parimitakathāśakalavyāpibhiryaḥ samāveśaḥ samupabṛṃhaṇaṃ sa tasya sthāyitvenetivṛttavyāpitayā bhāsamānasya nāṅgitāmupahanti,",
  "GK16andhvc3u:3832": "aṅgitāṃ poṣayatyevetyarthaḥ /",
  "GK16andhvc3u:3833": "etaduktaṃ bhavati---aṅgabhūtānyapi rasāntarāṇi svavibhāvādisāmagnyā svāvasthāyāṃ yadyapi labdhaparipoṣāṇi camatkāragocaratāṃ pratipadyante,",
  "GK16andhvc3u:3834": "tathāpi sa camatkārastāvatyeva na parituṣya viśrāmyati kiṃ tu camatkārāntaramanudhāvati /",
  "GK16andhvc3u:3835": "sarvatraiva hyaṅgāṅgibhāve 'yamevodantaḥ /",
  "GK16andhvc3u:3836": "yathāha tatrabhavān--- guṇaḥ kṛtātmasaṃskāraḥ pradhānaṃ pratipadyate /",
  "GK16andhvc3u:3837": "pradhānasyopakāre hi tathā bhūyasi vartate //",
  "GK16andhvc3u:3838": "iti // 22 //",
  "GK16andhvc3u:3839": "upapādayitumiti /",
  "GK16andhvc3u:3840": "dṛṣṭāntasya samucitasya nirūpaṇeneti bhāvaḥ /",
  "GK16andhvc3u:3841": "nyāyena caitadevopapadyate;",
  "GK16andhvc3u:3842": "kāryaṃ hi tāvadekamevādhikārikaṃ vyāpakaṃ prāsaṅgikakāryāntaropakriyamāṇamavaśyamaṅgīkāryam /",
  "GK16andhvc3u:3843": "tatpṛṣṭhavartinīnāṃ nāyakacittavṛttīnāṃ tadbalādevāṅgāṅgibhāvaḥ /",
  "GK16andhvc3u:3844": "pravāhāpatita iti kimatrāpūrvamiti tātparyam /",
  "GK16andhvc3u:3845": "tatheti vyāpitayā /",
  "GK16andhvc3u:3846": "yadi vā evakāro bhinnakramaḥ,",
  "GK16andhvc3u:3847": "tathaiva tenaiva prakāreṇa kāryāṅgāṅgibhāvarūpeṇa rasānāmapi balādevāsāvāpatatītyarthaḥ /",
  "GK16andhvc3u:3848": "tathā ca vṛttau vakṣyati 'tathaive'ti /",
  "GK16andhvc3u:3849": "kāryamiti /",
  "GK16andhvc3u:3850": "'svalpamātraṃ samutsṛṣṭaṃ bahudhā yadvisarpati' iti lakṣitaṃ bījam /",
  "GK16andhvc3u:3851": "bālapriyā kvacidgranthe bahuṣviti pāṭho na,",
  "GK16andhvc3u:3852": "'kathamekasyāṅgitā na' ityasya sthāne ekasyāṅgiteti pāṭhaśca dṛśyate /",
  "GK16andhvc3u:3853": "kārikāṃ vyācaṣṭe--prastutasyetyādi /",
  "GK16andhvc3u:3854": "asyetyasya vivaraṇam---tasyeti /",
  "GK16andhvc3u:3855": "kārikayānayā labdhaṃ nanvityādiśaṅkāyāḥ samādhānaṃ darśayati---etaduktamityādi /",
  "GK16andhvc3u:3856": "guṇa iti /",
  "GK16andhvc3u:3857": "guṇaḥ aṅgabhūtaḥ /",
  "GK16andhvc3u:3858": "anyena kṛtātmasaṃskāraḥ san tathā kṛtātmasaṃskāraḥ guṇaḥ pradhānasya aṅginaḥ bhūyasi upakāre vartate bhūyase upakārāya bhavati hi /",
  "GK16andhvc3u:3859": "śloko 'yaṃ kāvyaprakāśe 'pi darśitaḥ /",
  "GK16andhvc3u:3860": "nirūpaṇeneti /",
  "GK16andhvc3u:3861": "pradarśanenetyarthaḥ /",
  "GK16andhvc3u:3862": "etadeveti /",
  "GK16andhvc3u:3863": "kāryamityādinā vakṣyamāṇamevetyarthaḥ /",
  "GK16andhvc3u:3864": "tatpṛṣṭhavartinīnāmiti /",
  "GK16andhvc3u:3865": "tattatkāryānuṣaktānāmityarthaḥ /",
  "GK16andhvc3u:3866": "nāyakacittavṛttīnāmiti /",
  "GK16andhvc3u:3867": "nāyakapadena nāyakopanāyakādayassarve 'tra vivakṣitāḥ /",
  "GK16andhvc3u:3868": "tadbalādeveti /",
  "GK16andhvc3u:3869": "kāryāṇāmaṅgāṅgibhāvasya balādevetyarthaḥ /",
  "GK16andhvc3u:3870": "kārikāsthaṃ tatheti padaṃ vyācaṣṭe---vyāpitayeti /",
  "GK16andhvc3u:3871": "anyathāpi vyācaṣṭe---yadi vetyādi /",
  "GK16andhvc3u:3872": "bhinnakrama iti /",
  "GK16andhvc3u:3873": "naivetyevakārastathetyanena sambadhnātītyarthaḥ /",
  "GK16andhvc3u:3874": "sandhyādimayasya prabandhaśarīrasya yathā kāryamekamanuyāyi vyāpakaṃ kalpyate na ca tatkāryāntarairna saṅkīryate,",
  "GK16andhvc3u:3875": "na ca taiḥ saṅkīryamāṇasyāpi tasya prādhānyamapacīyate,",
  "GK16andhvc3u:3876": "tathaiva rasasyāpyekasya sanniveśe kriyamāṇe virodho na kaścit /",
  "GK16andhvc3u:3877": "pratyuta pratyuditavivekānāmanusandhānavatāṃ sacetasāṃ tathāvidhe viṣaye prahlādātiśayaḥ pravartate /",
  "GK16andhvc3u:3878_0": "nanu yeṣāṃ rasānāṃ parasparāvirodhaḥ yathā---vīraśṛṅgārayoḥ śṛṅgārahāsyayo locanam",
  "GK16andhvc3u:3878_1": "bājātprabhṛti prayojanānāṃ vicchede yadavicchedakāraṇaṃ yāvatsamāptibandhaṃ sa tu",
  "GK16andhvc3u:3878_2": "binduḥ' iti bindurūpayārthaprakṛtyā nirvahaṇaparyantaṃ vyāpnoti tadāha---anuyāyīti /",
  "GK16andhvc3u:3879": "anena bījaṃ binduścetyarthaprakṛtī saṅgṛhīte /",
  "GK16andhvc3u:3880": "kāryāntarairiti /",
  "GK16andhvc3u:3881_0": "'āgarbhādāvimarśādvā patākāvinivartate' iti prāsaṅgikaṃ yatpatākālakṣaṇārthaprakṛtiniṣṭhaṃ",
  "GK16andhvc3u:3881_1": "kāryaṃ yāni ca tato 'pyūnavyāptitayā prakarīlakṣaṇāni kāryāṇi tairityevaṃ pañcānāmarthaprakṛtīnāṃ",
  "GK16andhvc3u:3881_2": "vākyaikavākyatayā niveśa uktaḥ /",
  "GK16andhvc3u:3882": "tathāvidha iti /",
  "GK16andhvc3u:3883": "yathā tāpasavatsarāje /",
  "GK16andhvc3u:3884": "evamanena ślokenāṅgāṅgitāyāṃ dṛṣṭāntanirūpaṇamitivṛttabalāpatitatvaṃ ca rasāṅgāṅgibhāvasyeti dvayaṃ nirūpitam /",
  "GK16andhvc3u:3885": "vṛttigrantho 'pyubhayābhiprāyeṇaiva neyaḥ /",
  "GK16andhvc3u:3886": "śṛṅgāreṇa vīrasyāvirodho yuddhanayaparākramādinā kanyāratnalābhādau /",
  "GK16andhvc3u:3887": "hāsyasya tu spaṣṭameva tadaṅgatvam /",
  "GK16andhvc3u:3888": "hāsyasya svayamapuruṣārthasvabhāvatve 'pi samadhikatararañcanotpādanena śṛṅgārāṅgatayaiva tathātvam /",
  "GK16andhvc3u:3889": "raudrasyāpi tena kathañcidavirodhaḥ /",
  "GK16andhvc3u:3890": "yathoktam---'śṛṅgāraśca taiḥ prasabhaṃ sevyate' /",
  "GK16andhvc3u:3891": "bālapriyā asāviti /",
  "GK16andhvc3u:3892": "aṅgāṅgibhāva ityarthaḥ /",
  "GK16andhvc3u:3893": "kāryapadena yogavyutpattyā vivakṣitamarthaṃ darśayan vivṛṇoti---svalpamātramityādi /",
  "GK16andhvc3u:3894": "bījamityasya vyāpnotītyanena sambandhaḥ /",
  "GK16andhvc3u:3895": "aneneti /",
  "GK16andhvc3u:3896": "kāryapadenetyarthaḥ /",
  "GK16andhvc3u:3897": "kāryāntarairityanena vivakṣitaṃ vivṛṇoti---āgarbhādityādi /",
  "GK16andhvc3u:3898": "tato 'pyūnavyāptīti /",
  "GK16andhvc3u:3899": "tataḥ patākālakṣaṇārthaprakateḥ /",
  "GK16andhvc3u:3900": "tairityantena kāryāntarairityasya vivaraṇam /",
  "GK16andhvc3u:3901": "upasaṃharati---ityevamityādi /",
  "GK16andhvc3u:3902": "ukta iti /",
  "GK16andhvc3u:3903": "kāryaṃ kāryāntarairityābhyāṃ bodhita ityarthaḥ /",
  "GK16andhvc3u:3904": "tathāvidhe viṣaye ityasyodāharaṇaṃ darśayati---yathā tāpaseti /",
  "GK16andhvc3u:3905": "sārārthamāha--evamityādi /",
  "GK16andhvc3u:3906": "aneneti /",
  "GK16andhvc3u:3907": "kāryamityādinetyarthaḥ /",
  "GK16andhvc3u:3908": "aṅgāṅgitāyāṃ dṛṣṭāntanirūpaṇaṃ rasāṅgāṅgibhāvasya itivṛttabalāpatitatvaṃ ceti dvayamanena ślokena nirūpitamiti sambandhaḥ /",
  "GK16andhvc3u:3909": "rasānāmavirodhamupapādayati---śṛṅgāreṇetyādi /",
  "GK16andhvc3u:3910": "avirodha iti /",
  "GK16andhvc3u:3911": "ekāśrayatve virodhābhāva ityarthaḥ /",
  "GK16andhvc3u:3912": "tadaṅgatvaṃ śṛṅgārāṅgatvam /",
  "GK16andhvc3u:3913": "samadhikarañjanotpādaneneti /",
  "GK16andhvc3u:3914": "raudraśṛṅgārayorvīrādbhutayorvīraraudrayo raudrakaruṇayoḥ śṛṅgārādbhutaryorvā tatra bhavatvaṅgāṅgibhāvaḥ /",
  "GK16andhvc3u:3915": "teṣāṃ tu sa kathaṃ bhavedyeṣāṃ parasparaṃ bādhyabādhakabhāvaḥ /",
  "GK16andhvc3u:3916": "yathā---śṛṅgārabūbhatsayorvīrabhayānakayoḥ śāntaraudrayoḥ śāntaśṛṅgārayorvā ityāśaṅkyedamucyate--",
  "GK16andhvc3u:3917": "locanam tairiti raudraprabhṛtibhiḥ rakṣodānavoddhatamanuṣyairityarthaḥ /",
  "GK16andhvc3u:3918": "kevalaṃ nāyikāviṣayamaugnyaṃ tatra parihartavyam /",
  "GK16andhvc3u:3919": "asambhāvyapṛthivīsammārjanādijanitavismayatayā tu vūrādbhutayoḥ samāveśaḥ /",
  "GK16andhvc3u:3920": "yathāha muniḥ--'vīrasya caiva yatkarma so 'dbhutaḥ' iti /",
  "GK16andhvc3u:3921": "vīraraudrayordhīroddhate bhīmasenādau samāveśaḥ krodhotsāhayoravirodhāt /",
  "GK16andhvc3u:3922": "raudrakaruṇayorapi muninaivoktaḥ---- 'raudrasyaiva ca yatkarma sa jñeyaḥ karuṇo rasaḥ' iti /",
  "GK16andhvc3u:3923": "śṛṅgārādbhutayoriti /",
  "GK16andhvc3u:3924": "yathā ratnāvalyāmaindrajālikadarśane /",
  "GK16andhvc3u:3925": "śṛṅgārabībhatsayoriti /",
  "GK16andhvc3u:3926_0": "yayohi parasparonmūlanātmakatayaivodbhavastatra ko 'ṅgāṅgibhāvaḥ ālambananimagnarūpatayā",
  "GK16andhvc3u:3926_1": "ca ratiruttiṣṭhati tataḥ palāyamānarūpatayā jugupseti samānāśrayatvena tayoranyonyasaṃskāronmūlanatvam /",
  "GK16andhvc3u:3927": "bhayotsāhāvapyevameva viruddhau vācyau /",
  "GK16andhvc3u:3928": "śāntasyāpi tattvajñānasamutthitasamastasaṃsāraviṣayanirvedaprāṇatvena sarvato nirīhasvabhāvasya viṣayāsaktijīvitābhyāṃ ratikrodhābhyāṃ virodha eva // 23 //",
  "GK16andhvc3u:3929": "bālapriyā smadhikarasotpādaneneti ca pāṭhaḥ /",
  "GK16andhvc3u:3930": "śṛṅgārarasanāyā ādhikyotpādanenetyarthaḥ /",
  "GK16andhvc3u:3931": "tathātvaṃ puruṣārthatvam /",
  "GK16andhvc3u:3932": "tena śṛṅgāreṇa /",
  "GK16andhvc3u:3933": "uktamiti /",
  "GK16andhvc3u:3934": "munineti śeṣaḥ /",
  "GK16andhvc3u:3935": "viśeṣamāha--kevalamiti /",
  "GK16andhvc3u:3936": "asambhāvyetyādi /",
  "GK16andhvc3u:3937": "vīrasya hyasambhāvyavastulābhena vismayo bhavati /",
  "GK16andhvc3u:3938": "ukta iti /",
  "GK16andhvc3u:3939": "avirodha iti śeṣaḥ /",
  "GK16andhvc3u:3940": "atraikālambanakatvenāvirodho bodhyaḥ /",
  "GK16andhvc3u:3941": "raudrakaruṇayorbhinnāśrayakatvasyaiva sambhāvat /",
  "GK16andhvc3u:3942": "'śṛṅgārādbhutayorapī'ti avirodha iti śeṣaḥ /",
  "GK16andhvc3u:3943": "bādhyabādhakabhāvamuktaṃ vivṛṇoti--yayorhītyādi /",
  "GK16andhvc3u:3944": "yayoriti /",
  "GK16andhvc3u:3945": "śṛṅgārabībhatsādyorityarthaḥ /",
  "GK16andhvc3u:3946": "tatra tayoḥ /",
  "GK16andhvc3u:3947": "uktārthe hetu darśayati--ālambanetyādi /",
  "GK16andhvc3u:3948": "uttiṣṭhati prādurbhavati /",
  "GK16andhvc3u:3949": "tata iti /",
  "GK16andhvc3u:3950": "ālambanādityarthaḥ /",
  "GK16andhvc3u:3951": "jugupseti /",
  "GK16andhvc3u:3952": "uttiṣṭhatītyanuṣaṅgaḥ /",
  "GK16andhvc3u:3953": "itīti hatau /",
  "GK16andhvc3u:3954": "samanāśrayatveneti /",
  "GK16andhvc3u:3955": "ekālambanakatvenaikādhikaraṇakatvena cetyarthaḥ /",
  "GK16andhvc3u:3956": "tayoriti /",
  "GK16andhvc3u:3957": "ratijugupsayorityarthaḥ /",
  "GK16andhvc3u:3958": "anyonyeti /",
  "GK16andhvc3u:3959": "anyonyasya yaḥ saṃskāraḥ, tadunmūlanatvaṃ tadvināśakāritvamityarthaḥ /",
  "GK16andhvc3u:3960": "evameveti /",
  "GK16andhvc3u:3961": "ekāśrayatvenetyarthaḥ // 23 //",
  "GK16andhvc3u:3962": "_________________________________________________________",
  "GK16andhvc3u:3963": "avirodhī virodhī vā raso 'ṅgini rasāntare /",
  "GK16andhvc3u:3964": "paripoṣaṃ na netavyas tathā syād avirodhitā // DhvK_3.24 //",
  "GK16andhvc3u:3965": "__________",
  "GK16andhvc3u:3966": "avirodhī virodhī vā raso 'ṅgini rasāntare /",
  "GK16andhvc3u:3967": "paripoṣaṃ na netavyastathā syādavirodhitā // 24 //",
  "GK16andhvc3u:3968": "aṅgini rasāntare śṛṅgārādau prabandhavyaṅgye sati avirodhī virodhī vā rasaḥ paripoṣaṃna netavyaḥ /",
  "GK16andhvc3u:3969": "tatrāvirodhino rasasyāṅgirasāpekṣayātyantamādhikyaṃ na kartavyamityayaṃ prathamaḥ paripoṣaparihāraḥ /",
  "GK16andhvc3u:3970": "utkarṣasāmye 'pi tayorvirodhāsambhavāt /",
  "GK16andhvc3u:3971": "yathā--- locanam avirodhī virodhī veti /",
  "GK16andhvc3u:3972": "vāgrahaṇasyāyamabhiprāyaḥ---aṅgirasāpekṣayā yasya rasāntarasyotkarṣo nibadhyate tadā tadaviruddho 'pi raso nibaddhaścodyāvahaḥ /",
  "GK16andhvc3u:3973": "atha tu yuktyā ṅgini raso 'ṅgabhāvatānayenopapattirghaṭate tadviruddho 'pi raso vakṣyamāṇena viṣayabhedādiyojanenopanibadhyamāno na doṣāvaha iti virodhāvirodhāvakiñcitkarau /",
  "GK16andhvc3u:3974": "viniveśanaprakāra eva tvavadhātvyamiti /",
  "GK16andhvc3u:3975": "aṅginīti saptamyanādare /",
  "GK16andhvc3u:3976": "aṅginaṃ rasaviśeṣamanādṛtya paripoṣaparihāre trīn prakārānāha--tatretyādinā tṛtīya ityantena /",
  "GK16andhvc3u:3977": "nanu nyūnatvaṃ kartavyamiti vācye ādhikyasya kā sambhāvanā yenoktamādhikyaṃna kartavyamityāśaṅkyāha--utkarṣasāmya iti /",
  "GK16andhvc3u:3978": "ekato roditi priyā anyataḥ samaratūryanirghoṣaḥ /",
  "GK16andhvc3u:3979": "snehena raṇarasena ca bhaṭasya dolāyitaṃ hṛdayam //",
  "GK16andhvc3u:3980": "bālapriyā ayamiti /",
  "GK16andhvc3u:3981": "vakṣyamāṇa ityarthaḥ /",
  "GK16andhvc3u:3982": "apekṣayetyasya utkarṣa ityanena sambandhaḥ /",
  "GK16andhvc3u:3983": "tadaviruddho 'pīti /",
  "GK16andhvc3u:3984": "aṅgirasāviruddho 'pītyarthaḥ /",
  "GK16andhvc3u:3985": "aṅgeti /",
  "GK16andhvc3u:3986": "aṅgatvaprāpaṇenetyarthaḥ /",
  "GK16andhvc3u:3987": "taditi /",
  "GK16andhvc3u:3988": "tarhi ityarthaḥ /",
  "GK16andhvc3u:3989": "aṅginīti iti pratīkadhāraṇam /",
  "GK16andhvc3u:3990": "saptamiti /",
  "GK16andhvc3u:3991": "aṅgini rasāntare ityatra sapramītyarthaḥ /",
  "GK16andhvc3u:3992": "anādara iti /",
  "GK16andhvc3u:3993": "“ṣaṣṭhī cānādara” iti sūtrānuśiṣṭā saptamītyarthaḥ /",
  "GK16andhvc3u:3994": "rasāntarapadavivaraṇam--rasaviśeṣamiti /",
  "GK16andhvc3u:3995": "anādṛtyetyasyaiva vivaraṇam--nyakkṛtyenati /",
  "GK16andhvc3u:3996": "iti vācya iti /",
  "GK16andhvc3u:3997": "tatrāvirodhino rasasyāṅgirasāpekṣayā nyūnatvaṃ kartavyamiti vaktavye satītyarthaḥ /",
  "GK16andhvc3u:3998": "vṛttau 'tayori'ti /",
  "GK16andhvc3u:3999": "aṅgino rasasya tadavirodhino rasantarasya cetyarthaḥ /",
  "GK16andhvc3u:4000": "kata iti /",
  "GK16andhvc3u:4001": "ekataḥ ekasmin deśe /",
  "GK16andhvc3u:4002": "anyataḥ anyasmin deśe /",
  "GK16andhvc3u:4003": "ḍolāyitaṃ sandehākulam /",
  "GK16andhvc3u:4004": "'kaṇṭhadi'ti kaṇṭhācchitvā /",
  "GK16andhvc3u:4005": "hālaṃ kaṇṭhāduddhṛtya /",
  "GK16andhvc3u:4006": "mekhalāyā guṇenaiva viṣadharapati neti rūpakam /",
  "GK16andhvc3u:4007": "'sandhye'ti /",
  "GK16andhvc3u:4008": "sandhyāyā nāyikātvaṃ gamyate /",
  "GK16andhvc3u:4009": "tasyāṃ yā abhyasūyā tayā hetunā hasitaḥ paśupattiḥ sandhyāṃ sevamānaḥ parameśvaro yayā sā /",
  "GK16andhvc3u:4010": "hṛṣṭā santuṣṭā śloko 'thaṃ prakṣiptaḥ /",
  "GK16andhvc3u:4011": "utkarṣasāmyaṃ vivṛṇoti locane---roditītyādi /",
  "GK16andhvc3u:4012": "ityata iti /",
  "GK16andhvc3u:4013": "ekanto ruai piā aṇṇanto samaratūraṇigghoso /",
  "GK16andhvc3u:4014": "ṇeheṇa raṇaraseṇa a bhaḍassa dolāiaṃ hiaam //",
  "GK16andhvc3u:4015": "yathā vā-- kaṇṭhācchittvākṣamālāvalayamiva kare hāramāvartayantī kṛtvā paryaṅkabandhaṃ viṣadharapatinā mekhalāyā guṇena /",
  "GK16andhvc3u:4016": "mithyāmantrābhijāpasphuradagharapuṭavyañjitāvyaktahāsā devī sandhyābhyasūyāhasitapaśupatistatra dṛṣṭā tu vo 'vyāt //",
  "GK16andhvc3u:4017": "ityatra /",
  "GK16andhvc3u:4018": "aṅgirasaviruddhānāṃ vyabhicāriṇāṃ prācuryeṇāniveśanam,",
  "GK16andhvc3u:4019": "niveśane vā kṣipramevāṅgirasavyabhicāryanuvṛttiriti dvitīyaḥ /",
  "GK16andhvc3u:4020": "locanam iti cchāyā /",
  "GK16andhvc3u:4021": "roditi priyetyato ratyutkarṣaḥ /",
  "GK16andhvc3u:4022": "rasaratūryeti bhaṭasyeti cotsāhotkarṣaḥ /",
  "GK16andhvc3u:4023": "dolāyitamiti tayoranyūnādhikatayā sāmyamuktam /",
  "GK16andhvc3u:4024": "etacca muktakaviṣayameva bhavati na tu prabandhaviṣayamiti kecidāhustaccāsat ;",
  "GK16andhvc3u:4025": "ādhikārikeṣvitivṛtteṣu trivargaphalasamaprādhānyasya sambhavāt /",
  "GK16andhvc3u:4026": "tathāhi---ratnāvalyāṃ sacivāyattasiddhitvābhiprāyeṇa pṛthivīrājyalābha ādhikārikaṃ phalaṃ kanyāratnalābhaḥ prāsaṅgikaṃ phalaṃ,",
  "GK16andhvc3u:4027": "nāyakabhiprāyeṇa tu viparyaya iti sthite mantribuddhau nāyakabuddhau ca svāmyamātyabuddhyekatvātphalamiti nītyā ekīkriyamāṇāyāṃ samaprādhānyameva paryavasyati /",
  "GK16andhvc3u:4028": "yathoktam---'kaveḥ prayatnānnetṝṇāṃ yuktānām' itmalamavāntareṇa bahunā /",
  "GK16andhvc3u:4029": "evaṃ prathamaṃ prakāraṃ nirūpya dvitīyamāha---aṅgīti /",
  "GK16andhvc3u:4030": "aniveśanamiti /",
  "GK16andhvc3u:4031": "aṅgabhūte bālapriyā priyākartṛkarodanarūpānubhāvoktyetyarthaḥ /",
  "GK16andhvc3u:4032": "ratyutkarṣa iti /",
  "GK16andhvc3u:4033": "ukta iti vipariṇāmena sambandhaḥ /",
  "GK16andhvc3u:4034": "uktaḥ vyañjitaḥ /",
  "GK16andhvc3u:4035": "tayoriti /",
  "GK16andhvc3u:4036": "ratyutkarṣasya utsāhotkarṣasya cetyarthaḥ /",
  "GK16andhvc3u:4037": "sāmyamuktamiti /",
  "GK16andhvc3u:4038": "atra prakṛto raso vīraḥ bhaṭasyetyuktabalādgamyaḥ samaprādhānyena varṇitastadavirodhī śṛṅgāraḥ,",
  "GK16andhvc3u:4039": "kaṇṭhādityādau tu prakṛto raso vipralambhaḥ tadavirodhīhāsyassamaprādhānyena darśitaḥ /",
  "GK16andhvc3u:4040": "etaditi /",
  "GK16andhvc3u:4041": "dvayorutkarṣasāmyamityarthaḥ /",
  "GK16andhvc3u:4042": "muktakaviṣayameveti /",
  "GK16andhvc3u:4043": "muktake evetyarthaḥ /",
  "GK16andhvc3u:4044": "trivargeti /",
  "GK16andhvc3u:4045": "trivargarūpaṃ yat phalaṃ tasya samaprādhānyaṃ yattasyetyarthaḥ /",
  "GK16andhvc3u:4046": "samaprādhānyameveti /",
  "GK16andhvc3u:4047": "vīraśṛṅgārayoriti śeṣaḥ /",
  "GK16andhvc3u:4048": "kṛtrāniveśanamityataḥ pūrayati---aṅgabhūtaiti /",
  "GK16andhvc3u:4049": "asāviti /",
  "GK16andhvc3u:4050": "aṅgabhūto rasa ityarthaḥ /",
  "GK16andhvc3u:4051": "aṅgatvena punaḥ punaḥ pratyavekṣā paripoṣaṃ nīyamānasyāpyaṅgabhūtasya rasasyeti tṛtīyaḥ /",
  "GK16andhvc3u:4052": "anayā diśānye 'pi prakārā utprekṣaṇīyāḥ /",
  "GK16andhvc3u:4053": "virodhinastu rasasyāṅgirasāpekṣayā kasyacinnyūnatā sampādanīyā /",
  "GK16andhvc3u:4054": "yathā śānte 'ṅgini śṛṅgārasya śṛṅgāre vā śāntasya /",
  "GK16andhvc3u:4055": "paripoṣarahitasya rasasya kathaṃ rasatvabhiti cet--uktamatrāṅgirasāpekṣayeti /",
  "GK16andhvc3u:4056": "aṅgino hi rasasya locanam rasa iti śeṣaḥ /",
  "GK16andhvc3u:4057": "nanvevaṃ nāsau parituṣṭo bhavedityāśaṅkya matāntaramāha--niveśane veti /",
  "GK16andhvc3u:4058": "ata eva vāgrahaṇamuttarapakṣadārḍhyaṃ sūcayati na vikalpam /",
  "GK16andhvc3u:4059": "tathā caika evāyaṃ prakāraḥ /",
  "GK16andhvc3u:4060": "anyathā tu dvau syātām /",
  "GK16andhvc3u:4061": "aṅgino rasasya yo vyabhicārī tasyānuvṛttiranusandhānam /",
  "GK16andhvc3u:4062_0": "yathā---'kopātkomalalola' iti śloke 'ṅgibhūtāyāṃ ratāvaṅgatvena yaḥ krodha upanibaddhastatra",
  "GK16andhvc3u:4062_1": "baddhvā dṛḍhaṃ ityamarṣasya niveśitasya kṣiprameva rudatyeti hasanniti ca ratyuciterṣyautsukyaharṣānusandhānam /",
  "GK16andhvc3u:4063": "tṛtīyaṃ prakāramāha---aṅgatveneti /",
  "GK16andhvc3u:4064": "atra ca tāpasavatsarāje vatsarājasya pajhavatīviṣayaḥ sambhogaśṛṅgāra udāharaṇokartavyaḥ /",
  "GK16andhvc3u:4065": "anye 'pīti /",
  "GK16andhvc3u:4066": "vibhāvānubhāvānāṃ cāpi utkarṣo na kartavyo 'ṅgirasavirodhināṃ niveśanameva vā na kāryam,",
  "GK16andhvc3u:4067": "kṛtamapi cāṅgirasavibhāvānubhāvairuṣabṛṃhaṇīyam /",
  "GK16andhvc3u:4068": "paripoṣitā api viruddharasavibhāvānubhāvā aṅgatvaṃ pratijāgarayitavyā ityādi /",
  "GK16andhvc3u:4069": "svayaṃ śakyamutprekṣitum /",
  "GK16andhvc3u:4070": "evaṃ virodhyavirodhisādhāraṇaṃ prakāramabhidhāya virodhiviṣayā sādhāraṇadoṣaparihāraprakāragatatvenaiva viśeṣāntaramapyāha---virodhina bālapriyā ratāvaṅgatveneti /",
  "GK16andhvc3u:4071": "upanibaddha ityanenāsya sambandhaḥ /",
  "GK16andhvc3u:4072": "anubhāvadvārā pradarśita ityarthaḥ /",
  "GK16andhvc3u:4073": "tatreti /",
  "GK16andhvc3u:4074": "krodhe ityarthaḥ /",
  "GK16andhvc3u:4075": "tadvyabhicāritayeti yāvat /",
  "GK16andhvc3u:4076": "udāharaṇīkartavya iti /",
  "GK16andhvc3u:4077": "sa tatrāṅgamiti bhāvaḥ /",
  "GK16andhvc3u:4078": "anye 'pītyādyuktaṃ vivṛṇoti--vibhāvetyādi /",
  "GK16andhvc3u:4079": "vibhāvānubhāvānāmityasya viśeṣaṇam--aṅgirasavirodhināmiti /",
  "GK16andhvc3u:4080": "niveśanameva veti /",
  "GK16andhvc3u:4081": "ṣaṣṭhyantayoratrānuṣaṅgaḥ /",
  "GK16andhvc3u:4082": "kṛtamapīti /",
  "GK16andhvc3u:4083": "niveśanamityanuṣajyate /",
  "GK16andhvc3u:4084": "aṅgīti /",
  "GK16andhvc3u:4085": "aṅgirasasya ye vibhāvānu bhāvāḥ tadekarūpaṃ sat tadekarūpatāṃ sampādyetyarthaḥ /",
  "GK16andhvc3u:4086": "bṛhaṃṇīyaṃ poṣaṇīyam /",
  "GK16andhvc3u:4087": "aṅgatvaṃ pratijāgarayitavyāḥ aṅgatāṃ netavyāḥ virodhyavirodhisādhāraṇaṃ prakāramiti /",
  "GK16andhvc3u:4088": "sambhavantamiti śeṣaḥ /",
  "GK16andhvc3u:4089": "virodhīti /",
  "GK16andhvc3u:4090": "virodhiviṣayaḥ asādhāraṇaśca yo doṣaparihāraprakāraḥ tadgatatvena tatsambandhitvenetyarthaḥ /",
  "GK16andhvc3u:4091": "sambhavīti /",
  "GK16andhvc3u:4092": "atra pūrayati--pradhānetyādi /",
  "GK16andhvc3u:4093": "vṛttau 'etacce'tyādi /",
  "GK16andhvc3u:4094": "bahuraseṣu prabandheṣvekasya rasasya āpekṣikametatprakarṣa yogitvamaśakyapratikṣepamiti sambandhaḥ /",
  "GK16andhvc3u:4095": "kenāśakyapratikṣepamityatroktam--rasānāmityādi /",
  "GK16andhvc3u:4096": "matametadvivṛṇoti--upakāryetyādi /",
  "GK16andhvc3u:4097": "anyatheti /",
  "GK16andhvc3u:4098": "svacamatkāraviśrāntatvābhāva yāvān paripoṣastāvāṃstasya na kartavyaḥ,",
  "GK16andhvc3u:4099": "svatastu sambhavī paripoṣaḥ kena vāryate /",
  "GK16andhvc3u:4100_0": "etaccāpekṣikaṃ prakarṣayogitvamekasya rasasya vahuraseṣu prabandheṣu rasānāmaṅgāṅgibhāvamanabhyupagacchatāpyaśakyapratikṣepamityanena",
  "GK16andhvc3u:4100_1": "prakāreṇāvirodhināṃ virodhināṃ ca rasānāmaṅgāṅgibhāvena samāveśeprabandheṣu syādavirodhaḥ /",
  "GK16andhvc3u:4101": "etacca sarvaṃ yeṣāṃ raso rasāntarasa vyabhicārībhavati iti darśanaṃ locanam iti /",
  "GK16andhvc3u:4102": "sambhavīti /",
  "GK16andhvc3u:4103": "pradhānāvirodhitveneti śeṣaḥ /",
  "GK16andhvc3u:4104": "etacceti /",
  "GK16andhvc3u:4105": "upakāryopakārakabhāvo rasānāṃ nāsti svacamatkāraviśrāntatvāt ; anyathā rasatvāyogāt,",
  "GK16andhvc3u:4106_0": "tadabhāve ca kathamaṅgāṅgitetyapi yeṣāṃ mataṃ tairapi kasyacidrasasya prakṛṣṭatvaṃ",
  "GK16andhvc3u:4106_1": "bhūyaḥ prabandhavyāpakatvamanyeṣāṃ cālpaprabandhānugāmitvamabhyupagantavyamitivṛttasaṅghaṭanāyā",
  "GK16andhvc3u:4106_2": "evānyathānupapatteḥ,",
  "GK16andhvc3u:4107": "bhūyaḥ prabandhavyāpakasya ca rasasya rasāntarairyadi na kācitsaṅgatistaditivṛttasyāpi na syātsaṅgatiścedayamevopakāryopakārakabhāvaḥ /",
  "GK16andhvc3u:4108": "na ca catmakāraviśrāntervirodhaḥ kaściditi samanantaramevoktaṃ tadāha--anabhyupagacchatāpīti /",
  "GK16andhvc3u:4109": "śabdamātreṇāsau nābhyupagacchati /",
  "GK16andhvc3u:4110": "akāma evābhyupagamayitavya iti bhāvaḥ /",
  "GK16andhvc3u:4111": "anyastu vyācaṣṭe--etaccāpekṣikamityādigrantho dvitīyamatamabhipretya yatra rasānāmupakāryopakārakatā nāsti,",
  "GK16andhvc3u:4112": "tatrāpi hi bhūyo vṛttavyāptatvamevāṅgitvamiti /",
  "GK16andhvc3u:4113": "etaccāsat; evaṃ hi etacca sarvamiti sarvaśabdena ya upasaṃhāra ekapakṣaviṣayaḥ bālapriyā ityarthaḥ /",
  "GK16andhvc3u:4114": "tadabhāva iti /",
  "GK16andhvc3u:4115": "rasatvābhāva ityarthaḥ /",
  "GK16andhvc3u:4116": "kathamaṅgāṅgiteti /",
  "GK16andhvc3u:4117": "rasayohaṅgāṅgibhāvaḥ /",
  "GK16andhvc3u:4118": "kathamityarthaḥ /",
  "GK16andhvc3u:4119": "tairapītyasyābhyupagantavyamityanena sambandhaḥ /",
  "GK16andhvc3u:4120": "kasyacidrasasya prakṛṣṭatvamityanenaitaccāpekṣikamityādigrantho vivṛtaḥ /",
  "GK16andhvc3u:4121": "prakṛṣṭatvaṃ vivṛṇoti--bhūya ityādi /",
  "GK16andhvc3u:4122": "aśakyapratikṣepamityasya vivaraṇam---abhyupagantavyamiti /",
  "GK16andhvc3u:4123": "atra hetumāha--itivṛttetyādi /",
  "GK16andhvc3u:4124": "itivṛttaghaṭanāyāḥ kathāsaṅghaṭanasya /",
  "GK16andhvc3u:4125": "evamabhyupagame upakāryopakārakabhāvo 'pyabhyupagato bhavedityāha---bhūya ityādi /",
  "GK16andhvc3u:4126": "saṅgatiriti /",
  "GK16andhvc3u:4127": "sambandha ityarthaḥ /",
  "GK16andhvc3u:4128": "taditi /",
  "GK16andhvc3u:4129": "tadetyarthaḥ /",
  "GK16andhvc3u:4130": "na syāditi /",
  "GK16andhvc3u:4131": "saṅgatirityanuṣajyate /",
  "GK16andhvc3u:4132": "na ca camatkāreti /",
  "GK16andhvc3u:4133": "camatkāraviśrānteḥ kaścidvirodho na cetyanvayaḥ /",
  "GK16andhvc3u:4134": "tadāheti /",
  "GK16andhvc3u:4135": "tadabhiprāyeṇāhetyarthaḥ /",
  "GK16andhvc3u:4136": "śabdeti /",
  "GK16andhvc3u:4137": "vacanamātreṇetyarthaḥ /",
  "GK16andhvc3u:4138": "abhyupagamayitavya iti /",
  "GK16andhvc3u:4139": "yuktyeti śeṣaḥ /",
  "GK16andhvc3u:4140": "dvitīyaṃ matamiti /",
  "GK16andhvc3u:4141": "matāntare tvityādinā vakṣyamāṇaṃ matamityarthaḥ /",
  "GK16andhvc3u:4142": "rasānāmityādi /",
  "GK16andhvc3u:4143": "kintu sāsthāyināmiti bhāvaḥ /",
  "GK16andhvc3u:4144": "tatrāpīti /",
  "GK16andhvc3u:4145": "tanmate 'pītyarthaḥ /",
  "GK16andhvc3u:4146": "bhūya ityādi /",
  "GK16andhvc3u:4147": "tathāca bahvitivṛttavyāptatvamaṅgitvamalpetivṛttavyāptatvamaṅgatvaṃ ceti bhāvaḥ /",
  "GK16andhvc3u:4148": "sarvaśabdeneti /",
  "GK16andhvc3u:4149": "sarvaśabdaṃ prayujyetyarthaḥ /",
  "GK16andhvc3u:4150": "upasaṃhāra iti /",
  "GK16andhvc3u:4151": "tanmatenocyate ityupasaṃhāra ityarthaḥ /",
  "GK16andhvc3u:4152": "ekapakṣaviṣaya iti /",
  "GK16andhvc3u:4153": "raso rasāntarasyetyuktaikapakṣaviṣayaka ityarthaḥ /",
  "GK16andhvc3u:4154": "etatpakṣaviṣaya locanam matāntare 'pītyādinā ca yo dvitīyapakṣopakramaḥ so 'tīva duḥśliṣṭa ityalaṃ pūrvavaṃśyaiḥ saha bahunā saṃlāpena /",
  "GK16andhvc3u:4155": "yeṣāmiti /",
  "GK16andhvc3u:4156": "bhāvādhyāyasamāptāvasti ślokaḥ--- bahūnāṃ samavetānāṃ rūpaṃ yasya bhavedbahu /",
  "GK16andhvc3u:4157": "sa mantavyo rasasthāyī śeṣāḥ sañcāriṇo matāḥ //",
  "GK16andhvc3u:4158": "iti /",
  "GK16andhvc3u:4159_0": "tatroktakrameṇādhikāriketivṛttavyāpikā cittavṛttiravaśyameva sthāyitvena bhāti prāsaṅgikavṛttāntagāminī",
  "GK16andhvc3u:4159_1": "tu vyabhicāritayeti rasyamānatāsamaye sthāyivyabhicāribhāvasya na kaścidvirodha iti kecidvyācacakṣire /",
  "GK16andhvc3u:4160": "tathā ca bhāgurirapi kiṃ rasānāmapi sthāyisañcāritāstītyākṣipyābhyupagamenaivottaramavocadbāḍhamastīti /",
  "GK16andhvc3u:4161": "anye tu sthāyitayā paṭhitasyāpi rasasya rasāntare vyabhicāritvamasti,",
  "GK16andhvc3u:4162": "yathā krodhasya vīre vyabhicāritayā paṭhitasyāpi sthāyitvameva rasāntare,",
  "GK16andhvc3u:4163": "yathā tatvajñānavibhāvakasya nirvedasya śānte ;",
  "GK16andhvc3u:4164": "vyabhicāriṇo vā sata eva vyabhicāryantarāpekṣyā sthāyitvameva,",
  "GK16andhvc3u:4165": "yathā vikramorvaśyāmunmādasya caturthe 'ṅke itīyantamarthamavabodhayitumayaṃ ślokaḥ bahunāṃ cittavṛttirūpāṇāṃ bhāvānāṃ madhye yasya bahulaṃ rūpaṃ yathopalabhyate sa sthāyī bhāvaḥ,",
  "GK16andhvc3u:4166": "sa ca raso sasīkaraṇayogyaḥ; śeṣāstu sañcāriṇa iti vyācakṣate,",
  "GK16andhvc3u:4167": "na tu rasānāṃ sthāyisañcāribhāvenāṅgāṅgitokteti /",
  "GK16andhvc3u:4168": "ata evānye rasasthāyīti ṣaṣṭhyā saptamyā dvitīyayā vāśritādiṣu bālapriyā iti ca pāṭhaḥ /",
  "GK16andhvc3u:4169": "sa duḥśliṣṭa ityapakarṣaḥ /",
  "GK16andhvc3u:4170": "bahunāmiti /",
  "GK16andhvc3u:4171": "samavetānāmātmaniṣṭhānām bahunāṃ bhāvānāmiti śeṣaḥ /",
  "GK16andhvc3u:4172": "cittavṛttiviśeṣāṇāmityarthaḥ /",
  "GK16andhvc3u:4173": "madhye yasya bhāvasya, rūpaṃ bahu bhūyaḥ prabandhavyāpakaṃ bhavet /",
  "GK16andhvc3u:4174": "rasa sthāyīti /",
  "GK16andhvc3u:4175": "rasaḥ sthāyīti chedaḥ /",
  "GK16andhvc3u:4176": "“kharpare śarī“ti visargalopaḥ /",
  "GK16andhvc3u:4177": "saḥ sthāyī raso mantavya iti yojanā /",
  "GK16andhvc3u:4178": "śeṣā iti /",
  "GK16andhvc3u:4179": "rasā iti viparaṇāmenānuṣaṅgaḥ /",
  "GK16andhvc3u:4180": "uktamarthaṃ darśayannāha--tatretyādi /",
  "GK16andhvc3u:4181": "tatroktakrameṇa tasmin śloke ukto yaḥ kramastena /",
  "GK16andhvc3u:4182": "rasyamānatāsamaye iti /",
  "GK16andhvc3u:4183": "rasyamānatāyāmapīti ca pāṭhaḥ /",
  "GK16andhvc3u:4184": "sthāyivyabhicāribhāvasyeti /",
  "GK16andhvc3u:4185": "rasānāmiti śeṣaḥ /",
  "GK16andhvc3u:4186": "tathocetyādi /",
  "GK16andhvc3u:4187": "bhāgurirapi bāḍhamastītyamyupagamenaivāvocadityanvayaḥ /",
  "GK16andhvc3u:4188": "'matāntara' ityādigranthaṃ tanmatasyopapattiṃ darśayannavatārayati---anye tvityādi /",
  "GK16andhvc3u:4189": "atra vīra ityantamekaṃ vākyaṃ, śānta ityantaṃ dvitīyaṃ, caturthe 'ṅka ityantaṃ tṛtīyaṃ bodhyam /",
  "GK16andhvc3u:4190": "unmādasyeti /",
  "GK16andhvc3u:4191": "vitarkādyapekṣayeti śeṣaḥ /",
  "GK16andhvc3u:4192": "samavetānāmityasya vivaraṇaṃ cittavṛttirūpāṇāṃ bhāvānāmiti /",
  "GK16andhvc3u:4193": "saḥ sthāyī rasaśca mantavya iti yojanā /",
  "GK16andhvc3u:4194": "sthāyītyasya vyākhyānam--tthāyibhāva iti /",
  "GK16andhvc3u:4195": "rasa ityasya rasīkaraṇayogya iti /",
  "GK16andhvc3u:4196": "śeṣā iti /",
  "GK16andhvc3u:4197": "anye bhāvā ityarthaḥ /",
  "GK16andhvc3u:4198": "na tvityādi /",
  "GK16andhvc3u:4199": "kintu sthāyināmeveti bhāvaḥ /",
  "GK16andhvc3u:4200": "yukteti /",
  "GK16andhvc3u:4201": "ukteti ca pāṭhaḥ /",
  "GK16andhvc3u:4202": "ṣaṣṭhyetyādi /",
  "GK16andhvc3u:4203": "rasasya rase rasaṃ sthāyīti vigraha iti bhāvaḥ /",
  "GK16andhvc3u:4204": "tanmatenocyate /",
  "GK16andhvc3u:4205": "matāntare tu rasānāṃ sthāyino bhāvā upacārādrasaśabdenoktāsteṣāmaṅgatvaṃ nirvirodhameva /",
  "GK16andhvc3u:4206": "evamavirodhināṃ virodhināṃ ca prabandhasthenāṅginā rasena samāveśe sādhāraṇamavirodhopāyaṃ pratipādyedānīṃ virodhiviṣayameva taṃ pratipādayitumidamucyate /",
  "GK16andhvc3u:4207": "_________________________________________________________",
  "GK16andhvc3u:4208": "viruddhaikāśrayo yas tu virodhī sthāyino bhavet /",
  "GK16andhvc3u:4209": "sa vibhinnāśrayaḥ kāryas tasya poṣe 'py adoṣatā // DhvK_3.25 //",
  "GK16andhvc3u:4210": "__________",
  "GK16andhvc3u:4211": "viruddhaikāśrayo yastu virodhī sthāyino bhavet /",
  "GK16andhvc3u:4212": "sa vibhinnāśrayaḥ kāryastasya poṣo 'pyadoṣatā // 25 //",
  "GK16andhvc3u:4213": "/",
  "GK16andhvc3u:4214": "aikādhikaraṇyavirodhī nairantaryavirodhī ceti dvividho virodhī /",
  "GK16andhvc3u:4215": "tatra prabandhasthena sthāyināṅginā rasenaucityāpekṣayā viruddhaikāśrayo yo virodhī yathā vīreṇa bhayānakaḥ sa vibhinnāśrayaḥ kāryaḥ /",
  "GK16andhvc3u:4216": "tasya vīrasya ya āśrayaḥ kathānāyakastadvipakṣaviṣaye sanniveśayitavyaḥ /",
  "GK16andhvc3u:4217": "tathā sati ca tasya virodhino 'pi yaḥ paripoṣaḥ sa nirdeṣaḥ vipakṣaviṣaye hi bhayātiśayavarṇane locanam gamigāmyādīnāmiti samāsaṃ paṭhanti /",
  "GK16andhvc3u:4218": "tadāha--matāntare 'pīti /",
  "GK16andhvc3u:4219": "rasaśabdeneti /",
  "GK16andhvc3u:4220": "'rasāntarasamāveśaḥ prastutasya rasasya yaḥ' ityādiprāktanakārikāniviṣṭenetyarthaḥ // 24 //",
  "GK16andhvc3u:4221": "atha sādhāraṇaṃ prakāramupasaṃharannasādhāraṇamāsūtrayati---evamiti /",
  "GK16andhvc3u:4222": "tamityavirodhopāyam /",
  "GK16andhvc3u:4223": "viruddheti /",
  "GK16andhvc3u:4224": "viśeṣaṇaṃ hetugarbham /",
  "GK16andhvc3u:4225": "yastu sthāyīṃ sthāyyantareṇāsaṃbhāvyamānaikāśrayatvādvirodhī bhavedyathotsāhena bhayaṃ sa vibhinnāśrayatvena nāyakavipakṣādigāmitvena kāryaḥ /",
  "GK16andhvc3u:4226": "tasyeti /",
  "GK16andhvc3u:4227": "tasya virodhino 'pi tathākṛtasya tathānibaddhasya bālapriyā āśritādiṣu gamyādīnāmiti /",
  "GK16andhvc3u:4228": "dvitīyayā veti sambandhaḥ /",
  "GK16andhvc3u:4229": "dvitīyāśritetyādisūtre “gamyādīnāmupasaṃkhyāna” miti vārtikamanena smāritam // 24 //",
  "GK16andhvc3u:4230": "sādhāraṇaṃ prakāramiti /",
  "GK16andhvc3u:4231": "virodhyavirodhasādhāraṇaṃ avirodhopāyaprakāramityarthaḥ /",
  "GK16andhvc3u:4232": "upasaṃharanniti /",
  "GK16andhvc3u:4233": "anena pratipādyetyantavṛkattyartho darśitaḥ /",
  "GK16andhvc3u:4234": "asādhāraṇaṃ virodhimātraviṣayakam /",
  "GK16andhvc3u:4235": "anena virodhiviṣayamevetivṛttyartho darśitaḥ /",
  "GK16andhvc3u:4236": "viruddhetīti /",
  "GK16andhvc3u:4237": "viruddhaikāśraya itītyarthaḥ /",
  "GK16andhvc3u:4238": "viruddhapadaṃ vivṛṇoti--sthāyītyādi /",
  "GK16andhvc3u:4239": "asambhāvyamānaḥ ekāśrayaḥ yasya tattvāt /",
  "GK16andhvc3u:4240": "saḥ tathāvidhaḥ sthāyī /",
  "GK16andhvc3u:4241": "tasyeti /",
  "GK16andhvc3u:4242": "tatpadārthaṃ vivṛṇvannāha---tasya virodhino 'pītyādi /",
  "GK16andhvc3u:4243": "tathā kṛtasya vibhinnāśrayatvena kṛtasya /",
  "GK16andhvc3u:4244": "asyaiva vivaraṇam---tathānibaddhasyeti /",
  "GK16andhvc3u:4245": "nāyakasya nayaparākramādisampatsutarāmuddyotitā bhavati /",
  "GK16andhvc3u:4246": "etacca madīye 'rjunacarite 'rjunasya pātālāvataraṇaprasaṅge vaiśadyena pradarśitam /",
  "GK16andhvc3u:4247": "evamaikādhikaraṇyavirodhinaḥ prabandhasthena sathāyinā rasenāṅgabhāvagamane nirvirodhitvaṃ yathā tathā taddarśitam /",
  "GK16andhvc3u:4248": "dvitīyasya tu tatpratipādayitumucyate--",
  "GK16andhvc3u:4249": "_________________________________________________________",
  "GK16andhvc3u:4250": "ekāśrayatve nirdoṣo nairantarye virodhavān /",
  "GK16andhvc3u:4251": "rasāntara-vyavadhinā raso vyaṅgyaḥ sumedhasā // DhvK_3.26 //",
  "GK16andhvc3u:4252": "__________",
  "GK16andhvc3u:4253": "ekāśrayatve nirdeṣo nairantarye virodhavān /",
  "GK16andhvc3u:4254": "rasāntaravyavadhinā raso valyaṅgyaḥ sumedhasā // 26 //",
  "GK16andhvc3u:4255": "yaḥ punarekādhikaraṇatve nirvirodho nairantarye tu virodhī sa rasāntakhyavadhānena locanam paripuṣṭatāyāḥ pratyuta nirdeṣatā nāyakotkarṣādhānāt /",
  "GK16andhvc3u:4256": "aparipoṣaṇantu doṣa eveti yāvat /",
  "GK16andhvc3u:4257": "apiśabdo bhinnakramaḥ /",
  "GK16andhvc3u:4258": "evameva vṛttāvapi vyākhyānāt /",
  "GK16andhvc3u:4259": "aikādhikaraṇyamekāśrayeṇa sanbandhamātram,",
  "GK16andhvc3u:4260": "tena virodhī yathā---bhayanotsāhaḥ,",
  "GK16andhvc3u:4261": "ekāśrayatve 'pi sambhavati kaścinni rantaratvena nirvyavadhānatvena virodhī,",
  "GK16andhvc3u:4262": "yathā ratyā nirvedaḥ /",
  "GK16andhvc3u:4263": "pradarśitamiti /",
  "GK16andhvc3u:4264": "'samutthite dhanurdhvanau bhayāvahe kirīṭino mahānuplavo 'bhavatpure purandaradviṣām' ityādinā // 25 //",
  "GK16andhvc3u:4265": "dvitīyasyeti /",
  "GK16andhvc3u:4266": "nairantaryavirodhinaḥ /",
  "GK16andhvc3u:4267": "taditi /",
  "GK16andhvc3u:4268": "nirvirodhitvam /",
  "GK16andhvc3u:4269": "ekāśrayatvena bālapriyā 'poṣe adoṣate' tyetadvivṛṇoti---parītyādi /",
  "GK16andhvc3u:4270": "gamyamarthamāha--aparipoṣaṇantvityādi /",
  "GK16andhvc3u:4271": "apiśabda iti /",
  "GK16andhvc3u:4272": "'poṣe 'pyadoṣate'tyapiśabda ityarthaḥ /",
  "GK16andhvc3u:4273": "vyākhyānāditi /",
  "GK16andhvc3u:4274": "tasya virodhino 'vapīti vyākhyānādityarthaḥ /",
  "GK16andhvc3u:4275": "evaṃ kārikāvyākhyānena 'tatre'tyādivṛttigranthasya vivaraṇādaikādhikaraṇyavirodhītyādipūrvabhāgamātraṃ bhayenotsāha iti /",
  "GK16andhvc3u:4276": "'nairantaryavirodhī' tyetadvivṛṇoti---eketyādi /",
  "GK16andhvc3u:4277": "ekāśrayatve sambhavatyapi kaścinnirantaratvena virodhīti sambandhaḥ /",
  "GK16andhvc3u:4278": "nirantaratvenetyasya vivaraṇam--nirvyavadhānatveneti /",
  "GK16andhvc3u:4279": "samutthita iti /",
  "GK16andhvc3u:4280": "“śraveṇa tasya tu dhvanerviluptalabandhanamaśeṣadaityayoṣitāṃ ślathībabhūva jīvitami” tyuttarārdham /",
  "GK16andhvc3u:4281": "kirīṭino 'rjunasya dhanurdhvanāviti sambandhaḥ /",
  "GK16andhvc3u:4282": "purandaradviṣāmasurāṇām /",
  "GK16andhvc3u:4283": "upaplavasyaiva kiñcidvivaraṇaṃ śraveṇetyādi // 25 //",
  "GK16andhvc3u:4284": "vṛttau 'aikādhikaraṇyavirodhina' ityasya 'aṅgabhāvagamane nirvirodhitva'mityanena sambandhaḥ /",
  "GK16andhvc3u:4285": "kārikāyām /",
  "GK16andhvc3u:4286": "'ekāśrayatve nairantarye'ityubhayatra saptamī nimitta ityāśayena vyācaṣṭe---ekāśrayatvenetyādi /",
  "GK16andhvc3u:4287": "nirdeṣa ityasya vyākhyānam---na virodhīti /",
  "GK16andhvc3u:4288": "prabandhe niveśāyitavyaḥ /",
  "GK16andhvc3u:4289": "yathā śāntaśṛṅgārau nāgānande niveśitau /",
  "GK16andhvc3u:4290_0": "locanam nimittena yo nirdeṣaḥ na virodhī kiṃ tu nirantaratvena nimittena virodhameti",
  "GK16andhvc3u:4290_1": "sa tathāvidhaviruddharasadvayāvaruddhena rasāntareṇa madhye niveśitena yuktaḥ kārya iti kārikārthaḥ /",
  "GK16andhvc3u:4291": "prabandha iti bāhulyāpekṣaṃ, muktake 'pi kadācidevaṃ bhavedapi /",
  "GK16andhvc3u:4292": "yadvakṣyati---'ekavākyasthayorapi' iti /",
  "GK16andhvc3u:4293": "yatheti /",
  "GK16andhvc3u:4294_0": "tatra hi--'rāgasyāspadamityavaimi na hi me dhvaṃsīti na pratyayaḥ' ityādinopakṣepātprabhṛti",
  "GK16andhvc3u:4294_1": "parārthaśarīravitaraṇātmakanirvahaṇaparyantaḥ śānto rasastasya viruddho malayavatīviṣayaḥ",
  "GK16andhvc3u:4294_2": "śṛṅgārastadubhayāviruddhamadbhutamantarīkutya kramaprasarasambhāvanābhiprāyeṇa kavinā",
  "GK16andhvc3u:4294_3": "nibaddhaḥ 'aho gītamaho vāditram' iti /",
  "GK16andhvc3u:4295_0": "etadarthameva 'vyaktirvyañjanadhātunā' ityādi nīrasaprāyamapyatra nibaddhamadbhutarasaparipoṣakatayātyantarasarasatāvahamiti",
  "GK16andhvc3u:4295_1": "'nirdeṣadarśanāḥ kanyakāḥ puruṣārthahetukamidaṃ nimittanaimittikaprasaṅgene'ti /",
  "GK16andhvc3u:4296_0": "anantaraṃ ca nimittanaimittikaprasaṅgāgato yaḥ śekharakavṛttāntoditahāsyarasopakṛtaḥ",
  "GK16andhvc3u:4296_1": "śṛṅgārastasya viruddho yo vairāgyaśamapoṣako nāgīyakalebarāsthijālāvalokanādivṛttāntaḥ",
  "GK16andhvc3u:4296_2": "sa bālapriyā virodhavānityasya vivaraṇam---virodhametīti /",
  "GK16andhvc3u:4297": "uttarārdhaṃ vyācaṣṭe---sa ityādi /",
  "GK16andhvc3u:4298": "prabandha itīti /",
  "GK16andhvc3u:4299": "prabandhe niveśāyitavya ityatra prabandhagrahaṇamityarthaḥ /",
  "GK16andhvc3u:4300": "yathā śāntaśṛṅgārau nāgānande niveśitāvityetadvivṛṇoti---tatretyādi /",
  "GK16andhvc3u:4301": "ityādinā ya upakṣepasta smādityarthaḥ /",
  "GK16andhvc3u:4302": "pareti /",
  "GK16andhvc3u:4303": "parārthaṃ yaccharīravitaraṇaṃ tadātmakaṃ yannirvahaṇaṃ tatparyanta ityarthaḥ /",
  "GK16andhvc3u:4304": "śānto rasa iti nibaddha ityasyāpakarṣaḥ /",
  "GK16andhvc3u:4305": "tasyetyādi /",
  "GK16andhvc3u:4306": "śṛṅgāraḥ ityadbhumantarīkṛtya nibaddha ityanvayaḥ /",
  "GK16andhvc3u:4307": "krameti /",
  "GK16andhvc3u:4308": "krameṇa yaḥ prasaraḥ ratirūpaśṛṅgārasya nāyake prasaraṇaṃ tasya sambhāvanārūpo ya abhaprāyastenetyarthaḥ /",
  "GK16andhvc3u:4309": "ityādinibaddhamiti sambandhaḥ /",
  "GK16andhvc3u:4310": "iti ceti /",
  "GK16andhvc3u:4311": "nirdeṣadarśanāḥ kanyakā ityuktyā vaktari ratyanāvirbhāvaprakāśanāditi bhāvaḥ /",
  "GK16andhvc3u:4312": "cittavṛttīti /",
  "GK16andhvc3u:4313": "cittavṛttīnāṃ rāgādīnāṃ ye prasarāsteṣu,",
  "GK16andhvc3u:4314": "yadvā cittavṛttīnāṃ prasaro yeṣu viṣayeṣu teṣu yatprasaṃkhyānaṃ doṣadarśanaṃ,",
  "GK16andhvc3u:4315": "tadeva dhanaṃ yeṣāṃ te /",
  "GK16andhvc3u:4316": "tadvacanamāha--puruṣārthetyādi /",
  "GK16andhvc3u:4317": "sāṃkhyakārikāyāḥ pūrvārdhamidam /",
  "GK16andhvc3u:4318": "“prakṛtervibhutvayogānnaṭavadyvavatiṣṭhate liṅam” ityuttarārtham /",
  "GK16andhvc3u:4319": "nimittaṃ dharmādinaimittikaṃ dharmādikāraṇaṃ sthūladehādi tayoḥ prasaṅgena sambandhena /",
  "GK16andhvc3u:4320": "'idaṃ liṅgaṃ' sakṣmaśarīram /",
  "GK16andhvc3u:4321": "'naṭavadvyavatiṣṭhate' yathā naṭo vividhaṃ rūpaṅgṛhītvā vyavaharati tathā devādiśarīraṃ gṛhītvā vyavaharati /",
  "GK16andhvc3u:4322": "kimartham, tatrāha--'puruṣārthe'ti /",
  "GK16andhvc3u:4323": "puruṣārthaphalakamityarthaḥ /",
  "GK16andhvc3u:4324": "tattadbhogādṛṣṭabalāttattadbhogārthameva tathā vyavaharatīti yāvat /",
  "GK16andhvc3u:4325": "kuto 'syaiṃvavidho mahimetyatrāha---'prakṛte'rityādi /",
  "GK16andhvc3u:4326": "iti tadyvākhyā /",
  "GK16andhvc3u:4327": "śāntaśca tṛṣṇākṣayasuravasya yaḥ paripoṣastallakṣaṇo rasaḥ pratīyata eva /",
  "GK16andhvc3u:4328": "tathā coktam--- yacca kāmasukhaṃ loke yacca divyaṃ mahatsukham /",
  "GK16andhvc3u:4329": "tṛṣṇākṣayasukhasyaite nārhataḥ ṣoḍaśīṃ kalām //",
  "GK16andhvc3u:4330": "locanam mitrāvasoḥ praviṣṭasya malayavatīnirgamanakāriṇaḥ 'saṃsarpadbhiḥ samantāt' ityādi /",
  "GK16andhvc3u:4331": "kāvyopanibaddhakrodhavyabhicāryupakṛtavīrarasāntarito niveśitaḥ /",
  "GK16andhvc3u:4332": "nanu nāstyeva śānto rasaḥ tasya tu sthāyyeva nopadiṣṭo muninetyāśaṅkyāha--śāntaśceti /",
  "GK16andhvc3u:4333": "tṛṣṇānāṃ viṣayābhilāṣāṇāṃ yaḥ kṣayaḥ sarvato nivṛttirūpo nirvedaḥ tadeva sukhaṃ tasya sthāyibhūtasya yaḥ paripoṣo rasyamānatākṛtastadeva lakṣaṇaṃ yasya sa śānto rasaḥ /",
  "GK16andhvc3u:4334": "pratīyata eveti /",
  "GK16andhvc3u:4335": "svānubhavenāpi nivṛttabhojanādyaśeṣaviṣayecchāprasaratvakāle sambhāvyata eva /",
  "GK16andhvc3u:4336": "anye tu sarvacittavṛttipraśama evāsya sthāyīti manyante /",
  "GK16andhvc3u:4337": "tṛṣṇāsadbhāvasya prasajyaprataṣedharūpatve cetovṛttitvābhāvena bhāvatvāyogāt /",
  "GK16andhvc3u:4338": "paryudāse tvasmatpakṣa evāyam /",
  "GK16andhvc3u:4339": "bālapriyā kāmāditattatpuruṣārthalābhaḥ krameṇaiva bhavatītyaṃśe upaṣṭambhakamidaṃ vacanamiti bodhyam /",
  "GK16andhvc3u:4340": "niveśita ithi /",
  "GK16andhvc3u:4341": "nāgānandanāṭakamavalokayatāṃ sahṛdayānāṃ spaṣṭo 'yaṃ viṣayaḥ /",
  "GK16andhvc3u:4342": "nivṛttirūpo nirveda iti /",
  "GK16andhvc3u:4343": "nivṛttirūpaḥ pradhvaṃsahetuḥ /",
  "GK16andhvc3u:4344": "nirveda iti /",
  "GK16andhvc3u:4345": "tattvajñānajanito viṣayeṣu heyatvabuddhirityarthaḥ /",
  "GK16andhvc3u:4346": "yadvā---sarvato nivṛttirūpa iti /",
  "GK16andhvc3u:4347": "sarvasmādviṣayānmanonivṛttirūpa ityarthaḥ /",
  "GK16andhvc3u:4348": "nivṛttirnāma kāciccittavṛttiḥ /",
  "GK16andhvc3u:4349": "tasya sthāyibhūtasyeti /",
  "GK16andhvc3u:4350": "sukhasyetyantasya vivaraṇam /",
  "GK16andhvc3u:4351": "rasyamānatākṛto yaḥ paripoṣa iti sambandhaḥ /",
  "GK16andhvc3u:4352": "nivṛtteti /",
  "GK16andhvc3u:4353": "nivṛttaḥ bhojanādyaśeṣaviṣayāyā icchāyāḥ prasaro yataḥ puruṣāttasya bhāvastatvaṃ tasya kāle prasarakāle iti vā pāṭhaḥ /",
  "GK16andhvc3u:4354": "sambhāvyate jñāyate /",
  "GK16andhvc3u:4355": "śamaḥ sthāyīti kecit /",
  "GK16andhvc3u:4356": "tanmatamāha--anya iti /",
  "GK16andhvc3u:4357": "sarveti /",
  "GK16andhvc3u:4358": "sarvāsāṃ cittavṛttīnāṃ ratyādirūpāṇāṃ praśamaḥ prakarṣeṇa śama ityarthaḥ /",
  "GK16andhvc3u:4359": "tṛṣṇākṣayaśabdārtho 'pyayameveti bhāvaḥ /",
  "GK16andhvc3u:4360": "asyeti /",
  "GK16andhvc3u:4361": "śāntasyetyarthaḥ /",
  "GK16andhvc3u:4362": "sarvacittavṛttipraśama ityanena sarvāsāṃ cittavṛttīnāmabhāvasya vivakṣaṇedoṣaṃ darśayannāha--tṛṣṇetyādi /",
  "GK16andhvc3u:4363": "tṛṣṇānāṃ sarvāsāṃ cittavṛttīnāṃ sadbhāvasya prasarasya yaḥ prasajyapratiṣedho 'tyantābhāvastadrūpatve /",
  "GK16andhvc3u:4364": "sarvacittavṛttipraśamapadārthasyeti śeṣaḥ /",
  "GK16andhvc3u:4365": "cetovṛttitvābhāveneti /",
  "GK16andhvc3u:4366": "abhāvarūpatvāditi bhāvaḥ /",
  "GK16andhvc3u:4367": "bhāvatvāyogāditi /",
  "GK16andhvc3u:4368": "bhāvāntarbhāvāsambhavādityarthaḥ /",
  "GK16andhvc3u:4369": "paryudāsa iti /",
  "GK16andhvc3u:4370": "vivakṣite iti śeṣaḥ /",
  "GK16andhvc3u:4371": "paryudāsanyāyenārthe vivakṣite satītyarthaḥ /",
  "GK16andhvc3u:4372": "yathā adharmādipadasya dharmavarodhipāpādikamarthaḥ,",
  "GK16andhvc3u:4373": "tathā tṛṣṇākṣayapadasya sarvañcittavṛttipraśamapadasya vā sarvacittavṛttivirodhī locanam anye tu--- svaṃ svaṃ nimittamāsādya śāntādbhāvaḥ pravartate /",
  "GK16andhvc3u:4374": "punarnimittāpāye tu śānta eva pralīyate //",
  "GK16andhvc3u:4375": "iti bharatavākyaṃ dṛṣṭavantaḥ sarvarasasāmānyasvābhāvaṃ śāntamācakṣaṇā anupajātaviśeṣāntaracittavṛttirūpaṃ śāntasya sthāyibhāvaṃ manyante /",
  "GK16andhvc3u:4376": "etacca nātīvāsmatpakṣāddūram /",
  "GK16andhvc3u:4377": "prāgabhāvapradhvaṃsābhāvakṛtastu viśeṣaḥ /",
  "GK16andhvc3u:4378": "yuktaśca pradhvaṃsa eva tṛṣṇānām /",
  "GK16andhvc3u:4379": "yathoktam---'vītarāgajanmādarśanāt' iti /",
  "GK16andhvc3u:4380": "pratīyata eveti /",
  "GK16andhvc3u:4381": "munināpyaṅgīkriyata eva 'kvacicchamaḥ' ityādi /",
  "GK16andhvc3u:4382": "vadatā /",
  "GK16andhvc3u:4383": "na ca tadīyā paryantāvasthā varṇanīyā yena sarvaceṣṭoparamādanubhāvābhāvenāpratīyamānatā syāt /",
  "GK16andhvc3u:4384": "'śṛṅgārāderapi phalabhūmāvavarṇanīyataiva pūrvabhūmau tu 'tasya praśāntavāhitā saṃskārāt /",
  "GK16andhvc3u:4385": "tacchidreṣu pratyayāntarāṇa saṃskārebhyaḥ' bālapriyā cittavṛttiviśeṣo yadi vivakṣitastadeti yāvat /",
  "GK16andhvc3u:4386": "asmatpakṣa evāyamiti /",
  "GK16andhvc3u:4387": "nirvedarūpacittavṛttiviśeṣe eva paryavasānāditi bhāvaḥ /",
  "GK16andhvc3u:4388": "svaṃ svamiti /",
  "GK16andhvc3u:4389": "ṣaṣṭhādhyāyāntimabhāgastho 'yaṃ ślokaḥ /",
  "GK16andhvc3u:4390": "asmātpūrvo 'yaṃ ślokaḥ--- bhāvā vikārā ratyādyāḥ śāntastu prakṛtarmataḥ /",
  "GK16andhvc3u:4391": "vikāraḥ prakṛterjātaḥ punastatraiva līyate //",
  "GK16andhvc3u:4392": "iti /",
  "GK16andhvc3u:4393": "svamiti /",
  "GK16andhvc3u:4394": "svaṃ svīyam /",
  "GK16andhvc3u:4395": "nimittam vanitādirūpam /",
  "GK16andhvc3u:4396": "śāntānnirvikārādantaḥ- karaṇarūpātprakṛteḥ /",
  "GK16andhvc3u:4397": "bhāvaḥ ratyādiḥ /",
  "GK16andhvc3u:4398": "anupeti /",
  "GK16andhvc3u:4399": "anupajātaviśeṣā bāhyavanitādiviṣayaviśeṣānāśrayā āntarī ātmaviṣayikā ca yā cittavṛttiḥ,",
  "GK16andhvc3u:4400": "tadrūpamityarthaḥ /",
  "GK16andhvc3u:4401": "etaditi /",
  "GK16andhvc3u:4402": "uktamatamityarthaḥ /",
  "GK16andhvc3u:4403": "nātīvetyādi /",
  "GK16andhvc3u:4404": "asmatpakṣasannikṛṣṭamityarthaḥ /",
  "GK16andhvc3u:4405": "prāgabhāveti /",
  "GK16andhvc3u:4406": "pakṣasyāsya sarvacittavṛtitiprāgabhāve paryavasānamasmatpakṣasya tu sarvacittavṛttipradhvaṃsābhāva iti viśeṣa ityarthaḥ /",
  "GK16andhvc3u:4407": "yuktaścetyādi /",
  "GK16andhvc3u:4408": "tṛṣṇāpradhvaṃsapakṣa eva yukta ityarthaḥ /",
  "GK16andhvc3u:4409": "yathoktamiti /",
  "GK16andhvc3u:4410": "sarvāsāṃ tṛṣṇānāṃ pradhvaṃso bhavatītyetaduktamityarthaḥ /",
  "GK16andhvc3u:4411": "nyāyasūtrakṛtetiśeṣaḥ /",
  "GK16andhvc3u:4412": "vīteti /",
  "GK16andhvc3u:4413": "tṛtīyādhyāyaprathamāhnikasthamidaṃ sūtram /",
  "GK16andhvc3u:4414": "vītarāgasya rāgādirahitasya /",
  "GK16andhvc3u:4415": "janmanaḥ adarśanāt yato janma na bhavati, tasmādityarthaḥ /",
  "GK16andhvc3u:4416": "kintu sarāgasyaiva janmeti bhāvaḥ /",
  "GK16andhvc3u:4417": "ātmano nityatvasādhakamidam /",
  "GK16andhvc3u:4418": "pratīyata evetyetadanyathāpi vyācaṣṭe--muninetyādi /",
  "GK16andhvc3u:4419": "vadatā muninetyanvayaḥ /",
  "GK16andhvc3u:4420": "śamapadamatra yogena nirvedaparamiti bhāvaḥ /",
  "GK16andhvc3u:4421": "ceṣṭoparamādayo hi śāntasyānubhāvā vaktavyāste ca na prayogayogyāḥ /",
  "GK16andhvc3u:4422": "atastasyānubhāvairapratīyamānateti kecidvadanti, tanmatannirākartumāha---ne cetyādi /",
  "GK16andhvc3u:4423": "tadīyeti /",
  "GK16andhvc3u:4424": "śāntasambandhinītyarthaḥ /",
  "GK16andhvc3u:4425": "paryantāvasthā nirīhāvasthā /",
  "GK16andhvc3u:4426": "apratīyamānateti /",
  "GK16andhvc3u:4427": "śāntasyeti śeṣaḥ /",
  "GK16andhvc3u:4428": "phalabhūmāviti /",
  "GK16andhvc3u:4429": "suratāvasthāyāmityarthaḥ /",
  "GK16andhvc3u:4430": "pūrvabhūmāvityādi /",
  "GK16andhvc3u:4431": "pūrvabhūmau tu śāntasyāpi janakādeśceṣṭā dṛṣṭeveti sambandhaḥ /",
  "GK16andhvc3u:4432_0": "cittasya kṣiptādyā locanam ita sūtradvayanītyā citrākārā yamaniyamādiceṣṭā rājyadhurodvahanādalakṣaṇā",
  "GK16andhvc3u:4432_1": "vā śāntasyāpi janakāderdṛṣṭaivetyanubhāvasadbhāvādyamaniyamādimadhyasambhāvyamānabhūyovyabhicārisadbhāvācca pratīyata eva /",
  "GK16andhvc3u:4433": "nanu na pratīyate nāsya vibhāvāḥ santīta cet--na; pratīyata eva tāvadasau /",
  "GK16andhvc3u:4434_0": "tasya ca bhavitavyameva prāktanakuśalaparipākaparameśvarānugrahadhyātmarahasyaśāstravītarāgapariśīlanādibhirvibhāvairitīyataiva",
  "GK16andhvc3u:4434_1": "vibhāvānubhāvavyabhicārisadbhāvaḥ sthāyī ca darśitaḥ /",
  "GK16andhvc3u:4435": "nanu tatra hṛdayasaṃvādābhāvādrasyamānataiva nopapannā /",
  "GK16andhvc3u:4436": "ka evamāha sa nāstīti, yataḥ pratīyata evetyuktam /",
  "GK16andhvc3u:4437": "nanu pratīyate sarvasya ślāghāspadaṃ na bhavati /",
  "GK16andhvc3u:4438": "tarhi vītarāgāṇaṃ śṛṅgāro na bālapriyā nānāvasthāḥ, tā bhūmaya ityucyante /",
  "GK16andhvc3u:4439": "praśāntetyādi /",
  "GK16andhvc3u:4440": "“tasya praśāntavāhitāsaṃskārāt, tacchidreṣu pratyayāntarāṇi saṃskārebhyaḥ” ime yogasūtre /",
  "GK16andhvc3u:4441": "atrādyasyeyaṃ bhojavṛttiḥ-- “tasya cetasaḥ uktānnirodhasaṃskārāt praśāntavāhitā bhavati parihṛtavikṣepatayā sadṛśapravāhapariṇāma cittaṃ bhavatītyarthaḥ” iti /",
  "GK16andhvc3u:4442": "sūtramidaṃ tṛtīye pāde, tacchidretyādi caturthe /",
  "GK16andhvc3u:4443": "asyāpīyaṃ bhojavṛttiḥ---“tasmin samādhau sthitasya chidrevyantarāleṣu yāni pratyayāntarāṇi vyutthānarūpāṇi jñānāni tāni,",
  "GK16andhvc3u:4444": "prāgbhūtebhyo vyutthānānubhavajebhyaḥ saṃskārebhyaḥ ahaṃ mametyevaṃrūpāṇi kṣīyamāṇebhyo 'pi bhavanti” iti /",
  "GK16andhvc3u:4445": "citrākāreti /",
  "GK16andhvc3u:4446": "vismayāvahetyarthaḥ /",
  "GK16andhvc3u:4447": "rājyetyādi /",
  "GK16andhvc3u:4448": "ceṣṭeti śeṣaḥ /",
  "GK16andhvc3u:4449": "atra samādhikāle yamādiceṣṭā vyatthānakāle rājyadhurodvahanādiceṣṭeti vibhāgaḥ /",
  "GK16andhvc3u:4450": "janakāderiti /",
  "GK16andhvc3u:4451": "janakamahārājo mahāyogīti prasiddhiḥ /",
  "GK16andhvc3u:4452": "itīti hetau /",
  "GK16andhvc3u:4453": "yameti /",
  "GK16andhvc3u:4454": "yamaniyamādīnāṃ yogāṅgānāṃ madhye antare sambhāvyamānāḥ bhūyāṃsaśca ye vyabhicāriṇaḥ matidhṛtismṛtyādayaḥ,",
  "GK16andhvc3u:4455": "teṣāṃ sambhavādityarthaḥ /",
  "GK16andhvc3u:4456": "pratīyata eveti /",
  "GK16andhvc3u:4457": "śānto rasa iti śeṣaḥ /",
  "GK16andhvc3u:4458": "śaṅkate---nanvityādi /",
  "GK16andhvc3u:4459": "nana pratīyata iti /",
  "GK16andhvc3u:4460": "śānta iti śeṣaḥ /",
  "GK16andhvc3u:4461": "kuta ityatrāha---nāsyetyādi /",
  "GK16andhvc3u:4462": "samādhatte---neti /",
  "GK16andhvc3u:4463": "ke vā vimābā ityatrāha---tasyetyādi /",
  "GK16andhvc3u:4464": "tasya ca vibhāvairbhavitavyamevetyanvayaḥ /",
  "GK16andhvc3u:4465": "tānāha---prāktanetyādi /",
  "GK16andhvc3u:4466": "prāktanānāṃ kuśalānāṃ satkarmaṇāṃ paripākaḥ tathā parameśvarānugrahaḥ tathādhyātmarahasyaśāstreṣu vedāntādiṣu bītarāgeṣu ca pariśīlanaṃ tadādibhirityarthaḥ /",
  "GK16andhvc3u:4467": "upasaṃharati---itītyādi /",
  "GK16andhvc3u:4468": "iyataiva uktaprakāreṇaiva /",
  "GK16andhvc3u:4469": "śaṅkate--nanviti /",
  "GK16andhvc3u:4470": "tatra śānte /",
  "GK16andhvc3u:4471": "hṛdayeti /",
  "GK16andhvc3u:4472": "pratipattṝṇāmiti śeṣaḥ /",
  "GK16andhvc3u:4473": "samādhattaṃ--ka iti /",
  "GK16andhvc3u:4474": "saḥ hṛdayasamvādaḥ uktamiti /",
  "GK16andhvc3u:4475": "vṛttikṛteti śeṣaḥ /",
  "GK16andhvc3u:4476": "'yadi nāme'tyādigranthamavatārayati---nanvityādi /",
  "GK16andhvc3u:4477": "pratīyata iti śānta iti śeṣaḥ /",
  "GK16andhvc3u:4478": "viśeṣamāha---sarvasyeti /",
  "GK16andhvc3u:4479": "pratibandyā uttaramāha---tarhityādi /",
  "GK16andhvc3u:4480": "so 'pi śṛṅgāro 'pi tadāheti /",
  "GK16andhvc3u:4481": "tadabhiprāyeṇāhetyarthaḥ /",
  "GK16andhvc3u:4482": "nanvityādi /",
  "GK16andhvc3u:4483": "asau dharmapradhāno yadi nāma sarvajanānabhavagocaratā tasya nāsti naitāvatāsāvalokasāmānyamahānubhāvacittavṛttiviśeṣaḥ pratikṣeptuṃ śakya- /",
  "GK16andhvc3u:4484": "na ca vīre tasyāntarbhāvaḥ kartaṃ yukta- /",
  "GK16andhvc3u:4485": "tasyābhimānamayatvena vyavasthāpanāt /",
  "GK16andhvc3u:4486": "asya cāhaṅkārapraśamaikarūpatayā sthiteḥ /",
  "GK16andhvc3u:4487": "tayoścaivaṃvidhaviśeṣasadbhāve 'pi yadyaikyaṃ locanam ślādhya iti so 'pi rasatvāccyavatāmiti tadāha--yada nāmeti /",
  "GK16andhvc3u:4488": "nanu dharmapradhāno 'sau vīra eveti sambhāvayamāna āha--na ceti /",
  "GK16andhvc3u:4489": "tasyeti /",
  "GK16andhvc3u:4490": "vīrasya /",
  "GK16andhvc3u:4491": "abhimānamayatveneti /",
  "GK16andhvc3u:4492": "utsāho hyahamevaṃvidha ityevaṃ prāṇa ityarthaḥ /",
  "GK16andhvc3u:4493": "asya ceti śāntasya /",
  "GK16andhvc3u:4494": "tayoścetir /",
  "GK16andhvc3u:4495": "ihāmayatvanirīhatvābhyāmatyantaviraddhayorapīti caśabdārthaḥ /",
  "GK16andhvc3u:4496": "vīraraudrayostvatyantavirodho 'pi nāsti /",
  "GK16andhvc3u:4497": "samānaṃ rūpaṃ ca dharmārthakāmārjanopayogitvam /",
  "GK16andhvc3u:4498": "nanvevaṃ dayāvīro dharmavīro dānavīro vā nāsau kaścit, śāntasyaivedaṃ nāmāntarakaraṇam /",
  "GK16andhvc3u:4499": "tathā hi muniḥ-- dānavīraṃ dharmavīraṃ yuddhavīraṃ tathaiva ca /",
  "GK16andhvc3u:4500": "rasavīramapi prāha brahmā trividhasammitam //",
  "GK16andhvc3u:4501": "bālapriyā vīra eveti sambandhaḥ /",
  "GK16andhvc3u:4502": "asau śāntaḥ dharmapradhāno vīraḥ dharmavīraḥ /",
  "GK16andhvc3u:4503": "itītyādi /",
  "GK16andhvc3u:4504": "iti sambhāvanāṃ kurvastāṃ parihartumāhetyarthaḥ /",
  "GK16andhvc3u:4505": "vṛttau---'na ce'tyādi /",
  "GK16andhvc3u:4506": "'vīre' dharmavīre /",
  "GK16andhvc3u:4507": "'tasya' śāntasya na ca yukta iti sambandhaḥ /",
  "GK16andhvc3u:4508": "'tasye'ti /",
  "GK16andhvc3u:4509": "vīrasyetyarthaḥ /",
  "GK16andhvc3u:4510": "'abhimānamayatvena, garvamayatvena /",
  "GK16andhvc3u:4511": "imamarthaṃ vivṛṇoti locane--utsāho hītyādi /",
  "GK16andhvc3u:4512": "utsāhaḥ vīrasthāyī /",
  "GK16andhvc3u:4513": "evaṃvidha ityādi sarvaṃ sādhayituṃ śaknomītyādi buddhireva prāṇā jīvitaṃ yasya sa ityarthaḥ /",
  "GK16andhvc3u:4514": "tayośceti cakārārthamāha--ihetyādi /",
  "GK16andhvc3u:4515": "tadvīraraudrayorapi tathā prasaṅga ityuktaṃ vivṛṇoti--vīraraudrayorityādi /",
  "GK16andhvc3u:4516": "dharmeti /",
  "GK16andhvc3u:4517": "dharmarthakāmānāṃ yadarjanaṃ tadupayogitvaṃ samānarūpaṃ cāstītyarthaḥ /",
  "GK16andhvc3u:4518": "atastayoraikyaṃ syāditi bhāvaḥ /",
  "GK16andhvc3u:4519": "dayāvīrādīnāmityādigranthamavatārayati--nanvityādi /",
  "GK16andhvc3u:4520": "evaṃ vīraśāntayoruktarītyā bhedāṅgīkāre /",
  "GK16andhvc3u:4521": "dayāvīra ityādi /",
  "GK16andhvc3u:4522": "dayāvīraḥ dharmavīrāntargato dānavīrāntargato vetyarthaḥ /",
  "GK16andhvc3u:4523": "dayāvīra ityasyānantaraṃ 'ko 'bhidhīyatā'miti ca pāṭhaḥ /",
  "GK16andhvc3u:4524": "prativakti--nāsāvityādi /",
  "GK16andhvc3u:4525": "dayāvīra ityanuṣajyate /",
  "GK16andhvc3u:4526": "asau kaścinneti /",
  "GK16andhvc3u:4527": "dharmavīro dānavīro vā netyarthaḥ /",
  "GK16andhvc3u:4528": "tarhi kimātmaka ityatrāha--śāntasyaivetyādi /",
  "GK16andhvc3u:4529": "idaṃ dayāvīra ityetat /",
  "GK16andhvc3u:4530": "śāntasyaiva nāmāntarakaraṇaṃ dayāvīraśśānta evāntarbhūta ityarthaḥ /",
  "GK16andhvc3u:4531": "kuta munavacanaṃ pramāṇayati--tathetyādi /",
  "GK16andhvc3u:4532": "tathāhīti /",
  "GK16andhvc3u:4533": "dayāvīrasya śāntāntarbhāvāddhetorityarthaḥ traividhyamevābhyadhādityanenāsya sambandhaḥ /",
  "GK16andhvc3u:4534": "dānavīramiti /",
  "GK16andhvc3u:4535": "trividhasammitamiti /",
  "GK16andhvc3u:4536": "traividhyena vibhaktamityarthaḥ /",
  "GK16andhvc3u:4537": "parikalpyate tadvīraraudrayorapi tathā prasaṅgaḥ /",
  "GK16andhvc3u:4538": "dayāvīrādīnāṃ ca cittavṛttivaśeṣāṇāṃ sarvākāramahaṅkārarahitatvena śāntarasaprabhedatvam,",
  "GK16andhvc3u:4539": "itarathā tu vīraprabhedatvamiti vyavasthāpyamāne na kaścidvirodhaḥ /",
  "GK16andhvc3u:4540": "tadevamasti śānto rasaḥ /",
  "GK16andhvc3u:4541": "tasya cāviruddharasavyavadhāne prabandhe virodhirasasamāveśe satyapi nirvirodhatvam /",
  "GK16andhvc3u:4542": "yathā pradarśite viṣaye /",
  "GK16andhvc3u:4543": "locanam ityāgamapuraḥsaraṃ traividhyamevābhyadhāt /",
  "GK16andhvc3u:4544": "tadāha--dayāvīrādīnāñcetyādigrahaṇena /",
  "GK16andhvc3u:4545": "viṣayajugupsārūpatvādbībhatse 'ntarbhāvaḥ śaṅkyate /",
  "GK16andhvc3u:4546": "sā tvasya vyabhicāriṇī bhavati na tu sthāyitāmeti, paryantanirvāhe tasyā mūlata eva vicchedāt /",
  "GK16andhvc3u:4547": "ādhikārikatvena tu śānto raso na nibaddhavyaiti candrikākāraḥ /",
  "GK16andhvc3u:4548": "taccehāsmābhirna paryālocitaṃ, prasaṅgāntarāt /",
  "GK16andhvc3u:4549": "mokṣaphalatvena cāyaṃ paramapuruṣārthaniṣṭhatvātsarvarasebhyaḥ pradhānatamaḥ /",
  "GK16andhvc3u:4550": "sa cāyamasmadupādhyāyabhaṭṭatautena kāvyakautuke,",
  "GK16andhvc3u:4551": "asmābhiśca tadvivaraṇe bahutarakṛtanirṇayapūrvapakṣasiddhānta ityalaṃ bahunā // 26 //",
  "GK16andhvc3u:4552": "bālapriyā āgamapurassaramiti /",
  "GK16andhvc3u:4553": "brahmā prāhetyakteriti bhāvaḥ /",
  "GK16andhvc3u:4554": "traividhyamevetyevakāreṇa dayāvīravyavacchedaḥ /",
  "GK16andhvc3u:4555": "tadāheti /",
  "GK16andhvc3u:4556": "uktābhiprāyeṇāhetyarthaḥ /",
  "GK16andhvc3u:4557": "'dayāvīrādīnāṃ ce' tītyasyānantaraṃ viṣayetyādeḥ pūrvamādigrahaṇeneti pāṭhaḥ sarveṣu dṛṣṭagrantheṣu dṛśyate,",
  "GK16andhvc3u:4558": "tasya ca viṣayetyādinā sambandho na ghaṭate cāto 'tra dharmavīradānavīrayorgrahaṇamiti pūraṇīyam /",
  "GK16andhvc3u:4559": "yadi vā tathā granthe paṭhanīyamiti bodhyam /",
  "GK16andhvc3u:4560": "vṛttau 'cittavṛttivaśeṣāṇā'miti /",
  "GK16andhvc3u:4561": "carvyamāṇānāmiti śeṣaḥ /",
  "GK16andhvc3u:4562": "dayāvīro nāma paropacikīrṣāprayatnarūpa utsāhaḥ /",
  "GK16andhvc3u:4563": "'sarvākāram' iti kriyāviśeṣaṇam /",
  "GK16andhvc3u:4564": "sarvathetyarthaḥ /",
  "GK16andhvc3u:4565": "'ahaṅkārarahitatvene'ti hetau tṛtīyā, rahitatve iti ca pāṭhaḥ /",
  "GK16andhvc3u:4566": "nāyakasyeti śeṣaḥ /",
  "GK16andhvc3u:4567": "'itarathā' ahaṅkārasahitatve /",
  "GK16andhvc3u:4568": "śāntasthāyino viṣayajugupsārūpatvācchāntasya bībhatse 'ntarbhāva iti kecit /",
  "GK16andhvc3u:4569": "tanmataṃ prasaṅgānnirākaroti locane---viṣayetyādi /",
  "GK16andhvc3u:4570": "viṣayajugupsārūpatvāditi /",
  "GK16andhvc3u:4571": "śāntasyeti śeṣaḥ /",
  "GK16andhvc3u:4572": "asyetyapakarṣo vā /",
  "GK16andhvc3u:4573": "śaṅkyata iti /",
  "GK16andhvc3u:4574": "kaiściditi śeṣaḥ /",
  "GK16andhvc3u:4575": "vastuto naivamityāha--sā tvityādi /",
  "GK16andhvc3u:4576": "sā jugupsā /",
  "GK16andhvc3u:4577": "asya śāntasya /",
  "GK16andhvc3u:4578": "tasyāḥ jugupsāyāḥ /",
  "GK16andhvc3u:4579": "śāntasya sarvarasāpekṣayotkarṣa ityāha--mokṣetyādi /",
  "GK16andhvc3u:4580": "sa ceti /",
  "GK16andhvc3u:4581": "śāntaścetyarthaḥ /",
  "GK16andhvc3u:4582": "bahvityādi /",
  "GK16andhvc3u:4583": "vahutaraṃ yathā tathā kṛtanirṇayau kṛtavicārau pūrvapakṣasiddhāntau yasya saḥ // 26 //",
  "GK16andhvc3u:4584": "etadeva sthirīkartumidamucyate--",
  "GK16andhvc3u:4585": "_________________________________________________________",
  "GK16andhvc3u:4586": "rasāntarāntaritayor eka-vākya-sthayor api /",
  "GK16andhvc3u:4587": "nivartate hi rasayoḥ samāveśe virodhitā // DhvK_3.27 //",
  "GK16andhvc3u:4588": "__________",
  "GK16andhvc3u:4589": "rasāntarāntaritayorekavākyasthayorapi /",
  "GK16andhvc3u:4590": "nivartate hi rasayoḥ samāveśe virodhitā // 27 //",
  "GK16andhvc3u:4591": "rasāntaravyavahitayorekaprabandhasthayorvirodhitā nivartata ityatra na kācidrabhrāntiḥ /",
  "GK16andhvc3u:4592": "yasmādekavākyasthayorapi rasayoruktayā nītyā viruddhatā nivartate /",
  "GK16andhvc3u:4593": "yathā--- bhūreṇudigdhānnavaparijātamālārajovāsitabāhumadhyāḥ /",
  "GK16andhvc3u:4594": "gāḍhaṃ śivābhiḥ parirabhyamāṇānsurāṅganāśliṣṭabhujāntarālāḥ //",
  "GK16andhvc3u:4595": "saśoṇitaiḥ kravyabhujāṃ sphuradbhiḥ pakṣaiḥ svagānāmupavījyamānān /",
  "GK16andhvc3u:4596": "saṃvījitāścandanavārisekaiḥ sugandhibhiḥ kalpalatādukūlaiḥ //",
  "GK16andhvc3u:4597": "vimānaparyaṅkatale niṣaṇṇāḥ kutūhalāviṣṭatayā tadānīm /",
  "GK16andhvc3u:4598": "nirdiśyamānāṃllalanāṅgulībhirvīrāḥ svadehān patitānapaśyan //",
  "GK16andhvc3u:4599": "locanam sthirīkartumiti /",
  "GK16andhvc3u:4600": "śiṣyabuddhāvityarthaḥ /",
  "GK16andhvc3u:4601": "apiśabdena prabandhaviṣayatayā siddho 'yamartha iti darśayati---bhūreṇviti /",
  "GK16andhvc3u:4602": "viśeṣaṇairatīva dūrāpetatvamasambhāvanāspadamuktam /",
  "GK16andhvc3u:4603": "svadehānityanena dehatvābhimānādeva tādātmyasambhāvanāniṣpatterekāśrayatvamasti,",
  "GK16andhvc3u:4604": "bālapriyā apiśabdeneti /",
  "GK16andhvc3u:4605": "'ekavākyasthayorapī'tyapiśabdenetyarthaḥ /",
  "GK16andhvc3u:4606": "vṛttau---'bhūreṇvi'tyādi /",
  "GK16andhvc3u:4607": "idaṃ kāvyaprakāśe 'pyudāhṛtam /",
  "GK16andhvc3u:4608": "vīrāḥ patitān svadehānapaśyannita sambandhaḥ /",
  "GK16andhvc3u:4609": "yathākramaṃ kutūhalahetugarbhamekaṃ dehānāmaparaṃ vīrāṇāṃ viśeṣaṇam /",
  "GK16andhvc3u:4610": "'dīgdhān' vyāptān 'vāsite'ti /",
  "GK16andhvc3u:4611": "surabhīkṛtetyarthaḥ /",
  "GK16andhvc3u:4612": "'bāhumadhyaṃ' bakṣaḥ /",
  "GK16andhvc3u:4613": "'kravyabhujāṃ' māṃsāśinām /",
  "GK16andhvc3u:4614": "candanavārīṇāṃ seko yatra tādṛśaiḥ /",
  "GK16andhvc3u:4615": "'kalpalatādukūlaiḥ' kalpalatodbhūtapaṭṭavastraiḥ, yadvā--kalpalatā eva dukūlāni taiḥ /",
  "GK16andhvc3u:4616": "'lalanāḥ' svarveśyāḥ /",
  "GK16andhvc3u:4617": "locane---viśeṣaṇairiti /",
  "GK16andhvc3u:4618": "bhūreṇvityādidehaviśeṣaṇairityarthaḥ /",
  "GK16andhvc3u:4619": "asambhāvanāspadam svīyatvasambhāvanāyā abhāvasya nimittam /",
  "GK16andhvc3u:4620": "dūrāpetatvaṃ dūraviprakṛṣṭatvamatyantavailakṣaṇyamiti yāvat /",
  "GK16andhvc3u:4621": "uktaṃ vyañjitam /",
  "GK16andhvc3u:4622": "nanu śṛṅgārabītbhasayorekasminnekālambanakayoreva virodhaḥ,",
  "GK16andhvc3u:4623": "ekasminnekadaikasya ratijugupsayoranudayāt ;",
  "GK16andhvc3u:4624_0": "prakṛte ca bhūremudigdhatvādaviśiṣṭavīradehālambanako bībhatso divyatvaviśiṣṭavīradehālambanakaśca",
  "GK16andhvc3u:4624_1": "śṛṅgāra iti tayoḥ kathamekālambanakatmarūpaikāśrayatvamiti śaṅkāṃ pariharannāha--svetyādi /",
  "GK16andhvc3u:4625": "dehatvābhimānāditi /",
  "GK16andhvc3u:4626": "vīrāṇāṃ patitadeheṣu svadehatvabuddherityarthaḥ /",
  "GK16andhvc3u:4627": "ityādau /",
  "GK16andhvc3u:4628": "atra hi śṛṅgārabībhatsayostadaṅgayorvā vīrarasavyavadhānena samāveśo na virodhī /",
  "GK16andhvc3u:4629": "_________________________________________________________",
  "GK16andhvc3u:4630": "virodham avirodhaṃ ca sarvatretthaṃ nirūpayet /",
  "GK16andhvc3u:4631": "viśeṣatas tu śṛṅgāre sukumāratamā hy asau // DhvK_3.28 //",
  "GK16andhvc3u:4632": "__________",
  "GK16andhvc3u:4633": "virodhamavirodhaṃ ca sarvatretthaṃ nirūpayet /",
  "GK16andhvc3u:4634": "viśeṣatastu śṛṅgāre sukumāratamo hyasau // 28 //",
  "GK16andhvc3u:4635": "yathoktalakṣaṇānusāreṇa virodhāvirodhau sarveṣu raseṣu prabandhe 'nyatra ca nirūpayetsahṛdayaḥ;",
  "GK16andhvc3u:4636": "viśeṣatastu śṛṅgāre /",
  "GK16andhvc3u:4637": "sa hi ratapāripoṣātmakatvādrateśca locanam anyathā vibhinnaviṣayatvātko virodhaḥ /",
  "GK16andhvc3u:4638": "nanu vīra evātra raso na śṛṅgāro na bībhatsaḥ, kintu ratijugupase hi vīraṃ prati vyabhicārībhūte /",
  "GK16andhvc3u:4639": "bhavatvevam, tathāpi prakṛtodāharaṇatā tāvadupapannā /",
  "GK16andhvc3u:4640": "tadāha--tadaṅgayorveti /",
  "GK16andhvc3u:4641": "tayoraṅge tatsthāyibhāvāvityarthaḥ /",
  "GK16andhvc3u:4642": "vīraraseti /",
  "GK16andhvc3u:4643": "'vīrāḥ svadehān' ityādinā tadīyotsāhādyavagatyā kartṛkarmaṇoḥ samastavākyārthānuyāyitayā pratītiriti madhyapāṭhābhāve 'pi sutarāṃ vīrasya vyavadhāyakateti bhāvaḥ // 27 //",
  "GK16andhvc3u:4644": "anyatra ceti muktakādau /",
  "GK16andhvc3u:4645": "sahi śṛṅgāraḥ sukumāratama iti sambandhaḥ /",
  "GK16andhvc3u:4646": "sukumārastāvadrasajātīyaḥ bālapriyā etatpradarśanārthaṃ svapadopādānamiti bhāvaḥ /",
  "GK16andhvc3u:4647": "tādātmyeti /",
  "GK16andhvc3u:4648": "pratipatturdvayordehayoraikyabuddhiniṣpatteratyarthaḥ /",
  "GK16andhvc3u:4649": "tathā ca svarlalanāgatasya śṛṅgārasya bībhatsasya ca dehadvayaikyābhimānī vīra eka eva viṣaya iti bhāvaḥ /",
  "GK16andhvc3u:4650": "'tadaṅgayorve'ti granthamavatārayati--nanvityādi /",
  "GK16andhvc3u:4651": "vīra eveti /",
  "GK16andhvc3u:4652": "sāhasena raṇamadhyanipātanādyanubhāvenākṣepalabhyagarvādisañcāriṇā ca vīrarasa eva pratīyata ityarthaḥ /",
  "GK16andhvc3u:4653": "tatsthāyibhāvāviti /",
  "GK16andhvc3u:4654": "śṛṅgārabībhatsayoḥ sthāyibāvau ratijugupse ityarthaḥ /",
  "GK16andhvc3u:4655": "ityādineti /",
  "GK16andhvc3u:4656": "vīrapadena dehapātādyanubhāvena cetyarthaḥ /",
  "GK16andhvc3u:4657": "utsāhādītyādipadena garvādeḥ parigrahaḥ /",
  "GK16andhvc3u:4658": "avagatyetyanantaraṃ vīro rasa iti śeṣaḥ /",
  "GK16andhvc3u:4659": "vīravyavadhānaṃ vivṛṇoti--kartṛkarmaṇorityādi /",
  "GK16andhvc3u:4660": "kartṛkarmaṇoḥ vīrasya kartuḥ patitadeharūpakarmaṇaśca /",
  "GK16andhvc3u:4661": "samastetyādi /",
  "GK16andhvc3u:4662": "atra vākyaṃ padasamudāyaḥ bhūroṇvityādivākyārthānvayitayā karmaṇaḥ na vetyādivākyārthānvayitayā kartuśca pratītirityarthaḥ /",
  "GK16andhvc3u:4663": "itīti hetau /",
  "GK16andhvc3u:4664": "bhāva iti /",
  "GK16andhvc3u:4665": "ayamarthaḥ--'bhūreṇvi'tyādiviśeṣaṇārthabodhe bībhatsastadviśeṣyārthabodhe vīro,",
  "GK16andhvc3u:4666": "na vetyādiviśeṣaṇārthabodhe śṛṅgārastadviśeṣyārthabodhe vīraścāsvādyata iti rītyā vīrasya madhye madhye āsvādaḥ /",
  "GK16andhvc3u:4667": "śrutakrameṇa bodhe tvādau bībhatso, yojana yā bodhe tvādau śṛṅgāra iti // 27 //",
  "GK16andhvc3u:4668": "'prabandhe 'nyatra ce'tyatrānyatrapadaṃ vyāpaṣṭe--muktakādāviti /",
  "GK16andhvc3u:4669": "'sukumāratamo hi svalpenāpi nimittena bhaṅgasambhavātsukumāratamaḥ sarvebhyo rasebhyo manāgapi virodhisamāveśaṃ na sahate /",
  "GK16andhvc3u:4670": "_________________________________________________________",
  "GK16andhvc3u:4671": "avadhānātiśayavān rase tatraiva sat-kaviḥ /",
  "GK16andhvc3u:4672": "bhavet tasmin pramādo hi jhaṭity evopalakṣyate // DhvK_3.29 //",
  "GK16andhvc3u:4673": "__________",
  "GK16andhvc3u:4674": "avadhānātaśayavānrase tatraiva satkaviḥ /",
  "GK16andhvc3u:4675": "bhavettasmin pramādo hi jhaṭityevopalakṣyate // 29 //",
  "GK16andhvc3u:4676": "tatraiva ca rase sarvebhyo 'pi rasemyaḥ saukumāryātiśayayogini kaviravadhānavān prayatnavānsyāt /",
  "GK16andhvc3u:4677": "tatra hi pramādyatastasya sahṛdayamadhye kṣipramevāvajñānaviṣayatā bhavati /",
  "GK16andhvc3u:4678": "śṛṅgāraraso hi saṃsāriṇāṃ niyamenānubhavaviṣayatvātsarvarasebhyaḥ kamanīyatayā pradhānabhūtaḥ /",
  "GK16andhvc3u:4679": "evaṃ ca sati--",
  "GK16andhvc3u:4680": "_________________________________________________________",
  "GK16andhvc3u:4681": "vineyān unmukhī-kartuṃ kāvya-śobhārtham eva vā /",
  "GK16andhvc3u:4682": "tad-viruddha-rasa-sparśas tad-aṅgānāṃ na duṣyati // DhvK_3.30 //",
  "GK16andhvc3u:4683": "__________",
  "GK16andhvc3u:4684": "vineyānunmukhīkartuṃ kāvyaśobhārthameva vā /",
  "GK16andhvc3u:4685": "tadviruddharasasparśastadaṅgānāṃ duṣyata // 30 //",
  "GK16andhvc3u:4686": "locanam tato 'pi karuṇastato 'pi śṛṅgāra iti tamapratyayaḥ // 28-29 //",
  "GK16andhvc3u:4687": "evaṃ ceti /",
  "GK16andhvc3u:4688": "yato 'sau sarvasaṃvādītyarthaḥ /",
  "GK16andhvc3u:4689": "taditi /",
  "GK16andhvc3u:4690": "śṛṅgārasya viruddhā ye śāntādayasteṣvapi tadaṅgānāṃ śṛṅgārāṅgānāṃ sambandhī sparśo na duṣṭaḥ /",
  "GK16andhvc3u:4691": "tayā bhaṅgyā rasāntaragatā api vibhāvānubhāvādyā varṇanīyā yayā śṛṅgārāṅgabhāvamupāgaman /",
  "GK16andhvc3u:4692": "yathā mamaiva stotre--- tvāṃ candracūḍaṃ sahasā spṛśantī prāṇaiśvaraṃ gāḍhaviyogataptā /",
  "GK16andhvc3u:4693": "sā candrakāntākṛtiputrikeva saṃvidvilīyāpi vilīyate me //",
  "GK16andhvc3u:4694": "bālapriyā sa' iti kārikāpāṭhābhiprāyeṇa vyācaṣṭe---sa hītyādi /",
  "GK16andhvc3u:4695": "rasajātīya iti /",
  "GK16andhvc3u:4696": "rasatvajātimānityarthaḥ // 28-29 //",
  "GK16andhvc3u:4697": "'evañce'tyetat vyācaṣṭe--yata iti /",
  "GK16andhvc3u:4698": "śṛṅgārasya sarvānubhavaviṣayatvādityarthaḥ /",
  "GK16andhvc3u:4699": "'vineyāni'tyādyarthaṃ vyākhyāsyannādau tadviruddhetyādyuttarārdhaṃ vyācaṣṭe--tadityādi /",
  "GK16andhvc3u:4700": "bhāvārthamāha--tayetyādi /",
  "GK16andhvc3u:4701": "rasāntareti /",
  "GK16andhvc3u:4702": "śāntādītyarthaḥ /",
  "GK16andhvc3u:4703": "yayā śṛṅgārāṅgabhāvamupāgamanniti /",
  "GK16andhvc3u:4704": "yayā bhaṅgyā varṇanayā śṛṅgāravibhāvāditvaṃ prāpnuvanto bhavantītyarthaḥ /",
  "GK16andhvc3u:4705": "atrodāharaṇamāha--tvāmityādi /",
  "GK16andhvc3u:4706": "gāḍhaviyogena gāḍhaṃ gāḍhena vā tvadasparśena taptā saṃsāratāpamanubhavantī /",
  "GK16andhvc3u:4707_0": "sā viṣayāntarasañcāriṇī me saṃvit antaḥkaraṇaṃ tadvṛttirvātvāṃ spṛśantī kiñcidviṣayīkurvāṇā",
  "GK16andhvc3u:4707_1": "vilīya tvadākāratārūpatvasambandhamavāpya yatra jñāne śṛṅgāraviruddharasasparśaḥ",
  "GK16andhvc3u:4707_2": "śṛṅgārāṅgānāṃ yaḥ sa na kevalamavirodhalakṣaṇayoge sati na duṣyati yāvadvineyānunmukhīkartuṃ",
  "GK16andhvc3u:4707_3": "kāvyaśobhārthameva vā kriyamāṇo na duṣyati yāvadvineyānunmukhīkartuṃ kāvyaśobhārthameva",
  "GK16andhvc3u:4707_4": "vā kriyamāṇo na duṣyati /",
  "GK16andhvc3u:4708": "śṛṅgārarasāṅgairunmukhīkṛtāḥ santo hi vineyāḥ sukhaṃ vinayopadeśān gṛhṇanti /",
  "GK16andhvc3u:4709": "sadācāropadeśarūpā hi nāṭakādigoṣṭhī locanam ityatra śāntavibhāvānubhāvānāmapi śṛṅgārabhaṅgyā nirūpaṇam /",
  "GK16andhvc3u:4710": "vineyānunmukhīkartuṃ yā kāvyaśobhā tadarthaṃ naiva duṣyatīti sambandhaḥ /",
  "GK16andhvc3u:4711": "vāgrahaṇena pakṣāntaramucyate /",
  "GK16andhvc3u:4712": "tadeva vyācaṣṭe--na kevalamiti /",
  "GK16andhvc3u:4713": "vāśabdasyaitadyvākhyānam /",
  "GK16andhvc3u:4714": "avirodhalakṣaṇaṃ paripoṣaparihārādi pūrvoktam /",
  "GK16andhvc3u:4715": "vineyānunmukhīkartuṃ yā kāvyaśobhā tadarthamapi vā viruddhasamāveśaḥ na kevalaṃ pūrvoktaiḥ prakāraiḥ,",
  "GK16andhvc3u:4716": "na tu kāvyaśobhā vineyonmukhīkaraṇamantareṇāste,",
  "GK16andhvc3u:4717": "vyavadhānāvyavadhāne nāpi labhyete yathānyairvyākhyāte /",
  "GK16andhvc3u:4718": "sukhamiti /",
  "GK16andhvc3u:4719": "rañjanāpuraḥsaramityarthaḥ /",
  "GK16andhvc3u:4720": "nanu kāvyaṃ krīḍārūpaṃ kva ca vedādigocarā upadeśakathā ityāśaṅkyāha--sadācāreti /",
  "GK16andhvc3u:4721": "bālapriyā dhyātṛdhyānadhyeyāni bhāsante tadanena darśitam /",
  "GK16andhvc3u:4722": "apiśabda āpātato virodhaṃ dyotayati /",
  "GK16andhvc3u:4723": "vilīyate vilayanaṃ nāmāntaḥkaraṇasya tadvṛttervā abhānam /",
  "GK16andhvc3u:4724": "anena dhyeyamātraviṣayakajñānaṃ darśitam /",
  "GK16andhvc3u:4725": "yadvā--vilīyāpi vilīyate dravībhūyāpi atyantaṃ drutā bhavatītyarthaḥ /",
  "GK16andhvc3u:4726": "bhaktānāṃ cittadrutiḥ prasiddhā putrikāpakṣe tu candrakarasparśena kiñcidārdrībhūya punassarvāvayavāvacchedenārdrībhavatītyarthaḥ /",
  "GK16andhvc3u:4727": "atra saṃvidādau virahataptanāyikātvādipratītyā śṛṅgāravibhāvatvādiprāptiḥ,",
  "GK16andhvc3u:4728": "tadāha--śṛṅgārabhaṅgyā nirūpaṇamiti /",
  "GK16andhvc3u:4729": "pūrvārdhaṃ vyācaṣṭe--vineyānityādi /",
  "GK16andhvc3u:4730": "evakārasya nañā sambandha iti darśayati---naiveti /",
  "GK16andhvc3u:4731": "pakṣāntaramiti /",
  "GK16andhvc3u:4732": "avirodhī virodhī vetyādikārikābhiruktebhyaḥ pakṣebhyo 'nya ityarthaḥ,",
  "GK16andhvc3u:4733": "na tvatraiva pakṣadvayadyotaka iti bhāvaḥ /",
  "GK16andhvc3u:4734": "etadyvākhyānamiti /",
  "GK16andhvc3u:4735": "sa na kevalamityādivyākhyānamityarthaḥ /",
  "GK16andhvc3u:4736": "avirodhalakṣaṇayoga ityatrāvirodhalakṣaṇapadaṃ vyācaṣṭe---paripoṣetyādi /",
  "GK16andhvc3u:4737": "'vineyāni'tyādi 'tadarthamapi ve'tyantaṃ 'vineyāni'tyādivṛttervivaraṇaṃ,",
  "GK16andhvc3u:4738": "'sa kriyamāṇa' ityasya vivaraṇaṃ 'viruddhasamāveśa' iti /",
  "GK16andhvc3u:4739": "phalitamāha--na kevalaṃ pūrvoktaiḥ prakāreriti /",
  "GK16andhvc3u:4740": "viruddhasamāveśo na duṣyatīti śeṣaḥ /",
  "GK16andhvc3u:4741": "kintvevaṃ kriyamāṇo 'pi na duṣyatīti bhāvaḥ /",
  "GK16andhvc3u:4742": "vineyānunmukhīkartuṃ yā kāvyaśobhetyuktamupapādanati---na tvityādi /",
  "GK16andhvc3u:4743": "nāste ityanvayaḥ /",
  "GK16andhvc3u:4744": "na bhavatītyarthaḥ /",
  "GK16andhvc3u:4745": "vyavadhāneti /",
  "GK16andhvc3u:4746": "rasāntareṇa yadvyavavadhānamavyavadhānaṃ vā tenāpītyarthaḥ /",
  "GK16andhvc3u:4747": "kvacillabhyata iti /",
  "GK16andhvc3u:4748": "kāvyaśobhā netyanayoranuṣaṅgaḥ /",
  "GK16andhvc3u:4749": "yathetyādi /",
  "GK16andhvc3u:4750": "tatheti pūrveṇa sambandhaḥ /",
  "GK16andhvc3u:4751": "anyavyākhyānañca vineyānunmukhīkartuṃ vā kāvyaśobhārthaṃ veti vikalpaparaṃ bodhyam /",
  "GK16andhvc3u:4752": "vṛttau 'vineyāni'tyādyuktasyaiva vivaraṇam---'śṛṅgāre'tyādi /",
  "GK16andhvc3u:4753": "vineyajanahitārthameva munibhiravatāritā /",
  "GK16andhvc3u:4754": "kiṃ ca śṛṅgārasya sakalajanamanoharābhirāmatvāttadaṅgasamāveśaḥ kāvyeśobhātiśayaṃ puṣyatītyanenāpi prakāreṇa virodhini rase śṛṅgārāṅgasamāveśo na virodhī /",
  "GK16andhvc3u:4755": "tataśca satyaṃ manoramā rāmāḥ satyaṃ ramyā vibhūtayaḥ /",
  "GK16andhvc3u:4756": "kiṃ tu mattāṅganāpāṅgabhaṅgalolaṃ hi jīvitam //",
  "GK16andhvc3u:4757": "ityādiṣu nāsti rasavirodhadoṣaḥ /",
  "GK16andhvc3u:4758": "locanam munibhiriti---bharatādibhirityarthaḥ /",
  "GK16andhvc3u:4759": "etacca prabhumitrasammitebhyaḥ śāstretihāsebhyaḥ prītapūrvakaṃ jāyāsammitatvena nāṭyakāvyagataṃ vyutpattikāratvaṃ pūrvameva nirūpitamasmābhiriti na punaruktabhayādiha likhitam /",
  "GK16andhvc3u:4760": "nanu śṛṅgārāṅgatābhaṅgyā yadvibhāvādinirūpaṇametāvataiva kiṃ vinoyonmukhīkāraḥ /",
  "GK16andhvc3u:4761": "na; asti prakārāntaraṃ, tadāha--kiṃ ceti /",
  "GK16andhvc3u:4762": "śobhātiśayamiti /",
  "GK16andhvc3u:4763": "alaṅkāraviśeṣamupamāprabhṛtiṃ puṣyata sundarīkarotītyarthaḥ /",
  "GK16andhvc3u:4764": "yathoktam---'kāvyaśobhāyāḥ kartāro dharmā guṇāstadatiśayahetavastvalaṅkārā' iti /",
  "GK16andhvc3u:4765": "mattāṅganeti /",
  "GK16andhvc3u:4766": "atra hi śāntavibhāve sarvasyānityatve varṇyamāne na kasyacidvibhāvasya śṛṅgārabhaṅgyā nibandhaḥ kṛtaḥ,",
  "GK16andhvc3u:4767": "kiṃ tu satyamiti bālapriyā tatra sukhamityetadvyācaṣṭe--rañjaneti /",
  "GK16andhvc3u:4768": "etaccetyādi /",
  "GK16andhvc3u:4769": "prabhumitrasammitebhyaḥ śāstretihāsebhyaḥ tānyapekṣya /",
  "GK16andhvc3u:4770": "nāṭyakāvyagatametadvyutpattikāritvaṃ jāyāsammitatvena prītipūrvakamiti pūrvamevāsmābhirnirūpatamiti sambandhaḥ /",
  "GK16andhvc3u:4771": "itīti hetau /",
  "GK16andhvc3u:4772": "kiñcetyādikamavatārayati---nanvityādi /",
  "GK16andhvc3u:4773": "śṛṅgārāṅgateti /",
  "GK16andhvc3u:4774": "śṛṅgāravibhāvānubhāvatetyarthaḥ /",
  "GK16andhvc3u:4775": "samādhatte--neti /",
  "GK16andhvc3u:4776": "taditi /",
  "GK16andhvc3u:4777": "prakārāntaramityarthaḥ /",
  "GK16andhvc3u:4778": "śobhāyā atiśayo yeneti vyutpattimabhipretya prakṛtānuguṇaṃ vyācaṣṭe--alaṅkāretyādi /",
  "GK16andhvc3u:4779": "'satya'mityādi /",
  "GK16andhvc3u:4780": "satyamityardhāṅkīkāre /",
  "GK16andhvc3u:4781": "'rāmāḥ' ramaṇyaḥ kāmā iti ca pāṭhaḥ 'vibhūtayaḥ' aiśvaryāṇi /",
  "GK16andhvc3u:4782": "'matte'ti /",
  "GK16andhvc3u:4783": "mattā yauvanādimadayuktāyā aṅganā praśastāṅgā nārī tasyāḥ apāṅgabhaṅgaḥ kaṭākṣa- sa iva lolamasthiram /",
  "GK16andhvc3u:4784": "'hī'ti prasiddhau /",
  "GK16andhvc3u:4785": "rāmādīnāṃ manoramatve 'pi satyeva jāvite janaiḥ svopabhoghāyopādeyāstāḥ jīvitaṃ cāsthiramiti kiḍkṛtaṃ tāsāmupādeyatvamato ramyatve 'pi tāssarvā niṣphalā eveti bhāvaḥ /",
  "GK16andhvc3u:4786": "uktamarthaṃ locane vivṛṇoti--atretyādi /",
  "GK16andhvc3u:4787": "sarvasyānityatva iti /",
  "GK16andhvc3u:4788": "samastānityatve iti ca pāṭhaḥ /",
  "GK16andhvc3u:4789": "sarvajīvitasyāsthiratve ityarthaḥ /",
  "GK16andhvc3u:4790": "na kṛta iti sambandhaḥ /",
  "GK16andhvc3u:4791": "kasyacidvibhāvasya śāntādivibhāvasya /",
  "GK16andhvc3u:4792": "śṛṅgārabhaṅgyā śṛṅgāravibhāvatvayojanena /",
  "GK16andhvc3u:4793": "satyamitīti /",
  "GK16andhvc3u:4794": "_________________________________________________________",
  "GK16andhvc3u:4795": "vijñāyetthaṃ rasādīnām avirodha-virodhayoḥ /",
  "GK16andhvc3u:4796": "viṣayaṃ sukaviḥ kāvyaṃ kurvan muhyati na kvacit // DhvK_3.31 //",
  "GK16andhvc3u:4797": "__________",
  "GK16andhvc3u:4798": "vijñāyetthaṃ rasādīnāmavirodhavirodhayoḥ /",
  "GK16andhvc3u:4799": "viṣayaṃ sukaviḥ kāvyaṃ kurvanmuhyati na kvacit // 31 //",
  "GK16andhvc3u:4800_0": "itthamanenānantaroktena prakāreṇa rasādīnāṃ rasabhāvatadābhāsānāṃ parasparaṃ virodhasyāvirodhasya",
  "GK16andhvc3u:4800_1": "ca viṣayaṃ vijñāya sukaviḥ kāvyaviṣaye pratibhātiśayayuktaḥ kāvyaṃ kurvatra kvacinmuhmati /",
  "GK16andhvc3u:4801": "evaṃ rasādiṣu virodhāvirodhanirūpaṇasyopayogitvaṃ pratipādya vyañjakavācyavācakanirūpaṇasyāpi tadviṣayasya tatpratipādyate--",
  "GK16andhvc3u:4802": "_________________________________________________________",
  "GK16andhvc3u:4803": "vācyānāṃ vācakānāṃ ca yad aucityena yojanam /",
  "GK16andhvc3u:4804": "rasādi-viṣayeṇaitat karma mukhyaṃ mahā-kaveḥ // DhvK_3.32 //",
  "GK16andhvc3u:4805": "__________",
  "GK16andhvc3u:4806": "vācyānāṃ vācakānāṃ ca yadaucityena yojanam /",
  "GK16andhvc3u:4807": "rasādiviṣayeṇaitatkarma mukhyaṃ mahākaveḥ // 32 //",
  "GK16andhvc3u:4808": "locanam parahṛdayānupraveśenoktam; na khalvalīkavairāgyakautukaruciṃ prakaṭayāmaḥ,",
  "GK16andhvc3u:4809": "api tu yasya kṛte sarvamabhyarthyate tadevedaṃ calamiti;",
  "GK16andhvc3u:4810_0": "tatra mattāṅganāpāṅgabhaṅgasya śṛṅgāraṃ prati sambhāvyamānavibhāvānubhāvatvenāṅgasya",
  "GK16andhvc3u:4810_1": "lolatāyāmupamānatoktati priyatamākaṭākṣo hi sarvasyābhilaṣaṇīya iti ca tatprītyā",
  "GK16andhvc3u:4810_2": "pravṛttimān guḍajihvikayā prasaktānuprasaktavastutattvasaṃvedanena vairāgye paryavasyati vineyaḥ // 3.0 //",
  "GK16andhvc3u:4811": "tadetadupasaṃharannasyoktasya prakaraṇasya phalamāha--vijñāyetthamiti // 31 //",
  "GK16andhvc3u:4812": "rasādiṣu rasādiviṣaye vyañjakāni yāni vācyāni vibhāvādīni vācakāni ca suptiṅādīni teṣāṃ yannirūpaṇaṃ tasyeti /",
  "GK16andhvc3u:4813": "tadviṣayasyeti /",
  "GK16andhvc3u:4814": "rasādiviṣayasya /",
  "GK16andhvc3u:4815": "taditi bālapriyā ityanenetyarthaḥ /",
  "GK16andhvc3u:4816": "pareti /",
  "GK16andhvc3u:4817": "parābhimatārthāṅkīkāreṇetyarthaḥ /",
  "GK16andhvc3u:4818": "alīketi /",
  "GK16andhvc3u:4819": "alīkā asatyā yā vairāgyakautuke rucistāmityarthaḥ /",
  "GK16andhvc3u:4820": "yasyeti /",
  "GK16andhvc3u:4821": "jīvitasyetyarthaḥ /",
  "GK16andhvc3u:4822": "tatra jīvite /",
  "GK16andhvc3u:4823": "tatra lolatāyāmupamānateti sambandhaḥ /",
  "GK16andhvc3u:4824": "tannirūpitaṃ lolatānimittakopamāpratiyogitvamityarthaḥ /",
  "GK16andhvc3u:4825": "sambhāvyeti /",
  "GK16andhvc3u:4826": "sambhāvyamānena nāyakavibhāvatvena nāyikānubhāvatvena ca hetunā śṛṅgārāṅgasyetyarthaḥ /",
  "GK16andhvc3u:4827": "tadukteḥ phalamāha--priyetyādi /",
  "GK16andhvc3u:4828": "tatpratītyeti kaṭākṣasyopamānatvapratītyetyarthaḥ /",
  "GK16andhvc3u:4829": "tatprītyā iti ca pāṭhaḥ /",
  "GK16andhvc3u:4830": "vineya iti /",
  "GK16andhvc3u:4831": "vyutpādyo rājakumārādirityarthaḥ /",
  "GK16andhvc3u:4832": "tathā ca yayā kayāpi vidhayā śṛṅgārāṅgayojanaṃ kāvyaśobhākaramiti bhāvaḥ // 3.0 //",
  "GK16andhvc3u:4833": "'vijñāye'tyādikārikāmavatārayati---tadetadityādi // 3.1 //",
  "GK16andhvc3u:4834": "rasādiṣvityasya vivaraṇam---rasādiviṣaye iti /",
  "GK16andhvc3u:4835": "'vyañjakavācye'tyādigranthaṃ vācyānāmitivṛttaviśeṣāṇāṃ vācakānāṃ ca tadviṣayāṇāṃ rasādiviṣayeṇaucityena yadyojanametanmahākaverbhukhyaṃ karma /",
  "GK16andhvc3u:4836": "ayameva hi mahākavermukhyo vyāpāro yadrasādīneva mukhyatayā kāvyārthīkṛtya tadyvaktyanuguṇatvena śabdānāmarthānāṃ copanibandhanam /",
  "GK16andhvc3u:4837": "etacca rasāditātparyeṇa kāvyanibandhanaṃ bharatādāvapi suprasiddhameveti pratipādayitumāha--",
  "GK16andhvc3u:4838": "_________________________________________________________",
  "GK16andhvc3u:4839": "rasādy-anuguṇatvena vyavahāro 'rtha-śabdayoḥ /",
  "GK16andhvc3u:4840": "aucityavānyastā etā vṛttayo dvividhāḥ sthitāḥ // DhvK_3.33 //",
  "GK16andhvc3u:4841": "__________",
  "GK16andhvc3u:4842": "rasādyanuguṇatvena vyavahāro 'rthaśabdayoḥ /",
  "GK16andhvc3u:4843": "aucityavānyastā etā vṛttayo dvividhāḥ sthitāḥ // 33 //",
  "GK16andhvc3u:4844": "vyavahāro hi vṛttirityucyate /",
  "GK16andhvc3u:4845": "tatra rasānuguṇa aucityavānvācyāśrayo yo vyavahārastā etāḥ kaiśikyādyā vṛttayaḥ /",
  "GK16andhvc3u:4846": "vācakāśrayāścopanāgarikādyāḥ /",
  "GK16andhvc3u:4847": "vṛttayo hi rasāditātparyeṇa saṃniveśitāḥ kāmapināṭyasya kāvyasya ca cchāyāmāvahanti /",
  "GK16andhvc3u:4848": "rasādayo hi dvayorapi tayorjīvabhūtāḥ /",
  "GK16andhvc3u:4849": "itivṛttādi tu śarīrabhūtameva /",
  "GK16andhvc3u:4850": "locanam upayogitvam mukhyamiti /",
  "GK16andhvc3u:4851": "'ālokārthī' ityatra yaduktaṃ tadevopasaṃhṛtam /",
  "GK16andhvc3u:4852": "mahākaveriti siddhavatphalanirūpaṇam /",
  "GK16andhvc3u:4853": "evaṃ hi mahākavitvaṃ nānyathetyarthaḥ /",
  "GK16andhvc3u:4854": "itivṛttaviśeṣāṇāmiti /",
  "GK16andhvc3u:4855": "itivṛttaṃ hi prabandhavācyaṃ tasya viśeṣāḥ prāguktāḥ--'vibhāvabhāvānubhāvasañcāryaucityacāruṇaḥ /",
  "GK16andhvc3u:4856": "vidhiḥ kathāśarīrasya' ityādinā /",
  "GK16andhvc3u:4857": "kāvyārthīkṛtyeti /",
  "GK16andhvc3u:4858": "anyathā laukikaśāstrīyavākyārthebhyaḥ kaḥ kāvyārthasya viśeṣaḥ /",
  "GK16andhvc3u:4859": "etacca nirṇītamādyoddyote--'kāvyasyātmā sa evārthaḥ' ityatrāntare // 3.2 //",
  "GK16andhvc3u:4860": "etacceti /",
  "GK16andhvc3u:4861": "yadasmābhiruktamityarthaḥ /",
  "GK16andhvc3u:4862": "bharatādāvityādigrahaṇādalaṅkāraśāstreṣu paruṣādyā vṛttaya ityuktaṃ bhavati /",
  "GK16andhvc3u:4863": "dvayorapi tayoriti /",
  "GK16andhvc3u:4864": "vṛttilakṣaṇayorvyavahārayorityarthaḥ /",
  "GK16andhvc3u:4865": "jīvabhūtā iti /",
  "GK16andhvc3u:4866": "'vṛttayaḥ kāvyamātṛkāḥ' iti bruvāṇena muninā rasocitetivṛttasamāśrayaṇopadeśena rasasyaivajīvitatvamuktam /",
  "GK16andhvc3u:4867": "bhāmahādibhiśca-- svādukāvyarasonmiśraṃ vākyārthamupabhuñjate /",
  "GK16andhvc3u:4868": "prathamālīḍhamadhavaḥ pibanti kaṭubheṣajam //",
  "GK16andhvc3u:4869": "bālapriyā vyācaṣṭe--vyañjakānītyādi /",
  "GK16andhvc3u:4870": "ālokārthītyādi /",
  "GK16andhvc3u:4871": "ālokārthītyādikārikayā prathamodyote yaduktaṃ tadevānayā kārikayā upasaṃhṛtamityarthaḥ // 3.2 //",
  "GK16andhvc3u:4872": "atra kecidāhuḥ--'guṇaguṇivyavahāro rasādīnāmitivṛttādibhiḥ saha yuktaḥ, na tu jīvaśarīravyavahāraḥ /",
  "GK16andhvc3u:4873": "rasādimayaṃ hi vācyaṃ pratibhāsate na tu rasādibhiḥ pṛthagbhūtam' iti /",
  "GK16andhvc3u:4874": "atrocyate--yadi rasādimayameva vāyyaṃ yathā gauratvamayaṃ śarīram /",
  "GK16andhvc3u:4875": "evaṃ sati yathā śarīre pratibhāsamāne niyamenaiva gauratvaṃ pratibhāsate sarvasya tathā vācyena sahaiva rasādayo 'pi sahṛdayasyāsahṛdayasya ca pratibhāseran /",
  "GK16andhvc3u:4876": "na caivam; tathā caitatpratipāditameva prathamoddyote /",
  "GK16andhvc3u:4877": "locanam ityādinā rasopayogajīvitaḥ śabdavṛttilakṣaṇo vyavahāra uktaḥ /",
  "GK16andhvc3u:4878": "śarīrabhūtamiti /",
  "GK16andhvc3u:4879": "'itivṛttaṃ hi nāṭyasya śarīraṃ' iti muniḥ /",
  "GK16andhvc3u:4880": "nāṭyaṃ ca rasa evetyuktaṃ prāk /",
  "GK16andhvc3u:4881": "guṇaguṇivyavahāra iti /",
  "GK16andhvc3u:4882": "atyantasammiśratayā pratibhāsanāddharmadharmivyavahāro yuktaḥ /",
  "GK16andhvc3u:4883": "na tviti /",
  "GK16andhvc3u:4884": "kramasyāsaṃvedanāditi bhāvaḥ /",
  "GK16andhvc3u:4885": "prathameti /",
  "GK16andhvc3u:4886": "'śabdārthaśāsanajñānamātreṇaiva na vedyate' ityādinā pratipāditamadaḥ /",
  "GK16andhvc3u:4887": "bālapriyā kārikāyāmarthaśabdayoḥ rasādyanuguṇatvena aucityavān vyavahāro yaḥ,",
  "GK16andhvc3u:4888": "etā vṛttayaḥ etāḥ dvivadhāḥ sthitāścetyanvayaḥ /",
  "GK16andhvc3u:4889": "locane---rasopayogajīvita iti /",
  "GK16andhvc3u:4890": "rasopayoga eva jīvitaṃ yasya sa ityarthaḥ /",
  "GK16andhvc3u:4891": "śeṣaṃ sarvaṃ spaṣṭam /",
  "GK16andhvc3u:4892": "'guṇaguṇivyavahāra' ityasya vyākhyānam--dharmadharmivyavahāra iti /",
  "GK16andhvc3u:4893": "atra hetuṃ darśayati---atyantetyādi /",
  "GK16andhvc3u:4894": "guṇaguṇinoriva rasādivācyayoriti śeṣaḥ /",
  "GK16andhvc3u:4895": "atra guṇasthānīyo rasādiḥ guṇisthānīya itivṛttādirūpo vācyārthaḥ /",
  "GK16andhvc3u:4896": "na tu pṛthagbhūtamityatra hetumāha--kramasyāsaṃvedanāditi /",
  "GK16andhvc3u:4897": "vācyapratīteḥ rasādipratīteśceti śeṣaḥ /",
  "GK16andhvc3u:4898": "vṛttau---'yadī'tyādyanuvādaḥ /",
  "GK16andhvc3u:4899": "atra dṛṣṭāntamāha--'yathe'tyādi /",
  "GK16andhvc3u:4900": "'gauratvamayaṃ śarīra'miti guṇaguṇinostādātmayena vyavahāraḥ /",
  "GK16andhvc3u:4901": "'evaṃ satī'ti /",
  "GK16andhvc3u:4902": "vācyasya rasādimayatve satītyarthaḥ /",
  "GK16andhvc3u:4903": "pratibhāserannityanenāsya sambandhaḥ /",
  "GK16andhvc3u:4904": "dṛṣṭāntapradarśanapūrvakamāha---'yathe'tyādi /",
  "GK16andhvc3u:4905": "'niyamenaiva bhāsata' iti /",
  "GK16andhvc3u:4906": "dravyapratyakṣasya tadgatarūpaviṣayakatvaniyamāditi bhāvaḥ /",
  "GK16andhvc3u:4907": "'tathe'ti /",
  "GK16andhvc3u:4908": "niyamenaivetyasyānuṣaṅgaḥ /",
  "GK16andhvc3u:4909": "'pratibhāseranni'ti /",
  "GK16andhvc3u:4910": "yadi rasādimayo vācyārthastarhi sa niyamato rasādibhiḥ sahaiva sarvaiḥ pratīyamānassyādityarthaḥ /",
  "GK16andhvc3u:4911": "atreṣṭāpattiṃ pariharati--'na caiva'miti /",
  "GK16andhvc3u:4912": "'syānmatam' iti śaṅkādyotakam /",
  "GK16andhvc3u:4913": "jātyatvamiveti yojanā /",
  "GK16andhvc3u:4914": "jātyatvamutkṛṣṭaratnagato syānmatam;",
  "GK16andhvc3u:4915": "ratnānāmiva jātyatvaṃ pratipattṛviśeṣataḥ saṃvedyaṃ vācyanāṃ rasādirūpatvamiti /",
  "GK16andhvc3u:4916": "naivam;",
  "GK16andhvc3u:4917": "yato yathā jātyatvena pratibhāsamāne ratne ratnasvarūpānatiriktatvameva tasya lakṣyate tathā rasādīnāmapi vibhāvānubhāvādirūpavācyāvyatiriktatvameva lakṣyeta /",
  "GK16andhvc3u:4918": "na caivam;",
  "GK16andhvc3u:4919": "locanam nanu yadyasya dharmarūpaṃ tattatpratibhāne sarvasya niyamena bhātītyanaikāntikametat /",
  "GK16andhvc3u:4920": "māṇikyadharmo hi jātyatvalakṣaṇo viśeṣo na tatpratibhāse 'pi sarvasya niyamena bhātītyāśaṅkate---syāditi /",
  "GK16andhvc3u:4921": "etatpariharati---naivamiti /",
  "GK16andhvc3u:4922": "etaduktaṃ bhavati---atyantonmagnasvabhāvatve sati taddharmatvāditi viśeṣaṇamasmābhiḥ kṛtam /",
  "GK16andhvc3u:4923": "unmagnarūpatā ca na rūpavajjātyatvasya, atyantalīnasvabhāvatvāt /",
  "GK16andhvc3u:4924": "rasādīnāṃ conmagnatāstyevetyevaṃ kecidetaṃ granthamanaiṣuḥ /",
  "GK16andhvc3u:4925": "asmadguravastvāhuḥ---atrocyata ityanenedamucyate--",
  "GK16andhvc3u:4926": "yadi rasādayo bālapriyā jātiviśeṣaḥ /",
  "GK16andhvc3u:4927": "yatā mālatyāṃ “jātyena candramaṇineva mahīdharasye“ti /",
  "GK16andhvc3u:4928": "'pratipattṛviśeṣataḥ' jñātṛviśeṣeṇa kartrā /",
  "GK16andhvc3u:4929": "syādityādigranthamavatārayati locane---nanvityādi /",
  "GK16andhvc3u:4930": "yadityādi /",
  "GK16andhvc3u:4931": "yat gauratvādi /",
  "GK16andhvc3u:4932": "yasya śarīrādeḥ /",
  "GK16andhvc3u:4933": "tat gauratvādi /",
  "GK16andhvc3u:4934": "tatpratibhāne śarīrādipratibhāse ityetaditi sambandhaḥ iti niyama ityarthaḥ /",
  "GK16andhvc3u:4935": "yatra yatra yaddharmatvaṃ tatra pratyakṣīyatadviṣayitāvyāpakaviṣayitākatvamiti vyāptiriti yāvat /",
  "GK16andhvc3u:4936": "anaikāntikamiti /",
  "GK16andhvc3u:4937": "vyabhicārītyarthaḥ /",
  "GK16andhvc3u:4938": "kutra vyabhicāra ityata āha---māṇikyetyādi /",
  "GK16andhvc3u:4939": "tatpratibhāse māṇikyabhāne /",
  "GK16andhvc3u:4940": "na bhātīti /",
  "GK16andhvc3u:4941": "tathā ca māṇikyadharme jātyatve vyabhicāra iti bhāvaḥ /",
  "GK16andhvc3u:4942": "vṛttau---'yathe'tyādi /",
  "GK16andhvc3u:4943": "'jātyatvena' jātyatvaprakāreṇa /",
  "GK16andhvc3u:4944": "'bhāsamāne' pratipattṛviśeṣagatasākṣātkāraviṣaye /",
  "GK16andhvc3u:4945": "ratnasvarūpānatariktatvaṃ ratnādabhinnatvam /",
  "GK16andhvc3u:4946": "'tasya' jātyatvasya /",
  "GK16andhvc3u:4947": "'lakṣyate' jñāyate /",
  "GK16andhvc3u:4948": "'vibhāve'ti /",
  "GK16andhvc3u:4949": "vibhāvānubhāvādarūpaṃ yadvācyaṃ tasmādavyatariktatvāmityarthaḥ /",
  "GK16andhvc3u:4950": "'na caivam' iti /",
  "GK16andhvc3u:4951": "evaṃ na lakṣyate ityarthaḥ /",
  "GK16andhvc3u:4952": "kuta ityatrāha--'na hī'tyādi /",
  "GK16andhvc3u:4953": "na hyavagama iti sambandhaḥ /",
  "GK16andhvc3u:4954": "yata ityādi na caivamityantasya parihāragranthasya bhāvamāha locane--etaduktamityādi /",
  "GK16andhvc3u:4955": "atyantonmagnasvabhāvatva iti /",
  "GK16andhvc3u:4956": "svāśrayādbhinnatvena pratīyamānatva ityarthaḥ /",
  "GK16andhvc3u:4957": "satīta /",
  "GK16andhvc3u:4958": "ityetaditi śeṣaḥ /",
  "GK16andhvc3u:4959": "taddharmatvādityādi /",
  "GK16andhvc3u:4960": "taddharmatvādityasya vijñeṣaṇamityarthaḥ /",
  "GK16andhvc3u:4961": "kṛtamiti /",
  "GK16andhvc3u:4962": "abhimatamityarthaḥ /",
  "GK16andhvc3u:4963": "yatra yatra taddharmatvabhityatra atyantonmagnasvabhāvatve satītyapi niviṣṭamastītyarthaḥ /",
  "GK16andhvc3u:4964": "itthaṃ ca jātyatvena vyabhicāra ityāha---unmagneti /",
  "GK16andhvc3u:4965": "unmagnarūpatā yathārūpasya gauratvāderasti tathā jātyatvasya netyarthaḥ /",
  "GK16andhvc3u:4966": "atyantalīnasvabhāvatvāt anunmagnasvabhāvatvāt /",
  "GK16andhvc3u:4967": "svāśrayādbhinnatvenāpratīyamānatvāditi yāvat /",
  "GK16andhvc3u:4968": "etaṃ granthamita /",
  "GK16andhvc3u:4969": "yata ityādi na caivamityantaṃ granthamityarthaḥ /",
  "GK16andhvc3u:4970": "na hi vibhāvānubhāvavyabhicāriṇa eva rasā iti kasyācidavagamaḥ /",
  "GK16andhvc3u:4971": "ata eva ca vibhāvādipratītyavinābhāvinī rasādīnāṃ pratītiriti tatpratītyoḥ kāryakāraṇabhāvena vyavasthānātkramo 'vaśyambhāvī /",
  "GK16andhvc3u:4972": "sa tu lāghavānna prakāśyate 'ityalakṣyakramā eva santo vyaṅgyā rasādayaḥ' ityuktam /",
  "GK16andhvc3u:4973": "locanam vācyānāṃ dharmāstathāsati dvau pakṣau rūpādisadṛśā vā syurmāṇikyagatajātyatvasadṛśā vā /",
  "GK16andhvc3u:4974": "na tāvatprathamaḥ pakṣaḥ, sarvān prati tathānavabhāsāt /",
  "GK16andhvc3u:4975": "nāpi dvitīyaḥ, jātyatvavadanatiriktatvenāprakāśanāt /",
  "GK16andhvc3u:4976": "eṣa ca heturādye 'pi pakṣe saṅgacchata eva /",
  "GK16andhvc3u:4977": "tadāha---syānmatamityādinā na caivamityantena /",
  "GK16andhvc3u:4978": "etadeva samarthayati---na hīti /",
  "GK16andhvc3u:4979": "ata eva ceti /",
  "GK16andhvc3u:4980": "yato na vācyadharmatvena rasādīnāṃ pratītiḥ,",
  "GK16andhvc3u:4981": "yataśca tatpratītau vācyapratītiḥ sarvathānupayoginī tata eva hetoḥ krameṇāvaśyaṃ bhāvyaṃ,",
  "GK16andhvc3u:4982": "sahabhūtayorupakārāyogāt /",
  "GK16andhvc3u:4983": "sa tu sahṛdayabhāvanābhyāsānna lakṣyate anyathā tu lakṣyetāpītyuktaṃ prāk /",
  "GK16andhvc3u:4984": "yasyāpi pratītiviśeṣātmaiva rasa ityuktiḥ,",
  "GK16andhvc3u:4985": "prāktasyāpi vyapadeśivattvādrasādīnāṃ pratītarityevamanyatra /",
  "GK16andhvc3u:4986": "nanu bhavantu vācyādatiriktā rasādayastatrāpi kramo na lakṣyata iti tāvattvayaivoktam /",
  "GK16andhvc3u:4987": "tatkalpane ca pramāṇaṃ nāsti /",
  "GK16andhvc3u:4988": "anvayavyatirekābhyāmarthapratītimantareṇa rasapratītyudayasya bālapriyā sbamatamāha--asmādityādi /",
  "GK16andhvc3u:4989": "tathānavabhāsādatyantena 'pratibhāseranna caivam' ityantagrantho vivṛtaḥ /",
  "GK16andhvc3u:4990": "aprakāśanāditi /",
  "GK16andhvc3u:4991": "aprakāśādityarthaḥ /",
  "GK16andhvc3u:4992": "ādye 'pi pakṣa iti /",
  "GK16andhvc3u:4993": "rūpādisadṛśā vā iti pakṣe 'pītyarthaḥ /",
  "GK16andhvc3u:4994": "rūpādīnāmanatiriktatvena prakāśanādita bhāvaḥ /",
  "GK16andhvc3u:4995": "ityanteneti /",
  "GK16andhvc3u:4996": "itīti śeṣaḥ /",
  "GK16andhvc3u:4997": "āhuriti pūrveṇa sambandhaḥ /",
  "GK16andhvc3u:4998": "vṛttāvata evetyeko hetuḥ vyavasthānādityaparaścetyāśayena vyācaṣṭe--yato netyādi /",
  "GK16andhvc3u:4999": "tatpratītau rasapratītau /",
  "GK16andhvc3u:5000": "sarvatheti /",
  "GK16andhvc3u:5001": "netyasyānuṣaṅgaḥ /",
  "GK16andhvc3u:5002": "nānupayoginī upayoginyeva /",
  "GK16andhvc3u:5003": "kramo 'vaśyaṃbhāvītyasya vivaraṇam--krameṇāvaśyaṃ bhāvyamiti /",
  "GK16andhvc3u:5004": "kuta ityatrāha---saheti /",
  "GK16andhvc3u:5005": "upakārāyogāditi /",
  "GK16andhvc3u:5006": "upakāryopakārakabhāvāyogādityarthaḥ /",
  "GK16andhvc3u:5007": "yasyāpīti /",
  "GK16andhvc3u:5008": "uktiḥ prāgityanena sambandhaḥ /",
  "GK16andhvc3u:5009": "tasyāpīti /",
  "GK16andhvc3u:5010": "mate iti śeṣaḥ /",
  "GK16andhvc3u:5011": "vyapadeśivatvāditi /",
  "GK16andhvc3u:5012": "rāhośśira ityādivadbhegranthamavatārayati---nanvityādi /",
  "GK16andhvc3u:5013": "ityuktamiti /",
  "GK16andhvc3u:5014": "taduktyā kramo 'stītyāveditamiti bhāvaḥ /",
  "GK16andhvc3u:5015": "tatkalpana iti /",
  "GK16andhvc3u:5016": "kramakalpana ityarthaḥ /",
  "GK16andhvc3u:5017": "rasapratītyudayasyetyasya darśanādityanena sambandhaḥ /",
  "GK16andhvc3u:5018": "kutasyetyudayasyetyasya viśeṣaṇam /",
  "GK16andhvc3u:5019": "phalitamāha--tataścetyādi /",
  "GK16andhvc3u:5020": "sahaiva yugapadeva /",
  "GK16andhvc3u:5021": "vacanetyādi /",
  "GK16andhvc3u:5022": "vacanavāyāpāro vācyārthapratipādanam /",
  "GK16andhvc3u:5023": "nanu śabda eva prakāraṇādyavacchinno vācyavyaṅgyayoḥ samameva pratītimupajanayatīti kiṃ tatra kramakalpanayā /",
  "GK16andhvc3u:5024": "na ha śabdasya vācyapratītiparāmarśa eva vyañjakatve nibandhanam /",
  "GK16andhvc3u:5025": "tathā hi gītādiśabdebhyo 'pi rasābhivyaktirasti /",
  "GK16andhvc3u:5026": "na ca teṣāmantarā vācyaparāmarśaḥ /",
  "GK16andhvc3u:5027": "atrāpī brūmaḥ---prakaraṇādyavacchedena vyañjakatvaṃ śabdānāmityanumatamevaitadasmākam /",
  "GK16andhvc3u:5028": "kiṃ tu tadyvañjakatvaṃ teṣāṃ kadācitsvarūpaviśeṣanibandhanaṃ kadācidvācakaśaktinibandhanam /",
  "GK16andhvc3u:5029": "tatra yeṣāṃ vācakaśaktinibandhanaṃ teṣāṃ yadi vācyapratītimantareṇaiva svarūpapratītyā niṣpannaṃ tadbhavenna tarhi vācakaśaktinibandhanam /",
  "GK16andhvc3u:5030": "atha locanam padavirahitasvarālāpagītādau śabdamātropayogakṛtasya darśanāt /",
  "GK16andhvc3u:5031": "tataścaikayaiva sāmagnyā sahaiva vācyaṃ vyaṅgyābhimataṃ ca rasādi bhātīti vacanavyañjanavyāpāradvayena na kiñcinditi tadāha--nanviti /",
  "GK16andhvc3u:5032": "yatrāpi gītaśabdānāmartho 'sti tatrāpi tatpratītiranupayoginī grāmarāgānusāreṇāpahastitavācyānusāratayā rasodayadarśanāt /",
  "GK16andhvc3u:5033": "na cāpi sā sarvatra bhavantī dṛśyate, tadetadāha---na ceti /",
  "GK16andhvc3u:5034": "teṣāmiti gītādiśabdānām /",
  "GK16andhvc3u:5035": "ādiśabdena vādyavilapitaśabdādayo nirdiṣṭāḥ /",
  "GK16andhvc3u:5036": "anumatamiti /",
  "GK16andhvc3u:5037": "'yatrārthaḥ śabdo vā' iti hyavocāmeti bhāvaḥ /",
  "GK16andhvc3u:5038": "na tarhīti /",
  "GK16andhvc3u:5039": "tataśca gītavadevārthāvagamaṃ vinaiva rasāvabhāsaḥ syātkāvyaśabdebhyaḥ,",
  "GK16andhvc3u:5040": "na caivamiti vācakaśaktirapi tatrāpekṣaṇīyā;",
  "GK16andhvc3u:5041": "sā ca vācyaniṣṭaiveti prāgvācye pratipattirityupagantavyam /",
  "GK16andhvc3u:5042": "tadāha---atheti /",
  "GK16andhvc3u:5043": "tadidi vācakaśaktiḥ /",
  "GK16andhvc3u:5044": "bālapriyā tadāheti /",
  "GK16andhvc3u:5045": "uktāmāśaṅkāṃ 'nanvi'tyādinā 'parāmarśa' ityantena pradarśayatītyarthaḥ /",
  "GK16andhvc3u:5046": "'na ce'tyādigranthamavatārayate--yatrāpītyādi /",
  "GK16andhvc3u:5047": "'anupayoginī'tyatra hetumāha--grāmetyādi /",
  "GK16andhvc3u:5048": "apeti /",
  "GK16andhvc3u:5049": "apahastitaḥ anādṛtaḥ vācyānusāraḥ vācyarthapratītyanusaraṇaṃ yena rasodayena tasya bhāvastattā tayā /",
  "GK16andhvc3u:5050": "seti /",
  "GK16andhvc3u:5051": "vācyapratītirityarthaḥ /",
  "GK16andhvc3u:5052": "'gītādīnā'mityatrādipadārthamāha---ādītyādi /",
  "GK16andhvc3u:5053": "vilapitaṃ vilāpaḥ “vilāpo 'narthakaṃ vaca' ityamaraḥ /",
  "GK16andhvc3u:5054": "vṛttau 'tadvyañjakatvam' iti /",
  "GK16andhvc3u:5055": "prakaraṇādisahakṛtaṃ vyañjakatvamityarthaḥ /",
  "GK16andhvc3u:5056": "'teṣāṃ' śabdānām /",
  "GK16andhvc3u:5057": "'svarūpaviśeṣe'ti /",
  "GK16andhvc3u:5058": "śabdasvarūpaviśeṣetyarthaḥ /",
  "GK16andhvc3u:5059": "'vācake'ti /",
  "GK16andhvc3u:5060": "vācakaśaktirabhidhā saiva nibandhanaṃ prayojakaṃ yasya tat /",
  "GK16andhvc3u:5061": "vyakterabhidheyārthapratītipūrvakatvāditi bhāvaḥ /",
  "GK16andhvc3u:5062": "'yeṣām' iti /",
  "GK16andhvc3u:5063": "tadvyañjakatvamityanuṣaṅgaḥ /",
  "GK16andhvc3u:5064": "'tadi'ti vyañjaktavamityarthaḥ /",
  "GK16andhvc3u:5065": "'na tarhī'ti /",
  "GK16andhvc3u:5066": "tataśca vyañjakatvasya vācakaśaktinibandhanatvābhāve ca /",
  "GK16andhvc3u:5067": "gītavaditi /",
  "GK16andhvc3u:5068": "gītena tulyamityarthaḥ /",
  "GK16andhvc3u:5069": "na caivaṃ evaṃ na bhavati ca /",
  "GK16andhvc3u:5070": "itīti hetau /",
  "GK16andhvc3u:5071": "vācyaniṣṭhaiva vācyaviṣayikaiva /",
  "GK16andhvc3u:5072": "prāgatyādi /",
  "GK16andhvc3u:5073": "tannibandhanaṃ tanniyamenaiva vācyavācakabhāvapratītyuttarakālatvaṃ vyaṅgyapratīteḥ prāptameva /",
  "GK16andhvc3u:5074": "sa tu kramo yadi lāghavānna lakṣyate tatkiṃ kriyate /",
  "GK16andhvc3u:5075_0": "yada ca vācyapratītimantareṇaiva prakaraṇādyavcchinnaśabdamātrasādhyā rasādapratītiḥ",
  "GK16andhvc3u:5075_1": "syāttadanavadhāritaprakaraṇānāṃ vācyavācakabhāve ca svayamavyutpannānāṃ pratipattṝṇāṃ",
  "GK16andhvc3u:5075_2": "locanam vācyavācakabhāveti /",
  "GK16andhvc3u:5076": "saiva vācakaśaktiratyucyate /",
  "GK16andhvc3u:5077": "etaduktaṃ bhavati--mā bhūdvācyaṃ rasādivyañjakam;",
  "GK16andhvc3u:5078": "astu śabdādeva tatpratītistathāpi tena svavācakaśaktistasyāṃ kartavyāyāṃ sahakāritayāvaśyāpekṣaṇīyetyāyātaṃ vācyapratīteḥ pūrvabhāvitvamiti /",
  "GK16andhvc3u:5079": "nanu gītaśabdavadeva vācakaśaktiratrāpyanupayoginī,",
  "GK16andhvc3u:5080": "yattukvacacchrute 'pi kāvyerasapratītirna bhavati tatrocitaḥ prakaraṇāvagamādiḥ sahakārī nāstītyāśaṅkyāha--yadi ceti /",
  "GK16andhvc3u:5081": "prakaraṇāvagamo hi ka ucyate? kiṃ vākyāntarasahāyatvam? atha vākyāntarāṇāṃ sambandhivācyam /",
  "GK16andhvc3u:5082": "ubhayaparijñāne 'pi na bhavati prakṛtavākyārthāvedane rasodayaḥ /",
  "GK16andhvc3u:5083": "bālapriyā vācyārthapratītiḥ prāgbhavatītyabhyupagantavyamityarthaḥ /",
  "GK16andhvc3u:5084": "vṛttau 'athe'ti yadītyarthe /",
  "GK16andhvc3u:5085": "'tannibandhana'miti /",
  "GK16andhvc3u:5086": "sā nibandhanaṃ yasya tadityarthaḥ /",
  "GK16andhvc3u:5087": "vyañjakatvamityanuṣaṅgaḥ /",
  "GK16andhvc3u:5088": "'tadi'ti /",
  "GK16andhvc3u:5089": "tarhityarthaḥ /",
  "GK16andhvc3u:5090": "'sa tu krama' iti /",
  "GK16andhvc3u:5091": "vācyapratītyuttarakālatvarūpaḥ kramastvityarthaḥ /",
  "GK16andhvc3u:5092": "vyaṅgyapratīterityanuṣaṅgaḥ /",
  "GK16andhvc3u:5093": "tannibandhanamityatra tatpdaṃ vyācaṣṭe locane--vācakaśaktiriti /",
  "GK16andhvc3u:5094": "saiveti /",
  "GK16andhvc3u:5095": "sa eveti /",
  "GK16andhvc3u:5096": "ca pāṭhaḥ /",
  "GK16andhvc3u:5097": "vācyavācakabhāva evetyarthaḥ /",
  "GK16andhvc3u:5098": "bhāvārthamāha---etadityādi /",
  "GK16andhvc3u:5099": "rasādivyañjakamiti /",
  "GK16andhvc3u:5100": "rasādivyaktijanakamityarthaḥ /",
  "GK16andhvc3u:5101": "tatpratītiriti /",
  "GK16andhvc3u:5102": "rasādipratītiratyarthaḥ /",
  "GK16andhvc3u:5103": "teneti /",
  "GK16andhvc3u:5104": "śabdenetyarthaḥ /",
  "GK16andhvc3u:5105": "tasyāṃ kartavyāyāmiti /",
  "GK16andhvc3u:5106": "rasādipratītābutpādayitavyāyāmityarthaḥ /",
  "GK16andhvc3u:5107": "itīti hetau /",
  "GK16andhvc3u:5108": "nanvityādi /",
  "GK16andhvc3u:5109": "gītaśabdavaditi /",
  "GK16andhvc3u:5110": "gītaśabde ivetyarthaḥ /",
  "GK16andhvc3u:5111": "atrāpi kāvyaśabde 'pi /",
  "GK16andhvc3u:5112": "nanvevaṃ yatra śabdaḥ śruto 'rtho nādhigataśca tatra rasapratītiḥ syādityata āha--yattvityādi /",
  "GK16andhvc3u:5113": "yattu yatra /",
  "GK16andhvc3u:5114": "ityāśaṅkyāheti /",
  "GK16andhvc3u:5115": "iti śaṅkāpūrvakaṃ samādhānaṃ bhavedityantagranthenāhetyarthaḥ /",
  "GK16andhvc3u:5116": "vṛttau śabdamātrasādhyetyatratyamātrapadārthavivaraṇam---'vācyapratītimantareṇaive'ti /",
  "GK16andhvc3u:5117": "'tadavadhārite'ti /",
  "GK16andhvc3u:5118": "tattarhi /",
  "GK16andhvc3u:5119": "avadhāritaṃ jñātaṃ prakaraṇaṃ yaisteṣām /",
  "GK16andhvc3u:5120": "'vācye'tyādi /",
  "GK16andhvc3u:5121": "tattadvācakaśabdasya tattadvācyārthaṃ svayamajānatāmityarthaḥ /",
  "GK16andhvc3u:5122": "'asau'rasādipratītiḥ /",
  "GK16andhvc3u:5123": "locane vivṛṇoti--prakaraṇetyādi /",
  "GK16andhvc3u:5124": "prakaraṇāvagamaḥ avagamyaḥ prakaraṇapadārthaḥ /",
  "GK16andhvc3u:5125": "vākyeti /",
  "GK16andhvc3u:5126": "vākyāntaraṃ sahāyaḥ sahakāri yasya tattvaṃ sahakāri vāntaramityarthaḥ /",
  "GK16andhvc3u:5127": "kāvyamātraśravaṇādevāsau bhavet /",
  "GK16andhvc3u:5128": "sahabhāve ca vācyapratīteranupayogaḥ, upayoge vā na sahabhāvaḥ /",
  "GK16andhvc3u:5129": "yeṣāmapi svarūpaviśeṣapratītinimittaṃ vyañjakatvaṃ yathā gītādiśabdānāṃ teṣāmapi svarūpapratītervyaṅgyapratīteśca niyamabhāvī locanam svayamiti /",
  "GK16andhvc3u:5130": "prakaraṇamātrameva pareṇa kenacidyeṣāṃ vyākhyātamiti bhāvaḥ /",
  "GK16andhvc3u:5131": "na cānvayavyatirekavatīṃ vācyapratītimapahnutyādṛṣṭasadbhāvābhāvau śaraṇatvenāśritau mātsaryādadhikaṃ kiñcitpuṣṇīta ityabhiprāyaḥ /",
  "GK16andhvc3u:5132": "nanvastu vācyapratīterupayogaḥ kramāśrayeṇa kiṃ prayojanam,",
  "GK16andhvc3u:5133": "sahabhāvamātrameva hyupayoga ekasāmagryadhīnatālakṣaṇamityāśaṅkyāha--saheti /",
  "GK16andhvc3u:5134": "evaṃ hyupayoga iti anupakārake sañjñākaraṇamātraṃ vastuśūnyaṃ syāditi bhāvaḥ /",
  "GK16andhvc3u:5135": "upakāriṇo hi pūrvabhāviteti tvayā pyaṅgīkṛtamityāha---yeṣāmiti /",
  "GK16andhvc3u:5136": "taddṛṣṭāntenaiva vayaṃ vācyapratīterapi pūrvabhāvitāṃ samarthayiṣyāma iti bhāvaḥ /",
  "GK16andhvc3u:5137": "bālapriyā prakṛtavākyasyeti śeṣaḥ /",
  "GK16andhvc3u:5138": "atheti praśne /",
  "GK16andhvc3u:5139": "vākyāntarāṇāmityādi /",
  "GK16andhvc3u:5140": "vākyāntaratadvācyamityarthaḥ /",
  "GK16andhvc3u:5141": "ubhayeti /",
  "GK16andhvc3u:5142": "vākyāntaratadvācyobhayetyarthaḥ /",
  "GK16andhvc3u:5143": "prakṛtavākyārthavedana iti /",
  "GK16andhvc3u:5144": "prakṛtavākyaghaṭakatattatpadārthanavagama ityarthaḥ /",
  "GK16andhvc3u:5145": "vācyavācakabhāvāvyutpattimupapādayati--prakaraṇamātramityādi /",
  "GK16andhvc3u:5146": "mātraśabdena vācyasya vyavacchedaḥ /",
  "GK16andhvc3u:5147": "yeṣāmiti /",
  "GK16andhvc3u:5148": "keṣāñcit pratipattṝṇāmityarthaḥ /",
  "GK16andhvc3u:5149": "vyākhyātamiti /",
  "GK16andhvc3u:5150": "bodhitamityarthaḥ /",
  "GK16andhvc3u:5151": "nanu vākyena rasādipratītau kartavyāyāmadṛṣṭaviśeṣo 'pi sahakārī tadabhāvādeva vācyapratītivirahakāle rasāderapratītiriti śaṅkāṃ pariharati--na cetyādi /",
  "GK16andhvc3u:5152": "na ca puṣṇita iti sambandhaḥ /",
  "GK16andhvc3u:5153": "anvayeti /",
  "GK16andhvc3u:5154": "vācyapratītisattve rasādipratītistadabhāve tadabhāva ityanvayavyatirekaśālinīmityarthaḥ /",
  "GK16andhvc3u:5155": "śaraṇatveneti /",
  "GK16andhvc3u:5156": "prayojakatvenetyarthaḥ /",
  "GK16andhvc3u:5157": "rasapratītipadabhāvayoriti śeṣaḥ /",
  "GK16andhvc3u:5158": "nanvityādi /",
  "GK16andhvc3u:5159": "upayoga iti /",
  "GK16andhvc3u:5160": "rasādipratītiṃ pratīti śeṣaḥ /",
  "GK16andhvc3u:5161": "kramāśrayeṇeti /",
  "GK16andhvc3u:5162": "vācyapratītirasādipratītyoḥ paurvāparyarūpakramāśrayeṇetyarthaḥ /",
  "GK16andhvc3u:5163": "tarhi upayogaḥ ka ityatrāha--saheti /",
  "GK16andhvc3u:5164": "tat kīdṛśamityāṅkyāha--eketi /",
  "GK16andhvc3u:5165": "vācyapratīteḥ rasādipratyāyakasāmagnyadhīnatvarūpo rasādisahabhāva iti bhāvaḥ /",
  "GK16andhvc3u:5166": "upayāgāḥ upayogapadārthaḥ /",
  "GK16andhvc3u:5167": "āśaṅkyeti /",
  "GK16andhvc3u:5168": "āpātataśśaṅkitvetyarthaḥ /",
  "GK16andhvc3u:5169": "sahabhāve cetyādigranthasya bhāvamāha--evaṃ hītyādi /",
  "GK16andhvc3u:5170": "anupakārake upayoga iti sañjñākaraṇamātramiti sambandhaḥ /",
  "GK16andhvc3u:5171": "mātrapadārthaṃ vivṛṇoti--vastvityādi /",
  "GK16andhvc3u:5172": "vastu upakārakatvarūpastadarthaḥ /",
  "GK16andhvc3u:5173": "pūrvabhāviteti /",
  "GK16andhvc3u:5174": "pūrvakālavṛttitvamityarthaḥ /",
  "GK16andhvc3u:5175": "krama ityantagranthasya bhāvamāha--tvaddṛṣṭāntenetyādi /",
  "GK16andhvc3u:5176": "tvaddṛṣṭāntena gītādinā tattvityādigranthamavatārayati---nanvityādi /",
  "GK16andhvc3u:5177": "śabdasyetyasya kriyetyanena sambandhaḥ /",
  "GK16andhvc3u:5178": "kramaḥ /",
  "GK16andhvc3u:5179": "tattu śabdasya kriyāpaurvāparyamananyasādhyatatphalaghaṭanāsvāśubhāvanīṣu vācyenāvirodhinyabhidheyāntaravilakṣaṇe rasādau na pratīyate /",
  "GK16andhvc3u:5180": "locanam nanu saṃścetkramaḥ kiṃ na lakṣyata ityāśaṅkyāha--tattviti /",
  "GK16andhvc3u:5181": "kriyāpaurvāparyamatyanena kramasya svarūpamāha--kriyete iti /",
  "GK16andhvc3u:5182": "kriye vācyavyaṅgyapratīti yadi vābhidhāvyāpāro vyañjanāparaparyāyo dhvananavyāpāraśceti kriye tayoḥ paurvāparyaṃ na pratīyate /",
  "GK16andhvc3u:5183": "kvetyāga--rasādau viṣaye /",
  "GK16andhvc3u:5184": "kīdṛśi?",
  "GK16andhvc3u:5185": "abhidheyāntarāttadabhidheyaviśeṣādvilakṣaṇe sarvathaivānabhidheye anena bhavitavyaṃ tāvatkameṇetyuktam /",
  "GK16andhvc3u:5186": "tathā vācyenāvirodhini, virodhini tu lakṣyata evetyarthaḥ /",
  "GK16andhvc3u:5187": "kuto na lakṣyate iti nimittasaptamīnirdiṣṭaṃ hetvantaragarbhaṃ hetumāha--āśubhāvinīṣviti /",
  "GK16andhvc3u:5188": "ananyasādhyatatphalaghaṭanāsu ghaṭanāḥ pūrvaṃ mādhuryādilakṣaṇāḥ pratipāditā guṇānirūpaṇāvasare tāśca tatphalāḥ rasādipratītiḥ phalaṃ yāsām,",
  "GK16andhvc3u:5189": "tathā ananyattadeva sādhyaṃ yāsām,",
  "GK16andhvc3u:5190": "na hyojoghaṭanāyāḥ karuṇādipratītiḥ sādhyā /",
  "GK16andhvc3u:5191": "etaduktaṃ bhavati---yato guṇavati kāvye 'saṅkīrṇaviṣayatayā saṅghaṭanā prayuktā tataḥ kramo na lakṣyate /",
  "GK16andhvc3u:5192": "nanu bhavatvevaṃ saṅghaṭanānāṃ sthitiḥ,",
  "GK16andhvc3u:5193": "kramastu kiṃ na lakṣyate ata āha--āśubhāvinīṣu vācyapratītikālapratīkṣaṇena vinaiva jhaṭityeva tā rasādīn bhāvayanti bālapriyā śabdajanyakriyetyarthaḥ /",
  "GK16andhvc3u:5194": "kriyāpadārthamāha--kriyete ityādi /",
  "GK16andhvc3u:5195": "te ke ityatrāha---vācyeti /",
  "GK16andhvc3u:5196": "śabdasya kriyetyasya śabdaniṣṭhakriyetyabhiprāyeṇāha--yadivetyādi /",
  "GK16andhvc3u:5197": "anvayaṃ darśayati--tayorityādi /",
  "GK16andhvc3u:5198": "tayoḥ kriyayoḥ /",
  "GK16andhvc3u:5199": "atra vācyavyaṅgyapratītigataṃ paurvāparyaṃ tadyvāpārayorāropitaṃ bodhyam /",
  "GK16andhvc3u:5200": "rasādau viṣaye iti /",
  "GK16andhvc3u:5201": "tathāca vācyapratīteḥ rasādirūpavyaṅgyapratīteścetyarthaḥ /",
  "GK16andhvc3u:5202": "abhidheyaviśeṣāditi /",
  "GK16andhvc3u:5203": "tattadvācyārthaviśeṣādityarthaḥ /",
  "GK16andhvc3u:5204": "phalitamāha---sarvathetyādi /",
  "GK16andhvc3u:5205": "anabhidheye abhidheyabhinne /",
  "GK16andhvc3u:5206": "aneneti /",
  "GK16andhvc3u:5207": "anabhidheyatvakathanenetyarthaḥ /",
  "GK16andhvc3u:5208": "ityuktamiti /",
  "GK16andhvc3u:5209": "iti darśitamityarthaḥ /",
  "GK16andhvc3u:5210": "lakṣyata eveti /",
  "GK16andhvc3u:5211": "yathā “bhrama dhārmike“tyādau /",
  "GK16andhvc3u:5212": "itīti /",
  "GK16andhvc3u:5213": "ityākāṅkṣāyāmityarthaḥ /",
  "GK16andhvc3u:5214": "nimittasaptamīti /",
  "GK16andhvc3u:5215": "“yasya ca bhāvene“ti sūtrānuśiṣṭanimittārthakasaptamītyarthaḥ /",
  "GK16andhvc3u:5216": "hetvantareti /",
  "GK16andhvc3u:5217": "ananyasādhyatatphalatvarūpahetvantaretyarthaḥ /",
  "GK16andhvc3u:5218": "ananyetyādikaṃ vyācaṣṭe--ghaṭanā ityādi /",
  "GK16andhvc3u:5219": "karmadhārayābhiprāyeṇa vigrahamāha--tāścetyādi /",
  "GK16andhvc3u:5220": "ananyadityasya vyākhyānam--tadeveti /",
  "GK16andhvc3u:5221": "tattaddhaṭanayā yatsādhyaṃ tadevetyarthaḥ /",
  "GK16andhvc3u:5222": "uktameva vivṛṇoti--na hītyādi /",
  "GK16andhvc3u:5223": "ojoghaṭanayā karuṇādipratītirna hi sādhyetyanvayaḥ kintu vīrādipratītireveti bhāvaḥ /",
  "GK16andhvc3u:5224": "uktasya bhāvamāha--etadityādi /",
  "GK16andhvc3u:5225": "asaṅkīrṇaviṣayatayeti /",
  "GK16andhvc3u:5226": "ghaṭanāntarāsaṅkīrṇasvaviṣayakatvenetyarthaḥ /",
  "GK16andhvc3u:5227": "āśubhāvinīṣvityetadvyācaṣṭe--vācyetyādi /",
  "GK16andhvc3u:5228": "tā iti /",
  "GK16andhvc3u:5229": "locanam tadāsvādaṃ vidadhatītyarthaḥ /",
  "GK16andhvc3u:5230_0": "etaduktaṃ bhavati--saṅghaṭanāvyaṅgyatvādrasādīnāmanupayukte 'pyarthavijñāne pūrvāmevocitasaṅghaṭanāśravaṇa",
  "GK16andhvc3u:5230_1": "eva yata āsūtrito rasāsvādastena vācyapratītyuttarakālabhavena parisphuṭāsvādayukto",
  "GK16andhvc3u:5230_2": "'pi paścādutpannatvena na bhāti /",
  "GK16andhvc3u:5231": "abhyaste hi viṣaye 'vinābhāvapratītikrama itthameva na lakṣyate /",
  "GK16andhvc3u:5232_0": "abhyāso hyayameva yatpraṇidhānādināpi vinaiva saṃskārasya balavattvātsadaiva prabubhutsutayā",
  "GK16andhvc3u:5232_1": "avasthāpanamityevaṃ yatra dhūmastatrāgniriti hṛdayasthitatvādvyāpteḥ pakṣadharmajñānamātramevopayogi",
  "GK16andhvc3u:5232_2": "bhavatīti parāmarśasthānamākramati,",
  "GK16andhvc3u:5233": "jhaṭityutpannehi dhūmajñāne tadvyāptismṛtyupakṛte tadvijātīyapraṇidhānānusaraṇādipratītyantarānupraveśavirahādāśubhāvinyāmagnipratītau bālapriyā ghaṭanā ityarthaḥ /",
  "GK16andhvc3u:5234": "rasādīnityādervivaraṇam---tadāsvādamityādi /",
  "GK16andhvc3u:5235": "tattvityādigranthena labdhaṃ kramastu kinna lakṣyata iti codyasyottaraṃ vivṛṇoti---etadityādi /",
  "GK16andhvc3u:5236": "saṅghaṭanāvyaṅgyatvāditi /",
  "GK16andhvc3u:5237": "arthajñānopayogaṃ vināpi saṅghaṭanayā vyaṅgyatvādatyarthaḥ /",
  "GK16andhvc3u:5238": "pūrvameva vācyārthajñānātprāgeva /",
  "GK16andhvc3u:5239": "uciteti /",
  "GK16andhvc3u:5240": "abhyastetyarthaḥ /",
  "GK16andhvc3u:5241": "āsūtritarḥ iṣatsphuritaḥ /",
  "GK16andhvc3u:5242": "tenetyasya na bhātītyanenānvayaḥ /",
  "GK16andhvc3u:5243": "vācyeti /",
  "GK16andhvc3u:5244": "vācyapratītyuttarakāle yo bhavaḥ jananaṃ tena hetunā yaḥ parisphuṭāsvādaḥ tena yukto 'pi viśiṣṭo 'pi;",
  "GK16andhvc3u:5245": "parisphuṭāsvādaḥ yukto 'pīti ca pāṭhaḥ /",
  "GK16andhvc3u:5246": "paścādutpannatvena vācyapratītyuttarakālotpannatvena /",
  "GK16andhvc3u:5247": "na bhātīti /",
  "GK16andhvc3u:5248": "sahṛdayānāmiti śeṣaḥ /",
  "GK16andhvc3u:5249": "abhyāsa ityādi /",
  "GK16andhvc3u:5250": "“abhyāsastu samāne viṣaye jñānānāmabhyāvṛttari“ti nyāyabhāṣye /",
  "GK16andhvc3u:5251": "praṇidhānetyādi /",
  "GK16andhvc3u:5252": "“sūsmūrṣayā manaso dhāraṇaṃ praṇidhāna“miti nyāyabhāṣyam /",
  "GK16andhvc3u:5253": "dhāraṇamekāgrīkaraṇam /",
  "GK16andhvc3u:5254": "praṇidhānādinetyādipadena “praṇidhānanibandhābhyāsaliṅge“tyādinyāyasūtroktaliṅgādīnāṃ grahaṇam /",
  "GK16andhvc3u:5255": "vinaivetyasya prabubhutsutayā sthāpanamityanena sambandhaḥ /",
  "GK16andhvc3u:5256": "balavatvāditi /",
  "GK16andhvc3u:5257": "jhaṭityudbodhakasamavadhānarūpadārḍhyavatvādityarthaḥ /",
  "GK16andhvc3u:5258": "prabusutsutayeti /",
  "GK16andhvc3u:5259": "smṛtirūpaprabodhopadhāyakatvenetyarthaḥ /",
  "GK16andhvc3u:5260": "kūlaṃ pipatiṣatītyādivat prayogaḥ /",
  "GK16andhvc3u:5261": "abhyasta ityādinā samānyata uktaṃ viśiṣya darśayati--evamityādi /",
  "GK16andhvc3u:5262": "ityevaṃ vyāpterityanvayaḥ /",
  "GK16andhvc3u:5263": "hṛdayasthitatvāditi /",
  "GK16andhvc3u:5264": "saṃskārarūpeṇāntaḥ karaṇe vartamānatvādityarthaḥ /",
  "GK16andhvc3u:5265": "pakṣeti dhūmādiliṅgasya parvatādipakṣavṛttitvajñānamātramityarthaḥ /",
  "GK16andhvc3u:5266": "mātramevetyanena pakṣe sādhyavyāptiviśiṣṭahetumattājñānarūpasya parāmarśasya vyavacchedaḥ /",
  "GK16andhvc3u:5267": "upayogīti /",
  "GK16andhvc3u:5268": "vahnyādyanumitāviti śeṣaḥ /",
  "GK16andhvc3u:5269": "itīti hetau /",
  "GK16andhvc3u:5270": "parāmarśeti /",
  "GK16andhvc3u:5271": "parāmarśasthānīyaṃ bhavatīspaṣṭamidaṃ matam /",
  "GK16andhvc3u:5272": "jhaṭitītyasya vyāptismṛtītyanena sambandhaḥ /",
  "GK16andhvc3u:5273": "tadyvāptīti /",
  "GK16andhvc3u:5274": "dhūmādau vahnyādivyāpteḥ smṛtyā sahakute satītyarthaḥ /",
  "GK16andhvc3u:5275": "tadityādi /",
  "GK16andhvc3u:5276": "tābhyāṃ dhūmajñānavyāptismṛtibhyāṃ vijātīyaṃ yat praṇidhānānukaraṇādinā praṇidhānakaraṇādinā pratītyantaramālocanarūpaṃ kvacittu lakṣyata eva /",
  "GK16andhvc3u:5277": "yathānuraṇanarūpavyaṅgyapratītiṣu /",
  "GK16andhvc3u:5278": "tatrāpi kathamiti ceducyate--",
  "GK16andhvc3u:5279_0": "arthaśaktimūlānuraṇanarūpavyaṅgye dhvanau tāvadabhidheyasya tatsāmarthyākṣiptasya",
  "GK16andhvc3u:5279_1": "cārthasyābhidheyāntaravilakṣaṇatayātyantavilakṣaṇe ye pratīti tayoraśakyanihnavo",
  "GK16andhvc3u:5279_2": "nimittanimittibhāva iti sphuṭameva tatra paurvāparyam /",
  "GK16andhvc3u:5280": "yathā prathamoddyote pratīyamānārthasidydharthamudāhṛtāmu gāthāsu /",
  "GK16andhvc3u:5281": "tathāvidhe ca viṣaye vācyavyaṅgyeyoratyantavilakṣaṇatvādyaiva ekasya pratītiḥ saivetarasyeti na śakyate vaktum /",
  "GK16andhvc3u:5282": "śabdaśaktimūlānuraṇanarūpavyaṅgye tu dhvanau--- gāvo vaḥ pāvanānāṃ paramaparimitāṃ prītimutpādayantu locanam kramo na lakṣyate tadvadihāpi /",
  "GK16andhvc3u:5283": "yadi tu vācyāvirodhī raso na syāducitā ca ghaṭanā na bhavettallakṣyetaiva krama iti /",
  "GK16andhvc3u:5284_0": "candrikākārastu paṭhitamanupaṭhatīti nyāyena gajanimīlikayā vyācacakṣe--tasya śabdasya",
  "GK16andhvc3u:5284_1": "phalaṃ tadvā phalaṃ vācyavyaṅgyapratītyātmakaṃ tasya ghaṭanā niṣpādanā yato 'nanyasādhyā",
  "GK16andhvc3u:5284_2": "śabdavyāpāraikajanyeti /",
  "GK16andhvc3u:5285": "na cātrārthasatattvaṃ vyākhyāne kiñcidutpaśmāma ityalaṃ pūrvavaṃśyaiḥ saha vivādena bahunā /",
  "GK16andhvc3u:5286": "yatra tu saṅghaṭanāvyaṅgyatve nāsti tatra lakṣyata evetyāha--kvacittviti /",
  "GK16andhvc3u:5287": "tulye vyaṅgyatve kuto bheda ityāśaṅkate---tatrāpīti /",
  "GK16andhvc3u:5288": "sphuṭameveti /",
  "GK16andhvc3u:5289": "avivakṣitavācyasya padavākyaprakāśatā /",
  "GK16andhvc3u:5290": "tadanyasyānuraṇanarūpavyaṅgyasya ca dhvaneḥ //",
  "GK16andhvc3u:5291": "iti hi pūrvaṃ varṇasaṅghaṭanādikaṃ nāsya vyañjakatvenoktamiti bhāvaḥ /",
  "GK16andhvc3u:5292": "gāthāsviti /",
  "GK16andhvc3u:5293": "bālapriyā tasya yo 'nupraveśaḥ tasya virahādabhāvādityarthaḥ /",
  "GK16andhvc3u:5294": "āśubhāvinyāṃ jhaṭiti bhavantyām /",
  "GK16andhvc3u:5295": "agnipratītau parvatādau vahreranumittau /",
  "GK16andhvc3u:5296": "krama iti /",
  "GK16andhvc3u:5297": "vyāptismṛtisahakṛtasya dhūmajñānasyeti śeṣaḥ /",
  "GK16andhvc3u:5298": "upasaṃharati--tadvaditi /",
  "GK16andhvc3u:5299": "abhyāsanimittakāśubhāvitvena sāmyaṃ bodhyam /",
  "GK16andhvc3u:5300": "vācyāvirodhitetyādyuvatyā gamyamarthamāha--yadītyādi /",
  "GK16andhvc3u:5301": "ananyetyādigranthasya candrikāvyākhyānamāha--tasyetyādi /",
  "GK16andhvc3u:5302": "arthasatattvamiti /",
  "GK16andhvc3u:5303": "arthasya saṅgatatvamityarthaḥ /",
  "GK16andhvc3u:5304": "sphuṭameva paurvāparyamityetadupapādayati---avivakṣitetyādi /",
  "GK16andhvc3u:5305": "iti hi pūrvamuktaṃ varṇasaṅghaṭanādikamasya vyañjakatvena noktamiti sambandhaḥ /",
  "GK16andhvc3u:5306": "ityādāvarthadvayapratītau śābdyāmarthadvayasyopamānopameyabhāvapratītirupamāvācaṅkapadavirahe satyarthasāmarthyādākṣipteti,",
  "GK16andhvc3u:5307": "tatrāpi sulakṣamabhidheyavyaṅgyālaṅkārapratītyo /",
  "GK16andhvc3u:5308": "paurvāparyam /",
  "GK16andhvc3u:5309_0": "padaprakāśaśabdaśaktimūlānuraṇanarūpavyaṅgye 'pi dhvanau viśeṣaṇapadasyobhayārthasambandhayogyasya",
  "GK16andhvc3u:5309_1": "yojakaṃ padamantareṇa yojanamaśābdamapyarthādavasthitamityatrāpi pūrvavadabhideyatatsāmarthyākṣiptālaṅkāramātrapratītyoḥ",
  "GK16andhvc3u:5309_2": "susthitameva paurvāparyam /",
  "GK16andhvc3u:5310": "locamam 'bhama dhammia' ityādikāsu /",
  "GK16andhvc3u:5311": "tāśca tatraiva vyākhyātāḥ /",
  "GK16andhvc3u:5312": "śābdyāmiti /",
  "GK16andhvc3u:5313": "śābdyāmapītyarthaḥ /",
  "GK16andhvc3u:5314": "upamāvācakaṃ yathevādi /",
  "GK16andhvc3u:5315": "arthasāmarthyāditi /",
  "GK16andhvc3u:5316": "vākyārthasāmarthyāditi yāvat /",
  "GK16andhvc3u:5317": "evaṃ vākyaprakāśaśabdaśaktimūlaṃ vicārya padaprakāśaṃ vicārayati---padaprakāśeti /",
  "GK16andhvc3u:5318": "viśeṣaṇapadasyeti /",
  "GK16andhvc3u:5319": "jaḍa ityasya /",
  "GK16andhvc3u:5320": "yojakamiti /",
  "GK16andhvc3u:5321": "kūpa iti ca ahamiti cobhayasamānādhikaraṇatayā saṃvalanam /",
  "GK16andhvc3u:5322": "abhidheyaṃ ca tatsāmarthyākṣiptaṃ ca tayoralaṅkāramātrayoḥ /",
  "GK16andhvc3u:5323": "ye pratīti tayoḥ paurvāparyaṃ kramaḥ /",
  "GK16andhvc3u:5324": "susthitaṃ sulakṣitamitayarthaḥ /",
  "GK16andhvc3u:5325": "mātragrahaṇena rasapratītistatrāpyalakṣyakramaiveti darśayati /",
  "GK16andhvc3u:5326": "bālapriyā yena paurvāparyasyāsphuṭatvaṃ bhavediti bhāvaḥ /",
  "GK16andhvc3u:5327": "śābdyāmapīti /",
  "GK16andhvc3u:5328": "abhidhayā śabdajanyāmapītyarthaḥ /",
  "GK16andhvc3u:5329": "apiśabdenāprakṛtārthasya vyaṅgyatvapakṣaḥ sūcyate /",
  "GK16andhvc3u:5330": "upamāvācakapadaviraha ityatropamāvācakapadaṃ vivṛṇoti---upametyādi /",
  "GK16andhvc3u:5331": "vṛttau 'ākṣipte'ti /",
  "GK16andhvc3u:5332": "utpāditetyarthaḥ /",
  "GK16andhvc3u:5333": "'abhidheye'ti /",
  "GK16andhvc3u:5334": "abhidheyasya vyaṅgyālaṅkārasya ca ye pratītī tayorityarthaḥ /",
  "GK16andhvc3u:5335": "dvitīyārtho 'pyabhidheyaḥ tadupamāmātraṃ vyaṅgyamiti matābhiprāyeṇedam,",
  "GK16andhvc3u:5336": "anupadaṃ vakṣyamāṇasthale 'pyevaṃ bodhyam /",
  "GK16andhvc3u:5337": "locane vṛttānuvādapūrvakamavatārayati---evamityādi /",
  "GK16andhvc3u:5338": "padaprakāśamiti /",
  "GK16andhvc3u:5339": "śabdaśaktimūlamityanuṣaṅgaḥ /",
  "GK16andhvc3u:5340": "prātuṃ dhanairityādyuktamudāharaṇaṃ manasikṛtya vyācaṣṭe---jaḍa ityasyeti /",
  "GK16andhvc3u:5341": "yojanaśabdārthamāha--kūpa ityādi /",
  "GK16andhvc3u:5342": "iti cobhayeti /",
  "GK16andhvc3u:5343": "kūpāhampadārthobhayetyarthaḥ /",
  "GK16andhvc3u:5344": "saṃvalanaṃ sammiśraṇam /",
  "GK16andhvc3u:5345": "vṛttau'aśābdamapī'ti /",
  "GK16andhvc3u:5346": "yojakaśabdāpratipādyamapītyarthaḥ /",
  "GK16andhvc3u:5347": "arthādvyañjanāt /",
  "GK16andhvc3u:5348": "'avasthitam' pratipattiviṣayabhūtam /",
  "GK16andhvc3u:5349": "abhidheyetyādikaṃ vyācaṣṭe--abhidheyamityādi /",
  "GK16andhvc3u:5350": "atrābhidheyālaṅkārodīpakam, jaḍatvasyobhayatrānvayāt /",
  "GK16andhvc3u:5351": "tatsāmarthyakṣiptā copamā /",
  "GK16andhvc3u:5352": "abhidheyaṃ ca tatsāmarthyākṣiptālaṅkāraśca tāveva tanmātre iti ca vṛttyartho bodhyaḥ /",
  "GK16andhvc3u:5353": "alakṣaṇīyatvaśaṅkāyā vyāvartanīyatayā tadanurodhena vyācaṣṭe--sulakṣitamiti /",
  "GK16andhvc3u:5354": "mātragrahaṇeneti /",
  "GK16andhvc3u:5355": "alaṅkāramātretyatratyamātrapadenetyarthaḥ /",
  "GK16andhvc3u:5356": "ārthyapi ca pratipattisyathāvide viṣaye ubhayārthasambandhayogyaśabdasāmarthyaprasāviteti śabdaśaktimūlā kalpyate /",
  "GK16andhvc3u:5357": "avivakṣitavācyasya tu dhvaneḥ prasiddhasvaviṣayavaimukhyapratītipūrvakamevārthāntaraprakāśanamiti niyamabhāvī kramaḥ /",
  "GK16andhvc3u:5358": "tatrāvivakṣitavācyatvādeva vācyeva saha vyaṅgyasya kramapratītivicāro na kṛtaḥ /",
  "GK16andhvc3u:5359": "tasmādabhidhānābhidheyapratītyoriva locanam nanvevamārthatvaṃ śabdaśaktimūlatvaṃ ceti viruddhamityāśaṅkyāha---ārthyapīti /",
  "GK16andhvc3u:5360": "nātra virodhaḥ kaściditi bhāvaḥ /",
  "GK16andhvc3u:5361": "etacca vitatya pūrvameva nirṇītamiti na punarucyate /",
  "GK16andhvc3u:5362": "svaviṣayeti /",
  "GK16andhvc3u:5363": "andhaśabdāderupahatacakṣuṣkādiḥ svo viṣayaḥ, tatra yadvaimukhyamanādara ityarthaḥ /",
  "GK16andhvc3u:5364": "vicāro na kṛta iti /",
  "GK16andhvc3u:5365": "nāmadheyanirūpaṇadvāreṇeti śeṣaḥ /",
  "GK16andhvc3u:5366": "sahabhāvasya śaṅkitumatrāyuktatvāditi bhāvaḥ /",
  "GK16andhvc3u:5367_0": "evaṃ rasādayaḥ kaiśikyādīnāmitivṛttabhāgarūpāṇāṃ vṛttīnāṃ jīvitamupanāgarikādyānāṃ",
  "GK16andhvc3u:5367_1": "ca sarvasyāsyobhayasyāpi vṛttivyavahārasya rasādiniyantritaviṣayatvāditi yatprastutaṃ",
  "GK16andhvc3u:5367_2": "tatprasaṅgena rasādīnāṃ vācyātiriktatvaṃ samarthayituṃ kramo vicārita ityetadupasaṃharati--tasmāditi /",
  "GK16andhvc3u:5368": "abhidhānasya bālapriyā rasapratītiriti /",
  "GK16andhvc3u:5369": "rasasya bhāvasya vā pratītirityarthaḥ /",
  "GK16andhvc3u:5370": "tatrāpīti /",
  "GK16andhvc3u:5371": "uktaśabdaśaktimūlasthale 'pītyarthaḥ /",
  "GK16andhvc3u:5372": "prātumityādau nirvedo vyaṅgyaḥ /",
  "GK16andhvc3u:5373": "nātretyādi /",
  "GK16andhvc3u:5374": "ubhāyarthotyādiviśeṣaṇasya vidyamānatvānna virodha ityarthaḥ /",
  "GK16andhvc3u:5375": "evaṃ vivakṣitānyaparavācye vyaṅgyavyañjakayoḥ kramaṃ pratipādya sarvatrāpi vyaṅgyavyañjakayoḥ kramo 'stīti darśayitumāha--vṛttau 'avivakṣite'tyādi /",
  "GK16andhvc3u:5376": "'niḥśvāsāndha' ityādipūrvoktodāharaṇaniṣṭhatayā svaviṣayavaimukhyamityetadvyācaṣṭe---andhaśabdāderityādi /",
  "GK16andhvc3u:5377": "viṣayaḥ vācyārthaḥ /",
  "GK16andhvc3u:5378": "anādara iti /",
  "GK16andhvc3u:5379": "vācyārthasya bādhitatvātparityāgaityarthaḥ /",
  "GK16andhvc3u:5380": "vṛttau 'arthāntare'ti /",
  "GK16andhvc3u:5381": "vyaṅgyetyarthaḥ /",
  "GK16andhvc3u:5382": "'krama' iti /",
  "GK16andhvc3u:5383": "vācyavyaṅgyapratītyoriti śeṣaḥ /",
  "GK16andhvc3u:5384": "'tatrāvivakṣitavācyatvādi'ti /",
  "GK16andhvc3u:5385": "avivakṣitavādhyadhvanisthale vācyasyāvivakṣatatvādityarthaḥ /",
  "GK16andhvc3u:5386": "'krame'ti /",
  "GK16andhvc3u:5387": "krameṇa yā pratītiḥ tadvicāraḥ vācyārthavyaṅgyārthapratītyoḥkramasya vicāra ityarthaḥ /",
  "GK16andhvc3u:5388": "na kṛta ityatra pūrayati locane--nāmetyādi /",
  "GK16andhvc3u:5389": "bhāvamāha--sahetyādi /",
  "GK16andhvc3u:5390": "atreti /",
  "GK16andhvc3u:5391": "avivakṣitavācyadhvanāvityarthaḥ /",
  "GK16andhvc3u:5392": "nanu rasādeḥ vṛttijīvitatvamupakrāntaṃ vācyavyaṅgyapratītikramaśca tasmādityādinā upasaṃhṛtaḥ /",
  "GK16andhvc3u:5393": "tadidamasaṅgamityatastadbhanthamavatārayati---evaṃ rasādaya ityādi /",
  "GK16andhvc3u:5394": "upanāgarakādyānāṃ ca vṛttīnāmiti sambandhaḥ /",
  "GK16andhvc3u:5395": "rasādīnāmubhayavidhavṛttijīvitatve hetumāha---sarvasyetyādinā /",
  "GK16andhvc3u:5396": "prastutamupakrāntaṃ tatprasaṅgena vicārita ityanvayaḥ /",
  "GK16andhvc3u:5397": "ityetaditi /",
  "GK16andhvc3u:5398": "prasaṅgāgataṃ kramavicāramityarthaḥ /",
  "GK16andhvc3u:5399": "vācyavyaṅgyapratītī kramavatyau nimittanaimittikatvādabhidhānābhidhayapratītivaditi vācyavyaṅgyapratītyornimittanimittibhāvānniyamabhāvī kramaḥ /",
  "GK16andhvc3u:5400": "sa tūktayuktyā kvacillakṣyate kvacinna lakṣyate /",
  "GK16andhvc3u:5401": "tadevaṃ vyañjakamukhena dhvaniprakāreṣu nirūpiteṣu kaścidbrūyāt---kimidaṃ vyañjakatvaṃ nāma vyaṅgyārthaprakāśanam,",
  "GK16andhvc3u:5402": "na hi vyañjakatvaṃ vyaṅgyatvaṃ cārthasya vyañjakasidydhadhīnaṃ vyaṅgyatvam,",
  "GK16andhvc3u:5403": "vyaṅgyāpekṣayā ca vyañjakatvāsiddhirityanyonyasaṃśrayādavyavasthānam /",
  "GK16andhvc3u:5404": "nanu vācyavyatiriktasya vyaṅgyasya locanam śabdarūpasya pūrvaṃ pratītistato 'bhidheyasya /",
  "GK16andhvc3u:5405": "yadāha tatra bhavān--- 'viṣayatvamanāpannaiḥ śabdairnārthaḥ prakāśyate' ityādi /",
  "GK16andhvc3u:5406": "ato 'nirjñātarūpatvātkimāhetyabhidhīyate' ityatrāpi cāvinābhāvavatsamayasyābhyastatvātkramo na lakṣyetāpi /",
  "GK16andhvc3u:5407_0": "udyotārambhe yaduktaṃ vyañjanamukhena dhvaneḥ svarūpaṃ pratipādyata iti tadidānīmupasaṃharanvyañjakabhāvaṃ",
  "GK16andhvc3u:5407_1": "prathamodyote samarthitamapi śiṣyāṇāmekapraghaṭṭakena hṛdi niveśayituṃ pūrvapakṣamāha--tadevamiti /",
  "GK16andhvc3u:5408": "kaściditi /",
  "GK16andhvc3u:5409": "mīmāṃsakādiḥ /",
  "GK16andhvc3u:5410": "kimidamiti /",
  "GK16andhvc3u:5411": "vakṣyamāṇaścodakasyābhiprāyaḥ /",
  "GK16andhvc3u:5412": "bālapriyā vṛttyuktānumāne dṛṣṭāntasya sādhanavaikalyaśaṅkāṃ parihartuṃ vyācaṣṭe--abhidhānasyetyādi /",
  "GK16andhvc3u:5413": "yadāheti /",
  "GK16andhvc3u:5414": "yasmādāhetyarthaḥ /",
  "GK16andhvc3u:5415": "viṣayatvamityādi /",
  "GK16andhvc3u:5416": "viṣayatvaṃ śrāvaṇādijñānaviṣayatvam /",
  "GK16andhvc3u:5417": "anāpannaiḥ ajñātairityarthaḥ /",
  "GK16andhvc3u:5418": "na prakāśyate kintu jñātairevetyarthaḥ /",
  "GK16andhvc3u:5419": "ityādītyādipadena sūciteṣu kiñcit padyārddhamapi darśayati---ata ityādi /",
  "GK16andhvc3u:5420": "ata iti /",
  "GK16andhvc3u:5421": "yato nirjñātasyaivārthabodhakatvaṃ tata ityarthaḥ /",
  "GK16andhvc3u:5422": "anirjñātarūpatvāditi /",
  "GK16andhvc3u:5423": "śrotrā samyagaśravaṇe śabdasyāniścitasvarūpatvādityarthaḥ /",
  "GK16andhvc3u:5424": "kimāhetyabhidhīyata iti /",
  "GK16andhvc3u:5425": "bhavān kiṃ vaktīti pṛcchyate ityarthaḥ /",
  "GK16andhvc3u:5426": "śabdasya tadarśasya ca jijñāsayeti bhāvaḥ /",
  "GK16andhvc3u:5427": "prasaṅgādāha---atrāpītyādi /",
  "GK16andhvc3u:5428": "atrāpi abhidhānābhidheyapratītyorapi /",
  "GK16andhvc3u:5429": "avinābhāvavadavinābhāvasyeva /",
  "GK16andhvc3u:5430": "samayasya tattadarthe tattatpadasaṅketasya /",
  "GK16andhvc3u:5431": "na lakṣyetāpi kvacidalakṣyo 'pi bhavati /",
  "GK16andhvc3u:5432": "'tadeva'mityādi'nirūpiteṣvi'tyantamanupayogi,",
  "GK16andhvc3u:5433": "kaścidityādinā vyañjakatvanirūpaṇaṃ punaruktaṃ cetyatastatphalaṃ darśayannavatārayati---udyotārambha ityādinā /",
  "GK16andhvc3u:5434": "praghaṭṭakena prakaraṇena /",
  "GK16andhvc3u:5435": "kimidamityatra kiṃśabdaḥ ākṣepe praśne vā, tatra heturnokta ityata āha--vakṣyamāṇa iti /",
  "GK16andhvc3u:5436": "anyonyāśrayādavyavasthānamiti vakṣyamāṇa ityarthaḥ /",
  "GK16andhvc3u:5437": "codakasya codyavādinaḥ /",
  "GK16andhvc3u:5438": "vṛttau 'vyaṅgyāthaprakāśana'miti /",
  "GK16andhvc3u:5439": "vyaṅgyārthapratītyanukūlasāmarthyamityarthaḥ /",
  "GK16andhvc3u:5440": "asyānantaraṃ cediti śeṣaḥ /",
  "GK16andhvc3u:5441": "niṣedhati--'na hī'tyādi /",
  "GK16andhvc3u:5442": "śabdasyeti śeṣaḥ /",
  "GK16andhvc3u:5443": "śabdasya siddhiḥ prāgeva pratipāditā tatsadydhadhīnā ca vyañjakasiddhiriti kaḥ paryanuyogāvasaraḥ /",
  "GK16andhvc3u:5444": "satyamevaitat; prāguktayuktibhirvācyavyatiriktasya vastunaḥ siddhiḥ kṛtā,",
  "GK16andhvc3u:5445": "sa tvartho vyaṅgyatayaiva kasmādvyapadiśyate /",
  "GK16andhvc3u:5446": "yatra ca prādhānyenānavasthānaṃ locanam prāgeveti /",
  "GK16andhvc3u:5447": "prathamodyote abhāvavādanirākaraṇe /",
  "GK16andhvc3u:5448": "ataśca na vyañjakasidhyā tatsiddhiryenānyonyāśrayaḥ śaṅkyeta,",
  "GK16andhvc3u:5449": "api tu hetvantaraistasya sādhitatvāditi bhāvaḥ /",
  "GK16andhvc3u:5450": "tadāha--tatsiddhīti /",
  "GK16andhvc3u:5451": "sa tviti /",
  "GK16andhvc3u:5452": "astvasau dvitīyo 'rthaḥ, tasya yadi vyaṅya iti nāma kṛtam, vācya ityapi kasmānna kriyate?",
  "GK16andhvc3u:5453": "vyaṅgya iti vā vācyābhimatasyāpi kasmānna kriyate?",
  "GK16andhvc3u:5454": "avagamyamānatvena hi śabdārthatvaṃ tadeva vācakatvam /",
  "GK16andhvc3u:5455": "abhidhā bālapriyā vyañjakatvamarthasya vyaṅgyatvaṃ ca 'na hi'svato na bhavati hi /",
  "GK16andhvc3u:5456": "hīti /",
  "GK16andhvc3u:5457": "prasiddhau /",
  "GK16andhvc3u:5458": "ata iti śeṣaḥ /",
  "GK16andhvc3u:5459": "ataḥ pariśeṣādityarthaḥ /",
  "GK16andhvc3u:5460": "vyaṅgyatvaṃ vyañjakasiddhyadhīnaṃ vyaṅgyāpekṣayā vyañjakatvasiddhiśca /",
  "GK16andhvc3u:5461": "'itī'ti /",
  "GK16andhvc3u:5462": "ityato hetorityarthaḥ /",
  "GK16andhvc3u:5463": "'avyavasthānaṃ, na vyavasthitiḥ /",
  "GK16andhvc3u:5464": "yadvā--na hītyasya pūrveṇa sambandhaḥ /",
  "GK16andhvc3u:5465": "vyañjakatvaṃ śabdasyaiveti sūcayatuṃ vyaṅgyatvaṃ cārthasyetyuktam /",
  "GK16andhvc3u:5466": "tathā ca yato 'rthasya vyaṅgyatvamato vyañjakatvaṃ śabdasyaiva tacca vyaṅgyārthaprakāśanaṃ na hīti sambandhaḥ /",
  "GK16andhvc3u:5467": "atra hetumāha--'vyañjakatve'tyādi /",
  "GK16andhvc3u:5468": "vyañjakatvasiddhyadhīnamityasyānantaraṃ vyaṅgyatvamiti pāṭhābhāve tvevaṃ yojanā--vyañjakatvaṃ vyaṅgyārthaprakāśanaṃ na hi /",
  "GK16andhvc3u:5469": "kuta ityatrāha 'vyaṅgyatvam' ityāditi /",
  "GK16andhvc3u:5470": "'nanvi'tyādi siddhāntinaḥ samādhānagranthaḥ /",
  "GK16andhvc3u:5471": "vismaraṇamāśaṅkya tatratyaṃ prāgiti padaṃ vyācaṣṭe locane---prathametyādi /",
  "GK16andhvc3u:5472": "phalitamāha--ataścetyādi /",
  "GK16andhvc3u:5473": "cakāro 'vadhāraṇe ata ityanena parāmṛṣṭaṃ hetumāha--hetvantarairiti /",
  "GK16andhvc3u:5474": "tadāheti /",
  "GK16andhvc3u:5475": "tasmādāhetyarthaḥ /",
  "GK16andhvc3u:5476": "vṛttau--'tatsiddhyadhīne'ti /",
  "GK16andhvc3u:5477": "vyaṅgyasidhyadhīnetyarthaḥ /",
  "GK16andhvc3u:5478": "'satyam' ityādinā siddhāntyuktamanūdya pūrvapakṣī 'sa tvi'tyādinā dūṣaṇamabhihitavāṃstaṃ granthaṃ vyācaṣṭe--astvasāvityādinā /",
  "GK16andhvc3u:5479": "sa tvartha ityasya vyākhyānam--asau dvitīyo 'rtha iti /",
  "GK16andhvc3u:5480": "vyaṅgyatayaivetyevakāraṃ dvidhā yojayanū vyācaṣṭe--tasyetyādinā /",
  "GK16andhvc3u:5481": "na kriyata iti /",
  "GK16andhvc3u:5482": "ataśca niyamārthaṃ vyaṅgyaśabdapravṛttinimittaṃ vaktavyaṃ,",
  "GK16andhvc3u:5483": "tathācānyonyāśraya eva paryavasyediti bhāvaḥ /",
  "GK16andhvc3u:5484": "yatra cetyādinā vyaṅgyatvaviśiṣṭārthasyābhimatasyāsiddhirūpaṃ dūṣaṇāntaramucyate tadbhanthamavatārayati--avagamyamānatvenetyādinā /",
  "GK16andhvc3u:5485": "avagamyamānatvena śabdāvagamyamānatvena /",
  "GK16andhvc3u:5486": "śabdārthatvamiti /",
  "GK16andhvc3u:5487": "tathā ca śabdāvagamyatvaṃ vācyatvamityarthaḥ /",
  "GK16andhvc3u:5488": "tadeveti /",
  "GK16andhvc3u:5489": "yadevārthagatāvagamyatvapratiyogi tadevetyarthaḥ /",
  "GK16andhvc3u:5490": "arthāvagamakatvameveti yāvat /",
  "GK16andhvc3u:5491": "astvevaṃ tataḥ kimata āha--abhidhā hītyādi /",
  "GK16andhvc3u:5492": "abhidhā vācakatvāntargatā vacanalakṣaṇā /",
  "GK16andhvc3u:5493": "yatparyanteti /",
  "GK16andhvc3u:5494": "yo 'rthaḥ paryanto yasyāḥ tatra vācyatayaivāsau vyapadeṣṭuṃ yuktaḥ, tatparatvādvākyasya /",
  "GK16andhvc3u:5495": "ataśca tatprakāśino vākyasya vācakatvameva vyāpāraḥ /",
  "GK16andhvc3u:5496": "kiṃ tasya vyāpārāntarakalpanayā? tasmāttātparyaviṣayo yo 'rthaḥ sa tāvanmukhyatayā vācyaḥ /",
  "GK16andhvc3u:5497": "yā tvantarā tathāvidhe viṣaye vācyāntarapratītiḥ sā tatpratīterupāyamātraṃ padārthapratītiriva vākyārthapratīteḥ /",
  "GK16andhvc3u:5498": "locanam hi yatparyantā tatraivābhidhāyakatvamucitam,",
  "GK16andhvc3u:5499": "tatparyantatā ca pradhānībhūte tasminnartha iti mūrdhābhiṣiktaṃ dhvaneryadrūpaṃ nirūpitaṃ,",
  "GK16andhvc3u:5500": "tatraivābhidhāvyāpāreṇa bhavituṃ yuktam /",
  "GK16andhvc3u:5501": "tadāha--yatra ceti /",
  "GK16andhvc3u:5502": "tatprakāśina iti /",
  "GK16andhvc3u:5503": "tadvyaṅgyābhimataṃ prakāśayatyavaśyaṃ yadvākyaṃ tasyeti /",
  "GK16andhvc3u:5504": "upāyamātramityanena sādhāraṇyoktyā bhāṭṭaṃ prābhākaraṃ vaiyākaraṇaṃ ca pūrvapakṣaṃ sūcayati /",
  "GK16andhvc3u:5505": "bhāṭṭamate hi--- vākyārthamitaye teṣāṃ pravṛttau nāntarīyakam /",
  "GK16andhvc3u:5506": "pāke jvāleva kāṣṭhānāṃ padārthapratipādanam //",
  "GK16andhvc3u:5507": "bālapriyā setyarthaḥ /",
  "GK16andhvc3u:5508": "tatraiva paryantībhūtatadartha eva /",
  "GK16andhvc3u:5509": "nanvastu paryantībhūtārthaṃ prati vācakatvaṃ, tataḥ kimata āha--tatparyantatyādi /",
  "GK16andhvc3u:5510": "tatparyantatā tāmabhidhāṃ prati paryantatā avadhitā tātparyaviṣayateti yāvat /",
  "GK16andhvc3u:5511": "tasminniti /",
  "GK16andhvc3u:5512": "vyaṅgyabhūte tvadabhilaṣita ityarthaḥ /",
  "GK16andhvc3u:5513": "uktasya dūṣaṇātva prakaṭayan phalitamāha--itītyādi /",
  "GK16andhvc3u:5514": "itīti hetau /",
  "GK16andhvc3u:5515": "mūrdhābhiṣiktaṃ pradhānaṃ rasādilakṣaṇam /",
  "GK16andhvc3u:5516": "rūvaṃ svarūpam /",
  "GK16andhvc3u:5517": "tatraiveti /",
  "GK16andhvc3u:5518": "evakāro 'bhidhāvyāpāreṇetyanena sambandhāti /",
  "GK16andhvc3u:5519": "bhavituṃ yuktamiti /",
  "GK16andhvc3u:5520": "ato vyañjakatvaṃ nāmamātramiti bhāvaḥ /",
  "GK16andhvc3u:5521": "vṛttau 'yatra ce'tyādi /",
  "GK16andhvc3u:5522": "yatra kāvyādau /",
  "GK16andhvc3u:5523": "'prādhānyenāvasthāna'miti /",
  "GK16andhvc3u:5524": "tātparyaviṣayatayā arthasyāvasthānamityarthaḥ /",
  "GK16andhvc3u:5525": "'tatra' kāvyādau /",
  "GK16andhvc3u:5526": "'asau' prādhānyenāvasthito 'rthaḥ /",
  "GK16andhvc3u:5527": "locane--tadityādi /",
  "GK16andhvc3u:5528": "avaśyamiti /",
  "GK16andhvc3u:5529": "anyathā kāvyacārutvaṃ na sidhyediti bhāvaḥ /",
  "GK16andhvc3u:5530": "ityanena sādhāraṇayoktyeti /",
  "GK16andhvc3u:5531": "sā tatpratīterupāyamātraṃ padārthapratītiriva vākyārthapratīteriti matatrayasādhāraṇavacanenetyarthaḥ /",
  "GK16andhvc3u:5532": "tanmatatrayaṃ krameṇopanyasyati--bhāṭṭamate hītyādi /",
  "GK16andhvc3u:5533": "vākyārthamitaye ityādi /",
  "GK16andhvc3u:5534": "teṣāṃ padānāṃ vākyajananadvāreṇa vākyārthamitaye eva pravṛttiḥ,",
  "GK16andhvc3u:5535": "tasyāṃ satyām svārthapratipādanaṃ nāntarīyakamavinābhāvabalādāyātam /",
  "GK16andhvc3u:5536": "yathānnapākārthaṃ atrocyate---yatra śabdaḥ svārthamabhidadhāno 'rthāntaramavagamayati tatra yattasya svārthābhidhāyitvaṃ yacca tadarthāntarāvagamahetutvaṃ tayoraviśeṣo viśeṣo vā /",
  "GK16andhvc3u:5537": "na tāvadaviśeṣaḥ; yasmāttau dvau vyāpārau bhinnaviṣayau bhinnarūpau ca pratīyete eva /",
  "GK16andhvc3u:5538": "tathāhi vācakatvalakṣaṇo vyāpāraḥ śabdasya svārthaviṣayaḥ gamakatvalakṣaṇastvarthāntaraviṣayaḥ /",
  "GK16andhvc3u:5539": "locanam iti śabdāvagataiḥ padārthaistātparyeṇa yo 'rtha utthāpyate sa eva vākyārthaḥ,",
  "GK16andhvc3u:5540": "sa eva ca vācya iti /",
  "GK16andhvc3u:5541": "prābhākaradarśane 'pi dīrghadīrdho vyāpāro nimittini vākyārthe,",
  "GK16andhvc3u:5542": "padārthānāṃ tu nimittabhāvaḥ pāramārthika eva /",
  "GK16andhvc3u:5543": "vaiyākaraṇānāṃ tu so 'pāramārthika iti viśeṣaḥ /",
  "GK16andhvc3u:5544": "etaccāsmābhiḥ prathamoddyota eva vitatya nirṇītamiti na punarāyasyate granthayojanaiva tu kriyate /",
  "GK16andhvc3u:5545": "tadetanmatrayaṃ pūrvapakṣe yojyam /",
  "GK16andhvc3u:5546": "atreti pūrvapakṣe /",
  "GK16andhvc3u:5547": "ucyata iti siddhāntaḥ /",
  "GK16andhvc3u:5548": "vācakatvaṃ gamakatvaṃ ceti svarūpato bhedaḥ svārthe 'rthāntare ca krameṇeti viṣayataḥ /",
  "GK16andhvc3u:5549": "nanu tasmāccadasau gamyate 'rthaḥ kathaṃ tarhyucyate 'rthāntaramiti /",
  "GK16andhvc3u:5550": "no cetsa tasya na kaściditi ko viṣayārthaṃ bālapriyā pravṛttānāṃ kāṣṭhānāṃ jvalanam /",
  "GK16andhvc3u:5551": "ataḥ padānāṃ vākyārthamitiparyanta evābhidhāvyāpāro yathā kāṣṭhavyāpāraḥ pākānta ityarthaḥ /",
  "GK16andhvc3u:5552": "itīti /",
  "GK16andhvc3u:5553": "ityuktanayenetyarthaḥ /",
  "GK16andhvc3u:5554": "śabdāvagatairata /",
  "GK16andhvc3u:5555": "vākyagatapadāvagatairatyarthaḥ /",
  "GK16andhvc3u:5556": "sa eveti /",
  "GK16andhvc3u:5557": "evakāreṇa padārthavyāvṛttiḥ padārthapratīterupāyamātratvena tasyātātparyaviṣayatvāt /",
  "GK16andhvc3u:5558": "vyāpāra iti /",
  "GK16andhvc3u:5559": "vākyātmakapadānāmiti śeṣaḥ /",
  "GK16andhvc3u:5560": "nimittinīti /",
  "GK16andhvc3u:5561": "naimittike kāryarūpe ityarthaḥ /",
  "GK16andhvc3u:5562": "vākyārthasya naimittikatvoktyaiva padārthānāṃ nimittatve siddhe 'pi vaiyākaraṇamatādviśeṣaṃ darśayitumāha--padārthānāntviti /",
  "GK16andhvc3u:5563": "utpattyapekṣyā padārthavākyārthayornimittanimittibhāvoktiḥ,",
  "GK16andhvc3u:5564": "pratītistu prathamaṃ vākyārthasya prābhākaramate kāryānvitābhidhānāditi bodhyam /",
  "GK16andhvc3u:5565": "so 'pāramārthika iti /",
  "GK16andhvc3u:5566": "avidyātmakatvādapāramārthika ityarthaḥ /",
  "GK16andhvc3u:5567": "saṅkṣipya matatrayopanyā sasya phalamāha---tadetadidi /",
  "GK16andhvc3u:5568": "yojyamiti /",
  "GK16andhvc3u:5569": "anyathā nirmūlatvaprasaṅgāditi bhāvaḥ /",
  "GK16andhvc3u:5570": "'ucyate' ityatra pūrayati--siddhānta iti /",
  "GK16andhvc3u:5571": "yatretyādivṛttigranthenābhihitau svarūpaviṣayabhedau sphuṭayati--vācakatvamityādi /",
  "GK16andhvc3u:5572": "viṣayata iti /",
  "GK16andhvc3u:5573": "bheda ityanuṣajyate /",
  "GK16andhvc3u:5574": "samayāpekṣatvātsvārthe abhidhā tadanapekṣatvādanyatrārthe avagamanavyāpāra iti bhāvaḥ /",
  "GK16andhvc3u:5575": "'na ca svapare'tyādigranthamavatārayati--nanvityādi /",
  "GK16andhvc3u:5576": "tasmāditi /",
  "GK16andhvc3u:5577": "yasmādabhidheyasyārthasya pratītiḥ tasmācchabdādityarthaḥ /",
  "GK16andhvc3u:5578": "asau vyaṅgyatvenābhimataḥ /",
  "GK16andhvc3u:5579": "nanu na gamyate tasmācchabdātkintu tatsambandhivaśādityata āha--no cedityādi /",
  "GK16andhvc3u:5580": "saḥ saśabdaḥ /",
  "GK16andhvc3u:5581": "na ca svaparavyavahāro vācyavyaṅgyayorapahṇotuṃ śakyaḥ,",
  "GK16andhvc3u:5582": "ekasya sambandhitvena pratīteraparasya sambandhisambandhitvena /",
  "GK16andhvc3u:5583": "vācyohyarthaḥ sākṣācchabdasya sambandhī taditarastvabhidheyasāmarthyākṣiptaḥ sambandhisambandhī /",
  "GK16andhvc3u:5584": "yadi ca svasambandhitvaṃ sākṣāttasya syāttadārthāntararatvavyavahāra eva na syāt /",
  "GK16andhvc3u:5585": "tasmādviṣayabhedastāvattayorvyāpārayoḥ suprasiddhaḥ /",
  "GK16andhvc3u:5586": "rūpabhedo 'pi prasiddha eva /",
  "GK16andhvc3u:5587": "na hi yaivābidhānaśaktiḥ saivāvagamanaśaktiḥ /",
  "GK16andhvc3u:5588": "avācakasyāpi gītaśabdāde rasādilakṣaṇārthāvagamadarśanāt /",
  "GK16andhvc3u:5589": "aśabdasyāpi ceṣṭāderarthaviśeṣaprakāśanaprasiddheḥ /",
  "GK16andhvc3u:5590": "tathāhi 'vrīḍāyogānnatavadanayā' locanam ityāśaṅkyāha-na ceti /",
  "GK16andhvc3u:5591": "na syāditi /",
  "GK16andhvc3u:5592": "evakāro bhinnakramaḥ, naiva syādityarthaḥ /",
  "GK16andhvc3u:5593": "yāvatā na sākṣātsambandhitvaṃ tena yukta evārthāntaravyavahāra iti viṣayabheda uktaḥ /",
  "GK16andhvc3u:5594": "nanu bhinne 'pi viṣaye akṣaśabdāderbahvarthasya eka evābhidhālakṣaṇo vyāpāra ityāśaṅkya rūpabhedamupapādayati--rūpabhedo 'pīti /",
  "GK16andhvc3u:5595": "prasiddhimeva darśayati---na hīti /",
  "GK16andhvc3u:5596": "vipratipannaṃ prati hetumāha--āvacakasyāpīti /",
  "GK16andhvc3u:5597": "yadeva vācakatvaṃ tadeva gamakatvaṃ yadi syādavācakasya gamakatvamapi na syāt,",
  "GK16andhvc3u:5598": "gamakatve naiva vācakatvamapi na syāt /",
  "GK16andhvc3u:5599": "na caitadubhayamapi gītaśabde śabdavyatirikte cādhovaktratvakucakampanabāṣpāveśādau bālapriyā tasya arthāntarasya /",
  "GK16andhvc3u:5600": "na kaściditi /",
  "GK16andhvc3u:5601": "gamako 'bhidhāyakaśca kaścinnetyarthaḥ /",
  "GK16andhvc3u:5602": "tataḥ kimityata āha--itītyādi /",
  "GK16andhvc3u:5603": "viṣayārthaḥ viṣarūpo 'rthaḥ /",
  "GK16andhvc3u:5604": "yadvā--viṣayaśabdasyārthaḥ /",
  "GK16andhvc3u:5605": "ka iti /",
  "GK16andhvc3u:5606": "arthāntaraṃ śabdasya viṣayo na bhavedityarthaḥ /",
  "GK16andhvc3u:5607": "ityāśaṅkyāheti /",
  "GK16andhvc3u:5608": "na cetyādinā na syādityantenāhetyarthaḥ /",
  "GK16andhvc3u:5609": "evakāra iti /",
  "GK16andhvc3u:5610": "vyavahāra evetyevakāra ityarthaḥ /",
  "GK16andhvc3u:5611": "bhāvaṃ vivṛṇoti--yāvatetyādi /",
  "GK16andhvc3u:5612": "yāvatā yena hetunā /",
  "GK16andhvc3u:5613": "nanu bhinnaviṣayatvasamarthanenaiveṣṭasiddhau rūpabhedasamarthanaṃ kimarthamityatastadvranthamavatārayata---nanvityādi /",
  "GK16andhvc3u:5614": "akṣaśabdāderityādipadena haryādaśabdo gṛhyate /",
  "GK16andhvc3u:5615": "bahvarthasyeti /",
  "GK16andhvc3u:5616": "indriyādyanekārthakasyetyarthaḥ /",
  "GK16andhvc3u:5617": "eka eveti /",
  "GK16andhvc3u:5618": "āvṛttyapekṣatve 'pi tatra tatrārthe abhidhaiva vyāpāra iti bhāvaḥ /",
  "GK16andhvc3u:5619": "svarūpabhede prasiddhiṃ hetumuktvā punarhetvantaroktau bījaṃ darśayati--vipratipannaṃ pratīti /",
  "GK16andhvc3u:5620": "vipratipannaṃ vācakatvameva gamakatvaṃ nānyadanubhūyata iti vadantam /",
  "GK16andhvc3u:5621": "bhāvaṃ vyācaṣṭe---yadevetyādinā /",
  "GK16andhvc3u:5622": "na syādityatra hetumāha---gamakatva ityādi /",
  "GK16andhvc3u:5623": "gamakatve sati vācakatvamapi naiva na syāditi yojanā /",
  "GK16andhvc3u:5624": "syādevetyarthaḥ /",
  "GK16andhvc3u:5625": "yata iti śeṣaḥ /",
  "GK16andhvc3u:5626": "na ceti /",
  "GK16andhvc3u:5627": "ityādiśloke ceṣṭāviśeṣaḥ sukavinārthaprakāśanahetuḥ pradarśita eva /",
  "GK16andhvc3u:5628": "tasmādbhinnaviṣayatvādbhinnarūpatvācca svārthābhidhāyitvamarthāntarāvagamahetutvaṃ ca śabdasya yattayoḥ spaṣṭa eva bhedaḥ /",
  "GK16andhvc3u:5629": "viśeṣaścenna tarhidānīmavagamanasyā bhidheyasāmarthyākṣiptasyārthāntarasya vācyatvavyapadeśyatā /",
  "GK16andhvc3u:5630": "śabdavyāpāragocaratvaṃ tu tasyāsmābhiriṣyata eva, tattu vyaṅgyatvenaiva na vācyatvena /",
  "GK16andhvc3u:5631": "prasiddhābhidhānāntarasambandhayogyatvena locanam tasyāvācakasyāpyavagamakāritvadarśaṃnādavagamakāriṇo 'pyavācakatvena prasiddhatvāditi tātparyam /",
  "GK16andhvc3u:5632": "etadupasaṃharati--tasmādbhinneti /",
  "GK16andhvc3u:5633": "na tarhīti /",
  "GK16andhvc3u:5634": "vācyatvaṃ hyabhidhāvyāpāraviṣayatā na tu vyāpāramātraviṣayatā,",
  "GK16andhvc3u:5635": "tathātve tu siddhasādhanamityetadāha--śabdavyāpāreti /",
  "GK16andhvc3u:5636": "nanu gītādau mā bhūdvācakatvamiha tvarthāntare 'pa śabdasya vācakatvamevocyate,",
  "GK16andhvc3u:5637": "kiṃ hi tadvācakatvaṃ saṅkocyata ityāśaṅkyāha--prasiddheti /",
  "GK16andhvc3u:5638": "śabdāntareṇa tasyārthāntarasya bālapriyā etadubhayaṃ vācakatvagamakatvobhayam /",
  "GK16andhvc3u:5639": "gītaśabde bāṣpāveśādau ca nāstītyanvayaḥ, kintu avagamakatvamevāstīti bhāvaḥ /",
  "GK16andhvc3u:5640": "adhovaktratvetyādinā vrīḍāyogāditi ślokapratipāditārthā darśitāḥ /",
  "GK16andhvc3u:5641": "kuta ityatrāha---tasyetyādi /",
  "GK16andhvc3u:5642": "tasya gītaśabdādeḥ /",
  "GK16andhvc3u:5643": "iti tātparyamiti /",
  "GK16andhvc3u:5644": "avācakasyetyādeḥ pradarśita evetyantavṛttigranthasya tātparyamityarthaḥ /",
  "GK16andhvc3u:5645": "etaditi /",
  "GK16andhvc3u:5646": "vācakatvavyañjakatvayorbhedasamarthanena aviśeṣapakṣanirākaraṇāmityarthaḥ /",
  "GK16andhvc3u:5647": "vṛttau 'viśeṣaśce'diti /",
  "GK16andhvc3u:5648": "tayorityanuṣaṅgaḥ /",
  "GK16andhvc3u:5649": "'avagamanasye'ti /",
  "GK16andhvc3u:5650": "avagamanavyāpārasambandhi yadarthāntaramiti sambandhaḥ /",
  "GK16andhvc3u:5651": "avagamanīyasyeti ca pāṭhaḥ /",
  "GK16andhvc3u:5652": "avagamanasambandhitve hetumāha--'abhidheye'tyādi /",
  "GK16andhvc3u:5653": "na vācyatvavyapadeśyatetyuktaṃ vivṛṇoti---vācyatvaṃ hyabhidhāvyāpāraviṣayateti /",
  "GK16andhvc3u:5654": "sākṣāttadviṣayatetyarthaḥ /",
  "GK16andhvc3u:5655": "vyāpāramātreti /",
  "GK16andhvc3u:5656": "vyāpārasāmānyetyarthaḥ /",
  "GK16andhvc3u:5657": "tathātva iti vyāpāramātragocaratve satītyarthaḥ /",
  "GK16andhvc3u:5658": "siddhasādhanamiti /",
  "GK16andhvc3u:5659": "tasyārthasya /",
  "GK16andhvc3u:5660": "vyañjanāvyāpāraviṣayatāyā asmanmatasiddhāyāssādhanāt siddhasādhanaṃ nāma doṣa ityarthaḥ /",
  "GK16andhvc3u:5661": "'prasiddhe'tyādigranthaṃ śaṅkettaratvenāvatārayati---nanvityādi /",
  "GK16andhvc3u:5662": "mābhūdvācakatvamiti /",
  "GK16andhvc3u:5663": "vācyasyābhāvāditi bhāvaḥ /",
  "GK16andhvc3u:5664": "iha tu śabdasyeti sambandhaḥ /",
  "GK16andhvc3u:5665": "iha kāvye /",
  "GK16andhvc3u:5666": "tu śabdo viśeṣe /",
  "GK16andhvc3u:5667": "śabdasya vācakasya /",
  "GK16andhvc3u:5668": "arthāntare vyaṅyatvenābhimate /",
  "GK16andhvc3u:5669": "apīti samuccaye /",
  "GK16andhvc3u:5670": "kiṃ hītyādi /",
  "GK16andhvc3u:5671": "arthāntaratvasya na tatsaṅkocakatvamiti bhāvaḥ /",
  "GK16andhvc3u:5672": "anvayaṃ pradarśayan prakāśanoktireva yuktetyevakārārthaṃ vyācaṣṭe---śabdāntareṇetyādi /",
  "GK16andhvc3u:5673": "śabdāntareṇa 'gaṅgāyāṃ ghoṣa' ityādau gaṅgādiśabdena /",
  "GK16andhvc3u:5674": "tasyārthāntarasya śaityapāvanatvādeḥ /",
  "GK16andhvc3u:5675": "tatra ca tasyārthāntarasya pratīteḥ śabdāntareṇa svārthābhidhāyinā yadviṣayīkaraṇaṃ tatra prakāśanoktireva yuktā /",
  "GK16andhvc3u:5676": "na ca padārthavākyārthanyāyo vācyavyaṅgyoḥ /",
  "GK16andhvc3u:5677": "yataḥ padārthapratītirasatyaiveti locanam yadviṣayīkaraṇaṃ tatra prakāśanoktireva yuktā na vācakatvoktiḥ śabdasya,",
  "GK16andhvc3u:5678": "nāpi vācyatvoktirarthasya tatra yuktā,",
  "GK16andhvc3u:5679": "vācakatvaṃ hi samayavaśādavyavadhānena pratipādakatvaṃ,",
  "GK16andhvc3u:5680": "yathā tasyaiva śabdasya svārthe; tadāha--svārthābhidhāyineti /",
  "GK16andhvc3u:5681": "vācyatvaṃ hi samayabalena nirvyavadhānaṃ pratipādyatvaṃ yathā tasyaivārthasya śabdāntaraṃ prati padāha--prasiddheti /",
  "GK16andhvc3u:5682": "prasiddhena vācakatayābhidhānāntareṇa yaḥ sambandho vācyatvaṃ tadeva tatra vā yadyogyatvaṃ tenopalakṣitasya /",
  "GK16andhvc3u:5683": "na caivavidhaṃ vācakatvamarthaṃ prati śabdasyehāsti,",
  "GK16andhvc3u:5684": "nāpi taṃ śabdaṃ prati tasyārthasyoktarūpaṃ vācyatvam /",
  "GK16andhvc3u:5685": "yadi nāsti tarhi kathaṃ tasya viṣayīkaraṇamuktamityāśaṅkyāha--pratīteriti /",
  "GK16andhvc3u:5686": "atha ca pratīyate so 'rtho na ca vācyavācakatvavyāpāremeti vilakṣaṇa evāsau vyāpāra iti yāvat /",
  "GK16andhvc3u:5687": "nanvevaṃ mā bhūdvācakaśaktistathāpi tātparyaśaktirbhaviṣyatītyāśaṅkyāha--na ceti /",
  "GK16andhvc3u:5688": "bālapriyā tasminnarthe /",
  "GK16andhvc3u:5689": "prakāśanoktiḥ avagamakatvektiḥ /",
  "GK16andhvc3u:5690": "śabdasya gaṅgādiśabdasya /",
  "GK16andhvc3u:5691": "na vācakatvoktiryuktetyatra hetutvena svārthābhidhāyineti padaṃ vācakatvanirvacanapūrvakamavatārayati---vācakatvaṃ hītyādi /",
  "GK16andhvc3u:5692": "tasyaiva śabdasya gaṅgādiśabdasya /",
  "GK16andhvc3u:5693": "svārthe pravāhādau /",
  "GK16andhvc3u:5694": "tadāha tadabhiprāyeṇāha /",
  "GK16andhvc3u:5695": "na vācyatvoktiryuktetyatra hetutvena prasiddhetyādigranthaṃ vācyatvalakṣaṇoktipurassarabhavatārayati---vācyatvaṃ hītyādi /",
  "GK16andhvc3u:5696": "arthasya śaityapāvanatvādeḥ /",
  "GK16andhvc3u:5697": "śabdāntaraṃ śaityapāvanatvādiśabdam /",
  "GK16andhvc3u:5698": "prakṛtānuguṇaṃ vyācaṣṭe---prasiddhenetyādi /",
  "GK16andhvc3u:5699": "vācakatayeti pūritam /",
  "GK16andhvc3u:5700": "abhidhānāntareṇa śabdāntareṇa śaityapāvanatvādiśabdena /",
  "GK16andhvc3u:5701": "tatra veti /",
  "GK16andhvc3u:5702": "tatra vācyatve tannirūpitamityarthaḥ /",
  "GK16andhvc3u:5703": "yogyatvamarhatvam /",
  "GK16andhvc3u:5704": "tenopalakṣitasyetyarthāntarasyetyasya viśeṣaṇaṃ yogyatvenetyupalakṣaṇe tṛtīyeti bhāvaḥ /",
  "GK16andhvc3u:5705": "nigamayati---na caivamityādi /",
  "GK16andhvc3u:5706": "arthaṃ śaityapāvanatvādyartham /",
  "GK16andhvc3u:5707": "śabdasya gaṅgādiśabdasya /",
  "GK16andhvc3u:5708": "yogyatvenetyupalakṣaṇe tṛtīyeti vyākhyānātpratīteratyanena tadanvayasya nirastatvāttatpadamavatārayati--yadītyādi /",
  "GK16andhvc3u:5709": "yadi nāstīnyanena na caivaṃvidhamityādyuktasyānuvādaḥ /",
  "GK16andhvc3u:5710": "tasya śaityapāvanatvādyarthasya /",
  "GK16andhvc3u:5711": "viṣayīkaraṇamiti /",
  "GK16andhvc3u:5712": "gaṅgādiśabdeneti śeṣaḥ /",
  "GK16andhvc3u:5713": "atha ceti vṛttisthacakārārthavivaraṇam /",
  "GK16andhvc3u:5714": "so 'rthaḥ śaityapāvanatvādyarthaḥ /",
  "GK16andhvc3u:5715": "vyāpāreṇetyanantaraṃ kintu vyāpārāntareṇeti śeṣaḥ /",
  "GK16andhvc3u:5716": "tathā ca phalitamāha--itītyādi /",
  "GK16andhvc3u:5717": "prakṛtasandarbhānuguṇamavatārayati---nanvityādi /",
  "GK16andhvc3u:5718": "tātparyaśaktirbhaviṣyatīti /",
  "GK16andhvc3u:5719": "kaiścidvidvadbhirāsthitam /",
  "GK16andhvc3u:5720": "yairapyasatyatvamasyā nābhyupeyate tairvākyārthapadārthayorghaṭatadupādānakāraṇanyāyo 'bhyupagantavyaḥ /",
  "GK16andhvc3u:5721": "yathāhi ghaṭe niṣpanne tadupādānakāraṇānāṃ na pṛthagupalambhastathaiva vākye tadarthe vā pratīte padatadarthānāṃ teṣāṃ tadā vibhaktatayopalambhe vākyārthabuddhireva dūrībhavet /",
  "GK16andhvc3u:5722": "na tveṣa vācyavyaṅgyayornyāyaḥ,",
  "GK16andhvc3u:5723": "na hi vyaṅgye pratīyamāne vācyabuddhirdūrībhavati,",
  "GK16andhvc3u:5724": "locanam kaiściditi vaiyākaraṇaiḥ. yairapīti /",
  "GK16andhvc3u:5725": "bhaṭṭaprabhṛtibhiḥ /",
  "GK16andhvc3u:5726": "tameva nyāyaṃ vyācaṣṭe--yathāhīti /",
  "GK16andhvc3u:5727": "tadupādānakāraṇānāmiti /",
  "GK16andhvc3u:5728": "samavāyikāraṇāni kapālāni anayoktyā nirūpitāni /",
  "GK16andhvc3u:5729": "saugatakāpilamate tu yadyapyupādātavya ghaṭakāle upādānānāṃ na sattā ekatra kṣaṇakṣayitvena paratra tirobhūtatvena tathāpi pṛthaktayā nāstyupalambha itīyatyaṃśe dṛṣṭantaḥ /",
  "GK16andhvc3u:5730": "dūrībhavediti /",
  "GK16andhvc3u:5731": "arathaikatvasyābhāvāditi bhāvaḥ /",
  "GK16andhvc3u:5732": "bālapriyā arthāntara iti śeṣaḥ /",
  "GK16andhvc3u:5733": "arthāntarapratītyanukūlā vākyasya yā śaktissā tātparyaśaktireva na tvadabhimateti bhāvaḥ /",
  "GK16andhvc3u:5734": "vṛttau 'na ce'tyādi /",
  "GK16andhvc3u:5735": "yathā padārthe pratīte tātparyaśaktyā vākyārtho gamyate,",
  "GK16andhvc3u:5736": "tathā vākyārthe pratīte 'rthāntarañceti na yuktamityarthaḥ /",
  "GK16andhvc3u:5737": "arthāntaraṃ tātparyaśaktigamyaṃ padasamudāyagamyatvāt,",
  "GK16andhvc3u:5738": "vākyārthavadityanumānamatra śaṅkiturabhipretam /",
  "GK16andhvc3u:5739": "na cetyatra hetumāha--'yata' ityādi /",
  "GK16andhvc3u:5740": "anena dṛṣṭāntavaiṣamyāditi heturdarśitaḥ /",
  "GK16andhvc3u:5741": "'asatyaive'ti /",
  "GK16andhvc3u:5742": "sphoṭarūpavākyārthasyaiva satyatvāditi bhāvaḥ /",
  "GK16andhvc3u:5743": "locane--bhaṭṭaprabhṛtibhiriti /",
  "GK16andhvc3u:5744": "prabhṛtipadena naiyāyikādīnāṃ grahaṇam /",
  "GK16andhvc3u:5745": "samavāyīti /",
  "GK16andhvc3u:5746": "utpadyamānaṃ vastu yatra samavaita tatsamavāyakāraṇam /",
  "GK16andhvc3u:5747": "kapālāni śakalāni /",
  "GK16andhvc3u:5748": "anayoktyā upādānakaraṇaśabdena /",
  "GK16andhvc3u:5749": "nirūpitāni darśitāni /",
  "GK16andhvc3u:5750": "nanu yairapīti sāmānyenoktirnaṃ ghaṭate sautagakāpilamatayorupādeyakāle upādānābhāvāditi śaṅkate--saugatetyādi /",
  "GK16andhvc3u:5751": "na sattetyatra hetumāha--ekatretyādi /",
  "GK16andhvc3u:5752": "ekatra saugatamate /",
  "GK16andhvc3u:5753": "kṣaṇoti /",
  "GK16andhvc3u:5754": "upādānānāmityanuṣajyate /",
  "GK16andhvc3u:5755": "yatsattatkṣaṇikamiti hi tanmatam /",
  "GK16andhvc3u:5756": "aparatra kāpilamate /",
  "GK16andhvc3u:5757": "pirobhūtatvena upādānānāṃ tirobhāvena /",
  "GK16andhvc3u:5758": "samādhatte--tathāpītyādi /",
  "GK16andhvc3u:5759": "vṛttau 'vākya' ityādi /",
  "GK16andhvc3u:5760": "yadyapi padārthavākyārthayoreva prakṛtatvaṃ, tathāpi padavākyagrahaṇaṃ dṛṣṭāntārtham /",
  "GK16andhvc3u:5761": "'padatadarthānā'miti /",
  "GK16andhvc3u:5762": "na pṛthagupalambha ityanuṣaṅgaḥ /",
  "GK16andhvc3u:5763": "vākye pratīte tasmātpadānāṃ vākyārthe pratīte tasmātpadārthanāñca pṛthaktayā upalambho nāstītyarthaḥ /",
  "GK16andhvc3u:5764": "pṛthagupalambhe doṣaṃ darśayati--'teṣām' ityādi /",
  "GK16andhvc3u:5765": "'teṣāṃ' padatadarthānāma /",
  "GK16andhvc3u:5766": "'tadā' tatpratītikāle /",
  "GK16andhvc3u:5767": "'vibhaktatayā' vākyādvākyārthācca vibhāgena /",
  "GK16andhvc3u:5768": "'dūrībhavedi'ti /",
  "GK16andhvc3u:5769": "padārthapratīterdūre bhavedityarthaḥ /",
  "GK16andhvc3u:5770": "atra gamyaṃ hetuṃ darśayati locane--arthaikatvasyābhāvāditi padārthavākyārthapratītyoḥ vācyāvabhāsāvinābhāvena tasya prakāśanāt /",
  "GK16andhvc3u:5771": "tasmādghaṭapradīpanyāyastayoḥ,",
  "GK16andhvc3u:5772": "yathaiva hi pradīpadvārema ghaṭapratītāvutpannāyāṃ na pradīpaprakāśo nivartate tadvadyvaṅgyapratītau vācyāvabhāsaḥ /",
  "GK16andhvc3u:5773": "yattu prathamoddyote 'yathā padārthadvāreṇa' ityādyuktaṃ tadupāyatvamātrātsāmyavivakṣayā /",
  "GK16andhvc3u:5774": "nanvevaṃ yugapadarthadvayayogitvaṃ vākyasya prāptaṃ tadbhāve ca tasya vākyataiva vighaṭate,",
  "GK16andhvc3u:5775": "tasyā ekārthyalakṣaṇatvāt; naiṣa doṣaḥ; guṇapradhānabhāvena taryorvyavasthānāt /",
  "GK16andhvc3u:5776_0": "vyaṅgyasya hi kvacitprādhānyaṃ vācyasyopasarjanabhāvaḥ locanam evaṃ padārthavākyārthanyāyaṃ",
  "GK16andhvc3u:5776_1": "tātparyaśaktisādhakaṃ prakṛte viṣaye nirākṛtyābhimatāṃ prakāśaśakti sādhayituṃ taducitaṃ",
  "GK16andhvc3u:5776_2": "pradīpaghaṭanyāyaṃ prakṛte yojayannāha---tasmāditi /",
  "GK16andhvc3u:5777": "yato 'sau padārthavākyāthanyāyo neha yuktastasmāt prakṛtaṃ nyāyaṃ vyākaramapūrvakaṃ dārṣṭāntike yojayati--yathaiva hīti /",
  "GK16andhvc3u:5778": "nanu pūrvamuktam--- yathā padārthadvāreṇa vākyārthaḥ sa pratīyate /",
  "GK16andhvc3u:5779": "vākyārthapūrvikā tadvatpratipattasya vastunaḥ //",
  "GK16andhvc3u:5780": "iti tatkathaṃ sa eva nyāya iha yatnena nirākṛta ityāśaṅkyāha--yattviti /",
  "GK16andhvc3u:5781": "taditi /",
  "GK16andhvc3u:5782": "na tu sarvatā sāmyenetyarthaḥ /",
  "GK16andhvc3u:5783": "evamiti /",
  "GK16andhvc3u:5784": "pradīpaghaṭavadyugapadubhayāvabhāsaprakāreṇetyarthaḥ /",
  "GK16andhvc3u:5785": "tasyā iti vākyatāyāḥ /",
  "GK16andhvc3u:5786": "ekārthyalakṣaṇamarthaikatvāddhi vākyamekamityuktam /",
  "GK16andhvc3u:5787": "sakṛt bālapriyā prayojanaikyasyābhāvādityarthaḥ /",
  "GK16andhvc3u:5788": "dūrībhāvaśca neṣṛ ityatastayoḥ pṛthagupalambhonābhyupeya iti bhāvaḥ /",
  "GK16andhvc3u:5789": "prakṛte viśeṣamāha--'na tveṣa' ityādi /",
  "GK16andhvc3u:5790": "kuta ityata āha--'na hī'tyādi /",
  "GK16andhvc3u:5791": "na hi dūrībhavatīti śambandhaḥ /",
  "GK16andhvc3u:5792": "atra hetumāha--'vācye'tyādi /",
  "GK16andhvc3u:5793": "vācyena saha vyaṅyasya pṛthakpratīterityarthaḥ /",
  "GK16andhvc3u:5794": "locane 'tasmādi'tyādigranthamavatārayati--evamityādi /",
  "GK16andhvc3u:5795": "prakṛtanyāyaṃ ghaṭapradīpanyāyam /",
  "GK16andhvc3u:5796": "vyākaraṇapūrvakaṃ vivaraṇapūrvakam /",
  "GK16andhvc3u:5797": "tadupāyatvamātrātsāmyetyatratyamātrapadavyāvartya darśayati--na tvityādi /",
  "GK16andhvc3u:5798": "aikārthyalakṣaṇamiti /",
  "GK16andhvc3u:5799": "ekaḥ artho yasya tasya bhāvaḥ aikārthyam /",
  "GK16andhvc3u:5800": "asya lakṣaṇatve pramāṇamāha--arthaikatvāditi /",
  "GK16andhvc3u:5801": "nanvekārthatvaṃ na lakṣaṇaṃ śleṣālaṅkāraviṣayasyānekārthasyāpi vākyatvāditi śaṅkāmabhiprāyapradarśanena pariharati--sakṛdityādi /",
  "GK16andhvc3u:5802": "yatraiva yadartha kvacidvācyasya prādhānyamaparasya guṇabhāvaḥ /",
  "GK16andhvc3u:5803": "tatra vyaṅgyaprādhānye dhvanirityuktameva; vācyaprādhānye tu prakārāntaraṃ nirdekṣyate /",
  "GK16andhvc3u:5804": "tasmātsthitametat--vyaṅgyaparatve 'pi kāvyasya na vyaṅgyasyāvideyatvamapi tu vyaṅgyatvameva /",
  "GK16andhvc3u:5805": "kiṃ ca vyaṅgyasya prādhānyenāvivakṣāyāṃ vācyatvaṃ tāvadbhavadbhirnābhyupagantavyamatatparatvācchabdasya /",
  "GK16andhvc3u:5806": "tadasti tāvadyvaṅgyaḥ śabdānāṃ kaścidviṣaya iti /",
  "GK16andhvc3u:5807": "yatrāpi tasya prādhānyaṃ tatrāpi kimiti tasya svarūpamapahnūyate /",
  "GK16andhvc3u:5808": "locanam śruto hi śabdo yatraiva samayasmṛtiṃ karoti sa cedanenaivāgamitaḥ tadviramyavyāpārābhāvātsamayasmaraṇānāṃ bahūnāṃ yugapadayogātko 'rthabhedasyāvasaraḥ /",
  "GK16andhvc3u:5809": "punaḥ śrutastu smṛto vāpi nāsāviti bhāvaḥ /",
  "GK16andhvc3u:5810": "tayoriti vācyavyaṅgyayoḥ /",
  "GK16andhvc3u:5811": "tatreti /",
  "GK16andhvc3u:5812": "ubhayoḥ prakārayormadhyādyadā prathamaḥ prakāra ityarthaḥ /",
  "GK16andhvc3u:5813": "prakārāntaramiti /",
  "GK16andhvc3u:5814": "guṇībhūtavyaṅgyasañjñitam /",
  "GK16andhvc3u:5815": "vyaṅgyatvameveti prakāśyatvamevetyarthaḥ /",
  "GK16andhvc3u:5816": "nanu yatparaḥ śabdaḥ sa śabdārtha iti vyaṅgyasya prāghānye vācyatvameva nyāyyam,",
  "GK16andhvc3u:5817": "tarhyaprādhānye kiṃ yuktaṃ vyaṅgyatvamiti cetsiddho naḥ pakṣaḥ, etadāha--kiñceti /",
  "GK16andhvc3u:5818": "nanu prādhānye mā bhūdvyaṅgyatvamityāśaṅkyāha--yatrāpīti /",
  "GK16andhvc3u:5819": "arthāntaratvaṃ sambandhisambandhitvamanupayuktasamayatvamiti bālapriyā eva /",
  "GK16andhvc3u:5820": "samayasmṛtiṃ saṅketasmaraṇam /",
  "GK16andhvc3u:5821": "karoti udbodhakatvājjanayati /",
  "GK16andhvc3u:5822": "saḥ so 'rthaḥ /",
  "GK16andhvc3u:5823": "anenaiva sakṛcchratena śabdenaiva /",
  "GK16andhvc3u:5824": "avagamitaścet prakaraṇādisahakārema bodhito yadi /",
  "GK16andhvc3u:5825": "tat tarhi ko 'rthabhedasyāvasara ityanenāsya sambandhaḥ /",
  "GK16andhvc3u:5826": "nanu samayasmaraṇañcedarthāvagame kāraṇaṃ,",
  "GK16andhvc3u:5827": "tarhi tānyapi bahūni bhavantityāśaṅkāyāṃ tāni krameṇa yugapadveti vikalpādyaṃ nirākaroti--viramyavyāpārābhāvāditi /",
  "GK16andhvc3u:5828": "dvitīyaṃ nirākaroti--samayetyādi /",
  "GK16andhvc3u:5829": "nanu śleṣaviṣaye vahvarthatvaṃ dṛśyata ityata āha--punarityādi /",
  "GK16andhvc3u:5830": "śrutastu smṛto vāpītyubhayatra śabda iti śeṣaḥ /",
  "GK16andhvc3u:5831": "yadvā śrutaḥ anusaṃhitaḥ śabda iti śeṣaḥ /",
  "GK16andhvc3u:5832": "smṛtaḥ artha iti śeṣaḥ /",
  "GK16andhvc3u:5833": "nāsāviti /",
  "GK16andhvc3u:5834": "pūrvaḥ śabdo 'rtho vā netyarthaḥ /",
  "GK16andhvc3u:5835": "tathāca śleṣasthale āvṛtyā bodhādvākyatadartho bhinnau payorekatvañcaupacārikamiti bhāvaḥ /",
  "GK16andhvc3u:5836": "vṛttau 'naiṣa doṣa' iti /",
  "GK16andhvc3u:5837": "na vākyabhedarūpadoṣa ityarthaḥ /",
  "GK16andhvc3u:5838": "'guṇe'ti /",
  "GK16andhvc3u:5839": "tathāca vācyopasarjanako vyaṅgyo vyaṅgyopasarjanakavācyo vaika evārtho vākye na pratipādyata iti bhāvaḥ /",
  "GK16andhvc3u:5840": "kiñcetyādigranthamavatārayati locane--nanvityādi /",
  "GK16andhvc3u:5841": "nyāyyamityantaḥ pūrvapakṣaḥ /",
  "GK16andhvc3u:5842": "tahyaprādhānye kiṃ yuktamiti siddhāntī pṛṣṭvā pūrvapakṣiṇa uttaramanuvadannāha--vyaṅgyatvamiti cedityādi /",
  "GK16andhvc3u:5843": "anenāstitāvadityādivṛttigrantho vivṛtaḥ /",
  "GK16andhvc3u:5844": "bhāvamāha--arthāntaratvamityādi /",
  "GK16andhvc3u:5845": "arthāntaratvaṃ mukhārthabhinnārthatvam /",
  "GK16andhvc3u:5846": "sambandhisambandhitvamiti /",
  "GK16andhvc3u:5847": "evaṃ tāvadvācakatvādanyadeva vyañjakatvam;",
  "GK16andhvc3u:5848": "itaśca vācakatvādyvañjakatvasyānyatvaṃ yadvācakatvaṃ śabdaikāśrayamitarattu śabdāśrayamarthāśrayaṃ ca śabdārthayordvayorapi vyañjakatvasya pratipāditatvāt /",
  "GK16andhvc3u:5849": "guṇavṛttistūpacāreṇa lakṣaṇayā cobhayāśrayāpi bhavati /",
  "GK16andhvc3u:5850": "kintu tato 'pi vyañjakatvaṃ svarūpato viṣayataśca bhidyate /",
  "GK16andhvc3u:5851": "rūpabhedastāvadayam--yadamukhyatayā locanam vyaṅgyatāyāṃ nibandhanaṃ,",
  "GK16andhvc3u:5852": "tacca prādhānye 'pi vidyata iti svarūpamaheyameveti bhāvaḥ /",
  "GK16andhvc3u:5853": "etadupasaṃharati--evamiti /",
  "GK16andhvc3u:5854": "viṣayabhedena svarūpabhedena cetayarthaḥ /",
  "GK16andhvc3u:5855": "tāvaditi vaktavyāntaramāsūtrayati /",
  "GK16andhvc3u:5856": "tadevāha--itaśceti /",
  "GK16andhvc3u:5857": "anena sāmagrībhedātkāraṇabhedo 'pyastīti darśayati /",
  "GK16andhvc3u:5858": "etacca vitatya dhvanilakṣaṇe 'yatrārthaḥ śabdo vā' iti vāgrahaṇaṃ,",
  "GK16andhvc3u:5859": "'vyaṅktaḥ' iti dvirvacanaṃ ca vyācakṣāṇairasmābhiḥ prathamoddyota eva darśitamiti punarna vistāryate /",
  "GK16andhvc3u:5860_0": "evaṃ viṣayabhedātsvarūpabhedātkāraṇabhedācca vācakatvānmukhyātprakāśakatvasya bhedaṃ",
  "GK16andhvc3u:5860_1": "pratipādyobhayāśrayatvāviśeṣāttarhi vyañjakatvagauṇatvayoḥ ko bheda ityāśaṅkyāmukhyādapi",
  "GK16andhvc3u:5860_2": "pratipādayitumāha--guṇavṛttiriti /",
  "GK16andhvc3u:5861": "ubhayāśrayāpīti śabdārthāśrayā /",
  "GK16andhvc3u:5862": "bālapriyā śabdasya sambandhī vācyo lakṣyo vārthaḥ tatsambandhitvamityarthaḥ /",
  "GK16andhvc3u:5863": "anena śabdagamyatvaṃ darśitam /",
  "GK16andhvc3u:5864": "arthāntaratve hetumāha--anupayuktasamayatvamiti /",
  "GK16andhvc3u:5865": "saṅketagrahānapekṣapratītiviṣayatvamityarthaḥ /",
  "GK16andhvc3u:5866": "itīti /",
  "GK16andhvc3u:5867": "etantrayamityarthaḥ /",
  "GK16andhvc3u:5868": "nanvetadastu tataḥ prakṛte kimityata āha--taccetyādi /",
  "GK16andhvc3u:5869": "prādhānye 'pīti /",
  "GK16andhvc3u:5870": "vyaṅgyasyeti śeṣaḥ /",
  "GK16andhvc3u:5871": "vaktavyāntaramāsūtrayatīti /",
  "GK16andhvc3u:5872": "prāthamyārthakatvāttāvacchabdasyeti bhāvaḥ /",
  "GK16andhvc3u:5873": "tadeveti /",
  "GK16andhvc3u:5874": "vaktavyāntaramevetyarthaḥ /",
  "GK16andhvc3u:5875": "vṛttāvita ityanena yadityādivakṣyamāṇaḥ āśrayabhedarūpo hetuḥ parāmṛśyata ityakṣipretya vyācaṣṭe--anenetyādi /",
  "GK16andhvc3u:5876": "sāmagrībhedāditi /",
  "GK16andhvc3u:5877": "sahakārivargabhedādityarthaḥ /",
  "GK16andhvc3u:5878": "vṛttāvāśrayaśabdena kāraṇamucyata ityāha--kāraṇabhedo 'diti /",
  "GK16andhvc3u:5879": "sahakārivargabhedādityarthaḥ /",
  "GK16andhvc3u:5880": "vṛttāvāśrayaśabdena kāraṇamucyata ityāha-kāraṇabhedo 'pīti /",
  "GK16andhvc3u:5881": "arthasya vayañjakatvāśrayatvaṃ śabdāyattameveti yadyapi śabda eva vācakatvasyeva vyañjakatvasyāpi mukhya āśraya iti kāraṇaikyamasti,",
  "GK16andhvc3u:5882": "tathāpi sahakāribhedātkāraṇarūpasya śabdasya bhedo 'pītyarthaḥ /",
  "GK16andhvc3u:5883": "śabdārthayorityādervivaraṇam---etaccetyādi /",
  "GK16andhvc3u:5884": "'guṇavṛttistvi'tyādigranthaṃ vṛttānuvādapūrvakamavatārayati--evamityādinā /",
  "GK16andhvc3u:5885": "evaṃ mukhyādvācakatvādabhedaṃ pratipādya amukhyādapi pratipādayitumāheti sambandhaḥ /",
  "GK16andhvc3u:5886": "kimidānīṃ tatpratipādanamityata uktaḥ ubhayāśrayatvāviśeṣādityārabhyāśaṅkayetyantagranthaḥ /",
  "GK16andhvc3u:5887": "tarhīti /",
  "GK16andhvc3u:5888": "yadi vācakatvavyañjakatvayorbhedaḥ, tarhityarthaḥ /",
  "GK16andhvc3u:5889": "ka iti /",
  "GK16andhvc3u:5890": "netyarthaḥ /",
  "GK16andhvc3u:5891": "upacāralakṣaṇārūpobhayetyarthabhramaḥ syādaya ubhayāśrayetyetadvyācaṣṭe--śabdetyādi /",
  "GK16andhvc3u:5892": "upacāreṇa lakṣaṇayā vyāpāro guṇavṛttiḥ prasiddhā /",
  "GK16andhvc3u:5893": "vyañjakatvaṃ tu mukhyatayaiva śabdasya vyāpāraḥ /",
  "GK16andhvc3u:5894": "na hyarthādyvaṅgyatrayapratītiryā tasyā amukhyatvaṃ manāgapi lakṣyate /",
  "GK16andhvc3u:5895": "ayaṃ cānyaḥ svarūpabhedaḥ---yadguṇavṛttigmukhyatvena vyavasthitaṃ vācakatvamevocyate /",
  "GK16andhvc3u:5896": "vyañjakatvaṃ tu vācakatvādatyantaṃ vibhinnameva /",
  "GK16andhvc3u:5897": "etacca pratipāditam /",
  "GK16andhvc3u:5898": "ayaṃ cāparo rūpabhedo yadguṇavṛttau yadārtho 'rthāntaramupalakṣayati /",
  "GK16andhvc3u:5899": "tadopalakṣaṇīyārthātmanā pariṇata evasau sampadyate /",
  "GK16andhvc3u:5900": "yathā 'gaṅgāyāṃ ghoṣaḥ' ityādau /",
  "GK16andhvc3u:5901": "vyañjakatvamārge tu yadārtho 'rthāntaraṃ dyotayati tadā svarūpaṃ prakāśayannevāsāvanyasya prakāśakaḥ pratīyate pradīpavat /",
  "GK16andhvc3u:5902": "yathā--'līlākamalapatrāṇi gaṇayāmāsa pārvatī' ityādau /",
  "GK16andhvc3u:5903": "yadi ca yatrātiraskṛtasvapratītirartho 'rthāntaraṃ lakṣayati tatra lakṣaṇāvyavahāraḥ kriyate,",
  "GK16andhvc3u:5904": "tadevaṃ sati lakṣaṇaiva mukhyaḥ śabdavyāpāra iti prāptam /",
  "GK16andhvc3u:5905": "yasmātprāyeṇa vākyānāṃ vācyavyatiriktatātparyaviṣayārthāvabhāsitvam /",
  "GK16andhvc3u:5906": "locanam upacāralakṣaṇayoḥ prathamoddyota eva vibhajya nirṇītaṃ svarūpamiti na punarlikhyate /",
  "GK16andhvc3u:5907": "mukhyatayaiveti /",
  "GK16andhvc3u:5908": "askhaladgatitvenetyarthaḥ /",
  "GK16andhvc3u:5909": "vyaṅgyatrayamiti /",
  "GK16andhvc3u:5910": "vastvalaṅkārarasātmakam /",
  "GK16andhvc3u:5911": "vācakatvameveti /",
  "GK16andhvc3u:5912": "tatrāpi hi tathaiva samayopayogo 'styevetyarthaḥ /",
  "GK16andhvc3u:5913": "pratipāditamiti /",
  "GK16andhvc3u:5914": "idānīmeva /",
  "GK16andhvc3u:5915": "pariṇata iti /",
  "GK16andhvc3u:5916": "svena rūpeṇānirbhāsamāna ityarthaḥ /",
  "GK16andhvc3u:5917": "bālapriyā ca yā guṇavṛttiḥ sā ubhayāśrayāpīti vṛttau yojaneti bhāvaḥ /",
  "GK16andhvc3u:5918": "pūrvamuktaṃ smārayati--upacāralakṣaṇayoriti /",
  "GK16andhvc3u:5919": "mukhyatayaivetyatra mukhyatevaṃ prakṛtānurodhena vyācaṣṭe--askhalavadgatitveneti vācakatvameva guṇavṛttirityetadvivaṇoti--tatrāpītyādi /",
  "GK16andhvc3u:5920": "tatrāpi guṇavṛttāvapi /",
  "GK16andhvc3u:5921": "tathaiva yathāvācakatve tathaiva /",
  "GK16andhvc3u:5922": "samayopayogaḥ saṅketagrahaṇopayogaḥ /",
  "GK16andhvc3u:5923": "astyevetyartha iti /",
  "GK16andhvc3u:5924": "guṇavṛtterabhidheyāvinābhūtapratītitvāditi bhāvaḥ /",
  "GK16andhvc3u:5925": "vṛttau 'yadārtho 'rthāntaram' iti /",
  "GK16andhvc3u:5926": "'arthaḥ' pravāhādiḥ /",
  "GK16andhvc3u:5927": "'arthāntaraṃ' tīrādikam /",
  "GK16andhvc3u:5928": "pariṇāmo nāma pūrvarūpaparityāgena rūpāntarāpattiḥ /",
  "GK16andhvc3u:5929": "pariṇatapadaṃ prakṛtānurodhena vyācaṣṭe locane--svenetyādi /",
  "GK16andhvc3u:5930": "vṛttau 'asā'viti /",
  "GK16andhvc3u:5931": "pravāhādyartha ityarthaḥ /",
  "GK16andhvc3u:5932": "'yadārtha' iti /",
  "GK16andhvc3u:5933": "'arthaḥ' līlākamalapatragaṇanādiḥ /",
  "GK16andhvc3u:5934": "'arthāntaraṃ' lajjādikam /",
  "GK16andhvc3u:5935": "'svarūpaṃ prakāśayanneve' tyādaudṛṣṭāntamāha--'pradīpavadi'ti /",
  "GK16andhvc3u:5936": "artho 'rthāntaraṃ dyotayatītyuktasyodāharaṇamāha--'yathālīle'tyādi /",
  "GK16andhvc3u:5937": "mābhūdatyantatiraskṛtavācyasthale guṇavṛttivalyañjakatvayoḥ svarūpābhedaḥ,",
  "GK16andhvc3u:5938": "tadanyasthale nanu tvatpakṣe 'pi yadārtho vyaṅgyatrayaṃ prakāśayati tadā śabdasya kīdṛśo vyāpāraḥ /",
  "GK16andhvc3u:5939": "ucyate--",
  "GK16andhvc3u:5940": "prakāraṇādyavacchinnaśabdavaśenaivārthasya tathāvidhaṃ vyañjakatvamiti śabdasya tatropayogaḥ kathamapahnūyate /",
  "GK16andhvc3u:5941": "viṣayabhedo 'pi guṇavṛttivyañjakatvayoḥ spaṣṭa eva /",
  "GK16andhvc3u:5942": "yato vyañjakatvasya rasādayo 'laṅkāraviśeṣā vyaṅgyarūpāvacchinnaṃ vastu ceti trayaṃ viṣayaḥ /",
  "GK16andhvc3u:5943": "tatra rasādipratītirguṇavṛttiriti locanam kīdṛśa iti mukhyo vā na vā prakārāntarābhāvāt /",
  "GK16andhvc3u:5944": "makhyatve vācakatvamanyathā guṇavṛttiḥ,",
  "GK16andhvc3u:5945": "guṇonimittaṃ sādṛśyādi taddvārikā vṛttiḥ śabdasya vyāpāro guṇavṛttiriti bhāvaḥ /",
  "GK16andhvc3u:5946": "mukhya evāsau vyāpāraḥ sāmagrobhedācca vācakatvādyvatiricyata ityabhiprayeṇāha--ucyata iti /",
  "GK16andhvc3u:5947": "evamaskhaladgatitvāt kathañcidapi /",
  "GK16andhvc3u:5948": "samayānupayogātpṛthagābhāsamānatvācceti tribhiḥ prakāraiḥ prakāśakatvasyaitadviparītarūpatrayāyāśca guṇavṛtteḥ svarūpabhedaṃ vyākhyāya viṣayabhedamapyāha--viṣayabhedo 'pīti /",
  "GK16andhvc3u:5949": "vastumātraṃ guṇavṛtterapi viṣaya ityabhiprāyeṇa viśeṣayati--vyaṅgyarūpāvacchinnamiti /",
  "GK16andhvc3u:5950": "bālapriyā tu syādityāśaṅkya pariharati--'yadi ce' tyādi /",
  "GK16andhvc3u:5951": "'lakṣaṇāvyavahāra' iti /",
  "GK16andhvc3u:5952": "na vyañjakatvavyavahāra iti śeṣaḥ /",
  "GK16andhvc3u:5953": "mukhyaḥ śabdavyāpāro lakṣaṇaiveti sambandhaḥ /",
  "GK16andhvc3u:5954": "'iti prāptam' iti /",
  "GK16andhvc3u:5955": "syāditi śeṣaḥ /",
  "GK16andhvc3u:5956": "atra hetumāha--'yasmādi'tyādi /",
  "GK16andhvc3u:5957": "uktamasahamānasya pratibandyā pratyavasthānam--'nanvi'tyādi /",
  "GK16andhvc3u:5958": "tadabhiprāyaṃ vyācaṣṭe locane--mukhyāṃ vetyādi /",
  "GK16andhvc3u:5959": "kalpāntarākaraṇe hetumāha--prakārāntarābhāvāditi /",
  "GK16andhvc3u:5960": "tasminsati kiṃ syādityataḥ krameṇa dūṣaṇamāha--mukhyatva ityādi /",
  "GK16andhvc3u:5961": "amukhyatve guṇavṛttitvaṃ guṇavṛttiśabdārthavivaraṇena sādhayati--guṇo nimittamityādi /",
  "GK16andhvc3u:5962": "ucyata ityādigranthasya bhāvamāha--mukhya ityādi /",
  "GK16andhvc3u:5963": "asau vyāpāraḥ śabdavyāpāraḥ /",
  "GK16andhvc3u:5964": "nanu mukhyatve vācakatvādabhedassyādityata āha--sāmagrībhedāditi /",
  "GK16andhvc3u:5965": "vṛttau 'prakāraṇe' tyādinā sāmagrībhedaḥ pradarśitaḥ. 'tatre'ti /",
  "GK16andhvc3u:5966": "arthena vyaṅgyatrayaprakāśanasthala ityarthaḥ /",
  "GK16andhvc3u:5967": "'upayoga' iti /",
  "GK16andhvc3u:5968": "vyañjakatvalakṣaṇopayoga ityarthaḥ /",
  "GK16andhvc3u:5969": "guṇavṛttivyañjakatvayoḥ svarūpabhedahetūn bahugranthoktān sugrahatvāyaikagranthena vṛtyabhiprāyatayā upasaṃharannuttaragranthaṃ tātparyoktyāvatārayati--evamityādi /",
  "GK16andhvc3u:5970": "askhaladgatitvāditi /",
  "GK16andhvc3u:5971": "skhaladgatitvābhāvādityarthaḥ /",
  "GK16andhvc3u:5972": "kathañcidapītyādi /",
  "GK16andhvc3u:5973": "asaṅketitārthapratipādakatvādityarthaḥ /",
  "GK16andhvc3u:5974": "pṛthagiti /",
  "GK16andhvc3u:5975": "vācyārthātpṛthagityarthaḥ /",
  "GK16andhvc3u:5976": "tribhiḥ prakārairityasya guṇavṛttessvarūpabhedamityanena sambandhaḥ /",
  "GK16andhvc3u:5977": "etaditi /",
  "GK16andhvc3u:5978": "etadviparītaṃ rūpatrayaṃ skhaladgatitvādikaṃ yasyāstasyā ityarthaḥ /",
  "GK16andhvc3u:5979": "guṇavṛtteḥ guṇavṛttitaḥ /",
  "GK16andhvc3u:5980": "vyaṅgyetyādiviśeṣaṇasya phalamāha--vastumātramiti /",
  "GK16andhvc3u:5981": "evaṃ viśeṣaṇe 'pi kathaṃ guṇavṛttiviṣayavyāvṛttirityatastātparyamāha--vyañjakatvasyetyādi /",
  "GK16andhvc3u:5982": "na kenaciducyate na ca śakyate vaktum /",
  "GK16andhvc3u:5983": "vyaṅgyālaṅkārapratītirapi tathaiva /",
  "GK16andhvc3u:5984": "vastucārutvapratītaye svaśabdānabhidheyatvena yatpratipipādayitumiṣyate tadvyaṅgyam /",
  "GK16andhvc3u:5985": "tacca na sarvaṃ guṇavṛtterviṣayaḥ prasidydhanuroghābhyāmapi gauṇānāṃ śabdānāṃ prayogadarśanāt /",
  "GK16andhvc3u:5986": "tathoktaṃ prāk /",
  "GK16andhvc3u:5987": "yadapi ca guṇavṛtterviṣayastadapi ca vyañjakatvānupraveśena /",
  "GK16andhvc3u:5988": "tasmādguṇavṛtterapi vyañjakatvasyātyantavilakṣaṇatvam /",
  "GK16andhvc3u:5989": "locanam vyañjakatvasya yo viṣayaḥ sa guṇavṛtterna viṣayaḥ anyaśca tasyā viṣayabhedo yojyaḥ tatra prathamaṃ prakāramāha--tatreti /",
  "GK16andhvc3u:5990": "na ca śakyata iti /",
  "GK16andhvc3u:5991": "lakṣaṇāsāmagnyāstatrāvidyamānatvāditi hi pūrvamevoktam /",
  "GK16andhvc3u:5992": "tathaiveti /",
  "GK16andhvc3u:5993": "na tatra guṇavṛttiryuktetyarthaḥ /",
  "GK16andhvc3u:5994": "vastuno yatpūrvaṃ viśeṣaṇaṃ kṛtaṃ tadyvācaṣṭe--cārutvapratītaya iti /",
  "GK16andhvc3u:5995": "na sarvamiti /",
  "GK16andhvc3u:5996": "kiñcittu bhavati /",
  "GK16andhvc3u:5997": "yathā--'niḥśvāsāndha ivādarśaḥ' iti /",
  "GK16andhvc3u:5998": "yaduktam---'kasyaciddhvanibhedasya sā tu syādupalakṣaṇam' iti /",
  "GK16andhvc3u:5999": "prasiddhito lāvaṇyādayaḥ śabdāḥ,",
  "GK16andhvc3u:6000": "vṛttānurodhavyavahārānurodhādeḥ 'vadati bisinīpatrraśayanam' ityevamādayaḥ /",
  "GK16andhvc3u:6001": "pragiti /",
  "GK16andhvc3u:6002": "prathamoddyote 'rūḍhā ye viṣaye 'nyatra' ityatrāntare /",
  "GK16andhvc3u:6003": "na sarvamiti yathāsmābhirvyākhyātaṃ tathā sphuṭayati--yadapi ceti /",
  "GK16andhvc3u:6004": "guṇavṛtteriti pañcamī /",
  "GK16andhvc3u:6005_0": "adhunetararūpopajīvakatvena taditarasmāttaditararūpopajīvakatvena ca taditarasmādityanena",
  "GK16andhvc3u:6005_1": "paryāyeṇa vācakatvādguṇavṛtteśca bālapriyā vastumātraṃ bhavatu guṇavṛtterviṣayaḥ",
  "GK16andhvc3u:6005_2": "vyaṅgyatvāvacchinnantu na tadviṣayaḥ,",
  "GK16andhvc3u:6006": "yato vyaṅgyatvaṃ vyañjanāvyāpāraviṣayatvamityarthaḥ /",
  "GK16andhvc3u:6007": "anyaśceti /",
  "GK16andhvc3u:6008": "prathamodyotoktaścetyarthaḥ /",
  "GK16andhvc3u:6009": "tasyāḥ guṇavṛttitaḥ /",
  "GK16andhvc3u:6010": "yojyaḥ atrānusandhātavyaḥ /",
  "GK16andhvc3u:6011": "na ca śakyate vaktumityatra gamyaṃ hetumāha--lakṣaṇetyādi /",
  "GK16andhvc3u:6012": "tathaivetyetattātparyato vyācaṣṭe--netyādi /",
  "GK16andhvc3u:6013": "viśeṣaṇamiti /",
  "GK16andhvc3u:6014": "vyaṅgyarūpāvacchinnamiti viśeṣaṇamityarthaḥ /",
  "GK16andhvc3u:6015": "vṛttau 'rasādipratīti' riti /",
  "GK16andhvc3u:6016": "rasādipratītiheturityarthaḥ /",
  "GK16andhvc3u:6017": "'vastvi'tyādi /",
  "GK16andhvc3u:6018": "yadvastviti sambandhaḥ /",
  "GK16andhvc3u:6019": "'cārutve'ti /",
  "GK16andhvc3u:6020": "kāvyacārutvetyarthaḥ /",
  "GK16andhvc3u:6021": "'tadvyaṅgyam' iti /",
  "GK16andhvc3u:6022": "tathāvidhaṃ vyaṅgyaṃ vyaṅgyarūpāvacchinnamityanena vivakṣitamityarthaḥ /",
  "GK16andhvc3u:6023": "sarvamityanena gamyamāha locane--kiñcittviti /",
  "GK16andhvc3u:6024": "yaduktamiti /",
  "GK16andhvc3u:6025": "yasmāduktamityarthaḥ /",
  "GK16andhvc3u:6026": "prasidhyanurodhābhyāmityetadvivṛṇoti--prasiddhita ityādi /",
  "GK16andhvc3u:6027": "prasiddhitaḥ rūḍhitaḥ /",
  "GK16andhvc3u:6028": "yathā vyākhyātamiti /",
  "GK16andhvc3u:6029": "kiñcittu bhavatīti vyākhyātam /",
  "GK16andhvc3u:6030": "sphuṭayatīti /",
  "GK16andhvc3u:6031": "svayamiti śeṣaḥ /",
  "GK16andhvc3u:6032": "guṇavṛtterapītyatra ṣaṣṭhībhramassyādata āha--pañcamīti /",
  "GK16andhvc3u:6033": "vācakatvetyādigranthaṃ bhedapradarśanaparatayā vyākhyāsyannavatārayati---adhunetyādi /",
  "GK16andhvc3u:6034": "itareti /",
  "GK16andhvc3u:6035": "itararūpaṃ guṇavṛttistadupajīvakatvena tatsamāśrayatvenetyarthaḥ /",
  "GK16andhvc3u:6036": "taditarasmāditi /",
  "GK16andhvc3u:6037": "vācakatvādityarthaḥ /",
  "GK16andhvc3u:6038": "taditaretyādi /",
  "GK16andhvc3u:6039": "taditararūpaṃ vācakatvaṃ tadupajīvakatvenetyarthaḥ /",
  "GK16andhvc3u:6040": "vācakatvaguṇavṛttivilakṣaṇasyāpi ca tasya tadubhayāśrayatvena vyavasthānam /",
  "GK16andhvc3u:6041": "vyañjakatvaṃ hi kvacidvācakatvāśrayeṇa vyavatiṣṭhate, yathā vivakṣitānyaparavācye dhvanau /",
  "GK16andhvc3u:6042": "kvacittu guṇavṛttyāśrayeṇa yathā avivakṣitavācye dhvanau /",
  "GK16andhvc3u:6043": "tadubhayāśrayatvapratipādanāyaiva ca dhvaneḥ prathamataraṃ dvau prabhedāvupanyastau /",
  "GK16andhvc3u:6044": "tadubhayāśritatvācca tadekarūpatvaṃ tasya na śakyate vaktum /",
  "GK16andhvc3u:6045": "yasmānna tadvācakatvaikarūpameva, kvacillakṣaṇāśrayeṇa vṛtteḥ /",
  "GK16andhvc3u:6046": "na ca lakṣaṇaikarūpamevānyatra locanam dvitayādapi bhinnaṃ vyañjakatvamityupapādayati--vācakatveti /",
  "GK16andhvc3u:6047": "co 'vadhāraṇe bhinnakramaḥ,",
  "GK16andhvc3u:6048": "apiśabdo 'pi na kevalaṃ pūrvokto hetukalāpo yāvattadubhayāśrayatvena mukhyopacārāśrayatvena yadvyavasthānaṃ tadapi vācakaguṇavṛttivilakṣaṇasyaiveti vyāptighaṭanam /",
  "GK16andhvc3u:6049": "tenāyaṃ tātparyārthaḥ--tadubhayāśrayatvena vyavasthānāttadubhayavailakṣaṇyamiti /",
  "GK16andhvc3u:6050": "evadeva vibhajyate--vyañjakatvaṃ iti /",
  "GK16andhvc3u:6051": "prathamataramiti /",
  "GK16andhvc3u:6052": "prathamoddyote 'sa ca' ityādinā granthena /",
  "GK16andhvc3u:6053": "hetvantaramapi sūcayati---na ceti /",
  "GK16andhvc3u:6054": "vācakatvagauṇatvobhayavṛttāntavailakṣaṇyāditi bālapriyā taditarasmāditi /",
  "GK16andhvc3u:6055": "gumavṛttiprakārādityarthaḥ /",
  "GK16andhvc3u:6056": "ubhayanna bhinnamiti śeṣaḥ /",
  "GK16andhvc3u:6057": "paryāyeṇa krameṇa /",
  "GK16andhvc3u:6058": "ca iti /",
  "GK16andhvc3u:6059": "'vilakṣaṇasyāpi ce'tyatratyacakāra ityarthaḥ /",
  "GK16andhvc3u:6060": "bhinnakrama iti /",
  "GK16andhvc3u:6061": "vilakṣaṇasyetyanena yojya ityarthaḥ /",
  "GK16andhvc3u:6062": "apiśabdo 'pīti /",
  "GK16andhvc3u:6063": "bhinnakrama ityanuṣajyate /",
  "GK16andhvc3u:6064": "kvacidgranthe tathā pāṭhaśca /",
  "GK16andhvc3u:6065": "apiśabdasya vyavasthānamityanena sambandha iti bhāvaḥ /",
  "GK16andhvc3u:6066": "apiśabdagamyamarthamāha--na kevalamityādi /",
  "GK16andhvc3u:6067": "tadubhayāśrayatvenetyasya vivaraṇam--mukhyetyādi /",
  "GK16andhvc3u:6068": "vācakatvaguṇavṛtyubhayāśrayatvenetyarthaḥ /",
  "GK16andhvc3u:6069": "iti vyāptighaṭanamiti /",
  "GK16andhvc3u:6070": "yadyadāśrayatvenāvatiṣṭhate tattadvilakṣaṇamiti vyāptirdarśitetyarthaḥ /",
  "GK16andhvc3u:6071": "tadubhayāśrayatveneti /",
  "GK16andhvc3u:6072": "vyañjakatavasyeti śeṣaḥ /",
  "GK16andhvc3u:6073": "vyañjakatvaṃ vācakatvādguṇavṛtteśca vilakṣaṇaṃ tadubhayāśrayatvenāvasthānādityarthaḥ /",
  "GK16andhvc3u:6074": "etadeveti /",
  "GK16andhvc3u:6075": "uktamevetyarthaḥ /",
  "GK16andhvc3u:6076": "vibhajate vibhajya darśayati /",
  "GK16andhvc3u:6077": "prathamataramiti /",
  "GK16andhvc3u:6078": "dvitīyodyotāpekṣayā tarapaḥ prayoga iti vyācaṣṭe---prathameti /",
  "GK16andhvc3u:6079": "vṛttau 'na ce'tyādi /",
  "GK16andhvc3u:6080": "tadityanuṣajyate /",
  "GK16andhvc3u:6081": "vyañjakatvamityarthaḥ /",
  "GK16andhvc3u:6082": "'ubhayadharmatvenaiva' vācakatvaguṇavṛtyubhayāśrayatvena hetunaiva /",
  "GK16andhvc3u:6083": "'tadekaikarūpaṃ na bhavati' vācakatvādibhinnaṃ bhavati /",
  "GK16andhvc3u:6084": "iti ma ceti sambandhaḥ /",
  "GK16andhvc3u:6085": "'yāvadi'tyādi /",
  "GK16andhvc3u:6086": "yāvat kintu /",
  "GK16andhvc3u:6087": "'vācakatve'ti /",
  "GK16andhvc3u:6088": "vācakatvalakṣaṇādirūpaiḥ rahitā ye śabdāḥ taddharmatvenāpītyarthaḥ /",
  "GK16andhvc3u:6089": "tattadekaikarūpaṃ na bhavatītyasyānuṣaṅgaḥ /",
  "GK16andhvc3u:6090": "na cobhayetyādigranthamavatārayati locane--hetvantaramityādi /",
  "GK16andhvc3u:6091": "ukte sādhye iti vācakatvāśrayeṇa vyavasthānāt /",
  "GK16andhvc3u:6092": "na cobhayadharmatvenaiva tadekaikarūpaṃ na bhavati /",
  "GK16andhvc3u:6093": "yāvadvācakatvalakṣaṇādirūparahitaśabdadharmatvenāpi /",
  "GK16andhvc3u:6094": "tathāhi gītadhvanīnāmapi vyañjakatvamasti rasādiviṣayam /",
  "GK16andhvc3u:6095": "na ca teṣāṃ vācakatvaṃ lakṣaṇā vā kathañcillakṣyate /",
  "GK16andhvc3u:6096": "śabdādanyatrāpi viṣaye vyañjakatvasya darśanādvācakatvādiśabdadharmaprakāratvamayuktaṃ vaktum /",
  "GK16andhvc3u:6097": "yadi ca vācakatvalakṣaṇādīnāṃ śabdaprakārāṇāṃ prasiddhaprakāravilakṣaṇatve 'pi vyañjakatvasya darśanādvācakatvādiśabdadharmaprakāratvamayuktaṃ vaktum /",
  "GK16andhvc3u:6098": "yadi ca vācakatvalakṣaṇādīnāṃ śabdaprakārāṇāṃ prasiddhaprakāravilakṣaṇatve 'pi vyañjakatvaṃ prakāratvena parikalpyate tacchabdasyaiva prakāratvena kasmānna parikalpyate /",
  "GK16andhvc3u:6099": "locanam sūcito hetuḥ /",
  "GK16andhvc3u:6100": "tameva /",
  "GK16andhvc3u:6101": "prakāśayati--tathāhītyādinā /",
  "GK16andhvc3u:6102": "teṣāmiti /",
  "GK16andhvc3u:6103": "gītādiśabdānām /",
  "GK16andhvc3u:6104": "hetvantaramapi sūcayati--śabdādanyatreti /",
  "GK16andhvc3u:6105": "vācakatvagauṇatvābhyāmanyadvyañjakatvaṃ śabdādanyatrāpi vartamānatvātprameyatvādivaditi hetuḥ sūcitaḥ /",
  "GK16andhvc3u:6106": "nanvanyatrāvācake yadvyañjakatvaṃ tadbhavatu vācakatvādervilakṣaṇam,",
  "GK16andhvc3u:6107": "vācake tu yadvyañjakatvaṃ tadavilakṣaṇamevāstvityāśaṅkyāha---yadīti /",
  "GK16andhvc3u:6108": "ādipadena gauṇaṃ gṛhyate /",
  "GK16andhvc3u:6109": "śabdasyaiveti /",
  "GK16andhvc3u:6110": "bālapriyā śeṣaḥ /",
  "GK16andhvc3u:6111": "tameva hetuṃ sphuṭayati--vācakatvetyādi /",
  "GK16andhvc3u:6112": "vācakatvagauṇatvobhayasya yo vṛttāntaḥ tadvailakṣaṇyāttadubhayarahitavṛttitvādityarthaḥ /",
  "GK16andhvc3u:6113": "gauṇatveti /",
  "GK16andhvc3u:6114": "lākṣaṇikatvasyāpyupalakṣaṇam /",
  "GK16andhvc3u:6115": "śabdādityādidarśanādityantagrantho na pūrvānvayī,",
  "GK16andhvc3u:6116": "kintu uttarānvayītyāśayenāvatārayati--hetvantaramiti /",
  "GK16andhvc3u:6117": "tameva hetvantaramavayavāntareṇa saha darśayati--vācakatvetyādi /",
  "GK16andhvc3u:6118": "bhinnamityantaṃ vācakatvādiśabdadharmaprakāratvamaśakyaṃ vaktumityasya vivaraṇam /",
  "GK16andhvc3u:6119": "nanvityādi /",
  "GK16andhvc3u:6120": "avācaka iti /",
  "GK16andhvc3u:6121": "gītadhvanyādāvityarthaḥ /",
  "GK16andhvc3u:6122": "avilakṣaṇamiti /",
  "GK16andhvc3u:6123": "vācakatvāderityanuṣaṅgaḥ /",
  "GK16andhvc3u:6124": "gauṇamiti /",
  "GK16andhvc3u:6125": "gauṇīvṛttirityarthaḥ /",
  "GK16andhvc3u:6126": "vṛttau 'śabdaprakārāṇām' iti nirdhāraṇe ṣaṣṭhī, prakāratvenetyanenāsya sambandhaḥ /",
  "GK16andhvc3u:6127": "śabdaprakārāṇāṃ madhye yaḥ prakārastatvenetyarthaḥ /",
  "GK16andhvc3u:6128": "'prasiddhaprakāravilaṇatve 'pī'ti /",
  "GK16andhvc3u:6129": "vyañjakatvasya prasiddhaprakārebhyo vācakatvādibhyo vailakṣaṇye vastutassatyapītyarthaḥ /",
  "GK16andhvc3u:6130": "'tadi'ti /",
  "GK16andhvc3u:6131": "tarhityarthaḥ /",
  "GK16andhvc3u:6132": "'śabdasyaiva prakāratvene'ti śabdāvāntarabhedatvenetyarthaḥ /",
  "GK16andhvc3u:6133": "'kasmānna parikalpya' iti /",
  "GK16andhvc3u:6134": "parikalpanaṃ tadevaṃ śābde vyavahāre trayaḥ prakārāḥ---vācakatvaṃ guṇavṛttirvyañjakatvaṃ ca /",
  "GK16andhvc3u:6135": "tatra vyañjakatve yadā vyaṅgyaprādhānyaṃ tadā dhvaniḥ,",
  "GK16andhvc3u:6136": "tasya cāvivakṣitavācyo vivakṣitānyaparavācyaśceti dvau prabhedāvanukrāntau prathamataraṃ tau savistaraṃ nirṇītau /",
  "GK16andhvc3u:6137": "anyo brūyāt--nanu vivakṣitānyaparavācye dhvanau guṇavṛttitā locanam vyañjakatvaṃ vācakatvāmiti yadi paryāyau kalpyete tarhi vyañjakatvaṃ śabda ityapa paryāyatā kasmānna kalpyate,",
  "GK16andhvc3u:6138": "icchāyā avyāhatatvāt /",
  "GK16andhvc3u:6139": "vyañjakatvasya tu viviktaṃ svarūpaṃ darśitaṃ tadviṣayāntare kathaṃ viparyastatām /",
  "GK16andhvc3u:6140": "evaṃ hi parvatagato dhūmo 'nagnijo 'pi syāditi bhāvaḥ /",
  "GK16andhvc3u:6141": "adhunopapāditaṃ vibhāgamupasaṃharati--tadevamiti /",
  "GK16andhvc3u:6142": "vyavahāragrahaṇena samudraghoṣādīn vyudasyati /",
  "GK16andhvc3u:6143_0": "nanu vācaktvarūpopajīvakatvādguṇavṛttyanujīvakatvāditi ca hetudvayaṃ yaduktaṃ tadavivakṣitavācyabhāge",
  "GK16andhvc3u:6143_1": "siddhaṃ na bhavati tasya lakṣaṇaikaśarīratvādityabhiprāyeṇopakramate--anyobrūyāditi /",
  "GK16andhvc3u:6144": "yadyapi ca tasya tadubhayāśrayatvena vyavasthānāditi brūvatā nirṇītacaramevaitat,",
  "GK16andhvc3u:6145": "tathāpi guṇavṛtteravivakṣitavācyasya ca durnirūpaṃ vailakṣaṇyaṃ yaḥ paśyati taṃ pratyāśaṅkānivāraṇārtho 'yamupakramaḥ /",
  "GK16andhvc3u:6146": "bālapriyā syādityarthaḥ /",
  "GK16andhvc3u:6147": "vivṛṇoti locane--vyañjakatvamityādi /",
  "GK16andhvc3u:6148": "itīti /",
  "GK16andhvc3u:6149": "itiśabdāvityarthaḥ /",
  "GK16andhvc3u:6150": "paryāyau ekārthakau /",
  "GK16andhvc3u:6151": "ityapīti /",
  "GK16andhvc3u:6152": "ityanayorapītyarthaḥ /",
  "GK16andhvc3u:6153": "astu paryāyatetyata āha--vyañjakatvasyetyādi /",
  "GK16andhvc3u:6154": "viviktaṃ vācakatvāderviviktam /",
  "GK16andhvc3u:6155": "darśitamiti /",
  "GK16andhvc3u:6156": "gītadhvanyādāviti bhāvaḥ /",
  "GK16andhvc3u:6157": "ataśca vācakatvādirūpeṇa parikalpanamayuktamityāha--tadityādi /",
  "GK16andhvc3u:6158": "tadviṣayāntara iti /",
  "GK16andhvc3u:6159": "vācakagataṃ vyañjakatvamityarthaḥ /",
  "GK16andhvc3u:6160": "kathaṃ viparyasyatāmiti /",
  "GK16andhvc3u:6161": "vācakatvādirūpeṇeti śeṣaḥ /",
  "GK16andhvc3u:6162": "evaṃ hītyādi /",
  "GK16andhvc3u:6163": "vācakāśrayaṃ vyañjakatvaṃ vācakatvādimūlaṃ na cetparvatagato dhūmo 'nagnijaśca syādato viparyāso na yukta iti bhāvaḥ /",
  "GK16andhvc3u:6164": "vibhāgamupasaṃharatīti /",
  "GK16andhvc3u:6165": "vācakatvaguṇavṛttibhyāṃ vibhaktatayā vyañjakatvasya pratipāditatvātprakāratrayamupapādatameveti /",
  "GK16andhvc3u:6166": "bhāvaḥ /",
  "GK16andhvc3u:6167": "vyudasyatīti /",
  "GK16andhvc3u:6168": "samudraghoṣāderabhidhāyakatvābhāvādati bhāvaḥ /",
  "GK16andhvc3u:6169": "tātparyanto 'vatārayati nanvityādi /",
  "GK16andhvc3u:6170": "upajīvatyapekṣata ityupajīvakamanusannidhau jīvatītyanujīvakam /",
  "GK16andhvc3u:6171": "vācakatvetyādi nāvācakatvaguṇavṛtyubhayāśrayatvamevāṃśe dūṣaṇadānāyānūditam /",
  "GK16andhvc3u:6172": "yathoktārthobhayāśrayatvahetunaivāsya codyasya parihṛtatvātpunastadudbhāvanaparihārāvanarthakāvityāśaṅkya pariharati--yadyapītyādi /",
  "GK16andhvc3u:6173": "la avivakṣitavācyasyeti dhvaneśeṣa ritiḥ yo vailakṣaṇyaṃ durnirūpaṃ paśyati,",
  "GK16andhvc3u:6174": "taṃ pratīti sambandhaḥ /",
  "GK16andhvc3u:6175": "śāśaṅketi /",
  "GK16andhvc3u:6176": "vailakṣaṇyadurnirūpatvāśaṅketyarthaḥ /",
  "GK16andhvc3u:6177": "nāstīti yaducyate tadyuktam /",
  "GK16andhvc3u:6178": "yasmādvācyavācakapratītipūrvikā yatrārthāntarapratipattistatra kathaṃ guṇavṛttivyavahāraḥ,",
  "GK16andhvc3u:6179": "na hi guṇavṛttau yadā nimittena kenacidviṣayāntare śabda āropyate atyantatiraskṛtasvārthaḥ yathā--'agnirmāṇavakaḥ' ityādau,",
  "GK16andhvc3u:6180": "yadā vā svārthamaṃśenāparityajaṃstatsambandhadvāreṇa viṣayāntaramākrāmati,",
  "GK16andhvc3u:6181": "locanam ata evādyabhedasyāṅgīkaraṇapūrvakamayaṃ dvitīyabhedākṣepaḥ /",
  "GK16andhvc3u:6182": "vivakṣitānyaparavācya ityādinā parābhyupagamasya svāṅgīkārī darśyate /",
  "GK16andhvc3u:6183": "guṇavṛttivyavahārābhāve hetuṃ darśayituṃ tasyā eva guṇavṛttestāvadvṛttāntaṃ darśayati--na hīti /",
  "GK16andhvc3u:6184": "guṇatayā vṛttirvyāpāro guṇavṛttiḥ guṇena nimittena sādṛśyādinā ca vṛttiḥ arthāntaraviṣaye 'pi śabdasya sāmānādhikaraṇyamiti gaumaṃ darśayati /",
  "GK16andhvc3u:6185": "yadā vā svārthamiti bālapriyā ayamupakramaḥ vṛttikāropakramaḥ /",
  "GK16andhvc3u:6186": "atropaṣṭambhakamāha--ata evetyādi /",
  "GK16andhvc3u:6187": "ādyabhedasya vivakṣitānyaparavācyasya /",
  "GK16andhvc3u:6188": "dvitīyabhedeti /",
  "GK16andhvc3u:6189": "avivakṣitavācyetyarthaḥ /",
  "GK16andhvc3u:6190": "atra hetuṃ darśayati--vivakṣitetyādi /",
  "GK16andhvc3u:6191": "na hītyādigranthasya phalaṃ darśayannavatārayati--guṇavṛttītyādi /",
  "GK16andhvc3u:6192": "hetuṃ darśayitumiti /",
  "GK16andhvc3u:6193": "vivakṣitānyaparavācya iti śeṣaḥ /",
  "GK16andhvc3u:6194": "gaumalākṣaṇikobhayasādhāraṇaṃ guṇavṛttiśabdārthamāha--guṇatayetyādi /",
  "GK16andhvc3u:6195": "guṇatayā apradhānatayā /",
  "GK16andhvc3u:6196": "abhidhāvṛttirhi pradhānabhūtā /",
  "GK16andhvc3u:6197": "vyāpāra iti /",
  "GK16andhvc3u:6198": "śabdasyeti /",
  "GK16andhvc3u:6199": "śeṣaḥ /",
  "GK16andhvc3u:6200": "anena gauṇasya lākṣaṇikasya ca saṃgrahaḥ /",
  "GK16andhvc3u:6201": "gauṇe guṇavṛttiśabdasyārthāntarañcāha--guṇenetyādi /",
  "GK16andhvc3u:6202": "guṇenetyasya vivaraṇam--sādṛśyādineti /",
  "GK16andhvc3u:6203": "nimitteneti tṛtīyārthakathanam /",
  "GK16andhvc3u:6204": "uktasyaiva vivaraṇam--arthāntaraviṣaye 'pītyādi /",
  "GK16andhvc3u:6205": "arthāntarameva viṣayastasmin /",
  "GK16andhvc3u:6206": "iti gauṇaṃ yathā--'gaṅgāyāṃ ghoṣaḥ' ityādau /",
  "GK16andhvc3u:6207": "tadāvivakṣitavācyatvamupapādyate /",
  "GK16andhvc3u:6208": "ata eva ca vivakṣitānyaparavācye dhvanau vācyavācakayodvayorapi svarūpapratītirarthāvagamanaṃ dṛśyata iti vyañjakatvavyavahāro yuktyanurodhī /",
  "GK16andhvc3u:6209": "svarūpaṃ prakāśayannepa parāvabhāsako vyañjaka ityucyate,",
  "GK16andhvc3u:6210": "tathāvidhe viṣaye vācakatvasyaiva vyañjakatvamiti guṇavṛttivyavahāro niyamenaiva na śakyate kartum /",
  "GK16andhvc3u:6211": "locanam lakṣaṇāṃ darśayati /",
  "GK16andhvc3u:6212": "anena bhedadvayena na ca svīkṛtamavivakṣitavācyabhedadvayātmakamiti sūcayati /",
  "GK16andhvc3u:6213": "ata eva atyantatiraskṛtasvārthaśabdena viṣayāntaramākrāmati cetyanena śabdena tadeva bhedadvayaṃ darśayati--ata eva ceti /",
  "GK16andhvc3u:6214": "yata eva na tatroktatahetubalādguṇavṛttavyavahāro nyāyyastata ityarthaḥ /",
  "GK16andhvc3u:6215": "yukti lokaprasiddhirūpāmabādhitāṃ darśayati--svarūpamiti /",
  "GK16andhvc3u:6216": "ucyata iti pradīpādiḥ, indriyādestu karaṇatvānna vyañjakatvaṃ pratītyutpattau /",
  "GK16andhvc3u:6217": "bālapriyā darśayatītyādi /",
  "GK16andhvc3u:6218": "uktaguṇavṛttiśabdārthābhiprāyeṇa 'yadā nimittene' tyādigranthena gauṇīṃ 'yadā vā svārthami' tyādagranthena lakṣaṇāñca darśayatītyarthaḥ /",
  "GK16andhvc3u:6219": "nanu guṇavṛtterbahurūpatve 'pi kimitīdaṃ bhedadvayaṃ sodāharaṇaṃ darśitamityata āha--anenetyādi /",
  "GK16andhvc3u:6220": "anena darśitena /",
  "GK16andhvc3u:6221": "sūcayatītyatra gamakamāha--ata evetyādi /",
  "GK16andhvc3u:6222": "tadeva bhedadvayamiti /",
  "GK16andhvc3u:6223": "avivakṣitavācyabhedadvayamevetyarthaḥ /",
  "GK16andhvc3u:6224": "vṛttau 'na hī' tyādi /",
  "GK16andhvc3u:6225": "vivakṣitavācyatvaṃ tadā na hyupapadyata iti sambandhaḥ /",
  "GK16andhvc3u:6226": "'viṣayāntare' gaṅgādiśabdamukhyārthamityarthaḥ /",
  "GK16andhvc3u:6227": "'aśenāparityajanni'ti /",
  "GK16andhvc3u:6228": "gaṅgādiśabdo hi gaṅgātīratvādinā kevalatīratvādinā vā gaṅgāyāstīrameva lakṣayatītyatoṃ'śena svārthāparityāgaḥ /",
  "GK16andhvc3u:6229": "'tatsambandhadvāreṇe'ti /",
  "GK16andhvc3u:6230": "sāmīpyarūpasvārthasambanghena nimittenetyarthaḥ /",
  "GK16andhvc3u:6231": "'viṣayāntaraṃ' tīrādikam /",
  "GK16andhvc3u:6232": "'ākrāmati' svaviṣayamāpādayati /",
  "GK16andhvc3u:6233": "śabda ityanuṣaṅgaḥ, gaṅgādiśabda ityarthaḥ /",
  "GK16andhvc3u:6234": "locane--yuktimiti /",
  "GK16andhvc3u:6235": "yuktyanurodhītyatroktāṃ yuktimityarthaḥ /",
  "GK16andhvc3u:6236": "pūrayati--pradīpādiriti /",
  "GK16andhvc3u:6237": "nanu vyañjakatvaṃ jñāpakatvaṃ,",
  "GK16andhvc3u:6238": "tattu mukhyamindriyādestataḥ kiṃ sahakāribhūtapradīpādigrahaṇamityata āha--indriyādestviti /",
  "GK16andhvc3u:6239": "ādipadena liṅgādergraṃhaṇam /",
  "GK16andhvc3u:6240": "pratītyutpattau karaṇatvādvyañjakatvaṃ neti sambandhaḥ /",
  "GK16andhvc3u:6241": "vṛttau 'tathāvidhe viṣaya' iti /",
  "GK16andhvc3u:6242": "vācyavācakapratītipūrvakapratītivaṣaye 'rthāntara ityarthaḥ /",
  "GK16andhvc3u:6243": "'vācakatvasyaive'ti vācakatvāśrayyevetyarthaḥ /",
  "GK16andhvc3u:6244": "'kathaṃ bhidyata' iti /",
  "GK16andhvc3u:6245": "na bhidyata ityarthaḥ /",
  "GK16andhvc3u:6246": "atra hetumāha--'tasye' tyādi /",
  "GK16andhvc3u:6247": "avivakṣitavācyastu dhvanirguṇavṛtteḥ kathaṃ bhidyate /",
  "GK16andhvc3u:6248": "tasya prabhedadvaye guṇavṛttiprabhedadvayarūpatā lakṣyata eva yataḥ /",
  "GK16andhvc3u:6249": "ayamapi na doṣaḥ. yasmādavivakṣitavācyo dhvanirgumavṛttimārgāśrayo 'pi bhavati na tu guṇavṛttirūpa eva /",
  "GK16andhvc3u:6250": "guṇavattirhi vyañjakatvāśūnyāpi dṛśyate /",
  "GK16andhvc3u:6251": "vyañjakatvaṃ ca yathoktacārutvahetuṃ locanam evamabhyupagamaṃ pradarśakṣepaṃ darśayati---avivakṣiteti /",
  "GK16andhvc3u:6252": "tuśabdaḥ pūrvasmādviśeṣaṃ dyotayati /",
  "GK16andhvc3u:6253": "tasyeti /",
  "GK16andhvc3u:6254": "avivakṣitavācyasya yatprabhedadvayaṃ tasmin gaumalākṣaṇikatvātmakaṃ prakāradvayaṃ lakṣyate nirbhāsyata ityarthaḥ /",
  "GK16andhvc3u:6255": "etatpariharati--ayamapīti /",
  "GK16andhvc3u:6256": "gumavṛtteryomārgaḥ prabhedadvayaṃ sa āśrayo nimittatayā prākkakṣyāniveśī yasyetyarthaḥ /",
  "GK16andhvc3u:6257": "etacca pūrvameva nirṇītam /",
  "GK16andhvc3u:6258": "tādrūpyābhāve hetumāha--guṇavṛttiriti /",
  "GK16andhvc3u:6259": "gauṇalākṣaṇikarūpobhayī apītyarthaḥ /",
  "GK16andhvc3u:6260": "nanu vyañjaktvena kathaṃ śūnyā guṇāvṛttirbhavati,",
  "GK16andhvc3u:6261": "yataḥ pūrvamevoktam-- mukhyāṃ vṛttiṃ parityajya guṇavṛttyārthadarśanam /",
  "GK16andhvc3u:6262": "yaduddiśya phalaṃ tatra śabdo naiva skhaladgatiḥ //",
  "GK16andhvc3u:6263": "iti /",
  "GK16andhvc3u:6264_0": "na hi prayojanaśūnya upacāraḥ prayojanāṃśaniveśī ca vyañjanavyāpāra iti bhavadbhirevābhyādhāyītyāśaṅkyābhimataṃ",
  "GK16andhvc3u:6264_1": "vyañjakatvaṃ viśrāntisthānarūpaṃ tatra nāstītyāha--vyañjakatvaṃ ceti /",
  "GK16andhvc3u:6265": "bālapriyā locane---darśayatīti /",
  "GK16andhvc3u:6266": "pūrvapakṣīti śeṣaḥ /",
  "GK16andhvc3u:6267": "guṇavṛttītyādervivaraṇam--gauṇetyādi /",
  "GK16andhvc3u:6268": "lakṣyata ityasyārthāntarabhramanodanāya vivṛṇoti--nirbhāsyata iti /",
  "GK16andhvc3u:6269": "na hītyādinoktaprakāreṇoti śeṣaḥ. prākkakṣyeti /",
  "GK16andhvc3u:6270": "vyañjanātaḥ pūrvakakṣyetyarthaḥ /",
  "GK16andhvc3u:6271": "pūrvameveti /",
  "GK16andhvc3u:6272": "na hītyādigranthe 'bhrama dhārmike' tyādigāthāvyākhyānāvasare vetyarthaḥ /",
  "GK16andhvc3u:6273": "tādrūpyābhāva iti /",
  "GK16andhvc3u:6274": "guṇavṛttirūpatvābhāva ityarthaḥ /",
  "GK16andhvc3u:6275_0": "nanu guṇavṛttirhi vyañjakatvaśūnyāpi dṛśyata ityanenaivāvivikṣitavācyasya guṇavṛttirūpatvābhāve",
  "GK16andhvc3u:6275_1": "siddhe vyañjakatvañcetyādigranthaḥ kimarthaṃ ityatastadgranthamavatārayata--nanvityādi /",
  "GK16andhvc3u:6276": "nanu pūrvoktiranyaparaivāstvityata āha--na hītyādi /",
  "GK16andhvc3u:6277": "itītyādi /",
  "GK16andhvc3u:6278": "anyavākyaṃ tiṣṭhatu iti bhavadbhirevābhyadhāyi cetyarthaḥ /",
  "GK16andhvc3u:6279": "abhimatamityasyaiva vivaraṇam--viśrāntisthānarūpamiti /",
  "GK16andhvc3u:6280": "tatreti /",
  "GK16andhvc3u:6281": "guṇavṛttimātra ityarthaḥ /",
  "GK16andhvc3u:6282": "nāstīti /",
  "GK16andhvc3u:6283": "vyañjakatvaṃ na vyañjanakaraṇatvamātramatra vivakṣitaṃ,",
  "GK16andhvc3u:6284": "kintu viśrāntisthānabhūtavyañjanakaraṇatvam /",
  "GK16andhvc3u:6285": "tattu cārutvahetuvyaṅgyavyañjanaṃ vinā na bhavatītyarthaḥ /",
  "GK16andhvc3u:6286": "vyañjakatvaśūnyāpi dṛśyata ityuktasyaiva vivaraṇaṃ vṛttau 'guṇavṛttistvi'tyādi /",
  "GK16andhvc3u:6287": "guṇavṛttistu vācyadharmāśrayeṇaiva vyaṅgyamātrāśrayeṇa ca sambhavata /",
  "GK16andhvc3u:6288": "sā abedopacārarūpā yathetyādyanvayo yāpītyādivākye vācyetyādervyaṅgyetyādeścānuṣaṅgaśca bodhyaḥ /",
  "GK16andhvc3u:6289": "tatra vācyadharmāśrayeṇetyetatprakṛtānuguṇaṃ vivṛṇoti locane---vācyaviṣayo yo dharma iti /",
  "GK16andhvc3u:6290": "vyaṅgyaṃ vinā na vyavatiṣṭhate /",
  "GK16andhvc3u:6291": "guṇavṛttistu vācyadharmāśrayeṇaiva vyaṅgyamātrāśrayeṇa cābhedopacārarūpā sambhavati,",
  "GK16andhvc3u:6292": "yatā--tīkṣṇatvādagnirmāṇavakaḥ,",
  "GK16andhvc3u:6293": "āhlādakatvāccandra evāsyā mukhamityādau /",
  "GK16andhvc3u:6294": "yathā ca 'priye jane nāsti punaruktam' ityādau /",
  "GK16andhvc3u:6295": "yāpi lakṣaṇarūpā guṇavṛttiḥ sāpyupalakṣaṇīyārthasaṃbandhamātrāśrayeṇa cārurūpavyaṅgyapratītiṃ vināpi sambhavatyeva,",
  "GK16andhvc3u:6296": "yathā--mañcāḥ krośantītyādau viṣaye /",
  "GK16andhvc3u:6297": "locanam vācyadharmeti /",
  "GK16andhvc3u:6298": "vācyaviṣayo yo dharmo 'bhidhāvyāpārastasyāśrayeṇa tadupabṛṃhaṇāyetyarthaḥ /",
  "GK16andhvc3u:6299": "śrutārthapattāvivārthāntararasyābhidheyārthoṃntarasyābhidheyārthopapādāna eva paryaṃvasānāditi bhāvaḥ /",
  "GK16andhvc3u:6300": "tatra gaumasyodāharaṇamāha--yatheti /",
  "GK16andhvc3u:6301": "dvitīyamapi prakāraṃ vyañjakatvaśūnyaṃ nidarśayitumupakramate--yāpīti /",
  "GK16andhvc3u:6302": "cārurūpaṃ viśrāntisthānaṃ,",
  "GK16andhvc3u:6303": "tadabhāve sa vyañjakatvavyāpāro naivonmīlati,",
  "GK16andhvc3u:6304": "pratyāvṛttya vācya eva viśrānteḥ,",
  "GK16andhvc3u:6305": "kṣaṇadṛṣṭanaṣṭadivyavibhavaprākṛtapuruṣavat /",
  "GK16andhvc3u:6306": "bālapriyā vācakasyeti śeṣaḥ /",
  "GK16andhvc3u:6307": "bhāvārthavivaraṇam--tadupabṛṃhaṇāyeti /",
  "GK16andhvc3u:6308": "abhidheyārthopabṛṃhaṇāyetyaḥ /",
  "GK16andhvc3u:6309": "kathaṃ guṇavṛttestadupabṛṃhaṇārthatvamityatassadṛṣṭāntamāha--śrutetyādi /",
  "GK16andhvc3u:6310": "yathā pīno devadatto divā na bhuṅkta ityādau śrutasya pīnatvāde rupapādakatayā rātribhojanādikaṃ kalpyate /",
  "GK16andhvc3u:6311_0": "kalpitasya tasyārthāntarasya pīnatvādyupapādana eva paryavasānañca tathā guṇavṛttisthale",
  "GK16andhvc3u:6311_1": "'rthāntarasya lakṣyasya padāntarābhidheyārthopapādana eva varyavasitiryatastasmādityarthaḥ /",
  "GK16andhvc3u:6312": "vṛttau 'vyaṅgyamātrāśrayeṇe'tyatra mātrapadena cārutvaheturmukhyavyaṅgayaṃ vyāvartyate /",
  "GK16andhvc3u:6313": "'priye jana'iti /",
  "GK16andhvc3u:6314": "priya iti tīkṣṇatvādatyādivadguṇarūpahetukathanaṃ punaruktapadenānupādeyatvaṃ lakṣyata iti pūrvamevoktam /",
  "GK16andhvc3u:6315": "eṣūdāharaṇeṣu tīkṣṇatvādiguṇānāmādhikyaṃ vyaṅgyaṃ, tattu na cārutvakārīti bhāvaḥ /",
  "GK16andhvc3u:6316": "'upalakṣaṇīye'ti /",
  "GK16andhvc3u:6317": "upalaṇīyo lakṣyo yo 'rtho mañjasthabālakādistena saha yassambandha ādhārādheyabhāvādirmañcādapadamukhyārthasya tanmātrāśrayeṇetyarthaḥ /",
  "GK16andhvc3u:6318": "mātrapadavyāvartyakathanaṃ 'cārurūpe'tyādi /",
  "GK16andhvc3u:6319": "'mañcā' iti /",
  "GK16andhvc3u:6320": "atra mañcasthabālakānāṃ bahutvādakaṃ vyaṅgyaṃ tadapi na cārutvakāri /",
  "GK16andhvc3u:6321": "'cārurūpa'mityetadvivṛṇoti locane--viśrāntīta /",
  "GK16andhvc3u:6322": "nanu vināpi cāruvyaṅgyapratītiṃ vyañjanāvyāpāro bhavatvityata āha--tadabhāva ityādi /",
  "GK16andhvc3u:6323": "tadabhāve cāruvyaṅgyābhāve /",
  "GK16andhvc3u:6324": "saḥ lakṣaṇāmūlakaḥ /",
  "GK16andhvc3u:6325": "unmīlati prakāśate /",
  "GK16andhvc3u:6326": "kuta ityata āha--pratyāvṛtyetyādi /",
  "GK16andhvc3u:6327": "kṣaṇeti /",
  "GK16andhvc3u:6328": "kṣaṇa eva dṛṣṭo naṣṭaśca divyavibhavo yasya saḥ tathāvidho yaḥ prākṛto daridraḥ puruṣaḥ tadvat /",
  "GK16andhvc3u:6329": "tasya yathā pratyāvṛtya prākṛtavibhāva eva tathā vyañjanāvyāpārasya yatra tu sā cārurūpavyaṅgyapratītihetustatrāpi vyañjakatvānupraveśenaiva vācakatvavat /",
  "GK16andhvc3u:6330": "asambhavinā cārthena yatra vyavahāraḥ,",
  "GK16andhvc3u:6331_0": "yathā---'suvarṇapuṣpāṃ pṛthivīm' ityādau tatra cārurūpavyaṅgyapratītireva prayojiketi",
  "GK16andhvc3u:6331_1": "tathāvidhe 'pi locanam nanu yatra vyaṅgye 'rthe viśrāntistatra kiṃ kartavyamityāśaṅkyāha--yatra tviti /",
  "GK16andhvc3u:6332": "asti tatrāparo vyañjanavyāpāraḥ parasphuṭa evetyarthaḥ /",
  "GK16andhvc3u:6333": "dṛṣṭāntaṃ parāṅgīkṛtamevāha---vācakatvavaditi /",
  "GK16andhvc3u:6334": "vācakatve hi tvayaivāṅgīkṛto vyañjanavyāpāraḥ prathamaṃ dhvaniprabhedamapratyācakṣaṇeneti bhāvaḥ /",
  "GK16andhvc3u:6335": "kiñca vastvantare mukhye sambhavati sambhavadeva vastvantaraṃ mukhyamevāropyate viṣayāntaramātratastvāropavyavahāra iti jīvitamupacārasya,",
  "GK16andhvc3u:6336": "suvarṇapuṣpāṇāṃ tu mūlata evāsambhavāttaduccayanasya tatra ka āropavyavahāraḥ;",
  "GK16andhvc3u:6337": "'suvarṇapuṣpāṃ pṛthivīm' iti hi syādāropaḥ,",
  "GK16andhvc3u:6338": "tasmādatra vyañjanavyāpāra eva pradhānabhūto nāropavyavahāraḥ,",
  "GK16andhvc3u:6339": "sa paraṃ vyañjanavyāpārānarodhitayottiṣṭhati /",
  "GK16andhvc3u:6340": "tadāha--asambhavineti /",
  "GK16andhvc3u:6341": "prayojiketi /",
  "GK16andhvc3u:6342": "vyaṅgyameva hi prayojanarūpaṃ pratītiviśrāmasthāmāropite tvasambhavati pratitiviśrāntirāśaṅkanīyāpi na bhavati /",
  "GK16andhvc3u:6343": "bālapriyā vācyārtha eva viśrāntiryatastasmādityārthaḥ /",
  "GK16andhvc3u:6344": "vṛttau 'yatre'tyādi /",
  "GK16andhvc3u:6345": "'se'ti /",
  "GK16andhvc3u:6346": "guṇavṛttirityarthaḥ /",
  "GK16andhvc3u:6347": "'vyañjakatvānupraveśenaive'ti /",
  "GK16andhvc3u:6348": "bhavatīti śeṣaḥ /",
  "GK16andhvc3u:6349": "granthametamavatārayati---nanvityādi /",
  "GK16andhvc3u:6350": "apara iti /",
  "GK16andhvc3u:6351": "cārurūpavyaṅgyapratyāyakatvādvilakṣama ityarthaḥ /",
  "GK16andhvc3u:6352": "prathamamiti /",
  "GK16andhvc3u:6353": "vivakṣitānyaparavācyamityarthaḥ /",
  "GK16andhvc3u:6354": "apratyācakṣāṇena abhyupagacchatā /",
  "GK16andhvc3u:6355": "asambhavinetyādigranthaṃ tātparyato 'vatārayati--kiñcetyādi /",
  "GK16andhvc3u:6356": "asambhavinā ceti cakāraḥ kiñcetyanena vyākhyātaḥ /",
  "GK16andhvc3u:6357": "vastvantara ityādi /",
  "GK16andhvc3u:6358": "adhiṣṭhānāropyayorubhayorapi sambhave satyevāropa ityarthaḥ /",
  "GK16andhvc3u:6359": "yathā māṇavakādāvagnyādeḥ /",
  "GK16andhvc3u:6360": "nanu tayorubhayossatve kuta āropavyavahāra ityata āha---viṣayāntaramātrata iti /",
  "GK16andhvc3u:6361": "viṣayāntaratvamātreṇetyarthaḥ /",
  "GK16andhvc3u:6362": "vastutastayoraikyābhāvāditi bhāvaḥ /",
  "GK16andhvc3u:6363": "itītyādi /",
  "GK16andhvc3u:6364": "svatassatorāropyādhiṣṭhānayorekasminnanyasyāropa itīdamupacārasya mukhyaṃ jīvitamityarthaḥ /",
  "GK16andhvc3u:6365": "astvetattataḥ kimata āha-suvarṇapuṣpāṇāmityādi /",
  "GK16andhvc3u:6366": "mūlata eva atyarthameva /",
  "GK16andhvc3u:6367": "taduccayanasya suvarṇapuṣpoccayanasya /",
  "GK16andhvc3u:6368": "tatra suvarṇapuṣpāmityādyudāharaṇasthale /",
  "GK16andhvc3u:6369": "ka iti /",
  "GK16andhvc3u:6370": "nirjīva ityarthaḥ /",
  "GK16andhvc3u:6371": "nanu tarhi suvarṇapuṣpāṃ pṛthivīmiti prayogaḥ kathamupapadyata ityata āha--suvarṇetyādi /",
  "GK16andhvc3u:6372": "ityāropassyāddhīti sambandhaḥ. tadāropaṃ vinā tasya mahākaviprayogasyānirvāhāditi bhāvaḥ /",
  "GK16andhvc3u:6373": "phalitamāha--tasmādityādi /",
  "GK16andhvc3u:6374": "āropavyavahāra iti /",
  "GK16andhvc3u:6375": "āropamūlakaguṇavṛttivyavahāra ityarthaḥ /",
  "GK16andhvc3u:6376": "tadāheti /",
  "GK16andhvc3u:6377": "uktābhiprāyeṇāhetyarthaḥ. vṛttau 'prayojike'tyasya vyavahāraprayojiketyarthaḥ /",
  "GK16andhvc3u:6378": "cārurūpetyādigranthasya bhāvārthamāha--vyaṅgyamityādi /",
  "GK16andhvc3u:6379": "prayojanarūpamiti hetugarbhaṃ viśeṣaṇam /",
  "GK16andhvc3u:6380": "nanvasambhavadapi viṣaye guṇavṛttau satyāmapi dhvanivyavahāra eva yuktyanurodhī /",
  "GK16andhvc3u:6381_0": "tasmādavivakṣitavācye dhvanau dvayorapi prabhedayorvyañjakatvaviśeṣāviśiṣṭā gumavṛttirna",
  "GK16andhvc3u:6381_1": "tu tadekarūpā sahṛdayahṛdayāhlādinī pratīyamānā pratītihetutvādviyaṣāntare locanam satyāmapīti /",
  "GK16andhvc3u:6382": "vyañjanavyāpārasampattaye kṣaṇamātramavalambitāyāmiti bhāvaḥ. tasmāditi /",
  "GK16andhvc3u:6383": "vyañjakatvalakṣaṇo yo viśeṣastenāviśiṣṭā avidyamānaṃ viśiṣṭaṃ viśeṣo bhedanaṃ yasyāḥ vyañjakatvaṃ na tasyā bheda ityarthaḥ /",
  "GK16andhvc3u:6384": "yadi vā vyañjakatvalakṣaṇena vyāpāraviśeṣemāviśiṣṭā nyakkṛtasvābhāvā āsamantādvyāptā /",
  "GK16andhvc3u:6385": "tadeketi /",
  "GK16andhvc3u:6386": "tena vyañjakatvalakṣaṇena sahaikaṃ rūpaṃ yasyāḥ sā tathāvidhā na bhavati /",
  "GK16andhvc3u:6387": "avivakṣitavācye vyañjakatvaṃ guṇavṛtteḥ pṛthakcārupratītihetutvāt vivakṣitavācyaniṣṭhavyañjakatvavat,",
  "GK16andhvc3u:6388": "na hi guṇavṛtteścārupratītihetutvamastīti bālapriyā vyaṅgyamātrānvitamāropitameva pratītiviśrāntisthānamastu,",
  "GK16andhvc3u:6389": "kiṃsa cārarūpavyaṅgyasamāśrayaṇenetyata āha--āropita ityādi /",
  "GK16andhvc3u:6390": "asambhavatīti hetugarbham /",
  "GK16andhvc3u:6391": "kṣaṇamātramavalambitāyāmityanena guṇavṛttiviṣayabhūtārthasyāvāntaratātparyagocaratvaṃ darśitam /",
  "GK16andhvc3u:6392": "vṛttau 'tathāvidhe viṣaya' iti /",
  "GK16andhvc3u:6393": "asambhavadarthakavākya ityarthaḥ /",
  "GK16andhvc3u:6394": "upasaṃharati--'tasmādi'tyādi /",
  "GK16andhvc3u:6395": "vyañjakatvaviśeṣāviśiṣṭetyetatprakṛtānuguṇye vyācaṣṭe--vyañjakatvetyādi /",
  "GK16andhvc3u:6396": "teneti karaṇe tṛtīyā /",
  "GK16andhvc3u:6397": "vivaraṇena siddhaṃ phalitārthamāha---vyañjakatvamityādi /",
  "GK16andhvc3u:6398": "tasyāḥ guṇavṛtteḥ /",
  "GK16andhvc3u:6399_0": "bhedaḥ avāntaradharmaḥ. vyañjakatvaguṇavṛtyoḥ pratipāditabhedopasaṃhāraparatayaivaṃ",
  "GK16andhvc3u:6399_1": "vyākhyāya vyañjakatvaprādhānyasyānyāprādhānyasya ca pratipāditasyopasaṃhāraparatayāpyetaṃ",
  "GK16andhvc3u:6399_2": "granthaṃ vyācaṣṭe--yadi vetyādi /",
  "GK16andhvc3u:6400": "yadi vā atha ca /",
  "GK16andhvc3u:6401": "viśiṣṭā viśeṣitā na bhavatītyaviśiṣṭa /",
  "GK16andhvc3u:6402": "yadvā viśiṣṭaṃ viśeṣaḥ ādaraḥ avidyamānaṃ viśiṣṭaṃ yasyāsseti vyatpattimabhipretyāha--nyakkṛtasvabhāveti /",
  "GK16andhvc3u:6403": "vyañjakatvaviśeṣeṇāviśiṣṭeti vigrahaṃ dhātūnāṃ bahvarthañcābhipretya prakārāntaramāha--āsamantādyvāpteti /",
  "GK16andhvc3u:6404": "yadivetyanuṣaṅgaḥ /",
  "GK16andhvc3u:6405": "nanu tathāpi guṇavṛttervyañjakatvaikarūpatvamastviti śaṅkāyāmuktaṃ,",
  "GK16andhvc3u:6406": "na tu tadekarūpeti tadvivṛṇoti--tenetyādi /",
  "GK16andhvc3u:6407": "tadekarūpatvābhāve hetuḥ--'sahṛdaye'tyādi /",
  "GK16andhvc3u:6408": "netyasyānuṣaṅgaḥ /",
  "GK16andhvc3u:6409": "yato guṇavṛttiḥ sahṛdayahṛdayāhlādinī pratīyamānā ca na bhavatyato na tadekarūpeti sambandhaḥ /",
  "GK16andhvc3u:6410": "vyaṅgyagataṃ sahṛdayahṛdayāhṇādakatvaṃ pratīyamānatvañca vyañjakatve samāropya guṇavṛttestanniṣedhapūrvaktaṃ tadekarūpatvaṃ niṣiddhamiti bodhyam /",
  "GK16andhvc3u:6411": "evaṃ guṇavṛttervyañjakatvaikarūpatvābhāvapratipādanena vyañjakatvasya guṇavṛttibhinnatvaṃ,",
  "GK16andhvc3u:6412": "labhyate,",
  "GK16andhvc3u:6413": "tatra hetupradarśakaḥ pratītihetutvāditi granthaḥ,",
  "GK16andhvc3u:6414": "cārutvapratītihetutvāditi tadarthaḥ,",
  "GK16andhvc3u:6415": "vyañjakatvasyeti śeṣaḥ /",
  "GK16andhvc3u:6416": "tathācāyaṃ prayoga ityāśayenāha locane--avivakṣitavācya ityādi /",
  "GK16andhvc3u:6417": "pṛthagiti bhinnamityarthaḥ /",
  "GK16andhvc3u:6418": "vṛttau 'tadrūpaśūnyāyā' iti /",
  "GK16andhvc3u:6419": "cārutvapratītihetutvaśūnyāyā ityarthaḥ /",
  "GK16andhvc3u:6420": "guṇavṛtterityanuṣaṅgaḥ /",
  "GK16andhvc3u:6421": "granthametamuktānumānopayogitayāvatārayati--na hītyādi /",
  "GK16andhvc3u:6422": "tadrūpaśūnyāyā darśanāt /",
  "GK16andhvc3u:6423": "etacca sarve prāvasūcitamapi sphuṭatarapratītaye punaruktam /",
  "GK16andhvc3u:6424": "api ca vyañjakatvalakṣaṇo yaḥ śabdārthayorgharmaḥ sa prasiddhasambandhānurodhīti na kasyācidvimativiṣayatāmarbahati /",
  "GK16andhvc3u:6425": "śabdārtharyorhi prasiddho yaḥ sambandho vācyavācakabhāvākhyāstamanurundhāna eva vyañjakatvalakṣaṇo vyāpāraḥ sāmagrantarasambandhādaupādhikaḥ pravartate /",
  "GK16andhvc3u:6426": "ata eva vācakatvāttasya viśeṣaḥ vācakatvaṃ hi śabdaviśeṣasya niyata ātmā vyutpattikālādārabhya tadavinābhāvena tasya prasiddhatvāt /",
  "GK16andhvc3u:6427": "sa tvaniyataḥ, aupādhikatvāt /",
  "GK16andhvc3u:6428": "locanam darśayati---viṣayāntara iti /",
  "GK16andhvc3u:6429": "agnirvaṭurityādau /",
  "GK16andhvc3u:6430": "prāgiti prathamoddyote /",
  "GK16andhvc3u:6431": "niyatasvabhāvācca vācyavācakatvādaupādhikatvenāniyataṃ vyañjakatvaṃ kathaṃ na bhinnanimittamiti darśayati--api ceti /",
  "GK16andhvc3u:6432": "aupādhika iti /",
  "GK16andhvc3u:6433": "vyañjakatvavaicitryaṃ yatpūrvamuktaṃ tatkṛta ityarthaḥ /",
  "GK16andhvc3u:6434": "ata eva samayaniyamitādabhidhāvyāpārādvilakṣaṇa iti yāvat /",
  "GK16andhvc3u:6435": "etadeva bālapriyā viṣayāntara ityasya vivaraṇam--agnirvaṭurityādāviti /",
  "GK16andhvc3u:6436": "athāpi cetyādigrantho 'bhāvavādinaḥ prati sthūṇānikhanananyāyena vyañjakatvasādhaka ityabhiprāyeṇāvatārayati--niyatetyādi /",
  "GK16andhvc3u:6437": "niyatasvābhāvāditi /",
  "GK16andhvc3u:6438": "vācakatvaṃ hi samayāpekṣatvena niyatasvarūpamiti bhāvaḥ /",
  "GK16andhvc3u:6439": "aniyatatve hetuḥ--aupādhikatveneti /",
  "GK16andhvc3u:6440": "kathamityādi /",
  "GK16andhvc3u:6441": "vācakatvādvyañjakatvasya pravṛtternimittaṃ bhinnamevetyarthaḥ /",
  "GK16andhvc3u:6442": "vṛttau 'sāmagryantare'tyādi /",
  "GK16andhvc3u:6443": "'sāmagnyantarasambandhāt' prakaraṇādermukhyasāmaganyāssannidhānāt /",
  "GK16andhvc3u:6444": "'aupādhikaḥ pravartate' aupādhikassannullasatītyarthaḥ /",
  "GK16andhvc3u:6445": "atropādhiśabdenānyāvāntarasāmagrīvivakṣitetyāśayena vivṛṇoti--vyañjakatvetyādi /",
  "GK16andhvc3u:6446": "vyañjakatve yadvaicitryaṃ vācyavākayorguṇatvaprādhānyādi /",
  "GK16andhvc3u:6447": "nanu sāmagryantarasambandhajanitatve 'pyayaṃ vyāpāro vācakavyāpāratvādabhidhaivāstvityata āha--ata evetyādi /",
  "GK16andhvc3u:6448": "ata eva yatasmāmagryantarasambandhādaupādhiko janitastata evetyarthaḥ /",
  "GK16andhvc3u:6449": "etadeva uktameva /",
  "GK16andhvc3u:6450": "vṛttau 'śabdaviśeṣasye'ti /",
  "GK16andhvc3u:6451": "sākṣātsamayāpekṣiṇaśśabdasyetyarthaḥ /",
  "GK16andhvc3u:6452": "'ātmā' svabhāvaḥ /",
  "GK16andhvc3u:6453": "'vyutpattikālādi'ti /",
  "GK16andhvc3u:6454": "saṅketakālādityarthaḥ /",
  "GK16andhvc3u:6455": "tathā pāṭhaśca /",
  "GK16andhvc3u:6456": "'tadi'ti śabdetyarthaḥ /",
  "GK16andhvc3u:6457": "'tasya' vācakatvasya /",
  "GK16andhvc3u:6458": "'sa tvi'ti /",
  "GK16andhvc3u:6459": "vyañjakatvavyāpārastvityarthaḥ /",
  "GK16andhvc3u:6460": "'prakaraṇādyavacchedena' prakaraṇādisahakāreṇa /",
  "GK16andhvc3u:6461": "prakaraṇādyavacchedena tasya pratīteritarathā tvapratīteḥ /",
  "GK16andhvc3u:6462": "nanu yadyaniyatastatkiṃ tasya svarūpaparīkṣayā /",
  "GK16andhvc3u:6463": "naiṣa doṣaḥ; yataḥ śabdātmani tasyāniyatatvam, na tu sve viṣaye vyaṅgyalakṣaṇe /",
  "GK16andhvc3u:6464": "liṅgatvanyāyaścāsya vyañjakabhāvasya lakṣyate,",
  "GK16andhvc3u:6465": "yathā liṅgatvamāśrayeṣvaniyatāvabhāsam,",
  "GK16andhvc3u:6466": "icchādhīnatvāt; khaviṣayāvyabhicāri ca /",
  "GK16andhvc3u:6467": "tathaivedaṃ yathā darśitaṃ locanam saphuṭayati--ata eveti /",
  "GK16andhvc3u:6468": "aupādhikatvaṃ darśayati--prakaraṇādīti /",
  "GK16andhvc3u:6469": "kiṃ tasyeti /",
  "GK16andhvc3u:6470": "aniyatatvādyathāruci kalpyeta pāramārthikaṃ rūpaṃ nāstīti;",
  "GK16andhvc3u:6471": "na cāvastunaḥ parīkṣopapadyata iti bhāvaḥ /",
  "GK16andhvc3u:6472": "śabdātmanīti /",
  "GK16andhvc3u:6473": "saṅketāspade padasvarūpamātra ityarthaḥ /",
  "GK16andhvc3u:6474": "āśrayeṣviti /",
  "GK16andhvc3u:6475": "na hi dhūme vahnigamakatvaṃ sadātanam,anyagamakatvasya vahnyagamakatvasya ca darśanāt /",
  "GK16andhvc3u:6476": "icchādīnatvāditi /",
  "GK16andhvc3u:6477": "icchātra pakṣadharmatvajijñāsāvyāptisusmūrṣāprabhṛtiḥ /",
  "GK16andhvc3u:6478": "svaviṣayeti /",
  "GK16andhvc3u:6479": "bālapriyā 'tasya' vyañjakatvasya /",
  "GK16andhvc3u:6480": "'pratīteḥ' unmeṣāt /",
  "GK16andhvc3u:6481": "prakaraṇādīntyādigrantho na hetvantarapradarśakaḥ,",
  "GK16andhvc3u:6482": "kintvaupādhikatvādityuktasyaiva vivaraṇarūpa ityāha locane--aupādhikatvaṃ darśayatīti /",
  "GK16andhvc3u:6483": "vṛttau yadyaniyata' iti /",
  "GK16andhvc3u:6484": "sa ityanuṣajyate /",
  "GK16andhvc3u:6485": "tasya vyañjakatvasya /",
  "GK16andhvc3u:6486": "locane bhāvamāha--aniyatatvādityādi /",
  "GK16andhvc3u:6487": "aniyatatvāt abhidhāvanniyatatvābhāvāt /",
  "GK16andhvc3u:6488": "kalpyeteti /",
  "GK16andhvc3u:6489": "tatsvarūpamiti śeṣaḥ /",
  "GK16andhvc3u:6490": "atra hetumāha--pāramārthikamityādi /",
  "GK16andhvc3u:6491": "pāramārthikaṃ anugatam /",
  "GK16andhvc3u:6492": "itīti hetau /",
  "GK16andhvc3u:6493": "kiṃ tata ityata āha--na cetyādi /",
  "GK16andhvc3u:6494": "gaganāravindāderapi parīkṣyatvaprasaṅgāditi bhāvaḥ /",
  "GK16andhvc3u:6495": "śabdātmanīyanena vivakṣitaṃ vyācaṣṭe--saṅketāspada ityādi /",
  "GK16andhvc3u:6496": "mātrapadenārthasya vyavacchedaḥ /",
  "GK16andhvc3u:6497": "vṛttau 'tasye'ti /",
  "GK16andhvc3u:6498": "vyañjakatvasyetyarthaḥ /",
  "GK16andhvc3u:6499": "'na tvi'tyādi /",
  "GK16andhvc3u:6500": "tasyāniyatatvamityanuṣajyate /",
  "GK16andhvc3u:6501": "sve svasambandhini /",
  "GK16andhvc3u:6502": "'vyaṅgyalakṣaṇe viṣaye' vyaṅgyārthe /",
  "GK16andhvc3u:6503": "yasya yaraya vyaṅgyo 'rtho vidyate tasya tasya vyañjakatvamityevamarthaviṣaye niyatatvaṃ vyañjakatvasyāstyevetyarthaḥ /",
  "GK16andhvc3u:6504": "atra dṛṣṭāntakathanam--liṅgatve'tyādi /",
  "GK16andhvc3u:6505": "'liṅgatvanyāyaḥ' liṅgatvasāmyam /",
  "GK16andhvc3u:6506": "'liṅgatvaṃ' vahnyādijñāpakatvam /",
  "GK16andhvc3u:6507": "'āśrayeṣu' dhūmādiṣu /",
  "GK16andhvc3u:6508": "aniyatāvabhāsamityetadvivṛṇoti locane--na hītyādi /",
  "GK16andhvc3u:6509": "na hi sadātanamityatra hetumāha---anyetyādi /",
  "GK16andhvc3u:6510": "anyeti /",
  "GK16andhvc3u:6511": "vahnyatiriktetyarthaḥ /",
  "GK16andhvc3u:6512": "vahnyagamakatvasyeti /",
  "GK16andhvc3u:6513": "kadācidvahnigamakatvābhāvasyetyarthaḥ /",
  "GK16andhvc3u:6514": "darśanāt anubhavāt /",
  "GK16andhvc3u:6515": "icchādhīnatvādityatrecchāpadaṃ prakṛtānuguṇatayā vyākhyāti--icchetyādi /",
  "GK16andhvc3u:6516": "pakṣadharmatā vyāpyasya pakṣavṛttitā vyañjakatvam /",
  "GK16andhvc3u:6517": "śabdātmanyaniyatatvādeva ca tasya vācakatvaprakāratā na śakyā kalpayitum /",
  "GK16andhvc3u:6518": "yadi hi vācakatvaprakāratā tasya bhavettacchabdātmani niyatatāpi syādvācakatvavat /",
  "GK16andhvc3u:6519": "sa ca tathāvidha aupādhiko dharmaḥ śabdānāmautpattikaśabdārthasambanthavādinā vākyatattvavidā pauruṣāpauruṣeyayorvākyayorviśeṣamabhidadhatā niyamenābhyupagantavyaḥ,",
  "GK16andhvc3u:6520": "tadanabhyupagame hi tasya śabdārthasambandhanityatve satyapyapauruṣeyapauruṣeyayorvākyayorarthapratipādane locanam svasminviṣaye ca gṛhīte trairūpyādau na vyabhicarati /",
  "GK16andhvc3u:6521": "na kasyacidvimatimetīti yaduktaṃ tatsphuṭayati--sa ceti /",
  "GK16andhvc3u:6522": "vyañjakatvalakṣaṇa ityarthaḥ /",
  "GK16andhvc3u:6523": "autpattiketi /",
  "GK16andhvc3u:6524": "janmanā dvitīyo bhāvavikāraḥ sattārūpaḥ sāmīpyāllaṇāto vānutpattiḥ, bālapriyā tasyāḥ jijñāsā /",
  "GK16andhvc3u:6525": "vyāptisusmūrṣā hetau sādhyasya yā vyāptiḥ, tatsmaraṇecchā /",
  "GK16andhvc3u:6526": "prabhṛtipadena vyāpyasya sapakṣasatvādijijñāsā gṛhyate /",
  "GK16andhvc3u:6527": "pakṣadharmatājijñāsādīnāmanumitiṃ prati prayojakatvaṃ prācīnābhyupagataṃ tadvārā ca liṅgatvasya tadadhīnatvaṃ bodhyam /",
  "GK16andhvc3u:6528": "svāviṣayāvyābhicārītyasya tārtpārthavivaraṇam--svasminnityādi /",
  "GK16andhvc3u:6529": "svasmin svasambandhini liṅge /",
  "GK16andhvc3u:6530": "viṣaye ca sādhye ca /",
  "GK16andhvc3u:6531": "viṣaye veti ca pāṭhaḥ /",
  "GK16andhvc3u:6532": "gṛhīta ityanenānayossambandhaḥ /",
  "GK16andhvc3u:6533": "trairūpyādāviti /",
  "GK16andhvc3u:6534": "trairūpyamanumānāṅgabhūtaṃ pakṣasatvasapakṣasatvavipakṣāsatvarūpamādipadenābādhitatvādikaṃ gṛhyate /",
  "GK16andhvc3u:6535": "tatra trairūpyasya liṅge abādhitatvādessādhye ca grahaḥ /",
  "GK16andhvc3u:6536": "na vyabhicaratīti jñāpakatvaṃ svaviṣaye na vyabhicaratītyarthaḥ /",
  "GK16andhvc3u:6537": "svaviṣayāvyabhicārīti vṛttestu jñāpakatvasya viṣaye jñāpye vahnyādau na vyabhicaratītyevārthaḥ /",
  "GK16andhvc3u:6538": "vṛttau 'vācakatvaprakārate'ti /",
  "GK16andhvc3u:6539": "vācakatvāvāntaradharmatetyarthaḥ /",
  "GK16andhvc3u:6540": "'tadi'ti /",
  "GK16andhvc3u:6541": "tarhītyarthaḥ /",
  "GK16andhvc3u:6542_0": "nanvevaṃ vyañjakatvaṃ na kasya cidvimativiṣayatāmarhantītyuktamayuktaṃ vyaṅgyavyañjakabhāvalakṣaṇasya",
  "GK16andhvc3u:6542_1": "śabdārthasambandhasyāniyatatvenautpattikasūtravirodhādityāśaṅkāṃ sa cetyādigranthena",
  "GK16andhvc3u:6542_2": "pariharatītyavatārayati--na kasyacidityādi /",
  "GK16andhvc3u:6543": "sphuṭayati sphuṭaṃ karoti sādhayatīti yāvat /",
  "GK16andhvc3u:6544": "vṛttau śabdānāṃ dharmaṃ iti yojanā /",
  "GK16andhvc3u:6545_0": "'autpattikastu śabdasyārthena sambandha' ityādijaiminīyaṃ sūtraṃ manasi kṛtyoktam",
  "GK16andhvc3u:6545_1": "'autpattikastu śabdasyārthena sambandha' ityādijaiminīyaṃ sūtraṃ manasi kṛtyoktam 'autpattike'tyādi /",
  "GK16andhvc3u:6546": "tatrautpattikapadena nitya ityartho vivakṣitastallābhaprakāraṃ darśayati--janmanetyādi /",
  "GK16andhvc3u:6547": "lakṣyata iti /",
  "GK16andhvc3u:6548": "jāyate asti vardhate vipariṇamate apakṣīyate naśyatīti ṣaṅvikārā bhāvānāmuktāḥ /",
  "GK16andhvc3u:6549": "tatra dvitīyassattārūpo vikāraḥ utpattipadārthena janmanā sāmīpyānnimittāllakṣyata ityarthaḥ /",
  "GK16andhvc3u:6550": "sattāmātrasya lakṣaṇātsadāsatvaṃ kalpyamityaparitoṣādāha--viparītetyādi /",
  "GK16andhvc3u:6551": "janmanā lakṣyata nirviśeṣatvaṃ syāt /",
  "GK16andhvc3u:6552": "tadabhyupagame tu pauruṣeyāṇāṃ vākyānāṃ puruṣecchānuvidhānasamāropitaupādhikavyāpārāntarāṇāṃ satyapi svābhidheyasambandhāparityāge mithyārthatāpi bhavet /",
  "GK16andhvc3u:6553": "locanam rūḍhyā vā autpattikaśabdo nityaparyāyaḥ tena nityaṃ yaḥ śabdārthayoḥ śaktilakṣaṇaṃ saṃbandhamicchati jaimineyastenetyarthaḥ /",
  "GK16andhvc3u:6554": "nirviśeṣatvamiti /",
  "GK16andhvc3u:6555": "tataśca puruṣadoṣānupraveśasyākiñcitkaratvāttannibandhaṃ pauruṣeyeṣu vākyeṣu yadaprāmāṇyaṃ tanna sidhyet /",
  "GK16andhvc3u:6556": "pratipattureva hi yaditathā pratipattistarhi vākyasya na kaścidaparādha iti kathamaprāmāṇyam /",
  "GK16andhvc3u:6557": "apauruṣeye vākye 'pi pratipattṛdaurātmyāttathā syāt /",
  "GK16andhvc3u:6558": "bālapriyā ityanuṣaṅgaḥ virodharūpasambandhena nimittena janmanā tpattirlakṣyata ityarthaḥ /",
  "GK16andhvc3u:6559": "atra matubarthe taddhitaḥ pakṣadvaye 'pi /",
  "GK16andhvc3u:6560": "lāghavādāha--rūḍhyā vetyādi /",
  "GK16andhvc3u:6561": "rūḍhyā sūtrakārasaṅketena /",
  "GK16andhvc3u:6562": "phalitamāha--tenetyādi /",
  "GK16andhvc3u:6563": "yo jaimineya icchatīti sambandhaḥ /",
  "GK16andhvc3u:6564": "śaktilakṣaṇamiti /",
  "GK16andhvc3u:6565": "bodhanasāmarthyarūpamityarthaḥ /",
  "GK16andhvc3u:6566": "vṛttau pūrvoktaśaṅkābījatvenautpattiketyādyuktaṃ pauruṣeyetyādikantvabhyupagantavyatve hetutvena /",
  "GK16andhvc3u:6567": "anabhyupagame doṣamāha--'tadi'tyādi /",
  "GK16andhvc3u:6568": "'tasye'ti /",
  "GK16andhvc3u:6569": "vākyatatvavido jaimineyasyetyarthaḥ /",
  "GK16andhvc3u:6570": "mata iti śeṣaḥ /",
  "GK16andhvc3u:6571": "'śabde'tyādi /",
  "GK16andhvc3u:6572": "'śabdārthasambandhasya' śabdagatārthabodhanasāmarthyarūpasya nityatvādityarthaḥ /",
  "GK16andhvc3u:6573": "arthagocarajñānajananaśaktirhi prāmāṇyaṃ, sā śaktiryathārtheṣvivāyathārtheṣvapi vākyeṣvasti /",
  "GK16andhvc3u:6574": "pramāṇyaṃ svata eva /",
  "GK16andhvc3u:6575": "aprāmāṇyantu kāraṇadoṣabādhakapratyayādinā janyata ityādimīmāṃsakamatamatrāvadheyam /",
  "GK16andhvc3u:6576": "nirviśeṣatvaṃ syādityatreṣṭāpattiṃ parihartuṃ nirviśeṣatve doṣaṃ darśayati--tataścetyādi /",
  "GK16andhvc3u:6577": "puruṣeti /",
  "GK16andhvc3u:6578": "puruṣe vaktari yaḥ kādācitko doṣasya bhramāderanupraveśaḥ,",
  "GK16andhvc3u:6579": "yadvā---puruṣadoṣasya vākye yo 'nupraveśastasyetyarthaḥ /",
  "GK16andhvc3u:6580": "akiñcitkaratvāditi /",
  "GK16andhvc3u:6581": "nityasya śabdārthasambandhasya bādhane śaktyabhāvāditi bhāvaḥ /",
  "GK16andhvc3u:6582": "tannibandhanaṃ vastutaḥ puruṣadoṣādhīnam /",
  "GK16andhvc3u:6583": "pauruṣeyeṣu laukikeṣu vākyeṣu ayathārthavākyeṣu aprāmāṇyam yathārthatvanimittakamaprāmāṇyam /",
  "GK16andhvc3u:6584": "tataśca tanna siddhyediti sambandhaḥ /",
  "GK16andhvc3u:6585": "nanu puruṣadoṣaḥpratipattṛdvārā vākyasyāprāmāṇyasampādaka iti śaṅkāyāmāha---pratipatturityādi /",
  "GK16andhvc3u:6586": "tatheti /",
  "GK16andhvc3u:6587": "ayathārthatayetyarthaḥ /",
  "GK16andhvc3u:6588": "doṣāntarañcāha--apauruṣayetyādi /",
  "GK16andhvc3u:6589": "apauruṣeyavākye vaidikavākye /",
  "GK16andhvc3u:6590": "pratipattṛdaurātmayāt pratipatturdeṣāt /",
  "GK16andhvc3u:6591": "tathā syāt ayathārthatvapratītyā aprāmāṇyaṃ syāt /",
  "GK16andhvc3u:6592": "syāt vṛttau tathāvidhaupādhikadharmmābhyupagameguṇamāha--'tadabhyupagama' ityādi /",
  "GK16andhvc3u:6593": "'puruṣeti /",
  "GK16andhvc3u:6594": "puruṣecchāyāḥ vaktṛpuruṣābhiprāyasyānuvidhānāddhetoḥ samāropitaṃ kalpitamata evaupādhikañca yadvyāpārāntaraṃ yeṣu teṣāmityarthaḥ /",
  "GK16andhvc3u:6595": "dṛśyate hi bhāvānāmaparityaktasvasvabhāvānāmapi sāmagnyantarasampātasampāditaupādhikavyāpārāntarāṇāṃ viruddhakriyatvam /",
  "GK16andhvc3u:6596": "tathā hi--himamayūkhaprabhṛtīnāṃ nirvāpitasakalajīvalokaṃ śītalatvamudvahatāmeva priyāvirahadahanadahyamānamānasairjanairālokyamānānāṃ satāṃ santāpakāritvaṃ prasiddhameva /",
  "GK16andhvc3u:6597": "tasmātpauruṣeyāṇāṃ vākyānāṃ satyapi naisargike 'rthasambandhe mithyārthatvaṃ samarthayitumicchatā vācakatvavyatiriktaṃ kiñcadrūpamaupādhikaṃ vyaktamevābhidhānīyam /",
  "GK16andhvc3u:6598": "tacca vyañjakatvādṛte nānyat /",
  "GK16andhvc3u:6599": "vyaṅgyaprakāśanaṃ hi vyañjakatvam /",
  "GK16andhvc3u:6600": "pauruṣeyāṇi ca vākyāni prādhānyena puruṣābhiprāyameva prakāśayanti /",
  "GK16andhvc3u:6601": "sa ca vyaṅgya eva locanam nanu dharmāntarābhyupagame 'pi kathaṃ mithyārthatā,",
  "GK16andhvc3u:6602": "na hi prakāśakatvalakṣaṇaṃ svadharmaṃ jahāti śabda ityāśaṅkyāha--duśyata iti /",
  "GK16andhvc3u:6603": "prādhānyeneti /",
  "GK16andhvc3u:6604": "yadāha--“evamayaṃ puruṣā vedeti bhavati pratyayaḥ na tvevamayamartha” iti /",
  "GK16andhvc3u:6605": "tathā prāmāṇāntaradarśanamatra bādhyate,",
  "GK16andhvc3u:6606": "na tu bālapriyā uktārthasyānubhavasiddhatvamuktaṃ dṛśyata ityādinā tadvacanaṃ kimarthamityatastadganthamavatārayati--nanvityādi /",
  "GK16andhvc3u:6607": "kathamiti na siddhyedityarthaḥ /",
  "GK16andhvc3u:6608": "atra hetumāha--na hītyādi /",
  "GK16andhvc3u:6609": "prakāśakatvalakṣaṇamiti /",
  "GK16andhvc3u:6610": "arthabodhanasāmarthyarūpamityarthaḥ /",
  "GK16andhvc3u:6611": "na hi jahātīti sambandhaḥ /",
  "GK16andhvc3u:6612": "kḷptakalpyamānayoḥ kḷptaṃ balavaditi nyāyo 'nena darśitaḥ /",
  "GK16andhvc3u:6613": "vṛttau 'bhāvānām' iti /",
  "GK16andhvc3u:6614": "padārthānāmityarthaḥ /",
  "GK16andhvc3u:6615": "sāmagnyantarasampātena sampāditamata evaupādhikaṃ dharmāntaraṃ yeṣu teṣām /",
  "GK16andhvc3u:6616": "'viruddhakriyatvaṃ' svasvabhāvaviruddhakriyotpādakatvam /",
  "GK16andhvc3u:6617": "'himamayūkhaḥ' candraḥ /",
  "GK16andhvc3u:6618": "'nirvāpitaḥ' santāpaśāntiṃ prāpito jīvaloko yena tat /",
  "GK16andhvc3u:6619": "tathāvidhaṃ śītalatvamudvahatāmityanenāparityaktasvabhāvatvaṃ priyāvirahetyādanā sāmagryantaretyādyuktaṃ santāpakāritvamityanena viruddhakriyatvañca darśitam /",
  "GK16andhvc3u:6620": "yathā śākuntale “visṛjati himagarbhairagnimindurmayūkhaiḥ” iti /",
  "GK16andhvc3u:6621": "upasaṃharati--'tasmādi'tyādi /",
  "GK16andhvc3u:6622": "pauruṣeyāṇi vākyāni prādhānyena puruṣābhiprāyameva prakāśayantītyatra jaiminisūtrabhāṣyakṛdvacanaṃ pramāṇayati--yadāheti /",
  "GK16andhvc3u:6623": "ayaṃ puruṣa iti /",
  "GK16andhvc3u:6624": "vaktṛpuruṣa ityarthaḥ /",
  "GK16andhvc3u:6625": "evaṃ vedeti /",
  "GK16andhvc3u:6626": "yathānenoktaṃ tathā jānātītyarthaḥ /",
  "GK16andhvc3u:6627": "iti pratyayo bhavatīti yojanā /",
  "GK16andhvc3u:6628": "pratipatturiti śeṣaḥ /",
  "GK16andhvc3u:6629": "na tvevamartha iti /",
  "GK16andhvc3u:6630": "ayamartha evameveti pratyayastu pratipattarna bhavatītyarthaḥ /",
  "GK16andhvc3u:6631": "arthasya bādhasambhavāditi bhāvaḥ /",
  "GK16andhvc3u:6632": "atastattadvākyārthajñānarūpaṃ puruṣābhiprāyameva prādhānyena prakāśayantīti bhāvaḥ /",
  "GK16andhvc3u:6633": "na tvamidheyaḥ, tena sahābhidhānasya vācyavācakabhāvalakṣaṇasambandhābhāvāt /",
  "GK16andhvc3u:6634": "nanvaneva nyāyena sarveṣāmeva laukikānāṃ vākyānāṃ dhvanivyavahāraḥ prasaktaḥ /",
  "GK16andhvc3u:6635": "sarveṣāmapyanena nyāyena vyañjakatvāt /",
  "GK16andhvc3u:6636": "satyametat;",
  "GK16andhvc3u:6637": "kiṃ tu vakrabhiprāyuprakāśanena yadvyañjakatvaṃ tatsarveṣāmeva laukikānāṃ vākyānāmaviśiṣṭam /",
  "GK16andhvc3u:6638": "tattu vācakatvānna bhidyate vyaṅgyaṃ hi tatra nāntarīyakatayā vyavasthitam /",
  "GK16andhvc3u:6639": "locanam śabdo 'nvaya ityanena puruṣābhiprāyānupraveśādevāṅgulyagravākyādau mithyārthatvamuktam /",
  "GK16andhvc3u:6640": "tena saheti /",
  "GK16andhvc3u:6641": "aniyatatayā naisargikatvābhāvāditi bhāvaḥ /",
  "GK16andhvc3u:6642": "nāntarīyakatayeti /",
  "GK16andhvc3u:6643": "bālapriyā nanvastu puruṣābhiprāyo vyaṅgyaḥ vyāpārāntarañca vyañjakatvaṃ vākyasya,",
  "GK16andhvc3u:6644": "tathāpi kathaṃ mithyārthakatvamityata āha--tathetyādi /",
  "GK16andhvc3u:6645": "tathā abhiprāyavyañjakatvena prakāreṇa atra pauruṣeyavākye viṣaye /",
  "GK16andhvc3u:6646": "pramāṇāntaradarśanaṃ pramāṇāntareṇa pratyakṣādinā darśanaṃ tadvākyārthajñānam /",
  "GK16andhvc3u:6647": "bādhyate kvacidbādhitaṃ kriyate /",
  "GK16andhvc3u:6648": "bādhā nāma anutpattiḥ /",
  "GK16andhvc3u:6649": "pauruṣeyavākyasya puruṣecchānuvidhāyitvena yathā dṛṣṭārthakatvaniyamābhāvātkadācittadarśaviṣayakaṃ pratyakṣādijñānam /",
  "GK16andhvc3u:6650": "notpadyata ityato mithyārthakateti bhāvaḥ /",
  "GK16andhvc3u:6651": "na tviti /",
  "GK16andhvc3u:6652": "bādhyata ityanuṣajyate /",
  "GK16andhvc3u:6653": "śābado 'nvayaḥ śabdasyārthena svābhāvikassambandho 'rthabodhanasāmarthyaṃlakṣaṇaḥ /",
  "GK16andhvc3u:6654": "sāmānyenoktaṃ viśeṣe darśayannāha--ityanenetyādi /",
  "GK16andhvc3u:6655": "aṅgulyagravākyādau aṅgulyagre karivaraśatamiti vākyādau /",
  "GK16andhvc3u:6656": "mithyārthatvamuktamiti /",
  "GK16andhvc3u:6657": "asambaddhārthasyāpi puruṣābhipretatvasambhavāditi bhāvaḥ /",
  "GK16andhvc3u:6658": "tathāvoktarūpasya śabdārthasambandhasya nityatve 'pi pauruṣeyavākyānāṃ puruṣābhiprāyānuvidhāyitvāttadabhipretaṃ yadvākyārthasyāsatyatvaṃ,",
  "GK16andhvc3u:6659": "tadvākyasya mithyārthakatvenāprāmāṇyam /",
  "GK16andhvc3u:6660": "apauruṣeyāṇāṃ vākyānāntu vakturabhāvena teṣāṃ sarveṣāmeva prāmāṇyañceti bodhyam /",
  "GK16andhvc3u:6661": "vṛttau 'tena sahe'ti /",
  "GK16andhvc3u:6662": "puruṣābhiprāyeṇa sahetyarthaḥ /",
  "GK16andhvc3u:6663": "'abhidhānasya' śabdasya /",
  "GK16andhvc3u:6664": "'vācyavācakasambandhābhāvādi'ti /",
  "GK16andhvc3u:6665": "anena śabdasya vyaṅgyena saha yassambandhastasya vācyavācakabhāvatvaṃ nāstīti darśitaṃ,",
  "GK16andhvc3u:6666": "tatra hetumāha locane--aniyatatvādityādi /",
  "GK16andhvc3u:6667": "aniyatatvena hetunā svābhāvikatvābhāvādityarthaḥ /",
  "GK16andhvc3u:6668": "athābhiprāyasya vyaṅgyatvoktimāśritya śaṅkate--'nanvanene'tyādi /",
  "GK16andhvc3u:6669": "'prasaktaḥ' prāptaḥ, yadvā--āpattiviṣayaḥ /",
  "GK16andhvc3u:6670": "atra hetumāha--'sarveṣām' ityādi /",
  "GK16andhvc3u:6671": "iṣṭāpattiṃ darśayati--'satyam' ityādi /",
  "GK16andhvc3u:6672": "'satyametadi'ti /",
  "GK16andhvc3u:6673": "abhiprāyaprakāśanena yadvyañjakatvaṃ tatsarveṣāmastītyarthaḥ /",
  "GK16andhvc3u:6674": "viśeṣamāha--'kintvi'tyādi /",
  "GK16andhvc3u:6675": "yadvyajakatvaṃ tattu vācakatvānna bhidyata iti sambandhaḥ /",
  "GK16andhvc3u:6676": "vaktrabhiprāyaprakāśanenetyasya sthāne vaktrabhiprāyaviśiṣṭārthaprakāśaneneti ca pāṭhaḥ /",
  "GK16andhvc3u:6677": "'aviśiṣṭaṃ' sādhāraṇam /",
  "GK16andhvc3u:6678": "vācakatvānna bhidyata ityatra hetumāha--'vyaṅgyaṃ hī'tyātyādi /",
  "GK16andhvc3u:6679": "na tu vivakṣitatvena /",
  "GK16andhvc3u:6680": "yasya tu vivakṣitatvena vyaṅgyasya sthitiḥ tadyvañjakatvaṃ dhvanivyavahārasya prayojakam /",
  "GK16andhvc3u:6681": "locanam gāmānayeti śrute 'pyabhiprāye vyakte tadabhiprāyaviśiṣṭo 'rtha evābhipretānayanādakriyāyogyo na tvabhiprāyamātreṇa kiñcitkṛtyamiti bhāvaḥ /",
  "GK16andhvc3u:6682": "vivakṣitatveneti /",
  "GK16andhvc3u:6683": "prādhānyenetyarthaḥ /",
  "GK16andhvc3u:6684": "yasya tviti /",
  "GK16andhvc3u:6685": "dhvanyudāharaṇeṣviti bhāvaḥ /",
  "GK16andhvc3u:6686": "kāvyavākyebhyo hi na nayanānayanādyupayoginī pratītirabhyarthyate,",
  "GK16andhvc3u:6687": "api tu pratītiviśrāntikāriṇī,",
  "GK16andhvc3u:6688": "sā cābhiprāyaniṣṭhaina nābhipretavastuparyavasānā /",
  "GK16andhvc3u:6689": "nanvevamabhiprāyasyaiva vyaṅgyatvāttrividhaṃ vyaṅgyamiti yaduktaṃ tatkathamityāha--- bālapriyā 'nāntarīyakataye'ti /",
  "GK16andhvc3u:6690": "avinābhūtatvenetyarthaḥ /",
  "GK16andhvc3u:6691": "bhāvaṃ vivṛṇoti locane---gāmityādi /",
  "GK16andhvc3u:6692": "abhiprāye vyakte 'pīti sambandhaḥ /",
  "GK16andhvc3u:6693": "kṣīragrahaṇādyarthakagavānayanābhiprāye vyakte 'pītyarthaḥ /",
  "GK16andhvc3u:6694": "arthaḥ gokarmakātvādyarthaḥ /",
  "GK16andhvc3u:6695": "na tvityādi /",
  "GK16andhvc3u:6696": "gokarmakānayanādikriyārūpārthaṃ vinā abhiprāyāsiddhirataśca na vācakatvātpṛthagvyañjakatvaṃ vācyādyvaṅgyamiveti ca bhāvaḥ /",
  "GK16andhvc3u:6697": "abhiprāyarūpavyaṅgyasya vivakṣitatvaprāptyabhāvānniṣedhānupapattimāśaṅkya vyācaṣṭe--prādhānyeneti /",
  "GK16andhvc3u:6698": "vṛttau yasya vyaṅgyasyeti sambandhaḥ /",
  "GK16andhvc3u:6699": "vivakṣitatvena sthitirityatrākāṅkṣāṃ pūrayati--dhvanyudāharaṇeṣviti /",
  "GK16andhvc3u:6700": "vṛttau tadvyajyakatvamityasya tatkarmakavyañjakatvamityarthaḥ /",
  "GK16andhvc3u:6701": "nanu dhvanyudāharaṇeṣvapi laukikavākyeṣviva vivakṣitatvāparaparyāyaṃ prādhānyaṃ vācyasya vidyata ityāśaṅkyāyāmabhiprāyamāha---kāvyavācakyebhya ityādi /",
  "GK16andhvc3u:6702": "nayaneti /",
  "GK16andhvc3u:6703": "prāpaṇādikriyopayoginītyarthaḥ /",
  "GK16andhvc3u:6704": "pratītiḥ vācyārthapratītiḥ /",
  "GK16andhvc3u:6705": "nābhyarthyata iti /",
  "GK16andhvc3u:6706": "kintu balādāpatatīti bhāvaḥ /",
  "GK16andhvc3u:6707": "api tviti /",
  "GK16andhvc3u:6708": "kā punarabhyarthyata iti bhāvaḥ /",
  "GK16andhvc3u:6709": "pratītiviśrāntikāriṇī vācyapratītiviśrāntikāriṇī /",
  "GK16andhvc3u:6710": "pratītirabhyarthyata ityanuṣaṅgaḥ /",
  "GK16andhvc3u:6711": "rasādipratītirabhyarthyanta ityarthaḥ /",
  "GK16andhvc3u:6712": "vibhāvādipratītirūpatvāttasyā iti bhāvaḥ /",
  "GK16andhvc3u:6713": "nanu sāpi vācyaparyavasāyinyastu,",
  "GK16andhvc3u:6714": "tanmūlakatvāditi kathaṃ vyaṅgyasya prādhānyamityata āha--sā cetyādi /",
  "GK16andhvc3u:6715": "castvarthe /",
  "GK16andhvc3u:6716": "abhiprāyaniṣṭhaiva rasādivyaṅgyaparyavasāyinyeva /",
  "GK16andhvc3u:6717": "abhipretavastviti /",
  "GK16andhvc3u:6718": "vācyārthetyarthaḥ /",
  "GK16andhvc3u:6719": "ataśca vācyasya na vivakṣitatvalakṣaṇaṃ prādhānyaṃ kāvyavākyeṣviti bhāvaḥ /",
  "GK16andhvc3u:6720": "yattvityādigranthamānarthaṅkyaśaṅkāparihārāyāvatārayati--nanvityādi /",
  "GK16andhvc3u:6721": "vṛttāvabhiprāyaviśeṣarūpaṃ yadyvaṅgyantu tātparyeṇa prakāśyamānaṃ sacchaśabdārthābhyāṃ prakāśyate tadvivakṣitaṃ bhavatīti sambandhaḥ /",
  "GK16andhvc3u:6722": "'vivakṣitaṃ' pradhānam /",
  "GK16andhvc3u:6723": "'tadeva' abhiprāyaviśeṣarūpameva /",
  "GK16andhvc3u:6724": "aparimitaviṣayasyeti hetugarbham /",
  "GK16andhvc3u:6725": "kintu tathā darśiteti sambandhaḥ /",
  "GK16andhvc3u:6726": "'tathā' uktaprakāreṇa /",
  "GK16andhvc3u:6727": "'anabhiprāyarūpañce'ti /",
  "GK16andhvc3u:6728": "vivakṣitamityanuṣaṅgaḥ /",
  "GK16andhvc3u:6729": "'nātivyāpti'rityādi /",
  "GK16andhvc3u:6730": "guṇībhūtavyayattviti /",
  "GK16andhvc3u:6731": "yattvabhiprāyaviśeṣarūpaṃ vyaṅgyaṃ śabdārthābhyāṃ prakāśate tadbhavati vivakṣitaṃ tātparyeṇa prakāśyamānaṃ sat /",
  "GK16andhvc3u:6732": "kintu tadeva kevalamaparimitaviṣayasya ghvanivyavahārasya na prayojakamavyāpakatvāt /",
  "GK16andhvc3u:6733_0": "tathā darśitabhedatrayarūpaṃ tātparyeṇa dyotyamānamabhiprāyarūpamanabhiprāyarūpaṃ",
  "GK16andhvc3u:6733_1": "ca sarvameva dhvanivyavahārasya prayojakamiti yathoktavyañjakatvaviśeṣa dhavnilakṣaṇe",
  "GK16andhvc3u:6733_2": "nātivyāptirna cāvyāptiḥ /",
  "GK16andhvc3u:6734": "tasmādvākyatattvavidhāṃ matena tāvadyvañjakatvalakṣaṇaḥ śābdo vyāpāro na virodhī pratyutānuguṇa eva lakṣyate /",
  "GK16andhvc3u:6735_0": "pariniścitanirapabhraṃśaśabdabrahmaṇāṃ vipaścitāṃ matamāśrityaiva pravṛtto 'yaṃ dhvanivyavahāra",
  "GK16andhvc3u:6735_1": "iti locanam evaṃ mīmāṃsakānāṃ nātra vimatiryukteti pradarśya vaiyākaraṇānāṃ naivātra",
  "GK16andhvc3u:6735_2": "sāstīti darśayati--parinisciteti /",
  "GK16andhvc3u:6736_0": "paritaḥ niścitaṃ pramāṇena sthāpitaṃ nirapabhraṃśaṃ galitabhedaprapañcatayā avidyāsaṃskārarahitaṃ",
  "GK16andhvc3u:6736_1": "śabdākhyaṃ prakāśaparāmarthasvabhāvaṃ brahma vyāpakatvena bṛhadviśeṣaśaktinirbharatayā",
  "GK16andhvc3u:6736_2": "ca bṛṃhitaṃ viśvanirmāṇaśaktīśvaratvācca bṛṃhaṇam yairiti /",
  "GK16andhvc3u:6737": "bālapriyā 'nāntarīyakataye'ti /",
  "GK16andhvc3u:6738": "avinābhūtatvenetyarthaḥ /",
  "GK16andhvc3u:6739": "bhāvaṃ vivṛṇoti locane--gāmityādi /",
  "GK16andhvc3u:6740": "abhiprāye vyakte 'tīti sambandhaḥ /",
  "GK16andhvc3u:6741": "kṣīragrahaṇādyarthakagavānayanābhiprāye vyakte 'pītyarthaḥ /",
  "GK16andhvc3u:6742": "arthaḥ gokarmakātvādyarthaḥ /",
  "GK16andhvc3u:6743": "na tvityādi /",
  "GK16andhvc3u:6744": "gokarmakānayanādikriyārūpārthaṃ vinā abhiprāyāsiddhirataśca na vācakatvātpṛthagvyañjakatvaṃ vācyādvyaṅgyamiveti ca bhāvaḥ /",
  "GK16andhvc3u:6745": "abhiprāyarūpavyaṅgyasya vivakṣitatvaprāptyabhāvānniṣedhānupapattimāśaṅkya vyācaṣṭe--prādhānyeneti /",
  "GK16andhvc3u:6746": "vṛttau yasya vyaṅgyasyeti sambandhaḥ /",
  "GK16andhvc3u:6747": "vivakṣitatvena sthitirityatrākāṅkṣāṃ pūrayati--dhvanyudāharaṇeṣviti /",
  "GK16andhvc3u:6748": "vṛttau tadyvañjakatvamityasya tatkarmakavyañjakatvāmityarthaḥ /",
  "GK16andhvc3u:6749": "nanu dhvanyudāharaṇeṣvapi laukikavākyeṣviva vivakṣitatvāparaparyāyaṃ prādhānyaṃ vācyasya vidyata ityāśaṅkāyāmabhiprāyamāha--kāvyavākyebhya ityādi /",
  "GK16andhvc3u:6750": "nayaneti /",
  "GK16andhvc3u:6751": "prāpaṇādikriyopayoginītyarthaḥ /",
  "GK16andhvc3u:6752": "pratītiḥ vācyārthapratītiḥ /",
  "GK16andhvc3u:6753": "nābhyarthyata iti /",
  "GK16andhvc3u:6754": "kintu balādāpatatīti bhāvaḥ /",
  "GK16andhvc3u:6755": "api tviti /",
  "GK16andhvc3u:6756": "kā punarabhyarthyata iti bhāvaḥ /",
  "GK16andhvc3u:6757": "pratītiviśrāntikāriṇī vācyapratītiviśrāntikāriṇī /",
  "GK16andhvc3u:6758": "pratītirabhyarthya ityanuṣaṅgaḥ /",
  "GK16andhvc3u:6759": "rasādipratītirabhyarthyanta ityarthaḥ /",
  "GK16andhvc3u:6760": "vibhāvādipratītirūpatvāttasyā iti bhāvaḥ /",
  "GK16andhvc3u:6761": "nanu sāpi vācyaparyaṃvasāyinyastu,",
  "GK16andhvc3u:6762": "tanmūlakatvāditi kathaṃ vyaṅgyasya prādhānyamityata āha--sā cetyādi /",
  "GK16andhvc3u:6763": "castvarthe /",
  "GK16andhvc3u:6764": "abhiprāyaniṣṭhaiva rasādivyaṅgyaparyavasāyinyeva /",
  "GK16andhvc3u:6765": "abhipretavastviti /",
  "GK16andhvc3u:6766": "vācyārthatyarthaḥ /",
  "GK16andhvc3u:6767": "ataśca vācyasya na vivakṣitatvalakṣaṇaṃ prādhānyaṃ kāvyavākyeṣviti bhāvaḥ /",
  "GK16andhvc3u:6768": "yattvityādigranthamānarthakyaśaṅkāparihārāyāvatārayati--nanvityādi /",
  "GK16andhvc3u:6769": "vṛttāvabhiprāyaviśeṣarūpaṃ yadyvaṅgyantu tātparyeṇa prakāśyamānaṃ sacchaśabdārthābhyāṃ prakāśyate tadvivakṣitaṃ bhavatīti śambandhaḥ /",
  "GK16andhvc3u:6770": "'vivakṣitaṃ' pradhānam /",
  "GK16andhvc3u:6771": "'tadeva' abiprāyaviśeṣarūpameva /",
  "GK16andhvc3u:6772": "aparimitaviṣayasyeti hetugarbham /",
  "GK16andhvc3u:6773": "kintu tathā darśiteti sambandhaḥ /",
  "GK16andhvc3u:6774": "'tathā' uktaprakāreṇa /",
  "GK16andhvc3u:6775": "'anabhiprāyarūpañce'ti /",
  "GK16andhvc3u:6776": "vivakṣitamityanuṣaṅga /",
  "GK16andhvc3u:6777": "'nātivyāpti'rityādi /",
  "GK16andhvc3u:6778": "guṇībhūtvayaṅgyasthale 'bhiprāyarūpavyaṅgyasya yattvabhiprāyaviśeṣarūpaṃ vyaṅgyaṃ śabdārthābhyāṃ prakāśate tadbhavati vivakṣitaṃ tātparyeṇa prakāśyamānaṃ sat /",
  "GK16andhvc3u:6779": "kintu tadeva kevalamaparimitaviṣayasya dhvanivyavahārasya ya prayojakamavyāpakatvāt /",
  "GK16andhvc3u:6780_0": "tathā darśitabhedatrayarūpaṃ tātparyeṇa dyotyamānamabhiprāyarūpamanabhiprāyarūpaṃ",
  "GK16andhvc3u:6780_1": "ca sarvameva dhvanivyavahārasya prayojakamiti yathoktavyañjakatvaviśeṣe dhvanilakṣaṇe",
  "GK16andhvc3u:6780_2": "nātivyāptirna cāvyāptiḥ /",
  "GK16andhvc3u:6781": "tasmādvākyattvavidāṃ matena tāvadyvañjakatvalakṣaṇaḥ śābdo vyāpāro na virodhī pratyutānuguṇa eva lakṣyate /",
  "GK16andhvc3u:6782_0": "pariniścitanirapabhraṃśaśabdabrahmaṇāṃ vipaścitāṃ matamāśrityaiva dhvanivyavahāra",
  "GK16andhvc3u:6782_1": "iti locanam evaṃ mīmāṃsakānāṃ nātra vimatiryukteti pradarśya vaiyākaraṇānāṃ naivātra",
  "GK16andhvc3u:6782_2": "sāstīti darśayati--pariniściteti /",
  "GK16andhvc3u:6783_0": "paritaḥ niścitaṃ pramāṇena sthāpitaṃ nirapabhraṃśaṃ galitabhedaprapañcatayā avidyāsaṃskārarahitaṃ",
  "GK16andhvc3u:6783_1": "śabdākhyaṃ prakāśaparāmarśasvabhāvaṃ brahma vyāpakatvena bṛhadviśeṣaśaktinirbharatayā",
  "GK16andhvc3u:6783_2": "bṛṃhitaṃ viśvanirmāṇaśaktīśvaratvācca bṛṃhaṇam yairiti /",
  "GK16andhvc3u:6784": "bālapriyā kvacitsatvāttadādāya tatrātivalyāptirna rasādivyaṅgyasyābhiprāyarūpatvābhāvāttatsthale 'vyāptiśca netyarthaḥ /",
  "GK16andhvc3u:6785": "upasaṃharati--'tasmādi'tyādi /",
  "GK16andhvc3u:6786": "na na virodhīti sambandhaḥ /",
  "GK16andhvc3u:6787_0": "vākyatatvavitpadārthakathanena vṛttamanuvadannupasaṃhāragranthaṃ vyākurvan pariniścitetyādiviśeṣaṇaviśiṣṭavipaścicchabdārthakathanena",
  "GK16andhvc3u:6787_1": "vartiṣyamāṇagranthatātparyamāha--evamityādinā /",
  "GK16andhvc3u:6788": "seti /",
  "GK16andhvc3u:6789": "vimatirityarthaḥ /",
  "GK16andhvc3u:6790": "pariniścitetyādigranthamanādinidhanaṃ brahyetyādibhartṛharivacanādikamanusṛtya savigrahaṃ vivṛṇoti--parita ityādi /",
  "GK16andhvc3u:6791": "paritaḥ bahumukhānvādinaḥ prati doṣaviśeṣavācināpabhraṃśaśabdenātra sarvadoṣaheturavidyāsaṃskāro lakṣyata ityāśayena vyācaṣṭe--galitetyādi /",
  "GK16andhvc3u:6792": "galitabhedaprapañcatayā bhedaprapañcasaṃsargarahitatvena /",
  "GK16andhvc3u:6793": "upalakṣaṇe tṛtīyā /",
  "GK16andhvc3u:6794": "galitabhedaprapañcatve heturavidyetyādi /",
  "GK16andhvc3u:6795": "śabdapadavivaraṇaṃ śabdārthākhyamiti /",
  "GK16andhvc3u:6796": "śabda ityartha iti cākhyā yasya tat /",
  "GK16andhvc3u:6797": "nāmarūpātmakamityarthaḥ /",
  "GK16andhvc3u:6798": "yadvā--śabdārthayorākhyā sphuraṇaṃ yasmiṃstacchabdārthabhramādhiṣṭhānamitṣathaḥ /",
  "GK16andhvc3u:6799": "nirūpādhirūpamāha--prakāśetyādi /",
  "GK16andhvc3u:6800": "svaprakāśajñānasvarūpamityarthaḥ /",
  "GK16andhvc3u:6801": "bṛhadhātorbrahmaśabdaniṣpattimabhipretya vivṛṇoti--vyāpakatvena bṛhaditi /",
  "GK16andhvc3u:6802": "evaṃ nirupādhiparatayā vyākhyāya sopādhiparatayāpi vyācaṣṭe--viśeṣetyādi /",
  "GK16andhvc3u:6803": "viśeṣāṇāṃ vyaṣṭirūpāṇāṃ sarveṣāṃ śaktibhirnirbharatāpūrṇatā tayā cetyarthaḥ /",
  "GK16andhvc3u:6804": "bṛhadityanena sambadhnāti /",
  "GK16andhvc3u:6805": "bṛhadhātorbahmaśabdaniṣpattimabhipretya vivṛṇoti--vyāpakatvena bṛhaditi /",
  "GK16andhvc3u:6806": "evaṃ nirupādhiparatayā vyākhyāsopādhiparatayāpi vyācaṣṭe--viśeṣetyādi /",
  "GK16andhvc3u:6807": "viseṣāṇāṃ vyaṣṭirūpāṇāṃ sarveṣāṃ śaktibhirnirbharatāpūrṇatā tayā cetyarthaḥ /",
  "GK16andhvc3u:6808": "bṛhadityanena sambadhnāti /",
  "GK16andhvc3u:6809": "bṛhadhātorbahmaśabdaniṣpatyabhiprāyeṇa cāha--bṛṃhitamityādi /",
  "GK16andhvc3u:6810": "bṛṃhitamiti kartari ktaḥ /",
  "GK16andhvc3u:6811": "kathaṃ paripoṣarūpaṃ bṛṃhaṇamityata āha--viśvetyādi /",
  "GK16andhvc3u:6812": "viśvasya yāni nirmāṇāni tadviṣayā yāḥ śaktayaḥ taiḥ saha kiṃ virodhāvirodhau cintyete /",
  "GK16andhvc3u:6813": "kṛtrimaśabdārthasambandhavādināṃ tu yuktividāmanubhavasiddha evāyaṃ vyañjakabhāvaḥ śabdānāmarthāntarāṇāmivāvirodhaśceti na pratikṣepyapadavīmavatarati /",
  "GK16andhvc3u:6814": "locanam etaduktaṃ bhavati--vaiyākaraṇāstāvadbrahmapadenānyatkiñcidicchanti tatra kā kathā vācakatvavyañjakatvayoḥ,",
  "GK16andhvc3u:6815": "avidyāpade tu tairapi vyāpārāntaramabhyupagatameva /",
  "GK16andhvc3u:6816": "etacca prathamoddyote vitatya nirūpitam /",
  "GK16andhvc3u:6817": "evaṃ vākyavidāṃ padavidāṃ cāvimativiṣayatvaṃ pradarśya māṇatattvavidāṃ tārkikāṇāmapi na yuktātra vimatiriti darśayitumāha--kṛtrimeti /",
  "GK16andhvc3u:6818": "kṛtrimaḥ saṅketamātrasvabhāvaḥ parikalpitaḥ śabdārthayoḥ sambandha iti ye vadanti naiyāyikasaugatādayaḥ /",
  "GK16andhvc3u:6819": "yathoktam--'na sāmayikatvācchabdārthapratyayasye'ti /",
  "GK16andhvc3u:6820": "tathā śabdāḥ saṃketitaṃ prāhuriti /",
  "GK16andhvc3u:6821": "arthāntarāṇāmiti /",
  "GK16andhvc3u:6822": "dīpādīnām /",
  "GK16andhvc3u:6823": "bālapriyā tābhirhetubhirḥ iśvaratvādviśvapariṇamanasamarthatvāt /",
  "GK16andhvc3u:6824": "yadvā--viśvanirmāṇaśaktirmāyā, tasyār iśvaratvādviśvarūpeṇa pariṇamamānamāyādhiṣṭānatvādityarthaḥ /",
  "GK16andhvc3u:6825": "yairityasya pariniścitamityanena sambandhaḥ /",
  "GK16andhvc3u:6826": "teṣāmiti śeṣaḥ /",
  "GK16andhvc3u:6827": "vṛttau 'virodhāvirodhāvi'ti /",
  "GK16andhvc3u:6828": "pūrvapakṣatayā virodhassiddhāntatayā avirodhaśca /",
  "GK16andhvc3u:6829_0": "nanu vaiyākaraṇamatamāśritya dhvanivyavahārasya pravṛttatve 'pi vācakalakṣaṇasya",
  "GK16andhvc3u:6829_1": "śabdasya vācakatvātpṛthagvyañjakatvāṅgīkāre virodhāvirodhau mīmāṃsakavaccintanīyāviti",
  "GK16andhvc3u:6829_2": "taissaha kimityādyuktamayuktamiti śaṅkāyāṃ tātparyamāha--etaduktamityādi /",
  "GK16andhvc3u:6830": "brahmapada iti /",
  "GK16andhvc3u:6831": "vidyādaśāyāmityarthaḥ /",
  "GK16andhvc3u:6832": "necchantīti sambandhaḥ. anyaditi /",
  "GK16andhvc3u:6833": "brahmaṇa iti śeṣaḥ /",
  "GK16andhvc3u:6834": "tatra brahmapade /",
  "GK16andhvc3u:6835": "kā katheti /",
  "GK16andhvc3u:6836": "kathāpi nāstītyarthaḥ /",
  "GK16andhvc3u:6837": "ataśca kathaṃ virodhāvirodhacintāprasaṅga iti bhāvaḥ /",
  "GK16andhvc3u:6838": "vyāpārāntaramiti /",
  "GK16andhvc3u:6839": "vyañjakatvamityarthaḥ /",
  "GK16andhvc3u:6840": "abhyupagatameveti /",
  "GK16andhvc3u:6841": "atastatrāpi na virodhāvirodhacintāvasara iti bhāvaḥ /",
  "GK16andhvc3u:6842": "vyāpārāntaraṃ tairamyupagatamiti kuto 'vagantavyamityata āha--etacceti /",
  "GK16andhvc3u:6843": "prathamodyota iti /",
  "GK16andhvc3u:6844": "dhvanilakṣaṇanirūpaṇa iti bhāva- /",
  "GK16andhvc3u:6845": "vṛttamanuvadannavatārayati--evamityādi /",
  "GK16andhvc3u:6846": "yuktividāmityasyārthakathanaṃ pramāṇatatvavidāṃ tārkikāṇāmiti /",
  "GK16andhvc3u:6847": "saugatāderupalakṣaṇamidam /",
  "GK16andhvc3u:6848": "saṅketamātrasvabhāva iti /",
  "GK16andhvc3u:6849": "saṅketassamayaḥ, sa cāsmācchabdādayamartho boddhavya ityādīcchā /",
  "GK16andhvc3u:6850": "asya śabdasyāyamartha ityupadeśassa iti ca kecit /",
  "GK16andhvc3u:6851": "netyādipratyayasyetyantaṃ nyāyasūtram /",
  "GK16andhvc3u:6852": "śabdo liṅgavidhayārthabodhaka iti pūrvapakṣasya samādhānamidam /",
  "GK16andhvc3u:6853": "neti /",
  "GK16andhvc3u:6854": "śabdo liṅgavidhayārthabodhako netyarthaḥ /",
  "GK16andhvc3u:6855": "atra hetuḥ--sāmayikatvādityādi /",
  "GK16andhvc3u:6856": "śabdādarthasya yaḥ pratyayo bodhastasya sāmayikatvātsaṅketamūlakatvādityarthaḥ /",
  "GK16andhvc3u:6857": "saugatavacanamāha--śabdā ityādi /",
  "GK16andhvc3u:6858": "śabdānāmayaṃ vyañjakabhāvo 'nubhavasiddha evetyetadupapādanāyārthāntarāṇāmiveti dṛṣṭāntakathanaṃ,",
  "GK16andhvc3u:6859": "tatrārthāntarāṇāmityetadvyācaṣṭe--dīpādīnāmiti /",
  "GK16andhvc3u:6860": "vācakatve hi tārkikāṇāṃ vipratipattayaḥ pravartantām,",
  "GK16andhvc3u:6861": "kimidaṃ svābhāvikaṃ śabdānāmāhosvitsāmayikamityādyāḥ /",
  "GK16andhvc3u:6862": "vyañjakatve tu tatpṛṣṭhabhāvini bhāvāntarasādhāraṇe lokaprasiddha evānugamyamāne ko vimatīnāmavasaraḥ /",
  "GK16andhvc3u:6863": "locanam nanvanubhavena dvicandrādyapi siddhaṃ tacca vimatipadamityāśaṅkyāha--avirodhaśceti /",
  "GK16andhvc3u:6864": "avidyamāno virodho nirodho bādhakātmako dvitīyena jñānena yasya tenānubhavasiddhaścābādhitaścetyarthaḥ /",
  "GK16andhvc3u:6865": "anubhavasiddhaṃ na pratikṣepyaṃ yathā vācakatvam /",
  "GK16andhvc3u:6866": "nanu tatrāpyeṣāṃ vimatiḥ /",
  "GK16andhvc3u:6867": "naitat; na hi vācakatve sā vimatiḥ,",
  "GK16andhvc3u:6868": "api tu vācakatvasya naisargikatvakṛtrimatvādau tadāha--vācakatve hīti /",
  "GK16andhvc3u:6869": "nanvevaṃ vyañjakatvasyāpi dharmāntaramukhena vipratipattiviṣayatāpi syādityāśaṅkyāha--vyañjakatve tviti /",
  "GK16andhvc3u:6870": "bhāvāntareti /",
  "GK16andhvc3u:6871": "akṣinikocādeḥ sāṅketikatvaṃ cakṣurādikasyānādiryogyateti dṛṣṭvā bālapriyā yathā dīpādiḥ parikalpitanijaviṣayādanyaṃ viṣayamapi prakāśayati,",
  "GK16andhvc3u:6872": "tathā śabdo 'pi saṅketitādanyaṃ viṣayaṃ prakāśayatīti teṣāmapyanubhavasiddha evāyaṃ śabdānāṃ vyañjakabhāva iti bhāvaḥ /",
  "GK16andhvc3u:6873": "nanvityādi /",
  "GK16andhvc3u:6874": "anubhavena doṣajanitenānubhavena /",
  "GK16andhvc3u:6875": "tacca dvicandrādi ca /",
  "GK16andhvc3u:6876": "taccetyasya sthāne na ca neti ca pāṭhaḥ /",
  "GK16andhvc3u:6877": "parihārānuguṇyenāvarodhapadaṃ vyācaṣṭe--avidyamāna ityādi /",
  "GK16andhvc3u:6878": "nirodhaḥ pratibandhaḥ /",
  "GK16andhvc3u:6879": "phalitamāha--tenetyādi /",
  "GK16andhvc3u:6880": "na pratikṣepyaṃ na vimatipadam /",
  "GK16andhvc3u:6881": "vyañjakatvaṃ na vimatipadamanubhavasiddhatvādvācakatvavadityanumānamanena darśitam /",
  "GK16andhvc3u:6882": "atra dṛṣṭāntasya sāddhyavaikalyaśaṅkāparihāraparatayā vācakatve hītyādigranthamavatārayati--nanvityādi /",
  "GK16andhvc3u:6883": "tatrāpi vācakatve 'pi /",
  "GK16andhvc3u:6884": "eṣāṃ tārkikāṇām /",
  "GK16andhvc3u:6885": "naitaditi /",
  "GK16andhvc3u:6886": "etanna yuktamityarthaḥ /",
  "GK16andhvc3u:6887": "atra hetuḥ--na hītyādi /",
  "GK16andhvc3u:6888": "vācakatve dharmiṇi na vimatiḥ, kintu tatra naisargikatvādidharma evetyarthaḥ /",
  "GK16andhvc3u:6889": "ato na sādhyavaikalyaṃ dṛṣṭāntasyeti bhāvaḥ /",
  "GK16andhvc3u:6890": "dharmāntaramukheneti /",
  "GK16andhvc3u:6891": "naisargikatvādimukhenetyarthaḥ /",
  "GK16andhvc3u:6892": "vipratipattiviṣayatāpīti /",
  "GK16andhvc3u:6893": "na kevalamanubhavasiddhatetyapiśabdārthaḥ /",
  "GK16andhvc3u:6894": "vācakatvasya vipratipattiviṣayatvaṃ vyañjakatvasya tadabhāvañca darśayan bhāvamāha--akṣītyādi /",
  "GK16andhvc3u:6895": "akṣṇornikoco vikāsaḥ /",
  "GK16andhvc3u:6896": "ādipadena saṅkocādikaṃ gṛhyate tasya /",
  "GK16andhvc3u:6897": "sāṅketikatvamiti /",
  "GK16andhvc3u:6898": "saṅketavattvamityarthaḥ /",
  "GK16andhvc3u:6899": "yadvā--arthena saha sambandhasya saṅketasiddhatvamityarthaḥ /",
  "GK16andhvc3u:6900": "yogyateti /",
  "GK16andhvc3u:6901": "cākṣuṣādijñānakāraṇatetyarthaḥ /",
  "GK16andhvc3u:6902": "yathā bhūṣaṇasāre “indriyāṇāṃ svaviṣayeṣvanādiryogyatā yathe“ti /",
  "GK16andhvc3u:6903": "iti dṛṣṭaveti /",
  "GK16andhvc3u:6904": "alaukike hyarthe tārkikāṇāṃ vimatayo nikhilāḥ pravartante na tu laukike /",
  "GK16andhvc3u:6905": "na hi nīlamadhurādhiṣvaśeṣalokendriyagocare bāghārahite tattve parasparaṃ vipratipannā dṛśyante /",
  "GK16andhvc3u:6906": "na hi bādhārahitaṃ nīlaṃ nīlamiti bruvannapareṇa pratiṣidhyate naitannīlaṃ pītametaditi /",
  "GK16andhvc3u:6907_0": "tathaiva vyañjakatvaṃ vācakānāṃ śabdānāmavācakānāṃ ca gītadhvanīnāmaśabdarūpāṇāṃ",
  "GK16andhvc3u:6907_1": "ca ceṣṭādīnāṃ locanam kāmamastu saṃśayaḥ śabdasyābhidheyaprakāśane vyañjakatvaṃ tu",
  "GK16andhvc3u:6907_2": "yādṛśamekarūpaṃ bhāvāntareṣu tādṛgeva prakṛte 'pīti niścataikarūpe kaḥ saṃśayasyāvakāśa ityarthaḥ /",
  "GK16andhvc3u:6908": "naitannīlamiti nīle hi na bipratipattiḥ,",
  "GK16andhvc3u:6909": "api tu prādhānikamidaṃ pāramāṇavamidaṃ jñānamātramidaṃ tucchadamiti tatsṛṣṭāvalaukikya eva vipratipattayaḥ /",
  "GK16andhvc3u:6910": "vācakānāmiti /",
  "GK16andhvc3u:6911": "dhvanyudāharaṇeṣviti bhāvaḥ /",
  "GK16andhvc3u:6912_0": "bālapriyā akṣinikocādeścakṣurādīndriyasya cārthaprakāśakttve samāne 'pyādyasyārthena",
  "GK16andhvc3u:6912_1": "saha sambandhasya sāṅkatikatvaṃ dvitīyasyārthena saha sambandhasya naisargikatvañca dṛṣṭverthaḥ /",
  "GK16andhvc3u:6913": "kāmamityādi /",
  "GK16andhvc3u:6914": "śabdasya vācakatve kimidaṃ sāṅketikamāhosvinnaisargikamiti vācakatvadharmikassaṃśayaḥ kāmaṃ bhavatvityarthaḥ /",
  "GK16andhvc3u:6915": "yathā śabde nityānityatvasaṃśayaḥ /",
  "GK16andhvc3u:6916": "vyañjakatvamiti /",
  "GK16andhvc3u:6917": "tuśabdo viśeṣe /",
  "GK16andhvc3u:6918": "bhāvāntareṣviti /",
  "GK16andhvc3u:6919": "pradīpādiṣvityarthaḥ /",
  "GK16andhvc3u:6920": "na tu laukika ityuktamupapādayati vṛttau 'na hī'tyādi /",
  "GK16andhvc3u:6921": "'nīlamadhurādiṣu' nīlamadhurādidravyeṣu /",
  "GK16andhvc3u:6922": "nirdhāraṇe saptamī /",
  "GK16andhvc3u:6923": "'tattve' padārthe /",
  "GK16andhvc3u:6924": "'vipratipannā' iti /",
  "GK16andhvc3u:6925": "janā iti /",
  "GK16andhvc3u:6926": "janā iti śeṣaḥ /",
  "GK16andhvc3u:6927": "uktameva sphuṭayati--'nahī'tyādi /",
  "GK16andhvc3u:6928": "'bādhārahitaṃ satyam /",
  "GK16andhvc3u:6929": "'nīlaṃ' nīladravyaṃ ghaṭādi /",
  "GK16andhvc3u:6930": "'nīlamiti bruvanni'ti /",
  "GK16andhvc3u:6931": "idamiti śeṣaḥ /",
  "GK16andhvc3u:6932": "locane bhāvamāha--naitadityādi /",
  "GK16andhvc3u:6933": "nīle etanna nīlamiti bruvanni'ti /",
  "GK16andhvc3u:6934": "idamiti śeṣaḥ /",
  "GK16andhvc3u:6935": "'apareṇe'tyādi /",
  "GK16andhvc3u:6936": "etanna nīlametatpītamiti na hi pratiṣidhyata iti sambandhaḥ /",
  "GK16andhvc3u:6937": "locane bhāvamāha--naitadityādi /",
  "GK16andhvc3u:6938": "nīle etanna nīlamiti vipratipattirna hīti sambandhaḥ /",
  "GK16andhvc3u:6939": "laukikatvāditi bhāvaḥ /",
  "GK16andhvc3u:6940": "viruddhā pratipattirvipratipattiḥ /",
  "GK16andhvc3u:6941": "api tvityādi /",
  "GK16andhvc3u:6942": "api tbityalaukikya eva vipratipattaya iti sambandhaḥ /",
  "GK16andhvc3u:6943": "tatprakārakathanaṃ prādhānikamityādi /",
  "GK16andhvc3u:6944": "idamityanena sarvatra jagadvivakṣitam /",
  "GK16andhvc3u:6945": "prādhānikaṃ pradhānasya mūlaprakṛtervikāraḥ /",
  "GK16andhvc3u:6946": "pāramāṇavaṃ paramāṇujanyam /",
  "GK16andhvc3u:6947": "jñānamātraṃ vijñānasvarūpameva /",
  "GK16andhvc3u:6948": "tucchaṃśūnyam /",
  "GK16andhvc3u:6949": "atra krameṇa sāṃkhyavaiśeṣikavijñānavādimādhyamikānāmmatāni darśitāni /",
  "GK16andhvc3u:6950": "tatsṛṣṭāviti /",
  "GK16andhvc3u:6951": "jagatsṛṣṭihetāvityarthaḥ /",
  "GK16andhvc3u:6952": "taddṛṣṭāviti pāṭhe tu jagatkāraṇadṛṣṭāvityarthaḥ /",
  "GK16andhvc3u:6953": "alaukikya eva vipratipattaya iti /",
  "GK16andhvc3u:6954": "laukike vipratipattīnāmadarśanādalaukike vastuni taddarśanāccānvayavyatirekābhyāmalaukikavastuviṣayakatvameva tāsāṃ siddhamityarthaḥ /",
  "GK16andhvc3u:6955": "alaukika ityādivṛttigrantho 'nena vivṛtaḥ /",
  "GK16andhvc3u:6956": "vṛttāvṛpasaṃharati--'tathaive'tyādi /",
  "GK16andhvc3u:6957": "'tathaiva' tathābhūtameva, lokikameveti yāvat /",
  "GK16andhvc3u:6958": "'kenāpahnūyata' iti /",
  "GK16andhvc3u:6959": "sarvairādriyata evetyarthaḥ /",
  "GK16andhvc3u:6960": "yatsarbeṣāmanubhavasiddhameva tatkenāpahnūyate /",
  "GK16andhvc3u:6961": "aśabdamarthaṃ ramaṇīyaṃ hi sūcayanto vyāhārāstathā vyāpārā nibaddhāścānibaddhāśca vidagghapariṣatsu vividhā vibhāvyante /",
  "GK16andhvc3u:6962": "tānupahāsyatāmātmanaḥ pariharan ko 'tisandadhīta sacetāḥ locanam aśabdamiti /",
  "GK16andhvc3u:6963": "abhidhāvyāpāreṇāspṛṣṭamityarthaḥ /",
  "GK16andhvc3u:6964": "ramaṇīyamiti /",
  "GK16andhvc3u:6965": "yadgopyamānatayaiva sundarībhavatītyanena dhvanyamānatāyāmasādhāraṇapratītilābhaḥ prayojanamuktam /",
  "GK16andhvc3u:6966": "nibaddhāḥ prasiddhāḥ tāniti vyavahārān /",
  "GK16andhvc3u:6967": "kaḥ savetā atisandadhīta nādriyetetyarthaḥ /",
  "GK16andhvc3u:6968": "lakṣaṇe śatrādeśaḥ ātmanaḥ karmabhūtasya yopahasanīyatā tasyāḥ parihāreṇepalakṣitastāṃ parijīhīrṣurityarthaḥ /",
  "GK16andhvc3u:6969": "bālapriyā atra hetuḥ--'aśabdam' ityādi /",
  "GK16andhvc3u:6970": "nāsti śabdo 'bhidhāyako yasyeti vyutpattimabhipratyāśabdamityetadvyācaṣṭe locane--abhidhetyādi /",
  "GK16andhvc3u:6971": "aśabdatvaṃ ramaṇīyatve heturiti darśayanvivṛṇoti--yadityādi /",
  "GK16andhvc3u:6972": "vastrāntaprāvṛtakāminīkucakalaśadṛṣṭāntasiddhametaditi bhāvaḥ /",
  "GK16andhvc3u:6973": "sundarī bhavatīti ramaṇīyapadavyākhyānam /",
  "GK16andhvc3u:6974": "ityaneneti /",
  "GK16andhvc3u:6975": "aśabdatvaramaṇīyatvaviśeṣaṇadvayenetyarthaḥ /",
  "GK16andhvc3u:6976": "dhvanyamānatāyāmiti /",
  "GK16andhvc3u:6977": "arthasyeti śeṣaḥ /",
  "GK16andhvc3u:6978": "asādhāraṇeti /",
  "GK16andhvc3u:6979": "pratīterasādhāraṇatvamāsvādyamānātmakatvam /",
  "GK16andhvc3u:6980": "vṛttau 'vyāhārā' iti /",
  "GK16andhvc3u:6981": "vyavahārā iti ca pāṭhaḥ /",
  "GK16andhvc3u:6982": "'tathā vyāpārā' iti /",
  "GK16andhvc3u:6983": "yenārthaṃsyāśabdatvaṃ ramaṇīyatvañca bhavati,",
  "GK16andhvc3u:6984": "tathābhūto vyāpāro vyañjakatvalakṣaṇo yeṣāṃ tathābhūtā ityarthaḥ /",
  "GK16andhvc3u:6985": "'nibaddhāḥ' muktakādirūpāḥ /",
  "GK16andhvc3u:6986": "'anibaddhāḥ' gadyādarūpāḥ /",
  "GK16andhvc3u:6987": "locane--prasiddhā iti /",
  "GK16andhvc3u:6988": "muktakādirūpatvena prasiddhā ityarthaḥ /",
  "GK16andhvc3u:6989": "atasandadhītetyetatprakṛtānuguṇaṃ vivṛṇoti--nādriyeteti /",
  "GK16andhvc3u:6990": "sacetā iti viśeṣyānusāreṇa pariharannityetadvyācaṣṭe--lakṣaṇa iti /",
  "GK16andhvc3u:6991": "lakṣaṇarūpārtha ityarthaḥ /",
  "GK16andhvc3u:6992": "pariharaṇasyādaraṇaphalatvāllakṣaṇatvam /",
  "GK16andhvc3u:6993": "śatrādeśa iti /",
  "GK16andhvc3u:6994": "pariharannityatreti śeṣaḥ /",
  "GK16andhvc3u:6995": "tena siddhamarthamāha--ātmana ityādi /",
  "GK16andhvc3u:6996": "upasahanīyatā vidvatpariṣatkarthṛkaparihāsaviṣayatā /",
  "GK16andhvc3u:6997": "parihāreṇa prāgabhāvaparipālanena /",
  "GK16andhvc3u:6998": "phalitamāha--tāmityādi /",
  "GK16andhvc3u:6999": "vṛttau 'brūyādi'ti /",
  "GK16andhvc3u:7000": "kaściditi śeṣaḥ /",
  "GK16andhvc3u:7001": "sambhāvyantadvacanamāha--'astī'tyādi /",
  "GK16andhvc3u:7002": "kathamityatrāha--'vyañjakatva'mityādi /",
  "GK16andhvc3u:7003": "'tacca' gamakatvañca /",
  "GK16andhvc3u:7004": "'liṅgatvaṃ' jñāpakatvam /",
  "GK16andhvc3u:7005": "'ata' iti /",
  "GK16andhvc3u:7006": "gamakatvasya liṅgatvarūpatvādityarthaḥ /",
  "GK16andhvc3u:7007": "itīti hetau /",
  "GK16andhvc3u:7008": "'teṣāṃ' śabdānāṃ vyaṅgyavyañjakabhāvo liṅgiliṅgabhāva eveti yojanā /",
  "GK16andhvc3u:7009": "evakārārthakathanaṃ 'nāparaḥ kaścidi'ti /",
  "GK16andhvc3u:7010": "uktaṃ sādhayati--'ataścetyādi /",
  "GK16andhvc3u:7011": "'ataḥ' vakṣyamāṇaddhetoḥ /",
  "GK16andhvc3u:7012": "cakāro yuktyantarasamuccāyakaḥ /",
  "GK16andhvc3u:7013": "'etadi'ti /",
  "GK16andhvc3u:7014": "vyaṅgyavyañjakabhāvasya liṅgiliṅgabhāvadanatiriktatvamityarthaḥ /",
  "GK16andhvc3u:7015": "'avaśyamevaboddhavya'miti /",
  "GK16andhvc3u:7016": "atiriktatve pramāṇābhāvāditi bhāvaḥ /",
  "GK16andhvc3u:7017": "ata ityuktandarśayati--'yasmādi'tyādi /",
  "GK16andhvc3u:7018": "tataḥ kimata āha--'vaktrabhiprāyaśce'tyādi /",
  "GK16andhvc3u:7019": "vyañjakatvamityādigranthasya brūyāt,",
  "GK16andhvc3u:7020": "astyatisandhānāvasaraḥ vyañjakatvaṃ śabdānāṃ gamakatvaṃ tacca liṅgatvamataśca vyaṅgyapratītirliṅgipratītireveti liṅgiliṅgabhāva eva teṣāṃ vyaṅgyavyañjakabhāvo nāparaḥ kaścit /",
  "GK16andhvc3u:7021": "ataścaitadavaśyameva boddhavyaṃ yasmādvakrabhiprāyāpekṣayā vyañjakatvamidānīmeva tvayā pratipāditaṃ vakrabhiprāyaścānumeyarūpa eva /",
  "GK16andhvc3u:7022": "atrocyate--nanvevamapi yadi nāma syāttatkiṃ naśchinnam /",
  "GK16andhvc3u:7023": "vācakatvaguṇavṛttivyatirikto vyañjakatvalakṣaṇaḥ śabdavyāpāro 'stītyasmābhirabhyupagatam /",
  "GK16andhvc3u:7024": "tasya caivamapi na kācit kṣatiḥ /",
  "GK16andhvc3u:7025": "taddhi vyañjakatvaṃ liṅgatvamastu anyadvā /",
  "GK16andhvc3u:7026": "sarvathā prasiddhaśābdaprakāravilakṣaṇatvaṃ śabdavyāpāraviṣayatvaṃ locanam astīti /",
  "GK16andhvc3u:7027": "vyañjakatvaṃ nāpahnūyate tattvatiriktaṃ na bhavati api tu liṅgiliṅgabhāva evāyam /",
  "GK16andhvc3u:7028": "idānīmeveti /",
  "GK16andhvc3u:7029": "jaiminīyamatopakṣepe /",
  "GK16andhvc3u:7030": "yadi nāma syāditi /",
  "GK16andhvc3u:7031": "prauḍhavāditayābhyupagame 'pi svapakṣastāvanna sidhyatīti darśayati--śabdeti /",
  "GK16andhvc3u:7032": "śabdasya vyāpāraḥ san viṣayaḥ śabdavyāpāraviṣayaḥ,",
  "GK16andhvc3u:7033": "anye tu bālapriyā bhāvamāha locane--vyañjakatvamityādi /",
  "GK16andhvc3u:7034": "nāpahnūyata iti /",
  "GK16andhvc3u:7035": "svarūpata iti śeṣaḥ /",
  "GK16andhvc3u:7036": "tattu vyañjakatvantu /",
  "GK16andhvc3u:7037": "atiriktaṃ liṅgatvādbhinnam /",
  "GK16andhvc3u:7038": "liṅgiliṅgabhāva eva liṅginirūpitaliṅgatvameva /",
  "GK16andhvc3u:7039": "ayaṃ vyañjakatvam /",
  "GK16andhvc3u:7040": "syāditīti /",
  "GK16andhvc3u:7041": "ityanenetyarthaḥ /",
  "GK16andhvc3u:7042": "prauḍheti /",
  "GK16andhvc3u:7043": "paroktaṃ svīkṛtyāpi svasiddhāntasthāpanāya yo vādassa prauñavādaḥ taṃ vadatīti prauḍhavādī,",
  "GK16andhvc3u:7044": "tasya bhāvastatta tayetyarthaḥ /",
  "GK16andhvc3u:7045": "svapakṣa iti /",
  "GK16andhvc3u:7046": "vyañjakatvaṃ liṅgatvādanatiriktamiti pūrvapakṣipakṣa ityarthaḥ /",
  "GK16andhvc3u:7047": "na siddhyatīti /",
  "GK16andhvc3u:7048": "vakṣyamāṇayuktyeti bhāvaḥ /",
  "GK16andhvc3u:7049": "vṛttau 'tat kiṃ naḥ chinnam' ityuktasyaiva vivaraṇam--'vācakatve'tyādi /",
  "GK16andhvc3u:7050": "'prasiddhe'ti /",
  "GK16andhvc3u:7051": "prasiddho yaśśabdasya prakāro dharmo 'bhidhā lakṣaṇā ca tadvilakṣaṇatvamityarthaḥ /",
  "GK16andhvc3u:7052": "śabdavyāpāratvamiti vaktavye śabdavyāpāraviṣayatvamityuktirasaṅgatetyato vyācaṣṭace locane--śabdetyādi /",
  "GK16andhvc3u:7053": "viṣaya iti /",
  "GK16andhvc3u:7054": "sacetobuddhiviṣaya ityarthaḥ /",
  "GK16andhvc3u:7055": "tadāsvādya iti yāvat /",
  "GK16andhvc3u:7056": "vyākhyānāntaraṃ darśayati--anya iti /",
  "GK16andhvc3u:7057": "vṛttau 'tasye'ti /",
  "GK16andhvc3u:7058": "vyañjakatvasyetyarthaḥ /",
  "GK16andhvc3u:7059": "vyañjakatvaṃ liṅgatvamastvityuktyā siddhaṃ nassamīhitamiti manyamānaṃ pūrvapakṣiṇaṃ pratyāha--'na punari'tyādi /",
  "GK16andhvc3u:7060": "ca tasyāstīti nāstyevāvayorvivādaḥ /",
  "GK16andhvc3u:7061": "na punarayaṃ paramārtho yadvyañjakatvaṃ liṅgatvameva sarvatra vyaṅgyapratītiśca liṅgipratītireveti /",
  "GK16andhvc3u:7062_0": "yadapi svapakṣasiddhaye 'smaduktamanūditaṃ tvayā vakrabhiprāyasya vyaṅgyatvenābhyupagamāttatprakāśane",
  "GK16andhvc3u:7062_1": "śabdānāṃ liṅgatvameveti tadetadyathāsmābhirabhihitaṃ tadvibhajyaṃ pratipādyate śrūyatām /",
  "GK16andhvc3u:7063": "dvividho viṣayaḥ śabdānām--anumeyaḥ pratipādyaśca /",
  "GK16andhvc3u:7064": "tatrānumeyo vivakṣālakṣaṇaḥ /",
  "GK16andhvc3u:7065": "vivakṣā ca śabdasvarūpaprakāśanecchā śabdenārthaprakāśanecchā ceti dviprakārā /",
  "GK16andhvc3u:7066": "tatrādyā na śābdavyavahārāṅgam /",
  "GK16andhvc3u:7067": "sā hi prāṇitvamātrapratipattiphalā /",
  "GK16andhvc3u:7068": "dvitīyā tu śabdaviśeṣāvadhāraṇāvasitavyavahitāpi śabdakaraṇavyavahāranibandhanam /",
  "GK16andhvc3u:7069": "te tu dve apyanumeyo viṣayaḥ śabdānām /",
  "GK16andhvc3u:7070": "pratipādyastu prayokturarthapratipādanasamīhāviṣayīkṛto 'rthaḥ /",
  "GK16andhvc3u:7071": "sa ca dvividhaḥ---vācyo vyaṅgyaśca /",
  "GK16andhvc3u:7072": "prayoktā hi kadācitsvaśabdenārthe locanam śabdasya yo vyāpārastasya viṣayo viśeṣa ityāhuḥ /",
  "GK16andhvc3u:7073": "na punariti /",
  "GK16andhvc3u:7074": "pradīpālokādau liṅgiliṅgabhāvaśūnyo 'pi hi vyaṅgyañjakabhāvo 'stīti vyaṅgyavyañjakabhāvasya liṅgiliṅgabhāvo 'vyāpaka iti kathaṃ tādātmyam /",
  "GK16andhvc3u:7075": "viṣaya iti /",
  "GK16andhvc3u:7076": "śabda uccarite yāvati bālapriyā iti yadayaṃ punarna paramārthaṃ iti sambandhaḥ. atrābhiprāyamāha locane--pradīpetyādi /",
  "GK16andhvc3u:7077": "liṅgīta /",
  "GK16andhvc3u:7078": "liṅgiliṅgabhāvena liṅginirūpitaliṅgatvena śūnyaḥ vinā kṛtaḥ tadasamānādhikaraṇa iti yāvat /",
  "GK16andhvc3u:7079": "śūnye iti pāṭhe pradīpālokādāvityasya viśeṣaṇaṃ tat /",
  "GK16andhvc3u:7080": "vyaṅgyavyañjakabhāva iti /",
  "GK16andhvc3u:7081": "ghaṭāditattadviṣayeṇa saheti śeṣaḥ /",
  "GK16andhvc3u:7082": "itīti hetau /",
  "GK16andhvc3u:7083": "liṅgiliṅgabhāvo vyaṅgyavyañjakabhāvasya vyāpako neti sambandhaḥ /",
  "GK16andhvc3u:7084": "nañrahitapāṭhe tvavyāpaka iti chedaḥ /",
  "GK16andhvc3u:7085": "kathantādātmyamiti /",
  "GK16andhvc3u:7086": "yadi hi vyaṅgyavyañjakabhāvo liṅgiliṅgabhāva eva syānna tadatiriktaḥ,",
  "GK16andhvc3u:7087": "tarhi yatra yatra vyaṅgyavyañjakabhāvastatra tatra liṅgiliṅgabhāvo 'pi bhavet,",
  "GK16andhvc3u:7088": "na cāsāvasti pradīpādau vyabhicāradarśanādatastayoraikyanna bhavatītyarthaḥ /",
  "GK16andhvc3u:7089": "nanu vaktrabhiprāyasya vyañjakatvantu śabdasya liṅgatvameva vaktṛjñānānumāpakatvaṃ śabdasyeti vadatāṃ prābhākarāṇāṃ matasya saṃvādakatvādityāśaṅkāyāmuktaṃ vṛttau 'yadapī'tyādi /",
  "GK16andhvc3u:7090": "abhihitamityasyānantaraṃ tatheta śeṣaḥ /",
  "GK16andhvc3u:7091": "viṣayaśabdasyārthe prasiddhatvāttasya cātrāyogādvyācaṣṭe locane--śabda ityādi /",
  "GK16andhvc3u:7092": "yāvatīti /",
  "GK16andhvc3u:7093": "yāvatyartha ityarthaḥ /",
  "GK16andhvc3u:7094": "tāvāniti /",
  "GK16andhvc3u:7095": "prakāśayituṃ samīhate kadācitsvaśabdānabhidheyatvena prayojanāpekṣayā kayācit /",
  "GK16andhvc3u:7096": "locanam pratipattistāvānviṣaya ityuktaḥ /",
  "GK16andhvc3u:7097": "tatra śabdaprayuyukṣā arthapratipipādayiṣā cetyubhayyapi vivakṣānumeyā tāvat /",
  "GK16andhvc3u:7098": "yastu pratipipādayiṣāyāṃ karmabhūto 'rthasyatra śabdaḥ karaṇatvena vyavasthitaḥ na tvasāvanumeyaḥ,",
  "GK16andhvc3u:7099": "tadviṣayā hi pratipipādayiṣaiva kevalamanumīyate /",
  "GK16andhvc3u:7100": "na ca tatra śabdasyakaraṇatve yaiva liṅgasyetikartavyatā pakṣadharmatvagrahaṇādikā sāsti,",
  "GK16andhvc3u:7101": "api bālapriyā uccaritaśabdajanyapratipattiviṣaya ityarthaḥ /",
  "GK16andhvc3u:7102": "vṛttau 'ādye'ti /",
  "GK16andhvc3u:7103": "śabdasvarūpaprakāśanecchetyarthaḥ /",
  "GK16andhvc3u:7104": "'śābde'ti /",
  "GK16andhvc3u:7105": "śābdaḥ śabdakaraṇako yo vyavahāro 'rthapratyayastasyāṅgamityarthaḥ /",
  "GK16andhvc3u:7106": "'prāṇitve'ti /",
  "GK16andhvc3u:7107": "śabdasvarūpaprakāśanecchayoccaritena śabdenāyaṃ prāṇīti śroturyā prāṇitvamātrasya pratipattiḥ mātrapadenārthasya vyavacchedaḥ sā phalaṃ yasyāssetyarthaḥ /",
  "GK16andhvc3u:7108": "'dvitīye'ti /",
  "GK16andhvc3u:7109": "śabdenārthaprakāśanecchetyarthaḥ /",
  "GK16andhvc3u:7110": "'śabde'ti /",
  "GK16andhvc3u:7111": "śabdaviśeṣasya pratipipādayiṣitārthabodhānukūlasya vākyasya yadavadhāraṇaṃ vakturanusandhānaṃ tasminnavasitā paryavasitā tadutpādanena kṛtārtheti yāvat /",
  "GK16andhvc3u:7112": "ata eva vyavahitāpi śābdabodhaṃ prati vyavadhānavatyapi /",
  "GK16andhvc3u:7113": "yadvā--vyavahitāpi śabdaviśeṣāvadhāraṇāvasiteti yojanā /",
  "GK16andhvc3u:7114": "śabdenārthaviśeṣasyāvadhāraṇe śroturbodhe avasitā paramparayā tadutpādiketi yāvat /",
  "GK16andhvc3u:7115": "tathāsatītyarthaḥ /",
  "GK16andhvc3u:7116": "'śabde'ti /",
  "GK16andhvc3u:7117": "śabdaḥ karaṇaṃ yasya tathābhūto vyavahāraśśābdabodhaḥ, tasyanibandhanaṃ nimittamityarthaḥ /",
  "GK16andhvc3u:7118": "te tu dve iti pūrvoktāddviprakārāvivakṣetyarthaḥ /",
  "GK16andhvc3u:7119": "'anumeyo viṣaya' iti /",
  "GK16andhvc3u:7120": "ayametadvivakṣuḥ evaṃ vidhaśabdaprayoktṛtvādityādyanumānamatra bodhyam /",
  "GK16andhvc3u:7121": "tatrānumaiya ityādigranthasyārthandarśayannavatārayati locane--tatretyādi /",
  "GK16andhvc3u:7122": "śabdaprayuyukṣāṃ śabdaprayogecchā /",
  "GK16andhvc3u:7123": "anumayeti /",
  "GK16andhvc3u:7124": "kāryeṇa tattacchabdaprayogeṇeti /",
  "GK16andhvc3u:7125": "śeṣaḥ /",
  "GK16andhvc3u:7126": "pratipipādayiṣāyāṃ karmabhūta iti /",
  "GK16andhvc3u:7127": "pratipipādayiṣita ityarthaḥ /",
  "GK16andhvc3u:7128": "tatreti /",
  "GK16andhvc3u:7129": "pratipipādayiṣitatvaviśiṣṭe 'rthe viṣaya ityarthaḥ /",
  "GK16andhvc3u:7130": "karaṇatvena vyavasthita iti /",
  "GK16andhvc3u:7131": "pratipādanaṃ prati karaṇatvāttathāvidhārthaṃ prati karaṇatvaṃ bodhyam /",
  "GK16andhvc3u:7132": "na liṅgatveneti bhāvaḥ /",
  "GK16andhvc3u:7133": "ata evāha--na tvityādi /",
  "GK16andhvc3u:7134": "asau pratipipādayiṣito 'rthaḥ /",
  "GK16andhvc3u:7135": "tadviṣayā arthaviṣayikā /",
  "GK16andhvc3u:7136": "na tvasāvanumeya ityuktameva sādhayati--na cetyādi /",
  "GK16andhvc3u:7137": "tatra pratipādyārthe viṣaye /",
  "GK16andhvc3u:7138": "pakṣadharmatvagrahaṇādikā liṅgasyetikartavyatā yā sā tatra śabdasya karaṇatvena cāstīti yojanā /",
  "GK16andhvc3u:7139": "liṅgasya liṅgatvenābhimatasya dhūmādeḥ /",
  "GK16andhvc3u:7140": "itikartavyatā sahakārikāraṇam /",
  "GK16andhvc3u:7141": "liṅgetikartavyatāyā abhāvaṃ pratipādya śabdetikartavyatāyāssadbhāvamāha--api tvityādi /",
  "GK16andhvc3u:7142": "anyaiveti /",
  "GK16andhvc3u:7143": "itikartavyatāstītyanuṣaṅgaḥ /",
  "GK16andhvc3u:7144": "saṅketeti /",
  "GK16andhvc3u:7145": "tattacchabdasya tattadarthe yassaṅketastasya sphuraṇaṃ smaraṇaṃ sa tu dvividho 'pi pratipādyo viṣayaḥ śabdānāṃ na liṅgitayā svarūpeṇa prakāśate,",
  "GK16andhvc3u:7146": "api tu kṛtrimeṇākṛtrimeṇa vā sambandhāntareṇa /",
  "GK16andhvc3u:7147": "vivakṣāviṣayatvaṃ hi tasyārthasya śabdairliṅgitayā pratīyate na tu svarūpam /",
  "GK16andhvc3u:7148": "yadi hi liṅgitayā tatra sabdānāṃ vyāpāraḥ syattacchabdārthe locanam tvanyaiva saṃketasphuraṇādikā tanna tatra śabdo liṅgam /",
  "GK16andhvc3u:7149": "itikartavyatā ca dvidhā--ekayābhidhāvyāpāraṃ karoti ditīyayā vyañjanāvyāpāram /",
  "GK16andhvc3u:7150": "tadāha--tatretyādinā /",
  "GK16andhvc3u:7151": "kayāciditi /",
  "GK16andhvc3u:7152": "gopanakṛtasaundaryādilābhābhisandhānādikayetyarthaḥ /",
  "GK16andhvc3u:7153": "śabdārtha iti /",
  "GK16andhvc3u:7154": "anumānaṃ bālapriyā tadādiketyarthaḥ /",
  "GK16andhvc3u:7155": "upasaṃharati--tadityādi /",
  "GK16andhvc3u:7156": "tat tasmāt /",
  "GK16andhvc3u:7157": "tatra pratipādyārthe viṣaye /",
  "GK16andhvc3u:7158": "śabdo liṅgavidhayā nārthapratipādakaḥ pakṣadharmatvādyanusandhānānapekṣyā tatpratipādarakatvāccakṣurādivadityanumānamatra bodhyam /",
  "GK16andhvc3u:7159": "pratipādyadvaividhye nimittannoktaṃ vṛttāvityataśśabdarūpakaraṇetikartavyatādvaividhyaṃ tannimittamiti darśayati--itikartavyatetyādi /",
  "GK16andhvc3u:7160": "ekayeti /",
  "GK16andhvc3u:7161": "saṅketasphuraṇādirūpayetyarthaḥ /",
  "GK16andhvc3u:7162": "abhidhāvyāpāramiti /",
  "GK16andhvc3u:7163": "saṅketitārthabodhanamityarthaḥ /",
  "GK16andhvc3u:7164": "dvitīyayeti /",
  "GK16andhvc3u:7165": "vaktṛvaiśiṣṭyādijñānādirūpayetyarthaḥ /",
  "GK16andhvc3u:7166": "vyañjanāvyāpāramiti /",
  "GK16andhvc3u:7167": "kasyacidarthasya vyañjanamityarthaḥ /",
  "GK16andhvc3u:7168": "karotītyanuṣaṅgaḥ /",
  "GK16andhvc3u:7169": "śabda iti śeṣaḥ /",
  "GK16andhvc3u:7170": "vṛttau 'svaśabdānabhidheyatvene'ti /",
  "GK16andhvc3u:7171": "svaśabdābhidheyatvaṃ vinetyarthaḥ /",
  "GK16andhvc3u:7172": "arthaṃ prakāśayituṃ samīhata ityanuṣaṅgaḥ /",
  "GK16andhvc3u:7173": "atra hetuḥ--'prayojane'tyādi /",
  "GK16andhvc3u:7174": "prayojanāpekṣayetyetadvyācaṣṭe locane--gopanetyādi /",
  "GK16andhvc3u:7175": "gopanakṛtaṃ yatsaundaryaṃ sūkticārutvaṃ tadāderyo lābho niṣpattistadabhisandhānādikayetyarthaḥ /",
  "GK16andhvc3u:7176": "vṛttau 'sa tvi'tyādi /",
  "GK16andhvc3u:7177": "'dvividho 'pi' vācyo vyaṅgyaśca /",
  "GK16andhvc3u:7178": "'na liṅgitaye'tyādi /",
  "GK16andhvc3u:7179": "vyāptismṛtyādisahakṛtaśabdarūpaliṅgajñāpyo na bhavatītyarthaḥ /",
  "GK16andhvc3u:7180": "kathantarhi bhāsata ityatrāha--'api 'tvi'tyādi /",
  "GK16andhvc3u:7181": "dvividho 'pītyādiśabdānāmityantasyānuṣaṅgaḥ /",
  "GK16andhvc3u:7182": "kṛtrimeṇetyādimatabhedakathanam /",
  "GK16andhvc3u:7183": "'sambandhānatareṇe'ti /",
  "GK16andhvc3u:7184": "abhidhādirūpasambandhaviśeṣeṇa hetunetyarthaḥ /",
  "GK16andhvc3u:7185": "na liṅgitayā prakāśata ityatra hetumāha--'vivakṣe'tyādi /",
  "GK16andhvc3u:7186": "uktameva sādhayati--'yadi hī'tyādi /",
  "GK16andhvc3u:7187": "'tatra' pratipipādayiṣite 'rthe /",
  "GK16andhvc3u:7188": "'liṅgatayā śabdānāṃ vyāpāraḥ' liṅgaliṅgibhāvarūpaḥ śabdasambandhaḥ /",
  "GK16andhvc3u:7189": "'syādyadi' pratipipādayiṣitārtho vyāptismṛtyādisahakṛtaśabdarūpaliṅgānumeyo yadi syādityarthaḥ /",
  "GK16andhvc3u:7190": "'tat' tarhi /",
  "GK16andhvc3u:7191": "'śabdārthe' śabdapratipāditārthe /",
  "GK16andhvc3u:7192": "'samyagi'tyādi /",
  "GK16andhvc3u:7193": "ayamarthassatyaḥ, ayamartho mithyā ityādayo viruddhā vādāḥ /",
  "GK16andhvc3u:7194": "ayamarthassatyo mithyā vetyādisaṃśayāśca vastutaḥ pravartante tatpravṛttirna syādityarthaḥ /",
  "GK16andhvc3u:7195": "'dhūmādo'ti /",
  "GK16andhvc3u:7196": "dhūmādiliṅgenānumitaṃ yadanumeyāntaraṃ vahnyādi tasminnivetyarthaḥ /",
  "GK16andhvc3u:7197": "tatra yathā tadvivādā na pravartante tathetyarthaḥ /",
  "GK16andhvc3u:7198": "nanvanumite 'rthe kuto vivādāpravṛttirityato bhāvamāha locane--anumānamityādi /",
  "GK16andhvc3u:7199": "samyaṅ mithyātvāda vivādā eva na pravarteran dhūmādiliṅgānumitānumeyāntaravat /",
  "GK16andhvc3u:7200": "vyaṅgyaścārtho vācyasāmarthyākṣiptatayā vācyavacchabdasya sambandhī bhavatyeva /",
  "GK16andhvc3u:7201": "sākṣādasākṣādbhāvo hi sambandhasyāprayojakaḥ /",
  "GK16andhvc3u:7202": "vācyavācakabhāvāśrayatvaṃ ca vyañjakatvasya prageva darśitam /",
  "GK16andhvc3u:7203": "tasmādvaktrabhiprāyarūpa locanam hi niścayasvarūpameveti bhāvaḥ /",
  "GK16andhvc3u:7204": "upādhitveneti /",
  "GK16andhvc3u:7205": "vaktricchā hi vācyāderarthasya bālapriyā kenacilliṅgena kasyacidarthasyānumitirniścayarūpaiva bhavatītyarthaḥ /",
  "GK16andhvc3u:7206": "evakāreṇa taduttarantadviṣayakaviṣayakasaṃśayo vyavacchidyate /",
  "GK16andhvc3u:7207": "sandehapūrvikā hyanumitiḥ arthenāvyabhicāriṇa eva hetorgamakatvañcetyabhiprāyaḥ /",
  "GK16andhvc3u:7208": "nanu vyaṅgyatvenābhimatasyārthasya śabdena sambandhe sati tatra vyāpārassiddhyati,",
  "GK16andhvc3u:7209": "sa eva netyāśaṅkāyāmuktameva smārayati vṛttau 'vyaṅgyaścārthaṃ' ityādi /",
  "GK16andhvc3u:7210": "vācyasāmarthyākṣiptatayeti hetau tṛtīyā /",
  "GK16andhvc3u:7211": "anena paramparāsambandhaḥ pradarśitaḥ /",
  "GK16andhvc3u:7212": "'vācyavadi'ti /",
  "GK16andhvc3u:7213": "vācyena tulyamityarthaḥ /",
  "GK16andhvc3u:7214": "vācya iveti yāvat /",
  "GK16andhvc3u:7215": "nanu vācyasya sākṣātsambandhaḥ vyaṅgyasya tu taddvāraka ityata āha--'sākṣādi'tyādi /",
  "GK16andhvc3u:7216": "'aprayojaka' iti /",
  "GK16andhvc3u:7217": "ata eva saṃyogasaṃyuktasamavāyādīnāṃ sannikarṣatvābhidhānaṃ saṅgacchata iti bhāvaḥ /",
  "GK16andhvc3u:7218": "vyaṅgyasya vācyasāmarthyākṣiptatayā tena saha sambandhasya vācyadhaṭitatvamuktaṃ draḍhīkartuṃ pūrvoktaṃ smārayati--'vācye'tyādi /",
  "GK16andhvc3u:7219": "prakṛtamarthadvaividhyapratipādanaṃ nigamayati---'tasmādi'tyādi /",
  "GK16andhvc3u:7220": "'vaktrabhiprāyarūpe' vivakṣārūpe /",
  "GK16andhvc3u:7221": "evakāreṇa tadviṣayīkṛtārthasya vyavacchedaḥ /",
  "GK16andhvc3u:7222": "'liṅgataye'tyādi /",
  "GK16andhvc3u:7223": "śabdarūpaliṅgajñāpyatvamityarthaḥ /",
  "GK16andhvc3u:7224": "'tadviṣayī'ti /",
  "GK16andhvc3u:7225": "śabdānāṃ vyāpāra ityanuṣaṅgaḥ /",
  "GK16andhvc3u:7226": "vaktrabhiprāyaviṣayo 'rthastu śabdapratipādya ityarthaḥ /",
  "GK16andhvc3u:7227": "'pratīyamāne tasminni'ti /",
  "GK16andhvc3u:7228": "śabdapratipādye vyaṅgya ityarthaḥ /",
  "GK16andhvc3u:7229": "vācakatvenetyādivikalpyādyaṃ niṣedhati--'ma tāvadi'ti /",
  "GK16andhvc3u:7230": "'sambandhāntareṇe'ti /",
  "GK16andhvc3u:7231": "sambandhāntareṇa yo vyāpārassa vyañjakatvamevetyarthaḥ /",
  "GK16andhvc3u:7232": "pūrvoktaṃ smārayati---'na ce'tyādi /",
  "GK16andhvc3u:7233": "'anyathādṛṣṭatvādi'ti /",
  "GK16andhvc3u:7234": "liṅgatvaṃ vinā vyañjakatvasya dṛṣṭatvādityarthaḥ /",
  "GK16andhvc3u:7235": "upasaṃharati--'tasmādi'ti /",
  "GK16andhvc3u:7236": "'pratipādyo viṣaya' iti /",
  "GK16andhvc3u:7237": "vyaṅgya ityarthaḥ /",
  "GK16andhvc3u:7238": "'liṅgitvena' liṅgaliṅgibhāvena /",
  "GK16andhvc3u:7239": "'na sambandhī'ti /",
  "GK16andhvc3u:7240": "vyaṅgyatvenābhimato 'rtho na śabdasya liṅgaliṅgibhāvena sambandhī śabdapratipādyatvādvācyavadityanumānamanena darśitam /",
  "GK16andhvc3u:7241": "uktameva /",
  "GK16andhvc3u:7242": "darśayitumāha--'yo hī'tyādi /",
  "GK16andhvc3u:7243": "'teṣāṃ' śabdānām /",
  "GK16andhvc3u:7244": "'yathā' darśito viṣayaḥ vivakṣālakṣaṇaḥ /",
  "GK16andhvc3u:7245": "ya 'sa' iti /",
  "GK16andhvc3u:7246": "vivakṣālakṣaṇo viṣaya ityarthaḥ /",
  "GK16andhvc3u:7247": "'upādhitvene'ti /",
  "GK16andhvc3u:7248": "pratīyata ityanuṣaṅgaḥ /",
  "GK16andhvc3u:7249": "upādhiśabdo 'tra vyāvartakaparyāya ityāśayena vyācaṣṭe locane vaktricchetyādi /",
  "GK16andhvc3u:7250": "viśeṣaṇatvena bhātīti /",
  "GK16andhvc3u:7251": "anena vaktrāyamartho vivakṣita iti pratītau vivakṣā hyarthasya viśeṣeṇatvena bhāsate /",
  "GK16andhvc3u:7252": "tasmādityuktaṃ draḍhayituṃ pūrvoktameva smārayati eva vyaṅgye liṅgtayā śabdānāṃ vyāpāraḥ /",
  "GK16andhvc3u:7253": "tadviṣayīkṛte tu pratipādyatayā /",
  "GK16andhvc3u:7254": "pratiyamāne tasminnabhiprāyarūpe 'nabhiprāyarūpe ca vācakatvenaiva vyāpāraḥ samnbandhāntareṇa vā /",
  "GK16andhvc3u:7255": "tāvadvācakatvena yathoktaṃ prāk /",
  "GK16andhvc3u:7256": "sambandhāntareṇa vyañjakatvameva /",
  "GK16andhvc3u:7257": "na ca vyañjakatvaṃ liṅgatvarūpameva ālokādiṣvanyathā dṛṣṭatvāt /",
  "GK16andhvc3u:7258": "tasmātpratipādyo viṣayaḥ śabdānāṃ na liṅgitvena sambandhī vācyavat /",
  "GK16andhvc3u:7259": "yo hi liṅgitvena teṣāṃ sambandhī yathā darśito viṣayaḥ sa na vācyatvena pratīyate, api tūpādhitvena /",
  "GK16andhvc3u:7260": "pratipādhasya ca viṣayasya liṅgitve tadviṣayāṇāṃ vipratipattīnāṃ laukikaireva kriyamāṇānāmabhāvaḥ /",
  "GK16andhvc3u:7261": "prasajyeteti /",
  "GK16andhvc3u:7262": "etaccoktameva /",
  "GK16andhvc3u:7263": "locanam viśeṣaṇatvena bhāti /",
  "GK16andhvc3u:7264": "pratipādyasyeti /",
  "GK16andhvc3u:7265": "arthādvyaṅgyasya /",
  "GK16andhvc3u:7266": "liṅgitva iti /",
  "GK16andhvc3u:7267": "anumeyatva ityarthaḥ /",
  "GK16andhvc3u:7268": "laukikaireveti /",
  "GK16andhvc3u:7269": "icchāyāṃ loko na vipratipadyate 'rthe tu vipratipattimāneva /",
  "GK16andhvc3u:7270": "nanu yadā vyaṅgyo 'rthaḥ pratipannastadā satyatvaniścayo 'syānumānādeva pramāṇāntarāt kriyata iti punarapyanumeva evāsau /",
  "GK16andhvc3u:7271": "maivam; vācyasyāpi hi satyatvaniścayo 'numānādeva /",
  "GK16andhvc3u:7272": "bālapriyā vṛttau--'pratipādyasye'tyādi /",
  "GK16andhvc3u:7273": "pratipādyasyetyetatprakṛtānuguṇaṃ vyācaṣṭe locane--arthādvyaṅgyasyeti /",
  "GK16andhvc3u:7274": "nanu kathaṃ vipratipattiviṣayatvāvagamādananumeyatvaniścayaḥ,",
  "GK16andhvc3u:7275": "anumeye 'pi vipratipattismbhavādityata āha--icchāyāmityādi /",
  "GK16andhvc3u:7276": "icchāyāṃ vivakṣāyāyām /",
  "GK16andhvc3u:7277": "arthe vivakṣāviṣayārthe /",
  "GK16andhvc3u:7278": "vipratipattimāneveti /",
  "GK16andhvc3u:7279": "satyatvādivipratipattimānevetyarthaḥ /",
  "GK16andhvc3u:7280": "vimato 'rtho nānumeyaḥ vipratipattiviṣayatvādvyatirekeṇa vaktṛvivakṣāvaditi prayogaḥ /",
  "GK16andhvc3u:7281": "yathā cetyādigranthamavatārayati---nanvityādi /",
  "GK16andhvc3u:7282": "pratipanna iti /",
  "GK16andhvc3u:7283": "vācyārthapratītipūrvakaṃ śabdādavagata ityarthaḥ /",
  "GK16andhvc3u:7284": "asya pratipannasya vyaṅgyārthasya /",
  "GK16andhvc3u:7285": "anumānādevetyasyānantaraṃ pramāṇāntarāditi ca kvacidgranthe pāṭhaḥ /",
  "GK16andhvc3u:7286": "kriyata iti /",
  "GK16andhvc3u:7287": "pratipattṛbhiriti śeṣaḥ /",
  "GK16andhvc3u:7288": "śabdasya saṃvādakapramāṇāntarasahakṛtasyaiva svārthe prāmāṇyamiti bhāvaḥ /",
  "GK16andhvc3u:7289": "itīti hetau /",
  "GK16andhvc3u:7290": "punarityādi /",
  "GK16andhvc3u:7291": "pratipādyasya vyaṅgyasya śabdāpekṣayā liṅgitvābhāve 'pi saṃvādakapramāṇāntarāpekṣayā liṅgitvaṃ bhavatyeveti bhāvaḥ /",
  "GK16andhvc3u:7292": "pūrvaṃ śabdādarthasyāvagamaḥ paścāttatra saṃvādakasyānumānasya pravṛttiḥ,",
  "GK16andhvc3u:7293": "arthasvarūpaṃ hi śabdasya viṣayaḥ,",
  "GK16andhvc3u:7294": "anumānasya tu tadgataṃ satyatvamityanumānasya",
  "GK16andhvc3u:7295": "na śabdāvagatārthānumāpakatvamiti samādhatte--maivamityādi /",
  "GK16andhvc3u:7296": "yathā ca vācyaviṣaye pramāṇāntarānugamena samyaktvapratītau kvacitkriyamāṇāyāṃ tasya pramāṇāntaraviṣayatve styapi na śabdavyāpāraviṣayatāhānistadyvaṅgyasyāpi /",
  "GK16andhvc3u:7297": "locanam yadāhuḥ--- 'āptavādāvisaṃvādasāmānyādatra cedanumānatā' iti /",
  "GK16andhvc3u:7298": "na caitāvatā vācyasya pratotirānumānikī kiṃ tu tadgatasya tato 'dhikasya satyatvasya tadvyaṅgye 'pi bhaviṣyati /",
  "GK16andhvc3u:7299": "etadāha--yathā cetyādinā /",
  "GK16andhvc3u:7300": "etaccābhyupagamyaktaṃ bālapriyā vācyasyāpītyapiśabdena vyaṅgyasya parigrahaḥ /",
  "GK16andhvc3u:7301": "yadāhuriti /",
  "GK16andhvc3u:7302": "vākyādhikaraṇe ślokavārtikakṛta iti śeṣaḥ /",
  "GK16andhvc3u:7303": "āpteti /",
  "GK16andhvc3u:7304": "mudritatatpustake tvevaṃ pāṭhaḥ--“āptavādāvisaṃvādādatra cedanumānate“ti /",
  "GK16andhvc3u:7305": "asyāvaśiṣṭantu--- “nirṇayastāvatā siddhyedbuddhyutpattirna tatkṛtā /",
  "GK16andhvc3u:7306": "anyadeva hi satyatvamāptavādatvahetukam //",
  "GK16andhvc3u:7307": "vākyārthaścānya eveti jñātaḥ pūrvatarantataḥ /",
  "GK16andhvc3u:7308": "tatra cedāptavādena satyatvamanumiyate //",
  "GK16andhvc3u:7309": "vākyārthapratyayayasyātra kathaṃ syādanumānateti /",
  "GK16andhvc3u:7310": "āptavādāvisaṃvādāditi hetukathanam /",
  "GK16andhvc3u:7311": "atreti /",
  "GK16andhvc3u:7312": "vākyārthabuddhāvityarthaḥ /",
  "GK16andhvc3u:7313": "anumānatā anumititvam /",
  "GK16andhvc3u:7314": "cedityanantaraṃ neti śeṣaḥ /",
  "GK16andhvc3u:7315": "atra hetumāha--'nirṇayastāvate'tyādi /",
  "GK16andhvc3u:7316": "ebhirvacanairvākyārthasya satyatvamevāptoktatvarūpānumānena niścetavyamiti labhyata iti bhāvaḥ /",
  "GK16andhvc3u:7317": "'āptavādāvisaṃvādassāmānyādanumānata' iti pāṭho bahuṣu grantheṣu dṛśyate /",
  "GK16andhvc3u:7318": "tasyāyamarthaḥ--āptavādasya āptavacanasya yassvārthaviṣayo 'visaṃvādaḥ satyatvaṃ,",
  "GK16andhvc3u:7319": "satyārthaviṣayakatvamiti yāvat /",
  "GK16andhvc3u:7320": "saḥ sāmānyādanumānataḥ āptavādatvādyanumānagamya iti /",
  "GK16andhvc3u:7321": "nanu tarhi vācyapratītirapyānumānikyevāśrīyatāmityatrāha--na cetyādi /",
  "GK16andhvc3u:7322": "tat kimatrānumānikī pratītireva nāsti, astītyāha--kintvityādi /",
  "GK16andhvc3u:7323": "satyatvasyeti /",
  "GK16andhvc3u:7324": "pratītirānumānikītyanuṣaṅgaḥ /",
  "GK16andhvc3u:7325": "tadyvaṅgye 'pi bhaviṣyatīti /",
  "GK16andhvc3u:7326": "ānumānikaṃ satyatvaṃ vyaṅgyārthe 'pi bhaviṣyatītyarthaḥ /",
  "GK16andhvc3u:7327": "vyaṅgyo 'rthaśśabdena pratipādyatetasya satyatvantvanumānagamyamiti bhāvaḥ /",
  "GK16andhvc3u:7328": "etacceti /",
  "GK16andhvc3u:7329": "yathācetyādigranthenoktaṃ vyaṅgyasyānumānikaṃ satyatvamityarthaḥ /",
  "GK16andhvc3u:7330": "abhyapagamyeti /",
  "GK16andhvc3u:7331": "prayojanavatvaṃ vastuto 'vidyamānamapi vidyamānaṃ kṛtvetyarthaḥ /",
  "GK16andhvc3u:7332": "japrayojakatvamupapādayati--na hītyādi /",
  "GK16andhvc3u:7333": "kāvyaviṣaye ca vyaṅgyapratītināṃ satyāsatyanirūpaṇasyāprayojakatvameveti tatra pramāṇāntaravyāpāraparīkṣopahāsāyaiva sampadyate /",
  "GK16andhvc3u:7334": "tasmālliṅgipratītireva sarvatra vyaṅgyapratītiriti na śakyate vaktum /",
  "GK16andhvc3u:7335": "yattvanumeyarūpavyaṅgyaviṣayaṃ śabdānāṃ vyañjakatvaṃ taddhvanivyavahārasyāprayojakam /",
  "GK16andhvc3u:7336": "locanam na tnanena naḥ prayojanamityāhuḥ /",
  "GK16andhvc3u:7337": "kāvyaviṣaye ceti /",
  "GK16andhvc3u:7338": "aprayojakatvamiti /",
  "GK16andhvc3u:7339": "na hi teṣāṃ vākyanāmāgriṣṭomādivākyavatsatyārthapratipādanadvāreṇa pravartakatvāya prāmāṇyamanviṣyate,",
  "GK16andhvc3u:7340": "prītamātraparyavasāyitvāt /",
  "GK16andhvc3u:7341": "prītereva cālaukikacamatkārarūpāyā vyutpattyaṅgatvāt /",
  "GK16andhvc3u:7342": "etaccoktaṃ vitatya prāk /",
  "GK16andhvc3u:7343": "upahāsāyaiveti /",
  "GK16andhvc3u:7344": "nāyaṃ sahṛdayaḥ kevalaṃ śuṣkatarkopakramakarkaśahṛdayaḥ pratītiṃ parāmarṣṭuṃ nālamityeṣa upahāsaḥ /",
  "GK16andhvc3u:7345": "nanvevaṃ tarhi mā bhūdyatra yatra vyañjakatā tatra tatrānumānatvam;",
  "GK16andhvc3u:7346": "yatra yatrānumānatvaṃ tatra tatra vyañjakatvamiti kathamapahnūyata ityāśaṅkyāha--yattvanumeyeti /",
  "GK16andhvc3u:7347": "tadvyañjakatvaṃ na dhvanilakṣaṇamabhiprāyavyatiriktaviṣayāvyāparāditi bhāvaḥ /",
  "GK16andhvc3u:7348": "nanvabhiprāyaviṣayaṃ yadvyañjakatvamanumānaikayogakṣemaṃ taccenna prayojakaṃ dhvanivyavahārasya tarhi kimarthaṃ bālapriyā teṣāṃ kāvyarūpāṇām /",
  "GK16andhvc3u:7349": "agniṣṭomādivākyavaditi /",
  "GK16andhvc3u:7350": "vaidharmyeṇa dṛṣṭāntaḥ /",
  "GK16andhvc3u:7351": "pravartakatvāya pravṛtyupadhāyakatvasampādanāya /",
  "GK16andhvc3u:7352": "anviṣyate vicāryate /",
  "GK16andhvc3u:7353": "prītimātreti /",
  "GK16andhvc3u:7354": "mātraśabdena pravartakatvavyudāsaḥ /",
  "GK16andhvc3u:7355": "kutaḥ prītimātraparyavasāyitvamityata āha--prīterityādi /",
  "GK16andhvc3u:7356": "uktamiti /",
  "GK16andhvc3u:7357": "rasasvarūpanirūpaṇāvasara iti bhāvaḥ /",
  "GK16andhvc3u:7358": "upahāsasvarūpamāhanāyamityādi /",
  "GK16andhvc3u:7359": "śuṣketi /",
  "GK16andhvc3u:7360": "śuṣkekasya tarkasyānumānasyopakrameṇa karkaśahṛdayaḥ arasika ityarthaḥ /",
  "GK16andhvc3u:7361": "pratītimiti /",
  "GK16andhvc3u:7362": "kāvyajanyapratītisvarūpamityarthaḥ /",
  "GK16andhvc3u:7363": "mā bhūditi /",
  "GK16andhvc3u:7364": "ālokādau vyabhicārāditi bhāvaḥ /",
  "GK16andhvc3u:7365": "itīti /",
  "GK16andhvc3u:7366": "ityetadityarthaḥ /",
  "GK16andhvc3u:7367": "vṛttau tadvyañjakatvaṃ dhvanivyavahārasyāprayojakamityevoktamaprayojakatve heturnokta ityato 'bhipretaṃ hetuṃ darśayannāha--tadityādi /",
  "GK16andhvc3u:7368": "tadyvañjakatvamiti /",
  "GK16andhvc3u:7369": "vaktrabhiprāyātmakānumeyavyaṅgyaviṣayaṃ śabdasya vyañjakatvamityarthaḥ /",
  "GK16andhvc3u:7370": "na dhvanilakṣaṇaṃ dhvanivyavahāraviṣayasya lakṣaṇaṃ na /",
  "GK16andhvc3u:7371": "atrāvyāpti hetumāha--abhiprāyetyādi /",
  "GK16andhvc3u:7372": "abhiprāyo vivakṣā,",
  "GK16andhvc3u:7373": "tadvyatirikto viṣayo rasālaṅkārādirūpo vyaṅgyaḥ tatrāvyāpārādvyāparaṇābhāvādityarthaḥ /",
  "GK16andhvc3u:7374": "yatrābhiprāyātiriktaṃ vyaṅgyaṃ dhvanivyavarahāraviṣaye tasminnabhiprāyarūpānumeyavyaṅgyaviṣayasya vyañjakatvasyābhāvādavyāpteriti yāvat /",
  "GK16andhvc3u:7375": "svīyapūrvavacanavyādhātaśaṅkāmudbhāvyāvatārayati---nanvityādi /",
  "GK16andhvc3u:7376": "anumānaiketi /",
  "GK16andhvc3u:7377": "anumānena saha ekayogakṣematulyaprakāramityarthaḥ /",
  "GK16andhvc3u:7378": "api tu vyañjakatvalakṣaṇaḥ śabdānāṃ vyāpāra autpattikaśabdārthasambandhavādināpyabhyupagantavya iti pradarśanārthamupanyastam /",
  "GK16andhvc3u:7379": "tadbhi vyañjakatvaṃ kadācilliṅgatvena kadācidrūpāntareṇa śabdānāṃ vācakānāmavācakānāṃ ca sarvavādibhirapratikṣepyamityayamasmābhiryatna ākhdhaḥ /",
  "GK16andhvc3u:7380": "tadevaṃ guṇavṛttivācakatvādibhyaḥ śabdaprakārebhyo niyamenaiva tāvadvilakṣaṇaṃ vyañjakatvam /",
  "GK16andhvc3u:7381": "locanam tatpūrvamupakṣiptamityāśaṅkyāha--api tviti /",
  "GK16andhvc3u:7382": "etadeva saṃkṣipya nirūpati--taddhīti /",
  "GK16andhvc3u:7383_0": "yata eva hi kvacidanumānānenābhiprāyādau kvacitpratyakṣeṇa dīpālokādau kvacitkāraṇatvena",
  "GK16andhvc3u:7383_1": "gītadhvanyādau kvacidabhidhayā vikṣitānyapare kvacidguṇavṛttyā avivakṣitavācye 'nugṛhyamāṇaṃ",
  "GK16andhvc3u:7383_2": "vyañjakatvaṃ dṛṣṭaṃ tata eva tebhyaḥ sarvebhyo vilakṣaṇamasya rūpaṃ nassidhyati tadāha--tadevamiti /",
  "GK16andhvc3u:7384": "nanu prasiddhasya kimarthaṃ rūpasaṃkocaḥ kriyate abhidhāvyāpāraguṇavṛttyādeḥ /",
  "GK16andhvc3u:7385": "tasyaiva sāmagryantarapanipātādyadviviṣṭaṃ bālapriyā pūrvamupakṣiptamiti /",
  "GK16andhvc3u:7386": "tathāvidha ityādigranthenopanyastamityarthaḥ /",
  "GK16andhvc3u:7387": "etadeveti /",
  "GK16andhvc3u:7388": "uktamevetyarthaḥ /",
  "GK16andhvc3u:7389": "taddhītyādigranthena saha tadevamityādigranthasyārthaṃ vivṛṇvannāha--yata ityādi /",
  "GK16andhvc3u:7390": "kvacidatyasya vivaraṇam--abhiprāyādāviti /",
  "GK16andhvc3u:7391": "evamuparyapi bodhyam /",
  "GK16andhvc3u:7392": "kvacidrūpāntareṇeti vṛttigranthasya vivaraṇaṃ pratyakṣeṇetyādi /",
  "GK16andhvc3u:7393": "tadevamityādervivaṇaṃ--tata eva tebhya ityādi /",
  "GK16andhvc3u:7394": "yata eva hi abhiprāyadiviṣayaṃ śabdasya vyañjakatvamanumānainānumityā /",
  "GK16andhvc3u:7395": "dopālokādigataṃ ghaṭādiviṣayaṃ vyañjakatvaṃ pratyakṣeṇa ghaṭādicākṣuṣajñānena /",
  "GK16andhvc3u:7396": "gītadhvanyādigataṃ saviṣayaṃ vyañjakatvaṃ kāraṇatvena rasaniṣpādakatvena /",
  "GK16andhvc3u:7397": "vivakṣitānyaparagataṃ vyañjakatvamabhidhayā /",
  "GK16andhvc3u:7398": "avivakṣitavācyagataṃ vyañjakatvaṃ guṇavṛtyā ca anugṛhyamāṇaṃ dṛṣṭaṃ, tata evetyarthaḥ /",
  "GK16andhvc3u:7399": "vyañjakatvānugrāhakatvamevaiteṣāṃ, na tu tattādrūpyamiti bhāvaḥ /",
  "GK16andhvc3u:7400": "tebhyassarvebhya iti /",
  "GK16andhvc3u:7401": "anumānādirūpebhya ityarthaḥ /",
  "GK16andhvc3u:7402": "vilakṣaṇamityādi /",
  "GK16andhvc3u:7403": "anenāyaṃ prayogaḥ pradarśitaḥ--vimataṃ vyañjakatvamanumānādiprakārebhyo vilakṣaṇaṃ teṣu vyāvartamāneṣvapi anuvartamānatayāvabhāsamānatvāt,",
  "GK16andhvc3u:7404": "yadyeṣu vyāvartamāneṣvapyanuvartamānatayāvabhāsate tattebhyo bhinnaṃ yathā kusumebhyaḥ sūtramiti /",
  "GK16andhvc3u:7405": "tadāheti /",
  "GK16andhvc3u:7406": "tadvailakṣaṇyamāhetyarthaḥ /",
  "GK16andhvc3u:7407": "nanvityādi /",
  "GK16andhvc3u:7408": "prasiddhasyābhidhāvyāpāragumavṛtyāde rūpasaṅkocaḥ kimarthaṃ kriyata iti sambandhaḥ /",
  "GK16andhvc3u:7409": "vyañjakatvasyātiriktasya kalpaneneti /",
  "GK16andhvc3u:7410": "śeṣaḥ /",
  "GK16andhvc3u:7411": "guṇavṛtyādiretyādipadena lakṣaṇāyāḥ parigrahaḥ /",
  "GK16andhvc3u:7412": "tarhi kathaṃ vaktavyabhityatrāha--tasyaivetyādi /",
  "GK16andhvc3u:7413": "tasyaiva abhidhāvyāpārādereva /",
  "GK16andhvc3u:7414": "sāmagryantareti /",
  "GK16andhvc3u:7415": "pratipattṛpratibhāvaktṛvaiśiṣṭyādijñānādirūpetyarthaḥ /",
  "GK16andhvc3u:7416": "tadantāpātitve 'pi tasya haṭhādabhidhīyamāne tadviśeṣasya dhvaneryatprakāśanaṃ vipratipattinirāsāya sahṛdayavyutpattaye vā tatkriyamāṇamanatisandheyameva /",
  "GK16andhvc3u:7417": "na hi sāmānyamātralakṣaṇenopayogiviśeṣalakṣaṇānāṃ pratikṣepaḥ /",
  "GK16andhvc3u:7418": "śakyaḥ kartum /",
  "GK16andhvc3u:7419": "evaṃ hi sati sattāmātralakṣaṇe kṛte sakalasadvastulakṣaṇānāṃ paunaruktyaprasaṅgaḥ /",
  "GK16andhvc3u:7420": "tadevam-- vimativiṣayo ya āsīnmanīṣiṇāṃ satatamaviditasatattvaḥ /",
  "GK16andhvc3u:7421": "locanam rūpaṃ tadeva vyañjakatvamucyatāmityāśaṅkyāha--tadantaḥ--pātitve 'pīti /",
  "GK16andhvc3u:7422": "na vayaṃ saṃjñāniveśanādi niṣedhāma iti bhāvaḥ /",
  "GK16andhvc3u:7423": "vipratipattistādṛgviśeṣo nāstīti vyutpattiḥ saṃśayājñānanirāsaḥ /",
  "GK16andhvc3u:7424": "na hīti /",
  "GK16andhvc3u:7425": "uyogiṣu viśeṣeṣu yāni lakṣaṇāni teṣām /",
  "GK16andhvc3u:7426": "upayogipadenānupayogināṃ kākadantādīnāṃ vyudāsaḥ /",
  "GK16andhvc3u:7427": "evaṃ hīti /",
  "GK16andhvc3u:7428": "tripadārthasaṅkarī sattetyanenaiva dravyaguṇakarmaṇāṃ lakṣitatvācchrutismṛtyāyurvadadhanurvedaprabhṛtīnāṃ bālapriyā viśiṣṭaṃ rūpamiti /",
  "GK16andhvc3u:7429": "avasthāntaraparyāyaṃ vilakṣaṇaṃ svarūpamityarthaḥ /",
  "GK16andhvc3u:7430": "tadeva vyañjakvatvamucyatāmiti /",
  "GK16andhvc3u:7431": "vyañjakatvākhyasyārthāntarasya kalpanāpekṣayā lāghavāditi bhāvaḥ /",
  "GK16andhvc3u:7432": "vṛttau tasya tadantaḥpātitve haṭhādabhidhīyamāne 'pīti yojanā /",
  "GK16andhvc3u:7433": "'tadantaḥpātitve' guṇavṛttivācakatvādyantaḥpātitve /",
  "GK16andhvc3u:7434": "'tasya' vyañjakatvasya /",
  "GK16andhvc3u:7435": "'tadviśeṣasya locane--na vayamityādi /",
  "GK16andhvc3u:7436": "vayaṃ saṃjñāniveśanādi na niṣedhāma iti /",
  "GK16andhvc3u:7437": "asmadabhimatasya vyañjakatvasya vilakṣaṇasvarūpābhidhādisaṃjñā yadi kriyate,",
  "GK16andhvc3u:7438": "tarhi tāṃ na niṣedhāma ityarthaḥ /",
  "GK16andhvc3u:7439": "vastuni hi samucitā vimatirna nāmamātra iti bhāvaḥ /",
  "GK16andhvc3u:7440": "viruddhā pratipattirvipratipattiriti vyutpattimabhipretya tatpadaṃ vyācaṣṭe--tādṛgityādi /",
  "GK16andhvc3u:7441": "tādṛgviśeṣaḥ vyañjakatvarūpaḥ /",
  "GK16andhvc3u:7442": "vyutpattipadena vivakṣitamāha--saṃśayeti /",
  "GK16andhvc3u:7443": "upayogītyādigranthaṃ vivṛṇoti--upayogiṣvityādi /",
  "GK16andhvc3u:7444": "upayogiṣu lokayātropayogiṣu /",
  "GK16andhvc3u:7445": "viśeṣeṣu vastuviśeṣeṣu /",
  "GK16andhvc3u:7446": "tadgatānīti yāvat /",
  "GK16andhvc3u:7447_0": "upayogiṣviti viśeṣaṇasya phalamāha--upayogipadenetyādi vaiśeṣikadarśane dravyādipadārthānāmurdṛśānantaramādau",
  "GK16andhvc3u:7447_1": "“sadanityami“tyādisūtreṇa dravyaguṇakarmaṇāṃ trayāṇāṃ sattāvatvādikaṃ lakṣaṇamabhihitaṃ,",
  "GK16andhvc3u:7448": "tanmanasi kṛtyoktaṃ vṛttau 'sattāmātre' tyādi /",
  "GK16andhvc3u:7449": "tadvivṛṇoti--tripadārthetyādi /",
  "GK16andhvc3u:7450": "tripadārthasaṅkarīti /",
  "GK16andhvc3u:7451": "tripadārthasaṅkīrṇati pāṭhassādhuḥ /",
  "GK16andhvc3u:7452": "dravyādipadārthatrayavyāptetyarthaḥ /",
  "GK16andhvc3u:7453": "sakaletyādiprasaṅga ityantena vivakṣitaṃ vyācaṣṭe--śrutītyādi /",
  "GK16andhvc3u:7454": "anārambhe bādhakaṃ darśayati--sakaletyādi /",
  "GK16andhvc3u:7455": "vṛttāvupasaṃharati--'tadevam' ityādi /",
  "GK16andhvc3u:7456": "'vimatī'tyādiśloko vṛtyantargataḥ /",
  "GK16andhvc3u:7457": "'aviditisatatva' dhvanisañjñitaḥ prakāraḥ kāvyasya vyañjitaḥ so 'yam //",
  "GK16andhvc3u:7458": "_________________________________________________________",
  "GK16andhvc3u:7459": "prakāro 'nyo guṇī-bhūta-vyaṅgyaḥ kāvyasya dṛśyate /",
  "GK16andhvc3u:7460": "yatra vyaṅgyānvaye vācya-cārutvaṃ syāt prakarṣavat // DhvK_3.34 //",
  "GK16andhvc3u:7461": "__________",
  "GK16andhvc3u:7462": "prakāro 'nyo guṇībhūtavyaṅgyaḥ kāvyasya dṛśyate /",
  "GK16andhvc3u:7463": "yatra vyaṅgyānvaye vācyacārutvaṃ syātprakarṣavat // 34 //",
  "GK16andhvc3u:7464": "locanam sakalalokayātropayogināmanārambhaḥ syāditi bhāvaḥ /",
  "GK16andhvc3u:7465": "vimativiṣayatve hetuḥ--aviditasatattva iti /",
  "GK16andhvc3u:7466": "ata evādhunātra na kasyacidvimatiretasmātkṣaṇātprabhṛtīti pratipādayitum--āsīt ityuktam // 3.3 //",
  "GK16andhvc3u:7467_0": "evaṃ yāvaddhvanerātmīyaṃ rūpaṃ bhedopabhedasahitaṃ yacca vyañjakabhedamukhena rūpaṃ",
  "GK16andhvc3u:7467_1": "tatsarvaṃ pratipādya prāṇabhūtaṃ vyaṅgyavyañjakabhāvamekapraghaṭṭakena śiṣyabuddhau",
  "GK16andhvc3u:7467_2": "viniveśayituṃ vyañjakavādasthānaṃ racitamiti dhvaniṃ prati yadvaktavyaṃ taduktameva /",
  "GK16andhvc3u:7468_0": "adhunā tu guṇaibhūto 'pyayaṃ vyaṅgyaḥ kavivācaḥ pavitrayatītyamunā dvāreṇa tasyaivātmatvaṃ",
  "GK16andhvc3u:7468_1": "samarthayitumāha--prakāra bālapriyā ityukterupayogamāha locane--vimativiṣayateve heturiti /",
  "GK16andhvc3u:7469": "saṃśayasya viśeṣānavadhāraṇamūlakatvaṃ hi prasiddham /",
  "GK16andhvc3u:7470": "āsīditi bhūtanirdeśasya phalamāha--ata evetyādi /",
  "GK16andhvc3u:7471": "ata eveti /",
  "GK16andhvc3u:7472": "yata eva vipratipattirvastutatvānavabodhanibandhanā tadavadhāraṇe sati notpattumarhati, tata evetyarthaḥ /",
  "GK16andhvc3u:7473": "adhunetyetadvivicyāha--etasmātkṣaṇādityādi /",
  "GK16andhvc3u:7474": "pratipādayitumiti /",
  "GK16andhvc3u:7475": "sūcayitumityarthaḥ // 3.3 //",
  "GK16andhvc3u:7476": "atha guṇībhūtavyaṅgyapratipādanaparamuttaragranthasandarbhaṃ tātparyārthākathanapūrvakamavatārayatumādita ārabhyaitadantavṛttagranthasandarbhasyārthaṃ saṅkṣipyāha--evamityādi /",
  "GK16andhvc3u:7477": "evaṃ yāvaddhvaniṃ prati yadvaktavyantaduktameveti sambandhaḥ /",
  "GK16andhvc3u:7478": "prathamodyote tāvatsopoddhātaṃ dhvanessāmānyalakṣaṇamevoktaṃ,",
  "GK16andhvc3u:7479": "dvitīye tvavivakṣitavācyādibhedastadbhedāśca pradarśitāḥ /",
  "GK16andhvc3u:7480": "tadāha--bhedopabhedasahitamātmīyaṃ rūpamiti /",
  "GK16andhvc3u:7481": "yaccetyanena tṛtīyodyotārtha uktaḥ /",
  "GK16andhvc3u:7482": "tatsarvaṃ pratipādyetyanena, tāvataiva dhvanisvarūpapratipādanaṃ nirvyūḍhamiti darśayati /",
  "GK16andhvc3u:7483": "prāṇabhūtamityanena vyaṅgyavyañjakabhāvanirūpaṇasyātyantāvaśyakatvaṃ pradarśitam /",
  "GK16andhvc3u:7484": "ekapraghaṭṭakenetyādinā paunaruktyaśaṅkā parihṛtā /",
  "GK16andhvc3u:7485": "dhvaniṃ pratītyanena pratipādyāntarasadbhāvaṃ dhvanati /",
  "GK16andhvc3u:7486": "nanu kāvyasyātmā dhvanirityabhyupagamena kāvyātmabhūtadhvanisvarūpapratipādanamātravṛttatvāt kimarthaṃ guṇībhūtavyaṅgyapratipādanaṃ kṛtaṃ,",
  "GK16andhvc3u:7487": "tasya kāvyātmatvābhāvādityato 'bhiprāyaṃ darśayannavatārayati--adhunetyādi /",
  "GK16andhvc3u:7488": "ayaṃ vyaṅgyaḥ uktaprakāro vyaṅgyārthaḥ /",
  "GK16andhvc3u:7489": "guṇībhūto 'pi na pradhānabhūta eveti bhāvaḥ /",
  "GK16andhvc3u:7490": "pavitrayatīti /",
  "GK16andhvc3u:7491": "chāyātiśayaṃ sampādayatītyarthaḥ /",
  "GK16andhvc3u:7492": "amunā dvāreṇeti /",
  "GK16andhvc3u:7493": "kaimutyanyāyopakṣepamukhenetyarthaḥ /",
  "GK16andhvc3u:7494": "tasyaiveti /",
  "GK16andhvc3u:7495": "dhvanerevetyarthaḥ /",
  "GK16andhvc3u:7496": "uktaṃ hi prāk 'evaṃbhūtā ceyaṃ vyaṅgyate“tyādinarājatvamive'tyantam /",
  "GK16andhvc3u:7497": "cārutvaprakarṣahetutvena vyaṅgyānvayasya kārikāyāndarśitatvānna vyaṅgyasambandhamātraṃ vyaṅgyo 'rtho lalanālāvaṇyaprakhyo yaḥ pratipāditastasya prādhānye dhvanirityuktam /",
  "GK16andhvc3u:7498": "tasya tu guṇībhāvena vācyacārutvaprakarṣe guṇībhūtvayaṅgyo nāma kāvyaprabhedaḥ prakalpyate /",
  "GK16andhvc3u:7499": "tatra vastumātrasya vyaṅgyasya tiraskṛtavācyebhyaḥ prīyamānasya kadācidvācyarūpavākyārthāpekṣayā guṇībhāve sati guṇībhūtavyaṅgyatā /",
  "GK16andhvc3u:7500": "yathā-- lāvaṇyasindhuraparaiva hi keyamatra yatrotpalāni śaśinā saha samplavante /",
  "GK16andhvc3u:7501": "unmajjati dviradakumbhataṭī ca yatra yatrāpare kadalikāṇḍamṛṇāladaṇḍāḥ //",
  "GK16andhvc3u:7502": "locanam iti /",
  "GK16andhvc3u:7503": "vyaṅgyenānvayo vācyasyopaskāra ityarthaḥ /",
  "GK16andhvc3u:7504": "pratipādita iti /",
  "GK16andhvc3u:7505": "'pratīyamānaṃ punaranyadeva' ityatra /",
  "GK16andhvc3u:7506": "uktamiti /",
  "GK16andhvc3u:7507": "'yatrārthaḥ śabdo vā' ityatrāntare vyaṅgyaṃ ca vastvāditrayaṃ tatra vastuno vyaṅgyasya ye bhedā uktāsteṣāṃ krameṇa guṇabhāvaṃ darśayati---tatreti /",
  "GK16andhvc3u:7508": "lāvaṇyeti /",
  "GK16andhvc3u:7509": "abhilāṣavismayagarbheyaṃ kasyacittaruṇasyoktiḥ /",
  "GK16andhvc3u:7510": "atra sindhuśabdena paripūrṇatā,",
  "GK16andhvc3u:7511": "utpalaśabdena kaṭākṣacchaṭāḥ,",
  "GK16andhvc3u:7512": "śaśiśabdena vadanaṃ,",
  "GK16andhvc3u:7513": "dviradakumbhataṭīśabdena stanayugalaṃ,",
  "GK16andhvc3u:7514": "kadalikāṇḍaśabdenoruyugalaṃ,",
  "GK16andhvc3u:7515": "mṛṇāladaṇḍaśabdena doryugmamiti dhvanyate /",
  "GK16andhvc3u:7516": "tatra caiṣāṃ svārthasya sarvathānupapatterandhaśabdoktena nyāyena tiraskṛtavācyatvam /",
  "GK16andhvc3u:7517": "bālapriyā vācyasyātra vivakṣitaṃ,",
  "GK16andhvc3u:7518": "kintu vyaṅgyasambandhakṛtātiśayaviśeṣāspadatvamityāha--vācyasyopaskāra iti /",
  "GK16andhvc3u:7519": "vyaṅgyasya guṇībhāve vaktavye vṛttau vastvāderguṇībhāvapradarśanāsaṅgatiśaṅkāmuddhartumāha--vyaṅgyañca vastvāditrayamiti /",
  "GK16andhvc3u:7520": "uktamiti śeṣaḥ /",
  "GK16andhvc3u:7521": "vṛttau 'lāvaṇye'ti /",
  "GK16andhvc3u:7522": "'atra'asmindeśe /",
  "GK16andhvc3u:7523": "'aparaiva' apūrvaiva /",
  "GK16andhvc3u:7524": "'keyaṃ lāvaṇyasindhuḥ' lāvaṇyasya sarit /",
  "GK16andhvc3u:7525": "'yatra' yasyām /",
  "GK16andhvc3u:7526": "'śaśinā' pūrṇacandreṇa /",
  "GK16andhvc3u:7527": "'saṃplavante' sammilitāni bhavanti /",
  "GK16andhvc3u:7528": "'unmajjati' utthitā bhavati /",
  "GK16andhvc3u:7529": "'dviradaḥ' gajaḥ /",
  "GK16andhvc3u:7530": "'yatre' tyādi /",
  "GK16andhvc3u:7531": "santīti śeṣaḥ /",
  "GK16andhvc3u:7532": "'kadalikāṇḍaḥ' kadalīdaṇḍaḥ /",
  "GK16andhvc3u:7533": "vastumātrasya vyaṅgyasyetyādivṛttyuktaṃ sarvaṃ krameṇa pradarśayiṣyannadau bhūmikāṃ racayati locane--abhilāṣetyādi /",
  "GK16andhvc3u:7534": "prathamaṃ vismayastato 'bhilāṣa iti kramaḥ, tadavivakṣyābhilāṣavismayagarbhetyuktam /",
  "GK16andhvc3u:7535": "kasyaciditi /",
  "GK16andhvc3u:7536": "viśeṣānuktiranupayogāt /",
  "GK16andhvc3u:7537": "sindhuśabdeneti /",
  "GK16andhvc3u:7538": "sindhuśabdena paripūrṇateti dhvanyata ityādyanvayaḥ /",
  "GK16andhvc3u:7539": "paripūrṇateti /",
  "GK16andhvc3u:7540": "pāripūrṇyaviśiṣṭetyarthaḥ /",
  "GK16andhvc3u:7541": "utpalāniti bahuvacanāntanirdeśānuguṇyenāha--kaṭākṣacchaṭā iti /",
  "GK16andhvc3u:7542": "dhvanyata iti vipariṇāmenātra sambandhaḥ /",
  "GK16andhvc3u:7543": "tatreti /",
  "GK16andhvc3u:7544": "uktavastudhvanena satītyarthaḥ /",
  "GK16andhvc3u:7545": "eṣāṃ sindhūtpalādiśabdānām /",
  "GK16andhvc3u:7546": "tiraskṛtavācyatvamityanena sambandhaḥ /",
  "GK16andhvc3u:7547": "atra hetumāha--svārthasyetyādi /",
  "GK16andhvc3u:7548": "svārthasya nadīnīlābjaprabhṛteḥ /",
  "GK16andhvc3u:7549_0": "atiraskṛtavācyobhyo 'pi śabdebhyaḥ pratīyamānasya vyaṅgyasya kadāṭacidvācyaprādhānyena",
  "GK16andhvc3u:7549_1": "locanam sa ca pratīyamāno 'pyarthaviśeṣaḥ 'aparaiva hi keyaṃ' ityuktigarbhīkṛte vācyeṃ'śe",
  "GK16andhvc3u:7549_2": "cārutvacchāyāṃ vidhatte,",
  "GK16andhvc3u:7550": "vācyasyaiva svātmonmajjanayā nimajjitavyaṅgyajātasya sundaratvenāvabhānāt /",
  "GK16andhvc3u:7551_0": "sundaratvaṃ cātyāsambhāvyamānasamāgamasakalalokasārabhūtakuvalayādibhāvavargasyātisubhagakādhikaraṇav",
  "GK16andhvc3u:7551_1": "iśirāntalabdhasamuccayarūpatayā vismaya vibhāvanāprāptipuraskāreṇa vyaṅgyārthopaskṛtasya",
  "GK16andhvc3u:7551_2": "tathā vicitrasyaiva vācyarūponmajjanenābhilāṣādivibhāvatvāt /",
  "GK16andhvc3u:7552": "bālapriyā andheti /",
  "GK16andhvc3u:7553": "niḥśvāsāndha ivādarśa ityatrāndhaśabdavyākhāyane ya ukto nyāyastenetyarthaḥ /",
  "GK16andhvc3u:7554": "pratīyamāno 'pītyapiśabdena svataḥ prāptapradhānabhāvasya vaiparītyena guṇībāvāpattirviruddheti darśayati /",
  "GK16andhvc3u:7555": "so 'rthaviśeṣaḥ vyākhyātavyaṅgyārthajātam /",
  "GK16andhvc3u:7556": "aparaivetyādi /",
  "GK16andhvc3u:7557": "aparaiva hīti keyamiti coktibhyāṃ sāmānyātmanākroḍīkṛta ityarthaḥ /",
  "GK16andhvc3u:7558": "vācyeṃ'śe sindhūtpalādiśabdavācyanadīnīlābjādighaṭitavākyārthe /",
  "GK16andhvc3u:7559": "cārutvacchāyāṃ kāvyacārutvapratītihetubhūtāṃ śobhām /",
  "GK16andhvc3u:7560": "vidhatte karoti /",
  "GK16andhvc3u:7561": "anena vyaṅgyasya guṇībhāvaḥ pradarśitaḥ /",
  "GK16andhvc3u:7562": "atra sahṛdayānubhavameva pramāṇayati---vācasyaivetyādi /",
  "GK16andhvc3u:7563": "vācyasyaiva sundaratvenāvabhāsanāditi sambandhaḥ /",
  "GK16andhvc3u:7564": "atra hetugarbhe viśeṣaṇe darśayati--svātmetyādi /",
  "GK16andhvc3u:7565": "svasya vācyasya ya ātmā svarūpantasya yadunmajjanamuddhurakandharatayāvasthānaṃ tayā upalakṣitasya /",
  "GK16andhvc3u:7566": "tathā nimajjinaṃ vyaṅgyajātaṃ pūrvoktaṃ yena tasya /",
  "GK16andhvc3u:7567": "vyaṅgyajātasya nimajjanaṃ vācyamukhaprekṣitayā nīcairavasthānam /",
  "GK16andhvc3u:7568": "kathaṃ punastādṛśasya vācyasya sundaratvamityata āha--sundaratvañcetyādi /",
  "GK16andhvc3u:7569": "asya vācyasya /",
  "GK16andhvc3u:7570": "śloke 'sminnadau vācyasya vismayavibhāvatāprāyeṇāha--asambhāvyetyādi /",
  "GK16andhvc3u:7571": "asambhāvyamānassambhāvayitumapyaśakyatāṃ pratipadyamānassamāgamoyeṣāṃ te /",
  "GK16andhvc3u:7572": "tathā sakalalokasārabhūtāśca ye kuvalayādayo bhāvāḥ padārthasteṣāṃ vargasya /",
  "GK16andhvc3u:7573": "atisumagaṃ yadekādhikaraṇaṃ nāyikārūpaṃ tatra yā viśrāntiḥ saṃśliṣyāvasthitistāyā labdhaṃ samuccarūpaṃ saṅghātarūpatvaṃ yena tasya bhāvastattā tayā hetunā /",
  "GK16andhvc3u:7574": "yā vismayavibhāvatāprāptistasyāḥ puraskāreṇa purassarīkāreṇeti ca pāṭhaḥ /",
  "GK16andhvc3u:7575": "abhilāṣādivibhāvatāprāptau hetumāha--vyaṅgyetyādi /",
  "GK16andhvc3u:7576": "vyaṅgyārthopaskṛtasya kaṭākṣavadanādyuktavyaṅgyārthajātenopaskṛtasya /",
  "GK16andhvc3u:7577": "tathāvicitrasya vyaṅgyārthopaskāreṇa vaicitryaṃ viśeṣaṃ prāptasya /",
  "GK16andhvc3u:7578": "nanu yadi vyaṅgyārthopaskṛtasyaivābhilāṣādivibhāvatvaṃ na svarūpataḥ,",
  "GK16andhvc3u:7579": "tarhi vyaṅgyasya prādhānyamāpatitaṃ tasyaiva vibhāvatāprāptau prayojakatvādityata āha--vācyarūponmajjaneneti /",
  "GK16andhvc3u:7580": "kuvalayacandrādivācyārthasvarūponmajjanena hetunetyarthaḥ /",
  "GK16andhvc3u:7581": "kāvyacārutvāpekṣayā guṇībhāve sati guṇībhūtavyaṅgyatā,",
  "GK16andhvc3u:7582": "yathodāhṛtam--'anurāgavatī sandhyā' ityevamādi /",
  "GK16andhvc3u:7583": "tasyaiva svayamuktyā prakāśīkṛtatvena guṇībhāvaḥ,",
  "GK16andhvc3u:7584": "yathohāhṛtam---'saṅketakālamanasam' locanam ata eveyati yadyapi vācyasya prādhānyaṃ ,",
  "GK16andhvc3u:7585": "tathāpi rasadhvanau tasyāpi guṇateti sarvasya guṇībhūtavyaṅgyasya prākare mantavyam /",
  "GK16andhvc3u:7586": "ata eva dhvanerevātmatvamityuktacaraṃ bahuśaḥ /",
  "GK16andhvc3u:7587": "anye tu jalakrīḍāvatīrṇataruṇījanalāvaṇyadravasundarīkṛtanadīviṣayeyamuktiriti sahṛdayāḥ,",
  "GK16andhvc3u:7588": "tatrāpi coktaprakāreṇaiva yojanā /",
  "GK16andhvc3u:7589": "yadi vā nadīsannidhau snānāvatīrṇayuvativiṣayā /",
  "GK16andhvc3u:7590": "sarvathā tāvadvismayamukheneyati vyāpārādguṇatāvyaṅgyasya /",
  "GK16andhvc3u:7591": "udāhṛtamiti /",
  "GK16andhvc3u:7592": "bālapriyā vyaṅgyasya kaṭākṣavadanādervācyakuvalayacandrādirūpatvena darśanaṃ hyabhilāṣādijanane nimittamiti bhāvaḥ /",
  "GK16andhvc3u:7593": "ata eveti /",
  "GK16andhvc3u:7594": "uktarītyā vyaṅgyasya guṇībhāvādevetyarthaḥ /",
  "GK16andhvc3u:7595": "iyatīti vismathavibhāvatāprāptipūrvakābhilāṣādivibhāvatāprāptiparyante 'rtha ityarthaḥ /",
  "GK16andhvc3u:7596": "anantarantu tasyā guṇībhāva evetyāha--tathāpītyādi /",
  "GK16andhvc3u:7597": "rasadhvanau śṛṅgārādidhvanau /",
  "GK16andhvc3u:7598": "tasyāpi vācyasyāpi /",
  "GK16andhvc3u:7599": "na kevalamatraivetyāha--iti sarvasyetyādi /",
  "GK16andhvc3u:7600": "atropaṣṭambhakamāha--ata evetyādi /",
  "GK16andhvc3u:7601": "yadi guṇībhūtavyaṅgyaprabhede vācyārthasyaiva prādhānyaṃ syāttdā dhvaniḥ kāvyasyātmeti tatra tatroddhoṣyamāṇamasaṅgataṃ syāditi bhāvaḥ /",
  "GK16andhvc3u:7602": "śokasyāsya kvacitprabandhe 'nupalambhānmuktakasyaucityānusāreṇa varṇyaviśeṣanirvarṇanāvidheyeti darśayan pakṣāntaramāha--anye tvityādi /",
  "GK16andhvc3u:7603": "lāvaṇyadravasundarīkṛtanadīviṣayetyanena lāvaṇyasindhurityetadvivṛtaṃ lāvaṇyamayī lāvaṇyasundarīkṛtā vā sindhuriti vigrahaḥ,",
  "GK16andhvc3u:7604": "sindhuśabdo na tiraskṛtavācyo vyañjaka iti ca bhāvaḥ /",
  "GK16andhvc3u:7605": "utpalādiśabdānāntu prāguktaiva vyañjanaparipāṭītyāha--tatrāpi cetyādi /",
  "GK16andhvc3u:7606": "asmin pakṣe kuvalayādīnāmatisubhagaikādhikaraṇasamāveśakṛtasaubhāgyalābho na sāmañjasyena bhavatītyasvarasamanya ityanena sūcayan pakṣāntaramāha--yadi vetyādi /",
  "GK16andhvc3u:7607": "nadīsannidhāviti /",
  "GK16andhvc3u:7608": "yuvatigataniratiśayalāvaṇyapūravyāptatvāllāvaṇyamayī sindhuryasāyassetyarthātsandhuśabdo 'trāpi pakṣe mukhyārthaka eva,",
  "GK16andhvc3u:7609": "na ca prāguktadoṣastaruṇyā eva varṇanīyatvāditi bhāvaḥ /",
  "GK16andhvc3u:7610": "pakṣatraye 'pi vivakṣitaguṇībhūtavyaṅgyaprabhedatvaṃ nirbhādhamityāha--sarvarthetyādi /",
  "GK16andhvc3u:7611": "nirūpitamiti /",
  "GK16andhvc3u:7612": "yathātra vyaṅgyasya nāyakavṛttāntasya guṇībhāvastathā darśitamityarthaḥ /",
  "GK16andhvc3u:7613_0": "nanu sandhyādiśabdānāmatiraskṛtavācyānāmena nāyikādyarthapratyāyakatve 'pyanurāgaśabdasya",
  "GK16andhvc3u:7613_1": "premavācakatvenaiva prasiddhasya raktimarūpaprakṛtārthe jahatsvārthalakṣaṇāyā eva",
  "GK16andhvc3u:7613_2": "vaktavyatayā kathamatiraskṛtavācyatvamiti śaṅkāṃ parijihīrṣuḥ pratyuta tatpadasya",
  "GK16andhvc3u:7613_3": "yogarūḍhyā raktimavācakatvameva,",
  "GK16andhvc3u:7614": "premarūpārthe ityādi /",
  "GK16andhvc3u:7615": "rasādirūpavyaṅgyasya guṇībhāvo rasavadalaṅkāre darśitaḥ;",
  "GK16andhvc3u:7616": "tatra ca teṣāmādhikārikavākyāpekṣayā guṇībhāvo vivahanapravṛttabhṛtyānuyāyirājavat /",
  "GK16andhvc3u:7617": "vyaṅgyālaṅkārasya guṇībhāve dīvakādiviṣayaḥ /",
  "GK16andhvc3u:7618": "locanam etacca prathamoddyota eva nirūpitam anurāgaśabdasya cābhilāṣe taduparaktatvalakṣaṇayā lāvaṇyaśabdavatpravṛttirityabhiprāyeṇātiraskṛtavācyatvamuktam /",
  "GK16andhvc3u:7619": "tasyaiveti /",
  "GK16andhvc3u:7620": "vastumātrasya /",
  "GK16andhvc3u:7621": "rasādīti /",
  "GK16andhvc3u:7622": "ādiśabdena bhāvādayaḥ rasavacchabdena preyasviprabhṛtayo 'laṅkārā upalakṣitāḥ /",
  "GK16andhvc3u:7623": "nanvatyarthaṃ pradhānabhūtasya rāsadeḥ kathaṃ guṇībhāvaḥ,",
  "GK16andhvc3u:7624": "guṇībhāve vā kathamacārutvaṃ na syādityāśaṅkya pratyuta sundaratā bhavatīti prasiddhadṛṣṭāntamukhena darśayati---tatra ceti /",
  "GK16andhvc3u:7625": "rasavadādyalaṅkāraviṣaye /",
  "GK16andhvc3u:7626": "evaṃ vastuno rasādeśca guṇībhāvaṃ pradarśyālaṅkārātmano 'pi tṛtīyasya vyaṅgyaprakārasya taṃ darśayati---vyaṅgyālaṅkārasyeti /",
  "GK16andhvc3u:7627": "upamādeḥ // 3.4 //",
  "GK16andhvc3u:7628": "evaṃ prakāratrayasyāpi guṇabhāvaṃ pradarśya bahutaralakṣyavyāpakatāsyeti darśayitumāha---tatheti /",
  "GK16andhvc3u:7629": "bālapriyā tu nirūḍhalakṣaṇetyatiraskṛtāvācyatvasupapannameveti darśayati--anurāgaśabdasyetyādi /",
  "GK16andhvc3u:7630": "abhilāṣe premṇi /",
  "GK16andhvc3u:7631": "taditi /",
  "GK16andhvc3u:7632": "tatpadārthastadvastu taduparaktaṃ yena tattvaṃ vastūparañjakatvaṃ tena nimittena lakṣaṇayetyarthaḥ /",
  "GK16andhvc3u:7633": "lāvaṇyaśabdavaditi /",
  "GK16andhvc3u:7634": "suṣamāviśeṣe lāvaṇyaśabdasyevetyarthaḥ /",
  "GK16andhvc3u:7635": "premarūpārtho vyaṅgya eveti bodhyam /",
  "GK16andhvc3u:7636": "rasavacchabdeneti /",
  "GK16andhvc3u:7637": "rasavadalaṅkāre darśita ityatratyarasavacchabdenetyarthaḥ /",
  "GK16andhvc3u:7638": "rasavadalaṅkāraviṣayaḥ prākdarśita iti ca vṛttau pāṭhaḥ /",
  "GK16andhvc3u:7639": "dṛṣṭāntapradarśanapūrvakaṃ rasāderguṇībhāvapradarśanasya phalaṃ tadasambhavaśaṅkānivṛttirityāśayena śaṅkāmāha--nanvatyarthamityādi /",
  "GK16andhvc3u:7640": "vācyasyāpyāpekṣikaṃ prādhānyamastītyato 'tyarthamityuktam /",
  "GK16andhvc3u:7641": "kathamiti /",
  "GK16andhvc3u:7642": "prādhānyaguṇībhāvayorekatra samāveśo viruddha eveti bhāvaḥ /",
  "GK16andhvc3u:7643": "nanu pradhānasyāpi sato rasādeḥ kavivivakṣāvaśādguṇībhāvaḥ kinna syādityata āha--guṇībhāve veti /",
  "GK16andhvc3u:7644": "prasiddhadṛṣṭānteti /",
  "GK16andhvc3u:7645": "sundaratvena prasiddhadṛṣṭāntetyarthaḥ /",
  "GK16andhvc3u:7646": "na hi rājño vivāhapravṛttamṛtyānuyāyitvamasundaraṃ bhāti,",
  "GK16andhvc3u:7647": "pratyuta bhṛtyotkarṣaviśeṣo 'pi rājotkarṣātiśayāyaiva kalpiṣyata iti cārutvameva puṣṇātīti bhāvaḥ // 3.4 //",
  "GK16andhvc3u:7648": "asyeti /",
  "GK16andhvc3u:7649": "guṇībhūtavyaṅgyasyetyarthaḥ /",
  "GK16andhvc3u:7650": "prasādaguṇayogātprasannāni vyaṅgyārthākṣepakatvādgambhīrāṇi ceti sambandhaḥ /",
  "GK16andhvc3u:7651": "sukhāvahā ityanena teṣu prakāro 'yameva yojya tathā---",
  "GK16andhvc3u:7652": "_________________________________________________________",
  "GK16andhvc3u:7653": "prasanna-gambhīra-padāḥ kāvya-bandhāḥ sukhāvahāḥ /",
  "GK16andhvc3u:7654": "ye ca teṣu prakāro 'yam eva yojyāḥ sumedhasā // DhvK_3.35 //",
  "GK16andhvc3u:7655": "__________",
  "GK16andhvc3u:7656": "prasannagambhīrapadāḥ kāvyabanadhāḥ sukhāvahāḥ /",
  "GK16andhvc3u:7657": "ye ca teṣu prakāro 'yameva yojyaḥ sumedhasā // 35 //",
  "GK16andhvc3u:7658": "ye caite 'parimitasvarūpā api prakāśamānāstathāvidhārtharamaṇīyāḥ santo vivekināṃ sukhāvahāḥ,",
  "GK16andhvc3u:7659": "kāvyabandhāsteṣu sarveṣvevāyaṃ prakāro guṇībhūtavyaṅgyo nāma yojanīyaḥ /",
  "GK16andhvc3u:7660": "yathāḥ---",
  "GK16andhvc3u:7661": "lacchī duhidā jāmāuo harī taṃsa dhariṇiā gaṅgā /",
  "GK16andhvc3u:7662": "locanam prasannāni prasādaguṇayogādgabhīrāṇi ca vyaṅgyārthakṣepakatvātpadāni yeṣu /",
  "GK16andhvc3u:7663": "sukhāvahā iti cārutvahetuḥ /",
  "GK16andhvc3u:7664": "tatrāyameva prakāra iti bhāvaḥ /",
  "GK16andhvc3u:7665": "sumedhaseti /",
  "GK16andhvc3u:7666": "yastvetaṃ prakāraṃ tatra yojayituṃ na śaktaḥ sa paramalīkasahṛdayabhāvanāmukulitalocanoktyopahasanīyaḥ syāditi bhāvaḥ /",
  "GK16andhvc3u:7667": "lakṣmīḥ sakalajanābhilāṣabhūmirduhitā /",
  "GK16andhvc3u:7668": "jamātā hariḥ yaḥ samastabhogāpavargadānasatatodyamī /",
  "GK16andhvc3u:7669": "tathā gṛhiṇī gaṅgā yasyāḥ samabhilaṣaṇīye sarvasminvastunyapahata upāyabhāvaḥ /",
  "GK16andhvc3u:7670": "amṛtamṛgāṅkau ca sutau, amṛtamiha vāruṇī /",
  "GK16andhvc3u:7671_0": "tena gaṅgāsnānaharicaraṇārādhanādyupāyaśatalabdhāyā lakṣmyāścandrodayapānagoṣṭhyupabhogalakṣaṇaṃ",
  "GK16andhvc3u:7671_1": "mukhyeṃ phalamiti trailokyasārabhūtatā bālapriyā ityatra tatprakārasya cārutvehetutvaṃ",
  "GK16andhvc3u:7671_2": "darśitamityāśayenāha--cārutvaheturityādi /",
  "GK16andhvc3u:7672": "tatra tathāvidhe kāvyabandhe /",
  "GK16andhvc3u:7673": "sahṛdayatvapratiṣṭālābhaścaitatprakārayojanakauśalaśālitānibandhana eveti tadarthibhistadviṣaye mahāprayatna ādheya iti darśayituṃ sumedhasetyuktamityāha--yastvetamityādi /",
  "GK16andhvc3u:7674": "alīketi /",
  "GK16andhvc3u:7675": "ayaṃ na sahṛdayaḥ kintvalīkasahṛdayabhāvanayā asatyasya sahṛdayatvastha bhāvanayā rasāsvādavaivaśyaṃ manasaḥ prakaṭayituṃ mukulitalocana āste,",
  "GK16andhvc3u:7676": "paśyatāsya vipralambhakabhāvamiti sahṛdayagoṣṭhīṣuparihāsapātraṃ syādityarthaḥ /",
  "GK16andhvc3u:7677": "lakṣmīrduhitā jāmātā haristasya hiṇī gaṅgā /",
  "GK16andhvc3u:7678": "amṛtamṛgāṅkau ca sutāvaho kuṭumbaṃ mahodadhaḥ //",
  "GK16andhvc3u:7679": "iti chāyā /",
  "GK16andhvc3u:7680": "padānāmetadgatānāṃ vyaṅgyamarthajātandarśayanyojanāmāha--lakṣamīrityādi /",
  "GK16andhvc3u:7681": "sakaletyādi /",
  "GK16andhvc3u:7682": "samastetyādi /",
  "GK16andhvc3u:7683": "yasyā ityādi ca tattatpadavyaṅgyārthakathanam /",
  "GK16andhvc3u:7684": "amṛtamiti /",
  "GK16andhvc3u:7685": "amṛtapadārthaṃ ityarthaḥ /",
  "GK16andhvc3u:7686": "vāruṇīti /",
  "GK16andhvc3u:7687": "na pīyūṣaṃ tasya candrodayavadakhilajanasādhāraṇyābhāvāditi bhāvaḥ /",
  "GK16andhvc3u:7688": "teneti /",
  "GK16andhvc3u:7689": "uktenārthajātenetyarthaḥ /",
  "GK16andhvc3u:7690": "gaṅgāsnānetyādiguṇībhāvamanubhavatītyantasyāyamarthaḥ /",
  "GK16andhvc3u:7691": "yasyāṃ snānādyadārādhanāditaśca yā labhyate sā gaṅgāsya gṛhiṇyeva,",
  "GK16andhvc3u:7692": "sa harirasya jāmātaiva,",
  "GK16andhvc3u:7693": "sā lakṣmīrasyātmajaiva,",
  "GK16andhvc3u:7694": "labdhāyā āmiamiaṅkā a suā aho kuḍumbaṃ mahoahiṇo //",
  "GK16andhvc3u:7695": "_________________________________________________________",
  "GK16andhvc3u:7696": "vācyālaṅkāra-vargo 'yaṃ vyaṅgyāṃśānugame sati /",
  "GK16andhvc3u:7697": "prāyeṇaiva parāṃ chāyāṃ bibhral lakṣye nirīkṣyate // DhvK_3.36 //",
  "GK16andhvc3u:7698": "__________",
  "GK16andhvc3u:7699": "vācyālaṅkāravargo 'yaṃ vyaṅgyāṃśānugame sata /",
  "GK16andhvc3u:7700": "prāyeṇaiva parāṃ chāyāṃ bibhrallakṣye nirīkṣyate // 36 //",
  "GK16andhvc3u:7701": "vācyālaṅkāravargo 'yaṃ vyaṅgyāṃśasyālaṅkārasya vastumātrasya vā yathoyogamanugame sati cchāyātiśayaṃ vibhrallakṣaṇakārairekadeśena darśitaḥ /",
  "GK16andhvc3u:7702": "sa tu tathārūpaḥ prāyeṇa sarva eva parīkṣyamāṇo lakṣye nirīkṣyate /",
  "GK16andhvc3u:7703": "tathā hi--dīpakasamāsoktyādivadanye 'pyalaṅkārāḥ prāyeṇa vyaṅgyālaṅkārāntaravastvantarasaṃsparśino dṛśyante /",
  "GK16andhvc3u:7704": "locanam pratīyamānā satī aho kuṭumbaṃ mahodadherityahośabdācca guṇībhāvamanubhavati // 3.5 //",
  "GK16andhvc3u:7705": "evaṃ niralaṅkāreṣūttānatāyāṃ tucchatayaiva bhāsamānamamunāntaḥsāreṇa kāvyaṃ pavitrīkṛtamityuktvālaṅkārasyāpyanenaiva ramyataratvamiti darśayati--vācyeti /",
  "GK16andhvc3u:7706": "aṃśatvaṃ guṇamātratvam /",
  "GK16andhvc3u:7707": "ekadeśeneti /",
  "GK16andhvc3u:7708": "ekadeśavivartirūpakamanena darśitam /",
  "GK16andhvc3u:7709": "bālapriyā lakṣmyāssampadrūpāyā upabhogābhāve cālabdhakalpatvāccandrodayakāle vāruṇyupabhogo hi mukhyaṃ phalaṃ,",
  "GK16andhvc3u:7710": "sa candrassā vāruṇī cāsya putrabhāvameva bhajata iti mahodadhireva trailokyasāra itīyānartho 'tra dhvananavyāpārādavagamyate /",
  "GK16andhvc3u:7711": "sa cāvagatassannaho kuṭumbamiti śabdaspṛṣṭatayā guṇībhāvamavalambate yataḥ,",
  "GK16andhvc3u:7712": "tadvyaṅgyārthajātopaskṛta eva vācyārtho vismayavibhāvatāṃ prāpnoti camatkārātiśayañca vidhatta iti // 3.4//",
  "GK16andhvc3u:7713": "pūrvakārikātātparyārthakathanapūrvakamuttarakārikāmāvatārayati--evamityādi /",
  "GK16andhvc3u:7714": "niralaṅkāreṣviti /",
  "GK16andhvc3u:7715": "lakṣmīrityādyuktodāharaṇe na kaścidalaṅgāraḥ sphuṭo 'vagamyata iti bhāvaḥ /",
  "GK16andhvc3u:7716": "uttānatāyāmiti /",
  "GK16andhvc3u:7717": "āpātataḥ pratītāvityarthaḥ /",
  "GK16andhvc3u:7718": "bhāsamānaṃ kāvyamiti sambandhaḥ /",
  "GK16andhvc3u:7719": "bhāsamānamapīti ca pāṭhaḥ /",
  "GK16andhvc3u:7720": "amunā guṇībhūtena vyaṅgyena /",
  "GK16andhvc3u:7721": "antarasāreṇeti /",
  "GK16andhvc3u:7722": "antarassāratvaṃ guṇībhāve 'pi bālakrīḍākālīnarajatvanyāyena naisargikamutkarṣaśālitvam /",
  "GK16andhvc3u:7723": "alaṅkārasyeti jātyekavacanam /",
  "GK16andhvc3u:7724": "anenaiveti /",
  "GK16andhvc3u:7725": "guṇībhūtavyaṅgyenaivetyarthaḥ /",
  "GK16andhvc3u:7726": "ramyataratvamiti /",
  "GK16andhvc3u:7727": "alaṅkāratvātsvato ramyatvamastīti tarappratyayaḥ /",
  "GK16andhvc3u:7728": "ata eva “parāṃ chāyāmi“ti chāyātiśayamiti coktam /",
  "GK16andhvc3u:7729": "vyaṅgyāṃśānugama ityatra vyaṅgyasya vācyaṃ pratyaṃśatvaṃ guṇībhūtatvamevetyāha--aṃśatvaṃ guṇamātratvamiti /",
  "GK16andhvc3u:7730": "anena darśitamiti /",
  "GK16andhvc3u:7731": "nāmagrahaṇe nāmaikadeśagrahaṇamiti nyāyenaikadeśaśabda ekadeśavivartirūpakapara iti bhāvaḥ /",
  "GK16andhvc3u:7732": "yataḥ prathamaṃ tāvadatiśayoktigarbhatā sarvālaṅkāreṣu śakyakriyā /",
  "GK16andhvc3u:7733": "kṛtaiva ca sā mahākavibhiḥ kāmapi kāvyaccharvipuṣyati,",
  "GK16andhvc3u:7734_0": "kathaṃ hyatiśayayogitā svaviṣayaucityena kriyamāṇā satī kāvye locanam tadayamarthaḥ--ekadeśavivartirūpake---",
  "GK16andhvc3u:7734_1": "rājasaṃsairavījyanta śaradaiva saronṛpāḥ ityatra haṃsānāṃ yaccāmaratvaṃ pratīyamānaṃ",
  "GK16andhvc3u:7734_2": "tannṛpā iti vācye 'rthe vācye 'rthe guṇatāṃ prāptamalaṅkārakārairyāvadeva darśitaṃ",
  "GK16andhvc3u:7734_3": "tāvadamunā dvāreṇa sūcito 'yaṃ prakāra ityarthaḥ /",
  "GK16andhvc3u:7735": "anye tvekadeśena vācyabhāgavaicitryamātreṇetyanudbhinnameva vyācacakṣire /",
  "GK16andhvc3u:7736": "vyaṅgyaṃ yadalaṅkārāntaraṃ vastvantaraṃ ca saṃspṛśanti ye svātmanaḥ saṃskārāyāśliṣyantīti te tathā /",
  "GK16andhvc3u:7737": "mahākavibhiriti /",
  "GK16andhvc3u:7738": "kālidāsādibhiḥ /",
  "GK16andhvc3u:7739": "kāvyaśobhāṃ puṣyatīti yaduktaṃ tatra hetumāha---kathaṃ hīti /",
  "GK16andhvc3u:7740": "hi śabdo hetau /",
  "GK16andhvc3u:7741": "atiśayayogitā kathaṃ notkarṣamāvahet kāvye nāstyevāsau prakāra ityarthaḥ /",
  "GK16andhvc3u:7742": "svaviṣaye yadaucityaṃ tena ceddhṛdayasthitena tāmatiśayoktiṃ kaviḥ karoti /",
  "GK16andhvc3u:7743": "yathā bhaṭṭendurājasya-- yadviśramya vilokiteṣu bahuśo niḥsthemanī locane yadgātrāṇi daridrati pratidinaṃ lūnābjinīnālavat /",
  "GK16andhvc3u:7744": "bālapriyā kathamekadeśavivartirūpakeṇa tatpradarśanamityata āha---tadayamartha ityādi /",
  "GK16andhvc3u:7745": "pratīyamānamiti /",
  "GK16andhvc3u:7746": "sarasāṃ nṛpatvarūpaṇameva śābdantatsāmarthyādvījanopāyabhūtānāṃ haṃsānāñcāmaratvaṃ vyaṅgyamityarthaḥ /",
  "GK16andhvc3u:7747": "śaradaścāmaragrāhiṇītvamapyatra vyaṅgyaṃ bodhyam /",
  "GK16andhvc3u:7748": "prātpaṃ prāptaṃ sat /",
  "GK16andhvc3u:7749": "darśitamiti /",
  "GK16andhvc3u:7750": "atroktavyaṅgyopaskṛtasya vācyasyaiva camatkārakāritvādvyaṅgyasya guṇībhūtatvaṃ spaṣṭīkṛtamityarthaḥ /",
  "GK16andhvc3u:7751": "yāvadeveti /",
  "GK16andhvc3u:7752": "kālāvadhinirdeśastasya spaṣṭatvātiśayasūcanārthaḥ /",
  "GK16andhvc3u:7753": "tāvaditi /",
  "GK16andhvc3u:7754": "taddarśanamātrāvasara evānanyāpekṣayā sphuṭāvaseyo 'yamiti bhāvaḥ /",
  "GK16andhvc3u:7755": "amunā dvāreṇeti /",
  "GK16andhvc3u:7756": "upalakṣaṇanyāyenetyarthaḥ /",
  "GK16andhvc3u:7757": "ayaṃ prakāraḥ kārikoktaprakāraḥ /",
  "GK16andhvc3u:7758": "ekadeśena darśita ityasyānyeṣāṃ vyākhyānamāha--anya ityādi /",
  "GK16andhvc3u:7759": "ekadeśenetyasya vyākhyānam--vācya ityādi /",
  "GK16andhvc3u:7760": "anudbhinnamiti /",
  "GK16andhvc3u:7761": "aspaṣṭārthakamityarthaḥ /",
  "GK16andhvc3u:7762": "vyaṅgyamityasyobhayaviśeṣaṇatvaṃ yojayannāha--vyaṅgyamityādi /",
  "GK16andhvc3u:7763": "saṃspṛśantītyasya vivaraṇam--svātmana ityādi /",
  "GK16andhvc3u:7764": "saṃskārāya atiśayayogāya /",
  "GK16andhvc3u:7765": "kāvya ityasya pūrveṇa sambandhaḥ /",
  "GK16andhvc3u:7766": "nāstyevetyādi /",
  "GK16andhvc3u:7767": "satyāmatiśayayogitāyāmanāsāditotkarṣaḥ kāvyaprakāro nāstyevetyarthaḥ /",
  "GK16andhvc3u:7768": "kiṃ sarvathā netyāha--svaviṣaya ityādi /",
  "GK16andhvc3u:7769": "svaviṣaye svasyā atiśayokteryo viṣayastasmin /",
  "GK16andhvc3u:7770": "aucityaṃ sambhāvyamānatvalakṣaṇam /",
  "GK16andhvc3u:7771": "tena hṛdayasthiteneti /",
  "GK16andhvc3u:7772": "kavihṛdayasthena tadaucityenopalakṣitāmityarthaḥ /",
  "GK16andhvc3u:7773": "karoti cettadā nāstyevāsau prakāra iti sambandhaḥ /",
  "GK16andhvc3u:7774": "notkarṣamāvahet /",
  "GK16andhvc3u:7775": "bhāmahenāpyatiśayoktilakṣaṇe yaduktam--- locanam dūrvākāṇḍaviḍambakaśca nibiḍo yatpāṇḍimā gaṇḍayoḥ kṛṇṇe yūni sayauvanāsu vanitāsveṣaiva veṣasthitiḥ //",
  "GK16andhvc3u:7776": "atra hi bhagavato manmathavapuṣaḥ saubhāgyaviṣayaḥ sambhāvyata evāyamatiśaya iti tatkāvye lokottaraiva śobhollasati /",
  "GK16andhvc3u:7777": "anaucityena tu śobhā loyeta eva /",
  "GK16andhvc3u:7778": "yathā-- alpaṃ nirmittamākāśamanālocyaiva vedhasā /",
  "GK16andhvc3u:7779": "idamevaṃvidhaṃ bhāvi bhavatyāḥ stanajṛmbhaṇam //",
  "GK16andhvc3u:7780": "iti /",
  "GK16andhvc3u:7781": "nanvatiśayoktiḥ sarvālaṅkāreṣu vyaṅgyatayāntalīṃnaivāsta iti yaduktaṃ tatkatham?",
  "GK16andhvc3u:7782": "yato bhāmaho 'tiśayoktiṃ sarvālaṅkārasāmānyarūpāmavādīt /",
  "GK16andhvc3u:7783": "na ca sāmānyaṃ śabdādviśeṣapratīteḥ pṛthagbhūtatayā paścāttanatvena cakāstīti kathamasya vyaṅgyatvamityāśaṅkyāha--bhāmaheneti /",
  "GK16andhvc3u:7784": "bālapriyā tatraucityayuktamudāharaṇamāha--yadityādi /",
  "GK16andhvc3u:7785": "vyākhyāto 'yaṃ ślokaḥ /",
  "GK16andhvc3u:7786": "bhagavata iti manmathavapuṣa ityatra, tacca sambhāvyata evetyatra ca hetuḥ /",
  "GK16andhvc3u:7787": "sambhāvyata eveti /",
  "GK16andhvc3u:7788": "evaṃ bhavediti /",
  "GK16andhvc3u:7789": "pratipattṛbhissambhāvyamāna evetyarthaḥ /",
  "GK16andhvc3u:7790": "ca hetuḥ /",
  "GK16andhvc3u:7791": "sambhāvyata eveti /",
  "GK16andhvc3u:7792": "evaṃ bhavediti pratipattṛbhissambhāvyamāna evetyarthaḥ /",
  "GK16andhvc3u:7793": "evakāreṇāsambhāvyamānatvavyavacchedaḥ /",
  "GK16andhvc3u:7794": "ayaṃ saubhāgyaviṣayo 'tiśaya iti /",
  "GK16andhvc3u:7795": "vanitāvasthāviśeṣavarṇanena pratīyamānassaundaryādiguṇātiśaya ityarthaḥ /",
  "GK16andhvc3u:7796": "tatkāvye tādṛśi kāvye /",
  "GK16andhvc3u:7797": "etadeva pratyudāharaṇamukhena sphuṭayiṣyannāha--anauṭacityenetyādi /",
  "GK16andhvc3u:7798": "līyata eveti /",
  "GK16andhvc3u:7799": "śobhollāsasya kāvārteti bhāvaḥ /",
  "GK16andhvc3u:7800": "alpamiti /",
  "GK16andhvc3u:7801": "alpaṃ nirmitamiti /",
  "GK16andhvc3u:7802": "stanayoḥ paryāptāvakāśatvābhāveneti bhāvaḥ /",
  "GK16andhvc3u:7803": "idamiti /",
  "GK16andhvc3u:7804": "dṛśyamānamityarthaḥ /",
  "GK16andhvc3u:7805": "evaṃvidhamiti /",
  "GK16andhvc3u:7806": "vaktumaśakyamityarthaḥ /",
  "GK16andhvc3u:7807": "atrātimahato 'pyavakāśātmakākāśasyālpatvena nirmāṇoktyā tato 'pyatiśayitaṃ mahatvaṃ stanayoḥ pratīyata iti atiśayoktirvyaṅgyā,",
  "GK16andhvc3u:7808": "parantviyaṃ stanayostathāvidhamahatvasyāsambhāvyamānatvenānaucityavatīti kāvyotkarṣaṃ sampādayituṃ na kṣamata iti bhāvaḥ /",
  "GK16andhvc3u:7809": "bhāmahenāpītyādigranthaḥ prakṛte kimartha ityatastamavatārayati--nanvityādi /",
  "GK16andhvc3u:7810": "yaduktamiti /",
  "GK16andhvc3u:7811": "atiśayoktigarbhatā sarvālaṅkāreṣu śakyakriyeti grantheneti bhāvaḥ /",
  "GK16andhvc3u:7812": "kathamiti /",
  "GK16andhvc3u:7813": "ayuktamityarthaḥ /",
  "GK16andhvc3u:7814": "kuta ityatrāha--yata ityādi /",
  "GK16andhvc3u:7815": "bhāmahaḥ alaṅkāralakṣaṇakārakūṭastho bhāmahanāmā ācāryaḥ /",
  "GK16andhvc3u:7816": "avādīditi /",
  "GK16andhvc3u:7817": "saiṣā sarvaiva vakroktiriti granthenoktavānityarthaḥ /",
  "GK16andhvc3u:7818": "'sarvāpi vakroktiḥ' sarva evālaṅkāraḥ /",
  "GK16andhvc3u:7819": "'saiṣā' yeyamuktātiśayoktiḥ saiveti tattadalaṅkārāṇāṃ viśeṣatvaṃ tatsāmānyarūpatvañcātiśayokteriti tadarthaḥ /",
  "GK16andhvc3u:7820": "bhavatvevaṃ tāvatā prakṛte kimāyātamityata āha--na cetyādi /",
  "GK16andhvc3u:7821": "kathamasya vyaṅgyatvamiti /",
  "GK16andhvc3u:7822": "vyaṅgyaṃ hi vācyāta pṛthaktayā tatpratītyuttaraṃ śabdātpratīyate samānyantvanyathā gaurityādiśabdena saiṣā sarvaiva vakroktiranayārtho vibhāvyate /",
  "GK16andhvc3u:7823": "yatno 'syāṃ kavinā kāryaḥ ko 'laṅkāro 'nayā vinā //",
  "GK16andhvc3u:7824": "iti /",
  "GK16andhvc3u:7825": "tatrātiśayoktiryamalaṅkāramadhitiṣṭhati kavipratibhāvaśāttasya cārutvātiśayayogo 'nyasya locanam bhāmahenāpi yaduktaṃ tatrāyamevārtho 'vagantavya iti dūreṇa sambandhaḥ /",
  "GK16andhvc3u:7826": "kiṃ taduktam--saiṣeti /",
  "GK16andhvc3u:7827": "yātiśayoktirlakṣitā saiva sarvā vakroktiralaṅkāra prakāraḥ sarvaḥ /",
  "GK16andhvc3u:7828": "vakrābhidheyaśabdoktiriṣṭā vācāmalaṅkṛtiḥ iti vacanāt /",
  "GK16andhvc3u:7829": "śabdasya hi vakratā abhidheyasya ca vakratā lokottīrṇena rūpeṇāvasthānamityayamevāsāvalaṅkārasyālaṅkārabhāvaḥ,",
  "GK16andhvc3u:7830": "lokottarataiva cātiśayaḥ,",
  "GK16andhvc3u:7831": "tenātiśayoktiḥ sarvālaṅkārasāmānyam /",
  "GK16andhvc3u:7832": "tathā hi---anayā atiśayoktyā, arthaḥ sakalajanopabhogapurāṇīkṛto 'pi vicitratayā bhāvyate /",
  "GK16andhvc3u:7833": "tathā pramadodyānādiḥ vibhāvatāṃ nīyate /",
  "GK16andhvc3u:7834_0": "bālapriyā sāmānyaviśeṣayorapṛthaktayā samakālamevāvabhāsādityalaṅkāraviśeṣapratītyutaraṃ",
  "GK16andhvc3u:7834_1": "tatpṛthaktayā bhāsamānatvaṃ vyāpakaṃ vyāpakaṃ nivartamānaṃ svavyāpyaṃ vyaṅgyatvamapi",
  "GK16andhvc3u:7834_2": "nivartayatīti tasya vyaṅgyatvoktirbhāmahavacanavyāhatatvādayuktetyarthaḥ /",
  "GK16andhvc3u:7835": "vyavahitatvādanvayandarśayati---bhāmahenāpītyādi /",
  "GK16andhvc3u:7836": "taduktaṃ bhāmahoktam /",
  "GK16andhvc3u:7837": "ślokaṃ vyācaṣṭe---yetyādi /",
  "GK16andhvc3u:7838": "lakṣiteti /",
  "GK16andhvc3u:7839": "“nimittato vaco yattvi“tyādignanthena lakṣitetyarthaḥ /",
  "GK16andhvc3u:7840": "vakrā vakṣyamāṇasvarūpavakratāviśiṣṭā /",
  "GK16andhvc3u:7841": "uktirucyamāno 'rtha ityarthābhiprāyeṇa vyācaṣṭe--yetyādi /",
  "GK16andhvc3u:7842": "lakṣiteti /",
  "GK16andhvc3u:7843": "“nimittato vaco yattvi“tyādigranthena lakṣitetyarthaḥ /",
  "GK16andhvc3u:7844": "vakrā vakṣyamāṇasvarūpavakratāviśiṣṭā /",
  "GK16andhvc3u:7845": "uktirucyamāno 'rtha ityarthābhiprāyeṇa vyācaṣṭe--alaṅkāraprakāra iti /",
  "GK16andhvc3u:7846": "alaṅkāraviṣeṣa ityarthaḥ /",
  "GK16andhvc3u:7847": "vakroktiśabdasyālaṅkārārthakatve bhāmahoktimeva saṃvādayati--vakreta /",
  "GK16andhvc3u:7848": "alaṅkṛtiriti /",
  "GK16andhvc3u:7849": "alaṅkriyeti ca pāṭhaḥ /",
  "GK16andhvc3u:7850": "vakraśabdo 'trāsambhavatsvārthassādṛśyātprasiddhapathātilaṅghirūpāntaraśālitvena lakṣyatītyāśayenāha--loketyādi /",
  "GK16andhvc3u:7851": "lokīttīrṇena rūpeṇa lokaprasiddhaśāstretihāsādivyāvṛttena rūpeṇa /",
  "GK16andhvc3u:7852": "tacca rūpaṃ vivakṣitarasābhivyañjanaṃ prati yogyatvāpattilakṣaṇam /",
  "GK16andhvc3u:7853": "ayameveta /",
  "GK16andhvc3u:7854": "rasābhivyañjanayogyatvarūpalokottīrṇarūpamevetyarthaḥ /",
  "GK16andhvc3u:7855": "alaṅkārasyālaṅkārabhāvaḥ upamāderalaṅkāratvam /",
  "GK16andhvc3u:7856": "tathāca vakroktiśabdo 'laṅkārārthaka iti bhāvaḥ /",
  "GK16andhvc3u:7857": "tathāpi kathamatiśayoktirūpatvamata āha--lokottarataivātiśaya iti /",
  "GK16andhvc3u:7858": "phalitamāha--teneti /",
  "GK16andhvc3u:7859": "anayetyādibhāgaṃ vivṛṇoti--tathāhītyādi /",
  "GK16andhvc3u:7860": "tathāhīti /",
  "GK16andhvc3u:7861": "vakṣyamāṇamuktopapādakamityarthaḥ /",
  "GK16andhvc3u:7862": "sakaleti /",
  "GK16andhvc3u:7863": "purāṇīkṛtaḥ anāsvādyatāṃ nītaḥ /",
  "GK16andhvc3u:7864": "viśabdārthavivaraṇaṃ vicitratayeti /",
  "GK16andhvc3u:7865": "navanavaviśeṣaśālitayetyarthaḥ /",
  "GK16andhvc3u:7866": "bhāvyate niṣpādyate /",
  "GK16andhvc3u:7867": "yathāhuḥ--“svabhāvaścāyamarthānāṃ yanna sākṣādamī tathā /",
  "GK16andhvc3u:7868": "svadante satkavigirāṃ gāta gocaratāṃ yathe“ti /",
  "GK16andhvc3u:7869": "arthadvayañcānyadvibhāvyata ityanena vivakṣitamiti darśayati--tathetyādi /",
  "GK16andhvc3u:7870": "pramadodyānādiriti tvalaṅkāramātrataiveti sarvālaṅkāraśarīrasvīkaraṇayogyatvenābhedopacārātsaiva sarvālaṅkārarūpetyayamevārtho 'vagantavyaḥ /",
  "GK16andhvc3u:7871": "tasyāścālaṅkārāntarasaṃkīrṇatvaṃ locanam viśeṣeṇa ca bhāvyate rasamayīkriyate,",
  "GK16andhvc3u:7872": "iti tāvattenoktaṃ,",
  "GK16andhvc3u:7873": "tatra ko 'sāvartha ityatrāha abhedopacārātsaiva sarvālaṅkārarūpeti /",
  "GK16andhvc3u:7874": "upacāre nimittamāha--sarvālaṅkāreti /",
  "GK16andhvc3u:7875": "upacāre prayojanamāha--atiśayoktirityādinā alaṅkāramātrataivetyantena /",
  "GK16andhvc3u:7876": "mukhyārthabādho 'pyatraiva darśitaḥ kavipratibhāvaśādityādinā /",
  "GK16andhvc3u:7877": "ayaṃ bhāvaḥ---yadi tāvadatiśayokteḥ sarvālaṅkāreṣu sāmānyarūpatā sā tarhi tādātmyaparyavasāyinīti tadyvatirikto naivālaṅkāro dṛśyata iti kavipratibhānaṃ na tatrāpekṣaṇīyaṃ syāt /",
  "GK16andhvc3u:7878": "bālapriyā artha ityanuṣajyate /",
  "GK16andhvc3u:7879": "viśeṣeṇa bhāvyata ityasyaiva vivaraṇaṃ--rasetyādi /",
  "GK16andhvc3u:7880": "itītyādipiṇḍitārthakathanam /",
  "GK16andhvc3u:7881": "tāvadityavisaṃvāde /",
  "GK16andhvc3u:7882": "tatreti /",
  "GK16andhvc3u:7883": "tadvacana ityarthaḥ /",
  "GK16andhvc3u:7884": "asāviti /",
  "GK16andhvc3u:7885": "ayamevetyatredaṃśabdena vivakṣita ityarthaḥ /",
  "GK16andhvc3u:7886": "upacāre hi tritayamavaśyaṃ vakta; nimittaṃ prayojanaṃ mukhyārthabādhaśceti /",
  "GK16andhvc3u:7887": "tatrābhidheyasambandhalakṣaṇanimittasamarpakaṃ sarvālaṅkāretyādikamityāhopacāra ityādi /",
  "GK16andhvc3u:7888": "nimittamāheti /",
  "GK16andhvc3u:7889": "tathācālaṅkāraśarīrasvīkaraṇayogyatvarūpamukhyārthasādṛśyaṃ nimittamiti bhāvaḥ /",
  "GK16andhvc3u:7890": "atiśayoktirityādikaṃ prayojanasamarpakamityāha--upacāra ityādi /",
  "GK16andhvc3u:7891": "vṛttau 'yamalaṅkāramadhitiṣṭhatī'ti /",
  "GK16andhvc3u:7892": "yenālaṅkāreṇa sambadhnātītyarthaḥ /",
  "GK16andhvc3u:7893": "'tasye'ti /",
  "GK16andhvc3u:7894": "atiśayokitisambaddhasyetyarthaḥ /",
  "GK16andhvc3u:7895": "'anyasye'ti /",
  "GK16andhvc3u:7896": "atiśayoktyasambaddhasyetyarthaḥ /",
  "GK16andhvc3u:7897": "tathācopamāderatiśayoktisambandhena cārutvātiśayasya dyotanaṃ prayojanamiti bhāvaḥ /",
  "GK16andhvc3u:7898": "locane--atraiveti /",
  "GK16andhvc3u:7899": "prayojanasamarpakagrantha evetyarthaḥ /",
  "GK16andhvc3u:7900": "kathamanena mukhyārthavādhavagama ityapekṣāyāmāśayamunmīlayannāha--ayaṃ bhāva ityādi /",
  "GK16andhvc3u:7901": "yathā khaṇḍamuṇḍādiviśeṣeṣu gotvāderanuvṛttatayā sāmānyarūpatvantathā upamādiviśeṣeṣvatiśayokteranuvṛttatayā sāmānyātmakatvātsarvā vakroktissaivetyabhedavyapadeśo mukhyo vā,",
  "GK16andhvc3u:7902_0": "sāmānyaviśeṣabāvasyāvivakṣayānayā vācoyuktyā dhvanireva kāvyātmeti pakṣapratikṣepārthamatiśayokteḥ",
  "GK16andhvc3u:7902_1": "kāvyajīvitatvaṃ vā vivakṣitamiti vikalpaṃ manasi kṛtyādyandūṣayati--yadi tāvadityādi /",
  "GK16andhvc3u:7903": "tādātmyaparyavasāyinīti /",
  "GK16andhvc3u:7904": "tathāca yathā khaṇḍamuṇḍādayo gotvādyātmakāstathā sarve 'laṅkārā atiśayoktyātmāna eva bhaveyuriti bhāvaḥ /",
  "GK16andhvc3u:7905": "nanvastu tādātmyamityata āha--iti tadvyatirikta ityādi /",
  "GK16andhvc3u:7906": "tadyvatiriktaḥ atiśayoktivyatiriktaḥ /",
  "GK16andhvc3u:7907": "tatra atiśayayojane /",
  "GK16andhvc3u:7908": "anapekṣaṇāyanna syāditi /",
  "GK16andhvc3u:7909_0": "yathā khaṇḍādīnāṃ svata eva gotvādyākāraśālitvaṃ nānyāpekṣaṃ tathā upamāderatiśayayogitvamapīti",
  "GK16andhvc3u:7909_1": "kavipratibhātāratamyakṛtātiśayatāratamyayogitvamupalabhyamānaṃ kadācidvācyatvena",
  "GK16andhvc3u:7909_2": "kadācidyvaṅgyatvena /",
  "GK16andhvc3u:7910": "vyaṅgyatvamapi locanam alaṅkāramātraṃ ca na kiñciddṛśyeta /",
  "GK16andhvc3u:7911": "atha sā kāvyajīvitatvenetthaṃ vivakṣitā, tathāpyanaucityenāpi nibadhyamānā tathā syāt /",
  "GK16andhvc3u:7912": "aucityavatī jīvitamiti cet--aucityanibandhanaṃ rasabhāvādi muktvā nānyatkiñcidastīti tadevāntaryāmi mukhyaṃ jīvitamityabhyupagantavyaṃ na tu sā /",
  "GK16andhvc3u:7913": "etena yadāhuḥ kecit--aucityaghaṭitasundaraśabdārthamaye kāvye kimanyena dhvaninātmabhūteneti te svavacanameva dhvanisadbhāvabhyupagamasākṣibhūtaṃ manyamānāḥ pratyuktāḥ /",
  "GK16andhvc3u:7914": "tataścopapannamatiśayoktervyaṅgyatvamiti /",
  "GK16andhvc3u:7915": "yaduktamalaṅkārāntarasvokaraṇaṃ tadeva tridhā vibhajate--tasyāśceti /",
  "GK16andhvc3u:7916": "vācyatveneti /",
  "GK16andhvc3u:7917": "sāpi vācyā bhavati /",
  "GK16andhvc3u:7918": "yathā--'aparaiva hi keyamatra' iti /",
  "GK16andhvc3u:7919": "atra rūpake 'pyatiśayaḥ bālapriyā viruddhyeteti bhāvaḥ /",
  "GK16andhvc3u:7920": "dūṣaṇāntaramāha--alaṅkāramātramityādi /",
  "GK16andhvc3u:7921": "kiñcidalaṅkāramātramatiśayoktyanāliṅgitamapi dṛśyate, tadapyaghaṭamānaṃ syādityarthaḥ /",
  "GK16andhvc3u:7922": "dvitīyamutthāpya dūṣayati--atheti /",
  "GK16andhvc3u:7923": "sā atiśayoktiḥ /",
  "GK16andhvc3u:7924": "kāvyajīvitatvenetthaṃ vivakṣitā kāvyajīvitatvapradarśanāya sarvā vakroktisyaiṣetyuktā tathāpītyaṅgīkṛtya vādasūcakam /",
  "GK16andhvc3u:7925": "kimatiśayoktimātrasya jīvitatvaṃ vivakṣitaṃ, kiṃ vā yatkiñcidviśiṣṭasya?",
  "GK16andhvc3u:7926": "nādyaḥ pakṣa ityāha--anaucatyenāpīti /",
  "GK16andhvc3u:7927": "setyanuṣaṅgaḥ /",
  "GK16andhvc3u:7928": "yathā “alpaṃ nirmitami“tyādau /",
  "GK16andhvc3u:7929": "tathā kāvyajīvitam /",
  "GK16andhvc3u:7930": "dvitīyamanuvadapi--aucityavatīti /",
  "GK16andhvc3u:7931": "yathā “yadviśramye“tyādau /",
  "GK16andhvc3u:7932": "tarhi asmadabhimataṃsiddhamityāha--aucityanibandhanamityādi /",
  "GK16andhvc3u:7933": "rasādikamevaucityaprayojakamiti prāgevoktam /",
  "GK16andhvc3u:7934": "mukhyatve hetuḥ--antaryāmīti /",
  "GK16andhvc3u:7935": "na tu seti /",
  "GK16andhvc3u:7936": "sā aucityavatyatiśayoktiḥ /",
  "GK16andhvc3u:7937": "prasaṅgādāha--etenetyādi /",
  "GK16andhvc3u:7938": "etena pratyuktā iti sambandhaḥ /",
  "GK16andhvc3u:7939": "svavacanameveti /",
  "GK16andhvc3u:7940": "aucityaghaṭiteti vacanamevetyarthaḥ /",
  "GK16andhvc3u:7941": "dhvanisadbhāveti /",
  "GK16andhvc3u:7942": "aucityasya rasādinibandhanatvādrasādidhvanisadbhāvasyābhyupagame pramāṇībhavedityarthaḥ /",
  "GK16andhvc3u:7943": "upasaṃharati--tasmādityādi /",
  "GK16andhvc3u:7944": "abhedopacāra evāyamiti /",
  "GK16andhvc3u:7945": "sarvā vakroktissaiṣeti nirdeśo mukhaṃ candra ityādivadabhedopacāra evetyarthaḥ /",
  "GK16andhvc3u:7946": "aupacārikatvopapādanaphalamāha--tataścetyādi /",
  "GK16andhvc3u:7947": "tasyāścetyādigranthasya prakṛtena saṅgatimdarśayannāha--yaduktamityādi /",
  "GK16andhvc3u:7948": "uktamiti /",
  "GK16andhvc3u:7949": "upacāranimittatayā pūrvoktamityarthaḥ /",
  "GK16andhvc3u:7950": "alaṅkārāntarasvīkaraṇamiti /",
  "GK16andhvc3u:7951": "alaṅkārātarasaṅkīrṇatvamityarthaḥ /",
  "GK16andhvc3u:7952": "tasyā ityasya vācyatvenetyanenāpi sambandha iti vyācaṣṭe--sāpītyādi /",
  "GK16andhvc3u:7953": "sā atiśayoktiḥ /",
  "GK16andhvc3u:7954": "atrodāharaṇaṃ lāvaṇyetyādyuktameva darśayati--yathetyādi /",
  "GK16andhvc3u:7955": "atra vācyālaṅkārandarśayannatiśayoktervyaṅgyatvābhāvamāha--atretyādi /",
  "GK16andhvc3u:7956": "nayanādīnāmutpalatvādirūpaṇādrūpakasya vācyatvaṃ tāvadvyaktameva,",
  "GK16andhvc3u:7957": "atiśayoktestu kadācitprādhānyena kadācidguṇabhāvena /",
  "GK16andhvc3u:7958": "tatrādye pakṣe vācyālaṅkāramārgaḥ /",
  "GK16andhvc3u:7959": "dvitīye tu dhvanāvantarbhāvaḥ /",
  "GK16andhvc3u:7960": "tṛtīyetu guṇībhūtavyaṅgyarūpatā /",
  "GK16andhvc3u:7961": "ayaṃ ca prakāro 'nyeṣāmapyalaṅkārāṇāmasti, teṣāṃ tu na sarvaviṣayaḥ /",
  "GK16andhvc3u:7962": "atiśayoktestu sarvālaṅkāraviṣayo 'pi sambhavatītyayaṃ viśeṣaḥ /",
  "GK16andhvc3u:7963_0": "yeṣu cālaṅkāreṣu sādṛśyamukhena tattvapratilambhaḥ yathā rupakopamātulyayogatānidarśanādiṣu",
  "GK16andhvc3u:7963_1": "teṣu gamyamānadharmamukhenaiva yatsādṛśyaṃ tadeva śobhātiśayaśāli bhavatīti te sarve",
  "GK16andhvc3u:7963_2": "'pi cārutvātiśayayoginaḥ santo guṇībhūtavyaṅgyasyaiva locanam śabdaspṛgeva /",
  "GK16andhvc3u:7964": "asya traividhyasya viṣayavibhāgamāha--tatreti /",
  "GK16andhvc3u:7965": "teṣu prakāreṣu madhye ya ādyaḥ prakārastasmin /",
  "GK16andhvc3u:7966": "nanvatiśayoktireva cedevambhūtā tatkimapekṣayā prathamaṃ tāvaditi kramaḥ sūcita ityāśaṅkyāha--ayaṃ cati /",
  "GK16andhvc3u:7967": "yo 'tiśayoktau nirūpito 'laṅkārāntare 'pyanupraveśātmakaḥ /",
  "GK16andhvc3u:7968": "nanvevamapi prayamamiti kenāśayenoktamityāśaṅkyāha--teṣāmiti /",
  "GK16andhvc3u:7969": "evamalaṅkāreṣu tāvadvyaṅgyasparśo 'stītyuktyā tatra kiṃ vyaṅgyatvena bhātīti /",
  "GK16andhvc3u:7970": "vibhāgaṃ vyutpādayati--yeṣu ceti /",
  "GK16andhvc3u:7971": "rūpakādīnāṃ pūrvamevoktaṃ svarūpam /",
  "GK16andhvc3u:7972": "nidarśanāyāstu 'kriyayaiva tadarthasya bālapriyā vyaṅgyatayā sthātumārabdhāyā api aparaiveti śabdena spṛṣṭatvādvācyatvamāpatitamiti dvayorvācyatvamityarthaḥ /",
  "GK16andhvc3u:7973": "navyamate tvaparaivetyatra bhedakātiśayoktiḥ, yatrotpalānītyādau rūpakātiśayoktiḥ /",
  "GK16andhvc3u:7974": "bhojarājamate tvatra samāsoktirityādimatabhedā bodhyāḥ /",
  "GK16andhvc3u:7975": "asyeti /",
  "GK16andhvc3u:7976": "viṣayavibhāgavirahe traividhyapradarśanasya mandaphalatvāditi bhāvaḥ /",
  "GK16andhvc3u:7977": "ādyaḥ prakāraḥ dvayorapi vācyatatvātmakaḥ /",
  "GK16andhvc3u:7978": "atiyoktāvuktasya prakārasyāyañcetyādinālaṅkārāntareṣvatideśaḥ kṛtaḥ,",
  "GK16andhvc3u:7979": "tat kimarthamityato 'vatārayati--nanvityādi /",
  "GK16andhvc3u:7980": "cedityasandigdhe sandehavacanam /",
  "GK16andhvc3u:7981": "atiśayokterevaitadyujyeta /",
  "GK16andhvc3u:7982": "tasyāssarvālaṅkāraśarīrasvīkaraṇārhatvasyoktatvāditi bhāvaḥ /",
  "GK16andhvc3u:7983": "nirūpita yetyādi /",
  "GK16andhvc3u:7984": "kramo hi satsveva bahuṣu kramikeṣu ghaṭeta, nānyatheti bhāvaḥ /",
  "GK16andhvc3u:7985": "nirūpita iti /",
  "GK16andhvc3u:7986": "prakāra iti śeṣaḥ /",
  "GK16andhvc3u:7987": "prathamamiti kenāśayenoktamiti /",
  "GK16andhvc3u:7988": "prāthamyaṃ prādhānyeneti vaktavyaṃ prādhānyaṃ kinnibandhanamityarthaḥ /",
  "GK16andhvc3u:7989": "āha teṣāmitīti /",
  "GK16andhvc3u:7990": "teṣāmityādinā viśeṣa ityantenāhetyarthaḥ /",
  "GK16andhvc3u:7991": "vyaṅgyasparśo 'stītyuktveti /",
  "GK16andhvc3u:7992": "vācyālaṅkāravargo 'yamityādigranthenoktvetyarthaḥ /",
  "GK16andhvc3u:7993": "kimita /",
  "GK16andhvc3u:7994": "alaṅkārāntaraṃ vastvantaraṃ vetyarthaḥ /",
  "GK16andhvc3u:7995": "vṛttau 'tatvapratilambha' iti /",
  "GK16andhvc3u:7996": "alaṅkāratvaprāptirityarthaḥ /",
  "GK16andhvc3u:7997": "'rūpake'tyādi /",
  "GK16andhvc3u:7998": "rūpakādau sādṛśyaṃ vyaṅgyamupamā tu tatsvarūpaiveti bodhyam /",
  "GK16andhvc3u:7999": "locane--kriyayeti /",
  "GK16andhvc3u:8000": "lakṣaṇamidamudāviśiṣṭasyopadarśanam /",
  "GK16andhvc3u:8001": "viṣayāḥ /",
  "GK16andhvc3u:8002": "samāsoktyākṣepaparyāyoktādiṣu tu gamyamānāṃśāvinābhāvenaiva tattvavyavasthānādguṇībhūtavyaṅgatā nirvivādaiva /",
  "GK16andhvc3u:8003": "tatra ca guṇībhūtavyaṅgyatāyāmalaṅkārāṇāṃ keṣāñcidalaṅkāraviśeṣagarbhatāyāṃ niyamaḥ /",
  "GK16andhvc3u:8004": "yathā vyājastuteḥ preyolaṅkāragarbhatve /",
  "GK16andhvc3u:8005": "keṣāñcidalaṅkāramātragarbhatāyāṃ niyamaḥ /",
  "GK16andhvc3u:8006": "yathā sandehādīnāmupamāgarbhatve /",
  "GK16andhvc3u:8007": "keṣāñcidalaṅkārāṇāṃ parasparagarbhatāpi sambhavati /",
  "GK16andhvc3u:8008": "yathā dīpakopamayoḥ /",
  "GK16andhvc3u:8009": "tatra dīpakamupamāgarbhatvena prasiddham /",
  "GK16andhvc3u:8010": "upamāpi kadāciddīpakacchāyānuyāyinī /",
  "GK16andhvc3u:8011": "yathā mālopamā /",
  "GK16andhvc3u:8012": "tathā hi 'prabhāmahatyā śikhayeva dīpaḥ' ityādau sphuṭaiva dīpakacchāyā lakṣyate /",
  "GK16andhvc3u:8013": "locanam iṣṭā nidarśane'ti /",
  "GK16andhvc3u:8014": "udāharaṇam-- ayaṃ mandadyutirbhāsvānastaṃ prati yiyāsati /",
  "GK16andhvc3u:8015": "udayaḥ patanāyeti śrīmato bodhayannarān //",
  "GK16andhvc3u:8016": "prayolaṅkāreti /",
  "GK16andhvc3u:8017": "cāṭuparyavasāyitvāttasyāḥ /",
  "GK16andhvc3u:8018": "sā codāhṛtaiva dvitīyoddyote 'smābhiḥ /",
  "GK16andhvc3u:8019": "upamāgarbhatva ityapamāśabdena sarva eva tadviśeṣā rūpakādayaḥ,",
  "GK16andhvc3u:8020": "athavavaupamyaṃ sarvasāmānyamiti tena sarvamākṣiptameva /",
  "GK16andhvc3u:8021": "sphuṭaiveti /",
  "GK16andhvc3u:8022": "'tayā sa pūtaśca vibhūṣitaśca' ityetena dīpasthānīyena dīpanāddīpakamatrānupraviṣṭaṃ pratīyamānatayā,",
  "GK16andhvc3u:8023": "sādhāraṇadharmābhidhānaṃ bālapriyā haraṇañca bhāmahīyam /",
  "GK16andhvc3u:8024": "yiyāsati yātumārabhate /",
  "GK16andhvc3u:8025": "yathātropamāyā vyaṅgyatvaṃ tathā kuvalayānandādau spaṣṭam /",
  "GK16andhvc3u:8026": "vṛttau 'guṇībhūtavyaṅgyasyaiva viṣayā' iti /",
  "GK16andhvc3u:8027": "gamyamānadharmasya vācyasiddhyaṅgtvāditi bhāvaḥ /",
  "GK16andhvc3u:8028": "'tatvavyavasthānādi'ti /",
  "GK16andhvc3u:8029": "samāsoktitvādivyavasthiterityarthaḥ /",
  "GK16andhvc3u:8030": "'guṇībhūtavyaṅgyate'ti /",
  "GK16andhvc3u:8031": "vācyārthopaskārakatvāditi bhāvaḥ /",
  "GK16andhvc3u:8032": "preyolaṅkāragarbhatve hetumāha locane--cāṭviti /",
  "GK16andhvc3u:8033": "sā ceti /",
  "GK16andhvc3u:8034": "vyājastutiścetyarthaḥ /",
  "GK16andhvc3u:8035": "keṣāñcadalaṅkāramātragarbhatāyāmityatrālaṅkāramātraśabdenālaṅkārasāmānyābhidhānātpunarupamāgarbhatva iti tadviśeṣābhidhānaṃ vyāhatamityata āha--upamāśabdenetyādi /",
  "GK16andhvc3u:8036": "tadviśeṣāḥ upamāviśeṣāḥ /",
  "GK16andhvc3u:8037": "“upamaiva tirobhūtabhedā rūpakamiṣyata” ityādivacanāditi bhāvaḥ /",
  "GK16andhvc3u:8038": "rūpakādaya iti /",
  "GK16andhvc3u:8039": "vivakṣitā iti śeṣaḥ /",
  "GK16andhvc3u:8040": "upamāśabdo 'tropamālaṅkārasya na vācakaḥ kintvaupamyasyetyāha--athavetyādi /",
  "GK16andhvc3u:8041": "sarvasāmānyamiti /",
  "GK16andhvc3u:8042": "upamārūpakādisarvasādhāraṇamityarthaḥ /",
  "GK16andhvc3u:8043": "kathammālopamāyāndīpakacchāyāvagama ityata upapādayati--tayetyādi /",
  "GK16andhvc3u:8044": "dīpasthānīyena dīpanāditi /",
  "GK16andhvc3u:8045": "anena dīpa iveti dīpayatīti vā dīpakaśabdavyutpattirdarśitā /",
  "GK16andhvc3u:8046": "spaṣṭamidaṃ kuvalayānande /",
  "GK16andhvc3u:8047": "pratīyamānatayā dīpakamatrānu praviṣṭamiti sambandhaḥ /",
  "GK16andhvc3u:8048": "pratīyamānatayā vyaṅgyatayā /",
  "GK16andhvc3u:8049": "atra mālopamāsthale 'prabhāmahatye'tyādau /",
  "GK16andhvc3u:8050": "tadevaṃ vyaṅgyāṃśasaṃsparśe saṃti cārutvātiśayayogino rūpakādayo 'laṅkārāḥ sarva eva guṇībhūtavyaṅgyasya mārgaḥ /",
  "GK16andhvc3u:8051": "guṇībhūtavyaṅgyatvaṃ ca teṣāṃ tathājātīyānāṃ sarveṣāmevoktānuktānāṃ sāmānyam /",
  "GK16andhvc3u:8052": "tallakṣaṇe sarva evaite locanam hyetadupamāyāṃ spaṣṭenābhidhāprakāreṇaiva /",
  "GK16andhvc3u:8053": "tathājātīyānāmiti /",
  "GK16andhvc3u:8054": "cārutvātiśayavatāmityarthaḥ /",
  "GK16andhvc3u:8055": "sulakṣitā iti yatkilaiṣāṃ tadvinirmuktaṃ rūpaṃ na tatkāvye 'bhyarthanīyam /",
  "GK16andhvc3u:8056": "upamā hi 'yathā gaustathā gavayaḥ' iti /",
  "GK16andhvc3u:8057": "rūpakaṃ 'khalevālī yūpa' iti /",
  "GK16andhvc3u:8058": "śleṣaḥ 'dvirvacane 'cī'ti tantrātmakaḥ /",
  "GK16andhvc3u:8059": "yathāsaṃkhyaṃ 'tudīśālāture'ti /",
  "GK16andhvc3u:8060": "dīpakaṃ 'gāmaśvam' iti /",
  "GK16andhvc3u:8061": "sasandehaḥ 'sthāṇurvā syāt' iti /",
  "GK16andhvc3u:8062": "apahnutiḥ 'nedaṃ rajatam' iti /",
  "GK16andhvc3u:8063": "paryāyoktaṃ 'pauno divānātti' iti /",
  "GK16andhvc3u:8064": "tulyayogitā 'sthādhvoricca' iti /",
  "GK16andhvc3u:8065": "aprastutapraśaṃsā sarvāṇi jñāpakāni yathā padasaṃjñāyāmantavacanam--'anyatra saṃjñāvidhau pratyayagrahaṇe tadantavidhirna' iti /",
  "GK16andhvc3u:8066": "ākṣepaścobhayatra vibhāṣāsu vikalpātmakaviśeṣābhidhitsayā iṣṭasyāpi vidheḥ pūrvaṃ niṣedhanātpratiṣedhena bālapriyā atra hetundarśayannāha---sādhāraṇetyādi /",
  "GK16andhvc3u:8067": "etadupamāyāmiti /",
  "GK16andhvc3u:8068": "mālopamāyāmityarthaḥ /",
  "GK16andhvc3u:8069": "abhidhāprakāreṇa abhidhāvyāpāreṇa /",
  "GK16andhvc3u:8070": "evakāreṇa vyañjanasya vyavacchedaḥ /",
  "GK16andhvc3u:8071": "ayamarthaḥ---atropamāyāmapekṣito dharmaḥ pūtatvādistayetyādinā spaṣṭamabhidhīyate,",
  "GK16andhvc3u:8072": "na punardīpakābhiprāyeṇa dīpasthānīyo 'rthaḥ /",
  "GK16andhvc3u:8073": "prabhāmahatyā śikhayā dīpa iva tayā /",
  "GK16andhvc3u:8074": "sa pūtaścetyādivākyārthatrayasya bodho hyādau jāyate,",
  "GK16andhvc3u:8075": "taduttarantu pūtatvavibhūṣitatvayordīpādyupamānatrayahimavadupameyātmakānekānugamo 'vagamyata iti dīpakamatra vyaṅgyatayānupraviṣṭamiti /",
  "GK16andhvc3u:8076": "mālopamātiriktopāttadharmakopamāsthale tu dharmasyobhayatra sambandhaḥ spaṣṭamabhidhīyata iti na dīpakasya vyaṅgyatayānupraveśa iti mālopametyuktam /",
  "GK16andhvc3u:8077": "'tathājātīnā'mityatra jātiśabdaḥ prakṛte cārutvātiśayayogitvarūpopādhivacana ityāha--cārutveti /",
  "GK16andhvc3u:8078": "nanvanya eva guṇībhūtavyaṅgyaprakāraḥ,",
  "GK16andhvc3u:8079": "anye copamādayo 'laṅkārāstatkathaṃ guṇībhūtavyaṅgyalakṣaṇe kṛte teṣāṃ lakṣitatvasiddhirityato 'bhiprāyamudbhedayannāha--yatkiletyādi /",
  "GK16andhvc3u:8080": "eṣāmiti /",
  "GK16andhvc3u:8081": "upamādīnāmityarthaḥ /",
  "GK16andhvc3u:8082": "tadvinirmuktaṃ guṇībhūtavyaṅgyatāvirahitam /",
  "GK16andhvc3u:8083": "nābhyarthanīyamiti /",
  "GK16andhvc3u:8084": "alaṅkāratāyāmanupayogitvāditi bhāvaḥ /",
  "GK16andhvc3u:8085": "uktopapādanāyāha--upamā hītyādi /",
  "GK16andhvc3u:8086": "dvirvacane 'cīti /",
  "GK16andhvc3u:8087": "sūtre 'smin dvirvacanaśabdo 'rthadvayaparaḥ /",
  "GK16andhvc3u:8088": "tudīti /",
  "GK16andhvc3u:8089": "'tudīśāle'tyādisūtre hi yathāsaṅkhyena sambandhaḥ /",
  "GK16andhvc3u:8090": "gāmaśvamityatraikakriyayā sa bodhyaḥ /",
  "GK16andhvc3u:8091": "sthādhvoriti /",
  "GK16andhvc3u:8092": "anena sūtreṇa dvayorekaṃ vidhīyate /",
  "GK16andhvc3u:8093": "sarvāṇi jñāpakānīti /",
  "GK16andhvc3u:8094": "tattatparibhāṣādayassūtrasthatattatpadena gamyanya iti bhāvaḥ /",
  "GK16andhvc3u:8095": "netīta /",
  "GK16andhvc3u:8096": "jñāpayatīti śeṣaḥ /",
  "GK16andhvc3u:8097": "ubhayatra sulakṣitā bhavanti /",
  "GK16andhvc3u:8098": "ekaikasya svarūpaviśeṣakathanena tu sāmānyalakṣaṇarahitena pratipādapāṭheneva śabdā na śakyante tattvato nirjñātum, ānantyāt /",
  "GK16andhvc3u:8099": "anantā hi vāgvikalpāstatprakārā eva cālaṅkārāḥ /",
  "GK16andhvc3u:8100": "locanam samīkṛta iti nyāyāt /",
  "GK16andhvc3u:8101": "atiśayoktiḥ 'samudraḥ kuṇḍikā' vindhyo vardhitavānarkavartmāgṛhṇāt' iti /",
  "GK16andhvc3u:8102": "evamanyat /",
  "GK16andhvc3u:8103": "na caivamādi kāvyopagīti,",
  "GK16andhvc3u:8104": "guṇībhūtavyaṅgyataivātrālaṅkāratāyāṃ marmabhūtā lakṣitāḥ tān suṣṭu lakṣayati /",
  "GK16andhvc3u:8105": "yayā supūrṇa kṛtvā lakṣitāḥ saṅgṛhītā bhavanti, anyathā tvavaśyamavyāptirbhavet /",
  "GK16andhvc3u:8106": "tadāha--ekaikasyeti /",
  "GK16andhvc3u:8107": "na cātiśayoktivakroktyupamādīnāṃ sāmānyarūpatvaṃ cārutāhīnānāmupapadyate,",
  "GK16andhvc3u:8108": "cārutā caitadāyattetyetadeva guṇībhūtavyaṅgyatvaṃ sāmānyalakṣaṇam /",
  "GK16andhvc3u:8109": "vyaṅgyasya ca cārutvaṃ rasābhivyaktiyogyatātmakam,",
  "GK16andhvc3u:8110": "rasasya svātmanaiva viśrāntidhāmna ānandātmakatvamiti nānavasthā kāciditi tātparyam /",
  "GK16andhvc3u:8111": "anantā hīti /",
  "GK16andhvc3u:8112": "prathamoddyota eva vyākhyātametat 'vāgvikalpānāmānantyāt' ityatrāntare /",
  "GK16andhvc3u:8113": "nanu sarveṣvalaṅkāreṣu nālaṅkārāntaraṃ vyaṅgyaṃ cakāsti;",
  "GK16andhvc3u:8114": "tatkathaṃ guṇībhūtavyaṅgyena bālapriya vibhāṣāsvityādi /",
  "GK16andhvc3u:8115": "spaṣṭamidaṃ vaiyākaraṇānām /",
  "GK16andhvc3u:8116": "samudaḥ kuṇḍiketi /",
  "GK16andhvc3u:8117": "jalabāhulyapradarśanāya kuṇḍikāṃ viṣayīkṛtya samudra iti nirdeśādbhede abhedarūpātiśayoktiriti bhāvaḥ /",
  "GK16andhvc3u:8118": "vindhya ityādāvasambandhe sambandharūpā sā /",
  "GK16andhvc3u:8119": "upasaṃharannāha--evamanyadityādi /",
  "GK16andhvc3u:8120": "evamādīti /",
  "GK16andhvc3u:8121": "uktodāharaṇādikamityarthaḥ /",
  "GK16andhvc3u:8122": "itīti hetau /",
  "GK16andhvc3u:8123": "tallakṣaṇe sarva evaite sulakṣitā bhavantītyetasya vivaraṇam--guṇībhūtetyādi /",
  "GK16andhvc3u:8124": "yatheti /",
  "GK16andhvc3u:8125": "guṇībhūtavyaṅgyatayetyarthaḥ /",
  "GK16andhvc3u:8126": "anyatheti /",
  "GK16andhvc3u:8127": "uktena sāmānyalakṣaṇena vinā tattadviśeṣalakṣaṇasyaiva kathana ityarthaḥ /",
  "GK16andhvc3u:8128": "kvacadgranthe tūpamā hītyādikassaṅgṛhītā bhavantītyanto grantho na dṛśyate /",
  "GK16andhvc3u:8129_0": "nanu guṇībhūtavyaṅgyatvemeva sarveṣāmalaṅkārāṇāṃ sāmānyalakṣaṇaṃ tallakṣaṇena teṣāṃ",
  "GK16andhvc3u:8129_1": "sulakṣitatvaṃ bhavatītyuktamayuktamatiśayoktayādīnāmalaṅkārasāmānyarūpatvāttallakṣaṇenaiva",
  "GK16andhvc3u:8129_2": "ca caritārthatvādityata āha--na cetyādi /",
  "GK16andhvc3u:8130": "cārutāhīnānāmatiśayoktyādīnāṃ sāmānyarūpatvanna copapadyata iti sambandhaḥ /",
  "GK16andhvc3u:8131": "tataḥ kimata āha--cārutetyādi /",
  "GK16andhvc3u:8132": "etadāyatteti /",
  "GK16andhvc3u:8133": "guṇībhūtavyaṅgyātvādhīnetyarthaḥ /",
  "GK16andhvc3u:8134": "nanvalaṅkāracārutvaprayojakaṃ guṇībhūtavyaṅgyasya cārutvaṃ vaktavyantadapyanyena prayuktantadapyanyenetyanavasthāprasaṅga ityata āha--vyaṅgyasyetyādi /",
  "GK16andhvc3u:8135": "yaduktantallakṣaṇe sarva ete sulakṣitā iti tadākṣipya tatsamādhānaparatayottaragranthamavatārayati--nanvityādi /",
  "GK16andhvc3u:8136": "sarveṣviti /",
  "GK16andhvc3u:8137": "dīpakādau kvacideva cakāstyākṣepādau tu guṇībhūtavyaṅgyasya ca prakārāntareṇāpi vyaṅgyārthānugamalakṣaṇena viṣayatvamastyeva /",
  "GK16andhvc3u:8138": "tadayaṃ dhvaniniṣyandarūpo dvitīyo 'pi mahākaviviṣayo 'tiramaṇīyo lakṣaṇīyaḥ sahṛdayaiḥ /",
  "GK16andhvc3u:8139": "sarvathā nāstyeva sahṛdayahṛdayahāriṇaḥ kāvyasya sa locanam lakṣitena sarveṣāṃ saṃgrahaḥ /",
  "GK16andhvc3u:8140": "maivam; vastumātraṃ vā raso vā vyaṅgyaṃ sadguṇībhūtaṃ bhaviṣyati tadevāha-guṇībhūtavyaṅgyasya ceti /",
  "GK16andhvc3u:8141": "prakārāntareṇa vasturasātmanopalakṣitasya /",
  "GK16andhvc3u:8142": "yadi vetthamavataraṇikā--nanu guṇībhūtavyaṅgyenālaṅkārā yadi lakṣitāstarhi lakṣaṇaṃ vaktavyaṃ kimiti noktamityāśaṅkyāha--guṇībhūteti /",
  "GK16andhvc3u:8143": "viṣayatvamiti lakṣaṇīyatvamiti yāvat /",
  "GK16andhvc3u:8144": "kena lakṣaṇīyatvaṃ dhvanivyatirikto yaḥ prakāro vyaṅgyatvenārthānugamo nāma tadeva lakṣaṇaṃ tenetyarthaḥ /",
  "GK16andhvc3u:8145": "vyaṅgye lakṣite tadguṇībhāve ca nirūpite kimanyadasya lakṣakriyatāmiti tātparyam /",
  "GK16andhvc3u:8146": "evaṃ 'kāvyasyātmā dhvaniḥ' iti nirvāhyopasaṃharati--tadayamityādinā saubhāgyamityantena /",
  "GK16andhvc3u:8147": "bālapriyā neti bhāvaḥ /",
  "GK16andhvc3u:8148": "tatkathamityādi /",
  "GK16andhvc3u:8149": "avyāpakatvādalakṣaṇamiti bhāvaḥ /",
  "GK16andhvc3u:8150": "guṇībhūtavyaṅgyatvamityatra vyaṅgyapadenālaṅkāramātranna vivakṣim;",
  "GK16andhvc3u:8151": "kintu vasturasādikañcāto nāvyāpakamidamityāha--maivamityādi /",
  "GK16andhvc3u:8152": "vastumātraṃ veti /",
  "GK16andhvc3u:8153": "yatra guṇībhūtavyaṅgyasthale 'laṅkāro na cakāsti tatreti bhāvaḥ /",
  "GK16andhvc3u:8154": "vyaṅgyārthānugamalakṣaṇenetyetadarthato vivṛtaṃ vyaṅgyaṃ sadguṇībhūtaṃ bhaviṣyatītyanena /",
  "GK16andhvc3u:8155": "vyaṅgyatvenārthānugamo vācyaṃ prati guṇabhāvaḥ,",
  "GK16andhvc3u:8156": "sa lakṣaṇamasādhāraṇadharmaḥ svarūpaṃ vā yasya prakārāntarasya teneti tadarthaḥ /",
  "GK16andhvc3u:8157": "prakārāntareṇetyupalakṣaṇe tṛtoyetyāha--upalakṣitasyeti /",
  "GK16andhvc3u:8158": "guṇībhūtavyaṅgyasyetyasya viśeṣaṇaṃ,",
  "GK16andhvc3u:8159": "tathā ca vasturasālaṅkārānyatamasya guṇībhūtasya vyaṅgyasyetyarthaḥ /",
  "GK16andhvc3u:8160": "viṣayatvamastyevetyanena sambandhaḥ /",
  "GK16andhvc3u:8161": "alaṅkāreṣviti vipariṇāmenānuṣaṅgaḥ /",
  "GK16andhvc3u:8162": "uktagranthayo janāyāḥ kleśasampādyatvammanvānaḥ prakārāntareṇāha--yadi vetyādi /",
  "GK16andhvc3u:8163": "lakṣitā iti /",
  "GK16andhvc3u:8164": "bhaveyuriti śeṣaḥ /",
  "GK16andhvc3u:8165": "tasya guṇībhūtavyaṅgyasya /",
  "GK16andhvc3u:8166": "lakṣaṇenetyukterviṣayatvamityasya lakṣaṇīyatvamityarthasmiddhyatītyāha--lakṣaṇīyatvamitīti /",
  "GK16andhvc3u:8167": "kena lakṣaṇīyatvamiti prakārāntareṇetyasyāvatārikā /",
  "GK16andhvc3u:8168": "dhvanivyatirikta iti /",
  "GK16andhvc3u:8169": "pūrvamalaṅkārāpekṣayā prakārāntaratvamidānīntu dhvanyapekṣayeti viśeṣaḥ /",
  "GK16andhvc3u:8170": "arthānugamaḥ vācyaṃ prati guṇībhāvenāvasthānam /",
  "GK16andhvc3u:8171": "lakṣaṇamasādhāraṇadharmaḥ /",
  "GK16andhvc3u:8172": "nanvetallakṣaṇanna prāguktamataḥ kathaṃ siddhavadabhidhānamityata āha--vyaṅgya ityādi /",
  "GK16andhvc3u:8173": "vyaṅgyalakṣaṇantāvaduktameva prathamodyote /",
  "GK16andhvc3u:8174": "yatra vyaṅgyānvaya ityādinā guṇībhāvaśca nirūpita iti bhāvaḥ /",
  "GK16andhvc3u:8175": "tadayamityādyupasaṃhārasyopasaṃhāryārthaviśeṣarśanena tātparyamāha /",
  "GK16andhvc3u:8176": "nirvāhya nirvyūḍhaṃ kṛtvā /",
  "GK16andhvc3u:8177": "prakāro yatra na pratīyamānārthasaṃsparśena saubhāgyam /",
  "GK16andhvc3u:8178": "tadidaṃ kāvyarahasyaṃ paramiti sūribhirbhāvanīyam /",
  "GK16andhvc3u:8179": "_________________________________________________________",
  "GK16andhvc3u:8180": "mukhyā mahā-kavi-girām alaṅkṛti-bhṛtām api /",
  "GK16andhvc3u:8181": "pratīyamāna-cchāyaiṣā bhūṣā lajjeva yoṣitām // DhvK_3.37 //",
  "GK16andhvc3u:8182": "__________",
  "GK16andhvc3u:8183": "mukhyā mahākavigirāmalaṅkṛtibhṛtāmapi /",
  "GK16andhvc3u:8184": "pratīyamānacchāyaiṣā bhūṣā lajjeva yoṣitām // 37 //",
  "GK16andhvc3u:8185": "anayā suprasiddho 'pyarthaḥ kimapi kāmanīyakamānīyate /",
  "GK16andhvc3u:8186": "locanam yatprāguktaṃ sakalasatkavikāvyopaniṣadbhūtamiti tanna pratāraṇamātramarthavādarūpaṃ mantavyamiti darśayitum--tadidamiti // 3.6 //",
  "GK16andhvc3u:8187": "mukhyā bhūṣeti /",
  "GK16andhvc3u:8188": "alaṅkṛtibhṛtāmapiśabdālaṅkāraśūnyānāmapītyarthaḥ /",
  "GK16andhvc3u:8189": "pratīyamānakṛtā chāyā śobhā, sa ca lajjāsadṛśī gopanāsārasaundaryaprāṇatvāt /",
  "GK16andhvc3u:8190": "aṅkāradhāriṇīnāmapi nāyikānāṃ lajjā mukhyaṃ bhūṣaṇam /",
  "GK16andhvc3u:8191": "pratīyamānā cchāyā antarmadanodbhedajahṛdayasaundaryarūpā yayā,",
  "GK16andhvc3u:8192": "lajjā hyantarudbhinnamānmathavikārajugopayiṣārūpā madanavijṛmbhaiva /",
  "GK16andhvc3u:8193": "vītarāgāṇāṃ yatīnāṃ kaupīnāpasāraṇe 'pi trapākalaṅkādarśanāt /",
  "GK16andhvc3u:8194": "tathā hi kasyāpi bālapriyā tadidamityāderupasaṃhāryānantarbhāvāttadgranthamavatārayati---yadityādi /",
  "GK16andhvc3u:8195": "pratāraṇamātraṃ cetovilobhanamātram /",
  "GK16andhvc3u:8196": "arthavādarūpaṃ stutirūpam // 3.6 //",
  "GK16andhvc3u:8197": "kārikāyāṃ mukhyetyasya bhūṣetyanena sambandha iti darśayati--mukhyā bhūṣeti /",
  "GK16andhvc3u:8198": "alaṅkṛtibhṛtāmiti /",
  "GK16andhvc3u:8199": "alaṅkṛtipadena kāvyālaṅkārāḥ kaṭakādayaśca grāhyāḥ /",
  "GK16andhvc3u:8200": "pratīyamānacchāyetyasya vivaraṇam--pratīyamānakṛtetyādi /",
  "GK16andhvc3u:8201": "pratīyamānaṃ vastvalaṅkārarasādyātmakam /",
  "GK16andhvc3u:8202": "lajjevetyasya vyākhyānama--lajjāsadṛśīti /",
  "GK16andhvc3u:8203": "lajjāsādṛśye hetumāhagopaneti /",
  "GK16andhvc3u:8204": "gopanaiva sāro yasya tattathāvidhaṃ saundaryameva prāṇā yasyāstasyā bhāvastattā, tasmādityarthaḥ /",
  "GK16andhvc3u:8205": "pratīyamānasya gopanāsārasaundaryaprāṇatvamuktaṃ kāminīkucakalaśanidarśanadiśā /",
  "GK16andhvc3u:8206": "lajjāyāstvanupadaṃ vakṣyati /",
  "GK16andhvc3u:8207": "alaṅkṛtibhṛtāmapītyasya mukhyābhūṣetyasya copamānayojanāndarśayati--alaṅkāretyādi /",
  "GK16andhvc3u:8208": "pratīyamānacchāyetyetadapyupamāne yojayati--pratīyamānetyādi /",
  "GK16andhvc3u:8209": "pakṣe 'tra chāyāpadārtho na kāntiḥ,",
  "GK16andhvc3u:8210": "kintu yoṣitāṃ yauvanārambhasambhāvinī kāpi hṛdayasya daśetyāha--antarityādi /",
  "GK16andhvc3u:8211": "antarmadanodbhedajaṃ tadghṛdayasaundaryantadeva rūpaṃ yasyāssā madanodbhedarūpamanovikārātmiketi yāvat /",
  "GK16andhvc3u:8212": "yayā pratīyamāneti sambandhaḥ /",
  "GK16andhvc3u:8213": "uktamupapādayati--lajjetyādi /",
  "GK16andhvc3u:8214": "uktārthe vyatirekeṇa tadasambhavaṃ hetumāha--vītetyādi /",
  "GK16andhvc3u:8215": "kuraṅgītyādiślokaḥ kāvyaprakāśe udāhṛtaḥ /",
  "GK16andhvc3u:8216": "atra hi manmathavikārajugopayiṣā spaṣṭaṃ gamyate /",
  "GK16andhvc3u:8217": "prakārāntareṇāpi tadyathā---- visrambhotthā manmathājñāvidhāne ye mugdhākṣyāḥ ke 'pi līlāviśeṣāḥ /",
  "GK16andhvc3u:8218": "akṣuṇṇāste cetasā kevalena sthitvaikānte santataṃ bhāvanīyāḥ //",
  "GK16andhvc3u:8219": "locanam kaveḥ--'kuraṅgīvāṅgāni' ityādiślokaḥ /",
  "GK16andhvc3u:8220": "tathā pratīyamānasya priyatamābhilāṣānunāyanamānaprabhṛteḥ cāyā kāntiḥ yayā /",
  "GK16andhvc3u:8221": "śṛṅgārarasataraṅgiṇī hi lajjāvaruddhā nirbharatayā tāstān vilāsānnetragātravikāraparamparārūpān prasūta iti gopanāsārasaundaryalajjāvijṛmbhitametaditi bhāvaḥ /",
  "GK16andhvc3u:8222": "viśrambheti /",
  "GK16andhvc3u:8223_0": "manmathācāryeṇa tribhuvanavandyamānaśāsanena ata eva lajjāsādhvasadhvaṃsinā dattā",
  "GK16andhvc3u:8223_1": "yeyamalaṅghanīyājñā tadanuṣṭhāne 'vaśyakartavye sati sādhvasalajjātyāgena visrambhasambhogakālopanātāḥ,",
  "GK16andhvc3u:8224": "mugdhākṣyā iti akṛtakasambhogaparibhāvanocitadṛṣṭiprasarapavitritā ye 'nye vilāsā gātranetravikārāḥ,",
  "GK16andhvc3u:8225": "ata evākṣuṇṇāḥ navanavarūpatayā pratikṣaṇamunmiṣantaste,",
  "GK16andhvc3u:8226": "kevalenānyātrāvyagreṇaikāntāvasthānapūrvaṃ sarvendriyopasaṃhāreṇa bhāvayituṃ bālapriyā tatpadaṃ vyācaṣṭe--pratīyamānasyetyādi /",
  "GK16andhvc3u:8227": "yayā hetunā kāntiriti sambandhaḥ /",
  "GK16andhvc3u:8228": "kathaṃ lajjāyāstaddhetutvamityata āha--śṛṅgāretyādi /",
  "GK16andhvc3u:8229": "ityetaditi sambandhaḥ /",
  "GK16andhvc3u:8230": "netrādivikārajātaṃ pratīyamānacchāyārūpamiti bhāvaḥ /",
  "GK16andhvc3u:8231": "ślokaṃ vyācaṣṭe--manmathācāryaṇetyādi /",
  "GK16andhvc3u:8232": "rājā jñāto 'pyanatilaṅghanīyā hyācāryājñā “gurau ruṣṭe na kaścane“tyādivacanādata ācāryatvarūpaṇam /",
  "GK16andhvc3u:8233": "tribhuvaneti /",
  "GK16andhvc3u:8234": "yathoktaṃ mālatīmādhave--'antyeṣu jantuṣvi'tyādi /",
  "GK16andhvc3u:8235": "ata eva tribhuvanavandanīyaśāsanatvādeva /",
  "GK16andhvc3u:8236": "dattetyavaśyagrāhyatvādisūcanārtham /",
  "GK16andhvc3u:8237": "ājñeti /",
  "GK16andhvc3u:8238": "sarvā yuvatyastyaktalajjā sādhvasāssambhogaparā bhaveyurityājñetyarthaḥ /",
  "GK16andhvc3u:8239": "tyāgena kartavya iti sambandhaḥ /",
  "GK16andhvc3u:8240": "akṛtaketi /",
  "GK16andhvc3u:8241": "akṛtakāḥ akṛtrimāḥ tathā sambhogasya yā paribhāvanā āsvādaḥ, tatra tadavasara iti yāvat /",
  "GK16andhvc3u:8242": "ucitāśca ye dṛṣṭiprasarāstaiḥ pavitritā ityarthaḥ /",
  "GK16andhvc3u:8243": "sambhogaparibhogeti ca pāṭhaḥ /",
  "GK16andhvc3u:8244": "līlāviśeṣā ityatratyaviśeṣapadārthakathanam /",
  "GK16andhvc3u:8245": "anye iti /",
  "GK16andhvc3u:8246": "asādhāraṇā ityarthaḥ /",
  "GK16andhvc3u:8247": "ata eva anyatvādeva /",
  "GK16andhvc3u:8248": "ekāntāvasthānaphalamuktam--sarvendriyopasaṃhāreṇeti /",
  "GK16andhvc3u:8249": "kṛtyapratyayārthaṃ dvedhāha--śakyā arhā iti /",
  "GK16andhvc3u:8250": "ityatra ke 'pītyanena padena vācyamaspaṣṭamabhidadhatā pratīyamānaṃ vastvakliṣṭamanantamarpayatā kā chāyā nopapāditā /",
  "GK16andhvc3u:8251": "_________________________________________________________",
  "GK16andhvc3u:8252": "arthāntara-gatiḥ kākvā yā caiṣā paridṛśyate /",
  "GK16andhvc3u:8253": "sā vyaṅgyasya guṇī-bhāve prakāram imam āśritā // DhvK_3.38 //",
  "GK16andhvc3u:8254": "__________",
  "GK16andhvc3u:8255": "arthāntaragatiḥ kākvā yā caiṣā paridṛśyate /",
  "GK16andhvc3u:8256": "sā vyaṅgyasya guṇībhāve prakāramimamāśritā // 3.8 //",
  "GK16andhvc3u:8257": "yā caiṣā kākvā kvacidarthāntarapratītirdṛśyate sā vyaṅgyasyārthasya guṇībhāve sati guṇībhūtavyaṅgyalakṣaṇaṃ kāvyaprabhedamāśrayate /",
  "GK16andhvc3u:8258": "yathā---'svasthā locanam śakyā arhā ucitāḥ /",
  "GK16andhvc3u:8259": "yataḥ ke 'pi nānyenopāyena śakyanirūpaṇāḥ // 37 //",
  "GK16andhvc3u:8260": "guṇībhūtavyaṅgyasyodāharaṇāntaramāha--arthāntareti /",
  "GK16andhvc3u:8261": "'kaka laulye' ityasya dhātoḥ kākuśabdaḥ /",
  "GK16andhvc3u:8262": "tatra hi sākāṅkṣanirākāṅkṣādikrameṇa paṭhyamāno 'sau śabdaḥ prakṛtārthātiriktamapi vāñchatīti laulyamasyābhidhīyate /",
  "GK16andhvc3u:8263": "yadi vār iṣadarthe kuśabdastasya bālapriyā arhā ityasyaiva vivaraṇam--ucitā iti /",
  "GK16andhvc3u:8264": "vṛttau “vācyamaspaṣṭamabhidadhate“ti /",
  "GK16andhvc3u:8265": "kiṃśabdasyānirjñataviśeṣadharmāvacchinnavācakatvāditi bhāvaḥ /",
  "GK16andhvc3u:8266": "pratīyamānaṃ vastviti /",
  "GK16andhvc3u:8267": "tacca vacanāśakyatvānubhavaikavedyatvaparamāhlādakāritvādikaṃ bodhyam /",
  "GK16andhvc3u:8268": "kā chāyetyādi /",
  "GK16andhvc3u:8269": "uktaṃ vyaṅgyaṃ vācyārthopaskārakaṃ satkāvyasya cārutvaṃ sampādayatītyarthaḥ // 3.7 //",
  "GK16andhvc3u:8270": "kārikāṃ vṛttiñca vivariṣyannādau kākuśabdaniṣpattimāha--kavetyādi /",
  "GK16andhvc3u:8271": "asya dhātoḥ etaddhātusambandhī /",
  "GK16andhvc3u:8272": "nanu laulyamicchā tatkathamatra ghaṭata ityata āha--tatra hītyādi /",
  "GK16andhvc3u:8273": "tatra kākuviṣaye /",
  "GK16andhvc3u:8274": "sākāṅkṣeti /",
  "GK16andhvc3u:8275": "yathoktaṃ kāvyānuśāsane--“sā ca kākurdvidhā sākāṅkṣā nirākāṅkṣā ca,",
  "GK16andhvc3u:8276": "vākyasya sākāṅkṣanirākāṅkṣatvāt /",
  "GK16andhvc3u:8277": "yasmādvākyādyādṛśassaṅketabalenārthaḥ prīyate,",
  "GK16andhvc3u:8278": "na tādṛśa eva,",
  "GK16andhvc3u:8279": "kintu nyūnābhyadhikaḥ pramāṇabalena nirṇayayogyastadvākyaṃ sākāṅkṣaṃ tadviparītaṃ nirākāṅkṣam. vaktṛgāta hyākāṅkṣā vākye upacaryate /",
  "GK16andhvc3u:8280": "sā ca prakaraṇabalānniścīyate /",
  "GK16andhvc3u:8281": "viśiṣṭavaṣayatvañca tasyāstata evāvasīyate /",
  "GK16andhvc3u:8282": "viṣayo 'pi trividhaḥ arthāntaraṃ tadarśagata eva viśeṣastadarthābhāvo ve“tyādi /",
  "GK16andhvc3u:8283": "nirākāṅkṣādītyādiśabdena dīptādyalaṅkārādiparigrahaḥ /",
  "GK16andhvc3u:8284": "kramaḥ prakāraḥ /",
  "GK16andhvc3u:8285": "asau śabda iti /",
  "GK16andhvc3u:8286": "dhvaniviśeṣātmikā hi kākuśśabdadharma ityataśśabda ityuktam /",
  "GK16andhvc3u:8287": "prakṛteti /",
  "GK16andhvc3u:8288": "prakṛto yo 'rthassaṅketabalenāvagamyamānastasmādatiriktamarthamityarthaḥ /",
  "GK16andhvc3u:8289": "vāñchatīti /",
  "GK16andhvc3u:8290": "bodhyatvenecchatītyarthaḥ /",
  "GK16andhvc3u:8291": "abhidhīyata iti /",
  "GK16andhvc3u:8292": "upacārāditi śeṣaḥ /",
  "GK16andhvc3u:8293": "prakārāntareṇāha--yadi vetyādi /",
  "GK16andhvc3u:8294": "hṛdayeti /",
  "GK16andhvc3u:8295": "hṛdayasthaṃ yadvastu vidhiniṣedhādirūpaṃ tasya pratīterityarthaḥ /",
  "GK16andhvc3u:8296": "bhavanti mayi jīvati dhārtarāṣṭrāḥ' /",
  "GK16andhvc3u:8297": "locanam kādeśaḥ /",
  "GK16andhvc3u:8298": "tena hṛdayasthavastupratīterīṣadbhūmiḥ kākuḥ tayā yār'thāntaragatiḥ sa kāvyaviśeṣa imaṃ guṇībhūtavyaṅgyaprakāramāśritaḥ. atra heturvyeṅgyasya tatra guṇībhāva eva bhavati /",
  "GK16andhvc3u:8299": "arthānteragatiśabdenātra kāvyamevocyate /",
  "GK16andhvc3u:8300": "na tu pratīteratra guṇībhūtavyaṅgyatvaṃ vaktavyaṃ, pratītidvāreṇa vā kāvyasya nirūpitam /",
  "GK16andhvc3u:8301": "anye tvāhuḥ---vyaṅgyasya guṇībhāve 'yaṃ prakāraḥ anyathā tu tatrāpi dhvanitvameveti /",
  "GK16andhvc3u:8302": "taccāsat;",
  "GK16andhvc3u:8303": "kākuprayoge sarvatra śabdaspṛṣṭatvena vyaṅgyasyonmīlitasyāpi guṇībhāvāt kākurhi śabdasyaivala kaściddharmastena spṛṣṭaṃ 'gaupyaivaṃ gaditaḥ saleśaṃ' iti,",
  "GK16andhvc3u:8304": "'hasannetrārpitākūtam' itivacchabdenaivānugṛhītam /",
  "GK16andhvc3u:8305": "ata eva 'bhama dhammia' ityādau kākuyojane guṇībhūtavyaṅgyataiva vyaktoktatvena tadābhimānāllokasya /",
  "GK16andhvc3u:8306": "svasthā iti /",
  "GK16andhvc3u:8307": "bhavanti iti,",
  "GK16andhvc3u:8308": "mayi jīvati iti,",
  "GK16andhvc3u:8309": "ghārtarāṣṭrā iti ca sākāṅkṣadīptagadgadatārapraśamanoddīpanacitritā bālapriyā kaścidupāya ityarthaḥ /",
  "GK16andhvc3u:8310": "bhūmiriti kuśabdārthakathanam /",
  "GK16andhvc3u:8311": "kārikāṃ vyācaṣṭe--tayetyādi /",
  "GK16andhvc3u:8312": "tayā kākvā /",
  "GK16andhvc3u:8313": "arthāntaragatirityanenārthāntarāvagamakaḥ kāvyaviśeṣo vivakṣita iti vakṣyati tadāśayena setyetadvyācaṣṭe--sa kāvyaviśeṣa iti /",
  "GK16andhvc3u:8314": "guṇībhāva iti saptamī nimitte guṇībhāvaddhetorityartha ityāha--tatretyādi /",
  "GK16andhvc3u:8315": "na tvityādi /",
  "GK16andhvc3u:8316": "arthāntaragātirityasya arthāntarasya pratītiriti yathāśrutārthakatve arthāntarapratītereva guṇībhūtavyaṅgyatvaṃ vaktavyaṃ bhavati,",
  "GK16andhvc3u:8317": "taccānabhimatamiti bhāvaḥ /",
  "GK16andhvc3u:8318": "yathāśrutamuktamarthameva yojayannāha--pratītītyādi /",
  "GK16andhvc3u:8319": "arthāntarapratīterguṇībhāvapradarśanavyājena taddhetubhūtakāvyasya guṇībhūtavyaṅgyatvaṃ pradarśitamityarthaḥ /",
  "GK16andhvc3u:8320": "anye tu kākusthale yatra tadvyaṅgyasya prādhānyantatra dhvanitvaṃ,",
  "GK16andhvc3u:8321": "yatra guṇībhāvastatra guṇībhūtavyaṅgyatvaṃ tadetadvyaṅgyasya guṇībhāva ityanena darśitamiti vyācakṣate;",
  "GK16andhvc3u:8322": "tanmatamupanyasya dūṣayati--anya ityādi /",
  "GK16andhvc3u:8323": "śabdaspṛṣṭatvamupapādayati--kākurhītyādi /",
  "GK16andhvc3u:8324": "dharma iti /",
  "GK16andhvc3u:8325": "yathoktamabhiprāyavān pāṭhyadharmaḥ kākuriti /",
  "GK16andhvc3u:8326": "'kākuḥ striyāṃ vikāro yaśśokabhītyādibhirdhvane'rityamaraśca /",
  "GK16andhvc3u:8327": "tena spṛṣṭamiti /",
  "GK16andhvc3u:8328": "kākurūpeṇa śabdadharmeṇa viṣayīkṛtamitṣathaḥ /",
  "GK16andhvc3u:8329": "śabdenaivānugṛhītamityanenāsya sambandhaḥ dharmadharmiṇorabhedādati bhāvaḥ /",
  "GK16andhvc3u:8330": "śabdāveditatvarūpaśabdānugṛhītatve dṛṣṭāntamāha--gopyetyādi /",
  "GK16andhvc3u:8331": "ata eveti /",
  "GK16andhvc3u:8332": "kākuvyaṅgyasya guṇībhāvādevetyarthaḥ /",
  "GK16andhvc3u:8333": "kākvityādi /",
  "GK16andhvc3u:8334": "bhramaṇaniṣedhasya kākvā vyaṅgyatve guṇībhūtavyaṅgyatvamevetyarthaḥ /",
  "GK16andhvc3u:8335": "atra hetumāha--vyaktetyādi /",
  "GK16andhvc3u:8336": "tadā kākuyojane /",
  "GK16andhvc3u:8337": "kākumudāharaṇe darśayati--svasthā ityādi /",
  "GK16andhvc3u:8338": "iti ceti /",
  "GK16andhvc3u:8339": "caturṣu sthaleṣu cetyarthaḥ /",
  "GK16andhvc3u:8340": "sākāṅkṣetyādi /",
  "GK16andhvc3u:8341": "sākāṅkṣā dīptā gadgadena tārāpraśamanoddīpanābhyāṃ citritā viśeṣavatī cetyarthaḥ /",
  "GK16andhvc3u:8342": "yathā vā--",
  "GK16andhvc3u:8343": "āma asaio orama paivvae ṇa tueṃ maliṇiaṃ sīlam /",
  "GK16andhvc3u:8344": "kiṃ uṇa jaṇassa jāa vva cāndilaṃ taṃ ṇa kāmemo //",
  "GK16andhvc3u:8345": "śabdaśaktireva hi svābhidheyasāmarthyākṣiptakākusahāyā satyarthaviśeṣapratipattiheturna kākumātram. viṣayāntare svecchākṛtātkākumātrāttathāvidhārthapratipattyasambhavāt /",
  "GK16andhvc3u:8346": "sa cārthaḥ kākuviśeṣasahāyaśabdavyāpāropārūḍho 'pyarthasāmarthyalabhya iti vyaṅgyarūpa eva /",
  "GK16andhvc3u:8347_0": "vācakatvānugamenaiva tu yadā locanam kākurasambhāvyo 'yamartho 'tyarthamanucitaścetyamuṃ",
  "GK16andhvc3u:8347_1": "vyaṅgyamarthaṃ spṛśantī tenaivopakṛtā satīkrodhānubhāvarūpatāṃ vyaṅgyopaskṛtasya vācyasyaivādhatte /",
  "GK16andhvc3u:8348": "āmeti /",
  "GK16andhvc3u:8349": "āma asatyaḥ uparama pativrate na tyā malinitaṃ śīlam /",
  "GK16andhvc3u:8350": "kiṃ punarjanasya jāyeva nāpitaṃ taṃ na kāmayāmahe //",
  "GK16andhvc3u:8351": "iti cchāyā /",
  "GK16andhvc3u:8352": "āma asatyo bhavāmaḥ ityabhyupagamakākuḥ sākāṅkṣopahāsā /",
  "GK16andhvc3u:8353": "uparameti nirākāṅkṣatayā sūcanagarbhā /",
  "GK16andhvc3u:8354": "pativrate iti dīptasmitayoginī /",
  "GK16andhvc3u:8355": "na tvayā malinitaṃ śīlamiti sagadgadākāṅkṣā /",
  "GK16andhvc3u:8356": "kiṃ punarjanasya jāyeva manmathāndhīkṛtā,",
  "GK16andhvc3u:8357": "candilaṃ nāpitamiti pāmaraprakṛtiṃ na kāmayāmahe iti nirākāṅkṣagadgadopahāsagarbhā /",
  "GK16andhvc3u:8358": "eṣā hi kayācinnāpi tānuraktayā kulavadhvā dṛṣṭāvinayāyā upahāsyamānāyāḥ pratyupahāsāveśagarbhoktiḥ kākupradhānaiveti /",
  "GK16andhvc3u:8359": "guṇībhāvaṃ darśayituṃ śabdaspṛṣṭatāṃ tāvatsādhayati--śabdaśaktirevetyādinā /",
  "GK16andhvc3u:8360": "bālapriyā dīptatārāvalaṅkārāntargatau praśamanoddīpane tvaṅgāntargate iti vivekaḥ /",
  "GK16andhvc3u:8361": "ayamartha iti /",
  "GK16andhvc3u:8362": "mayi jīvati dhārtarāṣṭrāḥ svasthā bhavantīti vācyārtha ityarthaḥ /",
  "GK16andhvc3u:8363": "spṛśantīti /",
  "GK16andhvc3u:8364": "viṣayīkurvāṇā satītyarthaḥ /",
  "GK16andhvc3u:8365": "tenaiva uktena vyaṅgyenaiva /",
  "GK16andhvc3u:8366": "upakṛtā satīti hetukathanam /",
  "GK16andhvc3u:8367": "vyaṅgyeti /",
  "GK16andhvc3u:8368": "asambhāvyatvādirūpoktavyaṅgyenopaskṛtasyetyarthaḥ /",
  "GK16andhvc3u:8369": "ādhatta sampādayati /",
  "GK16andhvc3u:8370": "tathāca vyaṅgyaṃ guṇībhūtamiti bhāvaḥ /",
  "GK16andhvc3u:8371": "āmeti /",
  "GK16andhvc3u:8372": "vayamasatyaḥ svairiṇyo bhavāmaḥ /",
  "GK16andhvc3u:8373": "āmetyabhyupagame /",
  "GK16andhvc3u:8374": "uparama tvaṃ madupahāsādvirama /",
  "GK16andhvc3u:8375": "śīlaṃ sadvṛttam /",
  "GK16andhvc3u:8376": "kiṃ punaḥ kintu /",
  "GK16andhvc3u:8377": "janasya jāyeveti /",
  "GK16andhvc3u:8378": "tvamivetyarthaḥ /",
  "GK16andhvc3u:8379": "tvaṃ yathā kāmayase tatheti yāvat /",
  "GK16andhvc3u:8380": "locane--sākāṅkṣeti /",
  "GK16andhvc3u:8381": "sākāṅkṣā upahāsavyañjikā cetyarthaḥ /",
  "GK16andhvc3u:8382": "pativrata iti na malinitamityatra ca kākvā tattadabhāvo vyaṅgya ityabhiprāyeṇāha--pativrata ityādi /",
  "GK16andhvc3u:8383": "candilamityasya chāyā--nāpitamiti /",
  "GK16andhvc3u:8384": "tena gamyamāha--pāmareti /",
  "GK16andhvc3u:8385": "guṇībhāvamiti /",
  "GK16andhvc3u:8386": "vyaṅgyasyeti śeṣaḥ /",
  "GK16andhvc3u:8387": "anugama ityasya tadviśiṣṭavācyapratītistadā guṇībhūtavyaṅgyatayā tathāvidhārthadyotinaḥ kāvyasya vyapadeśaḥ /",
  "GK16andhvc3u:8388": "vyaṅgyaviśiṣṭavācyābhidhāyino hi guṇībhūtvayaṅgyatvam /",
  "GK16andhvc3u:8389": "_________________________________________________________",
  "GK16andhvc3u:8390": "prabhedasyāsya viṣayo yaś ca yuktyā pratīyate /",
  "GK16andhvc3u:8391": "vidhātavyā sahṛdayair na tatra dhvani-yojanā // DhvK_3.38 //",
  "GK16andhvc3u:8392": "__________",
  "GK16andhvc3u:8393": "prabhedasyāsya viṣayo yaśca yuktyā pratīyate /",
  "GK16andhvc3u:8394": "vidhātavyā sahṛdayairna tatra dhvaniyojanā // 38 //",
  "GK16andhvc3u:8395": "saṅkīrṇo hi kaściddhvanerguṇībhūtavyaṅgyasya ca lakṣye dṛśyate mārgaḥ /",
  "GK16andhvc3u:8396": "locanam nanvevaṃ vyaṅgyatvaṃ kathamityāśaṅkyāha---sa ceti /",
  "GK16andhvc3u:8397": "adhunā guṇībhāvaṃ darśayati---vācakatveti /",
  "GK16andhvc3u:8398": "vācakatve 'nugamo guṇatvaṃ vyaṅgyavyañjakabhāvasya vyaṅgyaviśiṣṭavācyapratītyā tatraiva kāvyasya prakāśakatvaṃ kalpyate;",
  "GK16andhvc3u:8399": "tena na tathā vyapadeśa iti kākuyojanāyāṃ sarvatra guṇībhūtavyaṅgyataiva /",
  "GK16andhvc3u:8400": "ata eva 'mathnāmi kauravaśataṃ samare na kopāt' ityādau viparītalakṣaṇaṃ ya āhuste na samyakyarāmamṛśuḥ /",
  "GK16andhvc3u:8401_0": "yato 'troccāraṇakāla eva 'na kopāt' iti dīptatāragadgadasākāṅkṣakākubalānniṣedhasya",
  "GK16andhvc3u:8401_1": "niṣidhyamānatayaiva yudhiṣṭhirābhimatasandhimārgākṣamārūpatvābhiprāyeṇa pratipattiriti",
  "GK16andhvc3u:8401_2": "mukhyārthabādhādyanusaraṇavidhnābhāvātko lakṣaṇāyā avakāśaḥ /",
  "GK16andhvc3u:8402": "'darśe yajeta' ityatra tu tathāvidhakākvādyupāyāntarābhāvadbhavatu viparītalakṣaṇā ityalamavāntareṇa bahunā // 3.8 //",
  "GK16andhvc3u:8403": "adhunā saṃkīrṇa viṣayaṃ vibhajate---prabhedasyeti /",
  "GK16andhvc3u:8404": "yuktyeti /",
  "GK16andhvc3u:8405": "cārutvapratītirevātra yuktiḥ /",
  "GK16andhvc3u:8406": "bālapriyā vivaraṇam--guṇatvamiti /",
  "GK16andhvc3u:8407": "kasyetyataḥ pūrayati--vyaṅgyetyādi /",
  "GK16andhvc3u:8408": "'tadviśiṣṭe'tyādivṛttigranthavivaraṇam--vyaṅgyaviśiṣṭetyādi /",
  "GK16andhvc3u:8409": "tatraiva vyaṅgyaviśiṣṭavācya eva /",
  "GK16andhvc3u:8410": "prakāśakatvaṃ bodhakatvam /",
  "GK16andhvc3u:8411": "vṛttau 'yadā tade'tyanayoryatastata ityarthau bodhyau /",
  "GK16andhvc3u:8412": "mathnāmītyādi /",
  "GK16andhvc3u:8413": "pratijñātakauravaśatavadhasya kruddhasya bhīmasenasya vacanamidamata eva na mathnāmītyādau viparītalakṣaṇeti kecittadāha--viparītetyādi /",
  "GK16andhvc3u:8414": "iti niṣedhasya niṣiddhyamānatayaiva pratipattiriti sambandhaḥ /",
  "GK16andhvc3u:8415": "kākukalpanāyāṃ hetuḥ--yudhiṣṭiretyādi /",
  "GK16andhvc3u:8416": "yudhiṣṭhirābhimato yassandhimārgastasya yadakṣamārūpatvamakṣamyatvaṃ tadabhiprāyo bhīmagatastenetyarthaḥ /",
  "GK16andhvc3u:8417": "itītyādi /",
  "GK16andhvc3u:8418": "ayaṃ bhāvaḥ--na mathnāmītyādirūpasya mathanādiniṣedhasyādau pratītiḥ paścāttu mathnāmyevetyādirūpasya tanniṣedhaniṣedhasya pratītiritina,",
  "GK16andhvc3u:8419": "kintūccāraṇakāla eva kākubalānmathanādiniṣedhasya niṣeṣapratiyogitvenaiva na mathnāmi netyākārikā pratītirato mathanādiniṣedhasya vācyasya niṣedho vyaṅgya eveti /",
  "GK16andhvc3u:8420": "prasaṅgānmomāṃsakaṃ pratyāha--darśa ityādi /",
  "GK16andhvc3u:8421": "na dṛśyate candro 'treti vyutpattyā darśaśabdo 'māvāsyāyāṃ prayujyate /",
  "GK16andhvc3u:8422": "tathācātra dṛśadhātordarśanābhāve viparītalakṣaṇeti bhāvaḥ /",
  "GK16andhvc3u:8423": "spaṣṭamidaṃ śrautasūtravyākhyāne // 3.8 //",
  "GK16andhvc3u:8424": "saṅkīrṇaṃ viṣayamiti /",
  "GK16andhvc3u:8425": "pramukha evānyatarāvadhāraṇaniyamāsambhavo yatra yuktiparāmarśaṃ tatra yasya yuktisahāyatā tatra tena vyapadeśaḥ kartavyaḥ /",
  "GK16andhvc3u:8426": "na sarvatra dhvanirāgiṇā bhavitavyam /",
  "GK16andhvc3u:8427": "yathā--- patyuḥ śiraścandrakalāmanena spṛśeti sakhyā parihāsapūrvam /",
  "GK16andhvc3u:8428": "sā rañjayitvā caraṇau kṛtāśīrmākhyena tāṃ nirvacanaṃ jaghāna //",
  "GK16andhvc3u:8429": "locanam patyuriti /",
  "GK16andhvc3u:8430": "aneneti /",
  "GK16andhvc3u:8431": "alaktakoparaktasya hi candramasaḥ parabhāgalābho 'navaratapādapatanaprasādanairvinā na patyurjhaṭiti yatheṣṭānuvartinyā bhāvyamiti copadeśaḥ /",
  "GK16andhvc3u:8432": "śirodhṛtā yā candrakalā tāmapi paribhaveti sapatnīlokāpajaya uktaḥ /",
  "GK16andhvc3u:8433": "nirvacanamiti /",
  "GK16andhvc3u:8434": "anena lajjāvahitthaharṣerṣyāsādhvasasaubhāgyābhimānaprabhṛti yadyapi dhvanyate,",
  "GK16andhvc3u:8435": "tathāpi tannirvacanaśabdārthasya kumārījanocitasyāpratitattilakṣaṇasyārthasyopaskārakatāṃ kevalamācarati /",
  "GK16andhvc3u:8436": "upaskṛtastvarthaḥ śṛṅgārāṅgatāmetīti /",
  "GK16andhvc3u:8437": "bālapriyā vinā taṃ viṣayamityarthaḥ /",
  "GK16andhvc3u:8438": "nyāyavitsammatasya yuktipadārthasyātrāsambhavāttatpadaṃ vyācaṣṭe---cārutvetyādi /",
  "GK16andhvc3u:8439": "atra kāvyārthatatvacintāviṣaye /",
  "GK16andhvc3u:8440": "yadi vyaṅgyopaskṛtādvācyādeva sa cetaścamatkāralābhaḥ,",
  "GK16andhvc3u:8441": "tadā guṇībhūtavyaṅgyatvaṃ,",
  "GK16andhvc3u:8442": "yadā tu vyaṅgyādeva nyakkṛtavācyāttadā dhvanitvamiti cārutvapratītirūpakāryabalādeva tadanyatarāvadhāraṇasiddhirityarthaḥ /",
  "GK16andhvc3u:8443": "spṛśetyantena vyajyamānamarthadvayaṃ darśayati--alaktaketyādi /",
  "GK16andhvc3u:8444": "parabhāgalābha iti /",
  "GK16andhvc3u:8445": "candramaso 'tidhavalatāvadalaktakasya raktatvācceti bhāvaḥ /",
  "GK16andhvc3u:8446": "alaktakoparañjitatvarūpaviśeṣaṇāṃśavyaṅgyamuktvā caraṇena śirasparśanavidhinā vyaṅgyamāha--anavaratetyādi /",
  "GK16andhvc3u:8447": "bhktaṭitīti /",
  "GK16andhvc3u:8448": "naisargikaniratiśayarāgapāratantryabalātkārādityarthaḥ /",
  "GK16andhvc3u:8449": "śirodhikaraṇakatvaviśeṣaṇopakṛtena strīliṅganirdeśena vyaṅgyamāha--śīrodhṛtetyādi /",
  "GK16andhvc3u:8450": "ukta iti /",
  "GK16andhvc3u:8451": "vyañjita ityarthaḥ /",
  "GK16andhvc3u:8452": "'nirvacanam' ityadivṛttigranthena darśataṃ vyaṅgyaṃ tasya guṇībhāvaṃ ca pradarśayati--anenetyādi /",
  "GK16andhvc3u:8453": "anena nirvacanaṃ jadhānetyanena /",
  "GK16andhvc3u:8454": "taditi /",
  "GK16andhvc3u:8455": "lajjādivyaṅgyajātamityarthaḥ /",
  "GK16andhvc3u:8456": "kumārījanocitasyeti /",
  "GK16andhvc3u:8457": "anena vācyārthasya camatkārakāritvayogyatā darśitā /",
  "GK16andhvc3u:8458": "upaskṛtastvartha iti /",
  "GK16andhvc3u:8459": "uktavyaṅgyopaskṛto 'nirvacanaṃ jaghāne'ti vācyārthaṃ ityarthaḥ /",
  "GK16andhvc3u:8460": "śṛṅgāreti /",
  "GK16andhvc3u:8461": "vipralambhaśṛṅgāretyarthaḥ /",
  "GK16andhvc3u:8462": "uccaiḥśabdasyordhvadeśasthitārthakatvaṃ kumumaviśeṣaṇatvaṃ cābhipretya vyācaṣṭe--uccairyānītyādi /",
  "GK16andhvc3u:8463": "yathā ca--- prāyacchatoccaiḥ kusumāni māninī vipakṣagotraṃ dayitena lambhitā /",
  "GK16andhvc3u:8464": "na kiñcidūce caraṇena kevalaṃ lileśa bāṣpākulalocanā bhuvam //",
  "GK16andhvc3u:8465": "ityatra 'nirvacanaṃ jaghāna' 'na kiñjidūce' iti pratiṣedhamukhena vyaṅgyasyārthasyoktyā kiñcidviṣayīkṛtatvādguṇībhāva eva śobhate /",
  "GK16andhvc3u:8466": "yadā vakroktiṃ vinā vyaṅgyo 'rthastātparyeṇa pratīyate tadā tasya prādhānyam /",
  "GK16andhvc3u:8467": "yathā 'evaṃ vādini devarṣau' ityādau /",
  "GK16andhvc3u:8468": "iha punaruktirbhaṅgyāstīti vācyasyāpi prādhānyam /",
  "GK16andhvc3u:8469": "tasmānnātrānuraṇanarūpavyaṅgyadhvanivyapadeśo vidheyaḥ /",
  "GK16andhvc3u:8470": "locanam prāyacchateti /",
  "GK16andhvc3u:8471": "uccairiti /",
  "GK16andhvc3u:8472": "uccairyāni kusumāni kāntayā svayaṃ grahītumaśakyatvādyvācitānītyarthaḥ /",
  "GK16andhvc3u:8473": "asmadupādhyāyāstu hṛdyatamāni puṣpāṇi amuke,",
  "GK16andhvc3u:8474": "gṛhāṇagṛhāṇetyuccaistārasvareṇādarātiśayārthaṃ prayacchatā /",
  "GK16andhvc3u:8475": "ata eva lambhiteti /",
  "GK16andhvc3u:8476": "na kiñciditi /",
  "GK16andhvc3u:8477": "evaṃvidheṣu śṛṅgārāvasareṣutāmevāyaṃ smaratīti mānanapradarśanamevātra na yuktamiti sātiśayamanyusaṃbhāro vyaṅgyo vacananiṣedhasyaiva vācyasya saṃskāraḥ /",
  "GK16andhvc3u:8478": "tadvakṣyati--uktirbhaṅgyāstīti /",
  "GK16andhvc3u:8479": "tasyeti vyaṅgyasya /",
  "GK16andhvc3u:8480": "ihetu patyurityādau /",
  "GK16andhvc3u:8481": "vācyasyāpīti /",
  "GK16andhvc3u:8482": "apiśabdo bhinnakramaḥ /",
  "GK16andhvc3u:8483": "dhvaniśabdasya viśeṣamamuktam //39 //",
  "GK16andhvc3u:8484": "bālapriyā etadviśeṣaṇavyaṅgyamāha--kāntayetyādi /",
  "GK16andhvc3u:8485": "uccaiḥśabdasya tārasvarārthakatvaṃ pradānakriyāviśeṣaṇatvaṃ ca svābhimatamityāha--asmadityādi /",
  "GK16andhvc3u:8486": "amuka iti /",
  "GK16andhvc3u:8487": "pāṇitalādipātra itṣathaḥ /",
  "GK16andhvc3u:8488": "puṣpāṇītyanena sambandhaḥ /",
  "GK16andhvc3u:8489": "uccairityasya vyākhyānam--tārasvareṇeti /",
  "GK16andhvc3u:8490": "tārasvarema dāne nimittamādarātiśayadyotanamityāha--ādareti /",
  "GK16andhvc3u:8491": "uktārthasāmañjasyadraḍhimne padāntaramanukūlayati--ata evetyādi /",
  "GK16andhvc3u:8492": "ata eva tārasvarema kusumadānādeva /",
  "GK16andhvc3u:8493": "'na kiñcidūca' ityasya prayojanaṃ darśayan vyaṅgyamāha--evaṃ vidheṣvityādi /",
  "GK16andhvc3u:8494": "mānapradarśanamiti /",
  "GK16andhvc3u:8495": "akṣivivartanādyanubhāvadvāreti bhāvaḥ /",
  "GK16andhvc3u:8496": "taditi /",
  "GK16andhvc3u:8497": "vyaṅgyasya vācyopaskārakatayā vācyāyamānatvamityarithaḥ /",
  "GK16andhvc3u:8498": "bhinnakrama iti /",
  "GK16andhvc3u:8499": "anyathā vyāhatassyāditi bhāvaḥ /",
  "GK16andhvc3u:8500": "viśeṣaṇamiti /",
  "GK16andhvc3u:8501": "anuraṇanetyādiviśeṣaṇamityārthaḥ /",
  "GK16andhvc3u:8502": "asaṃlakṣyakramavyaṅgyadhvanirūpatvasyātrāpi sattvadyotakaṃ hi tadviśeṣaṇamiti bhāvaḥ // 3.9 //",
  "GK16andhvc3u:8503": "_________________________________________________________",
  "GK16andhvc3u:8504": "prakāro 'yaṃ guṇībhūta-vyaṅgyo 'pi dhvani-rūpatām /",
  "GK16andhvc3u:8505": "dhatte rasādi-tātparya-paryālocanayā punaḥ // DhvK_3.40 //",
  "GK16andhvc3u:8506": "__________",
  "GK16andhvc3u:8507": "prakāro 'yaṃ guṇībhūtavyaṅgyo 'pi dhvanirūpatām /",
  "GK16andhvc3u:8508": "dhatte rasāditātparyaparyālocanayā punaḥ // 40 //",
  "GK16andhvc3u:8509": "guṇībhūtavyaṅgyo 'pi kāvyaprakāro rasabhāvāditātparyālocane punardhvanireva sampadyate /",
  "GK16andhvc3u:8510": "yathātraivānantarodāhṛte ślokadvaye /",
  "GK16andhvc3u:8511": "yathā ca--- durārādhā rādhā subhaga yadanenāpi bhṛjata- stavaitatprāṇeśājadhanavasanenāśru patitam /",
  "GK16andhvc3u:8512": "locanam etadeveti /",
  "GK16andhvc3u:8513": "guṇībhūtavyaṅgyasya rasādidhvanirūpatvaṃ yadā sūtritaṃ tadevetyarthaḥ /",
  "GK16andhvc3u:8514": "tulyacchāyamiti /",
  "GK16andhvc3u:8515": "patyurityādau prayacchatetyādau ca bhāvaladhvanervacananiṣedharūpavācyārthopaskārakatvasyāvagamāttayoḥ tulyacchāyatvam /",
  "GK16andhvc3u:8516": "'durārādhe'ti /",
  "GK16andhvc3u:8517": "he subhaga ! yat patitametadaśru anena prāṇeśājadhanavasanenāpi mṛjatastava rādhā durārādhā strīcetaḥ kaṭhoraṃ tadupacārairalaṃ,",
  "GK16andhvc3u:8518": "he tvaṃ viram,",
  "GK16andhvc3u:8519": "anunayeṣvevamudito hariḥ vaḥ kalyāṇaṃ kriyādityanvayaḥ /",
  "GK16andhvc3u:8520": "locane ślokaṃ vyākariṣyan pīṭhikāmāracayati--akāraṇetyādi /",
  "GK16andhvc3u:8521": "ślokagatānāṃ padānāṃ vyaṅgyamarthajātamāsūtrayati--subhagetītyādi /",
  "GK16andhvc3u:8522": "ya iti /",
  "GK16andhvc3u:8523": "tvamiti śeṣaḥ /",
  "GK16andhvc3u:8524": "na pāryasa iti /",
  "GK16andhvc3u:8525": "ityevaṃ rādhāgatābhiprāya ityarthaḥ /",
  "GK16andhvc3u:8526": "vyajyata iti śeṣaḥ /",
  "GK16andhvc3u:8527": "evamuttaratrāpi bodhyam /",
  "GK16andhvc3u:8528": "vyaṅgyāntaramāha--tadeva ceti /",
  "GK16andhvc3u:8529": "idamityanuṣajyate /",
  "GK16andhvc3u:8530": "evamādṛtamityetat sphuṭayati--yadityādi /",
  "GK16andhvc3u:8531": "mṛjata iti vartamānārthakapratyayena mārjanasyāvirāmatvokyā vyaṅgyamāha--anena hi pratyutetyādi /",
  "GK16andhvc3u:8532": "prakṛtyaṃśavyaṅgyamāha--iyaccetyādi /",
  "GK16andhvc3u:8533": "māmita /",
  "GK16andhvc3u:8534": "puraḥsthitāmapi māmityarthaḥ /",
  "GK16andhvc3u:8535": "manyasa ityannāpyasya sambandhaḥ /",
  "GK16andhvc3u:8536": "kaṭhoraṃ strīcetastadalamupacārairvirama he kriyātkalyāmaṃ vo hariranunayaṣvevamuditaḥ //",
  "GK16andhvc3u:8537": "locanam yanmāṃ vismṛtya tāmeva kupitāṃ manyase /",
  "GK16andhvc3u:8538": "anyathā kathamevaṃ kuryāḥ /",
  "GK16andhvc3u:8539": "patītamiti /",
  "GK16andhvc3u:8540": "gata idānīṃ rodanāvakāśo 'pītyarthaḥ /",
  "GK16andhvc3u:8541": "yadi tūcyate iyatāpyādareṇa kimiti kopaṃ na muñcasi, tatkiṃ kriyate kaṭhorasvabhāvaṃ strīcetaḥ /",
  "GK16andhvc3u:8542": "strīti hi premādyayogādvastuviśeṣamātrametat; tasya caiṣa svabhāvaḥ,",
  "GK16andhvc3u:8543": "ātmani caitatsukumārahṛdayā yoṣita iti na kiṃñcidvajrasārādhikamāsāṃ hṛdayaṃ yadevaṃvidhavṛttāntasākṣātkāre 'pi sahasradhā na dalati /",
  "GK16andhvc3u:8544": "upacārairiti /",
  "GK16andhvc3u:8545": "dākṣiṇyaprayuktaiḥ /",
  "GK16andhvc3u:8546": "anunayeṣviti bahuvacanenavāraṃ vāramasya bahuvallabhasyeyameva sthitiriti saubhāgyātiśaya uktaḥ /",
  "GK16andhvc3u:8547": "evameṣa vyaṅgyārthasālo vācyaṃ bhūṣayati /",
  "GK16andhvc3u:8548": "tattuvācyaṃ bhūṣitaṃ sadīrṣyāvipralambhāṅgatvametīti /",
  "GK16andhvc3u:8549": "yastu triṣvapi ślokeṣu pratīyamānasyaiva rasāṅgatvaṃ vyācaṣṭe sma /",
  "GK16andhvc3u:8550": "sa devaṃ vikrīya tadyātrotsavamakārṣīta /",
  "GK16andhvc3u:8551": "evaṃ hi vyaṅgyasya yā guṇībhūtatā prakṛtā saiva samūlaṃ truṭyet /",
  "GK16andhvc3u:8552": "rasādivyatiriktasya hi vyaṅgyasya rasāṅgabhāvayogitvameva bālapriyā patitamiti bhūtanirdeśena vyaṅgyamāha--gata ityādi /",
  "GK16andhvc3u:8553": "kaṭhoramityādikaṃ vivariṣyannāha-yadītyādi /",
  "GK16andhvc3u:8554": "muñcasītyasyānantaramitīti śeṣaḥ /",
  "GK16andhvc3u:8555": "ityucyate yadīti sambandhaḥ /",
  "GK16andhvc3u:8556": "tat tarhi /",
  "GK16andhvc3u:8557": "strīti tadenaṃ vyaṅgyamāha--premādīti /",
  "GK16andhvc3u:8558": "strīti hyetaditi sambandhaḥ /",
  "GK16andhvc3u:8559": "eṣa iti /",
  "GK16andhvc3u:8560": "kaṭhorahṛdayatvamityarthaḥ /",
  "GK16andhvc3u:8561": "evaṃ bodhanīyaṃ prati vyaṅgyamuktvā rādhagataṃ vyaṅgyamāha--ātmanītyādi /",
  "GK16andhvc3u:8562": "ātmani caitaditi /",
  "GK16andhvc3u:8563": "vakṣyamāṇaṃ rādhagataṃ vyaṅgyamityarthaḥ /",
  "GK16andhvc3u:8564": "itīti /",
  "GK16andhvc3u:8565": "ityetadityarthaḥ /",
  "GK16andhvc3u:8566": "na kiñciditi /",
  "GK16andhvc3u:8567": "aparamārthamityarthaḥ /",
  "GK16andhvc3u:8568": "uktasya vyaṅgyajātasya vācyaṃ prati tasya rasaṃ prati cāṅgabhāvamāha--evamityādi /",
  "GK16andhvc3u:8569": "vyākhyānāntaramanuvadati--yastvityādi /",
  "GK16andhvc3u:8570": "pratīyamānasyaiveti /",
  "GK16andhvc3u:8571": "evakāreṇa pratīyamānopaskṛtasya vācyārthasya vyavacchedaḥ /",
  "GK16andhvc3u:8572": "vyācaṣṭe smeti /",
  "GK16andhvc3u:8573_0": "vyākhyāturasyāyamāśayaḥ- yasya hi mukhyaṃ prādhānaṃ taṃ pratyevaṃ guṇībhāvo 'nyāyyaḥ",
  "GK16andhvc3u:8573_1": "rasasyaiva ca tatprādhānyamiti nedaṃ vyākhyānaṃ sādhīyaityupahāsoktyā darśayati--sa devamityādi /",
  "GK16andhvc3u:8574": "yathā kaścinnirdhanatayā devaṃ vikrīya dhanaṃ sampādya tadyātrotsavaṃ kartumārabhate,",
  "GK16andhvc3u:8575": "tathā guṇībhūtavyaṅgyopapādanāya pravṛttastadvirodhinaṃ kañcitprakāramāśrita iti mahattaramasya kauśalamityupahāsaḥ /",
  "GK16andhvc3u:8576": "etadeti kathaṃ truṭyedityata āha--rasādītyādi /",
  "GK16andhvc3u:8577": "rasādivyatiriktasya vyaṅgyasya vastvalaṅkārātmakasya /",
  "GK16andhvc3u:8578": "rasāṅgetyādi /",
  "GK16andhvc3u:8579": "vyaṅgyaikasvabhāvasya rasādestāvatsvata eva prādhānyaṃ,",
  "GK16andhvc3u:8580": "tadvayatiriktasya tu tadaṅgatvenetyatastasya tadaṅgatve prādhānyamevāpatati,",
  "GK16andhvc3u:8581": "na tu guṇatvamityarthaḥ /",
  "GK16andhvc3u:8582": "evaṃ sthite ca 'nyakkāro hyayameva' ityādiślokanirdiṣṭānāṃ padānāṃ vyaṅgyaviśiṣṭavācyapratipādane 'pyetadvākyārthībhūtarasāpekṣayā vyañjakatvamuktam /",
  "GK16andhvc3u:8583": "na teṣāṃ padānāmarthāntarasaṃkramitavācyadhvanibhramo vidhātavyaḥ, vivakṣitavācyatvātteṣām /",
  "GK16andhvc3u:8584": "teṣu hi vyaṅgyaviśiṣṭatvaṃ vācyasya pratīyate na tu vyaṅgyarūpapariṇatatvam /",
  "GK16andhvc3u:8585": "tasmādvākyaṃ tatra dhvaniḥ, padāni tu guṇībhūtavyaṅgyāni /",
  "GK16andhvc3u:8586": "na ca kevalaṃ guṇībhūtavyaṅgyānyeva padānyalakṣyakramavyaṅgyadhvanervyañjakāni yāvadarthāntarasaṃkramitavācyāni dhvaniprabhedarūpāṇyapi /",
  "GK16andhvc3u:8587": "yathātraiva śloke rāvaṇa ityasya prabhedāntararūpavyañjakatvam /",
  "GK16andhvc3u:8588": "yatra tu vākye rasāditātparye nāsti guṇībhūtavyaṅgyaiḥ padairudbhāsite 'pi tatra guṇībhūtavyaṅgyataiva samudāyadharmaḥ /",
  "GK16andhvc3u:8589": "yathā-- rājānamapi sevante viṣamamapyupayuñjate /",
  "GK16andhvc3u:8590": "ramante ca saha strībhiḥ kuśalāḥ khalu mānavāḥ //",
  "GK16andhvc3u:8591": "locanam prādhānyaṃ nānyatkiñcidityalaṃ pūrvavaṃśyaiḥ saha vivādena /",
  "GK16andhvc3u:8592": "evaṃ sthita iti /",
  "GK16andhvc3u:8593": "anantaroktena prakārema dhvaniguṇībhūtavyaṅgyayorvibhāge sthite satītyarthaḥ /",
  "GK16andhvc3u:8594": "kārikāgatamapiśabdaṃ vyākhyātumāha--na ceti /",
  "GK16andhvc3u:8595": "eṣa ca ślokaḥ pūrvameva vyākhyāta iti na punarlikhyate /",
  "GK16andhvc3u:8596": "yatra tviti /",
  "GK16andhvc3u:8597": "yadyapi cātra viṣayanirvedātmakaśāntarasapratītirasti, tathāpi camatkāro 'yaṃ vācyaniṣṭha eva /",
  "GK16andhvc3u:8598": "vyaṅgyaṃ tvasambhāvyatvaviparītakāritvādi bālapriyā ato vācyaṃ pratyeva guṇībhāvo vaktavya iti bhāvaḥ /",
  "GK16andhvc3u:8599": "vṛttau--'padānām' ityādi /",
  "GK16andhvc3u:8600": "vyaṅgyārthāḥ pūrvamuktāḥ /",
  "GK16andhvc3u:8601": "'vākyārthībhūtarase'ti /",
  "GK16andhvc3u:8602": "raudrarasetyarthaḥ /",
  "GK16andhvc3u:8603": "prasaṅgādāha---'na teṣām' ityādi /",
  "GK16andhvc3u:8604": "'na ca kevala'mityādigranthasyotsūtratvaśaṅkāṃ parihartumāha locane--kāriketyādi /",
  "GK16andhvc3u:8605": "apiśabdaṃ guṇībhūtavyaṅgyo 'pītyapiśabdam /",
  "GK16andhvc3u:8606": "vyākhyātumiti /",
  "GK16andhvc3u:8607": "api śabdo 'nuktasamuccāyaka iti bhāvaḥ /",
  "GK16andhvc3u:8608": "nanu rājānamityādau kathaṃ rasāditātparyābhāvaḥ /",
  "GK16andhvc3u:8609": "rājasevādivyavahāropalakṣitasya viṣopabhogatulyasya sarvasyāpi laukikavyavahārasya viṣayavairasyāpādakatayā śāntarasavyañjakatvāditi śaṅkāmanūdya pariharati--yadyapītyādi /",
  "GK16andhvc3u:8610": "ayamiti /",
  "GK16andhvc3u:8611": "sahṛdayairanubhūyamāna ityarthaḥ /",
  "GK16andhvc3u:8612": "vācyārthaniṣṭha iti /",
  "GK16andhvc3u:8613": "yato rājāderapi sevādikaṃ kurvanti, tato mānavāḥ kuśalāḥ salviti vācyārthaprayukta ityarthaḥ /",
  "GK16andhvc3u:8614": "ityādau /",
  "GK16andhvc3u:8615": "vācyavyaṅgyayoḥ prādhānyāprādhānyaviveke paraḥ prayatno vidhātavyaḥ,",
  "GK16andhvc3u:8616": "yena dhvanirguṇībhūtavyaṅgyayoralaṅkārāṇāṃ cāsaṅkīrṇe viṣayaḥ sujñāto bhavati /",
  "GK16andhvc3u:8617": "anyathā tu prasiddhālaṅkāraviṣaya eva vyāmohaḥ pravartate /",
  "GK16andhvc3u:8618": "yathā--- locanam tasyaivānuyayi,",
  "GK16andhvc3u:8619": "taccāpiśabdābhyāmubhayato yojitābhyāṃ caśabdena sthānatrayayojitena khaluśabdena cobhayato yojitena mānavaśabdena spṛṣṭameveti guṇībhūtam /",
  "GK16andhvc3u:8620": "vivekadarśanā ceyaṃ na nirupayogīti darśayati--vācyavyaṅgyayoriti /",
  "GK16andhvc3u:8621": "alaṅkārāṇāṃ ceti /",
  "GK16andhvc3u:8622": "yatra vyaṅgyaṃ nāstyeva tatra teṣāṃ śuddhānāṃ prādhānyam /",
  "GK16andhvc3u:8623": "anyathātviti /",
  "GK16andhvc3u:8624": "yadi prayatnavatā na bhūyata ityarthaḥ /",
  "GK16andhvc3u:8625": "vyaṅgyaprakārastu yo mayā pūrvamutprekṣitastasyāsaṃdigdhameva vyāmohasthānatvamityevakārābhiprāyaḥ /",
  "GK16andhvc3u:8626": "bālapriyā evakārema śāntarasaniṣṭhatvavyacchedaḥ /",
  "GK16andhvc3u:8627": "nanu tathāpyatra rājasevāderasambhāvyatvādikaṃ vyajyate /",
  "GK16andhvc3u:8628": "tata eva ca camatkāra ityata āha--vyaṅgyantvityādi /",
  "GK16andhvc3u:8629": "viparīteti /",
  "GK16andhvc3u:8630": "uddiṣṭaphalaviparītaphaletyarthaḥ /",
  "GK16andhvc3u:8631": "tasyaiveti /",
  "GK16andhvc3u:8632": "vācyasyaivetyarthaḥ anuyāyīti /",
  "GK16andhvc3u:8633": "aṅgabhityarthaḥ /",
  "GK16andhvc3u:8634": "tadeva hetupradarśanenopapādayati--taccetyādi /",
  "GK16andhvc3u:8635": "tacca spṛṣṭameveti sambandhaḥ /",
  "GK16andhvc3u:8636": "ubhayato yojitābhyāmiti /",
  "GK16andhvc3u:8637": "rājānamapi sevante api viṣamapi upabhuñjate api iti karmaṇā kriyayā ca yojitābhyāmityarthaḥ /",
  "GK16andhvc3u:8638": "rājā tāvatkarmamūto yo durupasarpavastuṣu mūrdhābhiṣiktaḥ /",
  "GK16andhvc3u:8639": "sevākriyāyā kṣaṇe kṣaṇe sulabhāpāyatayā samāhitamatibhirapi duranuṣṭheyā /",
  "GK16andhvc3u:8640": "evamanyatrāpi bodhyam /",
  "GK16andhvc3u:8641": "sthānatrayayojitena caśabdeneti /",
  "GK16andhvc3u:8642": "eko dyotako bahuṣvantya iti nyāyādramante ceti cakārasya samuccayārthakasya kriyātrayeṇa yojanetyarthaḥ /",
  "GK16andhvc3u:8643": "ubhayato yojitena khaluśabdeneti /",
  "GK16andhvc3u:8644": "khaluśabdaḥ kuśalaśabdena mānavaśabdena ca yojanīya ityarthaḥ /",
  "GK16andhvc3u:8645": "mānavaśabdena ceti yojanā /",
  "GK16andhvc3u:8646": "spṛṣṭamiti /",
  "GK16andhvc3u:8647": "kiñcitprakāśitamityarthaḥ /",
  "GK16andhvc3u:8648": "itīti hetai /",
  "GK16andhvc3u:8649": "alaṅkārāṇāmasaṅkīrṇo viṣayaḥ ka ityatrāha--yatretyādi /",
  "GK16andhvc3u:8650": "teṣāmiti /",
  "GK16andhvc3u:8651": "alaṅkārāṇāmityarthaḥ /",
  "GK16andhvc3u:8652": "prasiddhālaṅkāraviṣaya evetyevakāreṇa kimuta vyaṅgyaviṣaya ityartho darśita ityāha--vyaṅgyaprakārastvityādi /",
  "GK16andhvc3u:8653": "utprekṣitaḥ utprekṣya darśitaḥ /",
  "GK16andhvc3u:8654": "vyamohasthātatvaṃ vyamohaviṣayatvam /",
  "GK16andhvc3u:8655": "udāhṛtaślokagatānāṃ padānāṃ vyaṅgyaṃ darśayati--draviṇetyādi /",
  "GK16andhvc3u:8656": "draviṇaśabdeneti /",
  "GK16andhvc3u:8657": "lāvaṇye draviṇatvāropeṇetyarthaḥ /",
  "GK16andhvc3u:8658": "uktamiti /",
  "GK16andhvc3u:8659": "lāvaṇyasya vyañjitamityarthaḥ /",
  "GK16andhvc3u:8660": "vidita ityanuktvā gaṇita ityuktyā vyaṅgyamāha--cireṇetyādi /",
  "GK16andhvc3u:8661": "tatreti /",
  "GK16andhvc3u:8662": "tathāvidhe vyaya ityarthaḥ /",
  "GK16andhvc3u:8663": "ananteti /",
  "GK16andhvc3u:8664": "anantenānavadhinā kālena yannirmāṇaṃ tanvītanunirmāṇaṃ tatkāriṇo 'pītyarthaḥ /",
  "GK16andhvc3u:8665": "lāvaṇyadraviṇavyayo na gaṇitaḥ kleśo mahān svīkṛtaḥ svacchandasya sukhaṃ janasya vasataḥ cintānalo dīpitaḥ /",
  "GK16andhvc3u:8666": "eṣāpi svayameva tulparamaṇābhāvādvarākī hatā ko 'rthaścetasi vedhasā vinihitastanvyāstanuṃ tanvatā //",
  "GK16andhvc3u:8667": "ityatra vyājastutiralaṅkāra iti vyākhyāyi kenacittanna cuturastram;",
  "GK16andhvc3u:8668": "yato 'syābhidheyasyaitadalaṅkārasvarūpamātraparyavasāyitve na suśliṣṭatā /",
  "GK16andhvc3u:8669": "yato na tāvadayaṃ rāgiṇaḥ kasyacidvikalpaḥ /",
  "GK16andhvc3u:8670": "tasya 'eṣāpi svayameva tulyaramaṇābhāvādvarākī hatā' ityevaṃvidhoktyanupapatteḥ /",
  "GK16andhvc3u:8671": "nāpi nīrāgasya; locanam draviṇaśabdena sarvasvaprāyatvamanekasvakṛtyopagitvamuktam /",
  "GK16andhvc3u:8672": "gaṇita iti /",
  "GK16andhvc3u:8673": "cireṇa hi yo vyayaḥ sampadyate na tu vidyudiva jhaṭiti tatrāvaśyaṃ gaṇanayā bhavitavyam /",
  "GK16andhvc3u:8674": "anantakālanirmāṇakāriṇo 'pi tu vidherna vivekaleśo 'pyudabhūditi paramasyāprekṣāvattvam /",
  "GK16andhvc3u:8675": "ata evāha--kleśo mahāniti /",
  "GK16andhvc3u:8676": "svacchandasyeti /",
  "GK16andhvc3u:8677": "viśṛṅkhalasyetyarthaḥ /",
  "GK16andhvc3u:8678": "eṣāpīti /",
  "GK16andhvc3u:8679": "yatsvayaṃ nirmīyate tadeva ca nihanyata iti mahadvaiśasamapiśabdena vakāreṇa coktam /",
  "GK16andhvc3u:8680": "ko 'rtha iti /",
  "GK16andhvc3u:8681": "na svātmano na lokasya na nirmitasyetyarthaḥ /",
  "GK16andhvc3u:8682": "tasyeti /",
  "GK16andhvc3u:8683": "rāgiṇo hi varākī hateti kṛpaṇatāliṅgitamamaṅgalopahataṃ cānuvitaṃ vacanam /",
  "GK16andhvc3u:8684": "tulyaramaṇābhāvāditi bālapriyā nodabhūditi /",
  "GK16andhvc3u:8685": "tadagaṇanayeti bhāvaḥ /",
  "GK16andhvc3u:8686": "asya vidheḥ /",
  "GK16andhvc3u:8687": "aprekṣāvattvam avimṛśyakāritvam /",
  "GK16andhvc3u:8688": "uktamityanuṣaṅgaḥ /",
  "GK16andhvc3u:8689": "nirmāṇajhāṭityābhāvavivakṣāyāṃ gamakamāha--ata evetyādi /",
  "GK16andhvc3u:8690": "pādatrayoktānaṃ trayāṇāmekena yogyo na kaścidartho nirūpyamāṇo dṛśyata ityāha--na svātmana ityādi /",
  "GK16andhvc3u:8691": "artha ityanuṣajyate /",
  "GK16andhvc3u:8692": "vṛttau 'vyājastutiralaṅkāra' iti /",
  "GK16andhvc3u:8693": "nindādvārā nāyikāyāḥ stuteḥ pratīteriti bhāvaḥ /",
  "GK16andhvc3u:8694": "'na suśliṣṭate'ti /",
  "GK16andhvc3u:8695": "suṣṭhu saṅgatvaṃ na bhavatītyarthaḥ /",
  "GK16andhvc3u:8696": "atra hetumāha--'yata' ityādi /",
  "GK16andhvc3u:8697": "'ayam' iti /",
  "GK16andhvc3u:8698": "ślokokta ityarthaḥ /",
  "GK16andhvc3u:8699": "'vikalpaḥ' vividhakalpanāviṣayaḥ /",
  "GK16andhvc3u:8700": "netyatra hetumāha--'tasye'tyādi /",
  "GK16andhvc3u:8701": "kathaṃ rāgiṇastathāvithadhoktyanupapattirityata upapādayati locane--rāgiṇo hītyādi /",
  "GK16andhvc3u:8702": "varākīti kṛpaṇatāliṅgitaṃ hatetyamaṅgalopahataṃ ca vacanaṃ rāgiṇo hyanucitamiti sambandhaḥ /",
  "GK16andhvc3u:8703": "rāgī hi tannimagnacittavṛttitayā tāmeva bahumanyamānastadrūpasuṣamāsudhāmāsvādayan kathaṅkāraṃ tasyāḥ śocyatvamamaṅglatvaṃ ca paryālocayediti bhāvaḥ /",
  "GK16andhvc3u:8704": "tulyaramaṇābhāvāditīti /",
  "GK16andhvc3u:8705": "rāgiṇo vacanamityanuṣaṅgaḥ /",
  "GK16andhvc3u:8706": "svātmanīti /",
  "GK16andhvc3u:8707": "svātmani locanam svātmanyatyantamanucitam /",
  "GK16andhvc3u:8708": "ātmanyapi tadrūpāsambhāvanāyāṃ rāgatāyāṃ ca paśuprāyatvaṃ syāt /",
  "GK16andhvc3u:8709_0": "nanu ca rāgiṇo 'pi kutaścitkāraṇātparigṛhītakatipayakālavratasya vā rāvaṇaprāyasya",
  "GK16andhvc3u:8709_1": "vā sītādiviṣaye duṣyantaprāyasya vānirjñātajātiviśeṣe śakuntalādau kimiyaṃ svasaubhāgyābhimānagarbhā",
  "GK16andhvc3u:8709_2": "tatstutigarbhā coktirna bhavati /",
  "GK16andhvc3u:8710": "vītarāgasya vā anādakālābhyastarāgavāsanāvāsitatayā madhyasthatvenāpi tāṃ vastutastathā paśyato neyamuktiḥ na saṃbhāvyā /",
  "GK16andhvc3u:8711": "na hi vītarāgo viparyastān bhāvān paśyati /",
  "GK16andhvc3u:8712": "na hyasya vīṇākvaṇitaṃ kākaraṭitakalpaṃ pratibhāti /",
  "GK16andhvc3u:8713": "tasmātprastutānusāreṇobhayasyāpīyamuktirupapadyate /",
  "GK16andhvc3u:8714": "aprastutapraśaṃsāyāmapi hyaprastutaḥ sambhavannevārtho vaktavyaḥ,",
  "GK16andhvc3u:8715": "nahi tejasītthamaprastutapraśaṃsā sambhavati--aho bālapriyā sati,",
  "GK16andhvc3u:8716": "yadvā--svātmaviṣayakamityarthaḥ /",
  "GK16andhvc3u:8717": "atyantamanucitamiti /",
  "GK16andhvc3u:8718": "kāmamastu svātmavyatiriktajanāpekṣayā tulyaramaṇābhāvasya sambhāvanā svātmāpekṣayāpi tatsambhāvanā na yuktetyatastadvacanamatyantānucitamityarthaḥ /",
  "GK16andhvc3u:8719": "kuto /",
  "GK16andhvc3u:8720": "ḍanaucityamityata āha--ātmanyapītyādi /",
  "GK16andhvc3u:8721": "tadrūpāsambhāvanāyāmiti /",
  "GK16andhvc3u:8722": "tadanurūpasaundaryasya sambhāvanāyā abhāve satītyarthaḥ /",
  "GK16andhvc3u:8723": "tulyaramaṇatvasambhāvanāyā abhāve satītyartho vā /",
  "GK16andhvc3u:8724": "rāgitāyāṃ tadrāgitve sati /",
  "GK16andhvc3u:8725": "ślokasyāsya prabandhāntargatatve yathā prakaraṇānuguṇārthaparikalpanaṃ,",
  "GK16andhvc3u:8726": "tathā pradarśya na cetyādigranthamavatārayati--nanu cetyādi /",
  "GK16andhvc3u:8727": "rāgiṇo 'pīyamuktiḥ kinna bhavatīti sambandhaḥ, bhavatyevetyarthaḥ /",
  "GK16andhvc3u:8728": "nanu tadabhāva ukta evetyata āha--kutaścidityādi /",
  "GK16andhvc3u:8729": "svāsaubhāgyābhimānagarbheti /",
  "GK16andhvc3u:8730": "tulyaramaṇābhāvāditi tu svavyatiriktajanāpekṣayeti bhāvaḥ /",
  "GK16andhvc3u:8731": "rāgijanoktitvamupapādya vītarāgauktitvamatpapādayati--vītetyādi /",
  "GK16andhvc3u:8732": "vītarāgasya vā iyamuktina na sambhāvyeti sambandhathaḥ, sambhāvyaivetyarthaḥ /",
  "GK16andhvc3u:8733": "atra hetumāha--anādītyādi /",
  "GK16andhvc3u:8734": "tathā paśyataḥ niratiśayalāvaṇyādiguṇaśālitayā paśyataḥ /",
  "GK16andhvc3u:8735": "tathā darśanācca pūrvarāgavāsanāvaśāt tathāvidhoktiḥ sambhavatyevetyarthaḥ /",
  "GK16andhvc3u:8736": "vastutastathā paśyata ityetadupapādayati--na hītyādi /",
  "GK16andhvc3u:8737": "nigamayati--tasmāditi /",
  "GK16andhvc3u:8738": "ubhayasya rāgiṇo vītarāgasya ca /",
  "GK16andhvc3u:8739": "uktameva draḍhayitumāha--aprastutetyādi /",
  "GK16andhvc3u:8740": "sambhavannevāprastuto 'rtho vaktavya iti sambandhaḥ /",
  "GK16andhvc3u:8741": "vyatirekapradarśanenoktameva sādhayati--na hītyacādi /",
  "GK16andhvc3u:8742": "tejasi prastutatejoviṣaye /",
  "GK16andhvc3u:8743": "viśeṣamāha--setyādi /",
  "GK16andhvc3u:8744": "sā aprastutapraśaṃsā /",
  "GK16andhvc3u:8745": "prastutaparatayā prastutārthatātparyakatayā /",
  "GK16andhvc3u:8746": "itīti hetau /",
  "GK16andhvc3u:8747": "atreti /",
  "GK16andhvc3u:8748": "lāvaṇyetyādāvityarthaḥ /",
  "GK16andhvc3u:8749": "nāsambhava iti /",
  "GK16andhvc3u:8750": "abhidheyasyeti śeṣaḥ /",
  "GK16andhvc3u:8751": "kintūktarītyā sambhavo 'stīti bhāvaḥ /",
  "GK16andhvc3u:8752": "vṛttau--'aprastutapraśaṃse'ti /",
  "GK16andhvc3u:8753": "sārūpyanibandhanāprastutapraśaṃsetyarthaḥ /",
  "GK16andhvc3u:8754": "'guṇībhūtātmane'ti /",
  "GK16andhvc3u:8755": "upāyabhūtenetyarthaḥ /",
  "GK16andhvc3u:8756": "atra vyaṅgyopaskṛtasya vācyārthasyaiva prādhānyamityato 'prastutapraśaṃsālaṅkāra iti bodhyam /",
  "GK16andhvc3u:8757": "tasyaivaṃvidhāvikalpaparihāraikavyāpāratvāt /",
  "GK16andhvc3u:8758": "na cāyaṃ ślokaḥ kvacitprabandha iti śrūyate, yena tatprakaraṇānugatārthatāsya parikalpayate /",
  "GK16andhvc3u:8759": "tasmādaprastutapraśaṃseyam /",
  "GK16andhvc3u:8760_0": "yasmādanena vācyena guṇībhūtātmanā nissāmānyaguṇāvalopādhmātasya nijamāhimotkarṣajanitasamatsarajanajvarasya",
  "GK16andhvc3u:8760_1": "viśeṣajñamātmano na kañcidevāparaṃ paśyataḥ paridevitametaditi prakāśyate /",
  "GK16andhvc3u:8761": "tathā cāyaṃ dharmakīrteḥ śloka iti prasiddhiḥ /",
  "GK16andhvc3u:8762": "sambhāvyate ca tasyaiva /",
  "GK16andhvc3u:8763": "yasmāt-- anadhyavasitāvagāhanamanalpadhīśaktinā- pyadṛṣṭaparamārthatattvamadhikābhiyogairapi /",
  "GK16andhvc3u:8764": "locanam dhikte kārṣṇyamiti sā paraṃ prastutaparatayeti nātrāsambhava ityāśaṅkyāha--na ceti /",
  "GK16andhvc3u:8765": "nissāmānyeti nijamahimeti viśeṣajñamiti paridevitamityetaiścaturbhirvākyakhaṇḍaiḥ krameṇa pādacatuṣṭayasya tātparyaṃ vyākhyātam /",
  "GK16andhvc3u:8766": "nanvatrāpi kiṃ pramāṇamityāśaṅkyāha--tathā ceti /",
  "GK16andhvc3u:8767": "nanu kimiyatetyāśaṅkya tadāśayena nirvivādatadīyaślokārpitenāsyāśayaṃ saṃvādayati--sambhāvyata iti /",
  "GK16andhvc3u:8768": "avagāhanamadhyavasitamapi na yatra āstāṃ tasya sampādanam /",
  "GK16andhvc3u:8769": "bālapriyā locane--krameṇeti /",
  "GK16andhvc3u:8770": "nissāmānyaguṇetyanena lāvaṇyetyādyapādatātparyārtha uktaḥ,",
  "GK16andhvc3u:8771": "evaṃvadato hyalokasāmānyaguṇagaṇapūrṇatvādaho /",
  "GK16andhvc3u:8772": "ahamiti mahīyānavalepaḥ parisphuṭaṃ gamyata iti bhāvaḥ /",
  "GK16andhvc3u:8773": "atrāpīti /",
  "GK16andhvc3u:8774": "aprastutapraśaṃsāpakṣe 'pītyarthaḥ /",
  "GK16andhvc3u:8775": "vṛttau--'tathāce'tyādi /",
  "GK16andhvc3u:8776": "cakāro hetau /",
  "GK16andhvc3u:8777": "yato 'yaṃ dharmakīrteḥ śloka iti prasiddhiratastathāpūrvoktārthaka ityarthaḥ /",
  "GK16andhvc3u:8778": "viniścayavṛttyante sthito 'yaṃ śloka iti prasiddhiratastathāpūrvoktārthaka ityarthaḥ /",
  "GK16andhvc3u:8779": "viniścayavṛttyante sthito 'yaṃ śloka iti śrūyate /",
  "GK16andhvc3u:8780": "locane--kimityādi /",
  "GK16andhvc3u:8781": "iyateti /",
  "GK16andhvc3u:8782": "dharmakīrteḥ śloka ityetāvatetyarthaḥ /",
  "GK16andhvc3u:8783": "tadāśayena dharmakīrterāśayena /",
  "GK16andhvc3u:8784": "nirvivādeti /",
  "GK16andhvc3u:8785": "prakṛtodāharaṇe hi vivādo vyājastutyaprastutapraśaṃsāviṣayo na vakṣyamāṇatadīyaśloka iti bhāvaḥ /",
  "GK16andhvc3u:8786": "asyeti /",
  "GK16andhvc3u:8787": "lāvaṇyetyādiprakṛtaślokasyetyarthaḥ /",
  "GK16andhvc3u:8788": "saṃvādayatīti /",
  "GK16andhvc3u:8789_0": "ayaṃ bhāvaḥ--yo yasyāśayo 'nyatra suspaṣṭapratipattikassa eva sambhavan anyatrāparisphuṭapratītike",
  "GK16andhvc3u:8789_1": "viṣaye 'pyadhyavasātumucita ityato vākyaśeṣanyāyānusāreṇātrāprastutapraśaṃsāvadhāraṇasiddhiriti /",
  "GK16andhvc3u:8790": "vṛttau--'sambhāvyate ca tasyaive'ti /",
  "GK16andhvc3u:8791": "śloko 'yaṃ dharmakīrtisambandhitvenaivānumīyate cetyarthaḥ /",
  "GK16andhvc3u:8792": "atra hetumāha--'yasmāda'tyādi /",
  "GK16andhvc3u:8793": "'anadhyavasite'ti /",
  "GK16andhvc3u:8794": "anadhyavasitaṃ sudhībhirna sampipādayiṣitamavagāhanamavabodhaḥ,",
  "GK16andhvc3u:8795": "payaḥpakṣe yadā dānāyāntaḥ praveśo yasya tat /",
  "GK16andhvc3u:8796": "analpā dhīśaktirbuddhisāmarthyaṃ yasya tenāpyanyena kenacit kartrā /",
  "GK16andhvc3u:8797": "adhikairabhiyogaiḥ prayatnairapi /",
  "GK16andhvc3u:8798": "adṛṣṭāniparamārthatattvāni yatra /",
  "GK16andhvc3u:8799": "yadgatānyutkṛṣṭārthatattvānyadṛṣṭapūrvāṇītyarthaḥ /",
  "GK16andhvc3u:8800": "payaḥpakṣe tvetallocane vivṛtam--alabdhetyādi ca /",
  "GK16andhvc3u:8801": "mataṃ mama jagatyalabdhasadṛśapratigrāhakaṃ prayāsyati payonidheḥ paya iva svadehe jārām //",
  "GK16andhvc3u:8802": "ityanenāpi ślokenaivaṃvidho 'bhiprāyaḥ prakāśita eva /",
  "GK16andhvc3u:8803": "locanam paramaṃ yadarthatattvaṃ kaustubhādibhyo 'pyuttamam,",
  "GK16andhvc3u:8804": "alabdhaṃ prayatnaparīkṣitamapi na prāptaṃ sadṛśaṃ yasya tathābhūtaṃ pratigrāhamekaiko grāho jalacaraḥ prāṇī airāvatoccaiḥśravodhanvantariprāyo yatra tadalabdhasadṛśapratigrāhakam /",
  "GK16andhvc3u:8805": "evaṃvidha iti /",
  "GK16andhvc3u:8806": "paridevitaviṣaya ityarthaḥ /",
  "GK16andhvc3u:8807": "iyati cārthe aprastutapraśaṃsopamālakṣaṇamalaṅkāradvayam /",
  "GK16andhvc3u:8808": "anantaraṃ tu svātmani vismayadhāmatayādbhute viśrāntiḥ /",
  "GK16andhvc3u:8809": "parasya bālapriyā evaṃ bhūtaṃ mama mataṃ matapratipādako granthaḥ /",
  "GK16andhvc3u:8810": "alabdhaḥ sadṛśaḥ svatulyaḥ pratigrāhako 'nyān pratibodhayitā svayaṃ bo /",
  "GK16andhvc3u:8811": "ca yasya tathāvidhaṃ sat /",
  "GK16andhvc3u:8812": "svadehe jarāṃ prayāsyati jīrṇaṃ bhaviṣyati /",
  "GK16andhvc3u:8813": "anadhyavasitamityanena kaimutyena labdhamarthamāha locane--āstāmityādi /",
  "GK16andhvc3u:8814": "tasyeti /",
  "GK16andhvc3u:8815": "avagāhanasyetyarthaḥ /",
  "GK16andhvc3u:8816": "paramamityasya vivaraṇam--kaustubhādibhyo 'pyuttamaṃ yadarthatattvamiti /",
  "GK16andhvc3u:8817": "adṛṣṭaṃ paramaṃ yasmāttathāvidhamarthatattvaṃ kaustubhādiṃ yatra tat /",
  "GK16andhvc3u:8818": "yadgatārthatattvāduttamamanyatrādṛṣṭamityartha iti bhāvaḥ /",
  "GK16andhvc3u:8819": "lābhaniṣedhena tadupāyānveṣaṇaṃ sidhyatītyāśayenāha--prayatnetyādi /",
  "GK16andhvc3u:8820": "sadṛśamiti /",
  "GK16andhvc3u:8821": "vastviti śeṣaḥ /",
  "GK16andhvc3u:8822": "tathābhūtaṃ pratigrāhamiti /",
  "GK16andhvc3u:8823": "pratigrāhamiti vīpsāyāmavyayībhāvaḥ /",
  "GK16andhvc3u:8824": "'avyayībhāvaśce'ti napuṃsakatvam /",
  "GK16andhvc3u:8825": "pratītyasya vivaraṇam--ekaika iti /",
  "GK16andhvc3u:8826": "grāhaśabdaścatra na mukhyārthakaḥ,",
  "GK16andhvc3u:8827": "kintu jalacaraprāṇitvaguṇayogenārthāntaravartītyāha--jalacara ityādi /",
  "GK16andhvc3u:8828": "yadgatairāvaṇādijalacarasadṛśaṃ vastvanyatra labdhamityarthaḥ /",
  "GK16andhvc3u:8829": "iyati cārtha iti /",
  "GK16andhvc3u:8830": "ukte ślokadvayavācyārthe ityarthaḥ /",
  "GK16andhvc3u:8831": "aprastutetyādi /",
  "GK16andhvc3u:8832": "lāvaṇyetyādāvaprastutapraśaṃsā anadhyavasitetyādāvupameti tadātmakālaṅkāradvayamityarthaḥ /",
  "GK16andhvc3u:8833": "anantarantviti /",
  "GK16andhvc3u:8834": "uktālaṅkārasundaravācyārthapratītyuttarakālamityarthaḥ /",
  "GK16andhvc3u:8835": "svātmanīti /",
  "GK16andhvc3u:8836": "vaktā dharmakīrtiratra svātmaśabdārthaḥ /",
  "GK16andhvc3u:8837": "vismayeti /",
  "GK16andhvc3u:8838": "vismayaviṣayatvenetyarthaḥ /",
  "GK16andhvc3u:8839_0": "lāvaṇyetyādau svasya lokaguṇagaṇapūrṇatvapratipādanenānadhyavasitetyādau tādṛṅmatapravartakatvapratapādanena",
  "GK16andhvc3u:8839_1": "cātmano viśvottaratvapratyāyanāttatpadyaśroturātmaviṣayakavismayajananāditi bhāvaḥ /",
  "GK16andhvc3u:8840": "yadvā--vismayadhāmatayeti /",
  "GK16andhvc3u:8841": "vismayāśrayatvenetyarthaḥ /",
  "GK16andhvc3u:8842": "tattacchalokena piratipāditāyāstathāvidhasya svasya svamatasya ca tathāvidhaśocyāvasthāyāḥ svapne 'pyasambhāvyāyāḥ sambhavāt svasya vismayaḥ /",
  "GK16andhvc3u:8843": "adbhute viśrāntiriti /",
  "GK16andhvc3u:8844": "sahṛdayānāṃ tadvismayacarvaṇayeti bhāvaḥ /",
  "GK16andhvc3u:8845": "anadhyavavasitetyādiślokasya vīrarase 'pi viśrāntimāha--paresya cetyādi /",
  "GK16andhvc3u:8846": "aprastutapraśaṃsāyāṃ ca yadvācyaṃ tasya kadācidvivakṣitatvaṃ,",
  "GK16andhvc3u:8847": "kadācidavivākṣitatvaṃ,",
  "GK16andhvc3u:8848": "kadācidvivakṣitāvivakṣitatvamiti trayī bandhacchāyā /",
  "GK16andhvc3u:8849": "tatra vivakṣitatvaṃ yathā-- parārthe yaḥ pīḍāmanubhavati bhaṅge 'pi madhuro yadīyaḥ sarveṣāmiha khalu vikāro 'pyabhimataḥ /",
  "GK16andhvc3u:8850": "na samprāpto vṛrddhi yadi sa bhṛśamakṣetrapatitaḥ kimikṣordeṣo 'sau na punaraguṇāyā marubhuvaḥ //",
  "GK16andhvc3u:8851": "yathā vā mamaiva--- amī ye dṛśyaneti nanu subhagarūpāḥ saphalatā bhavatyeṣāṃ yasya kṣaṇamupagatānāṃ viṣayatām /",
  "GK16andhvc3u:8852_0": "locanam ca śrotṛjanasyātyādarāspadatayā prayatnagrāhyatayā cotsāhajananenaivaṃbhūtamatyantopādeyaṃ",
  "GK16andhvc3u:8852_1": "satkatipayasamucitajanānugrāhakaṃ kṛtamiti svātmani kuśalakāritāpradarśanayā dharmavīrasparśanena",
  "GK16andhvc3u:8852_2": "vīrarase viśrāntiriti mantavyam anyathā paridevitamātreṇa kiṃ kṛtaṃ syāt /",
  "GK16andhvc3u:8853": "aprekṣāpūrmakāratvamātmanyāveditaṃ cetkiṃ tataḥ svārthaparārthāsambhavādityalaṃ bahunā /",
  "GK16andhvc3u:8854": "nanu yathāsthitasyārthasyāsaṅgatau bhavatvaprastutapraśaṃsā,",
  "GK16andhvc3u:8855": "iha tu saṅgatirastyevetyāśaṅkya saṅgatāvapi bhavatyevaiṣeti darśayitumupakramate---aprastuteti /",
  "GK16andhvc3u:8856": "nanviti /",
  "GK16andhvc3u:8857": "yairidaṃ jagadbhūṣitamityarthaḥ /",
  "GK16andhvc3u:8858": "yasya cakṣuṣo viṣayatāṃ kṣaṇaṃ gatānāmeṣāṃ saphalatā bhavati tadidaṃ bālapriyā śrotṛjanasyotsāhajanane hetudvayam--atyādaretyādi /",
  "GK16andhvc3u:8859": "matasyeti /",
  "GK16andhvc3u:8860": "śeṣaḥ /",
  "GK16andhvc3u:8861": "utsāheti /",
  "GK16andhvc3u:8862": "matagrahaviṣayakotsāhetyarthaḥ /",
  "GK16andhvc3u:8863": "evaṃbhūtamityādi /",
  "GK16andhvc3u:8864": "matamiti śeṣaḥ /",
  "GK16andhvc3u:8865": "kuśalakāriteti /",
  "GK16andhvc3u:8866": "sanmatanirmāṇarūpasatkarmakāritetyarthaḥ /",
  "GK16andhvc3u:8867": "anyatheti /",
  "GK16andhvc3u:8868": "rasaviśrāntyabhāva ityarthaḥ /",
  "GK16andhvc3u:8869": "paridevitamātreṇeti /",
  "GK16andhvc3u:8870": "mātraśabdenapūrvoktaviśrāntisthalaparyavasānavyavacchedaḥ /",
  "GK16andhvc3u:8871": "nanvaprekṣāpūrvakatvamātmano 'nena darśitaṃ svaviṣayaparidevitasya sarvatra tadāvedakatvāditi na kiñcitkaratvaviraha ityāśaṅkya pariharati--aprekṣetyādi /",
  "GK16andhvc3u:8872": "nanvaprastutapraśaṃsāyāmityādigranthasya kā saṃgatirityataḥ prāsaṅgikī seti darśayannavatārayati--nanvityādi /",
  "GK16andhvc3u:8873": "yathāsthitasyārthasyeti /",
  "GK16andhvc3u:8874": "yathāśrutavācyārthasyetyarthaḥ /",
  "GK16andhvc3u:8875": "asaṅgatau asambhave /",
  "GK16andhvc3u:8876": "iha tviti /",
  "GK16andhvc3u:8877": "lāvaṇyetyādau tvityarthaḥ /",
  "GK16andhvc3u:8878": "saṅgatiriti /",
  "GK16andhvc3u:8879": "vācyārthasya sambhava ityarthaḥ /",
  "GK16andhvc3u:8880": "saca pūrvoktarītyā bodhyaḥ /",
  "GK16andhvc3u:8881": "vṛttau 'aprastutapraśaṃsāyā'miti /",
  "GK16andhvc3u:8882": "nirāloke loke kathamidamaho cakṣuradhunā samaṃ jātaṃ sarvairna samamathavānyairavayavaiḥ //",
  "GK16andhvc3u:8883": "anayorhi dvayoḥ ślokayorikṣucakṣuṣī vivakṣitasvarūpe eva na ca prastute /",
  "GK16andhvc3u:8884": "mahāguṇasyāviṣayapatitatvādaprāptaparabhāgasya kasyacitsvarūpamupavarṇayituṃ dvayorapi ślokayostātparyeṇa prastutatvāt /",
  "GK16andhvc3u:8885": "avivakṣitatvaṃ yathā-- kastvaṃ bhoḥ kathayāmi daivahatakaṃ māṃ viddhi śākhoṭakaṃ vairāgyādiva vakṣi,",
  "GK16andhvc3u:8886": "sādhu viditaṃ kasmādidaṃ kathyate /",
  "GK16andhvc3u:8887": "locanam cakṣuriti sambandhaḥ /",
  "GK16andhvc3u:8888": "āloko viveko 'pi /",
  "GK16andhvc3u:8889": "na samamiti /",
  "GK16andhvc3u:8890": "hasto hi parasparśādānādāvapyupayogī /",
  "GK16andhvc3u:8891": "avayavairiti /",
  "GK16andhvc3u:8892": "atitucchaprāyairityarthaḥ /",
  "GK16andhvc3u:8893": "aprāptaḥ para utkṛṣṭo bhāgo 'rthalābhātmakaḥ svarūpaprathanalakṣaṇo vā yena tasya /",
  "GK16andhvc3u:8894": "kathayāmītyādipratyuktiḥ /",
  "GK16andhvc3u:8895": "anena padenedamāha--akathanīyametat śrūyamāṇaṃ hi nirvedāya bhavati,",
  "GK16andhvc3u:8896": "tathāpi tu yadi nirbandhastatkathayāmi vairāgyāditi /",
  "GK16andhvc3u:8897": "kākvā devahatakamityādinā ca sūcitaṃ te vairāgyamiti bālapriyā aprastutārthavarṇanasthala ityarthaḥ /",
  "GK16andhvc3u:8898": "'vivakṣitatvam' iti /",
  "GK16andhvc3u:8899": "tasyetyanuṣaṅgaḥ /",
  "GK16andhvc3u:8900": "'parārtha' iti /",
  "GK16andhvc3u:8901": "pīḍā nāmākṣau niṣpīḍanaṃ satpuruṣe tu kleśaḥ /",
  "GK16andhvc3u:8902": "evaṃ bhaṅgo granthitroṭanaṃ dhanābhāvanimittako viplavaśca /",
  "GK16andhvc3u:8903": "mādhuryaṃ rasaviśeṣo 'nulbaṇatvañca /",
  "GK16andhvc3u:8904": "vikāraśśarkarādiścittavikāraśca /",
  "GK16andhvc3u:8905": "na hi satpuruṣāḥ krodhādyavasthāyāmapyasevyāḥ /",
  "GK16andhvc3u:8906": "akṣetramūṣarasthānaṃ nirvivekaprabhvādisthānaṃ ca /",
  "GK16andhvc3u:8907": "'kim' ityādi /",
  "GK16andhvc3u:8908": "marubhuva eva doṣa iti bhāvaḥ /",
  "GK16andhvc3u:8909": "'amī'ti /",
  "GK16andhvc3u:8910": "ye ityasya pratinirdeśaḥ--'eṣām' iti 'yasyetyasyedam' iti ca /",
  "GK16andhvc3u:8911": "nanu subhagarūpā ityetadvivṛṇoti locane--yairityādi /",
  "GK16andhvc3u:8912": "viveko 'pītyapiśabdena prakāśarūpārthasya saṅgrahaḥ sāmyābhāve vivakṣitaṃ hetuṃ darśayati--hastā hītyādi /",
  "GK16andhvc3u:8913": "idamupalakṣaṇaṃ, caraṇādikaṃ hi gamanādyupayogi /",
  "GK16andhvc3u:8914": "vyaṅgyārthamāha--atituccheti /",
  "GK16andhvc3u:8915": "bhāgaśabdena dhanādilābhaḥ kīrtiprasaralābho vā grāhyo dvayorapi bhajanīyatvena bhāgaśabdavācyatvādityāha--arthalābhaityādi /",
  "GK16andhvc3u:8916": "aneneti /",
  "GK16andhvc3u:8917": "kathayāmītyanenetyarthaḥ /",
  "GK16andhvc3u:8918": "āha vyañjayati /",
  "GK16andhvc3u:8919": "akathanīyatve hetumāha--śrūyamāṇamityādi /",
  "GK16andhvc3u:8920": "śrūyamāṇaṃ na tu śravaṇottaramevetyatiśayitanirvedahetutvaṃ śravaṇasya dyotayituṃ śatṛpratyena nirdeśaḥ /",
  "GK16andhvc3u:8921": "vairāgyādiva vakṣītyatrevaśabdaḥ pratītau,tvaṃ vairāgyādvadasīti jñāyata ityarthaḥ /",
  "GK16andhvc3u:8922": "madīyaṃ vairāgyaṃ kena jñātamityata āha--kākvetyādi /",
  "GK16andhvc3u:8923": "kākvā śokasūcakadhvanivikārayāvat /",
  "GK16andhvc3u:8924": "vāmenātra vaṭastamadhvagajanaḥ sarvātmanā sevata na cchāyāpi paropakārakariṇī mārgasthitasyāpi me //",
  "GK16andhvc3u:8925_0": "na hi vṛkṣaviśeṣeṇa sahoktipratyuktī sambhavata ityavivakṣitābhidheyenaivānena ślokena",
  "GK16andhvc3u:8925_1": "samṛddhāsatpuruṣasamīpavartino nirdhanasya kasyacinmanasvinaḥ paridevitaṃ tātparyeṇa",
  "GK16andhvc3u:8925_2": "vākyarthīkṛtamiti pratīyate /",
  "GK16andhvc3u:8926": "vivakṣitatvāvivakṣitatvaṃ yathā---",
  "GK16andhvc3u:8927": "uppahajāāeṃ asohiṇīeṃ phalakusumapattarahaāe /",
  "GK16andhvc3u:8928": "verīeṃ vaiṃ dento pāmara ho ohasijjihasi //",
  "GK16andhvc3u:8929": "locanam sādhuviditamityuttaram /",
  "GK16andhvc3u:8930": "kasmāditi vairāgye hetupraśnaḥ /",
  "GK16andhvc3u:8931": "idaṃ kathyata ityādisanirvedasmaraṇopakramaṃ kathaṅkathamapi nirūpaṇīyatayottaram /",
  "GK16andhvc3u:8932": "vāmeneti /",
  "GK16andhvc3u:8933": "anucitena kulādinopalakṣita ityartha- /",
  "GK16andhvc3u:8934": "vaṭa iti /",
  "GK16andhvc3u:8935": "cchāyāmātrakaṇādeva phaladānādiśūnyāduddhurakandhara ityarthaḥ /",
  "GK16andhvc3u:8936": "chāyāpīti /",
  "GK16andhvc3u:8937": "śākhoṭako hi smaśānāgnijvālālīḍhalatāpallavādistaruviśeṣaṇa /",
  "GK16andhvc3u:8938": "atrāvivakṣāyāṃ hetumāha--na hīti /",
  "GK16andhvc3u:8939": "samṛddho yo 'satpuruṣaḥ /",
  "GK16andhvc3u:8940": "'samṛddhasatpuruṣa' bālapriyā idaṃ kathyata iti kathanapratijñābhiprāyāmāha--sanirvedetyādi /",
  "GK16andhvc3u:8941": "smṛtiviṣayavastuno nirvedapradatvātsmaraṇasahabhāvī nirveda iti sanirvedatvaṃ smaraṇasya /",
  "GK16andhvc3u:8942": "nirūpaṇīyatayeti /",
  "GK16andhvc3u:8943": "nirūpaṇamucitavacanaparyālocanam /",
  "GK16andhvc3u:8944": "uttaramiti /",
  "GK16andhvc3u:8945": "idaṃ kathyata ityādītyasyānena sambandhaḥ /",
  "GK16andhvc3u:8946": "vāmenetyetat prastutārthe yojayati--anucitenetyādi /",
  "GK16andhvc3u:8947": "vaṭaśabdenārthaśaktibalena gamyamarthamāha--chāyetyādi /",
  "GK16andhvc3u:8948": "śūnyāditi /",
  "GK16andhvc3u:8949": "karaṇādityasya viśeṣaṇam /",
  "GK16andhvc3u:8950": "atranti /",
  "GK16andhvc3u:8951": "kastvamityādyudāharaṇa ityarthaḥ /",
  "GK16andhvc3u:8952": "vṛttau--'utpathe'ti /",
  "GK16andhvc3u:8953": "he pāmara tathābhūtāyā badaryāḥ vṛti dadāttvaṃ janairapahasiṣyasa ityanvayaḥ /",
  "GK16andhvc3u:8954": "badarī vṛkṣaviśeṣaḥ /",
  "GK16andhvc3u:8955": "“prācīnāṃ prāntato vṛtti“rityamaraḥ /",
  "GK16andhvc3u:8956": "sambhavītyasyānantaraṃ na cāsambhavīti ca kvacit atra hi vācyāratho nātyantaṃ sambhavī nā casambhavī /",
  "GK16andhvc3u:8957": "tasmādvācyavyaṅgyayoḥ prādhānyāprādhānye yatnato nirūpaṇīye /",
  "GK16andhvc3u:8958": "_________________________________________________________",
  "GK16andhvc3u:8959": "pradhāna-guṇa-bhāvābhyāṃ vyaṅgyasyaivaṃ vyavasthite /",
  "GK16andhvc3u:8960": "kāvye ubhe tato 'nyad yat tac citram abhidhīyate // DhvK_3.41 //",
  "GK16andhvc3u:8961": "citraṃ śabdārtha-bhedena dvividhaṃ ca vyavasthitam /",
  "GK16andhvc3u:8962": "tatra kiṃcic chabda-citraṃ vācya-citram ataḥ param // DhvK_3.42 //",
  "GK16andhvc3u:8963": "__________",
  "GK16andhvc3u:8964": "pradhānaguṇaphabhāvābhyāṃ vyaṅgyasyaivaṃ vyavasthite /",
  "GK16andhvc3u:8965": "kāvye ubhe to 'nyadyattañcitramabhidhīyate // 41 //",
  "GK16andhvc3u:8966": "citraṃ śabdārthabhedena dvividhaṃ ca vyavasthitam /",
  "GK16andhvc3u:8967": "tatra kiñcicchabdacitraṃ vācyacitramataḥ param // 42 //",
  "GK16andhvc3u:8968": "/",
  "GK16andhvc3u:8969": "locanam iti pāṭhe samṛddhena ṛddhimātreṇa sātpuruṣo na tu guṇādineti vyākhyeyam /",
  "GK16andhvc3u:8970": "nātyantamiti /",
  "GK16andhvc3u:8971": "vācyabhāvaniyamo nāsti nāstīti na śakyaṃ vaktuṃ, vyaṅgyasyāpi bhāvāditi tātparyam /",
  "GK16andhvc3u:8972": "tathā hi utpathajātāyā iti na tathākulodbhūtāyāḥ /",
  "GK16andhvc3u:8973": "aśobhanāyā iti lāvaṇyarahitāyāḥ /",
  "GK16andhvc3u:8974": "phalakusumapatrrarahitāyā ityevambhūtāpi kācitputriṇī vā bhrātrādipakṣaparipūrvatayā sambandhivargapoṣitā vā parirakṣyate /",
  "GK16andhvc3u:8975": "badaryā vṛttiṃ dadatpāmara bhoḥ, hasiṣyase sarvalokairiti bhāvaḥ /",
  "GK16andhvc3u:8976": "evamaprastutapraśaṃsāṃ prasaṅgato nirūpya prakṛtameva yannirūpaṇīyaṃ tadupa saṃharati--tasmāditi /",
  "GK16andhvc3u:8977": "aprastutapraśaṃsāyāmapi lāvaṇyetyatra śloke yasmādyvāmoho loksya dṛṣṭastato hetorityarthaḥ // 40 //",
  "GK16andhvc3u:8978": "evaṃ vyaṅgyasvarūpaṃ nirūpya sarvathā yattacchūnyaṃ tatra kā vārteti nirūpayitumāha--pradhānetyādinā /",
  "GK16andhvc3u:8979": "kārikādvayena /",
  "GK16andhvc3u:8980": "śabdacitramiti /",
  "GK16andhvc3u:8981": "yamakacakrabandhādicitratayā bālapriyā granthe pāṭhaḥ /",
  "GK16andhvc3u:8982": "vācyārtha ityādigranthaṃ tātparyato vivṛṇoti locane--vācyabhāvaniyamo nāstīti /",
  "GK16andhvc3u:8983": "vācyārthasya sambhavaniyamo nāstītyarthaḥ /",
  "GK16andhvc3u:8984": "nāstīti na śakyaṃ vaktumiti /",
  "GK16andhvc3u:8985": "vācyārtho na bhambhavatīti vaktuṃ ca na śakyamityarthaḥ /",
  "GK16andhvc3u:8986": "bhāvāt sattvāt /",
  "GK16andhvc3u:8987": "vyaṅgyamarthamāha--na tathetyādi /",
  "GK16andhvc3u:8988": "phaletyādeḥ putrasahodarādirahitāyā iti /",
  "GK16andhvc3u:8989": "vṛtimityasya rakṣāmiti ca vyaṅgyamarthamabhisandhāyāha--evaṃbhūtāpītyādi /",
  "GK16andhvc3u:8990": "evaṃ bhūtāpi akulīnā lāvaṇyādiguṇarahitā ca bhavantyapi /",
  "GK16andhvc3u:8991": "parirakṣyata iti /",
  "GK16andhvc3u:8992": "janeneti śeṣaḥ /",
  "GK16andhvc3u:8993": "iyaṃ tu putrādirahitā ca ato 'syā rakṣāṃ kurvaṃstvaṃ parihāsāspadaṃ bhaviṣyasītyarthaḥ /",
  "GK16andhvc3u:8994": "chāyāṃ darśayannāha--badaryā ityādi /",
  "GK16andhvc3u:8995": "tasmādityanena vivakṣitaṃ hetuṃ vivṛṇoti--aprastutapraśaṃsāyāmapītyādi // 40 //",
  "GK16andhvc3u:8996": "pūrvottaragranthayoḥ saṅgatiṃ darśayannuttaragranthamavatārayati--evamityāti /",
  "GK16andhvc3u:8997": "tacchūnyamiti /",
  "GK16andhvc3u:8998": "vyaṅgyaśūnyamityarthaḥ /",
  "GK16andhvc3u:8999": "kā vārteti /",
  "GK16andhvc3u:9000": "ko vyavahāra ityarthaḥ /",
  "GK16andhvc3u:9001": "kārikādvayenāhetyanvayaḥ /",
  "GK16andhvc3u:9002": "vibhāgapradarśanamātreṇa siddhe śabdacitraṃ vācyacitramiti samaśīrṣikayā vyaṅgyasyārthasya prādhānye dhvanisaṃjñitakāvyaprakāraḥ guṇabhāge tu guṇībhūtavyaṅgyatā /",
  "GK16andhvc3u:9003": "tato 'nyadrasabhāvāditātparyarahitaṃ vyaṅgyārthaviśeṣaprakāśanaśaktiśūnyaṃ ca kāvyaṃ kevalavācyavācakavaicitryamātrāśrayeṇopanibaddhamālekhyaprakhyaṃ yadābhāsate taccitram /",
  "GK16andhvc3u:9004": "na tanmukhyaṅkāvyam /",
  "GK16andhvc3u:9005": "kāvyānukāro hyasau /",
  "GK16andhvc3u:9006": "tatra kiñcicchabdacitraṃ yathā duṣkarayamakādi /",
  "GK16andhvc3u:9007": "vācyacitraṃ tataḥ śabdacitrādanyadvyaṅgyārthasaṃsparśarahitaṃ prādhānyena vākyarthatayā sthitaṃ rasāditātparyarahitamutprekṣādi /",
  "GK16andhvc3u:9008": "atha kimidaṃ citraṃ nāma? yatra na pratīyamānārthasaṃsparśaḥ /",
  "GK16andhvc3u:9009": "pratīyamāno hyarthastribhedaḥ prākpradarśitaḥ /",
  "GK16andhvc3u:9010": "tatra yatra vastvalaṅgārāntaraṃ vā vyaṅgyaṃ nāsti sa nāma citrasya kalpayatāṃ viṣayaḥ /",
  "GK16andhvc3u:9011": "yatra tu rasādīnāmavaliṣayatvaṃ sa kāvyaprakāro na sambhavatyeva /",
  "GK16andhvc3u:9012": "yasmādavastusaṃsparśitā kāvyasya nopapadyate /",
  "GK16andhvc3u:9013": "vastu ca sarvameva jagadgatamavaśyaṃ kasyacidrasasya bhāvasya vāṅgtvaṃ pratipadyate antato vibhāvatvena /",
  "GK16andhvc3u:9014": "cittavṛttiviśeṣā hi rasādayaḥ,",
  "GK16andhvc3u:9015": "na ca tadasti vastu kiñcidyanna cittavṛttiviśeṣamupajanayati tadanutpādane vā locanam prasiddhameva tattulyamevārthacitraṃ mantavyamiti bhāvaḥ /",
  "GK16andhvc3u:9016": "ālekhyaprakhyamiti /",
  "GK16andhvc3u:9017": "rasādijīvarahitaṃ mukhyapratikṛtirūpaṃ cetyarthaḥ /",
  "GK16andhvc3u:9018": "atha kimidamiti ākṣepe vakṣyamāṇa āśayaḥ /",
  "GK16andhvc3u:9019": "atrottaram--yatra neti /",
  "GK16andhvc3u:9020": "ākṣeptā svābhiprāyaṃ darśayati--pratīyamāna iti /",
  "GK16andhvc3u:9021": "avastusaṃsparśiteti /",
  "GK16andhvc3u:9022": "kacaṭatapādivannirthakatvaṃ daśadāḍimādivadasaṃbaddhārthatvaṃ vetyarthaḥ /",
  "GK16andhvc3u:9023": "bālapriyā saṃjñākaraṇasyābhiprāyamāha--yamaketyādi /",
  "GK16andhvc3u:9024": "bandhādīti bhinnaṃ padam /",
  "GK16andhvc3u:9025": "prasiddhameveti /",
  "GK16andhvc3u:9026": "yamakāderakṣarasanniveśaviśeṣarūpatvāttasya citratvamalaṅkāravidbhirnniścitamevetyarthaḥ /",
  "GK16andhvc3u:9027": "kinnibandhanamālekhyaprakhyatvamitta āha--rasādīti /",
  "GK16andhvc3u:9028": "mukhyetyādi /",
  "GK16andhvc3u:9029": "guṇālaṅkārakṛtasaundaryaśālitvena dhvaneranukṛtirūpaṃ cetyarthaḥ /",
  "GK16andhvc3u:9030": "kimidamityākṣepe hetuṃ darśayati--vakṣyamāṇa iti /",
  "GK16andhvc3u:9031": "avastusaṃsparśitetyetaddvedhā vivṛṇoti--kacaṭatapādītyādi /",
  "GK16andhvc3u:9032": "mābhūditi /",
  "GK16andhvc3u:9033": "dhvaniguṇībhūtavyaṅgyayoreva kaviviṣayatvaucityāditi bhāvaḥ /",
  "GK16andhvc3u:9034": "bhāvaṃ vivṛṇoti--kāvyetyādi /",
  "GK16andhvc3u:9035": "na nirdiṣṭa iti /",
  "GK16andhvc3u:9036": "na tanmukhyaṃ kāvyaṃ kāvyānukāro hyasāviti vacanāditi bhāvaḥ /",
  "GK16andhvc3u:9037": "asāviti /",
  "GK16andhvc3u:9038": "citraviṣaya ityarthaḥ /",
  "GK16andhvc3u:9039": "kaviviṣayataiva tasya na syāt kaviviṣayaśca citratayā kaścinnirūpyate /",
  "GK16andhvc3u:9040": "atrocyate--satyaṃ na tādṛkkāvyaprakāro 'sti yatra rāsādīnāmapratītiḥ /",
  "GK16andhvc3u:9041": "kiṃ tu yadā rasabhāvādivivakṣāśūnyaḥ kaviḥ śabdālaṅkāramarthālaṅkāraṃ vopanibadhnāti tadā tadvivakṣāpekṣayā rasādiśūnyatārthasya parikalpyate /",
  "GK16andhvc3u:9042": "vivakṣopārūḍha eva hi kāvye śabdānāmarthaḥ /",
  "GK16andhvc3u:9043": "vācyasāmarthyavaśena ca kavivivakṣāvirahe 'pi tathāvidhe viṣaye rasādipratītirbhavantī paridurbalā locanam nanu mā bhūtkaviviṣaya ityāśaṅkyāha--kaviviṣayaśceti /",
  "GK16andhvc3u:9044_0": "kāvyarūpatayā yadyapi na nirdiṣṭastathāpi kavigocarīkṛta evāsau vaktavyaḥ anyasya",
  "GK16andhvc3u:9044_1": "vāsukivṛttāntatulyasyehābhidhānāyogāt kaveścedgocarā nūnamamunā prītirjanayitavyā",
  "GK16andhvc3u:9044_2": "sā cāvaśyaṃ vibhāvānubhāvyabhicāriparyavasāyanīti bhāvaḥ kiṃ tviti /",
  "GK16andhvc3u:9045": "vivakṣā tatparatvena nāṅgitvena kathañcana /",
  "GK16andhvc3u:9046": "ityadiryo 'laṅkāraniveśane samīkṣāprakāra uktastaṃ yadā nānusaratītyarthaḥ /",
  "GK16andhvc3u:9047": "rasādiśūnyateti /",
  "GK16andhvc3u:9048": "naiva tatra rasapratītirasti yathā pākānabhijñasūdaviracate māṃsapākaviśeṣe /",
  "GK16andhvc3u:9049": "nanu vastusaundaryādavaśyaṃ bhavati kadācittathāsvādo 'kuśalakṛtāyāmapi śikhariṇyāmivetyāśaṅkyāha--vācyetyādi /",
  "GK16andhvc3u:9050": "anenāpīti /",
  "GK16andhvc3u:9051": "pūrvaṃ sarvathā tacchūnyatvamuktamadhunā bālapriyā anyasyeti /",
  "GK16andhvc3u:9052": "kavigocarīkṛtādanyasyetyarthaḥ /",
  "GK16andhvc3u:9053": "vāsukivṛttāntatulyasyeti /",
  "GK16andhvc3u:9054": "aprakṛtasyetyarthaḥ /",
  "GK16andhvc3u:9055": "nanvastu kavigocaratvaṃ kimatastatrāha--kaveścetyādi /",
  "GK16andhvc3u:9056": "yathoktam-- svabhāvaścāyamarthānāṃ yanna sākṣādamī tathā /",
  "GK16andhvc3u:9057": "svadante satkavigirāṃ gatā gocaratāṃ yathā //",
  "GK16andhvc3u:9058": "iti /",
  "GK16andhvc3u:9059": "nanvastu prītijanakatvaṃ, tathāpi kathaṃ rasādiśūnyatvābhāva ityata āha--sā cetyādi /",
  "GK16andhvc3u:9060": "kāvyajanyasya prītiviśeṣasya niyamena rasāsvādaikanibandhanatvāditi bhāvaḥ /",
  "GK16andhvc3u:9061": "'kintvi'tyādigranthasya bhāvaṃ vivṛṇoti--vivakṣetyādi /",
  "GK16andhvc3u:9062": "yadā nānusaratīti /",
  "GK16andhvc3u:9063": "tadanusāreṇālaṅkāropanibandha evālaṅkārāṇāṃ rasāṅgatvamiti bhāvaḥ /",
  "GK16andhvc3u:9064": "sadṛṣṭantaṃ bhāvamāha--naivetyādi /",
  "GK16andhvc3u:9065": "tatreti /",
  "GK16andhvc3u:9066": "samīkṣāprakāro ya uktastadanusaraṇaṃ vinālaṅkāropanibandhasthala ityarthaḥ /",
  "GK16andhvc3u:9067": "rasapratītiriti /",
  "GK16andhvc3u:9068": "rasaśabdena śṛṅgārādirmadhurādiśca raso vivakṣitaḥ /",
  "GK16andhvc3u:9069": "tathāsvāda iti /",
  "GK16andhvc3u:9070": "rasāsvāda ityarthaḥ /",
  "GK16andhvc3u:9071": "śikhariṇyāmiveti /",
  "GK16andhvc3u:9072": "śikhariṇī nāmadadhyādimiśro bhakṣyaviśeṣaḥ /",
  "GK16andhvc3u:9073": "'anenāpī'tyapiśabdārthamāha--pūrvabhityādi /",
  "GK16andhvc3u:9074": "tacchūnyatvam rasaśūnyatvam /",
  "GK16andhvc3u:9075": "daurbalyamiti /",
  "GK16andhvc3u:9076": "rasāsvādasyeti śeṣaḥ /",
  "GK16andhvc3u:9077": "bhavatītyanenāpa prakāreṇa nīrasatvaṃ parikalpya citraviṣayo vyavasthāpyate /",
  "GK16andhvc3u:9078": "tadidamuktam--- 'rasabhāvādiviṣayavivakṣāvirahe sati /",
  "GK16andhvc3u:9079": "alaṅkāranibandho yaḥ sa citraviṣayo mataḥ //",
  "GK16andhvc3u:9080": "rasādiṣu vivakṣā tu syāttātparyavatī yadā /",
  "GK16andhvc3u:9081": "tadā nāstyeva tatkāvyaṃ dhvaneryatra na gocaraḥ //",
  "GK16andhvc3u:9082": "' etacca citraṃ kavīnāṃ viśṛṅkhalagirāṃ rasāditātparyamanapekṣyaiva kāvyapravṛttidarśanādasmābhiḥ parikalpitam /",
  "GK16andhvc3u:9083": "idānīntanānāṃ tu nyāyye kāvyanaya vyavasthāpane kriyamāṇe nāstyeva dhvanivyatiriktaḥ kāvyaprakāraḥ /",
  "GK16andhvc3u:9084": "yataḥ paripākavatāṃ kavīnāṃ rasāditātparyavirahe vyāpāra eva naśobhate /",
  "GK16andhvc3u:9085": "rasāditātparye ca nāstyeva tadvastu yadabhimatarasāṅgatāṃ nīyamānaṃ na praguṇībhavata /",
  "GK16andhvc3u:9086": "acetanā api hi bhāvā yathāyathamucitarasavibhāvatayā cetanavṛttāntayojanayā vā na santyeva te ye yānti na rasāṅgatām /",
  "GK16andhvc3u:9087": "tathā cedamuccete--- locanam tu daurbalyamityapiśabdasyārthaḥ /",
  "GK16andhvc3u:9088": "ajñakṛtāyāṃ ca śikhariṇyāmaho khikhariṇīti na tajjñānāccamatkāraḥ api tu dadhiguḍamaricaṃ caitadasamañjasayojitamiti vaktāro bhavanti /",
  "GK16andhvc3u:9089": "uktamiti /",
  "GK16andhvc3u:9090": "mayaivetyarthaḥ /",
  "GK16andhvc3u:9091": "alaṅkārāṇāṃ śabdārthagatānāṃ nibandha ityarthaḥ /",
  "GK16andhvc3u:9092": "nanu 'taccitramabhidhīyate' iti kimanenopadiṣṭena /",
  "GK16andhvc3u:9093": "akāvyarūpaṃ hi taditi kathitam /",
  "GK16andhvc3u:9094": "heyatayā tadupadiśyata iti cet--ghaṭe kṛte kavirna bhavatatyetadapi vaktavyamityāśaṅkya kavibhiḥ khalu tatkṛtamato heyatayopadiśyata ityetannirūpayati--etaccetyādinā /",
  "GK16andhvc3u:9095": "paripākavatāmiti /",
  "GK16andhvc3u:9096": "śabdārthaviṣayo rasaucityalakṣaṇaḥ paripāko vidyate yoṣām /",
  "GK16andhvc3u:9097": "bālapriyā iti vaktāro bhavantītyanena rasāsvādasya daurbalyaṃ darśitam /",
  "GK16andhvc3u:9098": "uktamityanenānyoktatvaṃ darśitamiti bhramaṃ vārayati--mayaiveti /",
  "GK16andhvc3u:9099": "vṛttikāreṇa mayaivetyarthaḥ /",
  "GK16andhvc3u:9100": "akāvyarūpamityādi /",
  "GK16andhvc3u:9101": "tadakāvyarūpamiti kathitaṃ hītyanvayaḥ /",
  "GK16andhvc3u:9102": "tadityasya citramityarthaḥ /",
  "GK16andhvc3u:9103": "madhye śaṅkate--heyatayetyādi /",
  "GK16andhvc3u:9104": "heyatayā tyājyatayā /",
  "GK16andhvc3u:9105": "tat citram /",
  "GK16andhvc3u:9106": "prativakti--ghaṭa ityādi /",
  "GK16andhvc3u:9107": "tatkṛtamiti /",
  "GK16andhvc3u:9108": "citrakāvyaṃ kṛtamastītyarthaḥ /",
  "GK16andhvc3u:9109": "nanu-- yatpadāni tyajantyeva parivṛttisahiṇṇutām /",
  "GK16andhvc3u:9110": "apāre kāvyasaṃsāre kavirekaḥ prajāpatiḥ /",
  "GK16andhvc3u:9111": "yathāsmai rocate viśvaṃ tathedaṃ parivartate //",
  "GK16andhvc3u:9112": "śṛṅgārī cetkaviḥ kāvye jātaṃ rasamayaṃ jagat /",
  "GK16andhvc3u:9113": "sa eva vītarāgaścennīrasaṃ sarvameva tat //",
  "GK16andhvc3u:9114": "bhāvānacetanānapi cetanavaccetanānacetanavat /",
  "GK16andhvc3u:9115": "vyavahārayati yatheṣṭa sukaviḥ kāvye svatantratayā //",
  "GK16andhvc3u:9116": "tasmānnāstyeva tadvastu yatsarvātmanā rasatātparyavataḥ kavestadicchayā tadabhimatarasāṅgatāṃ na dhatte /",
  "GK16andhvc3u:9117": "tathopanibadhyamānaṃ vā na cārutvātiśayaṃ locanam yatpadāni tyajantyeva parivṛttisahiṇṇutām /",
  "GK16andhvc3u:9118": "ityāpi rasaucityaśaraṇameva vaktavyamanyathā nirhetukaṃ tat /",
  "GK16andhvc3u:9119": "apāra iti /",
  "GK16andhvc3u:9120": "anādyanta ityarthaḥ /",
  "GK16andhvc3u:9121": "yathāruci parivṛttimāha--śṛṅgārīti /",
  "GK16andhvc3u:9122": "śṛṅgāroktavibhāvānubhāvavyabhicāricarvaṇārūpapratītimayo na tu strīvyasanīti mantavyam /",
  "GK16andhvc3u:9123": "ata eva bharatamuniḥ--'kaverantargataṃ bhāvaṃ' 'kāvyārthān bhāvayati' ityādiṣu kaviśabdameva /",
  "GK16andhvc3u:9124": "mūrdhābhiṣiktatayā prayuṅkte /",
  "GK16andhvc3u:9125": "nirūpitaṃ caitadrasasvarūpanirṇayāvasare /",
  "GK16andhvc3u:9126": "jagaditi /",
  "GK16andhvc3u:9127": "tadrasanimajjanādityarthaḥ /",
  "GK16andhvc3u:9128": "bālapriyā taṃ śabdanyāsaniṣṇātāḥ śabdapākaṃ pracakṣate //",
  "GK16andhvc3u:9129": "ityanena pākalakṣaṇamanyadevoktamityata āha--yatpadānītyādi /",
  "GK16andhvc3u:9130": "na tu strīvyasanīti /",
  "GK16andhvc3u:9131": "śṛṅgāripadārtha iti śeṣaḥ /",
  "GK16andhvc3u:9132": "vyasanamāsaktiḥ /",
  "GK16andhvc3u:9133": "śṛṅgārītyādyuktārthe upaṣṭambhakamāha--ata evetyādi /",
  "GK16andhvc3u:9134": "kaveriti /",
  "GK16andhvc3u:9135": "vāgaṅgamukharāgeṇa sattvenābhinayena ca /",
  "GK16andhvc3u:9136": "kaverantargataṃ bhāvaṃ bhāvayan bhāva ucyate //",
  "GK16andhvc3u:9137": "iti ślokaḥ, kāvyārthānityādivākyaṃ ca nāṭyaśāstre saptamādhyāye vartete /",
  "GK16andhvc3u:9138": "vāgaṅgamukharāgātmanā abhinayena satvalakṣaṇena cābhinayena karaṇena /",
  "GK16andhvc3u:9139": "kaveḥ varṇanānipuṇasya yo 'ntargato 'nādipraktanasaṃskārapratibhānamayo deśakālādibhedābhāvātsarvasādhāraṇībhāvenāsvādayogyaścittavṛttilakṣaṇo bhāvastam /",
  "GK16andhvc3u:9140": "bhāvayannāsvadayogyīkurvan /",
  "GK16andhvc3u:9141": "kāvyārthānita /",
  "GK16andhvc3u:9142": "koḥ kavatervā kavanīyaṃ kāvyaṃ tatra ca padārthavākyārthau raseṣvevaṃ paryavasyata ityasādhāraṇyātprādhānyacca kāvyasyārthā rasāḥ arthyante pradhānyenetyarthā,",
  "GK16andhvc3u:9143": "iti cābhinavabhāratyāṃ vivṛtam /",
  "GK16andhvc3u:9144": "kathaṃ jagato rasamayatvamityata āha--tadrasetyādi /",
  "GK16andhvc3u:9145": "rasopalakṣaṇamiti /",
  "GK16andhvc3u:9146": "puṇṇāti /",
  "GK16andhvc3u:9147": "sarvametacca māhakavīnāṃ kāvyeṣu dṛśyate /",
  "GK16andhvc3u:9148": "asmābhirapi sveṣu kāvyaprabandheṣu yathāyathaṃ darśitameva /",
  "GK16andhvc3u:9149": "sthite caivaṃ sarva eva kāvyaprakāro na dhvanidharmatāmatipatati rasādyapekṣāyāṃ kaverguṇībhūtavyaṅgyalakṣaṇo 'pi prakārastadaṅgatāmavalambata ityuktaṃ prāk /",
  "GK16andhvc3u:9150_0": "yadā tu cāṭuṣu devatāstutiṣu vā rasādīnāmaṅgatayā vyavasthānaṃ hṛdayavatīṣu ca saprajñakagāthāsu",
  "GK16andhvc3u:9150_1": "kāsucidyvaṅgyaviśiṣṭavācye prādhānyaṃ tadapi guṇībhūtavyaṅgyasya dhvaniniṣpandabhūtatvemevetyuktaṃ prāk /",
  "GK16andhvc3u:9151": "tadevamidārnīntanakavikāvyanayopadeśe kriyamāṇe prāthamikānāmabhyāsārthināṃ yadi paraṃ citreṇa vyavahāraḥ,",
  "GK16andhvc3u:9152": "prāptapariṇatīnāṃ tu locanam śṛṅgārapadaṃ rasopalakṣaṇam /",
  "GK16andhvc3u:9153": "sa eveti /",
  "GK16andhvc3u:9154": "yāvadrasiko na bhavati tadā paridṛśyamāno 'pyayaṃ bhāvavargo yadyapi sukhaduḥkhamohamādhyasthyamātraṃ laukikaṃ vitarati,",
  "GK16andhvc3u:9155": "tathāpi kavivarṇanopārohaṃ vinā lokātikrāntarasāsvādabhūvaṃ nādhiśeta ityarthaḥ /",
  "GK16andhvc3u:9156": "cārutvātiśayaṃ yanna puṣṇāti tannāstyeveti saṃbandhaḥ /",
  "GK16andhvc3u:9157": "sveṣviti /",
  "GK16andhvc3u:9158": "viṣamabāṇalīlādiṣṭu /",
  "GK16andhvc3u:9159": "hṛdayavatīṣviti /",
  "GK16andhvc3u:9160": "'hiaalaliā' iti prākṛtakavigoṣṭhyāṃ prasiddhāsu /",
  "GK16andhvc3u:9161": "laṅghiagaaṇā phalahīlaāo hontutti vaḍhḍhaantīa /",
  "GK16andhvc3u:9162": "hāli assa āsisaṃ pālivesavatuā viṇiṭhṭhaviā //",
  "GK16andhvc3u:9163": "bālapriyā rasasāmānyopalakṣakamityarthaḥ /",
  "GK16andhvc3u:9164": "vītarāgaścedityādikaṃ vivṛṇoti--yāvadrasiko na bhavatītyādi /",
  "GK16andhvc3u:9165": "sukheti /",
  "GK16andhvc3u:9166": "madhye tiṣṭhatīti madhyasthaḥ tasya bhāvo mādhyasthyaṃ sukhaduḥkhamohānāṃ yanmādhyasthyaṃ tadekānubhavaṃ tanmātramityarthaḥ /",
  "GK16andhvc3u:9167": "mātrapadena rasāsvādavyavacchedaḥ /",
  "GK16andhvc3u:9168": "vitaratīti /",
  "GK16andhvc3u:9169": "bhāvavargasya triguṇātmakatvāditi bhāvaḥ /",
  "GK16andhvc3u:9170": "hṛdayavatīṣvityasya vivaraṇam--",
  "GK16andhvc3u:9171": "hiaalaliā ityādi /",
  "GK16andhvc3u:9172": "trivargeti /",
  "GK16andhvc3u:9173": "trivargasya dharmāditrayasya ya upāyaḥ, sa evopeyo jñātavyastatra kuśalāsvityartha- /",
  "GK16andhvc3u:9174": "laṅghia iti /",
  "GK16andhvc3u:9175": "laṅghitagaganāḥ kārpāsalatā bhavantīti vardhayantyā /",
  "GK16andhvc3u:9176": "hālikasyāśiṣaṃ prativeśyabadhukā nirvāpitā //",
  "GK16andhvc3u:9177": "iticchāyā /",
  "GK16andhvc3u:9178": "he hālika! kārpāsalatāḥ tvadupajīvanabhūtāḥ kārpāsastambāḥ /",
  "GK16andhvc3u:9179": "laṅghitagaganāḥ atyuccāḥ /",
  "GK16andhvc3u:9180": "bhavantu iti hālikasyāśiṣaṃ vardhayantyā punaḥ punaḥ kurvatyā kayācit /",
  "GK16andhvc3u:9181": "prātīti /",
  "GK16andhvc3u:9182": "prātiveśinī vadhūrityarthaḥ /",
  "GK16andhvc3u:9183": "nirvāpitā nirvṛtiṃ prāpitā /",
  "GK16andhvc3u:9184": "kārpāsalatānāṃ paripoṣe tatsthale niśśaṅkaṃ hālikena saha ramaṇaṃ bhaviṣyatīti baddhathā nirvṛtirityanena taccauryasambhogābhilāṣo vadhvā vyajyate,",
  "GK16andhvc3u:9185": "tacca guṇībhūtam; tadetadyvācaṣṭe--atretyādi /",
  "GK16andhvc3u:9186": "dhvanireva kāvyamiti sthitametat /",
  "GK16andhvc3u:9187": "tadayamatra saṃgrahaḥ--- yasmin raso vā bhāvo vā tātparyeṇa prakāśate /",
  "GK16andhvc3u:9188": "saṃvṛttyābhihitau vastu yatrālaṅkāra eva vā //",
  "GK16andhvc3u:9189": "kāvyādhvani dhvanirvyaṅgyaprādhānyaikanibandhanaḥ /",
  "GK16andhvc3u:9190": "locanam atra godāvarīkacchalatāgahane bhareṇa jambūphaleṣu pacyamāneṣu /",
  "GK16andhvc3u:9191": "hālikavadhūḥ paridhatte jambūphalarasaraktaṃ nivasanamiti tvaritayauryasaṃbhogasaṃbhāvyamānajambūphalarasaraktatvaparabhāganihnavanaṃ guṇībhūtavyaṅgyamityalaṃ bahunā /",
  "GK16andhvc3u:9192": "dhvanireva kāvyamiti /",
  "GK16andhvc3u:9193": "ātmātminorabheda eva vastuto vyutpattaye tu vibhāgaḥ bālapriyā prātiveśyiko nirvṛtiṃ prāpita iti ca locane pāṭhaḥ /",
  "GK16andhvc3u:9194": "so 'pi sādhuḥ /",
  "GK16andhvc3u:9195": "tadanusāreṇa gāthā chāyā ca paṭhanīyā /",
  "GK16andhvc3u:9196_0": "atra pakṣe saṅketasthānārthinaṃ svānuraktaṃ prātiveśyikaṃ tatsambhogābhilāṣiṇī kācidyadṛcchayā",
  "GK16andhvc3u:9196_1": "dṛṣṭaṃ hālikaṃ pratyevamāśīrvādena saṅketasthānaṃ jñāpitavatīti tatsammogābhilāṣo vyaṅgyo bodhyaḥ /",
  "GK16andhvc3u:9197": "golākaccheti /",
  "GK16andhvc3u:9198": "godākacchanikuñje bhareṇa jambūṣūpacyamānā /",
  "GK16andhvc3u:9199": "suhālikavadhūrniyacchati jambūrasaraktaṃ sicayam //",
  "GK16andhvc3u:9200": "iti cchāyā /",
  "GK16andhvc3u:9201": "bhareṇetyasyātiśayenetyarthaḥ /",
  "GK16andhvc3u:9202": "locane 'gode'tyādeḥ godāvarītyādivivaramaṃ bodhyam /",
  "GK16andhvc3u:9203": "guṇībhūtaṃ vyaṅgyaṃ darśayati---tvaritetyādi /",
  "GK16andhvc3u:9204_0": "tvaritaḥ patitajambūphale nikuñcadeśe sicayāstaraṇe tvarayā kṛto yaścauryasambhogastena",
  "GK16andhvc3u:9204_1": "sambhāvyamānaḥ samutpādyamāstaddhetukatayā tarkyamāṇo vā yo jambūphalarasaraktatvena",
  "GK16andhvc3u:9204_2": "parabhāgaḥ sicyasya tattadbhāge varṇāntaraprāptiḥ tasya nihnavanaṃ gopanecchetyarthaḥ /",
  "GK16andhvc3u:9205": "guṇībhūtavyaṅgyamiti /",
  "GK16andhvc3u:9206": "sarvāvayavāvacchedena jambūphalarasaraktasya sicayasya paridhānena tannihnavanaṃ gamyate,",
  "GK16andhvc3u:9207": "tattu vācyārthe guṇībhūtamityarthaḥ /",
  "GK16andhvc3u:9208": "nanu dhvanikāvyayorātmaśarīrasthānīyayorbhedādvṛttau ' dhvanireva kāvyam' iti sāmānādhikaraṇyena nirdeśo 'nupapanna ityata āha--ātmātminorityādi /",
  "GK16andhvc3u:9209": "ātmī dehaḥ /",
  "GK16andhvc3u:9210": "vyutpattaye śiṣyajanavyutpādanāya /",
  "GK16andhvc3u:9211": "vibhāga iti /",
  "GK16andhvc3u:9212": "dhvaniḥ kāvyasyātmā sarvatra tatra viṣayī jñeyaḥ sahṛdayairjanaiḥ //",
  "GK16andhvc3u:9213": "_________________________________________________________",
  "GK16andhvc3u:9214": "saguṇībhūta-vyaṅgyaiḥ sālaṅkāraiḥ saha prabhedaiḥ svaiḥ /",
  "GK16andhvc3u:9215": "saṅkara-saṃsṛṣṭibhyāṃ punar apy uddyotate bahudhā // DhvK_3.43 //",
  "GK16andhvc3u:9216": "__________",
  "GK16andhvc3u:9217": "saguṇībhūtavyaṅgyaiḥ sālaṅkāraiḥ saha prabhedaḥ svaiḥ /",
  "GK16andhvc3u:9218": "saṅkarasaṃsṛṣṭibhyāṃ punarapyuddyotate bahudhā // 43 //",
  "GK16andhvc3u:9219": "tasya ca dhvaneḥ svaprabhedairguṇībhūtavyaṅgyena vācyālaṅkāraiśca saṅkarasaṃsṛṣṭivyavasthāyāṃ kriyamāṇāyāṃ bahuprabhedatā lakṣye dṛśyate /",
  "GK16andhvc3u:9220_0": "tathāhi svaprabhedasaṅkīrṇaḥ svaprabhedasaṃsṛṣṭo guṇībhūtavyaṅgyasaṅkīrṇo guṇībhūtavyaṅgyasaṃsṛṣṭo",
  "GK16andhvc3u:9220_1": "vācyālaṅkārāntarasaṅkīrṇo vācyālaṅkārāntarasaṃsṛṣṭaḥ saṃsṛṣṭālaṅkārasaṅkīrṇaḥ saṃsṛṣṭālaṅkārasaṃsṛṣṭaśceti",
  "GK16andhvc3u:9220_2": "bahudhā dhvaniḥ prakāśate /",
  "GK16andhvc3u:9221": "locanam kṛta ityarthaḥ /",
  "GK16andhvc3u:9222": "vāgrahaṇāttadābhāsādeḥ pūrvoktasya grahaṇam /",
  "GK16andhvc3u:9223": "saṃvṛtyeti /",
  "GK16andhvc3u:9224": "gopyamānatayālabdhasaundarya tyarthaḥ /",
  "GK16andhvc3u:9225": "kāvyāddhvanīti /",
  "GK16andhvc3u:9226": "kāvyamārge /",
  "GK16andhvc3u:9227": "viṣayīti /",
  "GK16andhvc3u:9228": "sa trividhasya dhvaneḥ kāvyamārgo viṣaya ita yāvat // 41//",
  "GK16andhvc3u:9229": ",42 //",
  "GK16andhvc3u:9230": "evaṃ ślokadvyena saṃgrahārthamabhidhāya bahuprakāratvapradarśikāṃ paṭhati--saguṇīta /",
  "GK16andhvc3u:9231": "sahaguṇībhūtavyaṅgyena sahālaṅkārairye vartante sve dhvaneḥ prabhedāstaiḥ saṃkīrṇatayā saṃsṛṣṭyā vānantaprakāro dhvanirita tātparyam /",
  "GK16andhvc3u:9232": "bahuprakāratāṃ darśayati--tathāhīti /",
  "GK16andhvc3u:9233": "svebhedairguṇībhūtavyaṅgyenālaṅkāraiḥ prakāśyata iti trayo bhedāḥ /",
  "GK16andhvc3u:9234": "tatrāpi pratyekaṃ saṃkareṇa saṃsṛṣṭyā ceta ṣaṭ /",
  "GK16andhvc3u:9235": "saṃkarasyāpi trayaḥ prakārāḥ anugrāhyanugrāhakabhāvena saṃdehāspadatvenaikapadānupraveśeneti dvādaśa bhedāḥ /",
  "GK16andhvc3u:9236": "pūrvaṃ ca ye pañcatriṃśadbhedā uktāste guṇībhūtavyaṅgyasyāpi bālapriyā śabdārthamayaṃ kāvyaṃ śarīramiti vibhāga ityarthaḥ /",
  "GK16andhvc3u:9237": "vāgrahaṇāditi /",
  "GK16andhvc3u:9238": "bhāvo veti vākārādityarthaḥ /",
  "GK16andhvc3u:9239": "saṃvṛttyābhihitāvatyasya vivaraṇam--gopyamānatayā labdhasondarya iti /",
  "GK16andhvc3u:9240": "dhvanerviṣayatvoktyā kāvyamārgasya viṣayatvaṃ labdhamityāśayenāha--sa trividhasyetyādi /",
  "GK16andhvc3u:9241": "'yasminni'tyādau /",
  "GK16andhvc3u:9242": "yasmin kāvyādhvani /",
  "GK16andhvc3u:9243": "prakāśate sarvatra tatra vyaṅgyaprādhānyaikanibandhano dhvaniḥ viṣayī san sahṛdayairjanairjeya ityanvayaḥ // 41//",
  "GK16andhvc3u:9244": ",42 //",
  "GK16andhvc3u:9245": "kārikāṃ vyācaṣṭe---sahetyādi /",
  "GK16andhvc3u:9246": "udyātata ityatra dhvaniriti śeṣa iti bhāvaḥ /",
  "GK16andhvc3u:9247": "saguṇībhūtavyaṅgyaissālaṅkāraissvaprabhedaiḥ saha saṅkarasaṃsṛṣṭyoruktyā pratyekaṃ taistribhissaha te labhyete ityāśayena vibhāgān darśayati--svaprabhedairityādi /",
  "GK16andhvc3u:9248": "prakāśyata iti sammiśnyata iti ca pāṭhaḥ /",
  "GK16andhvc3u:9249": "dvādaśeti /",
  "GK16andhvc3u:9250": "svaprabhedādibhistribhiḥ saha saṅkarakṛtā nava, saṃsṛṣṭikṛtāstraya iti dvādaśetyarthaḥ /",
  "GK16andhvc3u:9251": "pūrvaṃ ca ye pañcatriṃśadbhedā uktā iti /",
  "GK16andhvc3u:9252": "dvitīyodyotāvasāna 'evaṃ dhvaneḥ prabhedān pratipādye'ti vṛttigranthavyākhyānāvasare ye pañcatriśadbhedāḥ tatra svaprabhedasaṅkīrṇatvaṃ kadācidanugrāhyānugrāhakabhāvena /",
  "GK16andhvc3u:9253": "yathā--'evaṃvādini devarṣau' ityādau /",
  "GK16andhvc3u:9254": "atra hyarthaśaktyudbhavānuraṇanarūpavyaṅgyadhvaniprabhedenālakṣyakramavyaṅgyadhvaniprabhedo 'nugṛhyamāṇaḥ pratīyate /",
  "GK16andhvc3u:9255": "evaṃ kadācitprabhedadvayasampātasandehena /",
  "GK16andhvc3u:9256": "yathā--",
  "GK16andhvc3u:9257": "khaṇapāhuṇiā deara esā jāāeṃ kiṃpi de bhaṇidā /",
  "GK16andhvc3u:9258": "ruai paḍoharavalahīdharammi aṇuṇijjau varāri //",
  "GK16andhvc3u:9259": "locanam mantavyāḥ /",
  "GK16andhvc3u:9260": "svaprabhedāstāvanto 'laṅkāra ityekasaptatiḥ /",
  "GK16andhvc3u:9261": "tatra saṃkaratrayeṇa saṃsṛṣṭyā ca guṇane dve śate caturaśītyadhike /",
  "GK16andhvc3u:9262": "tāvatā pañcatriṃśato mukhyabhedānāṃ guṇane saptasahastrāṇi catvāri śatāni viśatyadhikāni bhavanti /",
  "GK16andhvc3u:9263": "alaṅkāraṇāmānantyātvasaṃkhyatvam /",
  "GK16andhvc3u:9264": "tatrā vyutpattaye katipayabhedeṣūdāharaṇāni ditsuḥ svaprabhedānāṃ kārikāyāmanyapadārthatvena pradhānatayoktatvāttadāśrayāṇyeva catvāryudāharaṇānyāha--tatreti /",
  "GK16andhvc3u:9265": "anugṛhyamāṇa iti /",
  "GK16andhvc3u:9266": "lajjayā hi pratītayā /",
  "GK16andhvc3u:9267": "abhilāṣaśṛṅgāro 'trānugṛhyate vyabhicāribhūtatvena /",
  "GK16andhvc3u:9268": "kṣaṇa utsavastatra nimantraṇenānītā he devara! eṣā te jāyayā kimapi bhaṇitā roditi /",
  "GK16andhvc3u:9269": "paḍohare śūnye valabhīgṛhe anunīyatāṃ varākī /",
  "GK16andhvc3u:9270": "sā tāvaddevarānuraktā tajjāyayā viditavṛttāntayā kimapyuktetyeṣoktistadvṛttāntaṃ bālapriyā svayaṃ pratipāditā ityarthaḥ /",
  "GK16andhvc3u:9271": "te iti /",
  "GK16andhvc3u:9272": "pañcatriṃśadbhedā ityarthaḥ /",
  "GK16andhvc3u:9273": "svaprabhedā iti /",
  "GK16andhvc3u:9274": "dhvaneravāntarabhedā ityarthaḥ /",
  "GK16andhvc3u:9275": "tāvanta iti /",
  "GK16andhvc3u:9276": "pañcatriṃśadityarthaḥ /",
  "GK16andhvc3u:9277": "alaṅkāra iti /",
  "GK16andhvc3u:9278": "alaṅkāratvāvacchinna ityarthaḥ /",
  "GK16andhvc3u:9279": "tatatretyādi /",
  "GK16andhvc3u:9280": "ekasaptateścaturbhirguṇana ityarthaḥ /",
  "GK16andhvc3u:9281": "dve śate caturaśītyadhike ityasyānantaraṃ 'tāvatā pañcatriśato mukhyabhedānāṃ guṇane saptasahasrāṇi catvāri viṃśatyadhikāni bhavantīti pāṭho bahuṣu grantheṣu dṛśyate,",
  "GK16andhvc3u:9282": "tadarthaḥ saṅgato na bhāti,",
  "GK16andhvc3u:9283": "vidvadbhirnniścetavyaḥ /",
  "GK16andhvc3u:9284": "asaṃkhyatvamiti /",
  "GK16andhvc3u:9285": "ato 'laṅkāratvāvacchi eka eva grāhya iti bhāva- /",
  "GK16andhvc3u:9286": "anyapadārthatveneti /",
  "GK16andhvc3u:9287": "saguṇībhūtetyādibahuvrīhidvayānyapadārthatvenetyarthaḥ /",
  "GK16andhvc3u:9288": "atra hyarthaśaktītyādivṛtyuktaṃ vivṛṇoti--lajjayetyādi /",
  "GK16andhvc3u:9289": "vyabhivāribhūtatveneti /",
  "GK16andhvc3u:9290": "lajjāyāśśṛṅgāravyabhicāritvena hetunetyarthaḥ /",
  "GK16andhvc3u:9291": "utsava iti /",
  "GK16andhvc3u:9292": "utsavo 'yaṃ devarasambandhī bodhyaḥ /",
  "GK16andhvc3u:9293": "prādhuṇiketyasyāmyāgateti vācyārthaḥ /",
  "GK16andhvc3u:9294": "tadbhāvārthakathanam---nimantraṇenānīteti /",
  "GK16andhvc3u:9295": "anenānunayanasyāvaśyakatvaṃ dyotyate /",
  "GK16andhvc3u:9296": "devaretyādicchāyāpradarśanam /",
  "GK16andhvc3u:9297": "kimapīti /",
  "GK16andhvc3u:9298": "anucitamityartha- /",
  "GK16andhvc3u:9299": "yato rodati ato varākī dīnā /",
  "GK16andhvc3u:9300": "sā tvayā anunīyatāmiti sambandhaḥ /",
  "GK16andhvc3u:9301": "gāthāmimāmavatāraṇapūrvakaṃ vyācaṣṭe--setyādi /",
  "GK16andhvc3u:9302": "seti /",
  "GK16andhvc3u:9303": "yā kṣaṇaprādhuṇikābhūtsā nāyiketyarthaḥ /",
  "GK16andhvc3u:9304": "(kṣaṇaprādhuṇikā devara eṣā jāyayā kimapi te bhaṇitā /",
  "GK16andhvc3u:9305": "roditi śūnyavalabhīgṛhe 'nunīyatāṃ varākī //",
  "GK16andhvc3u:9306": "iti cchāyā) /",
  "GK16andhvc3u:9307": "atra hyanunīyatāmityetatpadamarthāntarasaṅkramitavācyatvena vivakṣitānyaparavācyatvena ca sambhāvyate /",
  "GK16andhvc3u:9308": "na cānyatarapakṣanirṇaye pramāṇamasti /",
  "GK16andhvc3u:9309": "ekavyañjakānupraveśena tu vyaṅgyatvamalakṣyakramavyaṅgyasya svaprabhedāntarāpekṣayā locanam dṛṣṭavatyā anyasyāstaddevaracaurakāminyāḥ /",
  "GK16andhvc3u:9310": "tatra tava gṛhaṇyāyaṃ vṛttānto jñāta ityubhayataḥ kalahāyitumicchantyevamāha /",
  "GK16andhvc3u:9311": "tatrārthāntare saṃbhogenaikāntocitena paritoṣyatāmityevaṃrūpe vācyasya saṃkramaṇam /",
  "GK16andhvc3u:9312": "yadi vā tvaṃ tāvadetasyāmevānurakta itīrṣyākopatātparyādanunayanamanyaparaṃ vivakṣitam /",
  "GK16andhvc3u:9313": "eṣā tadevānīmucitamagarhaṇīyaṃ premāspadamityanunayo vivakṣitaḥ,",
  "GK16andhvc3u:9314": "vayaṃ tvidānīṃ garhaṇīyāḥ saṃvṛttā ityetatparatayā ubhayathāpi ca svābhiprāyaprakāśanādekataraniścaye pramāṇābhāva ityuktam /",
  "GK16andhvc3u:9315": "vivakṣitasya hi svarūpasthasyaivānyaparatvam, bālapriyā devareti /",
  "GK16andhvc3u:9316": "tasyā devaro bharturbhratā tasminnanuraktetyarthaḥ /",
  "GK16andhvc3u:9317": "viditeti /",
  "GK16andhvc3u:9318": "vidito vṛttāntastasyā devarasya ca parasparānurāgādiryayā tayetyarthaḥ /",
  "GK16andhvc3u:9319": "tadvṛttāntamiti /",
  "GK16andhvc3u:9320": "tajjāyāvacanādivṛttāntamityarthaḥ /",
  "GK16andhvc3u:9321": "kāminyā ityeṣoktirityanvayaḥ /",
  "GK16andhvc3u:9322": "jāyayā kimapi bhaṇiteti rodanahetupradarśanamātraṃ na tatkathanasya phalāntaramapyastītyāha--tatretyādi /",
  "GK16andhvc3u:9323": "tadvacane /",
  "GK16andhvc3u:9324": "tatra ityevamāheti sambandhaḥ /",
  "GK16andhvc3u:9325": "seti śeṣaḥ /",
  "GK16andhvc3u:9326": "ubhayataḥ kalahāyitumiti /",
  "GK16andhvc3u:9327": "taddevarasya tajjāyāyāśca mithaḥ kalahamutpādayitumityarthaḥ /",
  "GK16andhvc3u:9328": "vṛttāvuktaṃ sandehasaṅkaraṃ vivṛṇoti--tatretyādi /",
  "GK16andhvc3u:9329": "tatra tathāvacane /",
  "GK16andhvc3u:9330": "ityevaṃrūpe arthāntara iti sambandhaḥ /",
  "GK16andhvc3u:9331": "vācyasya anunayativācyārthasya /",
  "GK16andhvc3u:9332": "saṅkramaṇamiti /",
  "GK16andhvc3u:9333": "vivakṣitamityasyāpakarṣaḥ /",
  "GK16andhvc3u:9334": "priyabhāṣaṇādiḥ paritoṣajanako vyāpārastatvenānunayatervācyārthaḥ,",
  "GK16andhvc3u:9335": "sa cātra sambhogatvena rūpeṇa lakṣyo vivakṣita ityarthaḥ /",
  "GK16andhvc3u:9336": "tasyāṃ tavānurāgo mayā jñāta ityādirarthaścātra vyaṅgyo bodhyaḥ /",
  "GK16andhvc3u:9337": "etasyāmeveti /",
  "GK16andhvc3u:9338": "devara tasyāmeveti ca pāṭhaḥ /",
  "GK16andhvc3u:9339": "yā roditi tasyāmevetyarthaḥ /",
  "GK16andhvc3u:9340": "itīti hetaur /",
  "GK16andhvc3u:9341": "irṣyeti /",
  "GK16andhvc3u:9342": "vaktṛkāminīgatayorīrṣyākopayostātparyādityarthaḥ /",
  "GK16andhvc3u:9343": "anunayanamiti /",
  "GK16andhvc3u:9344": "anunayati vācyārtha ityarthaḥ /",
  "GK16andhvc3u:9345": "anyaparamitir /",
  "GK16andhvc3u:9346": "irṣyākopavyagyaparamityarthaḥ /",
  "GK16andhvc3u:9347": "uktamupapadayati--eṣetyādi /",
  "GK16andhvc3u:9348": "ityetatparatayā vivakṣitamiti sambandha- /",
  "GK16andhvc3u:9349": "ubhayathāpīti /",
  "GK16andhvc3u:9350": "anunayati vācyasyārthāntarasaṅkramaṇapakṣe anyaparatvena vivakṣitatvapakṣe cetyarthaḥ /",
  "GK16andhvc3u:9351": "svabhiprāyeti /",
  "GK16andhvc3u:9352": "vaktṛkāminīgatābhilāṣetyarthaḥ /",
  "GK16andhvc3u:9353": "uktamiti /",
  "GK16andhvc3u:9354": "vṛttikṛteti śeṣaḥ /",
  "GK16andhvc3u:9355": "prasaṅgādāha--vivakṣitasyetyādi /",
  "GK16andhvc3u:9356": "bāhulyena sambhavati /",
  "GK16andhvc3u:9357": "yathā--'snigdhaśyāmala' ityādau /",
  "GK16andhvc3u:9358": "svaprabhedasaṃsṛṣṭatvaṃ ca yathā pūrvodāharaṇa eva /",
  "GK16andhvc3u:9359": "atra hyarthāntarasaṃkramitavācyasyātyantatiraskṛtavācyasya ca saṃsargaḥ /",
  "GK16andhvc3u:9360": "guṇībhūtavyaṅgya saṅkīrṇatvaṃ yathā--'nyakkāro hyayameva me yadarayaḥ' ityādau /",
  "GK16andhvc3u:9361": "yathā vā-- kartā dyūtacchalānāṃ jatumayaśaraṇoddīpanaḥ so 'bhimānī kṛṣṇākeśottarīyavyapanayanapaṭuḥ pāṇḍavā yasya dāsāḥ /",
  "GK16andhvc3u:9362": "rājā duḥśāsanādergururanujaśatasyāṅgarājasya mitraṃ kkāste duryodhano 'sau kathayata na ruṣā draṣṭumabhyāgatau svaḥ //",
  "GK16andhvc3u:9363": "locanam saṃkrāntistu tasyaitadrūpatāpattiḥ /",
  "GK16andhvc3u:9364": "yadi vā devarānuraktāyā eva taṃ devaramanyayā sahāvalokitasaṃbhogavṛtāntaṃ pratīyamuktiḥ,",
  "GK16andhvc3u:9365": "devaretyāmantraṇāt /",
  "GK16andhvc3u:9366": "pūrvavyākhyāne tu tadapekṣayā devaretyāmantraṇaṃ vyākhyātam /",
  "GK16andhvc3u:9367": "bāhulyeneti /",
  "GK16andhvc3u:9368_0": "sarvatra kāvye rasāditātparyaṃ tāvadasti tatra rasadhvanerbhāvadhvaneścaikena vyañjakenābhivyañjanaṃ",
  "GK16andhvc3u:9368_1": "snigdhaśyāmaletyatra vipralambhaśṛṅgārasya tadvyabhicāriṇaśca śokāvegātmanaścarvaṇīyatvāt /",
  "GK16andhvc3u:9369": "evaṃ trividhaṃ saṃkaraṃ vyākhyāya saṃsṛṣṭimudāharati--svaprabhedeti /",
  "GK16andhvc3u:9370": "atra hīti /",
  "GK16andhvc3u:9371": "liptaśabdādau tiraskṛto vācyaḥ, rāmādau tu saṃkrānta ityarthaḥ /",
  "GK16andhvc3u:9372": "evaṃ svaprabhedaṃ prati caturbhedānudāhṛtya guṇībhūtavyaṅgyaṃ pratyudāharati--guṇībhūteti /",
  "GK16andhvc3u:9373": "bālapriyā svarūpasthasya vācyasya /",
  "GK16andhvc3u:9374": "tasya vācyasya /",
  "GK16andhvc3u:9375": "etadrūpatāpattiḥ vivakṣitarūpāntaraprāptiḥ /",
  "GK16andhvc3u:9376": "devarānuraktāyā iti /",
  "GK16andhvc3u:9377": "svasya yo devarastadanuraktāyā ityarthaḥ /",
  "GK16andhvc3u:9378": "sahetyasya sambhogetyanena sambandhaḥ /",
  "GK16andhvc3u:9379": "uktārthe gamakamāha--devaretyādi /",
  "GK16andhvc3u:9380": "tadapekṣayeti /",
  "GK16andhvc3u:9381": "yā prādhuṇikābhūttadapekṣayetyarthaḥ /",
  "GK16andhvc3u:9382": "tannirūpitaṃ devaratvaṃ bodhyamityarthaḥ /",
  "GK16andhvc3u:9383": "gātheyaṃ kāvyaprakāśe 'pyudāhṛtā /",
  "GK16andhvc3u:9384": "bāhulyena sambhavatītyetadupapādayati--sarvatretyādi /",
  "GK16andhvc3u:9385": "carvaṇīyatvādabhivyañjanamiti sambandhaḥ /",
  "GK16andhvc3u:9386": "liptaśabdādāvityādi /",
  "GK16andhvc3u:9387_0": "'snagdhaśyāmalakāntiliptaviyata'ityatra dravadravyasya sarvāvayavāvacchedena yaḥ",
  "GK16andhvc3u:9387_1": "saṃyogastadātmakasya lepasya vācyārthasya bādhāllipidhātuḥ samparkaṃ lakṣayaṃstadatiśayaṃ dyotayati /",
  "GK16andhvc3u:9388": "evaṃ payodāssuhṛdo yeṣāmityatra vācyārthasya bādhātsuhṛtpadamupakāritvena rūpeṇa lakṣayattadatiśayaṃ vyanaktītyarthaḥ /",
  "GK16andhvc3u:9389": "rāmādāviti /",
  "GK16andhvc3u:9390": "rāmādipada ityarthaḥ /",
  "GK16andhvc3u:9391": "vācya ityanuṣajyate /",
  "GK16andhvc3u:9392": "saṅkānta iti /",
  "GK16andhvc3u:9393": "yathāsaṅkrāntistathā dvitīyodyote uktam /",
  "GK16andhvc3u:9394": "rāmādāvityādipadena 'nyakkāra' ityādistharāvaṇādipadasaṃgrahaḥ /",
  "GK16andhvc3u:9395": "'karte'tyādiśloko veṇīsaṃhārasthaḥ /",
  "GK16andhvc3u:9396": "atra hyalakṣyakramavyaṅgyasya vākyārthībhūtasya vyaṅgyaviśiṣṭavācyābhidhāyibhiḥ padaiḥ sammiśratā /",
  "GK16andhvc3u:9397": "ata eva ca padārthāśrayatve guṇībhūtavyaṅgyasya vākyārthāśrayatve ca dhvaneḥ saṅkīrṇatāyāmapi na virodhaḥ svaprabhedāntaravat /",
  "GK16andhvc3u:9398": "locanam atra hītyudāharaṇadvaye 'pi /",
  "GK16andhvc3u:9399": "alakṣyakramavyaṅgyasyeti /",
  "GK16andhvc3u:9400": "raudrasya vyaṅgyaviśiṣṭetyanena guṇatā vyaṅgyasyoktāḥ /",
  "GK16andhvc3u:9401": "padairityupalakṣaṇe tṛtīyā /",
  "GK16andhvc3u:9402": "tena tadupalakṣitā yo 'rtho vyaṅgyaguṇībhāvena vartate tena saṃmiśratā saṃkīrmatā /",
  "GK16andhvc3u:9403": "sā cānugrāhyānugrāhakabhāvena saṃdehayogenaikavyañjakānupraveśena ceti yathāsaṃbhavamudāharaṇadvaye yojyā /",
  "GK16andhvc3u:9404": "tathā hi-me yadaraya ityādibhi- sarvaireva padārthauḥ kartetyādibhiśca vibhāvādirūpatayā raudra evānugṛhyate /",
  "GK16andhvc3u:9405": "kartetyādau ca pratipadaṃ pratyavāntaravākyaṃ pratisamāsaṃ ca vyaṅgyamutprekṣituṃ śakyameveti na likhitam /",
  "GK16andhvc3u:9406": "pāṇḍavā yasya dāsā iti tadīyoktyanukāraḥ /",
  "GK16andhvc3u:9407": "tatra guṇībhūtavyaṅgyatāpi yojayituṃ śakyā, vācyasyaiva krodhoddīpakatvāt /",
  "GK16andhvc3u:9408": "dāsaiśca kṛtakṛtyaiḥ svāmyavaśyaṃ draṣṭavya ityarthaśaktyanuraṇanarūpatāpi /",
  "GK16andhvc3u:9409": "ubhayathāpi cārutvādekapakṣagrahe pramāṇābhāvaḥ /",
  "GK16andhvc3u:9410": "ekavyañjakānupraveśastu taireva padaiḥ guṇībhūtavya vyaṅgyasya pradhānībhūtasya carasasya vibhāvādidvāratayābhivyañjanāt /",
  "GK16andhvc3u:9411": "bālapriyā vṛttāvatretyasya kartetyudāharaṇamātraparāmarśakatvabhramavāraṇāya vivṛṇoti---udādaraṇadvaye 'pīti /",
  "GK16andhvc3u:9412": "raudrasyeti /",
  "GK16andhvc3u:9413": "nyakkāra ityādau rāvaṇagatasya kartetyādau bhīmasenagatasya ca krodhasya pratīteriti bhāvaḥ /",
  "GK16andhvc3u:9414": "vyaṅgyaviśiṣṭetyaneneti /",
  "GK16andhvc3u:9415": "vyaṅgyavaiśiṣṭyakathanenetyarthaḥ /",
  "GK16andhvc3u:9416": "guṇateti /",
  "GK16andhvc3u:9417": "vācyārthaṃ pratīti śeṣaḥ /",
  "GK16andhvc3u:9418": "uktā darśitā /",
  "GK16andhvc3u:9419": "padaissammiśratetyasya yathāśrutārthasya bādhādvyācaṣṭe--padarityupalakṣaṇe tṛtīyeti /",
  "GK16andhvc3u:9420": "tadairiti tṛtīyārtho jñāpyatvamityarthaḥ /",
  "GK16andhvc3u:9421": "tamevārthaṃ darśayati--tadupalakṣiteti /",
  "GK16andhvc3u:9422": "kena sammiśratetyatrāha--yo 'rtha ityādi /",
  "GK16andhvc3u:9423": "yo 'rthaḥ vācyārthaḥ /",
  "GK16andhvc3u:9424": "teneti /",
  "GK16andhvc3u:9425": "guṇībhūtavyaṅgyena vācyenetyartha- /",
  "GK16andhvc3u:9426": "sā ceti /",
  "GK16andhvc3u:9427": "saṅkīrṇatetyarthaḥ /",
  "GK16andhvc3u:9428": "tṛtīyāntatrayasyānena sambandhaḥ /",
  "GK16andhvc3u:9429": "kartetyādibhiśceti /",
  "GK16andhvc3u:9430": "padārthairityanuṣaṅgaḥ /",
  "GK16andhvc3u:9431": "nanu nyakkāretyādau vyaṅgyārthāḥ pūrvaṃ vyākhyātāḥ /",
  "GK16andhvc3u:9432": "kartetyādau tu te kiṃ na santītyata āha--kartetyādāviti /",
  "GK16andhvc3u:9433": "tadīyoktīti /",
  "GK16andhvc3u:9434": "pāṇḍavā mama dāsā iti duryodhanoktītyarthaḥ /",
  "GK16andhvc3u:9435": "raudra evānugṛhyata ityanenānugrāhyānugrāhakabhāvena saṅkaraṃ pradarśya sandehayogena taṃ darśayati--tatretyādi /",
  "GK16andhvc3u:9436": "pāṇḍavagatāpakarṣādikaṃ bodhyam /",
  "GK16andhvc3u:9437": "ityarthetyādi /",
  "GK16andhvc3u:9438": "uktaṃ yadarthaśaktimūlaṃ vyaṅgyaṃ tadrūpatī'pītyarthaḥ /",
  "GK16andhvc3u:9439": "yojayituṃ śaktetyanuṣaṅgaḥ /",
  "GK16andhvc3u:9440": "abhayathāpītyādi /",
  "GK16andhvc3u:9441": "tathā ca guṇībhūtavyaṅgyasya dhvaneśca sandehasaṅkara iti bhāvaḥ /",
  "GK16andhvc3u:9442": "tairiti /",
  "GK16andhvc3u:9443": "me yadaraya ityādibhirityarthaḥ /",
  "GK16andhvc3u:9444": "vibhāvādidvāratayā rasasya cābhivyañjanāditi sambandhaḥ /",
  "GK16andhvc3u:9445": "ata evetyetadvyākhyāyā ta evetyādi na yathāhi dhvaniprabhedāntarāṇi parasparaṃ saṅkīryante padārthavākyārthāśrayatvena ca na viruddhāni /",
  "GK16andhvc3u:9446": "kiṃ caikavyaṅgyāśrayatve tu pradhānaguṇabhāvo virudhyate na tu vyaṅgyabhedāpekṣayā tato 'pyasya na virodhaḥ /",
  "GK16andhvc3u:9447": "ayaṃ ca saṅkarasaṃsṛṣṭivyavahāro bahūnāmekatra vācyavācakabhāva iva vyaṅgyavyañjakabhāve 'pi nirvirodha eva mantavyaḥ /",
  "GK16andhvc3u:9448": "yatra tu padāni kānicidavivakṣitavācyānuramanarūpavyaṅgyavācyāni vā tatra dhvaniguṇībhūtavyaṅgyayoḥ saṃsṛṣṭatvam /",
  "GK16andhvc3u:9449": "yathā--'teṣāṃ gopavadhūvilāsasuhṛdām' ityādau /",
  "GK16andhvc3u:9450": "atra hi 'vilāsasuhṛdā' 'rādhārahaḥsākṣiṇām' ityete pade dhvaniprabhedarūpe 'te' 'jāne' ityete ca pade guṇībhūtavyaṅgyarūpe /",
  "GK16andhvc3u:9451": "locanam ata eva ceti /",
  "GK16andhvc3u:9452": "yato 'tra lakṣye dṛśyate tata ityarthaḥ /",
  "GK16andhvc3u:9453": "nanu vyaṅgyaṃ guṇībhūtaṃ pradhānaṃ ceti viruddhameva taddṛśyamānamapyuktatvānna śraddheyamityāśaṅkya vyañjakabhedāttāvanna virodha iti darśayati--ata eveti /",
  "GK16andhvc3u:9454": "sveti /",
  "GK16andhvc3u:9455": "svaprabhedāntarāṇi saṃkīrṇatayā pūrvamudāhṛtānīta tānyeva dṛṣṭāntayati /",
  "GK16andhvc3u:9456": "tadeva vyācaṣṭe--yathāhīti /",
  "GK16andhvc3u:9457": "tathātrāpītyadhyāhāro 'tra kartavyaḥ /",
  "GK16andhvc3u:9458": "'tathā hi' iti vā pāṭhaḥ /",
  "GK16andhvc3u:9459": "nanu vyañjakabhedātprathamabhedayoḥ parihāro 'stu ekavyañjakānupraveśe tu kiṃ vaktavyamityāśaṅkya pāramārthikaṃ parihāramāha--kiñcetiḥ tato 'pīti /",
  "GK16andhvc3u:9460": "yato 'nyadvyaṅgyaṃ guṇībhūtamanyacca pradhānamiti ko virodhaḥ /",
  "GK16andhvc3u:9461": "nanu vācyālaṅkāraviṣaye śruto 'yaṃ saṃkarādivyavahāro na tu vyaṅgyaviṣaya ityāśaṅkyāha--ayaṃ ceti /",
  "GK16andhvc3u:9462": "mantavya iti /",
  "GK16andhvc3u:9463": "mananena pratītyā tathā niśceyaḥ ubhayatrāpi pratītereva śaraṇatvāditi bhāvaḥ /",
  "GK16andhvc3u:9464": "evaṃ guṇībhūtavyaṅgyasaṃkarabhedāstrīnudāhṛtya saṃsṛṣṭimudāharati--yatra tu padānīti /",
  "GK16andhvc3u:9465": "kānicidityanena bālapriyā virodha ityantaṃ granthamavatārayati--nanvityādi /",
  "GK16andhvc3u:9466": "dṛśyamānamiti /",
  "GK16andhvc3u:9467": "lakṣya iti śeṣaḥ /",
  "GK16andhvc3u:9468": "sveti /",
  "GK16andhvc3u:9469": "dṛṣṭāntayatīti sambandhaḥ /",
  "GK16andhvc3u:9470": "svaprabhedāntaravadityanena dṛṣṭāntaṃ darśayatītyarthaḥ /",
  "GK16andhvc3u:9471": "prathamabhedayoriti /",
  "GK16andhvc3u:9472": "anugrāhyānugrāhakabhāvena sandehayogena ca yau saṅkarau tayorityarthaḥ /",
  "GK16andhvc3u:9473": "kiṃ vaktavyamiti /",
  "GK16andhvc3u:9474": "kiṃ kartavyamiti /",
  "GK16andhvc3u:9475": "ca pāṭhaḥ /",
  "GK16andhvc3u:9476": "vyañjakabhedābhāvāditi bhāvaḥ /",
  "GK16andhvc3u:9477": "bhāvamāha--yato 'ntadityādi /",
  "GK16andhvc3u:9478": "mantavya ityetat prakṛtānuguṇatayā vyācaṣṭe--mananenetyādi /",
  "GK16andhvc3u:9479": "pratītyā sahṛdayapratītyā /",
  "GK16andhvc3u:9480": "ityaneneti /",
  "GK16andhvc3u:9481": "kānicidavivakṣitavācyāni kānicidanuraṇanarūpavyaṅgyavācyānītyuktyetyarthaḥ /",
  "GK16andhvc3u:9482": "suhṛdityādi /",
  "GK16andhvc3u:9483": "mukhyārthayoḥ vācyālaṅkārasaṅkīrṇatvamalakṣyakramavyaṅgyāpekṣayā rasavati sālaṅkāre kāvye sarvatra suvyavasthitam /",
  "GK16andhvc3u:9484": "prabhedāntarāṇāmapi kadācitsaṅkīrṇatvaṃ bhavatyeva /",
  "GK16andhvc3u:9485": "yathā mamaiva-- locanam saṃkarāvakāśaṃ nirākaroti /",
  "GK16andhvc3u:9486": "suhṛcchabdena sākṣiśabdena cāvivakṣitavācyo dhvaniḥ 'te' itipadenāsādhāraṇaguṇagaṇo 'bhivyakto 'pi guṇatvamavalambate,",
  "GK16andhvc3u:9487": "vācyasyaiva smaraṇasya prādhānyena cārutvahetutvāt /",
  "GK16andhvc3u:9488": "'jāne' ityanenotprekṣyamāṇānantadharmavyañjakenāpi vācyamevotprekṣaṇarūpaṃ pradhānīkriyate /",
  "GK16andhvc3u:9489": "evaṃ guṇībhūtavyaṅgye 'pi catvāro bhedā udāhṛtāḥ /",
  "GK16andhvc3u:9490": "adhunālaṅkāragatāṃstāndarśayati--vācyālaṅkāreti /",
  "GK16andhvc3u:9491": "vyaṅgyatve tvalaṅkāraṇāmuktabhedāṣṭaka evāntarbhāva iti vācyaśabdasyāśayaḥ /",
  "GK16andhvc3u:9492": "kāvya iti /",
  "GK16andhvc3u:9493": "evaṃvidhameva hi kāvyaṃ bhavati /",
  "GK16andhvc3u:9494": "suvyavasthitamiti /",
  "GK16andhvc3u:9495": "'vivakṣā tatparatvena' iti dvitīyoddyotamūlodāharaṇebhyaḥ saṃkaratrayaṃ saṃsṛṣṭiśca labhyata eva /",
  "GK16andhvc3u:9496": "'calāpāṅgāṃ dṛṣṭim' ityatra hi rūpakavyatirekasya prāgvyākhyātasya śṛṅgārānugrāhakatvaṃ svabhāvokteḥ śṛṅgārasya caikānupraveśaḥ /",
  "GK16andhvc3u:9497": "'uppaha jāyā' iti gāthāyāṃ pāmarasvabhāvoktirvā dhvanirveti prakaraṇādyabhāve ekataragrāhakaṃ pramāṇaṃ nāsti /",
  "GK16andhvc3u:9498": "yadyapyalaṅkāro rasamavaśyamanugṛhṇāti,",
  "GK16andhvc3u:9499": "tathāpi 'nāti nirvahaṇaiṣitā' iti yadabhiprāyeṇoktaṃ tatra saṅkārāsambhavātsaṃsṛṣṭirevālaṅkārema rasadhvaneḥ /",
  "GK16andhvc3u:9500": "yathā--'bāhulatikāpāśena baddhvā dṛḍham' ityatra /",
  "GK16andhvc3u:9501": "prabhedāntarāṇāmapīti /",
  "GK16andhvc3u:9502": "rasādidhvanivyatiriktānām /",
  "GK16andhvc3u:9503": "bālapriyā suhṛtvasākṣitvayoracetaneṣu latāveśmasu bādhātsuhṛtpadamupakāritvena sākṣipadamāsannatvena rūpeṇa ca lakṣayati /",
  "GK16andhvc3u:9504": "upakārādigatātiśayo vyaṅgyaścetyanayoḥ padayordhvanirityarthaḥ /",
  "GK16andhvc3u:9505": "padenābhivyakta iti sambandhaḥ /",
  "GK16andhvc3u:9506": "guṇatvamiti /",
  "GK16andhvc3u:9507": "vācyaṃ pratīta śeṣaḥ /",
  "GK16andhvc3u:9508": "vācyālaṅkārasaṅkīrṇatvamityatrālaṅkāre vācyatvaviśeṣaṇasya phalaṃ darśayati--vyaṅgyatva ityādi /",
  "GK16andhvc3u:9509": "uktabhedāṣṭaka iti /",
  "GK16andhvc3u:9510": "saṅkarasaṃsṛṣṭikṛtabhedāṣṭaka ityarthaḥ /",
  "GK16andhvc3u:9511": "evaṃvidhamiti /",
  "GK16andhvc3u:9512": "rasavatsālaṅkāraṃ cetyarthaḥ /",
  "GK16andhvc3u:9513": "suvyavasthitatvaṃ darśayati--vivakṣetyādi /",
  "GK16andhvc3u:9514": "śṛṅgārānugrāhakatvamiti /",
  "GK16andhvc3u:9515": "śṛṅgāreṇa sahānugrāhyanugrāhakabhāva ityarthaḥ /",
  "GK16andhvc3u:9516": "nāyakāntaragatatattacceṣṭādarśanasya ratyuddīpakatvāditi bhāvaḥ /",
  "GK16andhvc3u:9517": "iti gāthāyāmiti /",
  "GK16andhvc3u:9518": "pūrvodāhṛtāyāmiti śeṣaḥ /",
  "GK16andhvc3u:9519": "prakaraṇādyabhāva iti nimitte saptamī /",
  "GK16andhvc3u:9520": "evaṃ trividhasya vācyālaṅkārasaṅkarasyodāharaṇaṃ pradarśya,",
  "GK16andhvc3u:9521": "tatsaṃsṛṣṭerviṣayamudāharaṇaṃ ca darśayiṣyannāha--yadyapītyādi /",
  "GK16andhvc3u:9522": "yadabhiprāyeṇeta /",
  "GK16andhvc3u:9523": "anugrāhakatvābhāvābhiprāyeṇetyarthaḥ /",
  "GK16andhvc3u:9524": "ityatreti /",
  "GK16andhvc3u:9525": "atra hi rūpakeṇa rasasya saṃsṛṣṭirevetyarthaḥ /",
  "GK16andhvc3u:9526": "vakṣyamāṇopapātyarthamāha--niṣpādanetyādi /",
  "GK16andhvc3u:9527": "vyāpāravatītyādīni padāni vivṛṇoti--tatretyādinā /",
  "GK16andhvc3u:9528": "yā vyāpāravatī rasān rasayituṃ kācatkavīnāṃ navā dṛṣṭiryā pariniṣṭhitārthaviṣayonmeṣā ca vaipaścitī /",
  "GK16andhvc3u:9529": "locanam vyāpāravatīta /",
  "GK16andhvc3u:9530": "niṣpādanaprāṇo hi rasa ityuktam /",
  "GK16andhvc3u:9531": "tatra vibhāvādiyojanātmikāvarṇanā, tataḥ prabhṛti ghaṭanāparyantā kriyā vyāpāraḥ, tena satatayuktā /",
  "GK16andhvc3u:9532": "rasāniti /",
  "GK16andhvc3u:9533": "rasyamānatāsārān sthāyibhāvān rasayituṃ rasyamānatāpattiyogyān kartum /",
  "GK16andhvc3u:9534": "kāciditi lokavārtāpatitabodhāvasthātyāgenonmīlantī /",
  "GK16andhvc3u:9535": "ata eva te kavayaḥ varṇanāyogāt teṣām /",
  "GK16andhvc3u:9536": "naveti /",
  "GK16andhvc3u:9537": "kṣaṇekṣaṇe nūtanairnūtanairvaicitryairjagantyāsūtrayantī /",
  "GK16andhvc3u:9538": "dṛṣṭiriti /",
  "GK16andhvc3u:9539": "pratibhārūpā, tatra dṛṣṭiścākṣuṣaṃ jñānaṃ ṣāḍavādi rasayatīti virodhālaṅkāro 'ta eva navā /",
  "GK16andhvc3u:9540": "tadanugṛhītaśca dhvaniḥ, tathāhi cākṣuṣaṃ jñānaṃ nāvivakṣitamatyantamasambhavā bhāvāt /",
  "GK16andhvc3u:9541": "na cānyaparam; api tvarthāntare aindriyakavijñānābhyāsollasite pratibhānalakṣaṇe 'rthe saṃkrāntam /",
  "GK16andhvc3u:9542": "saṃkramaṇe ca virodho 'nugrāhaka eva /",
  "GK16andhvc3u:9543": "tadvakṣyati--'virodhālaṅkāreṇa' ityādinā /",
  "GK16andhvc3u:9544": "bālapriyā vibhāvādīta /",
  "GK16andhvc3u:9545": "vibhāvānubhāvadyarthetyarthaḥ /",
  "GK16andhvc3u:9546": "ghaṭaneti /",
  "GK16andhvc3u:9547": "tattatpadasaṅghaṭanetyarthaḥ /",
  "GK16andhvc3u:9548": "kriyeta /",
  "GK16andhvc3u:9549": "tattadanusandhānātmikā manaḥkriyetyarthaḥ /",
  "GK16andhvc3u:9550": "nityayoge batubityāha--tenetyādi /",
  "GK16andhvc3u:9551": "yuktatvaṃ janyajanakabhāvasambandhena bodhyam /",
  "GK16andhvc3u:9552": "rasānityasya vācyārthavivaraṇam--rasyamānatāsārāniti /",
  "GK16andhvc3u:9553": "rasapadena prakṛte vivakṣitamāha--sthāyibhāvāniti /",
  "GK16andhvc3u:9554": "lokayātrāpatitabodheti /",
  "GK16andhvc3u:9555": "laukikatattadvastuviṣayakajñānetyarthaḥ /",
  "GK16andhvc3u:9556": "ata eveti /",
  "GK16andhvc3u:9557": "dṛṣṭyunmīlanādevetyarthaḥ /",
  "GK16andhvc3u:9558": "kavipadayogārthamāha--vaṇenāyogāditi /",
  "GK16andhvc3u:9559": "āsūtrayantī prakāśayantī /",
  "GK16andhvc3u:9560": "vakṣyamāṇaṃ saṅkramaṇaṃ manasi kṛtyāha--pratibhārūpeti /",
  "GK16andhvc3u:9561": "atra dṛṣṭiścākṣuvajñānam /",
  "GK16andhvc3u:9562_0": "rasān rasayituṃ ṣāḍabādipeyadravyāṇi madhurādirasayuktāni kartum yadvā--ṣāḍabādigatamadhurādirasānāsvādayituṃ",
  "GK16andhvc3u:9562_1": "vyāpāravatīti viruddhārthasya pratītyā virodhābhāsālaṅkāra ityāha--tatra dṛṣṭirityādi /",
  "GK16andhvc3u:9563": "virodhadyotakamāha--ata evetyādi /",
  "GK16andhvc3u:9564": "naveti virodhadyotakamiti bhāvaḥ /",
  "GK16andhvc3u:9565": "dhvaniḥ dṛṣṭirittayarthāntarasaṅkramitavācyadhvaniḥ /",
  "GK16andhvc3u:9566": "nāvivakṣitamatyantamiti /",
  "GK16andhvc3u:9567": "atyantatiraskṛtaṃ netyarthaḥ /",
  "GK16andhvc3u:9568": "asambhavābhāvāditi /",
  "GK16andhvc3u:9569": "kavigatasya candrodyānādicākṣuṣajñānasyāpi rasaniṣpādanopayogitvāditi bhāvaḥ /",
  "GK16andhvc3u:9570": "na cānyaparamiti /",
  "GK16andhvc3u:9571": "vyaṅgyaparaṃ vivakṣitaṃ ca netyarthaḥ /",
  "GK16andhvc3u:9572": "apitu pratibhānalakṣaṇe arthāntare saṅkrāntamiti /",
  "GK16andhvc3u:9573": "dṛṣṭipadamatra pratibhātvena rūpeṇa jñānaṃ lakṣayatītyarthaḥ /",
  "GK16andhvc3u:9574": "pratibhānasyātasphuṭatvādikamatra vyaṅgyam /",
  "GK16andhvc3u:9575": "mukhyārthasambandhaṃ darśayitumāha--aindriyaketyādi /",
  "GK16andhvc3u:9576": "aindriyakaṃ vijñānaṃ laukikatattadviṣayakacākṣuṣajñānaṃ tasyābhyāsa āvṛttiḥ tenollasite prakāśite ityarthaḥ /",
  "GK16andhvc3u:9577": "uktamarthaṃ vṛttyā saṅgamayati--tadvakṣyatītyādi /",
  "GK16andhvc3u:9578": "te dve apyavalambya viśvamaniśa nirvarṇayanto vayaṃ śrāntā naiva ca labdhamabdhiśayana tvadbhaktitulyaṃ sukham //",
  "GK16andhvc3u:9579": "locanam yā caivaṃvidhā dṛṣṭiḥ pariniṣṭito 'calaḥ arthaviṣaye niścetavye viṣaye unmeṣo yasyāḥ /",
  "GK16andhvc3u:9580": "tathā pariniṣṭhite lokaprasiddhe 'rthe na tu kavivadapūrvasminnarthe unmeṣo yasyāḥ sā /",
  "GK16andhvc3u:9581": "vipaścitāmiyaṃ vaipaścitī /",
  "GK16andhvc3u:9582": "te avalambyeti /",
  "GK16andhvc3u:9583": "kavīnāmiti vaipaścitīti vacanena nāhaṃ kavirna paṇḍita ityātmano 'nauddhatyaṃ dhvanyate /",
  "GK16andhvc3u:9584": "anātmīyamapi daridragṛha ivopakaraṇatayānyata āhṛtametanmayā dṛṣṭidvayamityarthaḥ /",
  "GK16andhvc3u:9585": "te dve apīti /",
  "GK16andhvc3u:9586": "na hyekayā dṛṣṭyā samyaṅnirvarṇanaṃ nirvahati /",
  "GK16andhvc3u:9587": "viśvamityaśeṣam /",
  "GK16andhvc3u:9588": "aniśamiti /",
  "GK16andhvc3u:9589": "punaḥ punaranavaratam /",
  "GK16andhvc3u:9590": "nirvarṇayanto varṇanayā,",
  "GK16andhvc3u:9591": "tathā niścitārthaṃ varṇayantaḥ idamitthamiti parāmarśanumānādinānirbhajya nirvarṇanaṃ kimatra sāraṃ syāditi tilaśastilaśo vicayanam /",
  "GK16andhvc3u:9592": "yacca nirvarṇyate tatkhalu madhye vyāpāryamāṇayā madhye cārthaviśeṣu niścitonmeṣayā niścalayā dṛṣṭyā samyaṅnirvarṇitaṃ bhavati /",
  "GK16andhvc3u:9593": "vayamiti /",
  "GK16andhvc3u:9594": "mithyātatvadṛṣṭyāharaṇavyasanina ityarthaḥ /",
  "GK16andhvc3u:9595": "śrāntā iti /",
  "GK16andhvc3u:9596": "na kevalaṃ sāraṃ na labdhaṃ yāvatpratyuta khedaḥ prāpta iti bhāvaḥ /",
  "GK16andhvc3u:9597": "caśabdastuśabdasyārthe /",
  "GK16andhvc3u:9598": "abdhiśayaneti /",
  "GK16andhvc3u:9599": "yoganidrayā tvamata eva sārasvarūpavedī svarūpāvasthita ityarthaḥ /",
  "GK16andhvc3u:9600": "śrāntasya śayanasthitaṃ prati bahumāno bhavati /",
  "GK16andhvc3u:9601": "tvadbhaktīti /",
  "GK16andhvc3u:9602": "tvameva paramātmasvarūpoviśvasārastasya bhaktiḥ śraddhādipūrvaka upāsanākramajastadāveśastena bālapriyā arthaviṣaya ityasyārthamāha--niścetavya ityādi /",
  "GK16andhvc3u:9603": "anyathāpi vyācaṣṭe--tathetyādi /",
  "GK16andhvc3u:9604": "te avalambyetyanena dhvanitamarthamuktvā tadvācyārthamāha--anātmīyamityādi /",
  "GK16andhvc3u:9605": "gṛha iveti /",
  "GK16andhvc3u:9606": "avidyamānaṃ maṇḍanādikamiti śeṣaḥ /",
  "GK16andhvc3u:9607": "dve apītyukteḥ phalamāha--na hītyādi /",
  "GK16andhvc3u:9608": "aniśamityasyārthadvayamāha--punarityādi /",
  "GK16andhvc3u:9609": "kavidṛṣṭyavalambanena nirvarṇanaṃ dvedhā vivṛṇoti--nirvarṇayanto varṇanayeti /",
  "GK16andhvc3u:9610": "tathetyādīti ca /",
  "GK16andhvc3u:9611": "varṇanayā nirvarṇayanto vīkṣamāṇāḥ /",
  "GK16andhvc3u:9612": "vipaściddṛṣṭyavalambanena nirvarṇanaṃ vyākhyāti--idamitthamityādi /",
  "GK16andhvc3u:9613": "nirbhajya nirvarṇanameva sphuṭayati--kimatretyādi /",
  "GK16andhvc3u:9614": "dṛṣṭidvayālambanena nirvarṇanasya phalam--na hyekayetyādi /",
  "GK16andhvc3u:9615": "pūrvoktameva viśadayati--yaccetyādi /",
  "GK16andhvc3u:9616": "vayamityasya bhāvārthamāha--mithyetyādi /",
  "GK16andhvc3u:9617": "mithyādṛṣṭiḥ kavidṛṣṭiḥ tatvadṛṣṭiḥ vipaściddṛṣṭiḥ, tayorāhabhāvārthamāha--mithyetyādi /",
  "GK16andhvc3u:9618": "mithyādṛṣṭiḥ kavidṛṣṭiḥ tatvadṛṣṭiḥ vipaściddṛṣṭiḥ tayorāṇe vyasaninastātparyavanta ityarthaḥ /",
  "GK16andhvc3u:9619": "tuśabdasyārtha iti /",
  "GK16andhvc3u:9620": "viśeṣarūpārthabodhaka ityarthaḥ /",
  "GK16andhvc3u:9621": "abdhiśayanetyasya gamyārthamāha--yoganidrayetyādi /",
  "GK16andhvc3u:9622": "ata eveti /",
  "GK16andhvc3u:9623": "tvadbhaktitulyasya sukhasyābhāvādevetyarthaḥ /",
  "GK16andhvc3u:9624": "sāreti /",
  "GK16andhvc3u:9625": "viśvasārabhūtaṃ yatsvasvarūpaṃ tadvedītyarthaḥ /",
  "GK16andhvc3u:9626": "vyaṅgyāntaraṃ ca darśayati--āntasyetyādi /",
  "GK16andhvc3u:9627": "tadāveśa iti /",
  "GK16andhvc3u:9628": "tadviṣayakapremātiśaya ityarthaḥ /",
  "GK16andhvc3u:9629": "yadvā--antaḥkaraṇavṛttestadākārākāritatvamityarthaḥ /",
  "GK16andhvc3u:9630": "bhakteḥ svarūpaṃ ityatra virodhālaṅkāreṇārthāntarasaṃkramitavācyasya dhvaniprabhedasya saṅkīrṇatvam /",
  "GK16andhvc3u:9631": "vācyālaṅkārasaṃsṛṣṭatvaṃ ca padāpekṣayaiva /",
  "GK16andhvc3u:9632": "yatra hi kānicitpadāni locanam tulyamapi na labdhamāstāṃ tāvattajjātīyam /",
  "GK16andhvc3u:9633": "evaṃ prathamameva parameśvarabhaktibhājaḥ kutūhalamātrāvalambitakaviprāmāṇikobhayavṛtteḥ punarapi parameśvarabhaktiviśrāntireva yukteti manvānasyeyamuktiḥ /",
  "GK16andhvc3u:9634": "sakalapramāṇapariniścitadṣṭādṛṣṭaviṣayaviśeṣajaṃ yatsukhaṃ,",
  "GK16andhvc3u:9635": "yadapi vā lokottaraṃ rasacarvaṇātmakaṃ tata ubhayato 'pi parameśvaraviśrāntyānandaḥ prakṛṣyate tadānandavipruṇmātrāvabhāso hi rasāsvāda ityuktaṃ prāgasmābhiḥ /",
  "GK16andhvc3u:9636": "laukikaṃ tu sukhaṃ tato 'pi nikṛṣṭaprāyaṃ bahutaraduḥkhānuṣaṅgāditi tātparyam /",
  "GK16andhvc3u:9637": "tatraiva dṛṣṭiśabdāpekṣayaikapadānupraveśaḥ /",
  "GK16andhvc3u:9638": "dṛṣṭimavalambya nirvarṇanamiti virodhālaṅkāro vāśrīyatām,",
  "GK16andhvc3u:9639": "andhapadanyāsena dṛṣṭiśabdo 'tyantatiraskṛtavācyo vāstu ityekataraniścaye nāsti pramāṇam,",
  "GK16andhvc3u:9640": "prakāradvayenāpi hṛdyatvāt /",
  "GK16andhvc3u:9641": "na ca pūrvatrāpyevaṃ vācyam /",
  "GK16andhvc3u:9642": "navāśabdena śabdaśaktyanuraṇanatayā virodhasya sarvathāvalambanāt /",
  "GK16andhvc3u:9643": "evaṃ saṅkaraṃ trividhamudāhṛtya saṃsṛṣṭimudāharati--vācyeti /",
  "GK16andhvc3u:9644_0": "sakalavākye hi yadyalaṅkāro 'pi vyaṅgyārtho 'pi vyaṅgyārtho 'pi pradhānaṃ tadānugrāhyanugrāhakatvasaṅkarastadabhāve",
  "GK16andhvc3u:9644_1": "tvasaṅgatirityalaṅkāreṇa bālapriyā tasya paramānandarūpatvaṃ ca bhaktirasāyanādigrantheṣu pradarśitam /",
  "GK16andhvc3u:9645": "ślokasyāsyāvatārikāmāha--evamityādi /",
  "GK16andhvc3u:9646": "evamiyamuktiriti sambandhaḥ /",
  "GK16andhvc3u:9647": "ślokasyāsya pāryantikaṃ tātparyārthamāha--sakaletyādi /",
  "GK16andhvc3u:9648": "vṛttau saṅkīrṇatvamityanenānugrāhyānugrāhakabhāvena saṅkaraḥ ekapadānupraveśaśaṅkaraśca vivakṣita iti darśayati--tatretyādi /",
  "GK16andhvc3u:9649": "tatraiva uktaśloka eva /",
  "GK16andhvc3u:9650": "ekapadānupraveśa iti /",
  "GK16andhvc3u:9651": "virodhālaṅkāreṇa sahārthāntarasaṅkramitavācyasya dhvaneriti śeṣa- /",
  "GK16andhvc3u:9652": "sandehasaṅkaramapyatra darśayati--dṛṣṭimavalambyetyādi /",
  "GK16andhvc3u:9653": "virodhālaṅkāro veti /",
  "GK16andhvc3u:9654": "te avalambya nirvarṇayanta ityatra te iti tatpadena dṛṣṭipadavācyārthasya darśanasya parāmarśe darśanamavalambya paśyanta iti viruddhārthasya pratītyā virodhālaṅkāro vetyarthaḥ /",
  "GK16andhvc3u:9655": "vakṣyamāṇamarthamādāyātra virodhaparihāraḥ /",
  "GK16andhvc3u:9656": "andhetyādi /",
  "GK16andhvc3u:9657": "niḥśvāsāndha ityādāvandhādipadenevātyantatiraskṛtavācyena dṛṣṭipadena lakṣyasya pratibhārūpārthasya parāmarśe 'tyantatiraskṛtavācyo dhvanirvetyarthaḥ /",
  "GK16andhvc3u:9658": "pūrvatrāpīti /",
  "GK16andhvc3u:9659": "yā dṛṣṭiḥ rasān rasayituṃ vyāpāravatītyatrāpītyarthaḥ /",
  "GK16andhvc3u:9660": "evamiti /",
  "GK16andhvc3u:9661": "sandehasaṅkara ityarthaḥ /",
  "GK16andhvc3u:9662": "navetyādi /",
  "GK16andhvc3u:9663": "navāśabdenāvalambanāditi sambandhaḥ /",
  "GK16andhvc3u:9664": "naveti śabdena dyotanādityarthaḥ /",
  "GK16andhvc3u:9665": "śabdaśaktyanuraṇanatayeti viśeṣaṇe tṛtīyā /",
  "GK16andhvc3u:9666": "udāharatīti /",
  "GK16andhvc3u:9667": "darśayatītyarthaḥ /",
  "GK16andhvc3u:9668": "sakalavākya iti /",
  "GK16andhvc3u:9669": "sampūrṇavākya ityarthaḥ /",
  "GK16andhvc3u:9670": "vācyālaṅkārabhāñji kānicicca dhvaniprabhedayuktani /",
  "GK16andhvc3u:9671": "yathā-- dīrdhīkurvan paṭu madakalaṃ kūjitaṃ sārasānāṃ pratyūṣeṣu sphuṭitakamalāmodamaittrīkaṣāyaḥ /",
  "GK16andhvc3u:9672": "locanam vā dhvaninā vā paryāyeṇa dvābhyāmapi vā yugapatpadaviśrāntābhyāṃ bhāvyamiti trayo bhedāḥ /",
  "GK16andhvc3u:9673": "etadgarbhīkṛtya sāvadhāraṇamāha--padāpekṣayaiveti /",
  "GK16andhvc3u:9674": "yatrānugrāhyānugrāhakabhāvaṃ pratyāśaṅkāpi nāvatarati taṃ tṛtīyameva prakāramudāhartumupakramate--yatra hīti /",
  "GK16andhvc3u:9675": "yasmādyatra kānicidalaṅkārabhāñji kāniciddhvaniyuktāni, yathā dīrdhīkurvannityatreti /",
  "GK16andhvc3u:9676": "tathāvidhapadāpekṣayaiva vācyālaṅkārasaṃsṛṣṭatvamityāvṛtyā pūrvagranthena sambandhaḥ kartavyaḥ /",
  "GK16andhvc3u:9677": "atra hīti /",
  "GK16andhvc3u:9678": "atratyo hiśabdo maitrīpadamityasyānantaraṃ yojya iti grantha saṅgatiḥ /",
  "GK16andhvc3u:9679": "dīrghīkurvanniti /",
  "GK16andhvc3u:9680": "siprāvātena hi dūramapyasau śabdo nīyate,",
  "GK16andhvc3u:9681": "tathā sukumārapavanasparśajātaharṣāḥ ciraṃ kūjanti,",
  "GK16andhvc3u:9682": "tatkūjitaṃ ca vātāndolitasiprātaraṅgajamadhuraśabdamiśraṃ bhavatīti dīrghatvam /",
  "GK16andhvc3u:9683": "paṭviti /",
  "GK16andhvc3u:9684": "tathāsau sukumāro vāyuryena tajjaḥ śabdaḥ sārasakūjitamapi nābhibhavati pratyuta tatsabrahmacārī tadeva dīpayati /",
  "GK16andhvc3u:9685": "na ca dīpanaṃ tadīyamanupayogi yatastanmadena kalaṃ madhuramākarṇanīyam /",
  "GK16andhvc3u:9686": "pratyūṣeṣviti /",
  "GK16andhvc3u:9687": "prabhātasya tathāvidhasevāvasaratvam /",
  "GK16andhvc3u:9688": "bahuvacanaṃ sadaiva tatraiṣā hṛdyateti nirūpayati /",
  "GK16andhvc3u:9689": "sphuṭitānyantarvartamānamakarandabhareṇa /",
  "GK16andhvc3u:9690": "bālapriyā tadabhāva iti /",
  "GK16andhvc3u:9691": "tatsaṅkarābhāva ityarthaḥ /",
  "GK16andhvc3u:9692": "paryāyeṇeti /",
  "GK16andhvc3u:9693": "padaviśrāntena bhāvyamiti śeṣaḥ /",
  "GK16andhvc3u:9694": "tṛtīyameveti /",
  "GK16andhvc3u:9695": "dvābhyāmapi yugapat padaviśrāntābhyāṃ bhāvyamityuktamevetyarthaḥ. 'yatre'tyādivākyaṃ saṅgamayati--yasmādityādi /",
  "GK16andhvc3u:9696": "yasmāditi hiśabdārtha kathanam /",
  "GK16andhvc3u:9697": "āvṛtyeti /",
  "GK16andhvc3u:9698": "vācyālaṅkārasaṃsṛṣṭatatvaṃ padāpekṣayaiveti padānāmāvṛttiḥ tatra padāpekṣayetyasya tathāvidhapadāpekṣayetyarthaśceti bhāvaḥ /",
  "GK16andhvc3u:9699": "idamupalakṣaṇaṃ tatreti śeṣaśca bodhyaḥ /",
  "GK16andhvc3u:9700": "dīrghīkuvannityanenoktaṃ siprāvātahetukaṃ kūjitasya dīrghatvaṃ daiśikaṃ kālikaṃ svasajātīyasaṃvalanakṛtaṃ ceti trividhamiti vivṛṇoti--saprāvātenetyādi dīrghatvamityantena /",
  "GK16andhvc3u:9701": "paṭu samarthaṃ dīrghīkurvannitiṃ kriyāviśeṣaṇamityabhiprāyeṇa vyācaṣṭe--tathetyādi /",
  "GK16andhvc3u:9702": "sukumāraḥ mandaḥ /",
  "GK16andhvc3u:9703": "dīpayati poṣayati yatastanmadhuramato nānupayogīnti sambandhaḥ /",
  "GK16andhvc3u:9704": "tathāvidhaseveti /",
  "GK16andhvc3u:9705": "sarataglāniharaṇādirūpasevetyarthaḥ /",
  "GK16andhvc3u:9706": "tatreti /",
  "GK16andhvc3u:9707": "ujjayinyāmityarthaḥ /",
  "GK16andhvc3u:9708": "nirūpayati darśayati /",
  "GK16andhvc3u:9709": "sphuṭitānītyasya truṭitānītyarthaṃ manasivṛtya tatra hetuṃ gamyaṃ darśayati--antarityādi /",
  "GK16andhvc3u:9710": "sphuṭitānītyanenārthāntaraṃ ca vicakṣitamityāha--tathetyādi /",
  "GK16andhvc3u:9711": "yatra strīṇāṃ harati surataglānimaṅgānukūlaḥ siprāvātaḥ priyatama iva prārthanācāṭukāraḥ //",
  "GK16andhvc3u:9712_0": "locanam tathā sphuṭitāni vikasitāni nayanahārīṇi yāni kamalāni teṣāṃ ya āmodastena",
  "GK16andhvc3u:9712_1": "yā maitrī abhyāsāṅgāviyogaparasparānukūlyalābhastena kaṣāya uparakto makarandena",
  "GK16andhvc3u:9712_2": "ca kaṣāyavarṇīkṛtaḥ /",
  "GK16andhvc3u:9713": "strīṇāmiti /",
  "GK16andhvc3u:9714": "sarvasya tathāvidhasya trailokyasārabhūtasya ya evaṃ karoti suratakṛtāṃ glāniṃ tāntiṃ harati,",
  "GK16andhvc3u:9715": "atha ca tadviṣayāṃ glāniṃ punaḥ sambhogābhilāṣoddīpanena harati /",
  "GK16andhvc3u:9716": "na ca prasahyaprabhutatayāpi tvaṅgānukūlo hyadyasparśaḥ hṛdayāntarbhūtaśca /",
  "GK16andhvc3u:9717": "priyatame tadviṣaye prārthanārthaṃ cāṭūni kārayati /",
  "GK16andhvc3u:9718": "priyatamo 'pi tatpavanasparśaprabuddhasambhogābhilāṣaḥ /",
  "GK16andhvc3u:9719": "prārthanārthaṃ cāṭūni karotīti tena tathā kāryata iti parasparānurāgaprāṇaśṛṅgārasarvasvabhūto 'sau pavanaḥ /",
  "GK16andhvc3u:9720": "yuktaṃ caitattasya yataḥ siprāparicito 'sau vāta iti nāgariko na tvavidagdho bālapriyā bhāvārthamāha--nayaneti /",
  "GK16andhvc3u:9721": "maitrīpadamukhyārthasyātra bādhāttatpadena vivakṣitaṃ darśayati--abhyāsaṅgetyādi /",
  "GK16andhvc3u:9722": "abhyāsaṅgasya saṃśleṣasyāviyogo 'vicchedaḥ avicchinnassaṃśleṣa iti yāvat /",
  "GK16andhvc3u:9723": "tena parasparānukūlyasya parasparopakāritvasya lābha ityartha-. atrāvicchinnassaṃśleṣo lakṣyārthaḥ,",
  "GK16andhvc3u:9724": "paraspanukūlyalābhastu vyaṅgya iti vivekaḥ /",
  "GK16andhvc3u:9725": "uparaktaḥ sambaddhaḥ /",
  "GK16andhvc3u:9726": "arthāntaraṃ cāha--makarandenetyādi /",
  "GK16andhvc3u:9727": "pītamiśro raktaḥ kaṣāyavarṇaḥ sarvasyeti bahuvacanārthakathanam /",
  "GK16andhvc3u:9728": "tathāvidhasya strītvaviśiṣṭasya /",
  "GK16andhvc3u:9729": "trailokyetyādi gamyārthakathanam /",
  "GK16andhvc3u:9730": "surataglānimityetatsuratakṛtāṃ glāniṃ surataviṣayāṃ glānimityubhayathā vivṛṇoti--suratakṛtāmityādi /",
  "GK16andhvc3u:9731": "tāntamiti /",
  "GK16andhvc3u:9732": "śārīraṃ śramamityarthaḥ /",
  "GK16andhvc3u:9733": "glānimiti /",
  "GK16andhvc3u:9734": "anutsāhamityarthaḥ /",
  "GK16andhvc3u:9735": "na ceti /",
  "GK16andhvc3u:9736": "haratītyanuṣajyate /",
  "GK16andhvc3u:9737": "aṅgasya hṛdayasyānukūla ityartho 'pītyāha--hṛdayāntarbhūta iti /",
  "GK16andhvc3u:9738": "snigdha ityarthaḥ /",
  "GK16andhvc3u:9739": "priyatame iti ca padacchedamabhipretya priyatame prārthanā cāṭukāra iti vātaviśeṣaṇatayāpi yojayati--priyatama ityādi /",
  "GK16andhvc3u:9740": "priyatama iti saptamyantasya vivaraṇam--tadviṣayaiti /",
  "GK16andhvc3u:9741": "prārthanārthamiti /",
  "GK16andhvc3u:9742": "strīṇāṃ sambhogaprārthanotpādanamityarthaḥ /",
  "GK16andhvc3u:9743": "cāṭukāra iti ṇyantātkartari pratyaya ityāha--cāṭūni atra hi maitrīpadamavivakṣitavācyo dhvaniḥ /",
  "GK16andhvc3u:9744": "padāntareṣbalakārāntarāṇi /",
  "GK16andhvc3u:9745": "saṃsṛṣṭālaṅkārāntarasaṃkīrṇo dhvaniryathā-- locanam grāmyaprāya ityarthaḥ /",
  "GK16andhvc3u:9746": "priyatamo 'pi ratānte 'ṅgānukūlaḥ saṃvāhanādinā prārthanārthaṃ cāṭukāra evameva surataglāniṃ harati /",
  "GK16andhvc3u:9747": "kūjitaṃ cānaṅgīkaraṇavacanādi madhuradhvanitaṃ dīrghīkaroti /",
  "GK16andhvc3u:9748": "cāṭukaraṇāvasare ca sphuṭitaṃ vikasitaṃ yatkamalakāntidhārivadanaṃ tasya yāmodamaitrī sahajasaurabhaparicayastena kaṣāya uparakto bhavati /",
  "GK16andhvc3u:9749": "aṅgeṣu cātuṣṣaṣṭikaprayogeṣvanukūlaḥ /",
  "GK16andhvc3u:9750": "evaṃ śabdarūpagandhasparśā yatra hṛdyā yatra ca pavano 'pa tathā nāgarikaḥ sa tavāvaśyamabhigantavyo deśa iti meghaḍhūte meghaṃ prati kāmina iyamuktiḥ /",
  "GK16andhvc3u:9751": "udāharaṇe lakṣaṇaṃ yojayati--maitrīpadamiti /",
  "GK16andhvc3u:9752": "hiśabdo 'nantaraṃ paṭhitavya ityuktameva /",
  "GK16andhvc3u:9753": "alaṅkārāntarāṇīti /",
  "GK16andhvc3u:9754": "utprekṣāsvabhāvoktirūpakopamāḥ krameṇetyarthaḥ /",
  "GK16andhvc3u:9755": "evamiyatā saguṇībhūtavyaṅgyaiḥ sālaṅkāraiḥ sahaprabhedaiḥ svaiḥ /",
  "GK16andhvc3u:9756": "saṅkarasaṃsṛṣṭibhyām /",
  "GK16andhvc3u:9757": "ityetadantaṃ vyākhyāyodāharaṇāni ca nirūpya 'punarapi' iti yatkārikābhāge padadvayaṃ tasyārthaṃ prakāśayatyudāharaṇadvāreṇaiva---saṃsṛṣṭetyādi /",
  "GK16andhvc3u:9758": "punaḥśabdasyāyamarthaḥ---na kevalaṃ dhvaneḥ svaprabhedādibhiḥ saṃsṛṣṭisaṅkarau vivakṣitau yāvatteṣāmanyonyamapi svaprabhedānāṃ bālapriyā kārayatīti /",
  "GK16andhvc3u:9759": "etadeva vivṛṇoti--priyatamo 'pītyādi /",
  "GK16andhvc3u:9760": "teneti /",
  "GK16andhvc3u:9761": "vātenetyarthaḥ /",
  "GK16andhvc3u:9762": "parasparetyādi /",
  "GK16andhvc3u:9763": "strīṇāṃ priyatamasya ca sambhogābhilāṣoddīpakatvāditi bhāvaḥ /",
  "GK16andhvc3u:9764": "siprāparicita iti siprāyā nāyikātvaṃ gamyate /",
  "GK16andhvc3u:9765": "itīti hetau /",
  "GK16andhvc3u:9766": "upamāne priyatame 'pi viśeṣaṇāni yojayati--priyatamo 'pītyādi /",
  "GK16andhvc3u:9767": "saṃvāhanādinā aṅgānukūla iti yojanā /",
  "GK16andhvc3u:9768": "cāṭukāra iti /",
  "GK16andhvc3u:9769": "cāṭuvākyakartetyarthaḥ /",
  "GK16andhvc3u:9770": "anaṅgīkaraṇavacaneti /",
  "GK16andhvc3u:9771": "mālamityādivacanenetyarthaḥ /",
  "GK16andhvc3u:9772": "madakalamityasya vivaraṇam--madhuradhvanitamiti /",
  "GK16andhvc3u:9773": "cāṭivatyādi /",
  "GK16andhvc3u:9774": "priyatamacāṭuvākyaśravaṇāvasara ityarthaḥ /",
  "GK16andhvc3u:9775": "vikasitamiti /",
  "GK16andhvc3u:9776": "cāṭuśravaṇajanitasmiteneti bhāvaḥ /",
  "GK16andhvc3u:9777": "kamalapadaṃ sādhyavasānalakṣaṇayā mukhaparamityāha--kamaletyādi /",
  "GK16andhvc3u:9778": "vadanamiti /",
  "GK16andhvc3u:9779": "strīṇāmiti śeṣaḥ /",
  "GK16andhvc3u:9780": "aṅgānukūla ityetadanyathāpi vyācaṣṭe--aṅgeṣvityādi /",
  "GK16andhvc3u:9781": "ślokasyāsya sārārthaṃ darśayan vivaraṇamupasaṃharati--evamityādi /",
  "GK16andhvc3u:9782": "sa deśa iti /",
  "GK16andhvc3u:9783": "ujjayinīdeśa ityarthaḥ /",
  "GK16andhvc3u:9784": "utprekṣetyādi /",
  "GK16andhvc3u:9785": "paṭu dīghokurvannityatra gamyotprekṣā,",
  "GK16andhvc3u:9786": "pratyūṣasvabhāvoktiḥ,",
  "GK16andhvc3u:9787": "aṅgānukūlaḥ snigdha ityasya vāyāvāropādrūpakaṃ,",
  "GK16andhvc3u:9788": "yadvā--rūpakamityasya rūpakātiśayoktirityarthaḥ /",
  "GK16andhvc3u:9789": "kamalapadena mukhasya bodhanāttatra sā bodhya /",
  "GK16andhvc3u:9790": "priyatama ivetyupamā cetyarthaḥ /",
  "GK16andhvc3u:9791": "saṃsṛṣṭetyādigranthamavatārayati--evamiyatetyādi /",
  "GK16andhvc3u:9792": "teṣāmanyonyamapīti /",
  "GK16andhvc3u:9793": "dantakṣatāni karajaiśca vipāṭitāni prodbhinnasāndrapulake bhavataḥ śarīre /",
  "GK16andhvc3u:9794": "dattāni raktamanasā mṛgarājavadhvā jātaspṛhairmunibhirapyavalokitāni //",
  "GK16andhvc3u:9795": "atra hi samāsoktisaṃsṛṣṭena virodhālaṅkāreṇa saṃkīrṇasyālakṣyakamavyaṅgyasya dhvaneḥ prakāśanam /",
  "GK16andhvc3u:9796": "dayāvīrasya paramārthato vākyārthībhūtatvāt /",
  "GK16andhvc3u:9797_0": "locanam svaprabhedairguṇībhūtavyaṅgyena vā saṅkīrṇānāṃ saṃsṛṣṭānāṃ ca dhvanīnāṃ saṅkīrṇatvaṃ",
  "GK16andhvc3u:9797_1": "saṃsṛṣṭatvaṃ ca durlakṣamiti vispaṣṭodāharaṇaṃ na bhavatītyabhiprāyeṇālaṅkārasyālaṅkāreṇa",
  "GK16andhvc3u:9797_2": "saṃsṛṣṭasya saṃkīrṇasya vā dhvanau saṃkarasaṃsargau pradarśanīyau /",
  "GK16andhvc3u:9798": "tadasmin bhedacatuṣṭaye prathamaṃ bhedamudāharati--dantakṣātanīti /",
  "GK16andhvc3u:9799": "bodhisattvasya svakiśorabhakṣaṇapravṛttāṃ siṃho prati nijaśarīraṃ vitīrṇavataḥ kenaciccāṭukaṃ kriyate /",
  "GK16andhvc3u:9800": "prodbhūtaḥ sāndraḥ pulakaḥ parārthasampattijenānandabhareṇa yatra /",
  "GK16andhvc3u:9801": "rakte rudhire mano 'bhilāṣo yasyāḥ, anuraktaṃ ca mano yasyāḥ /",
  "GK16andhvc3u:9802": "manuyaścodbodhitamadanāveśāśceti virodhaḥ /",
  "GK16andhvc3u:9803": "jātaspṛhairiti ca vayamapi kadācidevaṃ kāruṇikapadavīmadhirokṣyāmastadā satyato munayo bhaviṣyāma iti manorājyayuktaiḥ /",
  "GK16andhvc3u:9804": "samāsoktiśca nāyikāvṛttāntapratīteḥ /",
  "GK16andhvc3u:9805": "dayāvīrasyeti /",
  "GK16andhvc3u:9806": "dayāprayuktatvādatra dharmasya dharmavīra eva dayāvīraśabdenoktaḥ /",
  "GK16andhvc3u:9807": "vīraścātra rasaḥ, utsāhasyaiva sthāyitvāditi bhāvaḥ /",
  "GK16andhvc3u:9808": "dayāvīraśabdena vā śāntaṃ vyapadiśata /",
  "GK16andhvc3u:9809": "so 'tra bālapriyā saṃsṛṣṭisaṅkarau vivakṣitāvityanuṣaṅgaḥ /",
  "GK16andhvc3u:9810": "ayamartha iti pūrveṇa sambandhaḥ /",
  "GK16andhvc3u:9811": "nanvevaṃ vṛttau saṃsṛṣṭālaṅkārāntarasaṅkīrṇatvādibhedamātrapradarśane kiṃ bījamityata āha--svaprabhedānāmityādi /",
  "GK16andhvc3u:9812": "dhvanineti /",
  "GK16andhvc3u:9813": "dhvaninā sahetyarthaḥ /",
  "GK16andhvc3u:9814": "durllakṣamitīti /",
  "GK16andhvc3u:9815": "durllakṣatvāddhetorityarthaḥ /",
  "GK16andhvc3u:9816": "vispaṣṭeti /",
  "GK16andhvc3u:9817": "suspaṣṭetyarthaḥ /",
  "GK16andhvc3u:9818": "pradarśanīyau pradarśayituṃ śakyau /",
  "GK16andhvc3u:9819": "prathamaṃ bhedamiti /",
  "GK16andhvc3u:9820": "saṃsṛṣṭālaṅkārasaṅkīrṇatvarūpaṃ bhedamityarthaḥ /",
  "GK16andhvc3u:9821": "parārthasampattijeneti /",
  "GK16andhvc3u:9822": "paraparitrāṇajanyenetyarthaḥ /",
  "GK16andhvc3u:9823": "nāyikāsambhogajanyena ceti /",
  "GK16andhvc3u:9824": "bhavataśśarīra ityanena kāminaśśarīra iti,",
  "GK16andhvc3u:9825": "mṛgarājavadhvetyanena mṛgākhyapuñjātiviśeṣasya vadhveti ca gamyate /",
  "GK16andhvc3u:9826": "munibhirapi jātaspṛhairityatra viṣayaviraktairapyudbuddhakāmairityarthapratītyā virodha ityāha--munayaścetyādi /",
  "GK16andhvc3u:9827": "prakṛtamarthamāha--jātaspṛhairityādi /",
  "GK16andhvc3u:9828": "manorājyayuktaiśceti yojanā /",
  "GK16andhvc3u:9829": "muninā dayāvīrasyākathanādāha--dayetyādi /",
  "GK16andhvc3u:9830": "dharmasya dayāprayuktatvādatra dayāvīraśabdena dharmavīra evokta iti sambandhaḥ /",
  "GK16andhvc3u:9831": "pakṣāntaramāha--dayāvīraśabdenetyādi /",
  "GK16andhvc3u:9832": "samāsoktisaṃsṛṣṭenetyādivṛttayuktaṃ vivṛṇoti--so 'tretyādi /",
  "GK16andhvc3u:9833": "sa rasaḥ dharmavīraśśānto vā saṃsṛṣṭālaṅkārasaṃsṛṣṭatvaṃ ca dhvaneryathā---",
  "GK16andhvc3u:9834": "ahiṇaapaoarasaesu pahiasāmāiesu diahesu /",
  "GK16andhvc3u:9835": "sohai pasāraagiāṇaṃ ṇacciaṃ moravandāṇam //",
  "GK16andhvc3u:9836": "locanam rasaḥ saṃsṛṣṭālaṅkāreṇānugṛhyate /",
  "GK16andhvc3u:9837_0": "samāsoktimahamnā hyayamarthaḥ sampadyate--yathā kaścinmanorathaśataprārthitapreyasīsambhogāvasare",
  "GK16andhvc3u:9837_1": "jātapulakastathā tvaṃ parārthasampādanāya svaśarīradāna ita karuṇātiśayo 'nubhāvavibhāvasampadoddīpitaḥ /",
  "GK16andhvc3u:9838": "dvivaseṣu /",
  "GK16andhvc3u:9839": "tathā pathikān prati śyāmāyiteṣu mohajanakatvādrātrirūpatāmācaritavatsu /",
  "GK16andhvc3u:9840": "yadi vā pathikānāṃ śyāmāyitaṃ duḥkhavaśena śyāmikā yebhyaḥ /",
  "GK16andhvc3u:9841": "śobhate prasāritagrīvāṇāṃ mayūravṛndānāṃ nṛttam /",
  "GK16andhvc3u:9842": "abhinayaprayogarasikeṣu pathikasāmājakeṣu satsu mayūravṛndānāṃ prasāritagītānāṃ prakṛṣṭasāraṇānusārigītānāṃ tathā grīvārecakāya prasāritagrīvāṇāṃ nṛttaṃ śobhate /",
  "GK16andhvc3u:9843": "pathikān prati śyāmā ivācarantīti kyac /",
  "GK16andhvc3u:9844": "pratyayena luptopamā nirdiṣṭā /",
  "GK16andhvc3u:9845": "pathikasāmājikeṣviti karmadhārayasya spaṣṭatvādrūpakam /",
  "GK16andhvc3u:9846": "tābhyāṃ dhvaneḥ saṃsarga iti granthakārasyāśayaḥ /",
  "GK16andhvc3u:9847": "atraivodāharaṇe'nyadbhedadvayamudāhartuṃ śakyamityāśayenodāharaṇāntaraṃ na dattam /",
  "GK16andhvc3u:9848": "tathāhi--vyāghrāderākṛtigaṇatve pathikasāmājikeṣvityupamārūpakābhyāṃ bālapriyā rasaḥ /",
  "GK16andhvc3u:9849": "saṃsṛṣṭālaṅkāreṇeti /",
  "GK16andhvc3u:9850": "samāsoktisaṃsṛṣṭena virodhālaṅkāreṇetyarthaḥ /",
  "GK16andhvc3u:9851": "munibhirapi jātaspṛhairavalokitānītyanena dayāvīrasya paripoṣapratītyā virodhasyānugrāhakatvaṃ spaṣṭamiti manasi kṛtya samāsoktestadupapādayati--samāsoktimahimnetyādi /",
  "GK16andhvc3u:9852": "itīti /",
  "GK16andhvc3u:9853": "ityarthādityarthaḥ /",
  "GK16andhvc3u:9854": "anubhāvetyādi /",
  "GK16andhvc3u:9855": "anubhāvaḥ sāndrapulakāvirbhāvaḥ /",
  "GK16andhvc3u:9856": "ālambanavibhāvaḥ siṃhī /",
  "GK16andhvc3u:9857": "uddīpanavibhāvo dantakṣatādiriti bodhyam /",
  "GK16andhvc3u:9858": "dvitīyamiti /",
  "GK16andhvc3u:9859": "saṃsṛṣṭālaṅkārasaṃsṛṣṭatvarūpamityarthaḥ /",
  "GK16andhvc3u:9860": "abhinavetyādi /",
  "GK16andhvc3u:9861": "varṣāvarṇanam /",
  "GK16andhvc3u:9862": "atrādau vācyamarthaṃ vyācaṣṭe--abhinavamityādi /",
  "GK16andhvc3u:9863": "pathikān virahiṇaḥ /",
  "GK16andhvc3u:9864": "iyāmāyitoṣvityatra rātrivācakāt śyāmāśabdādācārārthe kyajityabhipretya vyācaṣṭe--mohetyādi /",
  "GK16andhvc3u:9865": "śyāmāyitamityasya śyāmiketyarthamabhipretyāha--yadi vetyādi /",
  "GK16andhvc3u:9866": "śyāmikā varṇabhedaḥ /",
  "GK16andhvc3u:9867": "chāyāntaradarśanenātra vyaṅgyamarthaṃ darśayati--abhinayaprayogetyādi /",
  "GK16andhvc3u:9868": "prasāritagītānāmityasya vyākhyānam--prakṛṣṭetyādi /",
  "GK16andhvc3u:9869": "atra pakṣe prasāritagrīvāṇāmiti ca yojyamityāha--tathetyādi /",
  "GK16andhvc3u:9870": "dhvaneḥ saṃsṛṣṭālaṅkārasaṃsṛṣṭatvaṃ vivṛṇoti--pathikānityādi /",
  "GK16andhvc3u:9871": "rūpakamiti /",
  "GK16andhvc3u:9872": "pathikeṣu sāmājikatvāropāditi bhāvaḥ /",
  "GK16andhvc3u:9873": "dhvaneriti /",
  "GK16andhvc3u:9874": "abhinayaprayogetyādyuktasya vyaṅgyasyetyarthaḥ /",
  "GK16andhvc3u:9875": "saṃsargaḥ saṃsṛṣṭiḥ /",
  "GK16andhvc3u:9876": "anyadbhedadvayamiti /",
  "GK16andhvc3u:9877": "atra hyupamārūpakābhyāṃ śabdaśaktyudbhavānuraṇanarūpavyaṅgyasya dhvaneḥ saṃsṛṣṭatvam /",
  "GK16andhvc3u:9878": "_________________________________________________________",
  "GK16andhvc3u:9879": "evaṃ dhvaneḥ prabhedāḥ prabheda-bhedāś ca kena śakyante /",
  "GK16andhvc3u:9880": "saṅkhyātuṃ diṅ-mātraṃ teṣām idam uktam asmābhiḥ // DhvK_3.44 //",
  "GK16andhvc3u:9881": "__________",
  "GK16andhvc3u:9882": "evaṃ dhvaneḥ prabhedāḥ prabhedabhedāśca kena śakyante /",
  "GK16andhvc3u:9883": "saṃkhyātuṃ diṅmātraṃ teṣāmidamuktamasmābhiḥ // 44 //",
  "GK16andhvc3u:9884": "anantā hi dhvaneḥ prakārāḥ sahṛdayānāṃ vyutpattaye teṣāṃ diṅmātraṃ kathitam /",
  "GK16andhvc3u:9885": "_________________________________________________________",
  "GK16andhvc3u:9886": "ity ukta-lakṣaṇo yo dhvanir vivecyaḥ prayatnataḥ sadbhiḥ",
  "GK16andhvc3u:9887": "sat-kāvyaṃ kartuṃ vā jñātuṃ vā samyag abhiyuktaiḥ // DhvK_3.45 //",
  "GK16andhvc3u:9888": "__________",
  "GK16andhvc3u:9889": "ityuktalakṣaṇo yo dhvanirvivecyaḥ prayatnataḥ sadbhiḥ /",
  "GK16andhvc3u:9890": "satkāvyaṃ kartuṃ vā jñātu vā samyagabhiyuktaiḥ // 45 //",
  "GK16andhvc3u:9891": "uktasvarūpadhvaninirūpaṇanipuṇā hi satkavayaḥ sahṛdayāśca niyatameva locanam sandehāspadatvena saṅkīrṇābhyāmabhinayaprayoge,",
  "GK16andhvc3u:9892": "abhinavaprayoge ca rasikeṣviti prasāritagītānāmiti yaḥ śabdaśaktyudbhavasta saṃsargamātramanugrāhyatvābhāvāt /",
  "GK16andhvc3u:9893": "'pahiasāmāiesu' ityatra tu pade saṅkīrṇābhyāṃ tābhyāmupamārūpakābhyāṃ śabdaśaktimūlasya dhvaneḥ saṅkīrṇatvamekavyañjakānupraveśāditi saṅkīrṇālaṅkārasaṃsṛṣṭaḥ /",
  "GK16andhvc3u:9894": "saṅkīrṇālaṅkārasaṅkīrṇaścetyapi bhedadvayaṃ mantavyam // 43 //",
  "GK16andhvc3u:9895": "etadupasaṃharati---evamiti /",
  "GK16andhvc3u:9896": "spaṣṭam // 44 //",
  "GK16andhvc3u:9897": "atha 'sahṛdayamanaḥprītaye' iti yatsūcitaṃ tadidānīṃ na śabdamātramapi tu nirvyūḍhamityāśayenāha--ityukteta /",
  "GK16andhvc3u:9898_0": "yaḥ prayatnato vivecyaḥ asmābhiścoktalakṣaṇo dhvaniretadeva kāvyatattvaṃ yathoditena",
  "GK16andhvc3u:9898_1": "prapañcanirūpaṇādinā vyākartumaśaknuvadbhiralaṅkāraiḥ rītayaḥ bālapriyā saṅkīrṇālaṅkārasaṃsṛṣṭatvasaṅkīrṇālaṅkārasaṅkīrṇatvarūpabhedadvayamityarthaḥ /",
  "GK16andhvc3u:9899": "saṅkīrṇābhyāmupamārūpakābhyāmiti sambandha- /",
  "GK16andhvc3u:9900": "'ahiṇaa' ityasya abhinaya abhinava ityubhayathāpi cchāyeti darśayan dhvaniṃ darśayati--abhinayetyādi /",
  "GK16andhvc3u:9901": "anugrāhyatvābhāvāditi /",
  "GK16andhvc3u:9902": "upamārūpakābhyāṃ tasyetyanuṣaṅgaḥ // 43 //",
  "GK16andhvc3u:9903": "etaditi /",
  "GK16andhvc3u:9904": "bahuprabhedakathanamityarthaḥ // 44 //",
  "GK16andhvc3u:9905": "sahṛdayetyādi /",
  "GK16andhvc3u:9906": "'sahṛdayamanaḥ prītaye tatsvarūpaṃ brūma' iti yaduktamityarthaḥ /",
  "GK16andhvc3u:9907": "śabdamātraṃ vāṅmātram /",
  "GK16andhvc3u:9908": "ityuktalakṣaṇa ityādikārikādvayamekavākyamityāha---ya ityādi /",
  "GK16andhvc3u:9909": "uktetyatra pūrayati--asmābhiriti /",
  "GK16andhvc3u:9910": "etaditi ya ityasya pratinirdeśaḥ /",
  "GK16andhvc3u:9911": "yathoditamityasya vyākartumityanena sambandha iti darśayan vivṛṇoti--yathoditenetyādi /",
  "GK16andhvc3u:9912": "anye tvityādi /",
  "GK16andhvc3u:9913": "ityuktalakṣaṇo 'yaṃ dhvaniriti paṭhantītyarthaḥ /",
  "GK16andhvc3u:9914": "etatpakṣe kāvyaviṣaye parāṃ prakarṣapadavīmāsādayanti /",
  "GK16andhvc3u:9915": "_________________________________________________________",
  "GK16andhvc3u:9916": "asphuṭa-sphuritaṃ kāvya-tattvam etad yathoditam /",
  "GK16andhvc3u:9917": "aśaknuvadbhir vyākartuṃ rītayaḥ sampravartitāḥ // DhvK_3.46 //",
  "GK16andhvc3u:9918": "__________",
  "GK16andhvc3u:9919": "asphuṭasphuritaṃ kāvyatattvametadyathoditam /",
  "GK16andhvc3u:9920": "aśuknuvadbhirvyākartuṃ rītayaḥ sampravartitāḥ // 46 //",
  "GK16andhvc3u:9921": "etaddhvanipravartanena nirṇītaṃ kāvyatattvamasphuṭasphuritaṃ sadaśaknuvadbhiḥ pratipādayituṃ vaidarbhī gauḍī pāñcālī ceti rītayaḥ pravartitāḥ /",
  "GK16andhvc3u:9922": "rītilakṣaṇavidhāyināṃ hi kāvyatattvametadasphuṭatayā manāksphuritamāsāditi lakṣyate tadatra sphuṭatayā sampradarśitenānyena rītilakṣaṇenana kiñcit /",
  "GK16andhvc3u:9923": "_________________________________________________________",
  "GK16andhvc3u:9924": "śabda-tattvāśrayāḥ kāścid artha-tattva-yujo 'parāḥ /",
  "GK16andhvc3u:9925": "vṛttayo 'pi prakāśante jñāte 'smin kāvya-lakṣaṇe // DhvK_3.47 //",
  "GK16andhvc3u:9926": "__________",
  "GK16andhvc3u:9927": "śabdatattvāśrayāḥ kāścidarthatattvayujo 'parāḥ /",
  "GK16andhvc3u:9928": "vṛttayo 'pi prakāśante jñāte 'smin kāvyalakṣaṇe // 47 //",
  "GK16andhvc3u:9929_0": "asmin vyaṅgyavyañjakabhāvavivecanamaye kāvyalakṣaṇe jñāte sati yāḥ kāścitprasiddhā",
  "GK16andhvc3u:9929_1": "upanāgārakādyāḥ śabdatattvāśrayā vṛttayo yāścārthatattvasambanddhāḥ kaiśikyādayastāḥ",
  "GK16andhvc3u:9929_2": "samyagrītipadavīmavataranti /",
  "GK16andhvc3u:9930": "anyathā tu tāsāmadṛṣṭārthanāmiva vṛttīnāmaśraddheyatvameva syānnānubhavasiddhatvam /",
  "GK16andhvc3u:9931": "evaṃ sphuṭatayaiva lakṣaṇīyaṃ svarūpamasya dhvaneḥ /",
  "GK16andhvc3u:9932": "yatra śabdānāmarthānāṃ ca keṣāñcitpratipattṛviśeṣasaṃvedyaṃ locanam pravartitā ityuttarakārikayā sambandhaḥ /",
  "GK16andhvc3u:9933": "anye tu yacchabdasthāne 'ayaṃ' iti paṭhanti /",
  "GK16andhvc3u:9934": "prakarṣapadavīmiti /",
  "GK16andhvc3u:9935": "nirmāṇe bodhe ceti bhāvaḥ /",
  "GK16andhvc3u:9936": "vyākartumaśaknuvadbhirityatra hetuḥ--asphuṭaṃ kṛtvā sphuritamiti /",
  "GK16andhvc3u:9937": "lakṣyata iti /",
  "GK16andhvc3u:9938": "rītirhi guṇeṣveva paryavasitā /",
  "GK16andhvc3u:9939": "yadāha--viśeṣo guṇātmā guṇāśca rasaparyavasāyina eveti hyuktaṃ prāgguṇanirūpaṇe 'śṛṅgāra eva madhuraḥ' ityatreti // 45//",
  "GK16andhvc3u:9940": "-46 //",
  "GK16andhvc3u:9941": "prakāśanta iti /",
  "GK16andhvc3u:9942": "anubhavasiddhatāṃ kāvyajīvitatve prayāntītyarthaḥ /",
  "GK16andhvc3u:9943": "rītipadavīmiti /",
  "GK16andhvc3u:9944": "bālapriyā ityuktetyādikamekaṃ vākyamasphuṭetyādivākyāntaraṃ tatraitadityanena dhvaneḥ parāmarśaśceti bodhyam /",
  "GK16andhvc3u:9945": "parāṃ prakarṣapadavīmāsādayantītyatra pūrayati--nirmāṇe bodhe ceti /",
  "GK16andhvc3u:9946": "'asphuṭasphuritaṃ sadi'ti vṛtyā tatpadaṃ hetugarbhamiti darśitaṃ,",
  "GK16andhvc3u:9947": "tadeva spaṣṭayati--vyākartumityādi /",
  "GK16andhvc3u:9948": "'iti lakṣyata' ityuktaṃ vṛttau tatkathamityata upapādayati--rītirhityādi /",
  "GK16andhvc3u:9949": "ityatra iti hyuktamiti sambandhaḥ // 45//",
  "GK16andhvc3u:9950": "-46 //",
  "GK16andhvc3u:9951": "anubhavasiddhatvamiti vṛttau vakṣyamāṇaṃ phalitamarthaṃ manasikṛtya vivṛṇoti---anubhavetyādi /",
  "GK16andhvc3u:9952": "jātyatvamiva ratnaviśeṣāṇāṃ cārutvamanākhyeyamavabhāsate kāvye tatra dhvanivyavahāra iti yallakṣaṇaṃ dhvanerucyate kenācittadayuktamiti nābhidheyatāmarhati /",
  "GK16andhvc3u:9953": "yataḥ śabdānāṃ svarūpāśrayastāvadakliṣṭatve satyaprayuktaprayogaḥ /",
  "GK16andhvc3u:9954": "vācakāśrayastu prasādau vyañjakatvaṃ ceti viśeṣaḥ /",
  "GK16andhvc3u:9955": "arthānāṃ ca sphuṭatvenāvabhāsanaṃ vyaṅgyaparatvaṃ vyaṅgyāṃśaviśiṣṭatvaṃ ceti viśeṣaḥ /",
  "GK16andhvc3u:9956": "tau ca viśeṣau vyākhyātuṃ śakyete vyākhyātau ca bahuprakāram /",
  "GK16andhvc3u:9957": "tadyvatiriktānākhyeyaviśeṣasambhāvanā tu vivekāvasādabhāvamūlaiva /",
  "GK16andhvc3u:9958": "yasmādanākhyeyatvaṃ locanam tadvadeva rasaparyavasāyitvāt /",
  "GK16andhvc3u:9959": "pratītipadavīmiti vā pāṭhaḥ /",
  "GK16andhvc3u:9960": "nāgarikayā hyupamitetyanuprāsavṛttiḥ śṛṅgārādau viśrāmyati /",
  "GK16andhvc3u:9961": "paruṣeti dīpteṣu raudrādiṣu /",
  "GK16andhvc3u:9962": "komaleti /",
  "GK16andhvc3u:9963": "hāsyādau /",
  "GK16andhvc3u:9964": "tathā--'vṛttayaḥ kāvyamātṛkāḥ' iti yaduktaṃ muninā tatra rasocita eva ceṣṭāviśeṣo vṛttiḥ /",
  "GK16andhvc3u:9965": "yadāha-- 'kaiśikī ślakṣṇanepathyā śṛṅgārarasambhavā' ityādi /",
  "GK16andhvc3u:9966": "iyatā 'tasyābhāvaṃ jagadurapare' ityādābhāvavikalpeṣu 'vṛttayo rītayaśca gatāḥ śravaṇagocaraṃ,",
  "GK16andhvc3u:9967": "tadatiriktaḥ ko 'yaṃ dhvaniri'ti /",
  "GK16andhvc3u:9968": "tatra kathañcidabhyupagamaḥ kṛtaḥ kathañcicca dūṣaṇaṃ dattamasphuṭasphuritamiti vacanena /",
  "GK16andhvc3u:9969": "idānīṃ vācāṃ sthitamaviṣaye' iti yadūce tattu prathamoddyote dūṣitamapi dūṣayat sarvaprapañcakathane hi asambhāvyamevānākhyeyatvamityabhiprāyeṇa /",
  "GK16andhvc3u:9970": "akliṣṭatva iti /",
  "GK16andhvc3u:9971": "śrutikaṣṭādyabhāva ityarthaḥ /",
  "GK16andhvc3u:9972": "aprayuktasya prayoga ityapaunaruktyam /",
  "GK16andhvc3u:9973": "bālapriyā tadvadeva rītivadeva /",
  "GK16andhvc3u:9974": "rītipadavīmavatarantīta prakāśanta ityasya vivaraṇamiti vaktavyaṃ,",
  "GK16andhvc3u:9975": "tacca na sambhavati tayorbhinnārthatvāt /",
  "GK16andhvc3u:9976": "kiñca rītipadavīmavatarantītyatra kāvyalakṣaṇajñānasya hetutvamapi durghaṭamityato 'nyathaivātra pāṭha ityāha--pratītipadavīmiti /",
  "GK16andhvc3u:9977": "vṛtteḥ rasaparyavasāyitāṃ viśiṣya darśayati--nāgarikayetyādi /",
  "GK16andhvc3u:9978": "vṛttau--'yatre'tyādi /",
  "GK16andhvc3u:9979": "ratnaviśeṣāṇāṃ jātyatvamiva pratipattṛviśeṣasaṃvedyaṃ yatra keṣāñcicchabdānāmarthānāṃ ca cārutvamanākhyeyamevāvabhāsata ityanvayaḥ /",
  "GK16andhvc3u:9980": "'ayuktam' itīti /",
  "GK16andhvc3u:9981": "ayuktatvāddhetorityarthaḥ /",
  "GK16andhvc3u:9982": "cārutvaṃ nāma kaścidviśeṣa iti vaktavyamityabhipretya nābhidheyatāmarhatītyuktamupapādayati--'yata' ityādi /",
  "GK16andhvc3u:9983": "'svarūpāśraya' iti 'viśeṣa' ityanenāsya sambandhaḥ. locane vṛttānuvādapūrvakamāha--iyatetyādi /",
  "GK16andhvc3u:9984": "dhvaniritīti /",
  "GK16andhvc3u:9985": "yadūce ityasyātrāpakarṣaḥ /",
  "GK16andhvc3u:9986": "dūṣayatīti /",
  "GK16andhvc3u:9987": "yatretyādinānūdya tadayuktamityādinā granthena dūṣayatītyarthaḥ /",
  "GK16andhvc3u:9988": "abhiprāyeṇa dūṣayatīti sambandhaḥ /",
  "GK16andhvc3u:9989": "akliṣṭatatva ityetadvivṛṇoti--śrutītyādi /",
  "GK16andhvc3u:9990": "vivekāvasādabhāvetyaṃśaṃ sarvaśabdāgocaratvena na kasyacitsambhavati /",
  "GK16andhvc3u:9991": "antato 'nākhyeyaśabdena tasyābhidhānasambhavāt /",
  "GK16andhvc3u:9992": "sāmānyasaṃsparśivikalpaśabdāgocaratve sati,",
  "GK16andhvc3u:9993": "prakāśamānatvaṃ tu yadanākhyeyatvamucyate kvacit tadapi kāvyaviśeṣāṇāṃ ratnāviśeṣāṇāmiva na sambhavati /",
  "GK16andhvc3u:9994": "teṣāṃ lakṣaṇakārairvyākṛtarūpatvāt /",
  "GK16andhvc3u:9995": "ratnāviśeṣāṇāṃ ca sāmānyasambhāvanayaiva mūlyasthitiparikalpanādarśanācca /",
  "GK16andhvc3u:9996": "umayeṣāmapi teṣāṃ pratipattṛviśeṣasaṃvedyatvamastyeva /",
  "GK16andhvc3u:9997": "vaikaṭikā eva hi ratnatattvavidaḥ, sahṛdayā eva hi kāvyānāṃ rasajñā iti kasyātra vipratipattiḥ /",
  "GK16andhvc3u:9998": "yattvanirdeśyatvaṃ sarvalakṣaṇaviṣayaṃ bauddhānāṃ prasiddhaṃ tattanmataparīkṣāyāṃ granthāntare nirūpayiṣyāmaḥ /",
  "GK16andhvc3u:9999": "iha tu granthāntaraśravaṇalavaprakāśanaṃ sahṛdayavaimanasyapradāyīti na prakriyate /",
  "GK16andhvc3u:10000": "bauddhamatena vā yathā pratyakṣādilakṣaṇaṃ tathāsmākaṃ dhvanilakṣaṇaṃ bhaviṣyati /",
  "GK16andhvc3u:10001": "tasmāllakṣaṇāntarasyāghaṭanādaśabdārthatvācca locanam tāviti śabdagato 'rthagataśca /",
  "GK16andhvc3u:10002": "vivekasyāvasādo yatra tasya bhāvo nirvivekatvam /",
  "GK16andhvc3u:10003": "sāmānyasparśī yo vikalpastato yaḥ śabdaḥ dṛṣṭānte 'pi anākhyeyatvaṃ nāstīti darśayati--ratnaviśeṣāṇāṃ ceti /",
  "GK16andhvc3u:10004": "nanu sarveṇa tanna saṃvedyata ityāśaṅkyābhyupagamenaivottarayati--ubhayeṣāmiti /",
  "GK16andhvc3u:10005": "ratnānāṃ kāvyānāṃ ca /",
  "GK16andhvc3u:10006": "nanu nārthaṃ śabdāḥ spṛśantyapīti,",
  "GK16andhvc3u:10007": "anirdeśyasya vedakamityādau kathamanākhyeyatvaṃ vastūnāmuktamiti cedatrāha--yattviti /",
  "GK16andhvc3u:10008": "evaṃ hi sarvabhāvavṛttāntatulya eva dhvaniriti dhvanisvarūpamanākhyeyamityativyāpakaṃ lakṣaṇaṃ syāditi bhāvaḥ /",
  "GK16andhvc3u:10009": "granthāntara iti viniścayaṭīkāyāṃ dharmottaryāṃ yā vivṛtiramunā granthakṛtā kṛtā tatraiva tadvyākhyātam /",
  "GK16andhvc3u:10010": "bālapriyā vyācaṣṭe--vivekasyetyādi /",
  "GK16andhvc3u:10011": "sāmānyetyādikaṃ vivṛṇoti---sāmānyetyādi /",
  "GK16andhvc3u:10012": "sāmānyasaṃsparśoti /",
  "GK16andhvc3u:10013": "jātyādisāmānyāvagāhītyarthaḥ /",
  "GK16andhvc3u:10014": "vikalpa iti /",
  "GK16andhvc3u:10015": "savikalpakajñānamityarthaḥ /",
  "GK16andhvc3u:10016": "tato yaśśabda iti /",
  "GK16andhvc3u:10017": "taddhetuko vyavahārātmako yaśśabda ityarthaḥ /",
  "GK16andhvc3u:10018": "nāstīti darśayatīti /",
  "GK16andhvc3u:10019": "ratnaviśeṣāṇāṃ jātyatvādisāmānyasya sambhāvanayaiva mūlyaparikalpanāyā darśanāditi bhāvaḥ /",
  "GK16andhvc3u:10020": "taditi /",
  "GK16andhvc3u:10021": "jātyatvaṃ cārutvañcetyarthaḥ /",
  "GK16andhvc3u:10022": "tadgranthāntare nirūpayiṣyāma ityuktyā sūcitamanirdeśyatvarūpalakṣaṇasya doṣaṃ darśayati--evaṃ hītyādi /",
  "GK16andhvc3u:10023": "sarvabhāveti /",
  "GK16andhvc3u:10024": "sarvapadārthetyarthaḥ /",
  "GK16andhvc3u:10025": "iti lakṣaṇamativyāpakaṃ syāditi sambandhaḥ /",
  "GK16andhvc3u:10026": "mayaivetyartha iti /",
  "GK16andhvc3u:10027": "anena 'anākhyeye'tyādeḥ parikaraślokatvaṃ darśitam /",
  "GK16andhvc3u:10028": "anākhyeyāṃśasyeti /",
  "GK16andhvc3u:10029": "anākhyeyo yo 'śiḥ svarūpāṃśaḥ tasyetyaryaḥ /",
  "GK16andhvc3u:10030": "bhāsa iti /",
  "GK16andhvc3u:10031": "kvacit granthe bhāva iti ca pāṭhaḥ /",
  "GK16andhvc3u:10032": "tatpakṣe anākhyeyāṃśabhāvitvamiti śloke tasyoktameva dhvanilakṣaṇaṃ sādhīyaḥ /",
  "GK16andhvc3u:10033": "tadidamuktam-- anākhyeyāṃśabhāsitvaṃ nirvācyārthatayā dhvaneḥ /",
  "GK16andhvc3u:10034": "na lakṣaṇaṃ, lakṣaṇaṃ tu sādhīyo 'sya yathoditam //",
  "GK16andhvc3u:10035": "iti śrīrājānakānandavardhanācāryaviracite dhvanyāloke tṛtīya uddyotaḥ //",
  "GK16andhvc3u:10036": "locanam uktamiti /",
  "GK16andhvc3u:10037": "saṃgrahārthaṃ mayaivetyarthaḥ /",
  "GK16andhvc3u:10038": "anākhyeyāṃśasyābhāso vidyate yasmin kāvye tasya bhāvastanna lakṣaṇaṃ dhvaneriti sambandhaḥ /",
  "GK16andhvc3u:10039": "atra hetuḥ--nirvācyārthatayeti /",
  "GK16andhvc3u:10040": "nirvibhajya vaktuṃ śakyatvādityarthaḥ /",
  "GK16andhvc3u:10041": "anyastu 'nirvācyārthatayā' ityatra niso nañarthatvaṃ parikalpyānākhyeyāṃśabhāsitve 'yaṃ heturiti vyācaṣṭe, tattu kliṣṭam /",
  "GK16andhvc3u:10042": "hetuśca sādhyāviśiṣṭa ityuktavyākhyānameveti śivam /",
  "GK16andhvc3u:10043": "kāvyāloke prathāṃ nītān dhvanibhedān parāmṛśat /",
  "GK16andhvc3u:10044": "idānīṃ locanaṃ lokān kṛtārthānsaṃvidhāsyati //",
  "GK16andhvc3u:10045": "āsūtritānāṃ bhedānāṃ sphuṭatāpattidāyinīm /",
  "GK16andhvc3u:10046": "trilocanapriyāṃ vande madhyamāṃ parameśvarīm //",
  "GK16andhvc3u:10047": "iti śrīmahāmāheśvarācāryavaryābhinavaguptānmīlite sahṛdayālokalocane dhvanisaṅkete tṛtīya uddyotaḥ //",
  "GK16andhvc3u:10048": "ṛṛṛṛṛ bālapriyā paṭhanīyam /",
  "GK16andhvc3u:10049": "taditi /",
  "GK16andhvc3u:10050": "anākhyeyasvarūpatvamityarthaḥ /",
  "GK16andhvc3u:10051": "nirvācyārthatayeti nirvācyāṃśatayeti vā pāṭhaḥ /",
  "GK16andhvc3u:10052": "nirityasya vivaraṇam---vibhajyeti /",
  "GK16andhvc3u:10053": "dūṣaṇāntaramāha--hetuścetyādi /",
  "GK16andhvc3u:10054": "sādhyāviśiṣṭa iti /",
  "GK16andhvc3u:10055": "sādhyādabhinna ityarthaḥ /",
  "GK16andhvc3u:10056": "kāvyālokā iti /",
  "GK16andhvc3u:10057": "prathāṃ nītāniti /",
  "GK16andhvc3u:10058": "vistṛtānityarthaḥ /",
  "GK16andhvc3u:10059": "parāmṛśaditi hetugarbhaṃm /",
  "GK16andhvc3u:10060": "locanamityādi /",
  "GK16andhvc3u:10061": "yathā nayanaṃ lokān kṛtārthān vidadhāti, tathedaṃ vyākhyānamiti bhāvaḥ /",
  "GK16andhvc3u:10062": "āsūtritānāmiti /",
  "GK16andhvc3u:10063": "āsūtritānāṃ bhedānāṃ samyaksūtrairnirdiṣṭānāṃ dhvanyādibhedarūpāṇāṃ kāvyavāṇīnāṃ yā sphuṭatāpattiḥ /",
  "GK16andhvc3u:10064": "sphuṭatvaprāptistaddāyinīm /",
  "GK16andhvc3u:10065": "madhyamā hi vaikharyāḥ sphuṭatvaṃ dadāti /",
  "GK16andhvc3u:10066": "madhyamāmiti /",
  "GK16andhvc3u:10067": "madhyamārūpāmityarthaḥ /",
  "GK16andhvc3u:10068": "śubhamastu sarvaṃ śivam iti śrīrāmaśārakaracitāyāṃ locanaṭippaṇyāṃ tṛtīya uddyotaḥ //"
}