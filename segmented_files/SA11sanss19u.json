{
  "SA11sanss19u:0": "navadaśaḥ paricchedaḥ //",
  "SA11sanss19u:1": "anyo 'pi puṇyavṛddhaye hetuḥ kāryaḥ /",
  "SA11sanss19u:2": "yo 'yaṃ sarvâvasthāsu satvârthaḥ //",
  "SA11sanss19u:3": "yathā kathitaṃ câryaratnameghe /",
  "SA11sanss19u:4": "sa tathāgatacaitye vā tathāgatavigrahe vā puṣpaṃ vā dhūpaṃ vā gandhaṃ vā dadat sarvasatvānāṃ dauḥśīlyadaurgandhyamalâpanayanāya tathāgataśīlapratilambhāya ca pariṇāmayati /",
  "SA11sanss19u:5": "sa sanmārjanôpalepanaṃ kurvan sarvasatvānām aprāsādikêryāpathavigamāya /",
  "SA11sanss19u:6": "prāsādikêryāpathasaṃpade ca pariṇāmayati /",
  "SA11sanss19u:7": "sa puṣpacchatram āropayan sarvasatvānāṃ sarvakleśaparidāhavigamāya pariṇāmayati /",
  "SA11sanss19u:8": "sa vihāraṃ praviśann evaṃ cittam utpādayati /",
  "SA11sanss19u:9": "[ Cambridge MS f158a ---> ]",
  "SA11sanss19u:10": "sarvasatvān nirvāṇapuraṃ praveśayeyaṃ /",
  "SA11sanss19u:11": "sa niṣkramann evaṃ cittam utpādayati /",
  "SA11sanss19u:12": "sarvasatvān saṃsāracārakān niṣkrāmayeyaṃ /",
  "SA11sanss19u:13": "sa labhanadvāram udghāṭayann evaṃ cittam utpādayati /",
  "SA11sanss19u:14": "sarvasatvānāṃ lokôttareṇa jñānena nirvāṇasugatidvāram udghāṭayeyaṃ /",
  "SA11sanss19u:15": "sa pithad evaṃ cittam utpādayati /",
  "SA11sanss19u:16": "sarvasatvānāṃ sarvâpāyadvārāṇi pidadhyāṃ /",
  "SA11sanss19u:17": "sa niṣīdann evaṃ*cittam utpādayati /",
  "SA11sanss19u:18": "sarvasatvān bodhimaṇḍe niṣādayeyaṃ /",
  "SA11sanss19u:19": "sa dakṣiṇena pārśvena śayyāṃ kalpayann evaṃ cittam utpādayati /",
  "SA11sanss19u:20": "sarvasatvān eva parinirvāpayeyaṃ /",
  "SA11sanss19u:21": "sa tato vyuttiṣṭhann evaṃ cittam utpādayati /",
  "SA11sanss19u:22": "sarvasatvān vyutthāpayeyaṃ sarvakleśaparyutthānebhyaḥ /",
  "SA11sanss19u:23": "sa śarīragatyā gacchann evaṃ cittam utpādayati /",
  "SA11sanss19u:24": "sarvasatvā mahāpuruṣagatyā gacchantu /",
  "SA11sanss19u:25": "sa tatrôpaviṣṭae evaṃ cittam utpādayati /",
  "SA11sanss19u:26": "sarvasatvā niḥśalyakriyā yad uta rāgadveṣamohebhyaḥ /",
  "SA11sanss19u:27": "sa śaucaṃ kurvann evaṃ cittam utpādayati /",
  "SA11sanss19u:28": "sarvasatvānāṃ kleśamalāt prakṣālayeyaṃ /",
  "SA11sanss19u:29": "sa hastau prakṣālayann evaṃ cittam utpādayati /",
  "SA11sanss19u:30": "sarvasatvānāṃ sarvakleśa-",
  "SA11sanss19u:31": "[ Bendall ed p349 ---> ]",
  "SA11sanss19u:32": "vāsanām apanayeyaṃ /",
  "SA11sanss19u:33": "sa pādau prakṣālayann evaṃ cittam utpādayati sarvasatvānām anekaprakārāṇi kleśarajāṃsy apanayeyaṃ /",
  "SA11sanss19u:34": "mukhaṃ prakṣālayann evaṃ cittam utpādayati /",
  "SA11sanss19u:35": "sarvasatvānāṃ sarvadharmamukhāni pariśodhayeyaṃ /",
  "SA11sanss19u:36": "sa dantakāṣṭhaṃ bhakṣayann evaṃ cittam utpādayati /",
  "SA11sanss19u:37": "sarvasatvānāṃ nānāvidhān kleśamalān apanayeyaṃ /",
  "SA11sanss19u:38": "sarvāṃ kāyâvasthāṃ sarvasatvahitasukhāya pariṇāmayati /",
  "SA11sanss19u:39": "tathāgatacaityaṃ vandamānâivaṃ cittam utpādayati /",
  "SA11sanss19u:40": "sarvasatvā vandanīyā bhavantu sadevakasya lokasyêti //",
  "SA11sanss19u:41": "athavā yathâryaprajñāpāramitāyāṃ /",
  "SA11sanss19u:42": "punar aparaṃ śāriputra vyāḍakāntāramadhyagatena bodhisatvena mahāsatvena nôttrasitavyaṃ na saṃtrasitavyam na saṃtrāsam āpattavyam /",
  "SA11sanss19u:43": "tat kasmād dhetoḥ /",
  "SA11sanss19u:44": "tathā hi tena sarvaṃ parityaktaṃ sarvasatvānām arthāya /",
  "SA11sanss19u:45": "tenâivaṃ cittam utpādayitavyam /",
  "SA11sanss19u:46": "sacen māṃ vyāḍā bhakṣayeyus tebhyâiva tad dānaṃ dattaṃ bhavatu /",
  "SA11sanss19u:47": "mama ca dānapāramitāparipūrir bhaviṣyati /",
  "SA11sanss19u:48": "abhyāsannā ca bhaviṣyati /",
  "SA11sanss19u:49": "tathā ca kariṣyāmi yathā me 'nuttarāṃ samyaksaṃbo-",
  "SA11sanss19u:50": "[ Cambridge MS f158b ---> ]",
  "SA11sanss19u:51": "dhim abhisambuddhasya satas tatra buddhakṣetre tiryagyonigatāḥ satvāḥ sarveṇa sarvaṃ na bhaviṣyanti na prajñāsyante //",
  "SA11sanss19u:52": "corakāntāramadhyagatena śāriputra bodhisatvena mahāsatvena nôttrasitavyaṃ na saṃtrasitavyaṃ na saṃtrāsam āpattavyaṃ /",
  "SA11sanss19u:53": "tat kasmād dhetoḥ /",
  "SA11sanss19u:54": "sarvasvaparityāgakuśalā hi te bodhisatvā mahāsatvôtsṛṣṭakāyenâpi ca bodhisatvena bhavitavyaṃ parityaktapariṣkārôpakaraṇena ca /",
  "SA11sanss19u:55": "tenâivaṃ cittam utpādayitavyaṃ /",
  "SA11sanss19u:56": "te cen me satvāḥ pariṣkārôpakaraṇāni haranti tebhyâivâitad dānaṃ dattaṃ bhavatu /",
  "SA11sanss19u:57": "sacen māṃ kecij jīvitād vyaparopayeyuḥ tatra mayā na dveṣo na krodhôtpādayitavyaḥ /",
  "SA11sanss19u:58": "teṣām api mayā na kāyena na vacasā na manasâparāddhavyaṃ /",
  "SA11sanss19u:59": "evaṃ ca me tasmin samaye dānapāramitā ca śīlapāramitā ca kṣāntipāramitā ca paripūriṃ gamiṣyati /",
  "SA11sanss19u:60": "anuttarā ca me samyaksaṃbodhir abhyāsannā bhaviṣyati /",
  "SA11sanss19u:61": "tathā ca kariṣyāmi tathā pratipatsye yathā me 'nuttarāṃ samyaksaṃbodhim abhisaṃbuddhasya satas tatra buddhakṣetre /",
  "SA11sanss19u:62": "ete cânye ca doṣāḥ sarveṇa sarvaṃ sarvathā sarvaṃ na bhaviṣyanti na prajñāsyante //",
  "SA11sanss19u:63": "pānīyakāntāramadhyagatena śāriputra bodhisatve-",
  "SA11sanss19u:64": "[ Cambridge MS f159a ---> ]",
  "SA11sanss19u:65": "na mahāsa-",
  "SA11sanss19u:66": "[ Bendall ed p350 ---> ]",
  "SA11sanss19u:67": "tvena nôttrasitavyaṃ na saṃtrasitavyaṃ na saṃtrāsam āpattavyaṃ /",
  "SA11sanss19u:68": "tat kasmād dhetoḥ /",
  "SA11sanss19u:69": "asaṃtrastadharmāṇo hi bodhisatvā mahāsatvā bhavanti /",
  "SA11sanss19u:70": "evaṃ cânena cittam utpādayitavyaṃ /",
  "SA11sanss19u:71": "sarvasatvānāṃ mayā sarvatṛṣṇacchedāya śikṣitavyaṃ /",
  "SA11sanss19u:72": "na bodhisatvena mahāsatvena saṃtrāsam āpattavyaṃ /",
  "SA11sanss19u:73": "saced ahaṃ tṛṣṇayā kālaṃ kariṣyāmi /",
  "SA11sanss19u:74": "api tu khalu punaḥ satvānām antike mahākaruṇācittam utpādayiṣyāmi /",
  "SA11sanss19u:75": "aho vatâlpapuṇyâmī satvā yad eteṣāṃ loke evaṃrūpāṇi pānīyakāntārāṇi prajñāyante /",
  "SA11sanss19u:76_0": "tathā punar ahaṃ kariṣyāmi tathā pratipatsye yathā me 'nuttarāṃ samyaksaṃbodhim abhisaṃbuddhasya",
  "SA11sanss19u:76_1": "satas tatra buddhakṣetre sarveṇa sarvaṃ sarvathā sarvaṃ pānīyakāntārāṇi na prajñāsyante /",
  "SA11sanss19u:77": "tathā ca sarvasatvān puṇyaiḥ saṃyojayiṣyāmi yathâṣṭâṅgôpetapānīyalābhino bhaviṣyanti /",
  "SA11sanss19u:78": "tathā dṛḍhaṃ vīryam ārapsye sarvasatvānāṃ kṛtaśo yathā vīryapāramitā tasmin samaye paripūriṃ gamiṣyanti //",
  "SA11sanss19u:79": "punar aparaṃ śāriputra bubhukṣākāntāramadhyagatena bodhisatvena mahāsatvena nôttrasitavyaṃ na saṃtrasitavyaṃ na saṃtrāsam āpattavyaṃ /",
  "SA11sanss19u:80": "evaṃ cânena saṃnāhaḥ saṃnaddhavyaḥ /",
  "SA11sanss19u:81": "tathā dṛḍhaṃ vīryam ārapsye tathā ca svaṃ bu-",
  "SA11sanss19u:82": "[ Cambridge MS f159b ---> ]",
  "SA11sanss19u:83_0": "ddhakṣetraṃ pariśodhayiṣyāmi yathā me 'nuttarāṃ samyaksaṃbodhim abhisaṃbuddhasya",
  "SA11sanss19u:83_1": "satas tatra buddhakṣetre sarveṇa sarvaṃ sarvathā sarvaṃ evaṃrūpāṇi bubhukṣākāntārāṇi",
  "SA11sanss19u:83_2": "na bhaviṣyanti na prajñāsyante /",
  "SA11sanss19u:84": "sukhitâiva te satvā bhaviṣyanti sukhasamaṅginaḥ /",
  "SA11sanss19u:85": "sarvasukhasamarpitās tathā ca kariṣyāmi yathā teṣāṃ satvānāṃ yo yâivâbhiprāyo bhaviṣyati yad yad evâkāṅkṣiṣyanti manasā tat tad eva prādurbhaviṣyati /",
  "SA11sanss19u:86": "tad yathâpi nāma devānāṃ trāyastriṃśānāṃ manasā sarvaṃ prādurbhavati manasā sarvam utpadyate /",
  "SA11sanss19u:87": "tathā dṛḍhaṃ vīryam ārapsye yathā teṣāṃ satvānāṃ dhārmikâbhiprāyāḥ paripūriṃ gamiṣyanti /",
  "SA11sanss19u:88": "avaikalyaṃ ca jīvitapariṣkāraiḥ sarvasatvānāṃ bhaviṣyati sarveṣāṃ sarvataḥ sarvadêti //",
  "SA11sanss19u:89": "evam ayaṃ ... sarvâvasthāsu satvârthaḥ ... puṇyavṛrdhihetuḥ /",
  "SA11sanss19u:90": "vistaratas tv āryagocarapariśuddhisūtre draṣṭavyaḥ //",
  "SA11sanss19u:91": "kiṃ ca /",
  "SA11sanss19u:92": "... dharmadānaṃ nirāmiṣaṃ /",
  "SA11sanss19u:93": "puṇyavṛddhinimittaṃ bhavati //",
  "SA11sanss19u:94": "[ Bendall ed p351 ---> ]",
  "SA11sanss19u:95": "yathôktam āryâdhyāśayasaṃcodanasūtre /",
  "SA11sanss19u:96": "viṃśatir ime maitreyânuśaṃsā nirāmiṣadāne /",
  "SA11sanss19u:97": "yo lābhasatkāram apratikāṅkṣan dharmadānaṃ dadāmi /",
  "SA11sanss19u:98": "katame viṃśatiḥ /",
  "SA11sanss19u:99": "yad uta /",
  "SA11sanss19u:100": "smṛtimāṃś ca bhavati matimāṃś ca bhavati buddhimāṃś ca bhavati gatimāṃś ca bhavati dhṛtimāṃś ca bhavati prajñāvāṃś ca bhavati /",
  "SA11sanss19u:101": "[ Cambridge MS f160a ---> ]",
  "SA11sanss19u:102": "lokôttarāṃ ca prajñām anuvidhyati /",
  "SA11sanss19u:103": "alparāgo bhavati /",
  "SA11sanss19u:104": "alpadveṣo 'lpamohaḥ /",
  "SA11sanss19u:105": "māraś câsyâvatāraṃ na labhate /",
  "SA11sanss19u:106": "buddhair bhagavadbhiḥ samanvāhriyate /",
  "SA11sanss19u:107": "amanuṣyāś câinaṃ rakṣanti /",
  "SA11sanss19u:108": "devāś câsyâujaḥ kāye praks.ipanti /",
  "SA11sanss19u:109": "amitrāś câsyâvatāraṃ na labhante /",
  "SA11sanss19u:110": "mitrāṇi câsyâbhedyāni bhavanti /",
  "SA11sanss19u:111": "ādeyavacanaś ca bhavati /",
  "SA11sanss19u:112": "vaiśāradyāṃś ca pratilabhate /",
  "SA11sanss19u:113": "saumanasyabahulaś ca bhavati vidvatpraśastaś ca /",
  "SA11sanss19u:114": "anusmaraṇīyaṃ câsya tad dharmadānaṃ bhavati /",
  "SA11sanss19u:115": "ime maitreya viṃśatir anuśaṃsêti //",
  "SA11sanss19u:116": "āryaprajñāpāramitāyāṃ tv āha /",
  "SA11sanss19u:117": "sacet tvam ānanda śrāvakayānikānāṃ pudgalānāṃ śrāvakabhūmau dharmaṃ deśeyaḥ /",
  "SA11sanss19u:118": "tasyāṃ ca dharmadeśanāyāṃ ye trisāhasramahāsāhasre lokadhātau satvās te sarve 'rhatvaṃ sākṣāt kuryus tad adyâpi tvayā me śrāvakeṇa śrāvakakṛtyaṃ na kṛtaṃ syāt /",
  "SA11sanss19u:119": "sacet punaḥ tvam ānanda bodhisatvasya mahāsatvasyâikam api prajñāpāramitāpratisaṃyuktaṃ padaṃ deśayeḥ prakāśayer evam ahaṃ tvayā śrāvakeṇârādhitaḥ syāṃ /",
  "SA11sanss19u:120": "tayā ca pūrvikayā dharmadeśanayā ye trisāhasramahāsāhasre lokadhātau satvās te sarve 'rhatvaṃ prāpnuyus teṣāṃ cârhatāṃ yad dānamayaṃ puṇyakriyāvastu śīlama-",
  "SA11sanss19u:121": "[ Cambridge MS f160b ---> ]",
  "SA11sanss19u:122": "yaṃ puṇyakriyāvastu bhāvanāmayaṃ puṇyakriyāvastu /",
  "SA11sanss19u:123": "tat kiṃ manyase ānandâpi tu sa bahu puṇyaskandhaḥ /",
  "SA11sanss19u:124": "āha /",
  "SA11sanss19u:125": "bahu bhagavan bahu sugata /",
  "SA11sanss19u:126": "bhagavān āha /",
  "SA11sanss19u:127": "ataḥ sânanda śrāvakayānikapudgalo bahutaraṃ puṇyaskandhaṃ prasavati yo bodhisatvānāṃ mahāsatvānāṃ prajñāpāramitāpratisaṃyuktaṃ dharmaṃ deśayati /",
  "SA11sanss19u:128": "ato 'py ānanda bahutaraṃ puṇyaskandhaṃ prasavati yo bodhisatvo mahāsatvo 'parasya bodhisatvasya prajñāpāramitāpratisaṃyuktaṃ dharmaṃ deśayati /",
  "SA11sanss19u:129": "antaśâika-",
  "SA11sanss19u:130": "[ Bendall ed p352 ---> ]",
  "SA11sanss19u:131": "divasam api /",
  "SA11sanss19u:132": "tiṣṭhatv ānandâikadivasaḥ /",
  "SA11sanss19u:133": "antaśaḥ prāgbhaktam api /",
  "SA11sanss19u:134": "tiṣṭhatv ānanda prāgbhaktaṃ /",
  "SA11sanss19u:135": "antaśâikanālikām api /",
  "SA11sanss19u:136": "yāvad antaśâikakṣaṇasaṃnipātam api /",
  "SA11sanss19u:137": "peyālaṃ //",
  "SA11sanss19u:138": "idam ānanda tasya bodhisatvasya mahāsatvasya dharmadānaṃ sarvaśrāvakayānikānām api sarvapratyekabuddhayānikānāṃ ca pudgalānāṃ kuśalamūlam abhibhavati /",
  "SA11sanss19u:139": "evaṃ kuśalamūlasamanvāgato bodhisatvo mahāsatvaḥ /",
  "SA11sanss19u:140": "evaṃ kuśalamūlaṃ samanvāharann asthānam ānandânavakāśo yat sa bodhisatvo mahāsatvo vivartetânuttarāyāḥ samyaksaṃbodheḥ /",
  "SA11sanss19u:141": "nâitat sthānaṃ vidyatae iti //",
  "SA11sanss19u:142": "kathaṃ dharmadānaṃ dātavyaṃ /",
  "SA11sanss19u:143": "yathâryasaddharmapuṇḍarīke 'bhihitaṃ /",
  "SA11sanss19u:144": "kālena cô cintayamā-",
  "SA11sanss19u:145": "[ Cambridge MS f161a ---> ]",
  "SA11sanss19u:146": "nu paṇḍitaḥ praviśya layanaṃ tatha ghaṭṭayitvā /",
  "SA11sanss19u:147": "vipaśya dharmaṃ imi sarva yoniśo utthāya deśetâlīnacittaḥ //",
  "SA11sanss19u:148": "sukhasthito bhoti sadā vicakṣaṇo sukhaṃ niṣaṇṇas tatha dharma bhāsate /",
  "SA11sanss19u:149": "udāraprajñapta karitvâsanaṃ caukṣe manojñe pṛthivīpradeśe //",
  "SA11sanss19u:150": "caukṣaṃ ca so cīvara prāvaritvā suraktaraṅgaṃ ca prasannaraṅgaiḥ /",
  "SA11sanss19u:151": "āsevakaṃ kṛṣṇa tathā daditvā mahāpramāṇaṃ ca nivāsayitvā //",
  "SA11sanss19u:152": "[ Bendall ed p353 ---> ]",
  "SA11sanss19u:153": "sapādapīṭhasmi niṣadyâsane vicitraduṣyehi susaṃstṛtasmin /",
  "SA11sanss19u:154": "sudhautapādaś côpāruhitvā snigdhena śīrṣeṇa mukhena câpi //",
  "SA11sanss19u:155": "dharmâsane tatra niṣīdiyānaḥ ekâgra satveṣu samaṃ vipaśyan /",
  "SA11sanss19u:156": "upasaṃharec citrakathā bahūś ca bhikṣūnaś cô bhikṣunikās tathâiva //",
  "SA11sanss19u:157": "kilāsitāś câpi vivarjayīta na câpi utpādayi khedasaṃjñāṃ /",
  "SA11sanss19u:158": "aratiṃ ca sarvāṃ vijahīta paṇḍitaḥ maitrībalaṃ parṣadi bhāvayec ca //",
  "SA11sanss19u:159": "bhāṣec ca rātriṃdivam agradharmān dṛṣṭântakoṭīniyutaiḥ sa paṇḍitaḥ /",
  "SA11sanss19u:160": "saṃharṣayet tāṃ ca tathâiva toṣayet na câpi kiñcit tatra jātu prārthayet //",
  "SA11sanss19u:161": "khŌüdyaṃ ca bhojyaṃ ca tathânnapŌünaṃ vastrŌüṇi śayyâsanacīvarŌüṇi /",
  "SA11sanss19u:162": "gilānabhaiṣajya na cintayet saḥ na vijñape-",
  "SA11sanss19u:163": "[ Cambridge MS f161b ---> ]",
  "SA11sanss19u:164": "t parṣadi kiñcid anyat //",
  "SA11sanss19u:165": "[ Bendall ed p354 ---> ]",
  "SA11sanss19u:166": "anyatra cinteya sadā vicakṣaṇaḥ bhaveya buddho 'ham ime ca satvā /",
  "SA11sanss19u:167": "etac ca me sarvasukhôpadhānaṃ yaṃ dharma śrāvemi hitāya loke //atrâivâha //",
  "SA11sanss19u:168": "na kasyacid antaśo dharmapremṇâpy adhikataram anugrahaṃ karoti //",
  "SA11sanss19u:169": "āryacandrapradīpasūtre 'py āha /",
  "SA11sanss19u:170": "adhyeṣayeyur yadi tvāṃ te dharmadānasya kāraṇāt /",
  "SA11sanss19u:171": "prathamaṃ vāca bhāṣeyā nâhaṃ vaitulyaśikṣitaḥ //",
  "SA11sanss19u:172": "evaṃ tvaṃ*vāca bhāṣeyā yuṣme vā vijñapaṇḍitāḥ /",
  "SA11sanss19u:173": "kathaṃ mahâtmanāṃ śakyaṃ purato bhāṣituṃ mayā //",
  "SA11sanss19u:174": "sahasâiṣāṃ na jalpeta tulayitvā tu bhājanaṃ /",
  "SA11sanss19u:175": "yadi bhājanaṃ vijānīyāḥ anadhīṣṭo 'pi deśayeḥ //",
  "SA11sanss19u:176": "yadi duḥśīlān paśyesi pariṣāyāṃ bahūn sthitān /",
  "SA11sanss19u:177": "saṃlekhaṃ mā prabhāṣe tvaṃ varṇaṃ dānasya kīrtayeḥ //",
  "SA11sanss19u:178": "bhaveyur yadi câlpêcchāḥ śuddhāḥ śīle pratiṣṭhitāḥ /",
  "SA11sanss19u:179": "maitraṃ cittaṃ janitvā tvaṃ kuryāḥ saṃlekhikīṃ kathām //",
  "SA11sanss19u:180": "[ Bendall ed p355 ---> ]",
  "SA11sanss19u:181": "parīttā yadi pāpêcchāḥ śīlavanto 'tra vistarāḥ /",
  "SA11sanss19u:182": "labdhapakṣas tadā bhūtvā varṇaṃ śīlasya kīrtayeḥ /",
  "SA11sanss19u:183": "iti //uktaṃ câryasāgaramatisūtre /",
  "SA11sanss19u:184": "tad yathā /",
  "SA11sanss19u:185": "same /",
  "SA11sanss19u:186": "samavati /",
  "SA11sanss19u:187": "śamitaśatru /",
  "SA11sanss19u:188": "aṅkure /",
  "SA11sanss19u:189": "maṅkure /",
  "SA11sanss19u:190": "mārajite /",
  "SA11sanss19u:191": "karāḍe /",
  "SA11sanss19u:192": "keyūre /",
  "SA11sanss19u:193": "oghavati /",
  "SA11sanss19u:194": "ohokayati /",
  "SA11sanss19u:195": "viśaṭhanirmale /",
  "SA11sanss19u:196": "malâpanaye /",
  "SA11sanss19u:197": "okhare /",
  "SA11sanss19u:198": "kharograse /",
  "SA11sanss19u:199": "[ Cambridge MS f162a ---> ]",
  "SA11sanss19u:200": "grasane /",
  "SA11sanss19u:201": "hemukhī /",
  "SA11sanss19u:202": "parāṅmukhī /",
  "SA11sanss19u:203": "āmukhī /",
  "SA11sanss19u:204": "śamitāni sarvagrahabandhanāni /",
  "SA11sanss19u:205": "nigṛhītāḥ sarvaparapravādinaḥ /",
  "SA11sanss19u:206": "vimuktā mārapāśāḥ /",
  "SA11sanss19u:207": "sthāpitā buddhamudrāḥ samudghātitāḥ sarvamārāḥ /",
  "SA11sanss19u:208": "acalitapadapariśuddhyā vigacchanti sarvamārakarmāṇi //",
  "SA11sanss19u:209": "imāni sāgaramate mantrapadāni dharmabhāṇakena supravṛttāni kṛtvā dharmâsanakena supravṛttāni kṛtvā dharmâsananiṣaṇṇena sarvāṃ parṣadaṃ bodhyākārâbhinirhṛtayā maitryā spharitvā /",
  "SA11sanss19u:210_0": "ātmani vaidyasaṃjñām utpādya dharme bhaiṣajyasaṃjñāṃ dharmaśravaṇikeṣv āturasaṃjñāṃ",
  "SA11sanss19u:210_1": "tathāgate satpuruṣasaṃjñāṃ dharmanetryāṃ cirasthitikasaṃjñām utpādyêmāni mantrapadāny",
  "SA11sanss19u:210_2": "āmukhīkṛtya dharmasaṃkathā karaṇīyā /",
  "SA11sanss19u:211": "tasya samantād yo janaśate na māro na mārakāyikā vā devatôpasaṃkramayiṣyanti vicakṣuḥkaraṇe /",
  "SA11sanss19u:212": "ye 'py enam upasaṃkramiṣyanti te 'py asya na śakṣyanty antarāyaṃ kartum iti //atrâivâha /",
  "SA11sanss19u:213": "dharmabhāṇakena caukṣeṇa śucisamudācāreṇa susnātena śucinivāsitena bhavitavyam iti //",
  "SA11sanss19u:214": "evaṃ dharmadānaṃ //",
  "SA11sanss19u:215": "[ Bendall ed p356 ---> ]",
  "SA11sanss19u:216": "bodhicittaṃ ca puṇyasya vṛddhihetuḥ samāsataḥ //",
  "SA11sanss19u:217": "yathôktam āryaratnakaraṇḍakasūtre /",
  "SA11sanss19u:218": "tad yathâpi nāma mañjuśrīr nānāgandhavṛkṣāś ca caturdhātusaṃgṛhītā vivardhante /",
  "SA11sanss19u:219": "evam eva mañjuśrīr nānāsaṃbhārôpacitaṃ bodhisatvasya kuśalamūlaṃ /",
  "SA11sanss19u:220": "bodhicittasaṃgṛhītaṃ sarvajñatāpariṇāmitaṃ vivardhatae /",
  "SA11sanss19u:221": "iti //eṣâdikâdika-",
  "SA11sanss19u:222": "[ Cambridge MS f162b ---> ]",
  "SA11sanss19u:223": "rmikāṇāṃ sahasā bodhisatvaśikṣā smaraṇârtham upadarśitā /",
  "SA11sanss19u:224": "vistaratas tu buddhaviṣayâiva //",
  "SA11sanss19u:225": "atra câsyā yathôktāyāḥ śikṣāyāḥ /",
  "SA11sanss19u:226": "siddhiḥ samyakprahāṇānām apramādâviyojanāt /",
  "SA11sanss19u:227": "smṛtyâtha saṃprajanyena yoniśaś cintanena ca //",
  "SA11sanss19u:228": "tatrânutpannānāṃ pāpakānām akuśalānāṃ dharmāṇām anutpādāyâiva chandaṃ janayati vyāyacchati vīryam ārabhate cittaṃ pragṛhṇāti samyakpraṇidadhātîty anena rakṣā //",
  "SA11sanss19u:229": "utpannānāṃ ca prahāṇāya chandaṃ janayatîty anena śuddhiḥ /",
  "SA11sanss19u:230": "anutpannānāṃ kuśalānāṃ dharmāṇām utpādāya chandaṃ janayati /",
  "SA11sanss19u:231": "yāvad utpannānāṃ ca sthitaye bhūyobhāvāya chandaṃ janayatîty ādi /",
  "SA11sanss19u:232": "anena vṛddhiḥ /",
  "SA11sanss19u:233": "etāni ca nityam apramādâdhiṣṭhitāni kāryāṇi sarvakuśalamūlānāṃ tanmūlatvāt //",
  "SA11sanss19u:234": "yathôktam āryacandrapradīpasūtre /",
  "SA11sanss19u:235": "yāvanta dharmāḥ kuśalāḥ prakīrtitāḥ śīlaśrutaṃ tyāgu tathâiva kṣāntiḥ /",
  "SA11sanss19u:236": "sarveṣu mūlaṃ hy ayam apramādo nidhānalambhaḥ sugatena deśita /",
  "SA11sanss19u:237": "iti //",
  "SA11sanss19u:238": "ko 'yam apramādo nāma /",
  "SA11sanss19u:239": "iṣṭavighātâniṣṭâgamaśaṅkāpūrvakaṃ pratikāratātparyaṃ /",
  "SA11sanss19u:240": "tad yathā tīvrakopaprasādasya rājño bhaiṣajyatailaparipūrṇabhājanaṃ gṛhītvā picchila-",
  "SA11sanss19u:241": "[ Cambridge MS f163a ---> ]",
  "SA11sanss19u:242": "saṃkrameṇa bhṛtyasya",
  "SA11sanss19u:243": "[ Bendall ed p357 ---> ]",
  "SA11sanss19u:244": "gacchataḥ //uktaṃ hy āryatathāgataguhyasūtre /",
  "SA11sanss19u:245": "tatra katamo 'pramādo /",
  "SA11sanss19u:246": "yad indriyasaṃvaraḥ /",
  "SA11sanss19u:247": "sa cakṣuṣā rūpāṇi dṛṣṭvā na nimittagrāhī bhavati /",
  "SA11sanss19u:248": "nânuvyañjanagrāhī /",
  "SA11sanss19u:249": "evaṃ yāvan manasā dharmān vijñāya na nimittagrāhī bhavati /",
  "SA11sanss19u:250": "nânuvyañjanagrāhī /",
  "SA11sanss19u:251": "sarvadharmeṣv āsvādaṃ câdīnavaṃ ca niḥśaraṇaṃ ca yathābhūtaṃ prajānāti /",
  "SA11sanss19u:252": "ayam ucyate 'pramādaḥ //",
  "SA11sanss19u:253": "punar aparam apramādo yat svacittasya damanaṃ paracittasyârakṣā kleśarater aparikarmaṇā dharmarater anuvartanaṃ yāvad ayam ucyate 'pramādaḥ /",
  "SA11sanss19u:254": "yasya guhyakâdhipate śraddhā câpramādaś ca tasyânulomikena vīryeṇa kāryaṃ /",
  "SA11sanss19u:255": "yena tān apramādakāraṇān śraddhākāraṇāṃś ca dharmān samudānayati /",
  "SA11sanss19u:256": "yasya guhyakâdhipate śraddhā câpramādaś ca vīryaṃ ca tena smṛtisaṃprajanye yogaḥ karaṇīyaḥ /",
  "SA11sanss19u:257": "yena smṛtisaṃprajanyena sarvān bodhipakṣān dharmān na vipraṇāśayati /",
  "SA11sanss19u:258": "yasya guhyakâdhipate śraddhā câpramādaś ca vīryaṃ ca smṛtisaṃprajanyaṃ ca tena yoniśaḥ prayoge yogaḥ karaṇīyaḥ /",
  "SA11sanss19u:259": "yoniśaḥ prayukto hi guhyakâdhipate bodhisatvo yad asti tad astîti prajānāti /",
  "SA11sanss19u:260": "yan nâsti tan nâstîti prajānāti /",
  "SA11sanss19u:261": "yāvad asti saṃvṛtyā cakṣur ity ādi //",
  "SA11sanss19u:262": "tathā atrâivâha /",
  "SA11sanss19u:263": "sadâpramādo hy amṛtasya mūlaṃ satvârthayu-",
  "SA11sanss19u:264": "[ Cambridge MS f163b ---> ]",
  "SA11sanss19u:265": "ktasya ca bodhicittaṃ /",
  "SA11sanss19u:266": "yad yoniśaś câiva vivekacittam aparigrahaḥ sarvasukhasya mūlam iti //āha ca /",
  "SA11sanss19u:267": "parâtmasamatâbhyāsād bodhicittaṃ dṛḍhībhavet /",
  "SA11sanss19u:268": "āpekṣikaṃ parâtmatvaṃ pārâvāraṃ yathāmṛṣā //",
  "SA11sanss19u:269": "[ Bendall ed p358 ---> ]",
  "SA11sanss19u:270": "tatkūlaṃ na svataḥ pāraṃ kim apekṣyâstv apāratā /",
  "SA11sanss19u:271": "ātmatvaṃ na svataḥ siddhaṃ kim apekṣya paro bhavet //",
  "SA11sanss19u:272": "tadduṣkhena na me bādhêty ato yadi na rakṣasi /",
  "SA11sanss19u:273": "nâgāmikāyaduṣkhāt te bādhā tat kena rakṣasi //",
  "SA11sanss19u:274": "aham eva tadâpîti mithyêyaṃ parikalpanā /",
  "SA11sanss19u:275": "anyâiva mṛto yasmād anyas tatra prajāyate //",
  "SA11sanss19u:276": "anyaś cej jāyate tatra kiṃ puṇyena prayojanaṃ /",
  "SA11sanss19u:277": "yūnaḥ kiṃ vṛddhakāyasya sukhāya dhanasaṃcayaiḥ //",
  "SA11sanss19u:278": "mṛte garbhagate tāvad anyo bālaḥ prajāyate /",
  "SA11sanss19u:279": "mṛte bālye kumāratvaṃ tannāśāyâgato yuvā //",
  "SA11sanss19u:280": "tannāśāc câgato vṛddhaḥ /",
  "SA11sanss19u:281": "ekaḥ kāyaḥ kathaṃ mataḥ /",
  "SA11sanss19u:282": "evaṃ pratikṣaṇaṃ cânyaḥ kāyaḥ keśanakhâdivat //",
  "SA11sanss19u:283": "atha bālyāparityāgād bālo yāti kumāratāṃ /",
  "SA11sanss19u:284": "kāyasvabhāvo vaktavyo yo 'vasthārahitaḥ sthitaḥ /",
  "SA11sanss19u:285": "kāyaś cet pratimâkāraḥ pesībhasmasu nâsti saḥ //",
  "SA11sanss19u:286": "sūkṣmabhāvena cet tatra sthaulyaṃ tyaktvā vyavasthitaḥ /",
  "SA11sanss19u:287": "anirdeśyaḥ svataḥ prāptaḥ /",
  "SA11sanss19u:288": "kāyêty ucyate na saḥ //",
  "SA11sanss19u:289": "tatra cintâiva me nâsti dṛśyakāyas tu nāśavān /",
  "SA11sanss19u:290": "avasthābhiś ca saṃbandhaḥ saṃvṛtyā câiva dṛśyate //",
  "SA11sanss19u:291": "[ Bendall ed p359 ---> ] āga-",
  "SA11sanss19u:293": "[ Cambridge MS f164a ---> ]",
  "SA11sanss19u:294": "māc ca tad astitvaṃ yuktyāgamanivāritam /",
  "SA11sanss19u:295": "na guṇavyatirekeṇa pradhānaṃ vidyate yataḥ //",
  "SA11sanss19u:296": "na ca trīṇi pradhānāni tathā sattā guṇâpi /",
  "SA11sanss19u:297": "pratyekaṃ tryātmakās te 'pi śeṣaṃ nâikavidhaṃ jagat //",
  "SA11sanss19u:298": "acetanaṃ ca vastrâdi tatsukhâdyātmakaṃ katham /",
  "SA11sanss19u:299": "sukhâder na paṭṭôtpattiḥ paṭṭâdes tu sukhâdayaḥ /",
  "SA11sanss19u:300": "paṭṭâdīnām ahetutvād abhāvas tatsukhaṃ kutaḥ //",
  "SA11sanss19u:301": "tasmād āgamayuktibhyāṃ anityaṃ sarvasaṃskṛtaṃ /",
  "SA11sanss19u:302": "tad dhetuphalasaṃbandhaḥ pratyakṣatvān na sādhyate //",
  "SA11sanss19u:303": "svasaṃtāne ca dṛṣṭo 'sau nityeṣu ca kathaṃ yathā /",
  "SA11sanss19u:304": "param aṇus [[DOUBT]] tu nâiko 'sti digbhedânupapattitaḥ //",
  "SA11sanss19u:305": "dīpatailaṃ kṣayaṃ yāti kṣīyamānaṃ na lakṣyate /",
  "SA11sanss19u:306": "evaṃ bhāvā na lakṣyante kṣīyamānāḥ pratikṣaṇaṃ //",
  "SA11sanss19u:307": "saṃtānaḥ samudŌüyaś ca paṅktisenâdivan mṛṣŌü /",
  "SA11sanss19u:308": "tatrâbhyāsād ahaṃkāraḥ parasmin kiṃ na jāyate //",
  "SA11sanss19u:309": "[ Bendall ed p360 ---> ]",
  "SA11sanss19u:310": "tasmād evaṃ jagat jñeyaṃ yathâyatanasaṃcayaḥ /",
  "SA11sanss19u:311": "aprāptam eva tad duṣkhaṃ pratikāryaṃ parâtmanoḥ //",
  "SA11sanss19u:312": "ayuktam api ced etat svâtmany astîtaratra na /",
  "SA11sanss19u:313": "yad ayuktaṃ nivartyaṃ tat svam anyad vā yathābalaṃ //",
  "SA11sanss19u:314": "kṛpayā bahu duṣkhaṃ cet kasmād utpādyate balāt /",
  "SA11sanss19u:315": "jagadduṣkhaṃ nirūpyêdaṃ kṛpāduṣkhaṃ kathaṃ bahu //",
  "SA11sanss19u:316": "evaṃ bhāvitasaṃtānāḥ paraduṣkhasamapriyāḥ /",
  "SA11sanss19u:317": "avīcīm avagāhante haṃsāḥ padmavanaṃ yathā //",
  "SA11sanss19u:318": "satveṣu mucyamāneṣu ye te prāmodyasāgarāḥ /",
  "SA11sanss19u:319": "tair eva nanu paryāptaṃ mokṣeṇâpy arasena kim //",
  "SA11sanss19u:320": "evaṃ parârthaṃ kṛtvâpi na mado na ca vismayaḥ /",
  "SA11sanss19u:321": "na vipākaphalâkāṅkṣā parârthâikântatṛṣṇayā [[DOUBT]] //",
  "SA11sanss19u:322": "daśadiksatvasaṃpattir ātmī-",
  "SA11sanss19u:323": "[ Cambridge MS f164b ---> ]",
  "SA11sanss19u:324": "yâsya na saṃśayaḥ /",
  "SA11sanss19u:325": "nâsty erṣyâvakāśo 'pi parasaukhye svasaṃjñayā //",
  "SA11sanss19u:326": "[ Bendall ed p361 ---> ]",
  "SA11sanss19u:327": "pareṣām ātmano vâpi sāmānyā pāpadeśanā /",
  "SA11sanss19u:328": "puṇyânumodanā câivaṃ buddhâdhyeṣaṇayācanaṃ //",
  "SA11sanss19u:329": "pariṇāmanam apy evaṃ nirviśeṣaṃ pravartate /",
  "SA11sanss19u:330": "puṇyaṃ pravartate tasmād anantaṃ satvadhātuvat //",
  "SA11sanss19u:331": "ayaṃ sa mārgapravaraḥ kṣemânantasukhôtsavaḥ /",
  "SA11sanss19u:332": "bodhisatvamahāsârtha kalilaprītivardhanaḥ //",
  "SA11sanss19u:333": "pālyamānaś ca satataṃ vajrapāṇyātiyāntrikaiḥ /",
  "SA11sanss19u:334": "māragulmikasaṃtrāsajananair buddhakiṃkaraiḥ //",
  "SA11sanss19u:335": "saṃbuddharājatanayā bodhicittarathasthitāḥ /",
  "SA11sanss19u:336": "vahante tena mārgeṇa stūyamānāḥ surâdibhiḥ //",
  "SA11sanss19u:337": "tasmād ātmatvam āropya satveṣv abhyāsayogataḥ /",
  "SA11sanss19u:338": "parâtmaduṣkhaśāntyartham ātmâdīn sarvathôtsṛjet //",
  "SA11sanss19u:339": "tṛṣṇā parigraho yasya tasya duṣkhaṃ na śāmyati /",
  "SA11sanss19u:340": "pariṇāmavināśitvāt sa duṣkhajanako yataḥ //",
  "SA11sanss19u:341": "loke duṣkhâgnitapte ca kā ratiḥ susukhe bhavet /",
  "SA11sanss19u:342": "samantād dahyamānasya nakhâdāhe 'pi kiṃ sukham //",
  "SA11sanss19u:343": "ātmatṛṣṇā ca sarveṣāṃ duṣkhāṇāṃ mūlam uttamaṃ /",
  "SA11sanss19u:344": "tasmān nihanmi tām eva satvebhyaḥ svârtham utsṛjan //",
  "SA11sanss19u:345": "[ Bendall ed p362 ---> ]",
  "SA11sanss19u:346": "tad agradūtī jñātêcchā jetavyā sarvayatnataḥ /",
  "SA11sanss19u:347": "ātmatatvasmṛtiṃ kṛtvā pratītyôtpādacintayā //",
  "SA11sanss19u:348": "yad bhayān nôtsṛjāmy etat tad evâdadato bhayaṃ /",
  "SA11sanss19u:349": "pratikṣaṇaṃ hi yāty eva kāyaś cittaṃ ca me yataḥ //yadi ni-",
  "SA11sanss19u:350": "[ Cambridge MS f165a ---> ]",
  "SA11sanss19u:351": "tyâpy anityena nirmalā malavāhinā /",
  "SA11sanss19u:352": "bodhiḥ kāyena labhyeta nanu labdhā mayâiva sā //",
  "SA11sanss19u:353": "evam ātmānam utsṛjya sarvasatvârtham ācaret /",
  "SA11sanss19u:354": "bhaiṣajyapratimākalpo lokadharmeṣv acintakaḥ //",
  "SA11sanss19u:355": "sarvasatvârthamantritve svaprajñāṃ viniyojayet /",
  "SA11sanss19u:356": "yuktyā saṃrakṣya tu dravyaṃ satveṣu vôpayojayet //",
  "SA11sanss19u:357": "svakāye parakāye vā yad duṣkhaṃ nêha duṣkhakṛt /",
  "SA11sanss19u:358": "satvānāṃ bhogavighnatvāt kleśāḥ śodhyāḥ prayatnataḥ /",
  "SA11sanss19u:359": "lokôpajīvyāt sattīrthād [[DOUBT]] bhujaṅgakuṇapêva //",
  "SA11sanss19u:360": "puṇyakṣetram idaṃ śuddhaṃ saṃpatsasyamahāphalaṃ /",
  "SA11sanss19u:361": "sukhadurbhikṣasaṃtaptaṃ jagat saṃtarpayiṣyati //",
  "SA11sanss19u:362": "lābhasatkārakāyâdi tyaktaṃ nanujane [[DOUBT]] mayā /",
  "SA11sanss19u:363": "kopaḥ kasyârtham adyâpi mṛṣā vā tan mayôditam //",
  "SA11sanss19u:364": "svârthaghneṣu yadi dveṣaḥ kṛpā kutra bhaviṣyati /",
  "SA11sanss19u:365": "nirdayasyâpi kaḥ kopaḥ parârtho yadi naśyati //",
  "SA11sanss19u:366": "[ Bendall ed p363 ---> ]",
  "SA11sanss19u:367": "ākrośâdikṣamāḥ satyam ikṣukas tūrikâdayaḥ /",
  "SA11sanss19u:368": "svāmy-asanena durnyastā nôpabhogyā bhavanti te //",
  "SA11sanss19u:369": "cintayati pratīkāraṃ na ca svāmihitêcchayā /",
  "SA11sanss19u:370": "nâpi saṃcodayaty enaṃ bhogârthaṃ nôpayāti ca //",
  "SA11sanss19u:371": "anusmṛtyôpasmṛtyâitān akṛṣṭôptā jinâtmajāḥ /",
  "SA11sanss19u:372": "nānāviṣayadhātūnāṃ sārvêndriyamahāgadān //",
  "SA11sanss19u:373": "vijñapya smārayitvâitān kruddhān apy upakāriṇaḥ",
  "SA11sanss19u:374": "[ Cambridge MS f165b ---> ] /",
  "SA11sanss19u:376": "svabhāvātyaktamādhuryāḥ sukhayanty eva duṣkhitān //",
  "SA11sanss19u:377": "dhātavaḥ pañca bhūvāritejo 'nilakhasaṃjñitāḥ /",
  "SA11sanss19u:378": "yāvat satvāḥ sthitās tāvat sarveṣām arthakāriṇaḥ //",
  "SA11sanss19u:379": "sarvaduścaritenâiṣāṃ satvârthād vinivartanaṃ /",
  "SA11sanss19u:380": "evam etān karomy eṣa dhātūn ṣaḍ api nirvyathān //",
  "SA11sanss19u:381": "yāvad ākāśaniṣṭasya niṣṭhā lokasya saṃbhavet /",
  "SA11sanss19u:382": "tāvat sthāsyāmi lokârthaṃ kurvan jñānapuraḥsaraḥ //",
  "SA11sanss19u:383": "ātmâcāryo 'nuśiyaṣyād dhi sadâtmānaṃ suśiṣyavat /",
  "SA11sanss19u:384": "apṛṣṭvā câtmanâtmānaṃ balenârakṣitakriyaḥ //",
  "SA11sanss19u:385": "[ Bendall ed p364 ---> ]",
  "SA11sanss19u:386": "kâiva mama duṣkhena duṣkhī syān me bhayād bhayī /",
  "SA11sanss19u:387": "taddoṣânuśayajño vā yathâtmagurur ātmanaḥ //",
  "SA11sanss19u:388": "avirāgy- apalāyī ca karuṇāviṣayo 'pi vā /",
  "SA11sanss19u:389": "nityasaṃnihitaś câpi śiṣyâtmasamaḥ kutaḥ //",
  "SA11sanss19u:390": "kleśônmatto 'tha mohândhaḥ prapātabahule pathi /",
  "SA11sanss19u:391": "skhalan pade pade śocyaḥ parâtmā ca sarvadā //",
  "SA11sanss19u:392": "skhalitânveṣaṇaṃ tasmāt samānavyasanāj janāt /",
  "SA11sanss19u:393": "na yuktaṃ yujyate tv atra guṇān dṛṣṭvâdbhutaṃ mahat //",
  "SA11sanss19u:394": "nâikena śakyam ādātuṃ mayā doṣamahôdadhiḥ /",
  "SA11sanss19u:395": "kṛtyam anyair mamâivâtra ko 'nyadoṣeṣu mêkṣaṇaḥ //",
  "SA11sanss19u:396": "paracodanadakṣāṇām anadhīṣṭôpakāriṇāṃ /",
  "SA11sanss19u:397": "vākyaṃ mūrdhnā pratīcchāmi sarvaśiṣyo bhavāmy ahaṃ //",
  "SA11sanss19u:398": "saṃgrāmo hi mamâikasya bahubhiḥ kleśaśatrubhiḥ /",
  "SA11sanss19u:399": "tatrâikena raṇâsaktam anye nighna-",
  "SA11sanss19u:400": "[ Cambridge MS f166a ---> ]",
  "SA11sanss19u:401": "nti māṃ sukham //",
  "SA11sanss19u:402": "tatra yaḥ pṛṣṭhato bhītiṃ śrāvayed anyato 'pi vā /",
  "SA11sanss19u:403": "pradviṣṭo vā prasanno vā same prāṇapradaḥ suhṛt //",
  "SA11sanss19u:404": "[ Bendall ed p365 ---> ]",
  "SA11sanss19u:405": "alisaṃhātanīlena cīrabhāraṇabhāriṇā /",
  "SA11sanss19u:406": "vicitrasurabhisphītapuṣpaśekharahāriṇā //",
  "SA11sanss19u:407": "yugapat sarvadigbuddhakṣetrasāgaracāriṇā /",
  "SA11sanss19u:408": "balinā pratikāryeṇa sarvamārâpahāriṇā //",
  "SA11sanss19u:409": "narakapretasaṃtāpapraśamônmuktavāriṇā /",
  "SA11sanss19u:410": "saṃsāragahanântasthabhavyasatvârthasāriṇā //",
  "SA11sanss19u:411": "jagannetrôcchavôtpādibalâlaṅkāradhāriṇā /",
  "SA11sanss19u:412": "viduṣā bālavapuṣā lokavismayakāriṇā //",
  "SA11sanss19u:413": "mañjuśrī saṃjñakaṃ yat tat piṇḍībhūtaṃ jagaddhitaṃ /",
  "SA11sanss19u:414": "sarveṇâivâtmabhāvena namas tasmai punaḥ punaḥ //",
  "SA11sanss19u:415": "anekaduṣkhasaṃtaptaprahlādanamahāhradaṃ /",
  "SA11sanss19u:416": "trailokyatṛṣṇāpātālaprapūraṇamahâmbudam //",
  "SA11sanss19u:417": "jagadiṣṭaphalasphītadaśadikkalpapādapaṃ /",
  "SA11sanss19u:418": "prārthitaprāptisaṃhṛṣṭajagannetrôtpalârcitaṃ //",
  "SA11sanss19u:419": "vismayôdgataromāñcair bodhisatvaśataiḥ stutam /",
  "SA11sanss19u:420": "mañjuśriyaṃ namasyāmi praṇāmair uttarôttaraiḥ //",
  "SA11sanss19u:421": "niḥśeṣaduṣkhavaidyāya sukhasattrapradāyine /",
  "SA11sanss19u:422": "sarvâkārôpajīvyāya mañjughoṣāya te namaḥ //",
  "SA11sanss19u:423": "[ Bendall ed p366 ---> ]",
  "SA11sanss19u:424": "iti jinatanayānāṃ sarvathâtyadbhutānāṃ caritam upanibdhyôpārjitaṃ yac chubhaṃ me /",
  "SA11sanss19u:425": "bhavatu sukham anantaṃ dehināṃ tena yāvat sugatapadam ana-",
  "SA11sanss19u:426": "[ Cambridge MS f166a ---> ]",
  "SA11sanss19u:427": "ntavyomasīmâdhipatyaṃ //",
  "SA11sanss19u:428": "puṇyavṛddhiḥ samāptā //",
  "SA11sanss19u:429": "samāptaś câyaṃ bodhisatvavinayo 'nekasūtrântôddhṛtaḥ śikṣāsamuccayêti //",
  "SA11sanss19u:430": "Copyright (c) 2002 by Jens Braarvig - Oslo"
}