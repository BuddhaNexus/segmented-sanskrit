{
  "GR14visvaksu:0": "om",
  "GR14visvaksu:1": "viṣvaksenasaṃhitā",
  "GR14visvaksu:2": "prathamo 'dhyāyaḥ",
  "GR14visvaksu:3": "viṣvaksenaḥ---",
  "GR14visvaksu:4": "athātaḥ saṃpravakṣyāmi bhūparīkṣāvidhiṃ param /",
  "GR14visvaksu:5": "karṣayecchodhayedbhūmiṃ prāgudakpravaṇāṃ śubhām // Vis_1.1 //",
  "GR14visvaksu:6": "asthikeśādirahitāṃ kapālāṅgaravarjitām /",
  "GR14visvaksu:7": "sarīsṛpādyā vyāghrādyā ye cānye duṣṭajantavaḥ // Vis_1.2 //",
  "GR14visvaksu:8": "yasyāṃ bhūmau pradṛśyante tāṃ bhūmiṃ varjayet sadā /",
  "GR14visvaksu:9": "ārambhe śvaśṛgālaiśca saṃkīrṇā bandhunāśinī // Vis_1.3 //",
  "GR14visvaksu:10": "purīṣabhūmiḥsarveṣāṃ karturduḥkhapradā sadā /",
  "GR14visvaksu:11": "tuṣabhasmāsthikeśaiśca kāṣṭhaloṣṭakapālakaiḥ // Vis_1.4 //",
  "GR14visvaksu:12": "krimikīṭapataṅgaiśca śarkaraiśca samanvitā /",
  "GR14visvaksu:13": "aśubhāśrīkarī bhūmiḥ tasmādyatnāt parīkṣayet // Vis_1.5 //",
  "GR14visvaksu:14": "evaṃ durlakṣaṇaiścānyairyuktāṃ yatnena varjayet /",
  "GR14visvaksu:15": "brāhmaṇasya sitā bhūmiḥ raktā vai kṣatriyasya tu // Vis_1.6 //",
  "GR14visvaksu:16": "pītavarṇā tu vaiśyasya kṛṣṇā śūdrasya kīrtitā /",
  "GR14visvaksu:17": "brāhmaṇī ghṛtagandhā syāt kṣatriyā raktagandhinī // Vis_1.7 //",
  "GR14visvaksu:18": "mūtragandhā tu yā veśyā śūdrā viṣṭhānugandhinī /",
  "GR14visvaksu:19": "madhurā brāhmaṇī proktā kaṣāyā kṣatriyā smṛtā // Vis_1.8 //",
  "GR14visvaksu:20": "ri(ti?)ktā vaiśyā tu kaṭukā śūdrā ceti prakīrtitā /",
  "GR14visvaksu:21": "evaṃ parīkṣya yatnena varṇagandharasādibhiḥ // Vis_1.9 //",
  "GR14visvaksu:22": "khātayedratnimātraṃ tu pāṃsumuddhṛtya pūrayet /",
  "GR14visvaksu:23": "pāṃsurapyadhiko yatra sā bhūmiḥ sarvakāmadā // Vis_1.10 //",
  "GR14visvaksu:24": "uttamā yatra vai pāṃsuḥ samo hyardhaphalapradā /",
  "GR14visvaksu:25": "madhyā pāṃsuryatra nṛna sāriṣṭā phaladādhamā // Vis_1.11 //",
  "GR14visvaksu:26": "tṛ(u?)ptāni sarvabījāni prarohanti hi yatra vai /",
  "GR14visvaksu:27": "trirātrābhyantareṇaiva sā bhūmiścottamā matā // Vis_1.12 //",
  "GR14visvaksu:28": "madhyamā pañcarātreṇa adhamā saptarātrikā /",
  "GR14visvaksu:29": "yasyāṃ tu na prarohanti tāṃ prayatnena varjayet // Vis_1.13 //",
  "GR14visvaksu:30": "sasyānāṃ phalakāle tu gavāṃ tṛptiṃ ca kārayet /",
  "GR14visvaksu:31": "tatastu lokapālāṃstu pūjayet sādhakottamaḥ // Vis_1.14 //",
  "GR14visvaksu:32": "annairapūpairlājaistu madhyarātre śacīpate /",
  "GR14visvaksu:33": "evaṃ baliṃ prakurvīta pṛthagvā samayogataḥ // Vis_1.15 //",
  "GR14visvaksu:34": "tatkṣetraṃ khātayetpaścāt caturaśraṃ samantataḥ /",
  "GR14visvaksu:35": "puruṣadvayaṃ khanitvā tu tadardhaṃ vāpi khātayet // Vis_1.16 //",
  "GR14visvaksu:36": "puruṣārdhapramāṇaṃ vā khaḍgamānapramāṇataḥ /",
  "GR14visvaksu:37": "evaṃ kṣitiṃ khanitvā tu tanmadhye se ca(pūra?)yejjalam // Vis_1.17 //",
  "GR14visvaksu:38": "tanmadhye tu vidhiṃ pūjya brahmabījena mantravit /",
  "GR14visvaksu:39": "gandhapuṣpairalaṃkṛtya ghaṇṭāśabdasamanvitam // Vis_1.18 //",
  "GR14visvaksu:40": "śaṅkhādighoṣasaṃyuktaṃ vīṇāveṇusamanvitam /",
  "GR14visvaksu:41": "evaṃ vidhiṃ samabhyarcya adhivāsanamārabhet // Vis_1.19 //",
  "GR14visvaksu:42": "tasya dakṣiṇapārśve tu paścime cottare 'pi vā /",
  "GR14visvaksu:43": "vasvādīnāṃ tu tanmadhye maṇḍapaṃ kalpya sādhakaḥ // Vis_1.20 //",
  "GR14visvaksu:44": "pūrṇakumbhaṃ nyasenmadhye pakvabimbaphalākṛtim /",
  "GR14visvaksu:45": "droṇadvayena saṃpūrṇaṃ trisūtraiḥsamalaṃkṛtam // Vis_1.21 //",
  "GR14visvaksu:46": "gandhatoyena saṃpūrya gandhapuṣpasamanvitam /",
  "GR14visvaksu:47": "droṇāṣṭaśālīnāstīrya padmamaṣṭadalaṃ likhat // Vis_1.22 //",
  "GR14visvaksu:48": "karṇikāyāṃ nyasetkumbhaṃ vastrayugmena veṣṭitam /",
  "GR14visvaksu:49": "navaratnasamāyuktaṃ sauvarṇāyudhapañcayuk (?) // Vis_1.23 //",
  "GR14visvaksu:50": "vāsudevasya mantreṇa sthāpayeddeśikottamḥ /",
  "GR14visvaksu:51": "sarvāyudhasamāyuktaṃ sarvadevāvṛtaṃ tataḥ // Vis_1.24 //",
  "GR14visvaksu:52": "hiraṇyaṃ sarvabhūtajñaṃ sarvabhūtahṛdi sthitam /",
  "GR14visvaksu:53": "ātmānamantarātmānaṃ paramātmānamavyayam // Vis_1.25 //",
  "GR14visvaksu:54": "nārāyaṇamaṇīyāṃsaṃ sṛṣṭisaṃhāravikramam (kāraṇam?) /",
  "GR14visvaksu:55": "evaṃ hi puruṣaṃ viṣṇuṃ dhyāyet kumbhodamadhyame // Vis_1.26 //",
  "GR14visvaksu:56": "evaṃ dhyātvā samabhyarcya gandhādyaiḥ sumanoramaiḥ /",
  "GR14visvaksu:57": "pratyekaṃ droṇaśālyūrdhve vidyeśān parito nyaset // Vis_1.27 //",
  "GR14visvaksu:58": "pūrvavaddravyasaṃyuktān ghaṭeṣvabhyarcya sādhakaḥ /",
  "GR14visvaksu:59": "svaiḥ svairmantraiśca gandhādyairupacārairmanoharaiḥ // Vis_1.28 //",
  "GR14visvaksu:60": "evaṃ saṃpūjya vidyeśān homasaṃskāra(karma sa?)mārabhet /",
  "GR14visvaksu:61": "kumbhasya pūrvadigdeśe kuṇḍaṃ ca caturaśrakam // Vis_1.29 //",
  "GR14visvaksu:62": "vṛttaṃ vā śilpinā kuryāt sthaṇḍile vā samācaret /",
  "GR14visvaksu:63": "prāsādārambhakāle tu madhyarātre śacīpate // Vis_1.30 //",
  "GR14visvaksu:64": "śaṅkhatūryādisaṃyuktaṃ svastisūktasamanvitam /",
  "GR14visvaksu:65": "sarvavighnopaśamanaṃ pālāśaṃ gṛhya deśikaḥ // Vis_1.31 //",
  "GR14visvaksu:66": "aṣṭottarasahasraṃ vā aṣṭottaraśataṃ tu vā /",
  "GR14visvaksu:67": "nārasiṃhena mantreṇa madhyame juhuyāt sakṛt // Vis_1.32 //",
  "GR14visvaksu:68": "odumbarasamidbhirvā[pyaṭaṣṭāviṃśatisaṃkhyayā /",
  "GR14visvaksu:69": "pratyekaṃ mūlamantreṇa tathaivājyaṃ samācaret // Vis_1.33 //",
  "GR14visvaksu:70": "caruṃ puruṣasūktena ṣoḍaśāhutimuttamām /",
  "GR14visvaksu:71": "juhuyāt kuṇḍamadhye tu sarvasaṃpatsukhāvaham // Vis_1.34 //",
  "GR14visvaksu:72": "evaṃ kṛtvā vidhānena pūrṇāhutimathācaret /",
  "GR14visvaksu:73": "srucā mūlena mantrajño dvādaśākṣarasaṃjñayā // Vis_1.35 //",
  "GR14visvaksu:74": "kuḍubaṃ vā tadardhaṃ vā tasyārdhaṃ vā śacīpate /",
  "GR14visvaksu:75": "kapilājyamathājyaṃ vā saṃgṛhya juhuyāt kriyām(kramāt?) // Vis_1.36 //",
  "GR14visvaksu:76": "paridhiprabhṛtīn dagdhvā dakṣiṇāmādadettataḥ /",
  "GR14visvaksu:77": "dakṣiṇānte śacīnātha śaṅkhādyairghoṣayet kramāt // Vis_1.37 //",
  "GR14visvaksu:78": "nṛttagītādisaṃyuktaṃ supuṇyāhapuraḥsaram /",
  "GR14visvaksu:79": "vedādhyayanasaṃyuktamadhivāsanamācaret // Vis_1.38 //",
  "GR14visvaksu:80": "evaṃ samāpya homāntaṃ pūrvarātre 'dhivāsayet /",
  "GR14visvaksu:81": "prabhātāyāṃ tu śarvaryāṃ snātvācāryaḥ samāhitaḥ // Vis_1.39 //",
  "GR14visvaksu:82": "pūrvavat pūjayet kumbhān prokṣayet kṣitimadhyame /",
  "GR14visvaksu:83": "svaiḥ svairmantraistu matimān sīmāyāṃ sarvadikṣu ca // Vis_1.40 //",
  "GR14visvaksu:84": "bhūtakrūrabaliṃ dadyāt aṣṭadikṣu samantataḥ /",
  "GR14visvaksu:85": "digbandhaṃ kārayet paścāt astramantreṇa mantravit // Vis_1.41 //",
  "GR14visvaksu:86": "kumbhodakādaśeṣaṃ tu kṣitimadhye nayet kramāt /",
  "GR14visvaksu:87": "tato 'vaṭaṃ kramāt pūrya mṛdbhiḥ sikatasaṃyutam // Vis_1.42 //",
  "GR14visvaksu:88": "kārayenamudgaraiḥsamyak vaiṣṇavairvedapāragaiḥ /",
  "GR14visvaksu:89": "sūtraśaṅkūn khanitvā tu caitre māse śubhe dine // Vis_1.43 //",
  "GR14visvaksu:90": "sūtreṇa sūtrayet paścācchilpinā kuśalena vai /",
  "GR14visvaksu:91": "prāsādaṃ kārayet paścāt ācāryaḥ śilpibhiḥ saha // Vis_1.44 //",
  "GR14visvaksu:92": "sādhako mantrayogyastu sthapatiḥkarmayogyataḥ (kaḥ?) /",
  "GR14visvaksu:93": "yadidaṃ bhūmiśuddhyarthaṃ prokṣaṇaṃ paramaṃ śubham // Vis_1.45 //",
  "GR14visvaksu:94": "evaṃ saṃkṣepataḥ proktaṃ prāsādārthaṃ śacīpate /",
  "GR14visvaksu:95": "anenaiva vidhānena yaḥ kuryāt puṇyakarmabhāk // Vis_1.46 //",
  "GR14visvaksu:96": "sarvapāpavinirmuktaḥ sa yāti paramāṃ gatim /",
  "GR14visvaksu:97": "rāṣṭravṛddhikaraṃ puṇyamāyurārogyavardhanam // Vis_1.47 //",
  "GR14visvaksu:98": "dhanadhānyāni vardhante rājarāṣṭrādi vardhate /",
  "GR14visvaksu:99": "ācāryaṃ pūjayet paścāt vastrairābharaṇairapi // Vis_1.48 //",
  "GR14visvaksu:100": "śilpinaṃ pūjayet tatra vastraiḥ kanakakuṇḍalaiḥ /",
  "GR14visvaksu:101": "daivajñaṃ pūjayet paścāt navavastrāṅgulīyakaiḥ // Vis_1.49 //",
  "GR14visvaksu:102": "sadasyān pūjayet paścāt mukhavāsanapūrvakam /",
  "GR14visvaksu:103": "evaṃkrameṇa saṃpūjya vastrābharaṇasaṃyutam // Vis_1.50 //",
  "GR14visvaksu:104": "tatastu kārayedgehaṃ śilpinā kuśalena tu /",
  "GR14visvaksu:105": "sumuhūrte sulagne tu bālasthānamathārabhet // Vis_1.51 //",
  "GR14visvaksu:106": "bālasthānaṃ purākalpya paścānmūlālayaṃ kramāt /",
  "GR14visvaksu:107": "kārayettu viśeṣeṇa ratnanyāsasamanvitam // Vis_1.52 //",
  "GR14visvaksu:108": "hastamātraṃ khanitvā tu brahmasthāne śacīpate /",
  "GR14visvaksu:109": "sahasraṃ śataniṣkaṃ vā tasyārdhaṃ vārdhameva ca // Vis_1.53 //",
  "GR14visvaksu:110": "vinyaset kṣitimadhye tu taptakāñcanamuttamam /",
  "GR14visvaksu:111": "marakatādīni ratnāni saṃgṛhyāstreṇa sādhakaḥ // Vis_1.54 //",
  "GR14visvaksu:112": "brahmādīśāvasānaṃ tu vinyaset svasvamantrataḥ /",
  "GR14visvaksu:113": "madhyarātre suguptena yajamānena saṃyutaḥ // Vis_1.55 //",
  "GR14visvaksu:114": "śaṅkhādighāṣasaṃyuktaṃ garbhādhānaṃ samācaret /",
  "GR14visvaksu:115": "tāmreṇa phelakāṃ kṛtvāvaṭamācchādya pūrayet // Vis_1.56 //",
  "GR14visvaksu:116": "śilābhiriṣṭakābhirvā tu pracchādyāvaṭaṃ kramāt /",
  "GR14visvaksu:117": "gandhapuṣpādinābhyarcya ghaṇṭāśabdasamanvitam // Vis_1.57 //",
  "GR14visvaksu:118": "brahmabījena tatsarvaṃ sādhayet sādhakottamaḥ /",
  "GR14visvaksu:119": "paścāddevīṃ samabhyarcya śriyārthaṃ paramāṃ śubhām // Vis_1.58 //",
  "GR14visvaksu:120": "vāsudevasya (vaṃ sva?) mantreṇa paścāt saṃpūjayet kramāt /",
  "GR14visvaksu:121": "evaṃ saṃkṣepataḥ proktā bhūparīkṣā hyanuttamā // Vis_1.59 //",
  "GR14visvaksu:122": "iti śrīpāñcarātre viṣvaksenasaṃhitāyāṃ bhūparīkṣāvidhirnāma prathamo 'dhyāyaḥ ||",
  "GR14visvaksu:123": "_________________________________________________________________",
  "GR14visvaksu:124": "dvitīyo 'dhyāyaḥ",
  "GR14visvaksu:125": "dvitīyo 'dhyāyaḥ viṣvaksenaḥ---",
  "GR14visvaksu:126": "athātaḥsaṃpravakṣyāmi maṇḍapādikriyāṃ kramāta /",
  "GR14visvaksu:127": "maṇḍapaścaiva kuṇḍāni sruksruvaṃ(vau?)cāṣṭamaṅgalam // Vis_2.1 //",
  "GR14visvaksu:128": "toraṇaṃ caiva tannāma teṣāṃ pūjāvidhiṃ kramāt /",
  "GR14visvaksu:129": "dvārapālapatākāśca teṣāṃ nyāsavidhiṃ kramāt // Vis_2.2 //",
  "GR14visvaksu:130": "śacīpate viviktena guhyādguhyavidhiṃ kramāt /",
  "GR14visvaksu:131": "maṇḍapaṃ pūrvadigbhāge puṣṭiśrīvardhanaṃ bhavet // Vis_2.3 //",
  "GR14visvaksu:132": "sarvavighnopaśamanaṃ yāmye caiva yaśaskaram /",
  "GR14visvaksu:133": "jayadaṃ vāruṇe bhāge dhanadaṃ cottare diśi // Vis_2.4 //",
  "GR14visvaksu:134": "āgneye naiṛte vāpi vāyavyaiśā(śe?)śacīpate /",
  "GR14visvaksu:135": "kalpayenmaṇḍapaṃ caivaṃ pūrvapūrvā garīyasī // Vis_2.5 //",
  "GR14visvaksu:136": "yajamānecchayā kuryāt anyadeśe na kārayet /",
  "GR14visvaksu:137": "maṇḍapaṃ trividhaṃ proktaṃ hīnaṃ madhyamamuttamam // Vis_2.6 //",
  "GR14visvaksu:138": "hīne hīnaṃ tu kartavyaṃ madhyame madhyamaṃ punaḥ /",
  "GR14visvaksu:139": "uttame cottamaṃ caiva maṇḍapaṃ vidhinā punaḥ // Vis_2.7 //",
  "GR14visvaksu:140": "pañcottaradaśaṃ(?)vāpi daśahastamathāpi vā /",
  "GR14visvaksu:141": "ṣoḍaśastaṃbhasaṃyuktaṃ maṇḍapaṃ kārayet kramāt // Vis_2.8 //",
  "GR14visvaksu:142": "adhamaṃ tadvijānīyāt madhyamaṃ śṛṇu suvrata /",
  "GR14visvaksu:143": "ṣoḍaśaṃ dvādaśaṃ(?)vāpi madhyamaṃ maṇḍapaṃ viduḥ // Vis_2.9 //",
  "GR14visvaksu:144": "caturviṃśatihastācca viṃśaddhastāntameva vā /",
  "GR14visvaksu:145": "uttamaṃ tadvijñānīyāt sūtrapātavidhiṃ śṛṇu // Vis_2.10 //",
  "GR14visvaksu:146": "prāsādamaṇḍapādvāpi prākārāt pīṭhato 'pi vā /",
  "GR14visvaksu:147": "ekahastaṃ dvihastaṃ vā trihastaṃ vā śacīpate // Vis_2.11 //",
  "GR14visvaksu:148": "visṛjya deśikaḥ kuryāt pratiṣṭhāmaṇḍapaṃ śubham /",
  "GR14visvaksu:149": "sarvalakṣaṇasaṃyuktaṃ ācāryecchānurūpataḥ // Vis_2.12 //",
  "GR14visvaksu:150": "pātayedbrahmasūtraṃ tu yāvanmaṇḍapagocaram /",
  "GR14visvaksu:151": "tribhāgīkṛtya sūtreṇa rekhāścatvāri(?)kārayet // Vis_2.13 //",
  "GR14visvaksu:152": "pūrvapaścimataścaiva tathā vai dakṣiṇottaram /",
  "GR14visvaksu:153": "trikūṭaṃ kārayitvā tu bhāgaṃ tatra tu kārayet // Vis_2.14 //",
  "GR14visvaksu:154": "koṇeṣu caiva sarveṣu koṇastaṃbhān prakalpayet /",
  "GR14visvaksu:155": "sūtrasandhiṣu sarveṣu stambhānanyān prakalpayet // Vis_2.15 //",
  "GR14visvaksu:156": "maṇḍapāṅgāni sarvāṇi cānyāni tu śacīpate /",
  "GR14visvaksu:157": "yuktyā yuktiviśeṣeṇa kārayettu yathāvidhi // Vis_2.16 //",
  "GR14visvaksu:158": "caturdvārasamāyuktaṃ vitānādyairvibhūṣitam /",
  "GR14visvaksu:159": "evaṃ tu maṇḍapaṃ kṛtvā saptāhātpūrvameva tu // Vis_2.17 //",
  "GR14visvaksu:160": "maṇḍapasyānurūpeṇa madhye vediṃ tu kārayet /",
  "GR14visvaksu:161": "āmeṣṭakābhiḥ pakvābhiḥ vedikāṃ kārayet kramāt // Vis_2.18 //",
  "GR14visvaksu:162": "uttame 'pyuttamāṃ kuryānmadhyame madhyamāṃ kuru /",
  "GR14visvaksu:163": "adhame 'pyadhamāṃ kṛtvā tanmāne puṭamānataḥ(?) // Vis_2.19 //",
  "GR14visvaksu:164": "dvitākocchrāyasaṃyuktāṃ darpaṇodarasaṃnibhām /",
  "GR14visvaksu:165": "vedikāṃ kramaśaḥ kṛtvā kuṇḍāni parikalpayet // Vis_2.20 //",
  "GR14visvaksu:166": "tritālaṃ vedikāyāṃ tu dūrībhūtāni sarvaśaḥ /",
  "GR14visvaksu:167": "catustālaṃ dvitālaṃ vā visṛjya paritaḥ kramāt // Vis_2.21 //",
  "GR14visvaksu:168": "(tritālaṃ vedikāyāstu visṛjya paritaḥ kramāt /",
  "GR14visvaksu:169": "catustālaṃ dvitālaṃ vā dūrībhūtāni savarśaḥ?) // Vis_2.21* //",
  "GR14visvaksu:170": "kārayedvahnikuṇḍāni turyāśrādīni sādhakaḥ /",
  "GR14visvaksu:171": "prākpūrvaṃ..................pratyaksaṃsthitamantataḥ // Vis_2.22 //",
  "GR14visvaksu:172": "tasyāmāsphālayet paścādāyataṃ dakṣiṇottaram /",
  "GR14visvaksu:173": "ekahastaṃ dvihastaṃ vā jñātvā mānaṃ tu lāñchayet // Vis_2.23 //",
  "GR14visvaksu:174": "dvābhyāṃ dvābhyāmathaikaikaṃ lāñchayet koṇamatsyakam /",
  "GR14visvaksu:175": "diksūtrāṇi kramātteṣu prasāryāsphālya yatnataḥ // Vis_2.24 //",
  "GR14visvaksu:176": "caturaśrīkṛtaṃ kṣetraṃ catuṣkoṇasamaṃ śubham /",
  "GR14visvaksu:177": "caturabhyadhikaṃ viṃśadaṅgulaṃ caturaśrakam // Vis_2.25 //",
  "GR14visvaksu:178": "sūtreṇa sūtrayitvā tu kṣetraṃ tāvat khanet kṣitim /",
  "GR14visvaksu:179": "tasyārdhaṃ vā khanitvā tu śilpinā kuśalena tu // Vis_2.26 //",
  "GR14visvaksu:180": "kārayeccaturaśrādikuṇḍāni vidhivat kramāt /",
  "GR14visvaksu:181": "tālamānena sarvatra kuṇḍāni paritaḥ kramāt // Vis_2.27 //",
  "GR14visvaksu:182": "kārayeccaturaśrādi vistārāyāmatādṛśam (taḥ samam?) /",
  "GR14visvaksu:183": "sūtreṇa sūtrayitvā tu kṣetraṃ tāvat khanet kṣitima // Vis_2.28 //",
  "GR14visvaksu:184": "khātasya mekhalāḥ kāryāḥtyaktvā caivāṅgulidvayam /",
  "GR14visvaksu:185": "prathamā sātvikī proktā dvitīyā rājasī matā // Vis_2.29 //",
  "GR14visvaksu:186": "tṛtīyā tāmasī pūrvā dvādaśāṅgulamucchritā /",
  "GR14visvaksu:187": "aṣṭāṅgulā dvitīyā tu tṛtīyā caturaṅgulā // Vis_2.30 //",
  "GR14visvaksu:188": "caturaṅgulavistārāḥ sarvāḥ kāryāstu santatam /",
  "GR14visvaksu:189": "yonirdaśāṅgulā ramyā ṣaṭcatudvaryaṅgulāgrakā // Vis_2.31 //",
  "GR14visvaksu:190": "yoniryonirivā(samā?)kārā gajoṣṭhasadṛśāpi(śī tu?)vā /",
  "GR14visvaksu:191": "kramānnimnā tu kartavyā caturaṅgulamāyatā // Vis_2.32 //",
  "GR14visvaksu:192": "mūlaṃ tu tryaṅgulaṃ jñeyamagraṃ tasya ṣaḍaṅgulam /",
  "GR14visvaksu:193": "ekahastādi(stasya?)kuṇḍasya lakṣaṇaṃ kathitaṃ tvidam // Vis_2.33 //",
  "GR14visvaksu:194": "dvihaste dviguṇaṃ proktaṃ nābhiścaiva tu mekhalā /",
  "GR14visvaksu:195": "ekamekhalakaṃ vāpi kuṇḍaṃ saṃkṣepakarmaṇi // Vis_2.34 //",
  "GR14visvaksu:196": "kuṇḍārdhaṃ koṇabhāgārdhaṃ diśi cottarato bahiḥ /",
  "GR14visvaksu:197": "pūrvapaścimato yatnāt lāñchayitvā tu madhyataḥ // Vis_2.35 //",
  "GR14visvaksu:198": "sarvato bhrāmitaṃ kuṇḍamardhacandraṃ bhavet sphuṭam /",
  "GR14visvaksu:199": "tatkuṇḍaṃ sarvasiddhyarthaṃ sarvasaṃpadvivardhanam // Vis_2.36 //",
  "GR14visvaksu:200": "sarvavighnopaśamanaṃ dakṣiṇe kārayeda budhaḥ /",
  "GR14visvaksu:201": "kuṇḍādyevaṃ(dyava?)sthitaṃ sūtraṃ koṇe yadatiricyate // Vis_2.37 //",
  "GR14visvaksu:202": "tadarthaṃ diśi saṃsthāpya bhrāmitaṃ vartulaṃ bhavet /",
  "GR14visvaksu:203": "vṛttaṃ tu paramaṃ jñeyaṃ sarvaduḥkhanivāraṇam // Vis_2.38 //",
  "GR14visvaksu:204": "anāvṛṣṭibhayaṃ nāsti ativṛṣṭibhayaṃ tathā /",
  "GR14visvaksu:205": "padmākāraṃ tu sarvatra mekhalāyāṃ tu vartulam // Vis_2.39 //",
  "GR14visvaksu:206": "pratyekaikaṃ śacīnātha mekhalopari sādhakaḥ /",
  "GR14visvaksu:207": "dvādaśaṃ vā dalaṃ likhya cāṣṭapatraṃ sakarṇikam // Vis_2.40 //",
  "GR14visvaksu:208": "tatkuṇḍaṃ padmamityuktaṃ sarvaśāstraviśāradaiḥ /",
  "GR14visvaksu:209": "brahmavṛddhikaraṃ jñeyaṃ yajñasvādhyāyavṛddhidam // Vis_2.41 //",
  "GR14visvaksu:210": "tathaiva caturaśraṃ tu iti śāstrasya niścayaḥ /",
  "GR14visvaksu:211": "trikoṇaṃ vābjakuṇḍaṃ vā sādhakecchānurūpataḥ // Vis_2.42 //",
  "GR14visvaksu:212": "some tu kārayeddhīmān sarvavighnopanāśanam /",
  "GR14visvaksu:213": "pañcatriṃśāṅgulaṃ vāpi dvādaśāṅgulameva vā // Vis_2.43 //",
  "GR14visvaksu:214": "saṃgṛhyācāryataḥsūtraṃ prasāryāsphālya yatnataḥ /",
  "GR14visvaksu:215": "naiṛte hyanile caiva lāñchayet koṇamatsyakam // Vis_2.44 //",
  "GR14visvaksu:216": "tathaiva lāñchayedaindre tattrikoṇaṃ bhavecchubham /",
  "GR14visvaksu:217": "kārayedavaṭaṃ dhīmān śilpinā kuśalena tu // Vis_2.45 //",
  "GR14visvaksu:218": "tattudrūpeṇa kuṇḍeṣu mekhalāṃ paritaḥ kramāt /",
  "GR14visvaksu:219": "kārayettu śacīnātha sādhakaḥ paramārthavit // Vis_2.46 //",
  "GR14visvaksu:220": "etattrikoṇamuddiṣṭaṃ śeṣaṃ sādhāraṇaṃ bhavet /",
  "GR14visvaksu:221": "kuṇḍapaṅktiḥ samākhyātā prakṛtistriguṇātmikā // Vis_2.47 //",
  "GR14visvaksu:222": "sā yoniḥ sarvabhūtānāṃ siddhyarthaṃ tu śacīpate /",
  "GR14visvaksu:223": "vidyāmantragaṇānāṃ tu vimukteścaiva kāraṇam // Vis_2.48 //",
  "GR14visvaksu:224": "prācyāṃ śiraḥsamākhyātaṃ bāhū koṇe vyavasthitau /",
  "GR14visvaksu:225": "aiśānyāgneyasaṃjñe tu yaṅghā vāyavyanaiṛte // Vis_2.49 //",
  "GR14visvaksu:226": "udaraṃ kuṇḍamityuktaṃ yoniryonirvidhīyate /",
  "GR14visvaksu:227": "mekhalātritayaṃ caiva guṇatrayamudāhṛtam // Vis_2.50 //",
  "GR14visvaksu:228": "evaṃ saṃkṣepataḥ proktaṃ kuṇḍānāṃ lakṣaṇaṃ kramāt /",
  "GR14visvaksu:229": "sruksruvau maṅgalāṃścaiva (lānyaṣṭau?)toraṇāni tathaiva ca // Vis_2.51 //",
  "GR14visvaksu:230": "pravakṣyāmyadhunā caiva teṣāṃ lakṣaṇamucyate /",
  "GR14visvaksu:231": "aśvatthakhadirādyairvā caturviṃśadbhi (?)raṅgulaiḥ // Vis_2.52 //",
  "GR14visvaksu:232": "pratiṣṭhādyutsave caiva homārthaṃ kārayet sruvam (cam?) /",
  "GR14visvaksu:233": "saptapañcāṅgulaṃ vāpi vistāraṃ caturaśrakam // Vis_2.53 //",
  "GR14visvaksu:234": "tribhāgena bhavedgartaṃ madhye vṛttaṃ suśobhanam /",
  "GR14visvaksu:235": "tiryagūrdhvaṃ samaṃ vāpi tadardhaṃ vā khanet sruvam (cam?) // Vis_2.54 //",
  "GR14visvaksu:236": "aṅgulasya caturthāṃśaṃ vyapohyānte 'vaṭasya tu /",
  "GR14visvaksu:237": "tasyānte mekhalāṃ samyak gartaṃ vai paritaḥ kramāt // Vis_2.55 //",
  "GR14visvaksu:238": "kārayenmekhalāmekāmutsedhaṃ tu tathaiva ca /",
  "GR14visvaksu:239": "mekhalāyāstu paritaḥ likhedabjadalākṛtim // Vis_2.56 //",
  "GR14visvaksu:240": "dvādaśāṣṭadalaṃ vāpi kārayenmekhalādhare /",
  "GR14visvaksu:241": "karṇikāṃ gartamadhye tu likhecchilpapramāṇataḥ // Vis_2.57 //",
  "GR14visvaksu:242": "dalānte valayaṃ kuryāt caturaśraṃ samantataḥ /",
  "GR14visvaksu:243": "tadaṅgulārdhavistāraṃ kalābinduvibhūṣitam // Vis_2.58 //",
  "GR14visvaksu:244": "sarvālaṃkārasaṃyuktaṃ dvirekhāyuksamācaret /",
  "GR14visvaksu:245": "dvādaśāṣṭakamevaṃ vā yathāruci lekhit kramāt // Vis_2.59 //",
  "GR14visvaksu:246": "kaṇṭhaṃ tribhāgavistāraṃ sārdhāṅgulasamāyatam /",
  "GR14visvaksu:247": "dviraṅgulāyataṃ vāpi tadagre tu mukhaṃ bhavet // Vis_2.60 //",
  "GR14visvaksu:248": "caturaṅgulavistāraṃ pañcāṅgulamathāpi vā /",
  "GR14visvaksu:249": "trikaṃ dvyaṅgulamātraṃ syānmadhye dhārāṃ suśobhanām // Vis_2.61 //",
  "GR14visvaksu:250": "suṣiraṃ kaṇṭhadeśe syāt praviśecchibika(?) yathā /",
  "GR14visvaksu:251": "dhārāyā dakṣiṇe vāme mukhe vṛttaṃ samālikhet // Vis_2.62 //",
  "GR14visvaksu:252": "kaṇṭhordhve tu likhedāsyaṃ suśobhanamataḥ param /",
  "GR14visvaksu:253": "nāsikāmukhamekaṃ vā varāhānanameva ca // Vis_2.63 //",
  "GR14visvaksu:254": "vyāghragomukhameva syāt yathāruci samācaret /",
  "GR14visvaksu:255": "srukpṛṣṭhaṃ śodhayitvā tu parito 'ṣṭadalaṃ likhet // Vis_2.64 //",
  "GR14visvaksu:256": "vṛttāpādaṃ tato bāhye nyaseddvyaṅgulameva tu /",
  "GR14visvaksu:257": "tathaiva daṇḍamūle tu padanyāsaṃ yathāvidhi // Vis_2.65 //",
  "GR14visvaksu:258": "aṅguṣṭhāṅgulamānena tadvṛttāṅghriṃ samācaret /",
  "GR14visvaksu:259": "daṇḍadvitīyamadhyānte tṛtīyasyādhare 'mbujam // Vis_2.66 //",
  "GR14visvaksu:260": "aṣṭapatrasamāyuktamālikhet phalakāyutam /",
  "GR14visvaksu:261": "ghṛtādimadhyame bhāge kārayet paritaḥ kramāt // Vis_2.67 //",
  "GR14visvaksu:262": "daṇḍamūle 'bjamukulaṃ trilekhāyuksamācaret /",
  "GR14visvaksu:263": "caturabhyadhikaṃ viṃśadaṅgulaṃ tacchacīpate // Vis_2.68 //",
  "GR14visvaksu:264": "sruvaṃ tu kārayetpaścāt ānanena samanvitam /",
  "GR14visvaksu:265": "cara(ṣa?)kaṃ dvyaṅgulaṃ vṛttaṃ kartavyaṃ tu suśobhanam // Vis_2.69 //",
  "GR14visvaksu:266": "goṣpadaṃ tu yathāmagnamalpapaṅke tathā bhavet /",
  "GR14visvaksu:267": "sruva(sruco?) mūle mukhādye ca trirekhā yavamānataḥ // Vis_2.70 //",
  "GR14visvaksu:268": "kārayettu śacīnātha sā ca sruk sarvasiddhidā /",
  "GR14visvaksu:269": "mukhāditryaṅgulaṃ hitvā tadante 'ṅghriṃ samācaret // Vis_2.71 //",
  "GR14visvaksu:270": "vṛttaṃ suśobhanaṃ pṛṣṭhe taddehāṅgulamānataḥ /",
  "GR14visvaksu:271": "tathaiva sruvamūle 'ṅghriṃ vistārāyāmatādṛśam // Vis_2.72 //",
  "GR14visvaksu:272": "padmasya mukulākāraṃ sruvamūle 'tha kārayet /",
  "GR14visvaksu:273": "parasyākṣyaṅghrihīnena(?) kārayedvātha sruksruvau // Vis_2.73 //",
  "GR14visvaksu:274": "etat sruksruvamākhyātaṃ maṅgalāṣṭakamucyate /",
  "GR14visvaksu:275": "lohajānyeva kurvīta alābhe kāṣṭhajāni ca // Vis_2.74 //",
  "GR14visvaksu:276": "aśvatthaṃ vā palāśaṃ vā khadiraṃ vaṭameva vā /",
  "GR14visvaksu:277": "pañcaviṃśāṅgulāyāmaṃ dvādaśāṅgulavistṛtam // Vis_2.75 //",
  "GR14visvaksu:278": "dvyaṅgulaṃ tu ghanaṃ jñeyaṃ pīṭhaṃ tu caturaṅgulam /",
  "GR14visvaksu:279": "tasyopari likhetpadmamaṣṭapatraṃ sakarṇikam // Vis_2.76 //",
  "GR14visvaksu:280": "śaṅkhaṃ cakraṃ patākaṃ ca śrīvatsaṃ darpaṇaṃ vṛṣam /",
  "GR14visvaksu:281": "matsyayugmaṃ ca kumbhaṃ ca maṅgalāṣṭakamiṣyate // Vis_2.77 //",
  "GR14visvaksu:282": "dvādaśāṅgulamāyāmaṃ śaṅkhādīnāṃ pracakṣate /",
  "GR14visvaksu:283": "tattadrūpānusāreṇa vistāraṃ kārayedbudhaḥ // Vis_2.78 //",
  "GR14visvaksu:284": "cāmare ca mahādīpe teṣāṃ pārśveṣu kalpayet /",
  "GR14visvaksu:285": "śaṅkhādimaṅgalānāṃ tu chatraṃ copari vinyaset // Vis_2.79 //",
  "GR14visvaksu:286": "adhunā toraṇānāṃ tu vakṣyate lakṣaṇa kramāt /",
  "GR14visvaksu:287": "aśvatthatoraṇaṃ prācyāṃ ṛgvedaścaindradaivataḥ // Vis_2.80 //",
  "GR14visvaksu:288": "audumbaraṃ tathā yāmye yajuśca yamadaivatam /",
  "GR14visvaksu:289": "nyagrodhaṃ tu pratīcyāṃ vai sāmaṃ(?)varuṇadaivatam // Vis_2.81 //",
  "GR14visvaksu:290": "uttare somadaivatyaḥ plakṣaścātharvaṇo bhavet /",
  "GR14visvaksu:291": "aśvatthaṃ vāpyabhāve tu pūrvādi caturodiśi // Vis_2.82 //",
  "GR14visvaksu:292": "kalpayet svasvanāmnā tu tattadvṛkṣasvarūpakam /",
  "GR14visvaksu:293": "saptahastasamāyuktaṃ pañcahastamathāpi vā // Vis_2.83 //",
  "GR14visvaksu:294": "caturhastāyataṃ vāpi yathāruci samācaret /",
  "GR14visvaksu:295": "tadardhaṃ paṭṭikā tiryak tritriśūlasamanvitam // Vis_2.84 //",
  "GR14visvaksu:296": "śūlāyāmaṃ dvitālaṃ vā pādonaṃ vā śacīpate /",
  "GR14visvaksu:297": "pādaśūlaṃ mayā proktaṃ nāhamekādaśāṅgulam // Vis_2.85 //",
  "GR14visvaksu:298": "navāṅgulaṃ vā devendra yathāruci samācaret /",
  "GR14visvaksu:299": "pādau tau paṭṭikā tiryak dvābhyāṃ dvāviṃśadaṅgulam // Vis_2.86 //",
  "GR14visvaksu:300": "vattaṃ vā caturaśraṃ vā yuktyā kuryādyathāvidhi /",
  "GR14visvaksu:301": "toraṇān sthāpayeddvāre svasthāne ca svavṛkṣajān // Vis_2.87 //",
  "GR14visvaksu:302": "khātvā bhūmau dvitālaṃ tu maṇḍape mūlavidyayā /",
  "GR14visvaksu:303": "athaikatālamānaṃ vā khātayedavaṭaṃ dharām // Vis_2.88 //",
  "GR14visvaksu:304": "tattadgarteṣu saṃsthāpya toraṇāni yathākramam /",
  "GR14visvaksu:305": "suśobhanaṃ tu pūrvaṃ syāt subhadraṃ nāma dakṣiṇe // Vis_2.89 //",
  "GR14visvaksu:306": "subandhuṃ vāruṇe caiva suhotraṃ nāma cottare /",
  "GR14visvaksu:307": "etatsvanāmamantreṇa pūjayeddeśikottamaḥ // Vis_2.90 //",
  "GR14visvaksu:308": "kumudaḥ kumudākṣaśca prācyāṃ dauvārikau smṛtau /",
  "GR14visvaksu:309": "dakṣiṇadvārapālākhyau puṇḍarīko 'tha vāmanaḥ // Vis_2.91 //",
  "GR14visvaksu:310": "śaṅkukarṇaḥ sarpanetraḥ pratīcyāṃ dvārapālakau /",
  "GR14visvaksu:311": "uttaradvārapālau tu sumukhaḥ supratiṣṭhitaḥ // Vis_2.92 //",
  "GR14visvaksu:312": "toraṇābhyantare sthāpya yathāṣṭau ca yathādiśi /",
  "GR14visvaksu:313": "rakte patāke pūrvasyāṃ dakṣiṇasyāṃ tu pītake // Vis_2.93 //",
  "GR14visvaksu:314": "paścime 'ñjanasaṃkāśe śuklavarṇe tathottare /",
  "GR14visvaksu:315": "kumudādyāṃśca bhūteśān dhvajeṣu parikīrtitān // Vis_2.94 //",
  "GR14visvaksu:316": "evaṃ saṃkṣepataḥ proktaṃ maṇḍapādi ca sruksruvam /",
  "GR14visvaksu:317": "patākāntaṃ śacīnātha dārusaṃgrahaṇaṃ śṛṇu // Vis_2.95 //",
  "GR14visvaksu:318": "iti śrīpāñcarātre viṣvaksenasaṃhitāyāṃ maṇḍapādilakṣaṇavidhirnāma dvitīyo 'dhyāyaḥ",
  "GR14visvaksu:319": "_________________________________________________________________",
  "GR14visvaksu:320": "tṛtīyo 'dhyāyaḥ",
  "GR14visvaksu:321": "tṛtīyo 'dhyāyaḥ viṣvaksenaḥ---",
  "GR14visvaksu:322": "athātaḥ saṃpravakṣyāmi dārusaṃgrahaṇaṃ param /",
  "GR14visvaksu:323": "brāhmaṇān bhojayitvā tu ācāryaḥśuddhamānasaḥ // Vis_3.1 //",
  "GR14visvaksu:324": "ācāryaḥsamalaṃkṛtya navavastrāṅgulīyakaiḥ /",
  "GR14visvaksu:325": "yajamānaḥ śacīnātha śuddhāntaḥkaraṇaḥśuciḥ // Vis_3.2 //",
  "GR14visvaksu:326": "śilpinaṃ pūjayitvā tu gandhapuṣpāmbarādibhiḥ /",
  "GR14visvaksu:327": "vaiṣṇavān samalaṃkṛtya bhojanācchādanādibhiḥ // Vis_3.3 //",
  "GR14visvaksu:328": "kuṭhārādīni saṃgṛhya vaiṣṇavaiḥsaha mantravit /",
  "GR14visvaksu:329": "śucirnavāmbaradharaḥ sottaryo(?)ṣṇīṣavān kramāt // Vis_3.4 //",
  "GR14visvaksu:330": "nirgacchedvṛkṣamāsādya śilpibhiḥsaha sādhakaḥ /",
  "GR14visvaksu:331": "aṣṭākṣaraṃ mahāmantraṃ japtvā cāṣṭottaraṃ śatam // Vis_3.5 //",
  "GR14visvaksu:332": "kuśahastaḥ praṇamyātha dāruṃ paśyet samāhitaḥ /",
  "GR14visvaksu:333": "śucau tale vivikte tu keśāṅgāravivarjite // Vis_3.6 //",
  "GR14visvaksu:334": "sthāpitaṃ vṛkṣamudvīkṣya taṃ praṇamya hariṃ smaran /",
  "GR14visvaksu:335": "tadvṛkṣaṃ manasā gṛhya kaṇṭakaṃ parivarjayet // Vis_3.7 //",
  "GR14visvaksu:336": "kārtikyādyaṣṭamāseṣu dārusaṃgrahamuttamam /",
  "GR14visvaksu:337": "uktakāle mahāprājño nirīkṣya śubhavṛkṣakam // Vis_3.8 //",
  "GR14visvaksu:338": "kaṇṭakāt khadiraṃ grāhyamasāraṃ parivarjayet /",
  "GR14visvaksu:339": "vṛkṣānukramaṇaṃ vakṣye saṃkṣepāt sāramuttamam // Vis_3.9 //",
  "GR14visvaksu:340": "khadiro devadāruśca badarī candanadvayam /",
  "GR14visvaksu:341": "śiṃśupā rājavṛkṣaśca bilvayūpavanastathā // Vis_3.10 //",
  "GR14visvaksu:342": "madhuko lohitaścaiva svandanasvandakastathā /",
  "GR14visvaksu:343": "tumbakaṃ caiva śāmalyaṃ śālavṛkṣastathaiva ca // Vis_3.11 //",
  "GR14visvaksu:344": "asano vakulaścaiva śirīṣāmalakastathā /",
  "GR14visvaksu:345": "sarve ca yājñikā vṛkṣāḥ pratimārthamudāhṛtāḥ // Vis_3.12 //",
  "GR14visvaksu:346": "sāravantaśca ye cānye kṛmikīṭavivarjitāḥ /",
  "GR14visvaksu:347": "dagdho 'gninā svayaṃ śuṣkaḥ patitaśca svayaṃ tathā // Vis_3.13 //",
  "GR14visvaksu:348": "tathā cāśaninār dadhaḥ sphuṭito bhinna eva ca /",
  "GR14visvaksu:349": "dakṣiṇapravaṇaścaiva varjitā anyadeśajāḥ // Vis_3.14 //",
  "GR14visvaksu:350": "saṃkalpya pratimāmekāṃ śilāyāṃ vṛkṣa eva vā /",
  "GR14visvaksu:351": "krameṇa parigṛhṇīyāt kartavyaikaivamatra tu // Vis_3.15 //",
  "GR14visvaksu:352": "nānyatra pratimāṃ kuryāt kriyā bhavati niṣphalā /",
  "GR14visvaksu:353": "śilādārvostu vakṣyāmi adhivāsabalikramam // Vis_3.16 //",
  "GR14visvaksu:354": "tasyādhastāddharāṃ paścādāśāyāṃ maṇḍalaṃ kuru /",
  "GR14visvaksu:355": "saṃprokṣya gandhatoyena viṣṇugāyatriyā budhaḥ // Vis_3.17 //",
  "GR14visvaksu:356": "tadvṛkṣamūle mantrajño parigṛhya navāmbaram /",
  "GR14visvaksu:357": "ācāryaśca caturdikṣu patākāstatra lambayet // Vis_3.18 //",
  "GR14visvaksu:358": "tatra viṣṇuṃ samāvāhya ravimadhyagataṃ harim /",
  "GR14visvaksu:359": "sūktena puruṣeṇaiva pūjayet puruṣottamam // Vis_3.19 //",
  "GR14visvaksu:360": "śilāgrahaṇadeśe 'pi gomayenānulepayet /",
  "GR14visvaksu:361": "pūrvavat samalaṃkṛtya chādayennavavastrakaiḥ // Vis_3.20 //",
  "GR14visvaksu:362": "atra pūrvoktamārgeṇa pūjayeddharimavyayam /",
  "GR14visvaksu:363": "tatpūrvabhāge tantrajñaḥ sāyāhne cādhivāsayet // Vis_3.21 //",
  "GR14visvaksu:364": "caturdikṣu mahādīpaṃ prajvālyākṣatadhūpakaiḥ /",
  "GR14visvaksu:365": "alaṃkṛtya janān sarvānūrdhvapuṇḍradharonmukhān // Vis_3.22 //",
  "GR14visvaksu:366": "ācāryaḥ kumbhamādāya nirdeṣaṃ sūtraveṣṭitam /",
  "GR14visvaksu:367": "aśvatthapallavairyuktaṃ saratnaṃ toyasaṃyutam // Vis_3.23 //",
  "GR14visvaksu:368": "vastrayugmena saṃveṣṭya dhānyarāśau vinikṣipet /",
  "GR14visvaksu:369": "tasmin brahmāṇamabhyarcya parito 'ṣṭaghaṭān nyaset // Vis_3.24 //",
  "GR14visvaksu:370": "sāpidhānān savastrāṃśca dhānyarāśau pṛthaṅnyaset /",
  "GR14visvaksu:371": "indrādīśānaparyantaṃ dikpatīnarcayet kramāt // Vis_3.25 //",
  "GR14visvaksu:372": "pūrvādisomaparyantaṃ homakarma samācaret /",
  "GR14visvaksu:373": "vāsudevādimūrtīnāṃ svanāmnā ca pṛthakpṛtham // Vis_3.26 //",
  "GR14visvaksu:374": "samidājyacarūṃścaiva aṣṭāttaraśataṃ kramāt /",
  "GR14visvaksu:375": "juhuyādvahnijihvāyāṃ vāsudevādividyayā // Vis_3.27 //",
  "GR14visvaksu:376": "pūrṇāhutiṃ tato hutvā śeṣamasminna vidyate /",
  "GR14visvaksu:377": "uttare 'sminmahāmantre(tantre?)vaiṣṇavīkaraṇaṃ kramāt // Vis_3.28 //",
  "GR14visvaksu:378": "saṃproktaṃ nāradasyaiva tadvadutpādayediha /",
  "GR14visvaksu:379": "utpādya vaiṣṇavāgniṃ tu tadagnau homamācaret // Vis_3.29 //",
  "GR14visvaksu:380": "athavā pūrvabhāge tu caturmūrtimanusmaran /",
  "GR14visvaksu:381": "kārayeddhomakarmāṇi pūrvāgnau pūrvavat kramāt // Vis_3.30 //",
  "GR14visvaksu:382": "parito balidānaṃ tu bhūtakrūrabaliṃ kṣipet /",
  "GR14visvaksu:383": "pāyasānnaṃ guḍopetaṃ saghaṇṭāsvarasūkṣmayuk // Vis_3.31 //",
  "GR14visvaksu:384": "puṇyāhaṃ vācayitvā tu ādāvante tu ca kramāt /",
  "GR14visvaksu:385": "kuṭhāraṃ navavastrādyairalaṃkṛtyādhivāsayet // Vis_3.32 //",
  "GR14visvaksu:386": "droṇataṇḍulamadhye tu padmaṣṭadalaṃ likhet /",
  "GR14visvaksu:387": "tanmadhye śāyayedastramantreṇāṣṭākṣareṇa vā // Vis_3.33 //",
  "GR14visvaksu:388": "navavastreṇa saṃchādya sādhako mantravittamaḥ /",
  "GR14visvaksu:389": "gandhapuṣpādinābhyarcya mantreṇāstreṇa mantravit // Vis_3.34 //",
  "GR14visvaksu:390": "ācāryaḥ susthito bhūtvā imaṃ mantramudīrayet /",
  "GR14visvaksu:391": "oṃ namaḥ sarvalokāya viṣṇave prabhaviṣṇave // Vis_3.35 //",
  "GR14visvaksu:392": "viśvāya viśvarūpāya svapnādhipataye namaḥ /",
  "GR14visvaksu:393": "rakṣaḥ piśācā nāgāśca ye 'tra tiṣṭhanti nityaśaḥ // Vis_3.36 //",
  "GR14visvaksu:394": "vyapagacchantu te sarve sannidhattāṃ sadā hariḥ /",
  "GR14visvaksu:395": "hatyuktvā svapnamākāṅkṣan paścime śāyayenniśi // Vis_3.37 //",
  "GR14visvaksu:396": "śubhāśubhaṃ nirīkṣyātra svapnādhyāye prakīrtitam /",
  "GR14visvaksu:397": "adarśane 'pi gṛhṇīyāt viparīte nivartayet // Vis_3.38 //",
  "GR14visvaksu:398": "ācāryaḥ prātarutthāya vidhivat snānamācaret /",
  "GR14visvaksu:399": "vṛkṣamūle śilāyāṃ vā kumbhamādāya mantravit // Vis_3.39 //",
  "GR14visvaksu:400": "abhiṣicyāstramantreṇa sudarśanamanuttamam /",
  "GR14visvaksu:401": "sahasrāreti saṃkīrtya huṃkāraṃ tadanantaram // Vis_3.40 //",
  "GR14visvaksu:402": "phaṭkārāntaṃ mahāhetiṃ sudarśanamakhaṇḍitam /",
  "GR14visvaksu:403": "astrarājasya mantro 'yaṃ śrīkīrtijayadaṃ param // Vis_3.41 //",
  "GR14visvaksu:404": "abhiṣicya trirācamya paridhāya(pya?) navāmbaraiḥ /",
  "GR14visvaksu:405": "arcayedgandhapuṣpādyaiḥ sāntvanaṃ tu samācaret // Vis_3.42 //",
  "GR14visvaksu:406": "vṛkṣa lokasya śāntyarthaṃ gaccha devālayaṃ śubham /",
  "GR14visvaksu:407": "devatvaṃ yāsyate tatra dāhacchedavivarjitaḥ // Vis_3.43 //",
  "GR14visvaksu:408": "jalapuṣpapradānena sudhūpairbalibhistathā /",
  "GR14visvaksu:409": "lokāstvāṃ pūjayiṣyanti tato yāsyasi nirvṛtim // Vis_3.44 //",
  "GR14visvaksu:410": "evaṃ tu sāntvanaṃ kṛtvā vṛkṣamūlasthito mukhaḥ(?) /",
  "GR14visvaksu:411": "śilāyāmapi kartavyaṃ sāntvanaṃ tu śacīpate // Vis_3.45 //",
  "GR14visvaksu:412": "śilānāma samuccārya sāntvanaṃ tu śilā bhavet (?) /",
  "GR14visvaksu:413": "kuṭhāraṃ tu namaskṛtya mantreṇāstreṇa sādhakaḥ // Vis_3.46 //",
  "GR14visvaksu:414": "taṃ samādāya hastābhyāṃ vṛkṣaṃ chidya(tvā?)punaḥ punaḥ /",
  "GR14visvaksu:415": "evaṃ dārumayaṃ gṛhya vane vanacaraiḥ saha // Vis_3.47 //",
  "GR14visvaksu:416": "śaṅkhatūryādinādaistu paṭahaistālanisvanaiḥ /",
  "GR14visvaksu:417": "geyanṛttasamāyuktamālayaṃ tu vrajet kramāt // Vis_3.48 //",
  "GR14visvaksu:418": "yadā dārumayaṃ gṛhya tadā prabhṛti nityaśaḥ /",
  "GR14visvaksu:419": "pratimāṃ kārayettatra tatkarmāntaṃ haviṣyabhuk // Vis_3.49 //",
  "GR14visvaksu:420": "karmāntaraṃ na kurvīta yajamānaḥsamāhitaḥ /",
  "GR14visvaksu:421": "śilpācāryasya vaṃśyaśca śāstraprāmāṇyakovidaḥ // Vis_3.50 //",
  "GR14visvaksu:422": "sārāsāraṃ parīkṣyātra śilpinā kuśalena tu /",
  "GR14visvaksu:423": "tasyābhāve śacīnātha dārusaṃgrahaṇaṃ śṛṇu // Vis_3.51 //",
  "GR14visvaksu:424": "brāhmaṇaḥ kṣatriyo vāpi vaiśyo vā śūdra eva vā /",
  "GR14visvaksu:425": "tān samānīya mantrajño mūlavidyāḥ pradāpayet // Vis_3.52 //",
  "GR14visvaksu:426": "taṃ gṛhītvā racīnātha vṛkṣārthaṃ tu vrajedvane /",
  "GR14visvaksu:427": "vaiṣṇavān bhagavadbhaktān balinaḥ karmatatparān // Vis_3.53 //",
  "GR14visvaksu:428": "nirgacchedvanamāsādya chitvā vṛkṣaṃ hariṃ smaran /",
  "GR14visvaksu:429": "tadvṛkṣaṃ śirasi sthāpya smarannārāyaṇaṃ prabhum // Vis_3.54 //",
  "GR14visvaksu:430": "tato yāgagṛhaṃ gacchecchaṅkhatūryādibhiḥ saha /",
  "GR14visvaksu:431": "mūlālayasya pūrve tu pūrṇakumbhaṃ nidhāpayet // Vis_3.55 //",
  "GR14visvaksu:432": "aśvatthapallavairyuktaṃ sāpidhānaṃ savastrakam /",
  "GR14visvaksu:433": "satoyaṃ ratnasaṃyuktaṃ sthāpayeddhānyarāśiṣu // Vis_3.56 //",
  "GR14visvaksu:434": "tatkumbhe cānayenmantrān mūlamantrādikān kramāt /",
  "GR14visvaksu:435": "nārāyaṇopaniṣadaṃ sṛṣṭyādipratipādikām // Vis_3.57 //",
  "GR14visvaksu:436": "tathā puraṣasūktaṃ tu japedvai vaiṣṇavaiḥ saha /",
  "GR14visvaksu:437": "kumbhāntaragatāṃbhaḥsu viṣṇuṃ sakalamavyayam // Vis_3.58 //",
  "GR14visvaksu:438": "dhyātvā gandhādinābhyarcya sūktena puruṣeṇa ca /",
  "GR14visvaksu:439": "kumbhasya pūrvabhāge tu gomayenānulepayet // Vis_3.59 //",
  "GR14visvaksu:440": "droṇadvayaṃ tadardhaṃ vā vikirettaṇḍulān kramāt /",
  "GR14visvaksu:441": "tanmadhye 'ṣṭadalaṃ padmaṃ likhyānāmikayāpi ca // Vis_3.60 //",
  "GR14visvaksu:442": "aṣṭākṣaraṃ mahāmantraṃ karṇikādiṣu yojayet /",
  "GR14visvaksu:443": "tatra madhye tu kuṃbhasya saṃprokṣyāstreṇa mantrataḥ // Vis_3.61 //",
  "GR14visvaksu:444": "prokṣayenmūlamantreṇa kambūdarajalaiḥ punaḥ /",
  "GR14visvaksu:445": "punaḥ punastridhā prokṣya viṣṇurūpamanusmaran // Vis_3.62 //",
  "GR14visvaksu:446": "pañcopaniṣadairmantraiḥ punaḥ prokṣya samāhitaḥ /",
  "GR14visvaksu:447": "saṃprokṣya mūlamantrābhyāṃ kumbhātoyena sādhakaḥ // Vis_3.63 //",
  "GR14visvaksu:448": "pūrvādhivāsitairmantraiḥ snāpayeddārumuttamam /",
  "GR14visvaksu:449": "sudhūpagandhapuṣpādyairarcayet pūrvavat kramāt // Vis_3.64 //",
  "GR14visvaksu:450": "navavastreṇa saṃchādya parito balimācaret /",
  "GR14visvaksu:451": "sudarśanena mantreṇa pūrvādikramayogataḥ // Vis_3.65 //",
  "GR14visvaksu:452": "haviṣā balidānaṃ tu sarvaśāntyarthameva ca /",
  "GR14visvaksu:453": "tadbaliṃ śubhadaṃ ṛddhiṃ(viddhi?)sarvavighnanivāraṇam // Vis_3.66 //",
  "GR14visvaksu:454": "tasmātsarvaprayatnena balimasmin samācaret /",
  "GR14visvaksu:455": "prabhātāyāṃ tu śarvaryāmālayaṃ tu paribhramet // Vis_3.67 //",
  "GR14visvaksu:456": "śaṅkhatūryādisaṃyuktaṃ gṛhītvā vṛkṣamuttamam /",
  "GR14visvaksu:457": "vaiṣṇavaiḥsaha śiṣyaistu ācāryo mantravittamaḥ // Vis_3.68 //",
  "GR14visvaksu:458": "garbhagehe tu saṃsthāpya kavāṭaṃ bandhayet punaḥ /",
  "GR14visvaksu:459": "trirātraṃ pañcarātraṃ vā saptarātramathāpi vā // Vis_3.69 //",
  "GR14visvaksu:460": "navarātraṃ tu vā cāsmin kavāṭaṃ na vimocayet /",
  "GR14visvaksu:461": "aṅkurārpaṇamārabhya tadrātrau tu śacīpate // Vis_3.70 //",
  "GR14visvaksu:462": "ālayeśānabhāge tu dakṣiṇe cottare 'tha vā /",
  "GR14visvaksu:463": "maṇḍapaṃ vātha kūṭaṃ vā prapāṃ vākalpya sādhakaḥ // Vis_3.71 //",
  "GR14visvaksu:464": "vitānavastrasaṃchannamalaṃkārairalaṃkṛtam /",
  "GR14visvaksu:465": "muktādāmasamāyuktaṃ puṣpamālyairalaṃkṛtam // Vis_3.72 //",
  "GR14visvaksu:466": "pālikā cāṅkuro(ṅkurako?)petamaṣṭadigdīpasaṃyutam /",
  "GR14visvaksu:467": "nālikerulairyuktaṃ cāmarairupaśobhitam // Vis_3.73 //",
  "GR14visvaksu:468": "evaṃ lakṣaṇasaṃyuktaṃ maṇḍapaṃ cānayettarum /",
  "GR14visvaksu:469": "aparāhṇe śacīnātha vaiṣṇavaiḥsaha mantravit // Vis_3.74 //",
  "GR14visvaksu:470": "śaṅkhatūryādisaṃyuktaṃ nṛttageyasamanvitam /",
  "GR14visvaksu:471": "garbhagehaṃ samāsādya kavāṭaṃ pravimocayet // Vis_3.75 //",
  "GR14visvaksu:472": "dārumabhyarcya gandhādyaiḥ mūlamantramanusmaran /",
  "GR14visvaksu:473": "saṃprokṣya gandhatoyena puṇyāhaṃ kārayet sudhīḥ // Vis_3.76 //",
  "GR14visvaksu:474": "maṇḍape madhyabhāge tu khānayevadavaṭaṃ kramāt /",
  "GR14visvaksu:475": "dvihastaṃ vā tadardhaṃ vā tasyārdhaṃ vā śacīpate // Vis_3.77 //",
  "GR14visvaksu:476": "pradhānatarumādāya mantreṇāstreṇa sādhakaḥ /",
  "GR14visvaksu:477": "sthāpayenmūlamantreṇa dakṣiṇe tu śriyaṃ nyaset // Vis_3.78 //",
  "GR14visvaksu:478": "uttare tu nyaset puṣṭiṃ tattanmūlaṃ yathākramam /",
  "GR14visvaksu:479": "saṃvatsarasahasrāyurgataṃ smṛtya taruṃ param // Vis_3.79 //",
  "GR14visvaksu:480": "tanmūle salilaṃ nyasya puṇḍarīkākṣavidyayā /",
  "GR14visvaksu:481": "tattanmūlena vā paścājjaladānaṃ yathāruci // Vis_3.80 //",
  "GR14visvaksu:482": "sitapuṣpaiḥ samārādhya tasmātsakalamavyayam /",
  "GR14visvaksu:483": "mantrahīnaṃ kriyāhīnaṃ sarvaṃ vai kṣantumarhasi // Vis_3.81 //",
  "GR14visvaksu:484": "evamuktvā namaskṛtya dārumūlaṃ tu mantravit /",
  "GR14visvaksu:485": "evaṃ kṛtvā tato dārusaṃgrahaṃ punarārabhet // Vis_3.82 //",
  "GR14visvaksu:486": "adhivāsādisarvāṇi cāsmin pūrvavadācaret /",
  "GR14visvaksu:487": "śilpinaṃ pūjayitvā tu dāruṃ chidya (tvā?) panuḥ punaḥ // Vis_3.83 //",
  "GR14visvaksu:488": "tenaiva (taireva?) vaiṣṇavairyukto mūlamūrtimanusmaran /",
  "GR14visvaksu:489": "anyathā phalamāpnoti grāmanāśo dhanakṣayaḥ // Vis_3.84 //",
  "GR14visvaksu:490": "sthānanāśo bhavettatra saṃbhavennātra saṃśayaḥ /",
  "GR14visvaksu:491": "evaṃ dārumayaṃ gṛhya punaḥsaṃskāravat kramāt // Vis_3.85 //",
  "GR14visvaksu:492": "śilpaśāstrānusāreṇa kārayenmūlamuttamam /",
  "GR14visvaksu:493": "ācāryaṃ pūjayet paścāt hemavastrāṅgulīyakaiḥ // Vis_3.86 //",
  "GR14visvaksu:494": "tathaiva śilpinaṃ pūjya śilāgrahaṇamārabhet //",
  "GR14visvaksu:495": "iti śrīpāñcarātre viṣvaksenasaṃhitāyāṃ dārusaṃgrahaṇavidhirnāma tṛtīyo 'dhyāyaḥ ||",
  "GR14visvaksu:496": "_________________________________________________________________",
  "GR14visvaksu:497": "caturtho 'dhyāyaḥ",
  "GR14visvaksu:498": "caturtho 'dhyāyaḥ viṣvaksenaḥ---",
  "GR14visvaksu:499": "ataḥ paraṃ pravakṣyāmi śilāgrahaṇamuttamam /",
  "GR14visvaksu:500": "dvividhā tu śilā grāhyā parvateṣu dharāsu ca // Vis_4.1 //",
  "GR14visvaksu:501": "parvatān prathamaṃ vakṣye yeṣu śaileṣu gṛhyate /",
  "GR14visvaksu:502": "trikūṭo hemakūṭaśca kailāso girisattamaḥ // Vis_4.2//",
  "GR14visvaksu:503": "mandaro mālyavāṃścaiva niṣadho nīlaparvataḥ /",
  "GR14visvaksu:504": "meruḥ sahyaśca vindhyaśca kiṣkindho girisattamaḥ // Vis_4.3 //",
  "GR14visvaksu:505": "veṅkaṭo dardaraścaiva śrīgiriścitrakūṭakaḥ /",
  "GR14visvaksu:506": "evaṃbhūtān samanvīkṣya purataḥ praṇamet sadā // Vis_4.4 //",
  "GR14visvaksu:507": "patraṃ puṣpaṃ samādāya nikṣipedgirimūlake /",
  "GR14visvaksu:508": "namaskṛtya hariṃ dhyātvā parvataṃ pāpanāśanam // Vis_4.5 //",
  "GR14visvaksu:509": "adhivāsanānisarvāṇi(karmāṇi?)asmin pūrvavadācaret /",
  "GR14visvaksu:510": "bhūgatā yāḥ śilāḥ proktāḥ tāsāṃ lakṣaṇamucyate // Vis_4.6 //",
  "GR14visvaksu:511": "vāruṇī caiva māhendrī āgneyī vāyavī tathā /",
  "GR14visvaksu:512": "catura(catasra?)stu śilāḥ proktāḥ tāsāṃlakṣaṇamucyate // Vis_4.7 //",
  "GR14visvaksu:513": "yā puṣpavanasaṃkīrṇā jalāśayasamāyu(vṛ?)tā /",
  "GR14visvaksu:514": "sā kṣitirvāruṇī jñeyā śilā tatra tu vāruṇī // Vis_4.8 //",
  "GR14visvaksu:515": "yasyāścottarasaṃsthāyāḥ vrīhikṣetraṃ tu dakṣiṇe /",
  "GR14visvaksu:516": "paścime kṣīravṛkṣāśca sā māhendrī prakīrtitā // Vis_4.9 //",
  "GR14visvaksu:517": "palāśāḥ khadirā vṛkṣāḥ kāśmaryaḥ puṣpar(-yaścaiva?)dakṣiṇe /",
  "GR14visvaksu:518": "tittiryaśca kapotāśca gṛdhrāścaiva vasāśanāḥ // Vis_4.10 //",
  "GR14visvaksu:519": "bhramarāśca varāhāśca dṛśyante yatra santatamadm /",
  "GR14visvaksu:520": "toyamantargatāṃ(taṃ?)svalpāṃ(lpaṃ?)tāmāgneyīṃpracakṣate // Vis_4.11 //",
  "GR14visvaksu:521": "bilvaśleṣmātakākīrṇā tathā snuhivibhītake /",
  "GR14visvaksu:522": "sṛgālā yatra dṛśyante tathaiva mṛgatṛṣṇikā // Vis_4.12 //",
  "GR14visvaksu:523": "tṛṇodakavihīnā ca śarkaroṣarasaṃyutā /",
  "GR14visvaksu:524": "vāyavī sā kṣitiḥ proktā śilāṃ tatra tu varjayet // Vis_4.13 //",
  "GR14visvaksu:525": "nadītīre hradataṭe lavaṇodapariplute /",
  "GR14visvaksu:526": "grāmamadhye śmaśāne ca tathā caiva catuṣpathe // Vis_4.14 //",
  "GR14visvaksu:527": "amedhyabhūmau valmīke ūṣare śavadūṣite /",
  "GR14visvaksu:528": "vāyusūryāgnidagdhe ca na grāhyāstu śilāḥsadā // Vis_4.15 //",
  "GR14visvaksu:529": "varjitābhiḥ śilābhiryaḥ pratimāṃ lobhamohitaḥ /",
  "GR14visvaksu:530": "kuryādvā kārayedvāpi tasya syādābhicārikam // Vis_4.16 //",
  "GR14visvaksu:531": "pramimārthaṃ tu nirgacchedācāryaḥ śilpibhiḥsaha /",
  "GR14visvaksu:532": "brāhmaṇān bhojayitvādau taiḥ kṛtvā svastivācanam // Vis_4.17 //",
  "GR14visvaksu:533": "ayaḥ kuṭhādisaṃgṛhya prāṅmukho vāpyudaṅmukhaḥ /",
  "GR14visvaksu:534": "nirgatastu śilāṃ paśyet tadā prabhṛti nityaśaḥ // Vis_4.18 //",
  "GR14visvaksu:535": "pratimākarma kurvīta tatkarmāntaṃ haviṣyabhuk /",
  "GR14visvaksu:536": "dārusaṃgrahaṇādhyāye saṃproktaṃ cādhivāsanam // Vis_4.19 //",
  "GR14visvaksu:537": "tasmin sarvaṃ prayoktavyaṃ viśeṣaṃ kathayāmi te /",
  "GR14visvaksu:538": "śilpibhiśca bhuvaṃ khātvā śilāṃ paśyet samāhitaḥ // Vis_4.20 //",
  "GR14visvaksu:539": "dakṣiṇottaramāyāmaṃ tathā vai pūrvapaścimam /",
  "GR14visvaksu:540": "śāntidā dakṣiṇagrīvā pūrvagrīvājayapradā // Vis_4.21 //",
  "GR14visvaksu:541": "śrīkarī paścimagrīvā karturbhavati nityadā /",
  "GR14visvaksu:542": "puṣṭidā cottaragrīvā koṇaṃ tu parivarjayet // Vis_4.22 //",
  "GR14visvaksu:543": "utpāṭyamāne dṛśyante sphuliṅgā yatra cāgnivat /",
  "GR14visvaksu:544": "nādāśca kāṃsyaghaṇṭāvacchilāyāśca śiro matam // Vis_4.23 //",
  "GR14visvaksu:545": "kāṃsyavanmadhyabhāge tu mūle vai kāṃsyatālavat /",
  "GR14visvaksu:546": "dhvaniryasyāḥ śilāyāstu sā pumāniti kīrtitā // Vis_4.24 //",
  "GR14visvaksu:547": "tasmātkiñcidvihīnā tu chidrāyāśca dhvanirbhavet /",
  "GR14visvaksu:548": "sā śilā strīti vijñeyā taddhīnā syānnapuṃsakam // Vis_4.25 //",
  "GR14visvaksu:549": "pulliṅge pratimā proktā strīliṅge pādapīṭhikā /",
  "GR14visvaksu:550": "ratnanyāsādadhastāttu napuṃsakamudāhṛtam // Vis_4.26 //",
  "GR14visvaksu:551": "tatra garbhaṃ parīkṣeta chedane bhedane 'pi ca /",
  "GR14visvaksu:552": "maṇḍalā yatra dṛśyante tatra garbhaṃ vinirdiśet // Vis_4.27 //",
  "GR14visvaksu:553": "māñjiṣṭhavarṇasadṛśe dardurastatra saṃbhave /",
  "GR14visvaksu:554": "pītake maṇḍale goṣṇā (godhā?)kṛṣṇe kṛṣṇāhireva ca // Vis_4.28 //",
  "GR14visvaksu:555": "kapile mūṣikaḥ proktaḥ kṛkalāsastathāruṇe /",
  "GR14visvaksu:556": "gulavarṇe tu pāṣāṇaḥ karburegṛhagaulikā // Vis_4.29 //",
  "GR14visvaksu:557": "ku(a?)mbhaḥ kṛpāṇasadṛśe vālukāḥ padmasaṃnibhe /",
  "GR14visvaksu:558": "vicitre vṛściko jñeyo nīlapīte pataṅgakaḥ // Vis_4.30 //",
  "GR14visvaksu:559": "madhuvarṇe tu khadyotaḥ maṇḍale nirdiśedbudhaḥ /",
  "GR14visvaksu:560": "garbhadarśanadoṣāṃstu punarvakṣye yathātatham // Vis_4.31 //",
  "GR14visvaksu:561": "dardure syādanārogyaṃ godhāyāṃ durgato(tiḥ?) bhavet /",
  "GR14visvaksu:562": "viṣeṇa mriyate sarpe anapatyastu mūṣike // Vis_4.32 //",
  "GR14visvaksu:563": "kṛkalāse ya(ta?)thālpāyuḥ pāṣāṇe 'śaninā vadhaḥ /",
  "GR14visvaksu:564": "gaulikāyāṃ dhanāpāyo jale vai garbhanāśanam // Vis_4.33 //",
  "GR14visvaksu:565": "sikātāsu jalābhāvo vṛścike kalahastathā /",
  "GR14visvaksu:566": "śalabhe rāṣṭranāśaḥ syāt khadyote ca kulakṣayaḥ // Vis_4.34 //",
  "GR14visvaksu:567": "tasmādyatnāt parīkṣeta nityaṃ garbhamatandritaḥ /",
  "GR14visvaksu:568": "garbheṇa sahitāṃ lobhāt pratimāṃ kurute yadi // Vis_4.35 //",
  "GR14visvaksu:569": "tanmaṇḍalādhipo rājā kārakaḥ sthāpakastathā /",
  "GR14visvaksu:570": "unmūmilā bhavantyete tasmādgarbhaṃ viśodhayet // Vis_4.36 //",
  "GR14visvaksu:571": "maṇijā lohajāścaiva dārujā vā śacīpate /",
  "GR14visvaksu:572": "garbhāgarbhamavekṣeta nityaṃ vṛddhiśubhapradā // Vis_4.37 //",
  "GR14visvaksu:573": "asmin tantrottare bhāge pramimālakṣaṇaṃ kramāt /",
  "GR14visvaksu:574": "nāradasya(dāya?)mayā proktaṃ guhyādguhyamanuttamam // Vis_4.38 //",
  "GR14visvaksu:575": "tasmātpūrvottaraṃ jñātvā pramimāṃ kārayetkramāt /",
  "GR14visvaksu:576": "evaṃ śailavidhiḥ proktaḥ sārātsāra anuttamaḥ // Vis_4.39 //",
  "GR14visvaksu:577": "iti śrīpāñcarātra viṣvaksenasaṃhitāyāṃ śilāsaṃgrahaṇavidhirnāma caturtho 'dhyāyaḥ ||",
  "GR14visvaksu:578": "_________________________________________________________________",
  "GR14visvaksu:579": "pañcamo 'dhyāyaḥ",
  "GR14visvaksu:580": "pañcamo 'dhyāyaḥ viṣvaksenaḥ---",
  "GR14visvaksu:581": "athātaḥsaṃpravakṣyāmi śūlasthāpanamuttamam /",
  "GR14visvaksu:582": "sthāpayet pratimāśūlaṃ ratnanyāsasya co(statho?)pari // Vis_5.1 //",
  "GR14visvaksu:583": "khadirādīni gṛhṇīyāt yājñikāni viśeṣataḥ /",
  "GR14visvaksu:584": "tallakṣaṇaṃ pravakṣyāmi śṛṇu pūrvaṃ śacīpate // Vis_5.2 //",
  "GR14visvaksu:585": "pañcottaradvipañcāśat sapādaṃ(aṅgulaṃ?)śūlamucpate /",
  "GR14visvaksu:586": "rahitaṃ vṛkṣadoṣaistu mitamaṅgulibhiḥ kramāt // Vis_5.3 //",
  "GR14visvaksu:587": "dviṣaṭkadvyaṅgulayutaṃ mukhaṃ proktaṃ pramāṇataḥ /",
  "GR14visvaksu:588": "bhāgaḥ sapādakaṃ vā syādadhastāt saptaviṃśatiḥ // Vis_5.4 //",
  "GR14visvaksu:589": "nābheradhomukhaṃ proktamardhāṅgulisamāyutam /",
  "GR14visvaksu:590": "ūrudaṇḍasya cāyāmaḥ pañcaviṃśāṅgulo bhavet // Vis_5.5 //",
  "GR14visvaksu:591": "bhāgaḥsapādaṃ jānuḥ syāt jaṅghā corusamāyutā /",
  "GR14visvaksu:592": "golakadvayamuddiṣṭamadhastāddvyantaraṃ tathā // Vis_5.6 //",
  "GR14visvaksu:593": "vakṣodaṇḍasya vistāraḥ pañcaviṃśāṅgulo bhavet /",
  "GR14visvaksu:594": "kaṭidaṇḍasya vistāraḥ ṣoḍaśāṅgula ucyate // Vis_5.7 //",
  "GR14visvaksu:595": "āyāmo bāhudaṇḍasya pañcaviṃśāṅgulo bhavet /",
  "GR14visvaksu:596": "āyāmo 'parabāhvostu bhavet saptadaśāṅgulam // Vis_5.8 //",
  "GR14visvaksu:597": "maṇibandhaḥ kalāyāmo bandhakān pratimaskaram /",
  "GR14visvaksu:598": "āyāmo madhyamāṅgulyāṃ pañcāṅgula iti smṛtaḥ // Vis_5.9 //",
  "GR14visvaksu:599": "etatpramāṇaṃ śūlaṃ syāt uktamanyannirīkṣyate(tu?) /",
  "GR14visvaksu:600": "devīnāṃ tu śacīnātha śūlānuktān prayojayet // Vis_5.10 //",
  "GR14visvaksu:601": "śilpaśāstrānusāreṇa kārayecchūlalakṣaṇam(muttamam?) /",
  "GR14visvaksu:602": "śūlamṛtpaṭarajvādijīrṇaṃ cettu śacīpate // Vis_5.11 //",
  "GR14visvaksu:603": "punaranyat samutpādya pūrvoktenaiva kārayet /",
  "GR14visvaksu:604": "hīnādhikaṃ na kartavyaṃ jīrṇadaṇḍavadācaret // Vis_5.12 //",
  "GR14visvaksu:605": "evametanmayā proktaṃ, jīrṇoddhāraṇakarmaṇi /",
  "GR14visvaksu:606": "yuktyā yuktiviśeṣeṇa kriyate 'sminnatandritaiḥ // Vis_5.13 //",
  "GR14visvaksu:607": "śūlādhivāsanādīni pravakṣyāmi śacīpate /",
  "GR14visvaksu:608": "śṛṇuṣvaikāgracittena viviktena mayādhunā(?) // Vis_5.14 //",
  "GR14visvaksu:609": "prāsādasyāgrataḥ kuryāt maṇḍapaṃ caturaśrakam /",
  "GR14visvaksu:610": "caturdvārasamāyuktaṃ catustoraṇabhūṣitam // Vis_5.15 //",
  "GR14visvaksu:611": "vitānavastrasaṃchannamalaṃkārairalaṃkṛtam /",
  "GR14visvaksu:612": "pañcottaraśataṃ hastaṃ vistāraṃ tāvadeva tu // Vis_5.16 //",
  "GR14visvaksu:613": "tanmadhye vedikāṃ kṛtvā daśatālapramāṇataḥ /",
  "GR14visvaksu:614": "daśahastaṃ bhavedvāpi dvādaśaṃ vā śacīpate // Vis_5.17 //",
  "GR14visvaksu:615": "tanmaṇḍapaṃ(dvedikāṃ?)tridhā kṛtvā madhye vediṃ tu kārayet /",
  "GR14visvaksu:616": "daśatālavihīnena (pramāṇena) kārayedvedimuttamām // Vis_5.18 //",
  "GR14visvaksu:617": "tāladvayocchritāṃ vediṃ darpaṇodarasaṃnibhām /",
  "GR14visvaksu:618": "vedikāṃ kramaśaḥ kṛtvā samyakkuṇḍāni kalpayet // Vis_5.19 //",
  "GR14visvaksu:619": "catustālaṃ tritālaṃ vā dūrībhūtāni sarvaśaḥ /",
  "GR14visvaksu:620": "vedikāyāṃ tu paritaḥ caturaśrādi kalpayet // Vis_5.20 //",
  "GR14visvaksu:621": "sthaṇḍile vā prakartavyaṃ śūlasthāpanakarmaṇi /",
  "GR14visvaksu:622": "kṛtvaivaṃ maṇḍapaṃ samyak prapāṃ vāsmin samācaret // Vis_5.21 //",
  "GR14visvaksu:623": "aṅkurārpaṇapūrvaṃ tu sthāpayecchūlamuttamam /",
  "GR14visvaksu:624": "śulādi devadevītvāpyūhaṃ kṛtvā krameṇa tu // Vis_5.22 //",
  "GR14visvaksu:625": "trirātramekarātraṃ vā jalavāsaṃ prakalpayet /",
  "GR14visvaksu:626": "jalādhivāsanaṃ guhyaṃ śṛṇu śakra śacīpate // Vis_5.23 //",
  "GR14visvaksu:627": "nadyāṃ vātha taṭāke vā nirjhare vā śacīpate /",
  "GR14visvaksu:628": "samudragāminī nadyāṃ(?)jalavāsaṃ samācaret // Vis_5.24 //",
  "GR14visvaksu:629": "tasminmanorame tīre saṃsthāpya harimavyayam /",
  "GR14visvaksu:630": "śūlamadhye hariṃ dhyātvā sādhakaḥ paramārthavit // Vis_5.25 //",
  "GR14visvaksu:631": "kevalaṃ lohabimbaṃ vā sthāpayet sādhakottamaḥ /",
  "GR14visvaksu:632": "arghyapādyādinābhyarcya nyāsakarma samārabhet // Vis_5.26 //",
  "GR14visvaksu:633": "aṣṭākṣaraṃ mahāmantraṃ jñātvā mantravicakṣaṇaḥ /",
  "GR14visvaksu:634": "nyāsaṃ kṛtvā svadehe tu paścāddeve nyaset kramāt // Vis_5.27 //",
  "GR14visvaksu:635": "sṛṣṭinyāsaṃ nyasettasmin saṃhāraṃ na smarediha /",
  "GR14visvaksu:636": "ṣaḍakṣaraṃ nyaseddhīmān sthitinyāsaṃ nyaset kramāt // Vis_5.28 //",
  "GR14visvaksu:637": "devāgre tu tato bhūmiṃ gomayenānulepayet /",
  "GR14visvaksu:638": "tanmadhye śālīnāstīrya cāṣṭapatrābjakaṃ likhet // Vis_5.29 //",
  "GR14visvaksu:639": "pañcagavyaṃ nyasenmadhye karṇikāyāṃ śacīpate /",
  "GR14visvaksu:640": "pūrve gandhodakaṃ nyasya dakṣiṇe puṣpatoyakam // Vis_5.30 //",
  "GR14visvaksu:641": "paścime nālikerāmbhaḥ cottare tu kuśodakam /",
  "GR14visvaksu:642": "āgneyyāṃ dadhi vinyasya naiṛte kṣīrameva ca // Vis_5.31 //",
  "GR14visvaksu:643": "vāyavye maṅgalodaṃ tu aiśāne tu yavodakam /",
  "GR14visvaksu:644": "evaṃ tu navakaṃ cābjamadhye saṃsthāpayet kramāt // Vis_5.32 //",
  "GR14visvaksu:645": "padmasya paritaścāṣṭau lokapālān prakalpayet /",
  "GR14visvaksu:646": "pratyekaṃ kalaśasyāntaḥ toyaṃ saṃsthāpayetkramāt // Vis_5.33 //",
  "GR14visvaksu:647": "navavastraiśca saṃchādya kalaśānāṃ tathopari /",
  "GR14visvaksu:648": "pratyekaikaṃ tribhirvāpi navavastraṃ śacīpate // Vis_5.34 //",
  "GR14visvaksu:649": "puṇyāhaṃ vācayitvā tu svastisūktaṃ tathoccaret /",
  "GR14visvaksu:650": "gandhapuṣpādinābhyarcya svanāmnā mantravittamaḥ // Vis_5.35 //",
  "GR14visvaksu:651": "smaran nārāyaṇaṃ paścāt snāpayet kramayogataḥ /",
  "GR14visvaksu:652": "pañcagavyādikalaśān pūrvavat parameṣṭhinā // Vis_5.36 //",
  "GR14visvaksu:653": "puṣpamālyairalaṃkṛtya citravastraistu veṣṭayet /",
  "GR14visvaksu:654": "gandhapuṣpādinābhyarcya smaran nārāyaṇaṃ prabhum // Vis_5.37 //",
  "GR14visvaksu:655": "jalamadhye prapāṃ kṛtvā vitānairupaśobhitām /",
  "GR14visvaksu:656": "saptahastasamāṃ vāpi pañcahastasamāṃ tu vā // Vis_5.38 //",
  "GR14visvaksu:657": "darbhasūtraistu saṃveṣṭya punarmālyaistu veṣṭayet /",
  "GR14visvaksu:658": "caturhastaṃ tu devendra vistārāyāmatādṛśam(taḥ samam?) // Vis_5.39 //",
  "GR14visvaksu:659": "darbhamālāsamāyuktaṃ muktādāmairalaṃkṛtam(mabhiranvitam?) /",
  "GR14visvaksu:660": "puṣpamālyairalaṃkṛtya patākairupaśasobhitam // Vis_5.40 //",
  "GR14visvaksu:661": "evaṃ prapāmalaṃkṛtya tanmadhye cāsanaṃ nyaset /",
  "GR14visvaksu:662": "catuṣpādasamāyuktaṃ kāṣṭhāsanamanuttamam // Vis_5.41 //",
  "GR14visvaksu:663": "tanmadhye devamāvāhya kṣīrārṇavamanusmaran /",
  "GR14visvaksu:664": "śāyayettu śacīnātha mūrtimantreṇa mantravit // Vis_5.42 //",
  "GR14visvaksu:665": "prākśīrṣaṃ vā[piṭadevendra dakṣiṇe vātha śāyayet /",
  "GR14visvaksu:666": "pañcopaniṣadaṃ jñātvā ācāryastantrapāragaḥ // Vis_5.43 //",
  "GR14visvaksu:667": "puruṣeṇa tato gandhapuṣpādyairarcayeddharim /",
  "GR14visvaksu:668": "lokapālāṣṭakalaśān devasya parito nyaset // Vis_5.44 //",
  "GR14visvaksu:669": "svanāmnā pūjayet sarvānindrādikramayogataḥ /",
  "GR14visvaksu:670": "praṇavādinamontena ghaṇṭāśabdasamanvitam // Vis_5.45 //",
  "GR14visvaksu:671": "gandhā(arghyā?)didīpaparyantaṃ sādhakaḥ paramārthavit /",
  "GR14visvaksu:672": "tāṃ prapāṃ paritaścāṣṭadigbaliṃ kārayet kramāt // Vis_5.46 //",
  "GR14visvaksu:673": "anena lokapālāṃstu smaraṃstantravidāṃ varaḥ /",
  "GR14visvaksu:674": "gandhapuṣpādinābhyarcya uktamanyena (nyacca?)kārayet // Vis_5.47 //",
  "GR14visvaksu:675": "śacīpate mayā prokto jalavāsavidhiḥ kramāt /",
  "GR14visvaksu:676": "apare 'hani devendra aparāhṇe samāhitaḥ // Vis_5.48 //",
  "GR14visvaksu:677": "jalāduttīrya tantrajñaḥ śaṅkhabheryādibhiḥ saha /",
  "GR14visvaksu:678": "saṃpūjayettayo devamalaṃkṛtya sragādibhiḥ // Vis_5.49 //",
  "GR14visvaksu:679": "maṇḍapeśānabhāge tu sthāpayet snānamaṇḍape /",
  "GR14visvaksu:680": "snapanaṃ vidhivat kṛtvā gandhādyairarcayet kramāt // Vis_5.50 //",
  "GR14visvaksu:681": "uttare 'smin mayā proktaṃ tantre tu snapanaṃ kramāt /",
  "GR14visvaksu:682": "tatkramaṃ snāpayitvā tu kalpayecchayanaṃ kramāt // Vis_5.51 //",
  "GR14visvaksu:683": "śayanaṃ kalpayitvā tu śāyayecchūlasaṃcayam /",
  "GR14visvaksu:684": "tanmadhye devaśūlaṃ tu devīśūlaṃ tu pārśvayoḥ // Vis_5.52 //",
  "GR14visvaksu:685": "vastraiḥ saṃchādayecchūlān gandhapuṣpaiḥ samarcayet /",
  "GR14visvaksu:686": "sūktena pu(pau?) ruṣeṇaiva sṛṣṭinyāsaṃ tato nyaset // Vis_5.53 //",
  "GR14visvaksu:687": "saṃhāro neṣyate tasmin tatvāni viniyojaye /",
  "GR14visvaksu:688": "mūlaprakṛtimahadahaṅkārākāśavāyuvahṇivārivasundharāvākpāṇipādapāyūpasthaśrotratvakcakṣurjihvāghrāṇamanaḥprāṇāpānavyānodānasamānajīvāḥ pañcaviṃśatitattvāni |",
  "GR14visvaksu:689": "evaṃ tattvāni vinyasya tannāmāni niyojayet // Vis_5.54 //",
  "GR14visvaksu:690": "tatastu vedikāyāṃ tu pūrvādikramayogataḥ /",
  "GR14visvaksu:691": "sthāpayet pūrṇakumbhāṃstu dhānyarāśau samāhitaḥ // Vis_5.55 //",
  "GR14visvaksu:692": "varāhādīn samabhyarcya svanāmnāṣṭadale(ghaṭe) ṣu ca /",
  "GR14visvaksu:693": "neṣyate vedikāyāṃ tu brahmakumbhādhivāsanam // Vis_5.56 //",
  "GR14visvaksu:694": "nyāsabhedāni sarvāṇi anuktaṃ na smarediha /",
  "GR14visvaksu:695": "arghyapādyādinābhyarcya smarannārāyaṇaṃ harim // Vis_5.57 //",
  "GR14visvaksu:696": "vāsudevādimūrtīnāṃ pūrvādikramayogataḥ /",
  "GR14visvaksu:697": "kuṇḍe vā sthaṇḍile vāpi juhuyurmūrtipāḥ pṛthak // Vis_5.58 //",
  "GR14visvaksu:698": "samidājyena caruṇā aṣṭottaraśataṃ kramāt /",
  "GR14visvaksu:699": "madhunā payasā dadhnā hūyatena (juhuyācca?) ghṛtena ca // Vis_5.59 //",
  "GR14visvaksu:700": "sūktena pauruṣaṇaiva pūrvādikramayogataḥ /",
  "GR14visvaksu:701": "kuṇḍe kuṇḍe tu kartavyaṃ (kuryācca?) pratyekaṃ ṣoḍaśāhutīḥ // Vis_5.60 //",
  "GR14visvaksu:702": "pūrṇāhutiṃ tato hutvā homamasmin samāpayet /",
  "GR14visvaksu:703": "pāyasaṃ kṛsaraṃ gauḷyaṃ deveśāya nivedayet // Vis_5.61 //",
  "GR14visvaksu:704": "śaṅkhadundubhinirghoṣaṃ tasmin kāle niyojayet /",
  "GR14visvaksu:705": "rakṣārthaṃ haviṣāstreṇa cāṣṭadigbalimācaret // Vis_5.62 //",
  "GR14visvaksu:706": "ghaṇṭāśabdasamopetaṃ śaṅkhadundubhi ghoṣayet /",
  "GR14visvaksu:707": "tatastu navavastraiśca veṣṭayedupari kramāt // Vis_5.63 //",
  "GR14visvaksu:708": "gandhapuṣpaṃ vinikṣipya praṇamyāñjalimudrayā /",
  "GR14visvaksu:709": "rātriśeṣaṃ nayet geyanṛttavīṇādibhiḥ kramāt // Vis_5.64 //",
  "GR14visvaksu:710": "prabhātāyāṃ tu śarvaryāmācāryaḥ snānamācaret /",
  "GR14visvaksu:711": "ūrdhvapuṇḍraṃ kramāt kṛtvā vastrālaṃkārabhūṣitaḥ // Vis_5.65 //",
  "GR14visvaksu:712": "mūrtipaiḥsaha cotthāya śūlamūlamanusmaran /",
  "GR14visvaksu:713": "arghyapādyādinābhyarcya hāvirasminna (smaipra?) dāpeyat // Vis_5.66 //",
  "GR14visvaksu:714": "veśvamapradakṣiṇaṃ kurvan garbhāgāraṃ praveśayet /",
  "GR14visvaksu:715": "ācāryaḥ sthāpayecchūlaṃ tatastu parameṣṭhinā // Vis_5.67 //",
  "GR14visvaksu:716": "devīśūlaṃ tu saṃsthāpya svanāmnāsmin śriyādinā /",
  "GR14visvaksu:717": "vedān sasvaramuddhṛtya kāle tasmin samuccaret // Vis_5.68 //",
  "GR14visvaksu:718": "vārāhādīni cāvāhya śūlāgre secayet kramāt /",
  "GR14visvaksu:719": "āsanaṃ ca tataḥ puṃsā viśvena śayanaṃ tataḥ // Vis_5.69 //",
  "GR14visvaksu:720": "nivṛtyā yānakaṃ cāpi siñcettanmūrdhni(rti?) dhārakaḥ /",
  "GR14visvaksu:721": "mūrdhādipādaparyantaṃ vārāhādīnanukramāt // Vis_5.70 //",
  "GR14visvaksu:722": "vinyasecchūla (laṃ?) dehe tu svanāmnā ca pṛthakpṛtham /",
  "GR14visvaksu:723": "sahaiva sthāpayecchūlaṃ śrīpuṣṭyordevapārśvayoḥ // Vis_5.71 //",
  "GR14visvaksu:724": "citrārdhaṃ śeladārubhyāṃ sāṅgopāṅgasamāyutam /",
  "GR14visvaksu:725": "kārayet pratimāṃ tatra sthāpayecchūlavat purā // Vis_5.72 //",
  "GR14visvaksu:726": "vastraṃ tatra navaṃ snigdhaṃ nīlaromādivarjitam /",
  "GR14visvaksu:727": "saṃgṛhya praṇavenaiva chādayet pratimopari // Vis_5.73 //",
  "GR14visvaksu:728": "varṇaṃ tatkārayedvidvān yadyat pūrvānurūpataḥ /",
  "GR14visvaksu:729": "punaḥsaṃsthāpanaṃ kṛtvā sthāpanāśāstrataḥ kramāt // Vis_5.74 //",
  "GR14visvaksu:730": "śūlamasthimavettasmin rajjustatra sirā bhavet /",
  "GR14visvaksu:731": "mṛṇmāsaṃ tvakpaṭaṃ tatra śarīravadidaṃ smṛtam // Vis_5.75 //",
  "GR14visvaksu:732": "yathā śarīre saṃkalpya catuṣṣaṣṭi sirāstathā /",
  "GR14visvaksu:733": "nārikele(la?)tvacaḥsāraṃ gṛhṇīyādrajjukarmaṇi // Vis_5.76 //",
  "GR14visvaksu:734": "śūle pāśāḥ prakartavyāḥ tatkarmakaśalaiḥ śubhaiḥ /",
  "GR14visvaksu:735": "evaṃ rajjumayaṃ kṛtvā sarvāṅgeṣu suveṣṭayet // Vis_5.77 //",
  "GR14visvaksu:736": "saṃkṣepāt kathitaṃ rajjubandhanaṃ paramaṃ śubham /",
  "GR14visvaksu:737": "evaṃ kṛtvā yathānyāyaṃ śūlasthāpanamuttamam // Vis_5.78 //",
  "GR14visvaksu:738": "ācāryaṃ pūjayet paścāt dhanaiḥkanakakuṇḍalaiḥ /",
  "GR14visvaksu:739": "śilpinaṃ pūjayet paścāt tathaiva navavastrakaiḥ // Vis_5.79 //",
  "GR14visvaksu:740": "daivajñaṃ pūjayet pūrvaṃ vastrahemāṅgulīyakaiḥ /",
  "GR14visvaksu:741": "brāhmaṇān bhojayet paścāt vaiṣṇavān vedapāragān // Vis_5.80 //",
  "GR14visvaksu:742": "evaṃ saṃsthāpanaṃ proktaṃ saṃkṣepācchūlamuttamam (?) //",
  "GR14visvaksu:743": "iti śrīpāñcarātre viṣvaksenasaṃhitāyāṃ śūlasthāpana- vidhirnāma pañcamo 'dhyāyaḥ ||",
  "GR14visvaksu:744": "_________________________________________________________________",
  "GR14visvaksu:745": "ṣaṣṭho 'dhyāyaḥ",
  "GR14visvaksu:746": "ṣaṣṭho 'dhyāyaḥ viṣvaksenaḥ---",
  "GR14visvaksu:747": "mṛtsaṃskāramatho vakṣye śṛṇuṣvaika manādhunā (!) /",
  "GR14visvaksu:748": "pakvāpakve(kvā?)dvidhā proktā bhūsurādīnanukramāt // Vis_6.1 //",
  "GR14visvaksu:749": "sarvalokā na śaṃsanti pratimāṃ dagdhamṛṇmayīm /",
  "GR14visvaksu:750": "apakvā pratimā śastā saiva kāryā vicakṣaṇaiḥ // Vis_6.2 //",
  "GR14visvaksu:751": "sudhayā naiva kuryādvā nāśmacūrṇaiḥ kadācana /",
  "GR14visvaksu:752": "mṛdaiva mṛṇmayaṃ kuryāt yathāvarṇānurūpataḥ // Vis_6.3 //",
  "GR14visvaksu:753": "brāhmaṇasya sitā mṛdvai kṣatriyasyāruṇā smṛtā /",
  "GR14visvaksu:754": "viśāṃ pītā bhavenmṛdvai kṛṣṇā śūdrasya kīrtitā // Vis_6.4 //",
  "GR14visvaksu:755": "mṛdaṃ varṇānupūrvyeṇa gṛhṇīyāt kṣetrasaṃbhavām /",
  "GR14visvaksu:756": "dadhisarpiḥpayobhiśca atasīsnehasaṃyutaiḥ // Vis_6.5 //",
  "GR14visvaksu:757": "śarkarā(rāṃ?)lohapāṣāṇaiḥ cūrṇaṃ kṛtvā tu pūrvaśaḥ /",
  "GR14visvaksu:758": "samabhāgāni cūrṇāni mṛttikāyāṃ niyojayet // Vis_6.6 //",
  "GR14visvaksu:759": "khādireṇa kaṣāyeṇa arjunena ca peṣayet /",
  "GR14visvaksu:760": "śrīveṣṭakaṃ sajjarasaṃ kuṅkumaṃ koṣṭhameva ca // Vis_6.7 //",
  "GR14visvaksu:761": "kunduruśca rasā hyete sarve sarvarasānvitāḥ /",
  "GR14visvaksu:762": "nadīsaṅgamatīreṣu puṇyodyāneṣu vai punaḥ // Vis_6.8 //",
  "GR14visvaksu:763": "ādāya mṛttikāṃ tatra snehacūrṇasamāyutām /",
  "GR14visvaksu:764": "māsaṃ paryuṣitaṃ kṛtvā kārayet pratimāṃ tataḥ // Vis_6.9 //",
  "GR14visvaksu:765": "trirātraṃ peṣitā(coṣitā?)sā tu śilāmayasamā bhavet /",
  "GR14visvaksu:766": "mṛtsaṃskāraṃ mayā proktaṃ tenaiva pratimāṃ kramāt // Vis_6.10 //",
  "GR14visvaksu:767": "kārayet sudṛḍhaṃ samyak śāstradṛṣṭyā ca śilpinā /",
  "GR14visvaksu:768": "sāṅgopāṅgasamāyuktāṃ pratimāṃ sumanoramām // Vis_6.11 //",
  "GR14visvaksu:769": "navāmbaraṃ tu susnigdhaṃ pratimopari veṣṭayet /",
  "GR14visvaksu:770": "tasyopari likhet snigadhaṃ varṇānukramaṇena tu // Vis_6.12 //",
  "GR14visvaksu:771": "atastatsaṃpravakṣyāmi varṇānukramaṇa kramāt /",
  "GR14visvaksu:772": "śvetaṃ pītaṃ tathā raktaṃ haritaṃ kṛṣṇameva ca // Vis_6.13 //",
  "GR14visvaksu:773": "pañcavarṇā ime proktāḥ pṛthivyādyadhidevatāḥ /",
  "GR14visvaksu:774": "uttamā dhātujā proktā madhyamā vṛkṣasaṃbhavā // Vis_6.14 //",
  "GR14visvaksu:775": "saṃyogajāvarā jñeyā trividho varṇasaṃgrahaḥ /",
  "GR14visvaksu:776": "varṇaṃ cāpyanuvarṇaṃ ca saṃkaraṃ ca tathaiva ca // Vis_6.15 //",
  "GR14visvaksu:777": "trividho varṇasaṃyogaḥ śāstre 'sminnucyate mayā /",
  "GR14visvaksu:778": "varṇā ityucyate śuddhā rājavārtādinākarot(?) // Vis_6.16 //",
  "GR14visvaksu:779": "anāka(kā?)reṣu ye varṇāḥ prāyaḥśuddhivivarjitāḥ /",
  "GR14visvaksu:780": "anuvarṇā ime proktāḥ saṃkarān kathayāmyaham // Vis_6.17 //",
  "GR14visvaksu:781": "śuklo raktaśca kṛṣṇaśca nīlaśceti caturvidhaḥ /",
  "GR14visvaksu:782": "śaṅkhagokṣīravarṇābhaḥ śukla ityabhidhīyate // Vis_6.18 //",
  "GR14visvaksu:783": "haritaścaiva pītaśca pītavarṇo dvidhā bhavet /",
  "GR14visvaksu:784": "manaḥśilā harītālo haritaḥ saṃprakīrtitaḥ // Vis_6.19 //",
  "GR14visvaksu:785": "haridrākuṅkumābhastu pīta ityabhidhīyate /",
  "GR14visvaksu:786": "tatastu śyāmavarṇaśca kṛṣṇavarṇo dvidhā mataḥ // Vis_6.20 //",
  "GR14visvaksu:787": "dūrvāmarakatābhastu indranīlanibho 'paraḥ /",
  "GR14visvaksu:788": "śuklena miśrito rakto harirityabhisaṃjñitaḥ // Vis_6.21 //",
  "GR14visvaksu:789": "śuklena miśritaḥ pīto gaura ityabhidhīyate /",
  "GR14visvaksu:790": "raktena miśritamapi kapilaṃ paribhāśitam // Vis_6.22 //",
  "GR14visvaksu:791": "śuklena miśritaḥ kṛṣṇo dhūmra ityabhisaṃjñitaḥ /",
  "GR14visvaksu:792": "pītena miritaḥ kṛṣṇa kāla ityabhisaṃjñitaḥ // Vis_6.23 //",
  "GR14visvaksu:793": "pītakṛṣṇayutaḥśuklo gaura ityabhidhīyate /",
  "GR14visvaksu:794": "pītaraktayutaḥśuklaḥ karburaḥ samudāhṛtaḥ // Vis_6.24 //",
  "GR14visvaksu:795": "pītakṛṣṇayuto varṇo harivarṇaḥ prakīrtitaḥ /",
  "GR14visvaksu:796": "evaṃ saṃkarato varṇaḥ tatkālaṃ sthīyate dṛḍham // Vis_6.25 //",
  "GR14visvaksu:797": "yannibhā kathitā mūrtiḥ tannibhaṃ varṇayojanam /",
  "GR14visvaksu:798": "adṛṣṭadeśasaṃbhūtā madhyamā kālasaṃbhavā // Vis_6.26 //",
  "GR14visvaksu:799": "evaṃ varṇavibhāgastu kramaśaḥ parikīrtitaḥ /",
  "GR14visvaksu:800": "vāsudevaṃ saṃkarṣaṇaṃ pradyumnaṃ caniruddhakam // Vis_6.27 //",
  "GR14visvaksu:801": "kalau yuge śacīnātha śyāmavarṇena kārayet /",
  "GR14visvaksu:802": "tadbimbaṃ śubhadaṃ ṛddhiṃ(viddhi?)rājarāṣṭravivardhanam // Vis_6.28 //",
  "GR14visvaksu:803": "tasmātsarvaprayatnena kalau śyāmena kāreyat /",
  "GR14visvaksu:804": "anyathāśubhamāpnoti rājarāṣṭravināśakṛt // Vis_6.29 //",
  "GR14visvaksu:805": "iti śrīpāñcarātre viṣvaksenasaṃhitāyāṃ mṛtsaṃskāravidhirnāma ṣaṣṭho 'dhyāyaḥ",
  "GR14visvaksu:806": "_________________________________________________________________",
  "GR14visvaksu:807": "saptamo 'dhyāyaḥ",
  "GR14visvaksu:808": "saptamo 'dhyāyaḥ viṣvaksenaḥ---",
  "GR14visvaksu:809": "ataḥ paraṃ pravakṣyāmi svapnādhyāyaṃ śacīpate /",
  "GR14visvaksu:810": "viviktena paraṃ guhyaṃ kramācchṛṇu śacīpate // Vis_7.1 //",
  "GR14visvaksu:811": "svapnastu prathame yāme saṃvatsaravipākadaḥ /",
  "GR14visvaksu:812": "dvitīye cāṣṭamāse tu tribhirmāsaistriyāmake // Vis_7.2 //",
  "GR14visvaksu:813": "aruṇodayavedālāyāṃ daśāhena phalaṃ bhavet /",
  "GR14visvaksu:814": "ata ūrdhvaṃ pravakṣyāmi puṇyāpuṇyaṃ tu vai śṛṇu // Vis_7.3 //",
  "GR14visvaksu:815": "ārohaṇe govṛṣakuñjarāṇaṃ prāsādaśailāgravanaspatīnām /",
  "GR14visvaksu:816": "viṣṭānulepo kathitaḥ svapneṣvagamyāgamanaṃ praśastam // Vis_7.4 //",
  "GR14visvaksu:817": "yastu paśyati svapnānte rājānaṃ kuñjaraṃ hayam /",
  "GR14visvaksu:818": "suvarṇaṃ vṛṣabhaṃ gāvaṃ(gāṃ vā?)kuṭumbaṃ tasya vardhate // Vis_7.5 //",
  "GR14visvaksu:819": "kṣīriṇaṃ phalinaṃ vṛkṣaṃ ekākī yo 'dhirohati /",
  "GR14visvaksu:820": "tatrastho yadi budhyeta dhanaṃ śīghramavāpnuyāt // Vis_7.6 //",
  "GR14visvaksu:821": "prāsādastho 'pi yo bhuṅkte samudraṃ tarate tu yaḥ /",
  "GR14visvaksu:822": "api dāsakule jātaḥ so 'pi rājā bhaviṣyati // Vis_7.7 //",
  "GR14visvaksu:823": "dīpamannaṃ phalaṃ padmaṃ kanyāṃ chatraṃ dhvajaṃ tathā /",
  "GR14visvaksu:824": "svapnānte yo labhenmantraṃ sa śriyaṃ yāyitaṃ dhruvam // Vis_7.8 //",
  "GR14visvaksu:825": "mānuṣāṇi tu māṃsāni svapnānte yastu bhakṣayet /",
  "GR14visvaksu:826": "haritāni supakvāni śṛṇu vakṣyāmi tatphalam // Vis_7.9 //",
  "GR14visvaksu:827": "pādabhakṣe śataṃ lābhaḥ sahasraṃ bāhubhakṣaṇe /",
  "GR14visvaksu:828": "rājyaṃ śatasahasraṃ vā śiraso bhakṣaṇe labhet // Vis_7.10 //",
  "GR14visvaksu:829": "upānahau tu chatraṃ ca labdhvā yaḥ pratibudhyati /",
  "GR14visvaksu:830": "asiṃvānirmalaṃ tīkṣṇaṃ tasyādhvānaṃ(?)vinirdiśet // Vis_7.11 //",
  "GR14visvaksu:831": "nāvamārohayedyastu nadīścāpi samuttaret /",
  "GR14visvaksu:832": "pravāsaṃ nirdiśettasya śīghraṃ ca punarāgamam // Vis_7.12 //",
  "GR14visvaksu:833": "dantā yasya viśīryante svapnānte tu patanti vā /",
  "GR14visvaksu:834": "dhanāni nāśayettasya pīḍā vāpi śarai raṇe // Vis_7.13 //",
  "GR14visvaksu:835": "abhyañjate yastailena payasā tu ghṛtena vā /",
  "GR14visvaksu:836": "snehena vā (yaḥ?)tathānyena vyādhiṃ tasya vinirdiśet // Vis_7.14 //",
  "GR14visvaksu:837": "abhidravanti yaṃ svapne śṛṅgiṇo daṃṣṭriṇo 'pi vā /",
  "GR14visvaksu:838": "vānaro vā varāho vā bhavedrājakulādbhayam // Vis_7.15 //",
  "GR14visvaksu:839": "raktāmbaradharā nārī raktagandhānulepanā /",
  "GR14visvaksu:840": "avagṛhṇanti(hṇāti?)yaṃ svapne brahmahatyāṃ vinirdiśet // Vis_7.16 //",
  "GR14visvaksu:841": "śuklāmbaradharā nārī śuklagandhānulepanā /",
  "GR14visvaksu:842": "avagṛhṇanti(hṇati?)yaṃ svapne tasya śrīḥ sarvatomukhī // Vis_7.17 //",
  "GR14visvaksu:843": "ādityamaṇḍalaṃ svapne candraṃ vā yadi paśyati /",
  "GR14visvaksu:844": "vyādhito mucyate rogādarogaḥ śriyamāpnuyāt // Vis_7.18 //",
  "GR14visvaksu:845": "baḍabāṃ krakarīṃ krauñcīṃ labdhvā yaḥ pratibudhyati /",
  "GR14visvaksu:846": "krośādāhṛtya labhate bhāryāṃ sa priyavādinīm // Vis_7.19 //",
  "GR14visvaksu:847": "nigalairyastu mucyeta bāhupāśaistathaiva ca /",
  "GR14visvaksu:848": "putro vā jāyate tatra pratiṣṭhāṃ vā vinirdiśet // Vis_7.20 //",
  "GR14visvaksu:849": "yastu śvetena sarpeṇa daśyate dakṣiṇe śubhe(kare?) /",
  "GR14visvaksu:850": "sahasraṃ labhate vittaṃ saṃpūrṇe daśame 'hani // Vis_7.21 //",
  "GR14visvaksu:851": "antraistu veṣṭitaṃ svapne grāmaṃ nāgarameva vā /",
  "GR14visvaksu:852": "grāme maṇḍalarājendro nagare vādhipo bhavet // Vis_7.22 //",
  "GR14visvaksu:853": "rudhiraṃ pibati svapne surāṃ vāpi kadācana /",
  "GR14visvaksu:854": "brāhmaṇo labhate vidyāmitaraśca(stu?)dhanaṃ labhet // Vis_7.23 //",
  "GR14visvaksu:855": "kṣīraṃ ca pibati svapne saphenaṃ dohane gavām /",
  "GR14visvaksu:856": "somapānaṃ bhavettasya ante ca kratumedinīm(?) // Vis_7.24 //",
  "GR14visvaksu:857": "dadhi dṛṣṭvā bhavetprītiḥ godhūmaṃ ca dhanāgamaḥ /",
  "GR14visvaksu:858": "yavairājyāgamaṃ vidyāt siddhārthakeṣu ca (tathā?) // Vis_7.25 //",
  "GR14visvaksu:859": "yastu madhye taṭākasya bhuñjīta madhupāyasam /",
  "GR14visvaksu:860": "niṣaṇṇaṃ padminīpatre taṃ vidyāddharaṇīpatim // Vis_7.26 //",
  "GR14visvaksu:861": "liṅgamabhyarcya taṃ(tad?)dṛṣṭvā devānapi viśeṣataḥ /",
  "GR14visvaksu:862": "vyavahāre jayastasya(jayaṃ caiva?)dhanaṃ ca vipulaṃ bhavet // Vis_7.27 //",
  "GR14visvaksu:863": "puṣpite puṣpitaṃ vidyāt phalite buddhiruttamā /",
  "GR14visvaksu:864": "dhūmāyantamapāyaṃ taṃ prajvalantaṃ śriyāvaham (?) // Vis_7.28 //",
  "GR14visvaksu:865": "āsane śayane yāne śarīre vāhane gṛhe /",
  "GR14visvaksu:866": "jvalamāne vibudhyeta tasya śrīḥ sarvatomukhī // Vis_7.29 //",
  "GR14visvaksu:867": "devatāśca dvijā gāvaḥ pitaro liṅginastathā /",
  "GR14visvaksu:868": "yadvadanti naraṃ svapne tattathaiva vinirdiśet // Vis_7.30 //",
  "GR14visvaksu:869": "sarvāṇi śuklānyabhinanditāni kārpāsabhasmāsthisa(ka?)takravarjam /",
  "GR14visvaksu:870": "sarvāṇi kṛṣṇāni na śobhanāni gohastidevadvijavājivarjam // Vis_7.31 //",
  "GR14visvaksu:871": "iti śrīpāñcarātre viṣvaksenasaṃhitāyāṃ svapnavidhirnāma saptamo 'dhyāyaḥ ||",
  "GR14visvaksu:872": "_________________________________________________________________",
  "GR14visvaksu:873": "aṣṭamo 'dhyāyaḥ",
  "GR14visvaksu:874": "aṣṭamo 'dhyāyaḥ",
  "GR14visvaksu:875": "kṣīrābdheruttare pāre tapasyantaṃ hiraṇyamayam /",
  "GR14visvaksu:876": "nārado vāhinīnāthaṃ viṣṇorlīlācale muniḥ // Vis_8.1 //",
  "GR14visvaksu:877": "dṛṣṭvā praṇamya saṃpūjya viṣṇubhaktibalātkṛtaḥ /",
  "GR14visvaksu:878": "papraccha bhagavān bhakteriva mūrtimavasthitam // Vis_8.2 //",
  "GR14visvaksu:879": "pūrvaṃ tu paramātmādimūrtīnāṃ lakṣaṇaṃ tathā /",
  "GR14visvaksu:880": "mantrāṇāṃ lakṣaṇaṃ caiva chandāṃsi ca ṛṣīṃstathā // Vis_8.3 //",
  "GR14visvaksu:881": "evamādīni cānyāni sadmādīni yathākramam /",
  "GR14visvaksu:882": "vaktumarhasi senāpa yadyanugrahabhāgaham // Vis_8.4 //",
  "GR14visvaksu:883": "viṣvaksenaḥ---",
  "GR14visvaksu:884": "śṛṇu devamuniśreṣṭha yat praṣṭu(pṛṣṭa?)makhilaṃ tvayā /",
  "GR14visvaksu:885": "vakṣyāmyahamaśeṣeṇa kramādavahito bhava // Vis_8.5 //",
  "GR14visvaksu:886": "śrutimūlamidaṃ tantraṃ pramāṇaṃ kalpasūtravat /",
  "GR14visvaksu:887": "pramāṇamidamevaikamāgameṣvapyavasthitam // Vis_8.6 //",
  "GR14visvaksu:888": "āyurārogyadaṃ nṝṇāṃ kīrtiśrīputra(ṣṭi?)vadhanam /",
  "GR14visvaksu:889": "pāpakṣayaṃ mahāpuṇyaṃ yogasādhanameva ca // Vis_8.7 //",
  "GR14visvaksu:890": "tasmāttatrottaraṃ bhāgaṃ nityamṛddhiśubhapradam /",
  "GR14visvaksu:891": "ādyeṣṭakāvidhānādi sarvakāmapradaṃ sadā // Vis_8.8 //",
  "GR14visvaksu:892": "athātaḥsaṃpravakṣyāmi iṣṭakālakṣṇaṃ param /",
  "GR14visvaksu:893": "karṣaṇaṃ ca gavāṃ vāsaṃ(so?)bhūmiśuddhistathaiva ca // Vis_8.9 //",
  "GR14visvaksu:894": "pūrvameva mayā proktaṃ(ktāḥ)tantre 'smin pūrvabhāgake /",
  "GR14visvaksu:895": "aṅkurārpaṇapūrvaṃ tu pūrvarātre 'dhivāsayet // Vis_8.10 //",
  "GR14visvaksu:896": "pūrvavanmaṇḍapaṃ kṛtvā gomayenānulepayet /",
  "GR14visvaksu:897": "aṣṭadroṇasamāyuktaṃ śālibhiḥsamalaṃkṛtam // Vis_8.11 //",
  "GR14visvaksu:898": "sādhitāḥ pūrvarātre tu catasraḥ prathameṣṭakāḥ /",
  "GR14visvaksu:899": "śilāmayā mṛṇmayā vā kuryāllakṣaṇasaṃyutāḥ // Vis_8.12 //",
  "GR14visvaksu:900": "śilā doṣavinirmuktāḥ vistāradviguṇāyatāḥ /",
  "GR14visvaksu:901": "suvistāreṣṭakāḥ proktāḥ ṣaṭpañcacaturaṅgulāḥ // Vis_8.13 //",
  "GR14visvaksu:902": "uttamādikramādetāḥ vistāradviguṇāyatāḥ /",
  "GR14visvaksu:903": "vistārārdhadhanaṃ proktaṃ iṣṭakāstu pramāṇataḥ // Vis_8.14 //",
  "GR14visvaksu:904": "pañcagavyena saṃprokṣya paristīrya kuśaistathā /",
  "GR14visvaksu:905": "puṇyāhaṃ vācayitvā tu prokṣayecca kuśāmbhasā // Vis_8.15 //",
  "GR14visvaksu:906": "haimaiḥ kautukasūtraṃ tu bandhayenmūlavidyayā /",
  "GR14visvaksu:907": "vastraiḥ pratyekamācchādya tadagre sthāpayedbudhaḥ // Vis_8.16 //",
  "GR14visvaksu:908": "kalaśān sthāpayet paścāt savastrān sāpidhānakān /",
  "GR14visvaksu:909": "madhyukumbhaṃ ca sudṛḍhaṃ pañcaratnasamanvitam // Vis_8.17 //",
  "GR14visvaksu:910": "mūlamantreṇa kumbhaṃ tu sādhayet sādhakottamaḥ /",
  "GR14visvaksu:911": "vidyeśvarasamāyuktān pūrayet kalaśān kramāt // Vis_8.18 //",
  "GR14visvaksu:912": "vārāhaṃ nārasiṃhaṃ ca śrīdharaṃ hayaśīrṣakam /",
  "GR14visvaksu:913": "jāmadagnyaṃ ca rāmaṃ ca vāmanaṃ vāsudevakam // Vis_8.19 //",
  "GR14visvaksu:914": "evaṃ vidyeśvarān proktān kramāt kumbheṣu pūjayet /",
  "GR14visvaksu:915": "vārāhe muktakaṃ nyasya nārasiṃhe pravālakam // Vis_8.20 //",
  "GR14visvaksu:916": "marakataṃ śrīdhare nyasya vaiḍūryaṃ hayaśīrṣake /",
  "GR14visvaksu:917": "indranīlaṃ nya sedrāme māṇikyaṃ vāmanaiṛte // Vis_8.21 //",
  "GR14visvaksu:918": "vāmane puṣyarāgaṃ ca śaṅkhaṃ vai vāsudevake /",
  "GR14visvaksu:919": "eṣāmalābhe sauvarṇaṃ tadalābhe tu mauktikam // Vis_8.22 //",
  "GR14visvaksu:920": "sakūrcaṃ sādhayedvidvān sarvālaṃkāraśobhitam /",
  "GR14visvaksu:921": "prabhāte pūjayitvātha sthapatiṃ takṣakaiḥ saha // Vis_8.23 //",
  "GR14visvaksu:922": "sthāpako mantrayogyastu sthapatiḥ karmayogyakaḥ /",
  "GR14visvaksu:923": "sādhakaśceṣṭakāstatra snāpayenmūlavidyayā // Vis_8.24 //",
  "GR14visvaksu:924": "tato gandhādinābhyarcya daivajñaṃ pūjayettataḥ /",
  "GR14visvaksu:925": "ācāryaṃ pūjayettatra hemavastrāṅgulīyakaiḥ // Vis_8.25 //",
  "GR14visvaksu:926": "takṣakaṃ pūjayitvātha iṣṭakādhānamārabhet /",
  "GR14visvaksu:927": "dvārasya dakṣiṇe pārśve sthānametat pracakṣate // Vis_8.26 //",
  "GR14visvaksu:928": "sumuhūrte nyasedvidvān iṣṭakāḥ paritaḥ kramāt /",
  "GR14visvaksu:929": "vinyasecca caturdikṣu vāsudevādividyayā // Vis_8.27 //",
  "GR14visvaksu:930": "paścācchilpinamalaṃkṛtya vastrahemāṅgulīyakaiḥ /",
  "GR14visvaksu:931": "tenaiva saha saṃsthāpya iṣṭakāśca caturdiśi // Vis_8.28 //",
  "GR14visvaksu:932": "teṣāṃ madhye tathā garte pūrayedudakena tu /",
  "GR14visvaksu:933": "śubhaṃ vai dakṣiṇāvartaṃ vāmāvartamaśobhanam // Vis_8.29 //",
  "GR14visvaksu:934": "vāmāvarte tathā kuryāt mūlena śatamāhutīḥ /",
  "GR14visvaksu:935": "tadaiva navaratnāni vinyasedanupūrvaśaḥ // Vis_8.30 //",
  "GR14visvaksu:936": "vajramauktikavaiḍūryaśaṅkhasphaṭikapuṣyakam /",
  "GR14visvaksu:937": "candrakāntaṃ mahānīlaṃ māṇikyaṃ ca kramānnyaset // Vis_8.31 //",
  "GR14visvaksu:938": "gajadante 'thavā śaṅkhe valmīke karkaṭālaye /",
  "GR14visvaksu:939": "vṛṣaśṛṅge hrade nadyāṃ nīrthe vai parvate tathā // Vis_8.32 //",
  "GR14visvaksu:940": "samudre ca mṛdaṃ gṛhya pūrayedavaṭaṃ tathā /",
  "GR14visvaksu:941": "puṇyāhaṃ vācayitvā tu brāhmaṇānatha bhojayet // Vis_8.33 //",
  "GR14visvaksu:942": "etadvimāne prathame sarvametadatandritaḥ /",
  "GR14visvaksu:943": "maṇḍape ratnahīnaṃ syāt ratnahīnaṃ tu vaprake(?) // Vis_8.34 //",
  "GR14visvaksu:944": "evaṃ kṛtaṃ cenmedhāvī(?) sarvasaṃpat samṛddhidam /",
  "GR14visvaksu:945": "yadyevaṃ na kṛtaṃ cettat piśācādi samāviśet // Vis_8.35 //",
  "GR14visvaksu:946": "kartuḥ kārayituścāpi mahān doṣo bhaviṣyati /",
  "GR14visvaksu:947": "tasmāt sarvaprayatnena vidhānoktaṃ samācaret // Vis_8.36 //",
  "GR14visvaksu:948": "yaḥ pūrvamārabhet karma takṣakaiḥ sthāpakaiḥ saha /",
  "GR14visvaksu:949": "yajamānumatyā ca karṣaṇādi mahāmune // Vis_8.37 //",
  "GR14visvaksu:950": "jīrṇasyoddharaṇaṃ vāpi citrādikamathāpi vā /",
  "GR14visvaksu:951": "tenaiva kārayedvidvān nānyena tu kadācana // Vis_8.38 //",
  "GR14visvaksu:952": "taikṣṇa(takṣṇā?)mānādi nirvṛttaṃ takṣṇaiva punaruddhṛtam (?) /",
  "GR14visvaksu:953": "takṣaṇai(takṣake?)naiva kāryaṃ syāditi śāstrasya niścayaḥ // Vis_8.39 //",
  "GR14visvaksu:954": "tasmāt sarvaprayatnena sthāpakaistakṣakairnyaset /",
  "GR14visvaksu:955": "mohādvā yadi vā lobhāt sthāpakāttakṣakādṛte // Vis_8.40 //",
  "GR14visvaksu:956": "yaḥ kārayīta kuryādvā rājarāṣṭraṃ vināśayet /",
  "GR14visvaksu:957": "evaṃ parīkṣya bahudhā matimān sādhakottamaḥ // Vis_8.41 //",
  "GR14visvaksu:958": "praśāntamānaso bhūtvā kurvītādyeṣṭakāvidhim /",
  "GR14visvaksu:959": "prathameṣṭakāvasāne tu prāsādaṃ cārabhet kramāt // Vis_8.42 //",
  "GR14visvaksu:960": "iti śrīpāñcarātre viṣvaksenasaṃhitāyāṃ prathameṣṭakāvidhirnāmāṣṭamo 'dhyāyaḥ",
  "GR14visvaksu:961": "_________________________________________________________________",
  "GR14visvaksu:962": "navamo 'dhyāyaḥ",
  "GR14visvaksu:963": "navamo 'dhyāyaḥ viṣvaksenaḥ---",
  "GR14visvaksu:964": "athātaḥ saṃpravakṣyāmi bālasyānavidhiṃ param /",
  "GR14visvaksu:965": "prathamaṃ ca dvitīyaṃ ca (?) saṃkṣepācchṛṇu nārada // Vis_9.1 //",
  "GR14visvaksu:966": "mahāvimānābhimukhaṃ nātidūrasamīpagam /",
  "GR14visvaksu:967": "prāsādasyāgrataḥ kuryāt devasya taruṇālayam // Vis_9.2 //",
  "GR14visvaksu:968": "mahāgehābhimukho (gehamukhaṃ yadvā?) pūrvadvāre tu kalpayet /",
  "GR14visvaksu:969": "prāsādābhimukhābhāve dakṣiṇe caiva kalpayet // Vis_9.3 //",
  "GR14visvaksu:970": "uttare vā muniśreṣṭha someśānāntare 'tha vā /",
  "GR14visvaksu:971": "īśāne vāpyabhāve tu kalpayettaruṇālayam // Vis_9.4 //",
  "GR14visvaksu:972": "rāṣṭravṛddhikaraṃ pūrve dhanadhānyasukhapradam /",
  "GR14visvaksu:973": "grāmarāṣṭrasya vṛddhiḥ syāddakṣiṇe munisattama // Vis_9.5 //",
  "GR14visvaksu:974": "brahmaṛddhikaraṃ some putrapautrasukhāvaham /",
  "GR14visvaksu:975": "durbhikṣabhayanāśārthaṃ someśānāntare mune // Vis_9.6 //",
  "GR14visvaksu:976": "īśāne tu bhavettasmin(ttacca?)grāmāyatanaṛddhikṛt /",
  "GR14visvaksu:977": "prāsāde paścimadvāre bālasthānaṃ tu paścime // Vis_9.7 //",
  "GR14visvaksu:978": "dakṣiṇādikramaṃ tasmin (?) sarvaṃ pūrvavadācaret /",
  "GR14visvaksu:979": "mūlasthānasya deśaṃ ca gṛhītvā tadanantaram // Vis_9.8 //",
  "GR14visvaksu:980": "prathamaṃ syānmuniśreṣṭha kalpayettaruṇālayam /",
  "GR14visvaksu:981": "iṣṭakābhirmṛdā vāpi kārayecchāstracoditam // Vis_9.9 //",
  "GR14visvaksu:982": "ṣaṭpañcasaptahastaṃ vā navahastamathāpi vā /",
  "GR14visvaksu:983": "saṃjñātvā sādhakastasmin yajamānecchayā kuru (?) // Vis_9.10 //",
  "GR14visvaksu:984": "garbhamānatribhāgaikaṃ dvāramāṃna praśasyate /",
  "GR14visvaksu:985": "dvāravistāramānasya dviguṇaṃ tu tathocchritam // Vis_9.11 //",
  "GR14visvaksu:986": "kūṭākāraṃ tu vā kuryāt maṇḍapākārameva vā /",
  "GR14visvaksu:987": "kārayet bālagehaṃ tu ācāryaḥ śilpibhiḥ saha // Vis_9.12 //",
  "GR14visvaksu:988": "ādyeṣṭakāvidhānādi kārayediha pūrvavat /",
  "GR14visvaksu:989": "maṇḍapaṃ cāgrataḥ kṛtvā saprākāraṃ surakṣitam // Vis_9.13 //",
  "GR14visvaksu:990": "garbhanyāsaṃ tu kuryācca ratnanyāsaṃ tu neṣyate /",
  "GR14visvaksu:991": "pīṭhaṃ kṛtvā tu tanmadhye kāṣṭhairvā ceṣṭakai(?)stathā // Vis_9.14 //",
  "GR14visvaksu:992": "mṛdā vā sudṛḍhaṃ snigdhaṃ kāṣṭhāsanasamanvitam /",
  "GR14visvaksu:993": "ekahastocchritāṃ vediṃ sāṣṭapatraṃ sakarṇikam // Vis_9.15 //",
  "GR14visvaksu:994": "kṛtvaivaṃ bālagehaṃ tu sādhakecchānurūpataḥ /",
  "GR14visvaksu:995": "evaṃ kṛtvā vidhānena taruṇālayamuttamam // Vis_9.16 //",
  "GR14visvaksu:996": "paramātmādimūrtīnāṃ lakṣaṇaṃ cādhunā śṛṇu //",
  "GR14visvaksu:997": "iti śrīpāñcarātre viṣvaksenasaṃhitāyāṃ bālasthānavidhirnāma navamo 'dhyāyaḥ ||",
  "GR14visvaksu:998": "_________________________________________________________________",
  "GR14visvaksu:999": "daśamo 'dhyāyaḥ",
  "GR14visvaksu:1000": "daśamo 'dhyāyaḥ nāradaḥ---",
  "GR14visvaksu:1001": "pratimālakṣaṇa kiṃ vā mūrtibhedasya lakṣaṇam kathaṃ vā /",
  "GR14visvaksu:1002": "sūryavinyāso (?) vada me vadatāṃ vara // Vis_10.1 //",
  "GR14visvaksu:1003": "viṣvaksenaḥ---",
  "GR14visvaksu:1004": "sādhu sādhu mahāprājña praśnametajjagaddhitam (?) /",
  "GR14visvaksu:1005": "ādarāt pratimāṃ yatnāt śṛṇuṣvāvahito bhavā // Vis_10.2 //",
  "GR14visvaksu:1006": "paramātmā bhavedādau (dyaḥ?) dvitīye (yo?) vāsudevakaḥ /",
  "GR14visvaksu:1007": "saṃkarṣaṇastṛtīyaḥ syāt pradyumnastu caturthakaḥ // Vis_10.3 //",
  "GR14visvaksu:1008": "pañcamastvaniruddhastu etāścaivādimūrtayaḥ /",
  "GR14visvaksu:1009": "catūrmūrtikramāccoktāḥ daśamūrtikramaṃ śṛṇu // Vis_10.4 //",
  "GR14visvaksu:1010": "matsyaḥ kūrmo varāhaśca nārasiṃho 'tha vāmanaḥ /",
  "GR14visvaksu:1011": "jāmadagnyaśca rāmaśca balaḥ kṛṣṇaḥ surārcitaḥ // Vis_10.5 //",
  "GR14visvaksu:1012": "kalkirvi (lkī vi?) ṣṇuriti proktaḥ daśamūrtikramastava /",
  "GR14visvaksu:1013": "bhedaṃ dvādaśamūrtīnāṃ kathayāmi tavānagha // Vis_10.6 //",
  "GR14visvaksu:1014": "keśavaḥ prathamasteṣāṃ mune nārāyaṇaḥ param /",
  "GR14visvaksu:1015": "mādhavo 'nyo 'tha govindo viṣṇuḥ syānmadhusūdanaḥ // Vis_10.7 //",
  "GR14visvaksu:1016": "trivikramo bhavennāmnā vāmanaḥ śrīdharastathā /",
  "GR14visvaksu:1017": "hṛṣīkeśo bhavedanyaḥ padmanābhastataḥ param // Vis_10.8 //",
  "GR14visvaksu:1018": "ataḥ smṛtaṃ(paraṃ?) bhavedbrahmamūrtirasmin mahāmune /",
  "GR14visvaksu:1019": "dāmodara imaṃ tatvaṃ śrīmūrtiṃ vadataḥ śṛṇu // Vis_10.9 //",
  "GR14visvaksu:1020": "viśvarūpo bhavedeko yajñamūrtirdvitīyakaḥ /",
  "GR14visvaksu:1021": "tṛtīyo vedamūrtiḥ syāditi mūrtitrayaṃ bhavet // Vis_10.10 //",
  "GR14visvaksu:1022": "śriyādimūrtibhedaṃ te vakṣyāmi munisattama /",
  "GR14visvaksu:1023": "śrīmūrtiḥ prathamoddiṣṭā puṣṭimūrtistataḥ param // Vis_10.11 //",
  "GR14visvaksu:1024": "medhāsarasvatīdurgāvighneśāśca śriyādiṣaṭ /",
  "GR14visvaksu:1025": "śriyādibhedamevaṃ syādvakṣyāmyaṅgulimānataḥ // Vis_10.13 //",
  "GR14visvaksu:1026": "tilāṣṭakaṃ yavaḥ prokto yavāṣṭāvaṅgulī smṛtā /",
  "GR14visvaksu:1027": "vrīhitrayocchritaṃ vāpi yavāṣṭau tiryageva vā // Vis_10.14 //",
  "GR14visvaksu:1028": "athavāṅgulimānaṃ tu śṛṇu mattastapodhana /",
  "GR14visvaksu:1029": "deśikāṅgulimadhyasya madhyarekhāsamā mune // Vis_10.15 //",
  "GR14visvaksu:1030": "madhyaṃ madhyakarasyātha karamadhyāṅgulestataḥ /",
  "GR14visvaksu:1031": "madhyaparvasamāvṛttirmune mātrāṅgulaṃ ca tat // Vis_10.16 //",
  "GR14visvaksu:1032": "iti tridhā (?)ṅguliḥ proktā tāsviṣṭāṅgulinā mune /",
  "GR14visvaksu:1033": "vimānasyāpi berasya mānaṃ kāryaṃ tathādhunā // Vis_10.17 //",
  "GR14visvaksu:1034": "athāṣṭamaṅgralānāṃ ca sruksruvayostoraṇasya vā /",
  "GR14visvaksu:1035": "vedyāmaṇḍapakuṇḍasya vidhāne samidhaśca vai // Vis_10.18 //",
  "GR14visvaksu:1036": "snapanasya caivamādaitān vidhau deśikaḥ supari(?) /",
  "GR14visvaksu:1037": "śuddhamātrāṅgulapramāṇairmedhā vidhinā prayatnato matimān (?) // Vis_10.19 //",
  "GR14visvaksu:1038": "athavā vai hi devarṣe mānamārgavidhānataḥ /",
  "GR14visvaksu:1039": "aṣṭamaṅgalakādīnāṃ mānārthaṃ vadato mune(?) // Vis_10.20 //",
  "GR14visvaksu:1040": "ācāryahastasya kaniṣṭhikādyaiḥ caturbhirevāṅgulibhirmaharṣe /",
  "GR14visvaksu:1041": "madhyamāṅgulermadhyamaparvabhāge tiryagvisarpadbhiriheva meyam // Vis_10.21 //",
  "GR14visvaksu:1042": "dvādaśāṅgulamānaṃ hi tālamityabhidhīyate /",
  "GR14visvaksu:1043": "tāladvayaṃ bhaveddhastamiti mānavido viduḥ // Vis_10.22 //",
  "GR14visvaksu:1044": "ityuktaṃ trividhaṃ mānamaṅgulīnāṃ prabhedataḥ /",
  "GR14visvaksu:1045": "pratimālakṣaṇaṃ vakṣye śṛṇuṣvāvahitaḥ sadā // Vis_10.23 //",
  "GR14visvaksu:1046": "beramānaṃ vimānādvā dvāramānena vā punaḥ /",
  "GR14visvaksu:1047": "garbhamānena vā jñeyaṃ mūlaberapramāṇataḥ // Vis_10.24 //",
  "GR14visvaksu:1048": "mūlaprāsādavistāraṃ yadbāhyeṣu pramāṇataḥ /",
  "GR14visvaksu:1049": "tasyārdhaṃ śreṣṭhamityuktaṃ tadardhaṃ madhyamaṃ smṛtam // Vis_10.25 //",
  "GR14visvaksu:1050": "tadardhamadhamaṃ prāhuḥ pratimotsedhamatra vai /",
  "GR14visvaksu:1051": "evaṃ prāsādamānaṃ tu dvāramānamataḥ śṛṇu // Vis_10.26 //",
  "GR14visvaksu:1052": "dvārāt pādādhikaṃ śreṣṭhaṃ dvāramānaṃ tu madhyamam /",
  "GR14visvaksu:1053": "dvārasya pādahīnaṃ yadadhamaṃ pratimocchrayam // Vis_10.27 //",
  "GR14visvaksu:1054": "garbhamānaṃ pravakṣyāmi śṛṇu nārada tattvataḥ /",
  "GR14visvaksu:1055": "tripādadvayadīrgharṃ (ghā?)vā pratimā sottamā smṛtā // Vis_10.28 //",
  "GR14visvaksu:1056": "pañcabhāgasamottuṅgaṃ(ṅgā?) pratimā madhyamā tu sā /",
  "GR14visvaksu:1057": "garbhagehārdhatuṅgā yā sāvarā pratimocchrayā // Vis_10.29 //",
  "GR14visvaksu:1058": "garbhamānamiti proktaṃ citraṃ cāpyardhacitrakam /",
  "GR14visvaksu:1059": "citrābhāsavidhiśceti śṛṇu nārada sāṃpratam // Vis_10.30 //",
  "GR14visvaksu:1060": "kālayogapramāṇena kartavyā pratimā śubhā /",
  "GR14visvaksu:1061": "citraṃ cāpyardhacitraṃ ca citrābhāsaṃ tathaiva ca // Vis_10.31 //",
  "GR14visvaksu:1062": "trividhaṃ pratimākarma śāstrajñāḥ saṃpracakṣate /",
  "GR14visvaksu:1063": "dṛśyate 'vayavā yatra pratimāyāṃ samantataḥ // Vis_10.32 //",
  "GR14visvaksu:1064": "mānonmānapramāṇābhiḥ(dyaiḥ?)taccitramiti paṭhyate /",
  "GR14visvaksu:1065": "śilāgatāyā yasyāstu pṛṣṭhabhāgo na dṛśyate // Vis_10.33 //",
  "GR14visvaksu:1066": "mānapramāṇasaṃyuktā sārdhacitramiti smṛtā /",
  "GR14visvaksu:1067": "yā sthitālekhyarūpeṇa likhitāpi(caiva?)śilpibhiḥ // Vis_10.34 //",
  "GR14visvaksu:1068": "mānapramāṇasaṃyuktā sā citrābhāsa ucyate /",
  "GR14visvaksu:1069": "uttamaṃ tu phalaṃ citraṃ madhyamaṃ cārdhacitrakam // Vis_10.35 //",
  "GR14visvaksu:1070": "ālekhyamadhamaṃ proktaṃ pratiṣṭhā(mā?)karmaṇi kramāt /",
  "GR14visvaksu:1071": "ityuktaṃ pratimākarma śṛṇu pīṭhavidhiṃ mune // Vis_10.36 //",
  "GR14visvaksu:1072": "berocchrāyaṃ tridhā kṛtvā bhāgaikaṃ pīṭhikocchrayam /",
  "GR14visvaksu:1073": "caturbhāgaikabhāgaṃ tu cāsane sthānakocchrayam // Vis_10.37 //",
  "GR14visvaksu:1074": "athavā pīṭhamevaṃ vā śṛṇu nārada sāṃpratam /",
  "GR14visvaksu:1075": "pādapadmaṃ bhavetphullamaṣṭapatraṃ sakarṇikam // Vis_10.38 //",
  "GR14visvaksu:1076": "dvārāt pādāṃśavistāraṃ tāvadutsedhasaṃyutam /",
  "GR14visvaksu:1077": "tasya nālaṃ bhavedvṛttaṃ caturaśraṃ tu vā punaḥ // Vis_10.39 //",
  "GR14visvaksu:1078": "vṛttaṃ śiva iti proktaṃ caturaśraṃ pitāmahaḥ /",
  "GR14visvaksu:1079": "hastamātraṃ tadāyāmaṃ tanmānaṃ nāha ucyate // Vis_10.40 //",
  "GR14visvaksu:1080": "sthānakasyedamākhyātamāsanasyādhunocyate /",
  "GR14visvaksu:1081": "garbhadvārayugāṃśaṃ tu pādapadmocchrayaṃ bhavet // Vis_10.41 //",
  "GR14visvaksu:1082": "tāvadāyāmavistāraḥ pūrvavaccheṣamucyate /",
  "GR14visvaksu:1083": "etadyāne na śayane kāryaṃ naiva kadācana // Vis_10.42 //",
  "GR14visvaksu:1084": "ityuktaṃ mūlaberādibimbānāṃ lakṣaṇaṃ mune /",
  "GR14visvaksu:1085": "lakṣaṇaṃ cāsanasyāpi tavedānīṃ pradarśitam // Vis_10.43 //",
  "GR14visvaksu:1086": "ata ūrdhvaṃ pravakṣyāmi karmārcāyāstu lakṣaṇam /",
  "GR14visvaksu:1087": "mūlaberasya dīrghasya tribhāgaikaṃ tu kautukam // Vis_10.44 //",
  "GR14visvaksu:1088": "vedabhāgaikabhāgaṃ vā bhūtabhāgaikabhāgakam /",
  "GR14visvaksu:1089": "śreṣṭhamadhyamahīnaṃ tu trividhaṃ kautukaṃ bhavet // Vis_10.45 //",
  "GR14visvaksu:1090": "vedabhāgaikabhāgaṃ vā bhūtabhāgaikabhāgakam /",
  "GR14visvaksu:1091": "śreṣṭhamadhyamahīnaṃ tu trividhaṃ kautukaṃ bhavet // Vis_10.45 //",
  "GR14visvaksu:1092": "athavā kuru karmārcāṃ mūlaberasya sāṃpratam /",
  "GR14visvaksu:1093": "mūlaberāyatārdhe tu bhūtabhāgaikabhāgakam // Vis_10.46 //",
  "GR14visvaksu:1094": "utsavapratimāyāmaṃ snapanasya tathā bhavet /",
  "GR14visvaksu:1095": "tadguṇāṃśaikabhāgaṃ tu baliberocchrayaṃ bhavet // Vis_10.47 //",
  "GR14visvaksu:1096": "karmārcāyāḥ pramāṇaṃ vā kuryādvā lakṣaṇaṃ bhavet /",
  "GR14visvaksu:1097": "uktairlohaiḥ kṛtā puṇyānuktairlohaiḥ kṛtāśubhā // Vis_10.48 //",
  "GR14visvaksu:1098": "triguṇāṣṭāṅgulotsedhamathavāṣṭadaśāṅgulam /",
  "GR14visvaksu:1099": "ṣoḍaśāṅgulakaṃ vāpi dvādaśāṅgulameva vā // Vis_10.49 //",
  "GR14visvaksu:1100": "athavāṣṭāṅgulotsedhaṃ balibimbamathocyate /",
  "GR14visvaksu:1101": "pādādhikadaśaikaṃ tu (?) [dviraṭa ṣṭāṅgulinā mune // Vis_10.50 //",
  "GR14visvaksu:1102": "balibimbocchrayaṃ kṛtvā cottamaṃ parikīrtitam /",
  "GR14visvaksu:1103": "ekādaśāṅgulotsedhaṃ madhyamaṃ balikautukam // Vis_10.51 //",
  "GR14visvaksu:1104": "aṣṭāṅgulaṃ vā kurvīta balibimbādhamaṃ smṛtam /",
  "GR14visvaksu:1105": "tīrthabimbaṃ tathaiva syāditi śāstrasya niścayaḥ // Vis_10.52 //",
  "GR14visvaksu:1106": "hīnamānaṃ na kartavyaṃ mūlabimbāt kadācana /",
  "GR14visvaksu:1107": "ṣaḍaṅgulāyatā caiva naiva kāryā vijānatā // Vis_10.53 //",
  "GR14visvaksu:1108": "mūlaberatribhāgaikamutsavapratimā bhevat /",
  "GR14visvaksu:1109": "utsavapratimāyāmāṃ snapanārcāṃ tu kārayet // Vis_10.54 //",
  "GR14visvaksu:1110": "iti karmārcanādīnāṃ vividhi mānamīritam /",
  "GR14visvaksu:1111": "vidhyācāravidhānena yathāyogaṃ samācaret // Vis_10.55 //",
  "GR14visvaksu:1112": "ata ūrdhvaṃ pravakṣyāmi svārthārcāyāstu lakṣaṇam /",
  "GR14visvaksu:1113": "lohajā maṇijā vāpi rājatā tāmranirmitā // Vis_10.56 //",
  "GR14visvaksu:1114": "etāḥ praśastā viprāṇāṃ kṣatriyasya suvarṇajā /",
  "GR14visvaksu:1115": "rājatā vāpi vaiśyasya rājatā tāmrakā śubhā // Vis_10.57 //",
  "GR14visvaksu:1116": "śūdrasya tāmrakairvā syāt sarveṣāṃ vāpi tāmrajā /",
  "GR14visvaksu:1117": "lohajāḥ pratimāḥ proktāḥ nirdeṣāḥ samudāhṛtāḥ // Vis_10.58 //",
  "GR14visvaksu:1118": "ratnajāstrividhāḥ proktāḥ saumyāgneyī sameti ca /",
  "GR14visvaksu:1119": "śaśikāntamayī saumyā sūryakāntamayī parā // Vis_10.59 //",
  "GR14visvaksu:1120": "sphaṭiketi samā proktā pūrvā pūrvottamottamā /",
  "GR14visvaksu:1121": "dvyaṅgulaṃ tu yadutsedhamathavā caturaṅgulam // Vis_10.60 //",
  "GR14visvaksu:1122": "aṅgulitrayamānena maṇibimbamihocyate /",
  "GR14visvaksu:1123": "evamātmārthabimbānāṃ lakṣaṇaṃ viddhi pūrvakam // Vis_10.61 //",
  "GR14visvaksu:1124": "pūrvaṃ karmārcanādīnāmuttamāditri(vi?) bhedataḥ /",
  "GR14visvaksu:1125": "uktaṃ hi lakṣaṇaṃ tena cātmārthe 'pi bhavedvidhiḥ // Vis_10.62 //",
  "GR14visvaksu:1126": "phalakāyāṃ paṭe kuḍye likhitānāṃ tu lakṣaṇam /",
  "GR14visvaksu:1127": "karmārcālakṣaṇa yadvattadvaduktaṃ pramāṇakam // Vis_10.63 //",
  "GR14visvaksu:1128": "atra kiṃci(kaści?) dviśeṣo 'sti kramukādyena vā punaḥ /",
  "GR14visvaksu:1129": "pālāśena tu bilvena khādireṇa tu vā punaḥ // Vis_10.64 //",
  "GR14visvaksu:1130": "udumbareṇa vā paścāt vakulena mahāmune /",
  "GR14visvaksu:1131": "panasena drumeṣveṣu labdhena tu viśeṣataḥ // Vis_10.65 //",
  "GR14visvaksu:1132": "dvyaṅgulaṃ tu ghanaṃ caiva caturaṅgulamāyatam /",
  "GR14visvaksu:1133": "caturaśraṃ tu vā vṛttaṃ mekhalātrayasaṃvṛ(yu?) tam // Vis_10.66 //",
  "GR14visvaksu:1134": "tasyo(?)pari likhedabjamaṣṭapatraṃ tu vā punaḥ /",
  "GR14visvaksu:1135": "dalairdvādaśabhiryuktaṃ sarvaśobhāsamanvitam // Vis_10.67 //",
  "GR14visvaksu:1136": "karṇikāyāṃ nyaset tasya navaratnaṃ viśeṣataḥ /",
  "GR14visvaksu:1137": "tasmin vā karṇikāgre vā phalakādiṣu karṇikām // Vis_10.68 //",
  "GR14visvaksu:1138": "āvāhya pūjayeddevamātmārthayajanaṃ prati /",
  "GR14visvaksu:1139": "mūlaberādibimbānāṃ sthānabhedaṃ mune śṛṇu // Vis_10.61 //",
  "GR14visvaksu:1140": "prāsādasya tu garbhāṃśe saptabhāgaṃ gī?) kṛte mune /",
  "GR14visvaksu:1141": "puṭā(padā?) nyekonapañcāśattanmadhyaṃ brāhmamucyate // Vis_10.70 //",
  "GR14visvaksu:1142": "tadbāhye devabhāgaḥ syāt (daivataṃ sthānaṃ?) tadbāhye mānuṣaṃ bhavet /",
  "GR14visvaksu:1143": "paiśācaṃ tadbahirjñeyaṃ sthānabhedamudīritam // Vis_10.71 //",
  "GR14visvaksu:1144": "brāhme syādarcanaṃ pīṭhamiti beraṃ (mekabere?) tathā mune /",
  "GR14visvaksu:1145": "bahuberapratiṣṭhā ca (ṣṭhāyāṃ?) pīṭhikā cāmarāṃśake // Vis_10.72 //",
  "GR14visvaksu:1146": "mānuṣe parivārāśca paiśāce hetayaḥ smṛtāḥ /",
  "GR14visvaksu:1147": "āsane yadi kartavye mānuṣe (ṣaṃ?) kiṃcidāśrayet // Vis_10.73 //",
  "GR14visvaksu:1148": "daive ca mānuṣe caiva kurvīta śayanakriyām /",
  "GR14visvaksu:1149": "uktasthānaṃ vinā tatra yadi kuryāt pramādataḥ // Vis_10.74 //",
  "GR14visvaksu:1150": "maṇḍaleśasya rājñaśca sthāpakaśca (sya) vipaddhruvam /",
  "GR14visvaksu:1151": "na phalanti kriyāstatra nātra kāryā vicāraṇā // Vis_10.75 //",
  "GR14visvaksu:1152": "yajamānasya putro vā mriyate nātra saṃśayaḥ /",
  "GR14visvaksu:1153": "durbhikṣaṃ jāyate ghoraṃ sarvaṃ rāṣṭraṃ vinaśyati // Vis_10.76 //",
  "GR14visvaksu:1154": "tasmāt sarvaprayatnena sthāpayet pratimādikam /",
  "GR14visvaksu:1155": "nityotsavādibimbānāṃ sthānaṃ nārada kathyate // Vis_10.77 //",
  "GR14visvaksu:1156": "sthāpayedbalibimbaṃ tu karmārcādakṣiṇe sudhīḥ /",
  "GR14visvaksu:1157": "snānabimbaṃ tu yatnena balibimbasya dakṣiṇe // Vis_10.78 //",
  "GR14visvaksu:1158": "utsavapratimāsthānaṃ karmārcāvāmapārśvataḥ /",
  "GR14visvaksu:1159": "utsavapratimāvāme yātrā (tīrtha?) bimbasya caiva hi // Vis_10.79 //",
  "GR14visvaksu:1160": "saṃsthāpayet krameṇaiva deśikastantravittamaḥ /",
  "GR14visvaksu:1161": "anyathāsthāpite kartā mahadbhayamavāpnuyāt // Vis_10.80 //",
  "GR14visvaksu:1162": "rājā kalahamāpnoti grāmaścāpi vinaśyati /",
  "GR14visvaksu:1163": "iti nityotsavādyarcāsthānabhedaḥ pradarśitaḥ // Vis_10.81 //",
  "GR14visvaksu:1164": "atha vā mūlaberādibimbānāṃ lakṣaṇaṃ śṛṇu /",
  "GR14visvaksu:1165": "mūlaberaṃ tu karmārcā nityotsavamataḥ param // Vis_10.82 //",
  "GR14visvaksu:1166": "mahotsavaṃ tu devarṣe snapanārcā tathaiva ca /",
  "GR14visvaksu:1167": "taruṇālayamityuktaṃ pratimāṣaṭkamīritam // Vis_10.83 //",
  "GR14visvaksu:1168": "ityamīṣāṃ pramāṇāni śṛṇu nārada sāṃpratam /",
  "GR14visvaksu:1169": "ṣaṇṇavatyaṅgulāyāmo uttamasyocchrayo bhavet // Vis_10.84 //",
  "GR14visvaksu:1170": "itaḥ pakṣāṅgulairhīno madhyamasyocchrayo bhavet /",
  "GR14visvaksu:1171": "ekapañcāśadityuktaḥ adhamasyocchrayo bhavet // Vis_10.85 //",
  "GR14visvaksu:1172": "ityuktamādiberāṇāmutsedho trividhastviti /",
  "GR14visvaksu:1173": "ekaberapratiṣṭhāyāmadhamaṃ beramucyate // Vis_10.86 //",
  "GR14visvaksu:1174": "karmārcā nottamaṃ mānamuktaṃ tanmānato bhavet (?) /",
  "GR14visvaksu:1175": "iti śailamayī yatra sthāpyate pratimā mune // Vis_10.87 //",
  "GR14visvaksu:1176": "ekaberavidhānena tatrāyaṃ vidhirucayate /",
  "GR14visvaksu:1177": "ityekabahuberāṇāmuktamutsedhalakṣaṇam // Vis_10.88 //",
  "GR14visvaksu:1178": "utsedhasyānurūpeṇa kāryaṃ vistārakaṃ mune /",
  "GR14visvaksu:1179": "bahuberapratiṣṭhāyāṃ devīnāṃ lakṣaṇaṃ śṛṇu // Vis_10.89 //",
  "GR14visvaksu:1180": "devasya bāhumūlāntaṃ devīnāmiti cocchrayam /",
  "GR14visvaksu:1181": "stanāntaṃ vā muniśreṣṭha cocchrayaṃ paripaṭhyate // Vis_10.90 //",
  "GR14visvaksu:1182": "devīnāṃ dakṣiṇe haste padmaṃ mukulakaṃ nyaset /",
  "GR14visvaksu:1183": "padmaṃ tu vāmahaste syāt(cet?) mahadbhayamavāpnuyāt // Vis_10.91 //",
  "GR14visvaksu:1184": "rājā kalahamāpnoti tasmādyatnena varjayet /",
  "GR14visvaksu:1185": "ita ūrdhvaṃ pravakṣyāmi karmārcāderathocchrayam // Vis_10.92 //",
  "GR14visvaksu:1186": "caturviṃśatimānaṃ tu (-rviṃśāṅgulāyāmaṃ?)uttamaṃ viddhi nārada /",
  "GR14visvaksu:1187": "dvādaśāṅgulamāyāmaṃ madhyamaṃ berameva vai // Vis_10.93 //",
  "GR14visvaksu:1188": "aṣṭāṅgulāyataṃ yattadadhamaṃ parikīrtitam /",
  "GR14visvaksu:1189": "nityotsavasya bimbasya dvādaśāṅgulamāyatam // Vis_10.94 //",
  "GR14visvaksu:1190": "aṣṭāṅgulamatho vāpi caturaṅgulameva vā /",
  "GR14visvaksu:1191": "evaṃ jñātvā muniśreṣṭha kārayedbalikotukam // Vis_10.95 //",
  "GR14visvaksu:1192": "mahotsavasya dvāviṃśaccai(tye?)kaṃ vā dīrdha ucyate /",
  "GR14visvaksu:1193": "adhyardhāṅgulahīnaṃ vā aṅguladvayahīnakam // Vis_10.96 //",
  "GR14visvaksu:1194": "trayāṅgulavi (aṅgulatraya?)hīnaṃ vā cotsavasya mahāmune /",
  "GR14visvaksu:1195": "ita ūrdhvaṃ tu(na?) kartavyaṃ hīnādhikyaṃ tu nārada // Vis_10.97 //",
  "GR14visvaksu:1196": "tīrthārthaṃ snapanārthaṃ caivo (cāpyu?) tsavārthaṃ tathaiva ca /",
  "GR14visvaksu:1197": "mūrtyabhāve muniśreṣṭha bimbenaikena cāpyalam // Vis_10.98 //",
  "GR14visvaksu:1198": "asya bimbasya vakṣyāmi lakṣaṇaṃ śṛṇu nārada /",
  "GR14visvaksu:1199": "viṃśatyaṅgulamānaṃ yaduttamaṃ parikīrtitam // Vis_10.99 //",
  "GR14visvaksu:1200": "ṣoḍaśāṅgulamānaṃ yat madhyamaṃ saṃpracakṣate /",
  "GR14visvaksu:1201": "dvādaśāṅgulamānaṃ yadadhamaṃ paricakṣate // Vis_10.100 //",
  "GR14visvaksu:1202": "ata ūrdhvaṃ śṛṇuṣvānyat taruṇālayamuttamam (berakam?) /",
  "GR14visvaksu:1203": "ṣoḍaśāṅgulamānaṃ yaduttamaṃ beramucyate // Vis_10.101 //",
  "GR14visvaksu:1204": "dvādaśāṅgulamānaṃ yanmadhyamaṃ beramucyate /",
  "GR14visvaksu:1205": "aṣṭasaptāṅgulirvāpi caturaṅgulireva vā // Vis_10.102 //",
  "GR14visvaksu:1206": "kārayellakṣaṇopetamadhamaṃ paricakṣate /",
  "GR14visvaksu:1207": "ita ūrdhvaṃ pravakṣyāmi śṛṇu nārada sāṃpratam // Vis_10.103 //",
  "GR14visvaksu:1208": "mūlaberādibimbānāṃ svarūpaṃ munisattama /",
  "GR14visvaksu:1209": "aṣṭabāhuṃ caturbāhuṃ dvibāhuṃ vātha nārada // Vis_10.104 //",
  "GR14visvaksu:1210": "yajamānecchayā kāryā mūlaberādayastviti /",
  "GR14visvaksu:1211": "sthānayānāsanaṃ vāpi śayanaṃ vā prakalpayet // Vis_10.105 //",
  "GR14visvaksu:1212": "atra kaścidviśeṣo 'sti śayane munisattama /",
  "GR14visvaksu:1213": "aniruddhaṃ tathā padmanābhamūrtimathāpi vā // Vis_10.106 //",
  "GR14visvaksu:1214": "saṃjñātvā lakṣaṇopetaṃ śāyayedvidhicoditam /",
  "GR14visvaksu:1215": "yat kṛtvā mūlaberaṃ tu dvibhujaṃ ced dvijottama // Vis_10.107 //",
  "GR14visvaksu:1216": "karmārcanādibimbānāṃ lakṣaṇaṃ vā ca (syācca?) turbhujam /",
  "GR14visvaksu:1217": "mūlaberaṃ tu (ca?) karmārcā dvibhujaṃ cenmunīśvara // Vis_10.108 //",
  "GR14visvaksu:1218": "bālādīnāṃ tu bimbānāṃ lakṣaṇaṃ vā ca (syācca?) turbhujam /",
  "GR14visvaksu:1219": "mahotsavasya bimbasya dvibhujaṃ vā caturbhujam // Vis_10.109 //",
  "GR14visvaksu:1220": "śayanasya mayā prokto viśeṣo munisattama /",
  "GR14visvaksu:1221": "evamuktaprakāreṇa pratimāṃ kārayet kramāt // Vis_10.110 //",
  "GR14visvaksu:1222": "mūlārcā cāṣṭabāhuścet karmārcādicaturbhujam /",
  "GR14visvaksu:1223": "dvibhujaṃ yadi cettatra sarvasaṃhārakāraṇam // Vis_10.111 //",
  "GR14visvaksu:1224": "tasmāt sarvaprayatnena dvibhujaṃ na prakalpayet /",
  "GR14visvaksu:1225": "aṣṭabāhvostu bimbasya śayanaṃ na prakalpayet // Vis_10.112 //",
  "GR14visvaksu:1226": "tathā matsyādimūrtīnāṃ śayanaṃ tu na kārayet /",
  "GR14visvaksu:1227": "śriyādivighnaparyantamūrtīnāṃ ca tathāvidhi // Vis_10.113 //",
  "GR14visvaksu:1228": "idaṃ tu tava vakṣyāmi guhyādguhyataraṃ mune /",
  "GR14visvaksu:1229": "yo 'sau nārāyaṇaḥ sākṣāt sa hi vighneśa ucyate // Vis_10.114 //",
  "GR14visvaksu:1230": "yo 'sau vighneśa ityuktaḥ so hi nārāyaṇaḥ smṛtaḥ /",
  "GR14visvaksu:1231": "vāsudevamayatvācca hyāvṛtatvānmahāmune // Vis_10.115 //",
  "GR14visvaksu:1232": "naiva jānanti tadbhedaṃ munayastatvadarśinaḥ /",
  "GR14visvaksu:1233": "idaṃ tu nāvamaṃ manye guhyādekaṃ tu nārada // Vis_10.116 //",
  "GR14visvaksu:1234": "devairabhihitajñānaṃ tava snehāt pradarśitam /",
  "GR14visvaksu:1235": "tasmāt śriyaṃ ca durgāṃ ca vāṇīṃ vighneśameva ca // Vis_10.117 //",
  "GR14visvaksu:1236": "svātantryeṇārcayeddhīmān sarvakāmārthasiddhaye /",
  "GR14visvaksu:1237": "śriyādīnāṃ tu boddhavyaṃ lakṣaṇaṃ tantravittamaiḥ // Vis_10.118 //",
  "GR14visvaksu:1238": "tasmācchriyādimūrtīnāṃ svātantrye tu parārthake /",
  "GR14visvaksu:1239": "uktamātmārthapūjāyāṃ pūrvavallakṣaṇaṃ bhavet // Vis_10.119 //",
  "GR14visvaksu:1240": "mūlaberasya bāhvanta utsedho lakṣmaṇasya tu /",
  "GR14visvaksu:1241": "bharatasya tathotsedha iti tantre vidurbudhāḥ // Vis_10.120 //",
  "GR14visvaksu:1242": "lakṣmaṇasyāpi bāhvantaḥ śatrughnasyocchrayo bhavet /",
  "GR14visvaksu:1243": "ātmārthayajanaṃ vakṣye śṛṇu nārada tatvataḥ // Vis_10.121 //",
  "GR14visvaksu:1244": "ṣoḍaśāṅgulamu (ko?) tsedha uttamaṃ saṃpracakṣate /",
  "GR14visvaksu:1245": "madhyamaṃ tu tadardhaṃ syāt dvyaṅgulaṃ tu kanīyasam // Vis_10.122 //",
  "GR14visvaksu:1246": "suvarṇādikṛtānāṃ ca (vā?) lekhyānāṃ phalakādiṣu /",
  "GR14visvaksu:1247": "mānamevaṃ vijānīyādātmārthamiti kīrtitam // Vis_10.123 //",
  "GR14visvaksu:1248": "uktotsedhānurūpeṇa kāryaṃ vistāralakṣaṇam /",
  "GR14visvaksu:1249": "suvarṇādīni vastūni śṛṇuṣvaiṣāṃ phalāni ca // Vis_10.124 //",
  "GR14visvaksu:1250": "hemarūpyaśca tāmraṃ ca rītiśailaṃ ca dhātavaḥ /",
  "GR14visvaksu:1251": "dāruśca mṛtpraśstāni pratimāpratipādane // Vis_10.125 //",
  "GR14visvaksu:1252": "dadyāt suvarṇajāpyāsāṃ puṣṭikīrtisukhaṃ nṛṇām /",
  "GR14visvaksu:1253": "raupyalohamayī sā tu sukhaṃ sarvatra yacchati // Vis_10.126 //",
  "GR14visvaksu:1254": "tāmrajā pratimā dadyāt putrapautradhanaṃ tu ve /",
  "GR14visvaksu:1255": "rājatākhilapāpāni kleśaduḥkhāni nirdahet // Vis_10.127 //",
  "GR14visvaksu:1256": "śailajā pratimā sākṣāt saubhāgyāyuḥ sukhāni ca /",
  "GR14visvaksu:1257": "dārujā pratimā dadyāt balārogyayaśāṃsi ca // Vis_10.128 //",
  "GR14visvaksu:1258": "mṛṇmayī sarvakāmānāṃ phaladātrī viśeṣataḥ /",
  "GR14visvaksu:1259": "iti bhedāni vastūni phalānyeṣāṃ ca nārada // Vis_10.129 //",
  "GR14visvaksu:1260": "pratimākaraṇe proktaṃ (-ṇoktāni?) tava snehānmahāmune /",
  "GR14visvaksu:1261": "ata ūrdhvaṃ pravakṣyāmi śilāsaṃgrahaṇaṃ tava // Vis_10.130 //",
  "GR14visvaksu:1262": "dārusaṃgrahaṇaṃ caiva śūlasya sthāpanaṃ mune /",
  "GR14visvaksu:1263": "mṛtsaṃskārādi yatsarvamevamādyaṃ mahāmune // Vis_10.131 //",
  "GR14visvaksu:1264": "pūrvabhāge yathoddiṣṭaṃ tathā vai pañca(?) kārayet /",
  "GR14visvaksu:1265": "athavā muniśārdūla śruṇuṣva pratimāvidhim // Vis_10.132 //",
  "GR14visvaksu:1266": "padmodbhavapurāṇoktavidhānena śilāgrahaḥ /",
  "GR14visvaksu:1267": "śilāgrahaṇapūrvaṃ yat mṛtsaṃskārāntameva tat(ca) // Vis_10.133 //",
  "GR14visvaksu:1268": "viśvakarmavidhānoktaṃ śilpalakṣaṇalakṣitam /",
  "GR14visvaksu:1269": "sādhakasyājñayā śilpī karma kuryāt samāhitaḥ // Vis_10.134 //",
  "GR14visvaksu:1270": "sarvalakṣaṇasaṃyuktaṃ sarvāvayavaśobhitam /",
  "GR14visvaksu:1271": "sarvābharaṇasaṃyuktaṃ prabhāmaṇḍalamaṇḍitam // Vis_10.135 //",
  "GR14visvaksu:1272": "pādādyavayavasaṃyuktaṃ (-vairyuktaṃ?) bhūṣaṇairmakuṭena ca /",
  "GR14visvaksu:1273": "virājamānaṃ kurvīta sādhakaḥ śilpinā saha // Vis_10.136 //",
  "GR14visvaksu:1274": "kriyate darśanārthaṃ yadbhaktānāṃ bimbamuttamam /",
  "GR14visvaksu:1275": "tattasya lakṣaṇaṃ brūhi (vipra?) vaktuṃ sarvaṃ na śakyate // Vis_10.137 //",
  "GR14visvaksu:1276": "nāradaḥ---",
  "GR14visvaksu:1277": "devadeva jagannātha jñātaṃ sarvaṃ tvayoditam /",
  "GR14visvaksu:1278": "chindhi saṃśayamadya tvaṃ yanme manasi vartate // Vis_10.138 //",
  "GR14visvaksu:1279": "ekatra sthāpitaṃ bimbaṃ kimanyatrocitaṃ na vā /",
  "GR14visvaksu:1280": "etat kathaya me tena kṛtārthāḥ smo vayaṃ prabho // Vis_10.139 //",
  "GR14visvaksu:1281": "viṣvaksenaḥ---",
  "GR14visvaksu:1282": "śṛṇu nārada vakṣyāmi sādhūktaṃ yat tvayādhunā /",
  "GR14visvaksu:1283": "guhyādguhyataraṃ caiva na prakāśyaṃ tapodhana // Vis_10.140 //",
  "GR14visvaksu:1284": "pañcarātreṇa yatpūrvaṃ (vidhinā?) vimāne (naṃ)yatpratiṣṭhitam /",
  "GR14visvaksu:1285": "tatrārcā yārcanāhīnā sā syāttacchāstranirmite // Vis_10.141 //",
  "GR14visvaksu:1286": "ananyatra (anyatantra?)kṛte dhāmni tatrārcā mandirāntare /",
  "GR14visvaksu:1287": "anyatantrakṛte na syāditi śāstrasya niścayaḥ // Vis_10.142 //",
  "GR14visvaksu:1288": "yatra yatra vimāne vai ekatantrapratiṣṭhite /",
  "GR14visvaksu:1289": "tatra tatra bhavedarcā na tantrāntarasaṃbhavā // Vis_10.143 //",
  "GR14visvaksu:1290": "ekatantrārcite bimbe mandire vā kadācana /",
  "GR14visvaksu:1291": "tantrāntarārcanā na syādyadi kuryānmahadbhayam // Vis_10.144 //",
  "GR14visvaksu:1292": "yatra yatra mune nātrā (cārcā?) tantrasaṃkarasaṃbhavā /",
  "GR14visvaksu:1293": "tatra tatra mahān doṣo rājā rāṣṭraṃ ca naśyati // Vis_10.145 //",
  "GR14visvaksu:1294": "tasmāt sarvaprayatnena sarvalokahitaiṣiṇā /",
  "GR14visvaksu:1295": "yena na syāttathā kuryāt tantradoṣasamudbhavaḥ // Vis_10.146 //",
  "GR14visvaksu:1296": "nāradaḥ---",
  "GR14visvaksu:1297": "etāni varjitaiḥ sarvaiḥ kṛtaṃ cet tatphalaṃ prabho /",
  "GR14visvaksu:1298": "varjyabimbārciter (cane?) kiṃ vā vadasva vadatāṃ vara // Vis_10.147 //",
  "GR14visvaksu:1299": "viṣvaksenaḥ---",
  "GR14visvaksu:1300": "mohādvātha bhayāllobhāt varji(garhi?) tābhiḥ śilādibhiḥ /",
  "GR14visvaksu:1301": "nirmitenaiva bimbādīn arcayennoditairapi // Vis_10.148 //",
  "GR14visvaksu:1302": "śilādyābhiḥ niṣiddhābhiḥ kuryādvā kārayedyadi /",
  "GR14visvaksu:1303": "utsannaṃ yāti tadgrāmaṃ bimbaṃ tadyāvadāsthitam // Vis_10.149 //",
  "GR14visvaksu:1304": "rājye 'pi kalahaṃ brūyāt rājāpyatra vinaśyati /",
  "GR14visvaksu:1305": "tasmāt sarvaprayatnena niṣiddhaṃ varjayet sudhīḥ // Vis_10.150 //",
  "GR14visvaksu:1306": "iti saṃkṣepataḥ proktaṃ pratimālakṣaṇaṃ tava /",
  "GR14visvaksu:1307": "ata ūrghvaṃ pravakṣyāmi paramātmādibhedanam // Vis_10.151 //",
  "GR14visvaksu:1308": "iti śrīpāñcarātre viṣvaksenasaṃhitāyāṃ pratimālakṣaṇādividhirnāma daśamo 'dhyāyaḥ ||",
  "GR14visvaksu:1309": "_________________________________________________________________",
  "GR14visvaksu:1310": "ekādaśo 'dhyāyaḥ",
  "GR14visvaksu:1311": "ekādaśo 'dhyāyaḥ viṣvaksenaḥ---",
  "GR14visvaksu:1312": "varṇādīṃścāyudhānāṃ tu vinyāsaṃ munisattama /",
  "GR14visvaksu:1313": "paramātmātmabhāvārthaṃ prathamaṃ śṛṇu nārada // Vis_11.1 //",
  "GR14visvaksu:1314": "śvetaparvatasaṃnibhaṃ tridaśaṃ garutmati saṃsthitam sarvadevanamaskṛtaṃ kamalāsanādyabhipūjitam /",
  "GR14visvaksu:1315": "sarvabhūṣaṇabhūṣitaṃ dvicaturbhujaṃ dvipadaṃ mune svātmadehavirājitaṃ kanakaprabhamaṃ(prabhāṃ?)",
  "GR14visvaksu:1316": "baramādadhat // Vis_11.2 //",
  "GR14visvaksu:1317": "iti dhyāyenmuniśreṣṭha sarvadevamayaṃ tataḥ /",
  "GR14visvaksu:1318": "dhyāyannutpadyate tasya samyagjñānaṃ tu nārada // Vis_11.3 //",
  "GR14visvaksu:1319": "iti te darśitaṃ sākṣāt mūrtaṃ tu paramātmanaḥ /",
  "GR14visvaksu:1320": "asya mūrtasya vakṣyāmi vinyāsaṃ cāyudhasya ca // Vis_11.4 //",
  "GR14visvaksu:1321": "asya dakṣiṇahastāgre cakraṃ cādhaḥ sthitasya tu /",
  "GR14visvaksu:1322": "svāgatāvasthito hasta padmaṃ vā hari nārada // Vis_11.5 //",
  "GR14visvaksu:1323": "adhaḥsthitasya hastāgre cākṣamālāṃ tu vinyaset /",
  "GR14visvaksu:1324": "evaṃ dakṣiṇahastānāṃ vāmapārśvasya cocyate // Vis_11.6 //",
  "GR14visvaksu:1325": "vāmapārśvasya hastānāṃ cordhve śaṅkhaṃ varapradam /",
  "GR14visvaksu:1326": "sagadākaṭihastaṃ syāt itthaṃ tu paramātmanaḥ // Vis_11.7 //",
  "GR14visvaksu:1327": "vāsudevasya vakṣyāmi rūpaṃ vai cāyudhāni te /",
  "GR14visvaksu:1328": "gokṣīrasphaṭikākāraṃ śyāmākṛtimathāpi vā // Vis_11.8 //",
  "GR14visvaksu:1329": "pītavastradharaṃ vāpi raktāmbaradharaṃ tu vā /",
  "GR14visvaksu:1330": "śaṅkhacakragadāhastaṃ sarvābharaṇabhūṣitam // Vis_11.9 //",
  "GR14visvaksu:1331": "sarvāvayavasaṃpūrṇaṃ caturbāhuvirājitam /",
  "GR14visvaksu:1332": "sarvālaṃkārasaṃyuktaṃ vāsadevaṃ vicintayet // Vis_11.10 //",
  "GR14visvaksu:1333": "vakṣyāmyasya tu hetīnāṃ vinyāsaṃ te mahāmune /",
  "GR14visvaksu:1334": "asya dakṣiṇahastāgre cakraṃ cādhaḥsthite 'mbujam // Vis_11.11 //",
  "GR14visvaksu:1335": "vāmordhve śaṅkhamanyasmin gadā cāsyāpyadhomukham /",
  "GR14visvaksu:1336": "śriyaṃ tu dakṣiṇe pārśve vāme puṣṭiṃ tu vinyaset // Vis_11.12 //",
  "GR14visvaksu:1337": "tuṣṭiṃ vā vāmapārśve tu kārayenmunisattama /",
  "GR14visvaksu:1338": "evaṃ janārdanasyāpi mūrtaṃ kartavyameva tu // Vis_11.13 //",
  "GR14visvaksu:1339": "ityuktaṃ vāsudevasya śṛṇu saṃkarṣaṇasya tu /",
  "GR14visvaksu:1340": "bālasūryapratīkāśaḥ saṃkarṣaṇa iti smṛtaḥ // Vis_11.14 //",
  "GR14visvaksu:1341": "pītavastradharaḥ sākṣāt caturbāhuvirājitaḥ /",
  "GR14visvaksu:1342": "sarvāvayavasaṃyuktaḥ sarvābharaṇabhūṣitaḥ // Vis_11.15 //",
  "GR14visvaksu:1343": "sarvālaṃkārasaṃyuktaḥ śaṅkhacakradharaḥ sadā /",
  "GR14visvaksu:1344": "iti saṃkarṣaṇaṃ(ṇe?)rūpamasya vai dakṣiṇe kare // Vis_11.16 //",
  "GR14visvaksu:1345": "ūrdhve cakraṃ tvadho haste musalaṃ vinyaset sudhīḥ /",
  "GR14visvaksu:1346": "vāmordhve śaṅkhamityuktaṃ puṇḍarīkaṃ tvadhaḥ kare // Vis_11.17 //",
  "GR14visvaksu:1347": "dakṣiṇe tu śriyaṃ vāme puṣṭiṃ saṃsthāpayedbudhaḥ /",
  "GR14visvaksu:1348": "iti saṃkarṣaṇaścoktaḥ pradyumnaṃ śṛṇu nārada // Vis_11.18 //",
  "GR14visvaksu:1349": "pītāmbaraṃ caturbāhuṃ sarvāvayavasaṃyutam /",
  "GR14visvaksu:1350": "śaṅkhacakragadāpāṇiṃ sarvābharaṇabhūṣitam // Vis_11.19 //",
  "GR14visvaksu:1351": "sarvālaṃkārasaṃyuktamitthaṃ pradyumnarūpakam /",
  "GR14visvaksu:1352": "dakṣiṇordhvakare padmamadhaḥ kaumodakīṃ nyaset // Vis_11.20 //",
  "GR14visvaksu:1353": "vāmordhvādhaḥ sthite haste śaṅkhacakraṃ tu vinyaset /",
  "GR14visvaksu:1354": "itthaṃ pradyumnamūrtaṃ te devarṣe varṇito 'dhunā (taṃ mayā?) // Vis_11.21 //",
  "GR14visvaksu:1355": "aniruddhaṃ vadāmo 'tra (myatra?) śṛṇu nārada tattvataḥ /",
  "GR14visvaksu:1356": "nīlajīmūtasaṃkāśaṃ kālāñjanacayopamam // Vis_11.22 //",
  "GR14visvaksu:1357": "śaṅkhacakradharaṃ devaṃ pītavastraṃ caturbhujam /",
  "GR14visvaksu:1358": "sarvābharaṇasaṃyuktaṃ sarvāvayavaśobhitam // Vis_11.23 //",
  "GR14visvaksu:1359": "sarvālaṃkārasaṃyuktamaniruddhamitīritam /",
  "GR14visvaksu:1360": "asya vāmakare cordhve śaṅkhamanyakare gadām // Vis_11.24 //",
  "GR14visvaksu:1361": "dakṣiṇordhve nyaseccakramanyatrābhayamiṣyate /",
  "GR14visvaksu:1362": "aniruddhaṃ jagannāthamanantopari śāyinam // Vis_11.25 //",
  "GR14visvaksu:1363": "śriyaṃ dakṣiṇataḥ pārśve puṣṭiṃ vāme 'sya vinyaset /",
  "GR14visvaksu:1364": "śayane sati mūlārcā dvibhujaṃ vā caturbhujam // Vis_11.26 //",
  "GR14visvaksu:1365": "kalpayenmuniśārdūla sarvasaṃpat sukhāvaham /",
  "GR14visvaksu:1366": "devasya pādapārśve tu śriyaṃ puṣṭiṃ tu vinyaset // Vis_11.27 //",
  "GR14visvaksu:1367": "atha vā kalpayeddevamaulipārśve śriyaṃ mune /",
  "GR14visvaksu:1368": "citraṃ vāpyardhacitraṃ vā citrābhāsaṃ tu vā mune // Vis_11.28 //",
  "GR14visvaksu:1369": "yajamānecchayā kuryāt devīnāṃ lakṣaṇaṃ kramāt /",
  "GR14visvaksu:1370": "itthaṃ śriyādimūrtīnāṃ pūrvapūrvā garīyasī // Vis_11.29 //",
  "GR14visvaksu:1371": "aniruddha iti prokto matsyādīn śṛṇu nārada /",
  "GR14visvaksu:1372": "śatapatramayasyātha puṇḍarīkasya madhyame // Vis_11.30 //",
  "GR14visvaksu:1373": "padmāsanasthaṃ matsyāṣṭaparītaṃ kanakaprabham /",
  "GR14visvaksu:1374": "triṇetraṃ dvibhujaṃ caiva prāṅmukhaṃ padmadhāriṇam // Vis_11.31 //",
  "GR14visvaksu:1375": "sarvāvayavasaṃpūrṇaṃ sarvābharaṇabhūṣitam /",
  "GR14visvaksu:1376": "matsyābhimāninaṃ(no?)mūrrtiṃ(taṃ)itthamuktaṃ ca nārada // Vis_11.32 //",
  "GR14visvaksu:1377": "padmapūrvadale matsyaṃ sauvarṇaṃ vinyased budhaḥ /",
  "GR14visvaksu:1378": "āgneyadigdale matsyaṃ rājataṃ cātha vinyaset // Vis_11.33 //",
  "GR14visvaksu:1379": "yāmyadigdalamadhye tu matsyaṃ tāmranibhaṃ nyaset /",
  "GR14visvaksu:1380": "naiṛtyadigdale matsyaṃ kṛṣṇavarṇaṃ tu vinyaset // Vis_11.34 //",
  "GR14visvaksu:1381": "vāruṇe digdale matsyaṃ raktavarṇaṃ tu vinyaset /",
  "GR14visvaksu:1382": "vāyavyadigdale matsyaṃ śyāmavarṇaṃ tu vinyaset // Vis_11.35 //",
  "GR14visvaksu:1383": "saumyadigdalamatsyaṃ tu dhūmravarṇaṃ tu vinyaset /",
  "GR14visvaksu:1384": "īśānadigdale matsyamagnivarṇaṃ tu vinyaset // Vis_11.36 //",
  "GR14visvaksu:1385": "ityaṣṭadigdalasthaistu matsyairabhimṛkhīkṛtam /",
  "GR14visvaksu:1386": "matsyābhimāninaṃ (no?) mūrtaṃ tava snehāt pradarśitam // Vis_11.37 //",
  "GR14visvaksu:1387": "asya dakṣiṇapārśve tu śriyaṃ puṣṭiṃ paratra ca /",
  "GR14visvaksu:1388": "vinyasenmatsyarūpaṃ vai kūrmarūpaṃ tataḥ śṛṇu // Vis_11.38 //",
  "GR14visvaksu:1389": "kālāñjanagiriprakhyaṃ triṇetraṃ svāṅgaśobhitam /",
  "GR14visvaksu:1390": "caturbāhuyutaṃ caiva sarvābharaṇabhūṣitam // Vis_11.39 //",
  "GR14visvaksu:1391": "añjanamṛtsaṃnibhamūrtiḥ dvādaśapatre vartitamabje /",
  "GR14visvaksu:1392": "padmasamākhyasvāsanayuktaḥ kūrmaśarīrī viṣṇurihāste // Vis_11.40 //",
  "GR14visvaksu:1393": "prākkramato 'bjadvādaśapatrārūḍhaśarīrairdvādaśakūrmaiḥ /",
  "GR14visvaksu:1394": "añjanavarṇaprakhyaśarīrerāvṛtamūrtiḥsvābhimukhasthaiḥ // Vis_11.41 //",
  "GR14visvaksu:1395": "śaṅkhacakradharaścaiva padmahastastathaiva ca /",
  "GR14visvaksu:1396": "tato dvādaśakūrmā hi (kūrmairhi?) devo 'pyabhimukhīkṛtaḥ // Vis_11.42 //",
  "GR14visvaksu:1397": "asya dakṣiṇahastordhve cakrapadmo(cakraṃ padmaṃ?)karāntare /",
  "GR14visvaksu:1398": "vāmordhve śaṅkhamityuktaṃ padmaṃ cādhaḥsthite kare // Vis_11.43 //",
  "GR14visvaksu:1399": "asya dakṣiṇapārśve tu śriyaṃ vinyasya buddhimān /",
  "GR14visvaksu:1400": "puṣṭiṃ vāme nyasedevaṃ kūrmamūrtirudāhṛtā // Vis_11.44 //",
  "GR14visvaksu:1401": "vārāhaṃ śṛṇu vakṣyāmi rājāvartanibhaṃ mune /",
  "GR14visvaksu:1402": "śaṅkhavarṇaṃ tu vā śyāmaṃ sarvalakṣaṇalakṣitam // Vis_11.45 //",
  "GR14visvaksu:1403": "navayauvanasaṃpūrṇāṃ sarvāvayavasundarīm /",
  "GR14visvaksu:1404": "nārīṇāmuttamāṃ devīṃ sukeśāṃ paṅkajānanām // Vis_11.46 //",
  "GR14visvaksu:1405": "vidyullatāprabhāṃ vāpi śyāmāṃ vāpi kṛtāñjalim /",
  "GR14visvaksu:1406": "sarvālaṃkārasaṃyuktāṃ nimagnāṃ jagatīṃ śubhām // Vis_11.47 //",
  "GR14visvaksu:1407": "vāmadoṣṇā samāliṅgya proddhṛtyāliṅgya susthitām /",
  "GR14visvaksu:1408": "vāmena bāhunāśliṣya jighran devīmukhaṃ prabhuḥ // Vis_11.48 //",
  "GR14visvaksu:1409": "vāmenāliṅgya hastena tasyāḥ skandhaṃ taponidhe /",
  "GR14visvaksu:1410": "gṛhītvoruṃ dṛḍhaṃ tasyāḥ dakṣiṇena kareṇa ca // Vis_11.49 //",
  "GR14visvaksu:1411": "sūkarāṅgaṃ caturbāhuṃ śaṅkhacakradharaṃ prabhum /",
  "GR14visvaksu:1412": "dakṣiṇe tu nyaset cakraṃ vāme śaṅkhaṃ tu vinyaset // Vis_11.50 //",
  "GR14visvaksu:1413": "itthaṃ varāharūpaṃ te prathamaṃ paripaṭhyate /",
  "GR14visvaksu:1414": "atha vā kroḍavaktraṃ ca mahākāyaṃ sudaṃṣṭrakam // Vis_11.51 //",
  "GR14visvaksu:1415": "sarvalakṣaṇasaṃpannaṃ śrīvatsāṅkitavakṣasam /",
  "GR14visvaksu:1416": "tiryaksaṃsthitasūtraṃ ca rūpaṃ vai yanmahātmanaḥ // Vis_11.52 //",
  "GR14visvaksu:1417": "vārāhaṃ madhyamaṃ proktaṃ saṃkṣepāttu taponidhe /",
  "GR14visvaksu:1418": "atha vā śṛṇu vakṣyāmi rūpaṃ vārāharūpiṇaḥ // Vis_11.53 //",
  "GR14visvaksu:1419": "uddhṛtya nāsikātulyaṃ vāmahastasya ko(kūr?)param /",
  "GR14visvaksu:1420": "vāmapārśvārdhabhāge tu nirīkṣan ko(kūr?)paraṃ sadā // Vis_11.54 //",
  "GR14visvaksu:1421": "kaṭipradeśamālambya pāṇinā dakṣiṇena tu /",
  "GR14visvaksu:1422": "evaṃ rūpaṃ mahāviṣṇoḥ śaṅkhacakradharasya ca // Vis_11.55 //",
  "GR14visvaksu:1423": "asya dakṣiṇahastāgre cakraṃ śaṅkhaṃ pare ca hi /",
  "GR14visvaksu:1424": "iti vārāhamūrtasya tridhā rūpaṃ tu darśitam // Vis_11.56 //",
  "GR14visvaksu:1425": "evamuktasya rūpasya tridhākārasya nārada /",
  "GR14visvaksu:1426": "itthaṃ rūpaṃ tu kartavyaṃ nṛsiṃhasya tataḥ śṛṇu // Vis_11.57 //",
  "GR14visvaksu:1427": "galādadhastānnararūpadhārī paratra siṃhānanabhṛtsvarūpaḥ /",
  "GR14visvaksu:1428": "bibharti netrāṇi hutāśanārkaprabhā- ñcitānyeva vibhīṣaṇāni // Vis_11.58 //",
  "GR14visvaksu:1429": "śaṅkhacakradharaścaiva sarvābharaṇabhūṣitaḥ /",
  "GR14visvaksu:1430": "sarvāvayavasaṃpūrṇaḥ sarvasiddhikaraḥśubhaḥ // Vis_11.59 //",
  "GR14visvaksu:1431": "cakraṃ ca dakṣiṇe haste śaṅkhaṃ vāme nyasedbudhaḥ /",
  "GR14visvaksu:1432": "śvetaparvatasaṃkāśaṃ sarvaduḥkhavināśanam // Vis_11.60 //",
  "GR14visvaksu:1433": "raktacandanadigdhāṅgaṃ kālābhroddāmaniḥ svanam /",
  "GR14visvaksu:1434": "śaradindukalādaṃṣṭraṃ kruddhaṃ hāṭakatāṭakam // Vis_11.61 //",
  "GR14visvaksu:1435": "suphullavadanaṃ śaśvat duṣṭānāmatibhīṣaṇam /",
  "GR14visvaksu:1436": "evaṃ rūpaṃ nṛsiṃhasya kṛtvā pūrvaṃ mṛdā (mudā?) mune // Vis_11.62 //",
  "GR14visvaksu:1437": "paryaṅkakalpitaṃ kṛtvā āsīnaṃ viṣṭare śubhe /",
  "GR14visvaksu:1438": "hastayoḥko(kūr?)pare tasya jānvorupari vinyaset // Vis_11.63 //",
  "GR14visvaksu:1439": "itthaṃ nṛsiṃharūpaṃ te varṇitaṃ vaṇatocitam(?) /",
  "GR14visvaksu:1440": "vāmanasya vadāmo 'tra (myatra?) rūpaṃ śruṇu mahāmune // Vis_11.64 //",
  "GR14visvaksu:1441": "susmitaṃ padmanābhena(?)vāmanaṃ vāmanākṛtim /",
  "GR14visvaksu:1442": "bālakuñjarasaṃkāśaṃ bṛhatskandhaṃ mahābhujam // Vis_11.65 //",
  "GR14visvaksu:1443": "śyāmalaṃ nīrajākṣaṃ tu āyatāmalalocanam /",
  "GR14visvaksu:1444": "kṣoṇītalaṃ padanyāsaiḥ ḍolayanniva nārada // Vis_11.66 //",
  "GR14visvaksu:1445": "jaṭāṭavīsamāyuktaṃ sarveṣāṃ ca manoharam /",
  "GR14visvaksu:1446": "dvibhujaṃ savyahastena muṣṭinā daṇḍadhāriṇam // Vis_11.67 //",
  "GR14visvaksu:1447": "ākuñcitaṃ vāmapādaṃ svāgataṃ dakṣiṇaṃ bhujam(?) /",
  "GR14visvaksu:1448": "hārakuṇḍalakeyūrabhūṣaṇairbhūṣitaṃ mune // Vis_11.68 //",
  "GR14visvaksu:1449": "lambayajñopavītena mekhalānāṃ trayeṇa ca /",
  "GR14visvaksu:1450": "saṃyuktaṃ yuktarūpaṃ tu kāśyapaṃ brahmacāriṇam // Vis_11.69 //",
  "GR14visvaksu:1451": "kaupīnadhāriṇaṃ vāpi pītavāsasameva ca /",
  "GR14visvaksu:1452": "rakṣārthaṃ viṣṭāpānāṃ tu vāmanatvamupāgatam // Vis_11.70 //",
  "GR14visvaksu:1453": "evaṃ sulakṣaṇopetaṃ rūpaṃ kāryaṃ mahāmune /",
  "GR14visvaksu:1454": "jāmadagnyasya rāmasya rūpaṃ vakṣyāmyataḥ param // Vis_11.71 //",
  "GR14visvaksu:1455": "tasya varṇaṃ suvarṇābhaṃ dvibhujaṃ śvetaraktakam /",
  "GR14visvaksu:1456": "āsīnaṃ tu prasannāsyaṃ brahmalakṣmīsamāvṛtam // Vis_11.72 //",
  "GR14visvaksu:1457": "sarvalakṣaṇasaṃpūrṇaṃ sarvābharaṇabhūṣitam /",
  "GR14visvaksu:1458": "sarvālaṃkārasaṃyuktaṃ jaṭāmaṇḍalamaṇḍitam // Vis_11.73 //",
  "GR14visvaksu:1459": "paraśuṃ dakṣiṇe haste vāme cāpaṃ sapatriṇam /",
  "GR14visvaksu:1460": "vāme kamaṇḍaluṃ vāpi cākṣasūtraṃ tu dakṣiṇe // Vis_11.74 //",
  "GR14visvaksu:1461": "itthaṃ rūpaṃ mune tubhyaṃ jāmadagnyasya varṇitam /",
  "GR14visvaksu:1462": "rāmasyātha vadāmo 'tra(myatra?)rūpaṃ dāśarathestava // Vis_11.75 //",
  "GR14visvaksu:1463": "atīvarūpasaṃpannau nīlavellitamūrdhajau /",
  "GR14visvaksu:1464": "vyūḍhoraskau natāṃsau ca keyūrāṅgadacitritau // Vis_11.76 //",
  "GR14visvaksu:1465": "dīrghabāhū śriyopetau saumyau prahasitānanau /",
  "GR14visvaksu:1466": "karṇāntalocanau sākṣāt prathame vayasi sthitau // Vis_11.77 //",
  "GR14visvaksu:1467": "saundaryāmṛtatoyaiśca siñcantāviva viśvataḥ /",
  "GR14visvaksu:1468": "khaṅgahastau dhanuṣpāṇī bhujavikhyātavikramau // Vis_11.78 //",
  "GR14visvaksu:1469": "baddhagodhāṅgulitrāṇau mune vaiśravaṇopamau /",
  "GR14visvaksu:1470": "audāryarūpasaṃpadbhiḥ nṛṇāṃ cittāpahāriṇau // Vis_11.79 //",
  "GR14visvaksu:1471": "kausalyāyāḥ sumitrāyāḥ prītidau vīryavattarau /",
  "GR14visvaksu:1472": "rākṣasadhvāntatigmāṃśū śūrau daśarathātmajau // Vis_11.80 //",
  "GR14visvaksu:1473": "naranārāyaṇākhyātau tāvubhau raghunandanau /",
  "GR14visvaksu:1474": "jagatāṃ pālanārthāya manuṣyatvamupāgatau // Vis_11.81 //",
  "GR14visvaksu:1475": "puṇḍarīkaviśālākṣau tāvubhau pītavāsasau /",
  "GR14visvaksu:1476": "bhujānte baddhatūṇīrau bāṇapāṇī mahāmune // Vis_11.82 //",
  "GR14visvaksu:1477": "nivasantau śriyā sākaṃ vālmīkeḥ kavi(kāvya?)sāgare /",
  "GR14visvaksu:1478": "rakṣasāṃ mṛtyusaṃkāśau rāvaṇasyātirāvaṇau // Vis_11.83 //",
  "GR14visvaksu:1479": "nṛpasūnū raghuśreṣṭhau bhrātarau rāmalakṣmaṇau /",
  "GR14visvaksu:1480": "sarvaiśca lakṣaṇairyuktau sthāpayettantravittamaiḥ // Vis_11.84 //",
  "GR14visvaksu:1481": "samastalakṣaṇopetāṃ sītāṃ rāmasya vallabhām /",
  "GR14visvaksu:1482": "naiṛtānāṃ vināśāya jātāṃ śuddhāmayonijām // Vis_11.85 //",
  "GR14visvaksu:1483": "triguṇātmamayīṃ māyāṃ mūlaprakṛtisaṃsthitām /",
  "GR14visvaksu:1484": "vyaktarūpeṇa saṃjñāpi sākṣādavyaktarūpiṇīm // Vis_11.86 //",
  "GR14visvaksu:1485": "pativratāṃ mahābhāgāṃ strīṇāmapyuttamāṃ śriyam /",
  "GR14visvaksu:1486": "raktapadmakarāṃ devīṃ padmāṃ padmopamānanām // Vis_11.87 //",
  "GR14visvaksu:1487": "yauvanoddāmadivyāṅgīṃ sītāṃ janakanandinīm /",
  "GR14visvaksu:1488": "pātivratyaguṇopetāṃ sītāṃ rāmasya vallabhām // Vis_11.88 //",
  "GR14visvaksu:1489": "sarvālaṃkārasaṃyuktāṃ nīlālakaśiroruhām /",
  "GR14visvaksu:1490": "mālānibaddhadhammillāṃ madavibhrāntalocanām // Vis_11.89 //",
  "GR14visvaksu:1491": "kālapītāmbaradharā sthāpayedrāmapārśvataḥ /",
  "GR14visvaksu:1492": "savyamuṣṭiṃ(ṣṭau?) lalāṭāntaṃ kṛtordhvamukhamantaram // Vis_11.90 //",
  "GR14visvaksu:1493": "tasmin tryavanataṃ cāpaṃ bāṇaughajadhanaṃ(?)dṛḍham /",
  "GR14visvaksu:1494": "vāsavāstraṃ vāmabāhau kārayenamunisattama // Vis_11.91 //",
  "GR14visvaksu:1495": "sāyakaṃ kaṭisūtre tu vāmapāṇiṃ(?)tu dakṣiṇe /",
  "GR14visvaksu:1496": "kālāgnisadṛśaṃ bāṇaṃ paulastyāntakaraṃ dṛḍham // Vis_11.92 //",
  "GR14visvaksu:1497": "antare 'sya mukhaṃ kṛtvā golakaṃ colbaṇaṃ bhavet (?) /",
  "GR14visvaksu:1498": "mardantaṃ rāvaṇapuraṃ svabalaṃ (sabalaṃ?) cāyuṣaṃ tathā // Vis_11.93 //",
  "GR14visvaksu:1499": "nihatya rāmahastasthaṃ (?) sthāpayeddakṣiṇe kare /",
  "GR14visvaksu:1500": "vasutālena vā vidvān navatālakrameṇa vā // Vis_11.94 //",
  "GR14visvaksu:1501": "berasya cānurūpeṇa caret sarvāyudhāni vai /",
  "GR14visvaksu:1502": "kuñcitaṃ vāmapādaṃ tu susthitaṃ dakṣiṇaṃ padam // Vis_11.95 //",
  "GR14visvaksu:1503": "kaniṣṭhikāṅkitasthāne tvaṅguṣṭhasya sthitirbhavet /",
  "GR14visvaksu:1504": "stokakuñcitajānuśca pādo vāmasthito bhavet // Vis_11.96 //",
  "GR14visvaksu:1505": "mukhe śarīre kaṭyāṃ ca triṣvaṅgeṣveṣu nārada /",
  "GR14visvaksu:1506": "tribhaṅgitvānmuniśreṣṭha tribhaṅgīti prapaṭhyate // Vis_11.97 //",
  "GR14visvaksu:1507": "mukhaṃ dakṣiṇato bhaṅgaṃ tanumadhyaṃ tu vāmataḥ /",
  "GR14visvaksu:1508": "dakṣiṇe kaṭibhaṅgastu bhaṅgatrayamudāhṛtam // Vis_11.98 //",
  "GR14visvaksu:1509": "vāmahastaḥ sacāpaḥ syāddakṣiṇaḥsaśilīmukhaḥ /",
  "GR14visvaksu:1510": "lakṣmaṇasya bhavedevaṃ lakṣaṇaṃ bharatasya tu // Vis_11.99 //",
  "GR14visvaksu:1511": "śatrughnasyāpyathaivaṃ syāditi tantreṣu niścitam /",
  "GR14visvaksu:1512": "saṃsthāpya madhyame rāmaṃ vāmapārśve 'sya lakṣmaṇam // Vis_11.100 //",
  "GR14visvaksu:1513": "dakṣiṇe sthāpayeddevīṃ sītāṃ janakanandinīm /",
  "GR14visvaksu:1514": "śatrughnabharatau kāryāvuttare dakṣiṇe kramāt // Vis_11.101 //",
  "GR14visvaksu:1515": "cāmarāsaktabāhū tau parivāravidhāvapi /",
  "GR14visvaksu:1516": "iti svatantre nirdiṣṭaṃ paratantre vadāmyaham // Vis_11.102 //",
  "GR14visvaksu:1517": "lohaiśca nirmite bere cottamādikramairmune /",
  "GR14visvaksu:1518": "lalāṭapaṭṭaparyantaṃ pādāṅguṣṭhāt samucchrayam // Vis_11.103 //",
  "GR14visvaksu:1519": "dvātriṃśadaṅgulaṃ viddhi uttamaṃ kautukaṃ dvija /",
  "GR14visvaksu:1520": "asmāt saptāṅgulairhīnaṃ madhyamaṃ beramucchrayam // Vis_11.104 //",
  "GR14visvaksu:1521": "asmāt navāṅgulairhīnamadhamaṃ parikīrtitam /",
  "GR14visvaksu:1522": "iti dāśarathermūrtamutsedhaṃ munisattama // Vis_11.105 //",
  "GR14visvaksu:1523": "sītālakṣmaṇayoścāpi bharatasyāpi sāmpratam /",
  "GR14visvaksu:1524": "śatrughnasyāpi devarṣe vadāmyāyāmamadya te // Vis_11.106 //",
  "GR14visvaksu:1525": "devasya bāhumūlāntaṃ devyutsedhaṃ pracakṣate /",
  "GR14visvaksu:1526": "lakṣmaṇasyocchrayaścāpi rāmasyāsyāntamīritam // Vis_11.107 //",
  "GR14visvaksu:1527": "lakṣmaṇasya bhujāntaṃ syāt śatrughnasyocchrayo bhavet /",
  "GR14visvaksu:1528": "iti dīrghapramāṇoktaṃ śeṣaṃ pūrvavadācaret // Vis_11.108 //",
  "GR14visvaksu:1529": "svatantre paratantre ca lakṣaṇaṃ tava bhāṣitam /",
  "GR14visvaksu:1530": "balarāmasya vakṣyāmi śṛṇu nārada lakṣaṇam // Vis_11.109 //",
  "GR14visvaksu:1531": "balabhadraḥ nibhā (sitā?) bhikhyaḥ kundendudhavalaprabhaḥ /",
  "GR14visvaksu:1532": "paṅkajākṣo 'ṅganāvaktraḥ sarvāvayavaśobhitaḥ // Vis_11.110 //",
  "GR14visvaksu:1533": "sarvālaṃkārasaṃyuktaḥ sarvābharaṇabhūṣitaḥ /",
  "GR14visvaksu:1534": "sarvāvayavasaṃpūrṇaḥ prabhāmaṇḍalamaṇḍitaḥ // Vis_11.111 //",
  "GR14visvaksu:1535": "asya dakṣiṇabāhau tu musalaṃ vāmake kare /",
  "GR14visvaksu:1536": "halaṃ tu vinyaseddhīmān balarāmasya mantravit // Vis_11.112 //",
  "GR14visvaksu:1537": "dakṣiṇe tu śriyaṃ devīṃ saumye tu garuḍaṃ nyaset /",
  "GR14visvaksu:1538": "pītaṃ kṛtāñjaliṃ tvevaṃ balarāmastvatheritaḥ // Vis_11.113 //",
  "GR14visvaksu:1539": "ataḥ paraṃ pravakṣyāmi kṛṣṇaṃ kṛṣṇāñjanaprabham /",
  "GR14visvaksu:1540": "sthāpanaṃ kāryamasyaiva sthānakaṃ tu viśeṣataḥ // Vis_11.114 //",
  "GR14visvaksu:1541": "tribhaṅgyā saṃmitaṃ taṃ tu sthitaṃ pīṭhe mahāmune /",
  "GR14visvaksu:1542": "krīḍāyaṣṭisamāyuktaṃ devyā ca paramaṃ harim // Vis_11.115 //",
  "GR14visvaksu:1543": "sthāpayeddaivike sthāne sarvajñaṃ sarvakāraṇam /",
  "GR14visvaksu:1544": "evaṃ saṃkṣepataḥ proktaṃ viviktenādhunā mune // Vis_11.116 //",
  "GR14visvaksu:1545": "ataḥ(?)śyāmanibhaṃ vāpi pītāmbarasamanvitam /",
  "GR14visvaksu:1546": "vāsudevaṃ guḍākeśaṃ sarvābharaṇabhūṣitam // Vis_11.117 //",
  "GR14visvaksu:1547": "krīḍāyaṣṭidharaṃ devaṃ tribhaṅgasthitisaṃyutam /",
  "GR14visvaksu:1548": "susthitaṃ dakṣiṇaṃ pādaṃ vāmapādaṃ tu kuñcitam // Vis_11.118 //",
  "GR14visvaksu:1549": "vāmapādatalaṃ tiryak krameṇaiva tu kārayet /",
  "GR14visvaksu:1550": "tatkaniṣṭhāṅgulisthāne cāṅguṣṭhasthitimācaret // Vis_11.119 //",
  "GR14visvaksu:1551": "kiñcitkuñcitajānuśca vāmapādasthitirbhavet /",
  "GR14visvaksu:1552": "vaktre caiva tathā gātre kaṭiyantre tathaiva ca // Vis_11.120 //",
  "GR14visvaksu:1553": "triṣu mārgeṣu(bhāgeṣu?)bhaṅgitvāt tribhaṅgitvaṃ vidhīyate /",
  "GR14visvaksu:1554": "vaktraṃ dakṣiṇato bhaṅge madhyakāyaṃ tu vāmataḥ // Vis_11.121 //",
  "GR14visvaksu:1555": "kaṭidakṣiṇato bhaṅge bhaṅgatrayamudāhṛtam /",
  "GR14visvaksu:1556": "kārayeddakṣiṇaṃ hastaṃ suyaṣṭiṃ kaṭakānvitam // Vis_11.122 //",
  "GR14visvaksu:1557": "vāmaṃ devībhujāsaktaṃ vāmahastamadhomukham /",
  "GR14visvaksu:1558": "vāmaṃ karatalaṃ caiva nābhisūtreṇa yojayet // Vis_11.123 //",
  "GR14visvaksu:1559": "dakṣiṇaṃ kaṭihastaṃ tu vaktrasūtreṇa yojayet /",
  "GR14visvaksu:1560": "tribhāgamānamāyāmaṃ mukhaṃ mūrdhni trigolakam // Vis_11.124 //",
  "GR14visvaksu:1561": "hanugrīvaṃ trimātrārdhamardhamātraṃ galaṃ smṛtam /",
  "GR14visvaksu:1562": "hikkānābhimukhe caiva madhyakāyaṃ pratiṣṭhitam // Vis_11.125 //",
  "GR14visvaksu:1563": "meḍhraṃ nābhimukhaṃ nāhastasmādūrūmukhadvayam /",
  "GR14visvaksu:1564": "mānaṃ saṃkṣepataḥ proktaṃ śeṣaṃ sādhāraṇaṃ smṛtam // Vis_11.126 //",
  "GR14visvaksu:1565": "devyau tatpārśvayoścaiva sthāpayet kramayogataḥ /",
  "GR14visvaksu:1566": "devasya dakṣiṇe kuryāt rukmiṇoṃ rukmasaṃnibhām // Vis_11.127 //",
  "GR14visvaksu:1567": "satyabhāmāṃ ca vāme tu kārayecchyāmasaṃnibhām /",
  "GR14visvaksu:1568": "pūrvavat kamalaṃ gṛhyaṃ sātvikena samāyutam // Vis_11.128 //",
  "GR14visvaksu:1569": "svatantre caivamuktaṃ tu paratantre vadāmi te /",
  "GR14visvaksu:1570": "lohena muniśārdūla uttamādikrameṇa tu // Vis_11.129 //",
  "GR14visvaksu:1571": "saṃproktaṃ rāghavasyaivaṃ tadvadutpādayediha /",
  "GR14visvaksu:1572": "lakṣaṇaṃ yādavendrasya utsedhādikramaṃ mune // Vis_11.130 //",
  "GR14visvaksu:1573": "navanītārthanṛttaṃ ca sarpanṛttamathāpi vā /",
  "GR14visvaksu:1574": "ityevamādi mūrtīnāṃ lakṣaṇaṃ munisattama // Vis_11.131 //",
  "GR14visvaksu:1575": "yajamānecchayā tasmin kārayet svasvalīlayā /",
  "GR14visvaksu:1576": "yuktyā yuktiviśeṣeṇa pratimāṃ kārayet kramāt // Vis_11.132 //",
  "GR14visvaksu:1577": "iti yādavasiṃhasya lakṣaṇaṃ parikīrtitam /",
  "GR14visvaksu:1578": "saṃkṣepeṇa muniśreṣṭha kalki(lkī?)viṣṇorataḥ śṛṇu // Vis_11.133 //",
  "GR14visvaksu:1579": "atiśoṇava(ṇita?) saṃkāśo triṇetro bhīmarūpavān /",
  "GR14visvaksu:1580": "śaṅkhacakragadāpāṇiścaturbāhuḥ kirīṭadhṛk // Vis_11.134 //",
  "GR14visvaksu:1581": "vanamālāsamāyuktaḥ sarvābharaṇabhūṣitaḥ /",
  "GR14visvaksu:1582": "sarvālaṃkārasaṃyuktaḥ pītavastrasamanvitaḥ // Vis_11.135 //",
  "GR14visvaksu:1583": "evaṃ kalkirmayā prokto hetinyāsaṃ vadāmi te /",
  "GR14visvaksu:1584": "dakṣiṇorghvakare cakraṃ vāmordhve śaṅkhameva tu // Vis_11.136 //",
  "GR14visvaksu:1585": "vāmasyādharahaste tu pāśaṃ kṛṣṇanibhaṃ nyaset /",
  "GR14visvaksu:1586": "kārayeddakṣiṇe haste kāladaṇḍaṃ tvadhomukham // Vis_11.137 //",
  "GR14visvaksu:1587": "śriyaṃ dakṣiṇapārśve tu vāme puṣṭiṃ nyasedbudhaḥ /",
  "GR14visvaksu:1588": "dbitīyāvaraṇe cāṣṭaparivārasamanvitam // Vis_11.138 //",
  "GR14visvaksu:1589": "evaṃ saṃcintya kalkiṃ tu pūjayettu vidhānataḥ /",
  "GR14visvaksu:1590": "kalau yuge viśeṣeṇa kalkiṃ saṃpūjayed dvija // Vis_11.139 //",
  "GR14visvaksu:1591": "nṛpo vā nṛpamātro vā pūjayettu dine dine /",
  "GR14visvaksu:1592": "sarvān kāmānavāpnoti jayalakṣmīṃ sa gacchati // Vis_11.140 //",
  "GR14visvaksu:1593": "viśeṣaṃ cā(ṣaścā?)tra saṃproktaṃ(ktaḥ?)śeṣaṃ sādhāraṇaṃ smṛtam /",
  "GR14visvaksu:1594": "evaṃ kalkermayā proktaṃ lakṣaṇaṃ sarvasiddhidam // Vis_11.141 //",
  "GR14visvaksu:1595": "mūrtīnāṃ lakṣaṇaṃ vakṣye śāstrabhedena cihnitam /",
  "GR14visvaksu:1596": "adimūrtiḥ paro devo vāsudevaḥ sanātanaḥ // Vis_11.142 //",
  "GR14visvaksu:1597": "dvitīyā tu parā mūrtiḥ saṃkarṣaṇa iti smṛtaḥ /",
  "GR14visvaksu:1598": "pradyumnākhyā tṛtīyā tu mūrtireṣā sanātanī // Vis_11.143 //",
  "GR14visvaksu:1599": "caturthī tu bhavenmūrtiḥ aniruddhetisaṃjñitā /",
  "GR14visvaksu:1600": "catasro mūrtayastvetāḥ pratiṣṭhāyāḥ pṛthak pṛthak // Vis_11.144 //",
  "GR14visvaksu:1601": "vāsudevaḥ parā mūrtiḥ sthāpanīyā dvijottamaiḥ /",
  "GR14visvaksu:1602": "dvitīyā sthāpyate mūrtiḥ kṣatriyairmokṣakāṃkṣibhiḥ // Vis_11.145 //",
  "GR14visvaksu:1603": "pradyumnākhyā tu viprendra vaiśyaiḥ sthāpyā mumukṣubhiḥ /",
  "GR14visvaksu:1604": "śūdraiḥ saṃsthāpyate mūrtiraniruddho jagadguruḥ // Vis_11.146 //",
  "GR14visvaksu:1605": "bhedaistribhistribhirvipra ekaikā bhidyate punaḥ /",
  "GR14visvaksu:1606": "varṇāstranyāsabhedena bhedāśca parikīrtitāḥ // Vis_11.147 //",
  "GR14visvaksu:1607": "mūrtīnāṃ keśavādīnāṃ viviktena śṛṇu kramāt /",
  "GR14visvaksu:1608": "śaṅkhakundanibhaṃ vāpi hyathavā śyāmameva ca // Vis_11.148 //",
  "GR14visvaksu:1609": "śaṅkhacakragadāpāṇiṃ śrīvatsāṅkitavakṣasam /",
  "GR14visvaksu:1610": "sarvāvayavasaṃpūrṇaṃ sarvābharaṇabhūṣitam // Vis_11.149 //",
  "GR14visvaksu:1611": "pītāmbarasamāyuktaṃ caturbāhuṃ kirīṭinam /",
  "GR14visvaksu:1612": "evaṃ dhyāyenmuniśreṣṭha bhuktimuktipradaṃ harim // Vis_11.150 //",
  "GR14visvaksu:1613": "astravinyāsabhedaṃ ca pravakṣyāmi śṛṇu kramāt /",
  "GR14visvaksu:1614": "dakṣiṇordhvakare cakraṃ vāmordhve śaṅkhamudvahan // Vis_11.151 //",
  "GR14visvaksu:1615": "gadāṃ vāmādhare haste nīrajaṃ dakṣiṇādhare /",
  "GR14visvaksu:1616": "ādimūrtestu bhedo 'yaṃ keśavākhyaṃ mune śṛṇu // Vis_11.152 //",
  "GR14visvaksu:1617": "nārāyaṇamatho vakṣye śṛṇu nārada sattama /",
  "GR14visvaksu:1618": "kundapuṣpanibhaṃ vāpi śyāmaṃ vā raktameva vā // Vis_11.153 //",
  "GR14visvaksu:1619": "śaṅkhacakragadāpāṇiṃ caturbāhuṃ kirīṭinam /",
  "GR14visvaksu:1620": "pītāmbarasamāyuktaṃ sarvābharaṇabhūṣitam // Vis_11.154 //",
  "GR14visvaksu:1621": "sarvāvayavasaṃyuktaṃ sarvālaṃkāraśobhitam /",
  "GR14visvaksu:1622": "sarvadevamayaṃ sūkṣmaṃ trailokyādhipatiṃ harim // Vis_11.155 //",
  "GR14visvaksu:1623": "evaṃ rūpaṃ tu saṃcintya hetinyāsamatho śṛṇu /",
  "GR14visvaksu:1624": "dakṣiṇe tu kare cordhve padmaṃ mukulakaṃ nyaset // Vis_11.156 //",
  "GR14visvaksu:1625": "asyādhare tu cakraṃ syāt kālāgnisadṛśaṃ mune /",
  "GR14visvaksu:1626": "vāmordhve tu gadāṃ nyasya hyadhohaste 'mbujaṃ nyaset // Vis_11.157 //",
  "GR14visvaksu:1627": "evaṃ cāyudhavinyāso mādhavaṃ cādhunā śṛṇu /",
  "GR14visvaksu:1628": "śaṅkhapuṣpadalaprakhyaṃ śaṅkhacakragadādharam // Vis_11.158 //",
  "GR14visvaksu:1629": "sarvāvayavasaṃpūrṇaṃ sarvālaṃkāraśobhitam /",
  "GR14visvaksu:1630": "sarvābharaṇasaṃpūrṇaṃ caturbāhuṃ kirīṭinam // Vis_11.159 //",
  "GR14visvaksu:1631": "mādhavastvadhunā proktaḥ madhukaiṭabhanāśanaḥ /",
  "GR14visvaksu:1632": "astravinyāsabhedaṃ tu śṛṇu cāsya mahāmune // Vis_11.160 //",
  "GR14visvaksu:1633": "vāmapārśvordhvahaste tu śaṅkhaṃ dhavalakaṃ nyaset /",
  "GR14visvaksu:1634": "adhohaste nyasedraktaṃ padmaṃ ca daśapatrakam // Vis_11.161 //",
  "GR14visvaksu:1635": "dakṣiṇordhvakare cakramadhastāllakuṭaṃ nyaset /",
  "GR14visvaksu:1636": "tṛtīyā tu bhavenmūrtiḥ mādhavākhyā tu nārada // Vis_11.162 //",
  "GR14visvaksu:1637": "vāsudevasya bhedo 'yaṃ vakṣye saṃkarṣaṇasya te /",
  "GR14visvaksu:1638": "taruṇārkanibhaṃ vāpi śyāmaṃ vābhranibhaṃ tu vā // Vis_11.163 //",
  "GR14visvaksu:1639": "pītavastraṃ caturbāhuṃ sarvābharaṇabhūṣitam /",
  "GR14visvaksu:1640": "sarvāvayavasaṃyuktaṃ govindaṃ gokulālamay // Vis_11.164 //",
  "GR14visvaksu:1641": "evaṃ dhyāyenmuniśreṣṭha sarvakāmapradaṃ harim /",
  "GR14visvaksu:1642": "asyāstranyāsabhedaṃ tu śruṇu nārada sattama // Vis_11.165 //",
  "GR14visvaksu:1643": "dakṣiṇordhvakare tasya gadāṃ cakramadho nyaset /",
  "GR14visvaksu:1644": "vāmapārśvordhvahaste 'bjaṃ śaṅkhamanye tu vinyaset // Vis_11.166 //",
  "GR14visvaksu:1645": "govinda evaṃ saṃproktaḥ viṣṇvākhyamadhunā śṛṇu /",
  "GR14visvaksu:1646": "raktapadmadalaprakhyaṃ śyāmaṃ vā raktameva vā // Vis_11.167 //",
  "GR14visvaksu:1647": "kṛṣṇaṃ vā muniśārdūla sarvalakṣaṇasaṃyutam /",
  "GR14visvaksu:1648": "sarvāvayavasaṃpūrṇaṃ sarvābharaṇabhūṣitam // Vis_11.168 //",
  "GR14visvaksu:1649": "śaṅkhacakragadāpāṇiṃ pītavastraṃ caturbhujam /",
  "GR14visvaksu:1650": "sarvālaṃkārasaṃyuktaṃ dhyāyedviṣṇuṃ sanātanam // Vis_11.169 //",
  "GR14visvaksu:1651": "prathame tu kare padmaṃ hyadhastāt kārayedgadām /",
  "GR14visvaksu:1652": "vāme śaṅkhaṃ nyasettasya hyadhaścakraṃ virājitam // Vis_11.170 //",
  "GR14visvaksu:1653": "atha vā muniśārdūla śṛṇu viṣṇuṃ sanātanam /",
  "GR14visvaksu:1654": "ṛjusthitaṃ susaumyaṃ yatkaṭihastasamanvitam // Vis_11.171 //",
  "GR14visvaksu:1655": "śaṅkhacakrābhayopetaṃ pītāmbarasamanvitam /",
  "GR14visvaksu:1656": "sarvāvayavasaṃpūrṇaṃ sarvābharaṇabhūṣitam // Vis_11.172 //",
  "GR14visvaksu:1657": "sarvālaṃkārasaṃyuktaṃ dhyāyedviṣṇumanuttamam /",
  "GR14visvaksu:1658": "dviprakāraṃ mayā proktaṃ viṣṇuṃ sakalamavyayam // Vis_11.173 //",
  "GR14visvaksu:1659": "evaṃ dhyāyenmuniśreṣṭha karturicchāvaśāt kuru /",
  "GR14visvaksu:1660": "raktotpaladalaprakhyaṃ pītavastraṃ caturbhujam // Vis_11.174 //",
  "GR14visvaksu:1661": "śaṅkhacakragadāpāṇiṃ sarvāvayavaśobhitam /",
  "GR14visvaksu:1662": "sarvālaṃkārasaṃyuktaṃ sarvābharaṇabhūṣitam // Vis_11.175 //",
  "GR14visvaksu:1663": "sarvāvayavasaṃpūrṇaṃ sarvābharaṇabhūṣitam /",
  "GR14visvaksu:1664": "sarvālaṃkārasaṃyuktaṃ sarvasiddhipradaṃ param // Vis_11.176 //",
  "GR14visvaksu:1665": "prathame tu kare śaṅgamadhastāccakrakaṃ nyaset /",
  "GR14visvaksu:1666": "padmaṃ vāmordhvahaste tu gadāṃ cādhaḥ kare nyaset // Vis_11.177 //",
  "GR14visvaksu:1667": "madhusūdanamūrtasya lakṣaṇaṃ viddhi nārada /",
  "GR14visvaksu:1668": "saṃkarṣaṇasya bhedo 'yaṃ trivikramamatha śṛṇu // Vis_11.178 //",
  "GR14visvaksu:1669": "taptahāṭakasaṃkāśaṃ śyāmaṃ vagninibhaṃ tu vā /",
  "GR14visvaksu:1670": "sarvālaṃkārasaṃyuktaṃ sarvāvayavaśobhitam // Vis_11.179 //",
  "GR14visvaksu:1671": "sarvābharaṇasaṃyuktaṃ pītavastraṃ caturbhujam /",
  "GR14visvaksu:1672": "śaṅkhacakragadāpāṇiṃ sarvadevaiḥ namaskṛtam // Vis_11.180 //",
  "GR14visvaksu:1673": "trivikramasya saṃproktaṃ lakṣaṇaṃ ca samṛddhidam /",
  "GR14visvaksu:1674": "gadāṃ prathamahaste tu hyadhastāccakramudvahan // Vis_11.181 //",
  "GR14visvaksu:1675": "vāme padmamadhaḥśaṅkhaṃ dṛśyate yatra kutracit /",
  "GR14visvaksu:1676": "yathākāmaṃ tu vā cāstravinyāsaṃ munisattama // Vis_11.182 //",
  "GR14visvaksu:1677": "evaṃ cāyudhavinyāso prokto vāmana ucyate /",
  "GR14visvaksu:1678": "karṇikāradalaprakhyaṃ raktavarṇaṃ caturbhujam // Vis_11.183 //",
  "GR14visvaksu:1679": "sarvāvayavasaṃpūrṇaṃ sarvābharaṇabhūṣitam /",
  "GR14visvaksu:1680": "sarvālaṃkārasaṃyuktaṃ sarvasiddhipradaṃ param // Vis_11.184 //",
  "GR14visvaksu:1681": "prathame tu kare cakraṃ adhaḥśaṅkhaśca dṛśyate /",
  "GR14visvaksu:1682": "gadā ca vāmahaste tu hyadhaḥ padmaṃ ca śobhate // Vis_11.185 //",
  "GR14visvaksu:1683": "vāmanākhyastu viprendra vijñeyaḥśubhalakṣaṇaḥ /",
  "GR14visvaksu:1684": "taptajāmbūnadaprakhyaṃ śrīvatsāṅkitavakṣasam // Vis_11.186 //",
  "GR14visvaksu:1685": "sarvāvayavasaṃpūrṇaṃ sarvābharaṇabhūṣitam /",
  "GR14visvaksu:1686": "pītavastraṃ caturbāhuṃ śaṅkhacakragadādharam // Vis_11.187 //",
  "GR14visvaksu:1687": "śrīdharasya mayā proktaṃ lakṣaṇaṃ bhuktimuktidam /",
  "GR14visvaksu:1688": "ūrdhve cakramadhaḥ padmaṃ dakṣiṇe tu kare nyaset // Vis_11.188 //",
  "GR14visvaksu:1689": "vāme caiva gadā jñeyā hyadhaḥśaṅkhaṃ virājitam /",
  "GR14visvaksu:1690": "tathā śrīdharamūrtistu vijñeyā deśikottamaiḥ // Vis_11.189 //",
  "GR14visvaksu:1691": "evaṃ pradyumnabhedastu aniruddhākhya ucyate /",
  "GR14visvaksu:1692": "nīlotpaladalaprakhyaṃ caturbāhuṃ kirīṭinam // Vis_11.190 //",
  "GR14visvaksu:1693": "śaṅkhacakragadāpāṇiṃ sarvābharaṇabhūṣitam /",
  "GR14visvaksu:1694": "śrīvatsavakṣasopetaṃ hṛṣīkeśaṃ sanātanam // Vis_11.191 //",
  "GR14visvaksu:1695": "dakṣiṇe 'sya mahācakra gadāṃ ca tadadhaḥsthitām /",
  "GR14visvaksu:1696": "vāmahaste mahāpadmamadhastācchaṅkhameva ca // Vis_11.192 //",
  "GR14visvaksu:1697": "sā mūrtistu tadā jñeyā hṛṣīkeśeti(śasya?)nārada /",
  "GR14visvaksu:1698": "padmanābhasya vakṣye 'haṃ lakṣaṇaṃ bhuktimuktidam // Vis_11.193 //",
  "GR14visvaksu:1699": "nīlavarṇanibhaṃ vātha śyāmaṃ vā munisattama /",
  "GR14visvaksu:1700": "saṃjñātvā lakṣaṇaṃ tatra sarvajñaṃ sarvakāraṇam // Vis_11.194 //",
  "GR14visvaksu:1701": "kārayenmuniśārdūla śilpibhiḥ saha sādhakaḥ /",
  "GR14visvaksu:1702": "sarvalakṣaṇasaṃpannaṃ sarvābharaṇabhūṣitam // Vis_11.195 //",
  "GR14visvaksu:1703": "sarvāvayavasaṃpūrṇaṃ caturbāhuṃ kirīṭinam /",
  "GR14visvaksu:1704": "śaṅkhacakragadāpāṇiṃ pītāmbarasamanvitam // Vis_11.196 //",
  "GR14visvaksu:1705": "śrīvatsavakṣasopetaṃ padmanābhamavai(ve?) hi tam /",
  "GR14visvaksu:1706": "prathame 'sya kare padmamadhastācchaṅkha eva tu // Vis_11.197 //",
  "GR14visvaksu:1707": "vāme ca dṛśyate cakraṃ gadā ca tadadhaḥ sthitā /",
  "GR14visvaksu:1708": "sā mūrtiḥ padmanābheti namaskāryā vicakṣaṇaiḥ // Vis_11.198 //",
  "GR14visvaksu:1709": "vinyasedvā yathākāmaṃ śastravinyāsamatra tu /",
  "GR14visvaksu:1710": "atha vā padmanābhasya lakṣaṇaṃ śṛṇu suvrata // Vis_11.199 //",
  "GR14visvaksu:1711": "dvibhujaṃ paṅkajākṣaṃ tu śyāmaṃ vāgninibhaṃ tu vā /",
  "GR14visvaksu:1712": "dhyāyettasmin muniśreṣṭha kārayellakṣaṇairyutam // Vis_11.200 //",
  "GR14visvaksu:1713": "śayane sati saṃproktaṃ padmanābhasya nārada /",
  "GR14visvaksu:1714": "atra karmārcanādīnāṃ lakṣaṇaṃ vakṣyate 'dhunā // Vis_11.201 //",
  "GR14visvaksu:1715": "yogamudrāsamāyuktaṃ śaṅkhacakrasamanvitam /",
  "GR14visvaksu:1716": "kārayettu muniśreṣṭha karmārcāṃ pūrvavattu vā // Vis_11.202 //",
  "GR14visvaksu:1717": "ityevaṃ padmanābhasya lakṣaṇaṃ parikīrtitam /",
  "GR14visvaksu:1718": "bhittipārśve 'sya nābhyūrdhve raktapadmaṃ sunālakam // Vis_11.203 //",
  "GR14visvaksu:1719": "kārayet sumanoramyaṃ śatapatraṃ sakarṇikam /",
  "GR14visvaksu:1720": "tadardhaṃ vārdhakaṃ vāpi dalaṃ padmasya nārada // Vis_11.204 //",
  "GR14visvaksu:1721": "karṇikāgre vidhiṃ dhyāyet lakṣaṇaiḥsaha nārada /",
  "GR14visvaksu:1722": "tallakṣaṇaṃ pravakṣyāmi śṛṇu bhuktiśubhapradam // Vis_11.205 //",
  "GR14visvaksu:1723": "padmāsanasamāyuktaṃ vidhiṃ kanakasaṃnibham /",
  "GR14visvaksu:1724": "caturbhujaṃ samāsīnaṃ caturvaktraṃ sanātanam // Vis_11.206 //",
  "GR14visvaksu:1725": "sarvāvayavasaṃpūrṇaṃ sarvābharaṇabhūṣitam /",
  "GR14visvaksu:1726": "sarvadevamayaṃ sūkṣmaṃ sṛṣṭisthitilayātmakam // Vis_11.207 //",
  "GR14visvaksu:1727": "evaṃ rūpaṃ tato dhyāyet brahmāṇaṃ kamalodbhavam /",
  "GR14visvaksu:1728": "brahmaṇo dakṣiṇe haste sruksruvākṣāṃśca vinyaset // Vis_11.208 //",
  "GR14visvaksu:1729": "vāmahaste nyaset padmaṃ ūrdhve caiva kamaṇḍalum /",
  "GR14visvaksu:1730": "abhayaṃ varadaṃ vāpi vāmahastādharaṃ mune // Vis_11.209 //",
  "GR14visvaksu:1731": "evaṃ rūpaṃ tu saṃcintya brahmāṇaṃ kamalāsanam /",
  "GR14visvaksu:1732": "atha vā kārayennyāsaṃ śṛṇu guhyopari kramāt // Vis_11.210 //",
  "GR14visvaksu:1733": "viparītena hastābhyāmūrumūle tu saṃspṛśet /",
  "GR14visvaksu:1734": "aṅgulyagre muniśreṣṭha yogamudre 'yamucyate // Vis_11.211 //",
  "GR14visvaksu:1735": "yogamudrā mayā proktā sarvayogeṣu yojayet /",
  "GR14visvaksu:1736": "asya dakṣiṇapārśve tu medhāṃ vāme sarasvatīm // Vis_11.212 //",
  "GR14visvaksu:1737": "vinyasecca svatantre tu paratantre tayorvinā /",
  "GR14visvaksu:1738": "evaṃ kṛtvā vidhānena brahmāṇaṃ kamalāsanam // Vis_11.213 //",
  "GR14visvaksu:1739": "padmanābhasya mūrtāṅgaṃ paratantramiti (?)smṛtam /",
  "GR14visvaksu:1740": "svatantre muniśārdūla śilpibhiḥ saha mantravit // Vis_11.214 //",
  "GR14visvaksu:1741": "kalpayedvidhivat padmaṃ saṃsthāpya kamalāsanam /",
  "GR14visvaksu:1742": "brahmasthāne 'thavā pūrve dakṣiṇe paścime 'tha vā // Vis_11.215 //",
  "GR14visvaksu:1743": "grāmasyottarapārśve vā kalpayedāspadaṃ kramāt /",
  "GR14visvaksu:1744": "nadītīre taṭākasya tīre vā munisattama // Vis_11.216 //",
  "GR14visvaksu:1745": "yajamānecchayā kalpyo prāsādo vidhivat kramāt /",
  "GR14visvaksu:1746": "tadbrāhme daivike vāpi kārayet kamalāsanam // Vis_11.217 //",
  "GR14visvaksu:1747": "ṣaṅberaṃ vā triberaṃ vā sthāpayettu vidhānataḥ /",
  "GR14visvaksu:1748": "saṃpūjayettato bhaktyā vaiṣṇavairvedapāragaiḥ // Vis_11.218 //",
  "GR14visvaksu:1749": "pañcarātrasamāyuktairūhāpohasamarthakaiḥ /",
  "GR14visvaksu:1750": "svatantreṇaiva vā tatra brahmasūktena vā mune // Vis_11.219 //",
  "GR14visvaksu:1751": "puruṣa(nara?)sūktena vā brahman pūjayettu vidhānataḥ /",
  "GR14visvaksu:1752": "evaṃ saṃpūjayettatra śeṣaṃ sādhāraṇaṃ smṛtam // Vis_11.220 //",
  "GR14visvaksu:1753": "brahmaṇo 'gre vimāne ca haṃsaṃ tasya pade mune /",
  "GR14visvaksu:1754": "kārayedvāhanārthaṃ vā yathākāmaṃ vicitritam // Vis_11.221 //",
  "GR14visvaksu:1755": "garbhāgāre pravakṣyāmi parivāraviśeṣakam /",
  "GR14visvaksu:1756": "paiśāce dvāradeśe ca śṛṇu guhyamanuttamam // Vis_11.222 //",
  "GR14visvaksu:1757": "kapilaḥ kāśyapo dakṣo dakṣiṇaṃ pakṣamāśritaḥ /",
  "GR14visvaksu:1758": "rudro vahnirmaruccāpi vāmapārśvaṃ samāśritāḥ // Vis_11.223 //",
  "GR14visvaksu:1759": "bhṛguśca nāradaścāpi vimānadvārapālakau /",
  "GR14visvaksu:1760": "candrādityau muniśreṣṭha dvitīyadvārapālakau // Vis_11.224 //",
  "GR14visvaksu:1761": "śaṅkhapadmanidhī caiva tṛtīyadvārapālakau /",
  "GR14visvaksu:1762": "tatpūjā muniśārdūla yajñasvādhyāyakarmakṛt // Vis_11.225 //",
  "GR14visvaksu:1763": "brahmaṛddhikaraṃ puṃsāṃ sarvasaṃpatsukhāvaham /",
  "GR14visvaksu:1764": "sarvaduḥkhavināśaṃ tat rājarāṣṭavivṛddhidam // Vis_11.226 //",
  "GR14visvaksu:1765": "tasmātsarvaprayatnena vidhiṃ vidhivadarcayet /",
  "GR14visvaksu:1766": "viśeṣaścātra saṃproktaḥ śeṣaṃ sādhāraṇaṃ smṛtam // Vis_11.227 //",
  "GR14visvaksu:1767": "evaṃ saṃkṣepataḥ proktaṃ svatantrārcāvidhānakam /",
  "GR14visvaksu:1768": "brahmaṇo muniśārdūla dāmodaramatho śṛṇu // Vis_11.228 //",
  "GR14visvaksu:1769": "nīlajīmūtasaṃkāśaṃ pītavastraṃ caturbhujam /",
  "GR14visvaksu:1770": "sarvāvayavasaṃpūrṇaṃ sarvābharaṇabhūṣitam // Vis_11.229 //",
  "GR14visvaksu:1771": "sarvālaṃkārasaṃyuktaṃ śrīvatsāṅkitavakṣasam /",
  "GR14visvaksu:1772": "śaṅkhacakragadāpāṇiṃ vanamālāvirājitam // Vis_11.230 //",
  "GR14visvaksu:1773": "evaṃ dhyāyet svarūpaṃ tu domodaramanāmayam /",
  "GR14visvaksu:1774": "prathame 'sya kare śaṅkha adhastāt padmameva hi // Vis_11.231 //",
  "GR14visvaksu:1775": "vāme caiva gadā tasya hyadhastāccakrameva hi /",
  "GR14visvaksu:1776": "aniruddhasya bhedo 'yaṃ dāmodara iti smṛtaḥ // Vis_11.232 //",
  "GR14visvaksu:1777": "catasṛṇāṃ ca mūrtīnāṃ bhedāḥ saṃparikīrtitāḥ /",
  "GR14visvaksu:1778": "ādimūrti pratiṣṭhākhyā nityamarcā yuge yuge // Vis_11.233 //",
  "GR14visvaksu:1779": "tretāyāṃ tu dvitīyā tu tṛtīyā dvāpare tathā /",
  "GR14visvaksu:1780": "kalau yuge 'niruddhastu sarve sarveṣu vā punaḥ // Vis_11.234 //",
  "GR14visvaksu:1781": "parameṣṭhyādimantraistu sthāpayettu yathākramam /",
  "GR14visvaksu:1782": "evaṃ dvādaśamūrtīnāṃ lakṣaṇaṃ paripaṭhyate // Vis_11.235 //",
  "GR14visvaksu:1783": "kiṃśukāraṃ(?) samaprakhyaṃ triṇetraṃ bhīmarūpiṇam /",
  "GR14visvaksu:1784": "sahasraṃ vā tadardhaṃ vā hyaṣṭottaraśataṃ tu vā // Vis_11.236 //",
  "GR14visvaksu:1785": "atha vāṣṭabhujaṃ vāpi kārayetsumanoramam /",
  "GR14visvaksu:1786": "pītāmbarasamāyuktaṃ sarvābharaṇabhūṣitam // Vis_11.237 //",
  "GR14visvaksu:1787": "sarvālaṃkārasaṃyuktaṃ sarvapraharaṇānvitam /",
  "GR14visvaksu:1788": "evaṃ rūpaṃ tu saṃcintya viśvarūpamayaṃ harim // Vis_11.238 //",
  "GR14visvaksu:1789": "dakṣiṇordhvakare cakraṃ musalaṃ cāpare bhuje(kare?) /",
  "GR14visvaksu:1790": "tasyādhare tu pāśaḥsyāt aṅkuśaṃ cāpare nyaset // Vis_11.239 //",
  "GR14visvaksu:1791": "cakraṃ vāmādhare haste tasyordhve lakuṭaṃ nyaset /",
  "GR14visvaksu:1792": "lakuṭasyordhvahaste tu śaṅkhaṃ gokṣīrasaṃnibham // Vis_11.240 //",
  "GR14visvaksu:1793": "śaṅkhordhve saśaraṃ cāpamevaṃ praharaṇaṃ nyaset /",
  "GR14visvaksu:1794": "śeṣāṇyastrāṇi sarvāṇi yathākāmaṃ nyaset kare // Vis_11.241 //",
  "GR14visvaksu:1795": "viśvarūpasya saṃproktaṃ lakṣaṇaṃ jayavṛddhidam /",
  "GR14visvaksu:1796": "śuddhasphaṭikasaṃkāśaṃ tripādaṃ saptahastakam // Vis_11.242 //",
  "GR14visvaksu:1797": "vedaśṛṅgaṃ dvivadanaṃ triṇetraṃ pītavāsasam /",
  "GR14visvaksu:1798": "śaṅkhacakragadāpāṇiṃ sarvābharaṇabhūṣitam // Vis_11.243 //",
  "GR14visvaksu:1799": "sarvāvayavasaṃpūrṇaṃ sarvālaṃkāraśobhitam /",
  "GR14visvaksu:1800": "evaṃ saṃkṣepato proktaṃ yajñeśaṃ cāghanāśanam // Vis_11.244 //",
  "GR14visvaksu:1801": "dakṣiṇe 'sya kare cordhve cakraṃ kālāgnisaṃnibham /",
  "GR14visvaksu:1802": "lakuṭaṃ cāpare nyasya vāmordhve śaṅkhamudvahan // Vis_11.245 //",
  "GR14visvaksu:1803": "asyādhare 'bhayaṃ hastaṃ varadaṃ vā smarenmune /",
  "GR14visvaksu:1804": "havirbhāgagrahītāraṃ trihastena samāhitam // Vis_11.246 //",
  "GR14visvaksu:1805": "evaṃ dhyāyetattrisandhyāyāṃ yajñeśaṃ paramaṃ harim /",
  "GR14visvaksu:1806": "trisandhyamekasandhyaṃ vā yajñeśaṃ pūjayed dvijaḥ // Vis_11.247 //",
  "GR14visvaksu:1807": "sarvān kāmānavāpnoti sarvayajñaphalaṃ labhet /",
  "GR14visvaksu:1808": "dhyānenotpadyamānena samyagjñānamavāpyate // Vis_11.248 //",
  "GR14visvaksu:1809": "tasmātsarvaprayatnena yajñeśaṃ pūjayed dvijaḥ /",
  "GR14visvaksu:1810": "yajñeśastvadhunā prokto vedamūrtimatho śṛṇu // Vis_11.249 //",
  "GR14visvaksu:1811": "śyāmaṃ parvatasaṃkāśaṃ caturbāhuṃ kirīṭinam /",
  "GR14visvaksu:1812": "sarvāvayavasaṃpūrṇaṃ sarvābharaṇabhūṣitam // Vis_11.250 //",
  "GR14visvaksu:1813": "śaṅkhacakragadāpāṇiṃ triṇetraṃ bhīmarūpiṇam /",
  "GR14visvaksu:1814": "pītāmbarasamāyuktaṃ sarvāpalaṃkārasaṃyutam // Vis_11.251 //",
  "GR14visvaksu:1815": "sarvavedamayaṃ sūkṣmaṃ guhyādguhyamanuttamam /",
  "GR14visvaksu:1816": "vedamūrtirmayā proktā hetinyāsamatho śṛṇu // Vis_11.252 //",
  "GR14visvaksu:1817": "asya dakṣiṇahastordhve cakraṃ kālānalaprabham /",
  "GR14visvaksu:1818": "cāpaṃ cādharahaste tu vinyasettu mahāmune // Vis_11.253 //",
  "GR14visvaksu:1819": "savyapārśvordhvahaste tu pāñcajanyamadho gadām /",
  "GR14visvaksu:1820": "evaṃ cāyudhavinyāsaṃ śriyādīnāmatha śṛṇu // Vis_11.254 //",
  "GR14visvaksu:1821": "taptajāmbūnadamayīṃ caturhastasamanvitām /",
  "GR14visvaksu:1822": "sarvāvayavasaṃpūrṇāṃ sarvābharaṇabhūṣitām // Vis_11.255 //",
  "GR14visvaksu:1823": "sarvaśaktisamopetāṃ makuṭādivirājitām /",
  "GR14visvaksu:1824": "sarvālaṃkārasaṃyuktāṃ sarvaratnavirājitām // Vis_11.256 //",
  "GR14visvaksu:1825": "raktapadmadharāṃ devīṃ raktāmbarasamanvitām /",
  "GR14visvaksu:1826": "padmāsanasamāyuktāṃ sākṣāddevīṃ haripriyām // Vis_11.257 //",
  "GR14visvaksu:1827": "sarvālaṃkārasaṃyuktāṃ sarvaratnavirājitām /",
  "GR14visvaksu:1828": "śaṅkhacakrāmbujadharāṃ lakṣmīmevaṃ tu cintayet // Vis_11.258 //",
  "GR14visvaksu:1829": "dakṣiṇordhvakare cakramadhaḥ padmaṃ virājitam /",
  "GR14visvaksu:1830": "vāme śaṅkhamadhaḥ padmaṃ varadaṃ vābhayaṃ tu vā // Vis_11.259 //",
  "GR14visvaksu:1831": "evaṃ dhyāyenmuniśreṣṭha svatantrārcāvidhānake /",
  "GR14visvaksu:1832": "paratantre tu vakṣyāmi lakṣaṇaṃ puṣṭisaṃyutam // Vis_11.260 //",
  "GR14visvaksu:1833": "śaṅkhacakraṃ vyapohyaiva śriyaṃ puṣṭiṃ tu kalpayet /",
  "GR14visvaksu:1834": "dvibhujāṃ kanakābhāsāṃ śriyaṃ vinyasya dakṣiṇe // Vis_11.261 //",
  "GR14visvaksu:1835": "puṣṭiṃ vāme nyasettasyāḥ lakṣaṇaṃ śṛṇu nārada /",
  "GR14visvaksu:1836": "dūrvāśyāmāṃ suraktāṃ vā dvibhujāṃ paṅkajānanām // Vis_11.262 //",
  "GR14visvaksu:1837": "sarvāvayavasaṃpūrṇāṃ makuṭādivirājitām /",
  "GR14visvaksu:1838": "raktapadmordhvagāṃ devīṃ sarvābharaṇabhūṣitām // Vis_11.263 //",
  "GR14visvaksu:1839": "divyamālyāmbaradharāṃ divyaratnavirājitām /",
  "GR14visvaksu:1840": "raktapadmakarāṃ devīṃ dhyāyet puṣṭiṃ haripriyām // Vis_11.264 //",
  "GR14visvaksu:1841": "evaṃ dhyātvā muniśreṣṭha kārayet sumanoramām /",
  "GR14visvaksu:1842": "evaṃ puṣṭiṃ tu saṃcintya sarvaduḥkhāghanāśinīm // Vis_11.265 //",
  "GR14visvaksu:1843": "medhāmūrtimatho vakṣye sarvavidyāpradāyinīm /",
  "GR14visvaksu:1844": "raktapadmadalaprakhyāṃ padmāsanagatāṃ śubhām // Vis_11.266 //",
  "GR14visvaksu:1845": "sarvalakṣaṇasaṃpannāṃ sarvābharaṇabhūṣitām /",
  "GR14visvaksu:1846": "dvibhujāṃ dvidṛśāṃ(śaṃ?) devīṃ medhāṃ makuṭadhāriṇīm // Vis_11.267 //",
  "GR14visvaksu:1847": "medhā caiva mayā proktā vāgdevīmadhunā śṛṇu /",
  "GR14visvaksu:1848": "śuddhasphaṭikasaṃkāśāṃ śvetapadmagatāṃ śubhām // Vis_11.268 //",
  "GR14visvaksu:1849": "padmāsanasamopetāṃ caturhastasamanvitām /",
  "GR14visvaksu:1850": "śvetāmbarasamāyuktāṃ muktābharaṇabhūṣitām // Vis_11.269 //",
  "GR14visvaksu:1851": "tridṛśāṃ(śaṃ?)dvidṛśāṃ(śaṃ?) vāpi hyakṣamālādharāṃ śubhām /",
  "GR14visvaksu:1852": "vyākhyānapustakāyuktāṃ vāgdevīṃ makuṭānvitām // Vis_11.270 //",
  "GR14visvaksu:1853": "evaṃ sarasvatīṃ dhyāyet sarvadevīmayīṃ parām /",
  "GR14visvaksu:1854": "paratantravidhānaṃ cet pravakṣyāmi sarasvatīm // Vis_11.271 //",
  "GR14visvaksu:1855": "sarvalakṣaṇasaṃpannāṃ sarvāvayavaśābhitām /",
  "GR14visvaksu:1856": "sarvābharaṇasaṃyuktāṃ dvibhujāṃ dvidṛśāṃ(śaṃ?) parām // Vis_11.272 //",
  "GR14visvaksu:1857": "viśeṣaścātra saṃproktaḥ śeṣaṃ pūrvavadācaret /",
  "GR14visvaksu:1858": "ityevaṃ paratantre tu lakṣaṇaṃ paripaṭhyate // Vis_11.273 //",
  "GR14visvaksu:1859": "gaṇanāvalayaṃ cordhve vāmasyordhve kamaṇḍalum /",
  "GR14visvaksu:1860": "pustakaṃ cādhare haste sarvavidyārṇavāmṛtam // Vis_11.274 //",
  "GR14visvaksu:1861": "pratipādanamudrāṃ ca dakṣiṇādharahastake /",
  "GR14visvaksu:1862": "paratantre muniśreṣṭa padmahastāṃ śubhānanām // Vis_11.275 //",
  "GR14visvaksu:1863": "aṅghripārśveṃ'śukaṃ gṛhya evaṃ vāṇīṃ prakalpayet /",
  "GR14visvaksu:1864": "evaṃ saṃkṣepataḥ proktaṃ durgāmūrtimatho śṛṇu // Vis_11.276 //",
  "GR14visvaksu:1865": "śyāmādriśikharākārāṃ triṇetrāṃ paṅkajānanām /",
  "GR14visvaksu:1866": "dvinetrāṃ vā muniśreṣṭha caturhastāṣṭakaṃ tu vā // Vis_11.277 //",
  "GR14visvaksu:1867": "sarvāvayavasaṃpūrṇāṃ makuṭādivirājitām /",
  "GR14visvaksu:1868": "śaṅkhacakrābhayabhujāṃ(karāṃ?)padmasyopari saṃsthitām // Vis_11.278 //",
  "GR14visvaksu:1869": "durgāṃ caivaṃ mayā proktāṃ hetinyāsamatho śṛṇu /",
  "GR14visvaksu:1870": "dakṣiṇordhvakare cakramabhayaṃ cāpare kare // Vis_11.279 //",
  "GR14visvaksu:1871": "vāmordhve kambu vinyasya hyadhastāt kaṭihastakam /",
  "GR14visvaksu:1872": "evaṃ caturbhuje prokta aṣṭahaste tvatho śṛṇu // Vis_11.280 //",
  "GR14visvaksu:1873": "tasya dakṣiṇahastordhve cakraṃ kālāgnisaṃnibham /",
  "GR14visvaksu:1874": "asyādhare tu śaṅkhaḥ syāt khaṅgaṃ cādharadoṣṇi tu // Vis_11.281 //",
  "GR14visvaksu:1875": "sa(tri?) śūlaṃ vidrumaprakhyaṃ vinyasedapare śubhe(kare?) /",
  "GR14visvaksu:1876": "evaṃ dakṣiṇapārśve tu proktaṃ vāme tvatha śṛṇu // Vis_11.282 //",
  "GR14visvaksu:1877": "cāpo vāmordhvahaste syāt hyadhastācchaṅkha eva tu /",
  "GR14visvaksu:1878": "parighopyadhare haste gadā caivāpare kare // Vis_11.283 //",
  "GR14visvaksu:1879": "evaṃ saṃkṣepataḥ proktāṃ mahiṣāntakarī śubhā /",
  "GR14visvaksu:1880": "atra kaścidviśeṣo 'sti durgāpūjāvidhikrame // Vis_11.284 //",
  "GR14visvaksu:1881": "saṃhitāṃ tu kare gṛhya pūjayedvidhicoditam /",
  "GR14visvaksu:1882": "viśeṣaścātra saṃproktaḥ śeṣaṃ sādhāraṇaṃ smṛtam // Vis_11.285 //",
  "GR14visvaksu:1883": "vighneśaṃ vaiṣṇavaṃ vakṣye sarvavighnopanāśanam /",
  "GR14visvaksu:1884": "utpattilakṣaṇaṃ cāsya saṃkṣepācchṛṇu nārada // Vis_11.286 //",
  "GR14visvaksu:1885": "nārāyaṇāṃśakaṃ sākṣādākāśātmakamavyayam /",
  "GR14visvaksu:1886": "hastivaktrasamāyuktaṃ līlayāgnau samudbhavam // Vis_11.287 //",
  "GR14visvaksu:1887": "duṣṭapradhvaṃsanārthāya yāgāgnau paramaṃ harima(?) /",
  "GR14visvaksu:1888": "atastallakṣaṇaṃ vakṣye viviktena śṛṇu kramāt // Vis_11.288 //",
  "GR14visvaksu:1889": "śvetaṃ kṛṣṇaṃ tathā śyāmaṃ raktaṃ vā munisattama /",
  "GR14visvaksu:1890": "saṃjñātvā lakṣaṇopetaṃ kārayeddhastivaktrakam // Vis_11.289 //",
  "GR14visvaksu:1891": "sarvāvayavasaṃpūrṇaṃ sarvābharaṇabhūṣitam /",
  "GR14visvaksu:1892": "caturbāhuṃ dvinetraṃ ca triṇetraṃ vātra kārayet // Vis_11.290 //",
  "GR14visvaksu:1893": "nāgayajñopavītāṅgaṃ śvetāmbarasamanvitam /",
  "GR14visvaksu:1894": "śaṅkhacakrasamāyuktaṃ varadaṃ raśanāṅkuśam(?) // Vis_11.291 //",
  "GR14visvaksu:1895": "vinyasenmuniśārdūla karturicchāvaśāt kramāt /",
  "GR14visvaksu:1896": "kārayedyāgavighnasya nāśārthaṃ vighnanāyakam // Vis_11.292 //",
  "GR14visvaksu:1897": "dakṣiṇe 'sya nyaseccakramabhayaṃ tvapare bhuje(kare?) /",
  "GR14visvaksu:1898": "vāme śaṅkhaṃ nyasedūrdhve hyadhastāllakuṭaṃ nyaset // Vis_11.293 //",
  "GR14visvaksu:1899": "evaṃ cakrādisaṃproktamaparaṃ cādhunā śṛṇu /",
  "GR14visvaksu:1900": "dakṣiṇe paraśuṃ nyasya hyadhaḥ pāśāṅkuśaṃ nyaset // Vis_11.294 //",
  "GR14visvaksu:1901": "akṣamālāṃ nyasedvāme pāśaṃ cādharadoṣaṇi /",
  "GR14visvaksu:1902": "vinyasenmuniśārdūla hastivaktrāgrake phalam // Vis_11.295 //",
  "GR14visvaksu:1903": "dviprakāraṃ mayā proktaṃ vighneśāyudhakaṃ bhavet /",
  "GR14visvaksu:1904": "vinyasenmuniśārdūla sādhakecchānurūpataḥ // Vis_11.296 //",
  "GR14visvaksu:1905": "svatantre paratantre ca rūpamevaṃ tu cintayet /",
  "GR14visvaksu:1906": "ākhustadvāhanaṃ proktaṃ garuḍaṃ vāgrataḥ smaret // Vis_11.297 //",
  "GR14visvaksu:1907": "nārāyaṇāṃśakatvācca proktastatra khageśvaraḥ /",
  "GR14visvaksu:1908": "gaṇānāṃ tu tryṛcā tatra vighneśaṃ yor'cayed dvijaḥ // Vis_11.298 //",
  "GR14visvaksu:1909": "sarvān kāmānavāpnoti rājñastu vijayo bhavet /",
  "GR14visvaksu:1910": "atra kaścidviśeṣo 'sti śṛṇu tvaṃ munipuṅgava // Vis_11.299 //",
  "GR14visvaksu:1911": "vimānalakṣaṇaṃ caiva pratimādravyameva ca /",
  "GR14visvaksu:1912": "pratimālakṣaṇaṃ caiva parivārasya lakṣaṇam // Vis_11.300 //",
  "GR14visvaksu:1913": "pūjanādīni sarvāṇi mūrtīnāṃ munipuṅgava /",
  "GR14visvaksu:1914": "sādhāraṇakramaṃ jñātvā ādimūrtivadācaret // Vis_11.301 //",
  "GR14visvaksu:1915": "paramātmādimūrtīnāṃ vighneśāntaṃ mahāmune /",
  "GR14visvaksu:1916": "svatantre paratantre ca pūjayet svasvavidyayā // Vis_11.302 //",
  "GR14visvaksu:1917": "vāmanaṃ vighnarājaṃ ca svatantraṃ cenmunīśvara /",
  "GR14visvaksu:1918": "ś ekaberaṃ tu saṃsthāpya pūjayettu dine dine // Vis_11.303 //",
  "GR14visvaksu:1919": "ṣaṅberaṃ vā triberaṃ vā saṃsthāpya vidhinā mune /",
  "GR14visvaksu:1920": "neṣyante 'tra śriyādīni śaktisthāpanakaṃ param // Vis_11.304 //",
  "GR14visvaksu:1921": "viśeṣaścātra saṃproktaḥ śeṣaṃ sādhāraṇaṃ bhavet /",
  "GR14visvaksu:1922": "lakṣmīṃ puṣṭiṃ ca vāgdevīṃ medhāṃ durgāṃ ca tatra vai(?) // Vis_11.305 //",
  "GR14visvaksu:1923": "svatantre paratantre ca pūjayet svasvavidyayā /",
  "GR14visvaksu:1924": "viśeṣaścātra saṃproktaḥ pūjābhedamataḥ śṛṇu // Vis_11.306 //",
  "GR14visvaksu:1925": "mūrtīnāṃ tu pravakṣyāmi prāsādādīni pūrvavat /",
  "GR14visvaksu:1926": "paramātmādimūrtīnāṃ pūjābhedaviśeṣakam // Vis_11.307 //",
  "GR14visvaksu:1927": "śayane sati mūlārcā karmārcā cāsanaṃ bhavet /",
  "GR14visvaksu:1928": "sthānakaṃ vāpi kurvīta tadberaṃ tu caturbhujam // Vis_11.308 //",
  "GR14visvaksu:1929": "baliberaṃ tathā kuryādutsave(vaṃ?) snapane(naṃ?) tathā /",
  "GR14visvaksu:1930": "sthānakasyaivameva syāt yānakaṃ vāpi kārayet // Vis_11.309 //",
  "GR14visvaksu:1931": "āsīne tu mahābere sarvamāsīnameva vā /",
  "GR14visvaksu:1932": "sthānakaṃ vāpi kurvīta sarvamevaṃ caturbhujam // Vis_11.310 //",
  "GR14visvaksu:1933": "matsyādidaśamūrtīnāṃ pūjābimbaṃ caturbhujam /",
  "GR14visvaksu:1934": "mūlabere tu yat(yathā?) proktaṃ tathaiva munisattama // Vis_11.311 //",
  "GR14visvaksu:1935": "avatāre 'tha vā kuryādarcanāberamatra vai /",
  "GR14visvaksu:1936": "atra kaścidviśeṣo 'sti matsyādīnāṃ tu nārada // Vis_11.312 //",
  "GR14visvaksu:1937": "pravakṣyāmi muniśreṣṭha śṛṇu matsyādikān kramāt /",
  "GR14visvaksu:1938": "bahirāvaraṇe kuryāt avatārālayaṃ budhaḥ // Vis_11.313 //",
  "GR14visvaksu:1939": "maṇḍape gopure vāpi prākāre vā svatantrake /",
  "GR14visvaksu:1940": "sarvakāmapradaṃ puṇyamāyurārogyavardhanam // Vis_11.314 //",
  "GR14visvaksu:1941": "jayalakṣmīvivṛddhyarthaṃ svatantraparatantrayoḥ /",
  "GR14visvaksu:1942": "avatārārcanaphalaṃ lokeṣu paripaṭhyate // Vis_11.315 //",
  "GR14visvaksu:1943": "parvate vā vane vāpi grāme vā nagare 'pi vā /",
  "GR14visvaksu:1944": "kārayellakṣaṇopetān yathāvattatkramānmune // Vis_11.316 //",
  "GR14visvaksu:1945": "svatantreṇaiva vā cāsmin paratantreṇa vā mune /",
  "GR14visvaksu:1946": "kārayet pratimāṃ tatra pūrvoktadravyasaṃyutam // Vis_11.317 //",
  "GR14visvaksu:1947": "saṃsthāpya vidhivatteṣāṃ(ttāśca?) pūjayettu dine dine /",
  "GR14visvaksu:1948": "svatantrārcāvidhāne tu mūrtibhedavidhiṃ śṛṇu // Vis_11.318 //",
  "GR14visvaksu:1949": "balibimbotsavādīṃśca vāsudevādikān nayet (nyaset?) /",
  "GR14visvaksu:1950": "mūlamūrtyanusāraṃ tu na kuryādvāvatārake // Vis_11.319 //",
  "GR14visvaksu:1951": "yajamānecchayā cāsmin yathākāmaṃ samācaret /",
  "GR14visvaksu:1952": "parivārāṇi sarvāṇi pūrvavat kramayogataḥ // Vis_11.320 //",
  "GR14visvaksu:1953": "kalpayedavatārāṇaṃ svatantrārcāvidhānake /",
  "GR14visvaksu:1954": "dvārādyāvaraṇān sarvān kuryāccaiva svatantrake // Vis_11.321 //",
  "GR14visvaksu:1955": "yuktyā yuktiviśeṣeṇa kriyate(kuryādvai?) cātra buddhimān /",
  "GR14visvaksu:1956": "evamuktaprakāreṇa pratimāṃ kurute yadi // Vis_11.322 //",
  "GR14visvaksu:1957": "sarvān kāmānavāpnoti viṣṇulokaṃ sa gacchati //",
  "GR14visvaksu:1958": "iti śrīpāñcarātre viṣvaksenasaṃhitāyāṃ [varṇāyudhavinyāsavidhirnāma] ekādeśo 'dhyāyaḥ",
  "GR14visvaksu:1959": "_________________________________________________________________",
  "GR14visvaksu:1960": "dvādaśo 'dhyāyaḥ",
  "GR14visvaksu:1961": "dvādaśo 'dhyāyaḥ viṣvaksenaḥ---",
  "GR14visvaksu:1962": "śṛṇu devamuniśreṣṭha mantrānukramaṇaṃ param /",
  "GR14visvaksu:1963": "soddhāraṇaṃ ṛṣiśchando daivaṃ varṇādimeva ca // Vis_12.1 //",
  "GR14visvaksu:1964": "saṃkṣepeṇa pravakṣyāmi yathāmati mahāmune /",
  "GR14visvaksu:1965": "anyaṃ tathāgatādyaṃ syādagnimāyudhasaṃhṛtiḥ // Vis_12.2 //",
  "GR14visvaksu:1966": "paramātmā dvitīyaṃ tu tṛtīyaṃ vāsudevakam /",
  "GR14visvaksu:1967": "saṃkarṣaṇaṃ tato mantraṃ pradyumnasya tathaiva ca // Vis_12.3 //",
  "GR14visvaksu:1968": "aniruddhasya vidyā ca matsyamantramanantaram /",
  "GR14visvaksu:1969": "kūrmavidyā tataḥ kroḍaṃ daśamaṃ nārasiṃhakam // Vis_12.4 //",
  "GR14visvaksu:1970": "paścādvāmanamantraṃ ca jāmadagnyamataḥ param /",
  "GR14visvaksu:1971": "vidyā dāśaratherūrdhvaṃ balarāmamanantaram // Vis_12.5 //",
  "GR14visvaksu:1972": "kṛṣṇaṃ ca kalkīviṣṇośca keśavasya punaḥ punaḥ /",
  "GR14visvaksu:1973": "nārāyaṇasya vidyāṃ tāṃ mādhavasya punaḥ kramāt // Vis_12.6 //",
  "GR14visvaksu:1974": "govindasyāpi viṣṇośca madhusūdanavidyayā /",
  "GR14visvaksu:1975": "traivikramaṃ vāmanaṃ ca śrīdharākhyamatho mune // Vis_12.7 //",
  "GR14visvaksu:1976": "hṛṣīkeśaṃ ca mantraṃ ca padmanābhamataḥ param /",
  "GR14visvaksu:1977": "brahmamantraṃ tathā caiva dāmodaramanukramāt // Vis_12.8 //",
  "GR14visvaksu:1978": "viśvarūpasya mantraṃ ca yajñamūrterataḥ param /",
  "GR14visvaksu:1979": "vedamūrteratho mudrāmantraṃ śrīmantrameva ca // Vis_12.9 //",
  "GR14visvaksu:1980": "puṣṭividyā tathā medhāvidyā sarasvatī tathā /",
  "GR14visvaksu:1981": "durgāvighneśayoścāpi vidyā yā parameṣṭhinaḥ // Vis_12.10 //",
  "GR14visvaksu:1982": "puruṣasya ca vidyā ca viśvamantramataḥ param /",
  "GR14visvaksu:1983": "nivṛttisarvaiśvaryayormantraṃ mantravidāṃ vara // Vis_12.11 //",
  "GR14visvaksu:1984": "yathoktamuddhariṣyāmi bhaktānāṃ hitakāmyayā /",
  "GR14visvaksu:1985": "mantroddhāraṃ pravakṣyāmi yathāvadanupūrvaśaḥ // Vis_12.12 //",
  "GR14visvaksu:1986": "śṛṇuṣvāvahito bhūtvā guhyādguhyataraṃ mune /",
  "GR14visvaksu:1987": "viṣṇupañcakamuddhṛtya bhānumantamataḥ param // Vis_12.13 //",
  "GR14visvaksu:1988": "yajuṣāmāntalāntaṃ ca sāntamāntena yojayet /",
  "GR14visvaksu:1989": "praṇavena puṭīkṛtya dvitīyaṃ bindunā yutam // Vis_12.14 //",
  "GR14visvaksu:1990": "namasā bhagavānekādaśayuktaṃ paraḥ param /",
  "GR14visvaksu:1991": "ṇāntamāntātmane viśveśāntaṇāntaṃ salāntakam // Vis_12.15 //",
  "GR14visvaksu:1992": "ekādaśadvitīyena vāsudevāt samuddharet /",
  "GR14visvaksu:1993": "senāyutādyalāntena yanāṃghrimaneryutām // Vis_12.16 //",
  "GR14visvaksu:1994": "mantrādyāmuddharedvidvān guhyaṃ guhyārthasādhakam /",
  "GR14visvaksu:1995": "ādyantaṃ praṇavaṃ kṛtvā namaḥ śabdamanantaram // Vis_12.17 //",
  "GR14visvaksu:1996": "prathamāntaṃ tathā mādi makārāntaṃ kalāntakam /",
  "GR14visvaksu:1997": "turīyādi sahaihāraṃ sacūḍāmaṇiṣāntakam // Vis_12.18 //",
  "GR14visvaksu:1998": "vargādimanyakāreṇa śāntaṇonantaraṃ tathā /",
  "GR14visvaksu:1999": "māntamāntaṃ tathākāramuddharet sādhakottamaḥ // Vis_12.19 //",
  "GR14visvaksu:2000": "amityādyuparataṃ me kuryānnamaḥ śabdamanantaram /",
  "GR14visvaksu:2001": "bhagavantaṃ caturthyantaṃ pañcamānilamātiyuk // Vis_12.20 //",
  "GR14visvaksu:2002": "caturthasya tṛtīyena vāyupañcamabheditam /",
  "GR14visvaksu:2003": "pañcamāntaṃ caturthyantaṃ dvikalaṃ vāyumādinā // Vis_12.21 //",
  "GR14visvaksu:2004": "savisargamakāraṃ ca praṇavaṃ ca namastathā /",
  "GR14visvaksu:2005": "pañcamaṃ ca caturthaṃ ca prathamasya tṛtīyakam // Vis_12.22 //",
  "GR14visvaksu:2006": "lāntaṃ tu turyapūrvā ca svaraikādaśasaṃyutam /",
  "GR14visvaksu:2007": "viṣṇuṃ ca turyavargāntaṃ tṛtīyaṃ svarabhūṣitam // Vis_12.23 //",
  "GR14visvaksu:2008": "pañcamasvarayuktyā tu turīyaṃ tricaturthakam /",
  "GR14visvaksu:2009": "āntāntamanilaṃ paścāt ṣoḍaśasvaramuddharet // Vis_12.24 //",
  "GR14visvaksu:2010": "anilādimathāddhṛtyānalamaukārameva ca /",
  "GR14visvaksu:2011": "pibantaṃ tu namaḥ śabdaṃ svaiḥ pūrvaiḥ samasvaram // Vis_12.25 //",
  "GR14visvaksu:2012": "kāntāntalāntatevī ca yaṣathādicaturthakam /",
  "GR14visvaksu:2013": "ekādaśaṃ dvitīyena lāntaṃ pañcamayojitam // Vis_12.26 //",
  "GR14visvaksu:2014": "vāntadevāyamatpūrvaṃ ṣāntavāyuṃ tathāyakaḥ /",
  "GR14visvaksu:2015": "tato vāyuṃ ca rūpāya mantrādīṃśca tatoddharet // Vis_12.27 //",
  "GR14visvaksu:2016": "dvitīyaṃ binduśīrṣeṇa lānto nāthopari nyaset /",
  "GR14visvaksu:2017": "namasā bhagavacchabdaṃ viṣṇuśabdaṃ ca pūrvavat // Vis_12.28 //",
  "GR14visvaksu:2018": "ṣaṭśikhaṃ kaṃ ca vahniṃ ca makāreṇātha kūrparam /",
  "GR14visvaksu:2019": "ṣaṣṭhasvaraṃ ca pānteyamuddharenmantravittamaḥ // Vis_12.29 //",
  "GR14visvaksu:2020": "nikāmādibakārāntaṃ ṣaṣṭhasvaravibhūṣitam /",
  "GR14visvaksu:2021": "savisargaṃ namaḥ śabdaṃ bhagavacchabdamuddharet // Vis_12.30 //",
  "GR14visvaksu:2022": "ekārāntaṃ śakārādi makārāntaṃ ca yāntakam /",
  "GR14visvaksu:2023": "sāntaṃ dvitīyasaṃyuktaṃ vāyumāntaṃ ca bhūriti // Vis_12.31 //",
  "GR14visvaksu:2024": "āntāyaṃ mukhamuddhṛtya lāntaṃ binducaturdaśaiḥ /",
  "GR14visvaksu:2025": "yathāmatau tathāntepi namo bhagavate tathā // Vis_12.32 //",
  "GR14visvaksu:2026": "prathamena tu yāntāni viyadādīni binduyuk /",
  "GR14visvaksu:2027": "dvitīyena viyaccāpi vāyusādimatho 'mbare // Vis_12.33 //",
  "GR14visvaksu:2028": "analādi turīyāntaṃ bindunādavibhūṣitam /",
  "GR14visvaksu:2029": "trayodaśāntaṃ svāntādi vāntaṃ gavamataḥ param // Vis_12.34 //",
  "GR14visvaksu:2030": "ekādaśe ca ṇāntaṃ ca ṇāntaṃ śāntaṃ ca vai param /",
  "GR14visvaksu:2031": "ekādaśadvitīyena lāntaṃ bhāntamanantaram // Vis_12.35 //",
  "GR14visvaksu:2032": "nāntaṃ māntaṃ samuddhṛtya carame prathamaṃ likhet /",
  "GR14visvaksu:2033": "mantrasyāsya muniśreṣṭha jāmadagnyamatho śṛṇu // Vis_12.36 //",
  "GR14visvaksu:2034": "yāntamīśvarabindū ca ādāvante namastathā /",
  "GR14visvaksu:2035": "bhagavadviṣṇuśabdau ca turyāntau[tu]punaḥ punaḥ // Vis_12.37 //",
  "GR14visvaksu:2036": "vāntaṃ bhūtalakāyuktamanalaṃ bhāskaraṃ tathā /",
  "GR14visvaksu:2037": "dvitīyayā prathamayā kalayā vāyumuddharet // Vis_12.38 //",
  "GR14visvaksu:2038": "pañcamāntena sahitaṃ rāntaṃ samaṇiyojitam /",
  "GR14visvaksu:2039": "pāde ca śikhare caiva namaśca sakalaṃ tathā // Vis_12.39 //",
  "GR14visvaksu:2040": "lokāya śriyā rāmamanilānalalāntakān /",
  "GR14visvaksu:2041": "prathamadvitīyavādyena ṇāntaṃ kāntayakaṃ tathā // Vis_12.40 //",
  "GR14visvaksu:2042": "rakṣātmajāyāṃ sarvaṃ ca rakṣoghnāyetyanantaram /",
  "GR14visvaksu:2043": "tasya saṃdhāya viśvāpi śāṇāntena ve prabhāt // Vis_12.41 //",
  "GR14visvaksu:2044": "parato viṣatāṃghraśca sahaikādaśakalaṃ tathā /",
  "GR14visvaksu:2045": "lāntaṃ nyasenmuniśreṣṭha balavidyoddhṛtiṃ śṛṇu // Vis_12.42 //",
  "GR14visvaksu:2046": "oṃ padaṃ prathamaṃ kṛtvā vidhāya tacchriyā punaḥ /",
  "GR14visvaksu:2047": "vābhraṃ tayādāvante ca namo bhagavate punaḥ // Vis_12.43 //",
  "GR14visvaksu:2048": "gānādyaṃ tu nādyena vahimānaṃ ca vāyuyuk /",
  "GR14visvaksu:2049": "uddharet kṛṣṇavidyāyā saṃśṛṇutaḥ param // Vis_12.44 //",
  "GR14visvaksu:2050": "niya............................................. |",
  "GR14visvaksu:2051": "oṃ āṃ oṃ namo bhagavate paramātmane viṣṇave vāsudevāya sarvātmane oṃ om |",
  "GR14visvaksu:2052": "aṃ oṃ namo bhagavate vāsudevāya | Vis_12.44,3 |",
  "GR14visvaksu:2053": "oṃ āṃ oṃ namo bhagavate saṃkarṣaṇāya| āṃ om | Vis_12.44,4 |",
  "GR14visvaksu:2054": "oṃ namo bhagavate pradyumnāya | Vis_12.44,5 |",
  "GR14visvaksu:2055": "āṃ oṃ oṃ namo bhagavate aniruddhāya | Vis_12.44,6 |",
  "GR14visvaksu:2056": "aṃ oṃ kaiṃ namo bhagavate vāsudevāya matsyāya matsya---",
  "GR14visvaksu:2057": "rūpāya krenda om | Vis_12.44,7 |",
  "GR14visvaksu:2058": "oṃ namo bhagavate viṣṇave kūrmarūpāya vāṃ om | Vis_12.44,8 |",
  "GR14visvaksu:2059": "oṃ namo bhagavate varāhāya | Vis_12.44,9 |",
  "GR14visvaksu:2060": "oṃ kṣaiṃ namo bhagavate nārasiṃhāya kṣaiṃ om | Vis_12.44,10 |",
  "GR14visvaksu:2061": "oṃ īṣinamo bhagavate vāmanāya dhī om | Vis_12.44,11 |",
  "GR14visvaksu:2062": "riṃ namo bhagavate viṣṇave paraśurāmāya rīṃ om | Vis_12.44,12 |",
  "GR14visvaksu:2063": "oṃ lūṃ nāmaḥ sakalalokāya śrīrāmāya rāvaṇāntakāya daśarathātmajāya sarvarakṣoghnāyaya satyasandhāya viṣṇave prabhaviṣṇave | Vis_12.44,13 |",
  "GR14visvaksu:2064": "oṃ hrīṃ namo bhagavate balīrāmāya hrīṃ om | Vis_12.44,14 |",
  "GR14visvaksu:2065": "oṃ kṛtaṃ namo bhagavate viṣṇave vāsudevāya devakīputrāya kuṃ om|",
  "GR14visvaksu:2066": "trāyakaṃ om | Vis_12.44,15 |",
  "GR14visvaksu:2067": "oṃ gaiṃ namaḥ puruṣottamā viṣṇave vāsudevāya kalkī---",
  "GR14visvaksu:2068": "viṣṇave namaḥ hrāṃ om | Vis_12.44,16 |",
  "GR14visvaksu:2069": "oṃ oṃ namo bhagavate keśavāya| āṃ om | Vis_12.44,17 |",
  "GR14visvaksu:2070": "oṃ namo bhagavate nārāyaṇāya om | Vis_12.44,18 |",
  "GR14visvaksu:2071": "oṃ namaḥ puruṣāya mādhavāya viṣṇave vāsudevāya kṣuṃ om | Vis_12.44,19 |",
  "GR14visvaksu:2072": "āṃ oṃ namo bhagavate govindāya āṃ om | Vis_12.44,20 |",
  "GR14visvaksu:2073": "namo bhagavate viṣṇave bhūṃ om | Vis_12.44,21 |",
  "GR14visvaksu:2074": "āṃ oṃ namo bhagavate madhusūdanāya āṃ om | Vis_12.44,22 |",
  "GR14visvaksu:2075": "oṃ aṃ namo bhagavate...devāya itīda uparivratāya trivikramāya aṃ nama om | Vis_12.44,23 |",
  "GR14visvaksu:2076": "oṃ aṃ namo bhagavate viṣṇave vāmanāya aṃ om | Vis_12.44,24 |",
  "GR14visvaksu:2077": "oṃ aṃ bhagavate viṣṇave vāsudevāya śrīdharāya aṃ om | Vis_12.44,25 |",
  "GR14visvaksu:2078": "oṃ aḥ oṃ namo bhagavate viṣṇave hṛṣīkeśāya aṃ om | Vis_12.44,26 |",
  "GR14visvaksu:2079": "oṃ namo bhagavate viṣṇave padmanābhāya padmahastāya oṃ ām | Vis_12.44,27 |",
  "GR14visvaksu:2080": "aḥ oṃ namo bhagavate dāmodarāya aṃ om | Vis_12.44,28 |",
  "GR14visvaksu:2081": "oṃ tatsat namo brahmaṇe tatsa om | Vis_12.44,29 |",
  "GR14visvaksu:2082": "oṃ khaṃ namo bhagavate viṣṇave vāsudevāya viśvarūpāya sarvāya sarva ane sarvabhūtavyavasthitāya om |30|",
  "GR14visvaksu:2083": "oṃ oṃ namo bhagavate viṣṇave vāsudevāya yajñāya yajñanetrāya yajñabhoktre namo namaḥ | Vis_12.44,31 |",
  "GR14visvaksu:2084": "oṃ namastvanantāya sahasramūrtaye viṣṇave vāsudevāya vedāya mūrtaye namaḥ| om | Vis_12.44,32 |",
  "GR14visvaksu:2085": "oṃ namaḥ sarvamudrābhyaḥ | Vis_12.44,33 |",
  "GR14visvaksu:2086": "oṃ kamalavāsinyai namaḥ | Vis_12.44,34 |",
  "GR14visvaksu:2087": "oṃ bhuṃ puṣṭyai namaḥ | Vis_12.44,35 |",
  "GR14visvaksu:2088": "oṃ hrīṃ medhāyai namaḥ hrīṃ om | Vis_12.44,36 |",
  "GR14visvaksu:2089": "oṃ saṃ sarasvatyai namaḥ saṃ om | Vis_12.44,37 |",
  "GR14visvaksu:2090": "oṃ hrīṃ hrīṃ saṃ oṃ hrīṃ durgāyai namaḥ|",
  "GR14visvaksu:2091": "oṃ hrīṃ oṃ hrīṃ sande namaḥ om | Vis_12.44,38 |",
  "GR14visvaksu:2092": "oṃ gaṇapataye vighnanāyakāya namaḥ om | Vis_12.44,39 |",
  "GR14visvaksu:2093": "oṃ kṣaiṃ namaḥ parāya parameṣṭhyātmane namaḥ | Vis_12.44,40 |",
  "GR14visvaksu:2094": "oṃ yāṃ namaḥ parāya puruṣātmena namaḥ | Vis_12.44,41 |",
  "GR14visvaksu:2095": "oṃ rāṃ namaḥ parāya viśvātmena namaḥ | Vis_12.44,42 |",
  "GR14visvaksu:2096": "oṃ vāṃ namaḥ parāya nivṛtyātmane namaḥ | Vis_12.44,43 |",
  "GR14visvaksu:2097": "oṃ lāṃ namaḥ parāya sarvātmane namaḥ | Vis_12.44,44 |",
  "GR14visvaksu:2098": "iti śrīpāñcarātre viṣvaksenasaṃhitāyāṃ [mantrānukramaṇavidhirnāma] dvādaśo 'dhyāyaḥ ||",
  "GR14visvaksu:2099": "_________________________________________________________________",
  "GR14visvaksu:2100": "trayodaśo 'dhyāyaḥ",
  "GR14visvaksu:2101": "viṣvaksenaḥ---",
  "GR14visvaksu:2102": "mantrāṇāṃ praṇavādīnāṃ sarvavidyāvidhānakam (kān?) /",
  "GR14visvaksu:2103": "ṛṣichandādi(?)vakṣyāmi sarvameva yathātatham // Vis_13.1 //",
  "GR14visvaksu:2104": "antaryāmī muniśchando devīgāyatrameva ca /",
  "GR14visvaksu:2105": "paramātmāmaro varṇaḥ vedādyāsvasmitaṃ smṛtaḥ // Vis_13.2 //",
  "GR14visvaksu:2106": "viśvāmitramunirviṣṇuḥ devatā paramātmanaḥ /",
  "GR14visvaksu:2107": "paramātmaiva chandastu varṇastasya sitaḥ smṛtaḥ // Vis_13.3 //",
  "GR14visvaksu:2108": "jāmadagnyamuniśchando vāsudevaśca devatā /",
  "GR14visvaksu:2109": "anuṣṭub vāsudevasya sitavarṇa udāhṛtaḥ // Vis_13.4 //",
  "GR14visvaksu:2110": "chando 'nuṣṭup bharadvājo muniḥ saṃkarṣaṇo mataḥ /",
  "GR14visvaksu:2111": "saṃkarṣaṇasya vidyāyā rakto varṇa ihocyate // Vis_13.5 //",
  "GR14visvaksu:2112": "pradyumnasya muniśchando gautamaḥ paṅktireva ca /",
  "GR14visvaksu:2113": "pradyumno devatā varṇaḥ kanakābha iti smṛtaḥ // Vis_13.6 //",
  "GR14visvaksu:2114": "aniruddhasya vidyāyā muniśchando 'trireva ca /",
  "GR14visvaksu:2115": "triṣṭup devo 'niruddhastu nīlajīmūtavarṇakaḥ // Vis_13.7 //",
  "GR14visvaksu:2116": "vasiṣṭho matsyamantrasya chandastu jagatī smṛtā /",
  "GR14visvaksu:2117": "vāsudevastu devaḥ syāt nīlo varṇa ihocyate // Vis_13.8 //",
  "GR14visvaksu:2118": "kūrmasya kāśyapaṃ vidyānmuniṃ cchando virājate /",
  "GR14visvaksu:2119": "devo nārāyaṇaḥ śyāmaḥ vidyāyā varṇa ucyate // Vis_13.9 //",
  "GR14visvaksu:2120": "agastyo vārāhavidyāyā devīgāyatramucyate /",
  "GR14visvaksu:2121": "muniśchando 'maro viṣṇuḥ śyāmavarṇaṃ nigadyate // Vis_13.10 //",
  "GR14visvaksu:2122": "nārado nārasiṃhasya vidyāyāstu hariḥ(?) smṛtaḥ /",
  "GR14visvaksu:2123": "ṛṣiśchando nṛsiṃhastu devatā sitavarṇa[kaḥ?] // Vis_13.11 //",
  "GR14visvaksu:2124": "...mane maṃkaṇaṃ vidyāt ṛṣiśchando munistathā (?) /",
  "GR14visvaksu:2125": "mantre 'smin vāmanaṃ daivaṃ añjanaṃ varṇa ucyate // Vis_13.12 //",
  "GR14visvaksu:2126": "bhārgave bhārgavaṃ vidyāt...daivastu kathyate /",
  "GR14visvaksu:2127": "muniṃ tu bhārgavaṃ devaṃ pītābho varṇa ucyate // Vis_13.13 //",
  "GR14visvaksu:2128": "vālmīkīṃ rāmavidyāyāḥ nijhrcṛtṭagāyatramucyate /",
  "GR14visvaksu:2129": "muniśchandastu devastu paramātmā payonibhaḥ // Vis_13.14 //",
  "GR14visvaksu:2130": "bṛhaspatiḥ balaṃ(le?) vidyāt supratiṣṭhāmuniḥ smṛtaḥ /",
  "GR14visvaksu:2131": "chandastu vāyudevasya devaḥ kanakavarṇakaḥ // Vis_13.15 //",
  "GR14visvaksu:2132": "bhṛguḥ kṛṣṇasya vidyāyā muniśchandastu daivatam /",
  "GR14visvaksu:2133": "paramātmā pratiṣṭhā tu rajato varṇa ucyate // Vis_13.16 //",
  "GR14visvaksu:2134": "kalkiviṣṇostu munī yo yājñavalkyo muniḥsmṛtaḥ /",
  "GR14visvaksu:2135": "chando devaṃ tu gāyatraṃ viṣṇostābhrastu varṇakam // Vis_13.17 //",
  "GR14visvaksu:2136": "śātātapo muniḥ paṅktiśchandaḥ keśavadaivatam /",
  "GR14visvaksu:2137": "keśavasya tu vidyāyā rītikā varṇa ucyate // Vis_13.18 //",
  "GR14visvaksu:2138": "nārāyaṇasya mantrasya devīgāyatramucyate /",
  "GR14visvaksu:2139": "antaryāminaḥ svātmā varṇe marakato bhavet // Vis_13.19 //",
  "GR14visvaksu:2140": "mādhavasya tu saṃvarto mādhavo devatā smṛtaḥ /",
  "GR14visvaksu:2141": "muniśchandastu jagatī varṇaḥ sphaṭikasaṃnibhaḥ // Vis_13.20 //",
  "GR14visvaksu:2142": "govindasya munirvyāso virāṭchandaśca daivatam /",
  "GR14visvaksu:2143": "govinda eva varṇastu vajrasaṃnibha ucyate // Vis_13.21 //",
  "GR14visvaksu:2144": "muniḥ sanatkumāraḥ syādviṣṇumantrasya devatā /",
  "GR14visvaksu:2145": "viṣṇureva virāṭchandaḥ padmarāgastu varṇakaḥ // Vis_13.22 //",
  "GR14visvaksu:2146": "madhusūdanavidyāyā munirdakṣastu daivatam /",
  "GR14visvaksu:2147": "madhusūdanastvanuṣṭhupchando varṇaḥ pravālakaḥ // Vis_13.23 //",
  "GR14visvaksu:2148": "trivikramasya māṇikyaṃ(?) saṃvarto munirucyate /",
  "GR14visvaksu:2149": "chandastu bṛhatī varṇaṃ(?) devatā tu trivikramaḥ // Vis_13.24 //",
  "GR14visvaksu:2150": "parāśaro vāmanasya muniḥ triṣṭubiti smṛtam /",
  "GR14visvaksu:2151": "chandastu vāmano devo muktābho varṇa ucyate // Vis_13.25 //",
  "GR14visvaksu:2152": "śrīdharasya muniḥ kaṇvaḥ chandastūṣṇigijhrtī?ṭaṣyate /",
  "GR14visvaksu:2153": "devatā śrīdharastajjñaiḥ varṇo vaiḍūryasaṃnibhaḥ // Vis_13.26 //",
  "GR14visvaksu:2154": "aṅgirāstu hṛṣīkeśe muniśca jagatī smṛtā /",
  "GR14visvaksu:2155": "chandaḥ kaukiśi(?)nīlābho hṛṣīkeśastu daivatam // Vis_13.27 //",
  "GR14visvaksu:2156": "padmanābhasya tu muniḥ vaiśampāyana ucyate /",
  "GR14visvaksu:2157": "chandaḥ triṣṭubiti jñeyaṃ varṇo rājatasaṃnibhaḥ // Vis_13.28 //",
  "GR14visvaksu:2158": "śukaśca brahmavidyāyā bṛhatī munirucyate /",
  "GR14visvaksu:2159": "chando brahmādhidaivaṃ tu varṇa indusamaprabhaḥ // Vis_13.29 //",
  "GR14visvaksu:2160": "dāmodarasya vidyāyā mārkaṇḍeyo munirbhavet /",
  "GR14visvaksu:2161": "anuṣṭup padmasaṃkāśo varṇo dāmodaro 'maraḥ // Vis_13.30 //",
  "GR14visvaksu:2162": "viśvarūpasya varṇastu cyavano ravisaṃnibhaḥ /",
  "GR14visvaksu:2163": "tisṛgāyatrika(?)cchando vāsudevo 'maro muniḥ // Vis_13.31 //",
  "GR14visvaksu:2164": "yajñamūrteḥ pulastyaḥ syāt tisraḥ cchando 'dhidaivatam /",
  "GR14visvaksu:2165": "pītavarṇastu vidyāyā muniḥ saṃkarṣaṇaḥ smṛtaḥ // Vis_13.32 //",
  "GR14visvaksu:2166": "aitareyo munirvedamūrteśchando virāṭ smṛtam /",
  "GR14visvaksu:2167": "śātakumbhanibho varṇaḥ pradyumno 'mara ucyate // Vis_13.33 //",
  "GR14visvaksu:2168": "pippalādo munirmudrāvidyāyāśchanda ucyate /",
  "GR14visvaksu:2169": "pratiṣṭhā agnivarṇaḥ syādaniruddho 'dhidaivatam // Vis_13.34 //",
  "GR14visvaksu:2170": "ṛṣirdakṣo virāṭchandaḥ kamalā devatā smṛtā /",
  "GR14visvaksu:2171": "varṇo dīpanibhaḥ padmavidyāyā munisattama // Vis_13.35 //",
  "GR14visvaksu:2172": "kaṇvastu puṣṭividyāyāḥ chando gāyatramiṣyate /",
  "GR14visvaksu:2173": "devatā puṣṭiruktā syāt munirvarṇaḥ sitaḥ smṛtaḥ // Vis_13.36 //",
  "GR14visvaksu:2174": "medhāmantrasya saṃvartamuniḥ triṣṭubudīritam /",
  "GR14visvaksu:2175": "chando medhādhidevaṃ tu śaṅkhavarṇa ihocyate // Vis_13.37 //",
  "GR14visvaksu:2176": "maitreyastu sarasvatyā vidyāyā jagatī smṛtā /",
  "GR14visvaksu:2177": "chandaḥ sarasvatī daivaṃ varṇo gokṣīrasaṃnibhaḥ // Vis_13.38 //",
  "GR14visvaksu:2178": "kāśyapastu muniśchandaḥ triṣṭub durgaiva daivatam /",
  "GR14visvaksu:2179": "varṇastu śyāmalaḥproktaḥ vighneśasya tataḥ śṛṇu // Vis_13.39 //",
  "GR14visvaksu:2180": "gāṇakastu muniśchandaḥ triṣṭub gaṇapatiḥ smṛtaḥ /",
  "GR14visvaksu:2181": "devatā dhavalo varṇaḥ vidyāyā gaṇapatestathā // Vis_13.40 //",
  "GR14visvaksu:2182": "āditaḥ(tyaḥ?)syādṛṣiḥ nīlo varṇaḥ gāyatramucyate /",
  "GR14visvaksu:2183": "sadāviṣṇustathā daivaṃ chandastu parameṣṭhinaḥ // Vis_13.41 //",
  "GR14visvaksu:2184": "puruṣasya muniḥ sūtaḥ śveto varṇaśca daivatam /",
  "GR14visvaksu:2185": "vāsudevastathā chando gāyatramiti kathyate // Vis_13.42 //",
  "GR14visvaksu:2186": "ravirmuniḥ syādviśvasya taruṇārkanibhastathā /",
  "GR14visvaksu:2187": "saṃkarṣaṇastathā daivaṃ uṣṇik chando nigadyate // Vis_13.43 //",
  "GR14visvaksu:2188": "nivṛtte rājato varṇaḥ pradyumno 'mara ucyate /",
  "GR14visvaksu:2189": "munistathānumān chando gāyatramiti paṭhyate // Vis_13.44 //",
  "GR14visvaksu:2190": "mārtaṇḍaḥ sarvavidyāyā muniḥ nā(nī?)radavarṇakaḥ /",
  "GR14visvaksu:2191": "uṣṇik chando 'niruddhaśca devatetyabhibhāṣyate // Vis_13.45 //",
  "GR14visvaksu:2192": "yeṣāmanuktamantre 'smin ṛṣyādi munisattama /",
  "GR14visvaksu:2193": "teṣāṃ sāmānyato vidyāt ṛṣirāditya eva ca // Vis_13.46 //",
  "GR14visvaksu:2194": "gāyatrameva chandaḥ syāt sadāviṣṇuśca daivatam /",
  "GR14visvaksu:2195": "bījānāṃ bījavarṇaṃ ca chando daivatameva ca // Vis_13.47 //",
  "GR14visvaksu:2196": "muniṃ cājānatārcāyāṃ sā (cet?) kṛtāpyakṛtā bhavet /",
  "GR14visvaksu:2197": "tasmāt krameṇa vijñāya vidyādīn sādhakottamaḥ // Vis_13.48 //",
  "GR14visvaksu:2198": "yathoktamarcayennityaṃ labdhavidyaḥ śucirmune /",
  "GR14visvaksu:2199": "anyathārcati yo mohādagha(-ddhana?)nāśaṃ kulakṣayam // Vis_13.49 //",
  "GR14visvaksu:2200": "kurute nṛpanāśaṃ ca nātra kāryā vicāraṇā /",
  "GR14visvaksu:2201": "ataḥkleśena vijñāya mantrādīnarcayedbudhaḥ // Vis_13.50 //",
  "GR14visvaksu:2202": "vidyānāmatiguhyānāṃ sarvavratavivṛddhaye /",
  "GR14visvaksu:2203": "ataḥparaṃ pravakṣyāmi sūktasya puruṣasya ca // Vis_13.51 //",
  "GR14visvaksu:2204": "anuṣṭubasya sūktasya triṣṭubantasya(?)devatā /",
  "GR14visvaksu:2205": "chando munyādi saṃkṣepācchṛṇu nārada sattama // Vis_13.52 //",
  "GR14visvaksu:2206": "puruṣo yo jagadbījaṃ ṛṣirnārāyaṇaḥ smṛtaḥ /",
  "GR14visvaksu:2207": "uktaṃ hi samudāyasya pratyṛcaṃ śṛṇu nārada // Vis_13.53 //",
  "GR14visvaksu:2208": "prathamasya munirvāsudevo uṣṇik chanda ucyate /",
  "GR14visvaksu:2209": "paramātmāmaro varṇaṃ śuklamityabhidhīyate // Vis_13.54 //",
  "GR14visvaksu:2210": "saṃkarṣaṇo muniśchando 'nuṣṭup devo 'sya matsyakaḥ /",
  "GR14visvaksu:2211": "dvitīyasya muniśreṣṭha varṇo dhūmra udāhṛtaḥ // Vis_13.55 //",
  "GR14visvaksu:2212": "tṛtīyo devīgāyatraṃ chando varṇaḥsmṛtoruṇaḥ /",
  "GR14visvaksu:2213": "pradyumna ṛṣirityāhuḥ devatā kūrma ucyate // Vis_13.56 //",
  "GR14visvaksu:2214": "atiruddhasturīyasya muniśchando virāḍiti /",
  "GR14visvaksu:2215": "devatāsya tu vārāho nīlo varṇa udāhṛtaḥ // Vis_13.57 //",
  "GR14visvaksu:2216": "pañcamasya muniśchandaḥ uṣṇik keśava ucyate /",
  "GR14visvaksu:2217": "devatā narasiṃhastu varṇo gokṣīrasaṃnibhaḥ // Vis_13.58 //",
  "GR14visvaksu:2218": "nārāyaṇo ṛṣiśchando nicṛtgāyatra ucyate /",
  "GR14visvaksu:2219": "devatā māna(-dha?)vo vidyāt ṣaṣṭhasyaiva tu dhūmrakaḥ // Vis_13.59 //",
  "GR14visvaksu:2220": "saptamasya munirvarṇaḥ mādhavo 'sya sitaḥsmṛtaḥ /",
  "GR14visvaksu:2221": "rāmaṃ taddaivataṃ vidyāt uṣṇik chanda udāhṛtaḥ // Vis_13.60 //",
  "GR14visvaksu:2222": "govindaścāṣṭamasyaiva ṛṣiśchandoṣṇigeva(?) ca /",
  "GR14visvaksu:2223": "daivaṃ dāśarathī rāmo varṇaḥ kālāgnisaṃnibhaḥ // Vis_13.61 //",
  "GR14visvaksu:2224": "navamasya munirviṣṇa1ḥ balarāmo 'sya daivatam /",
  "GR14visvaksu:2225": "gāyatrīchandaso(?)varṇaḥ gokṣīrākṛtirucyate // Vis_13.62 //",
  "GR14visvaksu:2226": "madhusūdano muniḥsyāddevīgāyatra ucyate /",
  "GR14visvaksu:2227": "daśamasyādhidaivaṃ tat (tu?) kalkiragninibho bhavet // Vis_13.63 //",
  "GR14visvaksu:2228": "trivikramo muniśchando virāḍagninibho bhavet /",
  "GR14visvaksu:2229": "daivataṃ viśvarūpo 'yaṃ ekāntaṃ daśamasya tu // Vis_13.64 //",
  "GR14visvaksu:2230": "dvādaśasya muniṃ vidyāt vāmanaṃ vahnisaṃnibham /",
  "GR14visvaksu:2231": "virāṭ chando 'maro yajñamūrtistu paripaṭhyate // Vis_13.65 //",
  "GR14visvaksu:2232": "trayodaśasyoṣṇik chandaḥ śrīdharo munireva ca /",
  "GR14visvaksu:2233": "vaikuṇṭho daivataṃ varṇaḥ taptahāṭakasaṃnibhaḥ // Vis_13.66 //",
  "GR14visvaksu:2234": "caturdaśasya gāyatrī devīpūrvāñjanākṛtiḥ /",
  "GR14visvaksu:2235": "hṛṣīkeśo munirdevo mahāviṣṇuriti smṛtaḥ // Vis_13.67 //",
  "GR14visvaksu:2236": "pañcottaradaśasyaiva padmanābho muniḥ smṛtaḥ /",
  "GR14visvaksu:2237": "vedamūrtyadhidaivaṃ tu uṣṇikchando sitaḥ smṛtaḥ // Vis_13.68 //",
  "GR14visvaksu:2238": "ṣoḍaśasya ṛṣiścaiva dāmodara iti smṛtaḥ /",
  "GR14visvaksu:2239": "hayagrīvo maharṣiśca chando 'gnirdevasaṃnibhaḥ (?) // Vis_13.69 //",
  "GR14visvaksu:2240": "evaṃ puruṣasūktasya ṛṣyādi parikīrtitam /",
  "GR14visvaksu:2241": "ṛcāṃ ṛṣiṃ ca varṇaṃ ca daivataṃ chanda eva ca // Vis_13.70 //",
  "GR14visvaksu:2242": "ajñānādarcayenmohāt sukṛto 'pyakṛto bhavet /",
  "GR14visvaksu:2243": "tasmātsarvaprayatnena ṛṣyādīn jñāpayet kramāt // Vis_13.71 //",
  "GR14visvaksu:2244": "atharvaṇasya sūktasya sṛṣṭyādipratipādakam /",
  "GR14visvaksu:2245": "nārāyaṇa ṛṣiśchando devīgāyatrameva ca // Vis_13.72 //",
  "GR14visvaksu:2246": "paramātmāmarovarṇaḥ śukla ityabhidhīyate /",
  "GR14visvaksu:2247": "yeṣāmanuktamantre 'smin ṛṣyādi munisattama // Vis_13.73 //",
  "GR14visvaksu:2248": "teṣāṃ sāmānyato vidyāt ṛṣirnārāyaṇaḥ smṛtaḥ /",
  "GR14visvaksu:2249": "gāyatrameva chandaḥ syāt paramātmādhidaivatam // Vis_13.74 //",
  "GR14visvaksu:2250": "pīto varṇa ṛcāṃ caivametadguhyaṃ mayoditam /",
  "GR14visvaksu:2251": "ṛcāmevamunaktānāṃ ṛṣyādi parikīrtitam // Vis_13.75 //",
  "GR14visvaksu:2252": "saṃkṣepāt kathitaṃ guhyaṃ sādhakānāṃ hitāya vai //",
  "GR14visvaksu:2253": "iti śrīpāñcarātre viṣvaksenasaṃhitāyāṃ jhrmantrāṇāṃ ṛṣichanda- devatādikathanaṃ nāmaṭa trayodaśo 'dhyāyaḥ ||",
  "GR14visvaksu:2254": "_________________________________________________________________",
  "GR14visvaksu:2255": "caturdaśo 'dhyāyaḥ",
  "GR14visvaksu:2256": "caturdaśo 'dhyāyaḥ viṣvaksenaḥ---",
  "GR14visvaksu:2257": "ataḥ paraṃ pravakṣyāmi carupākavidhiṃ param /",
  "GR14visvaksu:2258": "śṛṇu nārada sarvajña vrīhikṣetrādikān kramāt // Vis_14.1 //",
  "GR14visvaksu:2259": "na coṣaradharāyāṃ ca caṇḍālādigṛhāntike /",
  "GR14visvaksu:2260": "na śmaśānāntike bhūmyāṃ dhānyasaṃgrahaṇaṃ bhavet // Vis_14.2 //",
  "GR14visvaksu:2261": "śubhakṣetrodbhavaṃ dhānyaṃ tryahābdaṃ (tryabdaṃ vā?) vatsaraṃ tu vā /",
  "GR14visvaksu:2262": "ṣaṇmāsaṃ vā trimāsaṃ vā samyak paryuṣitaṃ śubham // Vis_14.3 //",
  "GR14visvaksu:2263": "raktaśāliṃ tato (tu vā?) śvetaṃ kṛṣṇaśāliṃ tathaiva ca /",
  "GR14visvaksu:2264": "saṃgrahe 'smin muniśreṣṭha taṇḍulaṃ śvetamuttamam // Vis_14.4 //",
  "GR14visvaksu:2265": "kundendumuktāsaṃkāśaiḥ tatkṛtaiḥ (?) śālitaṇḍulaiḥ /",
  "GR14visvaksu:2266": "pācayeddhariveśmasya (-gehasya?) āgneyyāṃ pacanālaye // Vis_14.5 //",
  "GR14visvaksu:2267": "mantrajño vaṃśasaṃpannaḥ prātaḥsnānaparāyaṇaḥ /",
  "GR14visvaksu:2268": "haviṣāṃ pākayogyastu balavān karmatatparaḥ // Vis_14.6 //",
  "GR14visvaksu:2269": "mānādi cādhunā vakṣye śṛṇu guhyamanuttamam /",
  "GR14visvaksu:2270": "dviśataiḥ pañcaviṃśadbhiḥ vrīhibhiścaiva pūritam // Vis_14.7 //",
  "GR14visvaksu:2271": "śuktimātramiti khyātaṃ mānaṃ tenaiva kalpayet /",
  "GR14visvaksu:2272": "taddvayaṃ talamityuktaṃ prakubjaṃ (-ñcaḥ?)syāttaladvayam // Vis_14.8 //",
  "GR14visvaksu:2273": "taddvayaṃ prasṛtiḥ proktā kuḍumbaṃ(-baṃ?)prasṛtidvayam /",
  "GR14visvaksu:2274": "añjalistaddvayaṃ proktaṃ prasthaḥ syādañjalidvayam // Vis_14.9 //",
  "GR14visvaksu:2275": "pātraṃ prasthadvayaṃ proktamāḍhakaṃ taddvayaṃ bhavet /",
  "GR14visvaksu:2276": "taddvayaṃ śivamityuktaṃ droṇaṃ vidyācchivadvayam // Vis_14.10 //",
  "GR14visvaksu:2277": "droṇadvayaṃ bhavet khārī bhāraṃ khāritrayaṃ bhavet /",
  "GR14visvaksu:2278": "mānamevaṃ mayā proktaṃ pātraśuddhimatho śṛṇu // Vis_14.11 //",
  "GR14visvaksu:2279": "carupātradvayaṃ proktaṃ tāmraṃ mṛṇmayameva vā /",
  "GR14visvaksu:2280": "tāmrābhāve muniśreṣṭha mṛṇmayaṃ vātha kārayet // Vis_14.12 //",
  "GR14visvaksu:2281": "dine dine navaṃ gṛhyaṃ sādhayet sādhakottamaḥ /",
  "GR14visvaksu:2282": "pātrāṇi ca śarāvāṇi saṃgṛhya paricārakaḥ // Vis_14.13 //",
  "GR14visvaksu:2283": "śuddhatoyena saṃkṣālya viṣṇugāyatriyā punaḥ /",
  "GR14visvaksu:2284": "prokṣayedgandhatoyena pañcopaniṣadaiḥ kramāt // Vis_14.14 //",
  "GR14visvaksu:2285": "(...)",
  "GR14visvaksu:2286": "pātraśuddhiriha proktā haviḥsaṃkhyā(?)pracakṣate /",
  "GR14visvaksu:2287": "uttamottamamityuktamaṣṭadroṇaistu pūritam // Vis_14.16 //",
  "GR14visvaksu:2288": "ṣaḍdroṇaistaṇḍulaiḥsiddhaṃ bhaveduttamamadhyamam /",
  "GR14visvaksu:2289": "droṇahīnaṃ bhavettatra uttamādhamamucyate // Vis_14.17 //",
  "GR14visvaksu:2290": "madhyamottamamityuktaṃ khāridvayasamanvitam /",
  "GR14visvaksu:2291": "droṇadvayena naivedyaṃ bhavenmadhyamamadhyamam // Vis_14.18 //",
  "GR14visvaksu:2292": "madhyamādhamamityuktaṃ droṇadvayasamadvayam (?) /",
  "GR14visvaksu:2293": "droṇaṃ caiva tadardhaṃ ca tasyārdhamadhamatrayam // Vis_14.19 //",
  "GR14visvaksu:2294": "taṇḍulairāḍhakairhīnaṃ naivedyaṃ na prakalpayet /",
  "GR14visvaksu:2295": "caruḥprasthadvayaḥ proktaḥ havirāḍhakamucyate // Vis_14.20 //",
  "GR14visvaksu:2296": "tasmin (tattu?)śriyādidevīnāmāḍhakaṃ vārdhameva vā /",
  "GR14visvaksu:2297": "nivedayenmuniśreṣṭha taṇḍulānāṃ vidhiṃ śṛṇu // Vis_14.21 //",
  "GR14visvaksu:2298": "dvitīyāvaraṇe caiva tṛtīyāvaraṇe 'pi vā /",
  "GR14visvaksu:2299": "kuryāddhānyāvaghātasya śālāmīśānagocare // Vis_14.22 //",
  "GR14visvaksu:2300": "dakṣiṇe vātha vāyavye nairṛte vāntare tathā /",
  "GR14visvaksu:2301": "śālāṃ ca bhūṣayitvā tu vitānādyairmanoharaiḥ // Vis_14.23 //",
  "GR14visvaksu:2302": "gomayena samālipya śālipiṣṭairvicitrayet /",
  "GR14visvaksu:2303": "brāhmaṇī tu suśīlā ca brāhmaṇyena samanvitā // Vis_14.24 //",
  "GR14visvaksu:2304": "dhānyāvaghātaṃ tatraiva kuryādāmamanuttamam /",
  "GR14visvaksu:2305": "ulūkhalādi saṃprokṣya harirityuccaran kramāt // Vis_14.25 //",
  "GR14visvaksu:2306": "ghātayet sarvadhānyāni paścāttaṇḍulameva ca /",
  "GR14visvaksu:2307": "āmaṃ vāpyathavā pakvamevameva dine dine // Vis_14.26 //",
  "GR14visvaksu:2308": "saṃskṛtya taṇḍulān sarvān saṃgṛhya praṇavena tu /",
  "GR14visvaksu:2309": "nirīkṣya taṇḍulān paścāt śarkarādīni sarvaśaḥ // Vis_14.27 //",
  "GR14visvaksu:2310": "harismṛtyā krameṇaiva śucirbhūtvā samahitaḥ (tā?) /",
  "GR14visvaksu:2311": "parārthe viṣṇupūjāyāṃ sacchūdro vaiṣṇavo mune // Vis_14.28 //",
  "GR14visvaksu:2312": "na spṛśet pakvamāmaṃ...kuryādyathāruci /",
  "GR14visvaksu:2313": "tadabhāve muniśreṣṭha vaiṣṇavānāṃ gṛhe gṛhe // Vis_14.29 //",
  "GR14visvaksu:2314": "dine dine tu kartavyāstaṇḍulāḥ śūdrakairvinā /",
  "GR14visvaksu:2315": "asmin (yastu?)śudragṛhe mohāllebhādvā munisattama // Vis_14.30 //",
  "GR14visvaksu:2316": "taṇḍulaṃ kurute pūjā niṣphalā sā bhaviṣyati /",
  "GR14visvaksu:2317": "sarvanāśamavāpnoti tasmādyatnena varjayet // Vis_14.31 //",
  "GR14visvaksu:2318": "svārthārcane yathākāmaṃ bhaktyā devāya dāpayet /",
  "GR14visvaksu:2319": "abhinnāstaṇḍulā grāhyā akhinnāśca tathaiva ca // Vis_14.32 //",
  "GR14visvaksu:2320": "atuṣāścāpyapāṣāṇāḥ kṛmikīṭavivarjitāḥ /",
  "GR14visvaksu:2321": "akaṇāśca rajopetāḥ pāṃsusparśanavarjitā (?) // Vis_14.33 //",
  "GR14visvaksu:2322": "apakvāstaṇḍulāścānyāḥ na nivedyāḥ kathaṃcana /",
  "GR14visvaksu:2323": "pakvameva caruṃ dadyāt apakvaṃ tu vivarjayet // Vis_14.34 //",
  "GR14visvaksu:2324": "varjitaṃ ca caruṃ mohāt nivedayati cenmune /",
  "GR14visvaksu:2325": "rākṣasāśca piśācāśca hṛṣṭā gṛhṇānti taccarum // Vis_14.35 //",
  "GR14visvaksu:2326": "kupyate(?)tu hariścāpi nātra kāryā vicāraṇā /",
  "GR14visvaksu:2327": "tasmāt sarvaprayatnena varjitaṃ varjayet sadā // Vis_14.36 //",
  "GR14visvaksu:2328": "uddharet sarvapātrāṇi praṇavena mahāmune /",
  "GR14visvaksu:2329": "purā pātrāṇi prakṣālya pūrvoktena vidhānataḥ // Vis_14.37 //",
  "GR14visvaksu:2330": "aṣṭākṣareṇa mantreṇa ājyenaiva tu lepayet /",
  "GR14visvaksu:2331": "spṛśecca taṇḍulān paścāt dvādaśākṣaravidyayā // Vis_14.38 //",
  "GR14visvaksu:2332": "kṣipeddvādaśamuṣṭiṃ tu kramāddvādaśanāmabhiḥ /",
  "GR14visvaksu:2333": "namaskārāntasaṃyuktaṃ dhyātvā tu hṛdaye harim // Vis_14.39 //",
  "GR14visvaksu:2334": "tataśca caturo muṣṭīn prakṣipenmūrtināmabhiḥ /",
  "GR14visvaksu:2335": "ṣaḍbhiḥ(?)prakṣālanaṃ kṛtvā bījena parameṣṭhinā // Vis_14.40 //",
  "GR14visvaksu:2336": "culyāmāropayet paścādbījena puruṣātmanā /",
  "GR14visvaksu:2337": "agniṃ samedhayet paścādviśvabījena sādhakaḥ // Vis_14.41 //",
  "GR14visvaksu:2338": "nivṛtyā abhighāryātha sarveṇaivāvatārayet /",
  "GR14visvaksu:2339": "mūrtimantreṇa vā sarvān mūlamantreṇa vā mune // Vis_14.42 //",
  "GR14visvaksu:2340": "kārayenmuniśārdūla nitye naimittike kramāt /",
  "GR14visvaksu:2341": "carupākavidhāne 'smin mantrān sarvāna mahāmune // Vis_14.43 //",
  "GR14visvaksu:2342": "namaskāravihīnena(-nāṃstu?) yojayenmantravittamaḥ /",
  "GR14visvaksu:2343": "havirādiṣu vakṣyāmi varjyāvarjyavidhiṃ kramāt // Vis_14.44 //",
  "GR14visvaksu:2344": "nīlitaṃ varjayeddhavyamatipakvaṃ tathaiva ca /",
  "GR14visvaksu:2345": "tathāpyapākasaṃpūrṇamardhataṇḍulameva ca // Vis_14.45 //",
  "GR14visvaksu:2346": "varṇāntaragataṃ caiva gandhaduṣṭaṃ ca dhūpitam /",
  "GR14visvaksu:2347": "dvipakvaṃ sthāpitaṃ caivāghrātaṃ niṣvitanakam(?) // Vis_14.46 //",
  "GR14visvaksu:2348": "apakṣutaṃ śvāsahataṃ mukhavāyuhataṃ tathā /",
  "GR14visvaksu:2349": "paraspṛṣṭaṃ śunādṛṣṭamadīkṣitanirīkṣitam // Vis_14.47 //",
  "GR14visvaksu:2350": "svedabinduhataṃ cāpi dhāmahastagataṃ (vāmahastahataṃ?) tathā /",
  "GR14visvaksu:2351": "laṅghitaṃ śītamatyuṣṇaṃ bhinnapātragataṃ tathā // Vis_14.48 //",
  "GR14visvaksu:2352": "kṛmikeśādisahitaṃ koṣṭha(kāṣṭha?)loṣṭhādipāti(saṃyu)tam /",
  "GR14visvaksu:2353": "mantrahīnaṃ kriyāhīnaṃ bhaktihīnamatoṣitam (?) // Vis_14.49 //",
  "GR14visvaksu:2354": "arkapātragataṃ cāpi varjayedyatnataścarum /",
  "GR14visvaksu:2355": "phalāni yatnapakvāni varjanīyāni sarvaśaḥ // Vis_14.50 //",
  "GR14visvaksu:2356": "kadalīphalamekaṃ tu yatnapakveṣu gṛhyate /",
  "GR14visvaksu:2357": "apakvama(-kvaṃ tva?)gnināśastaṃ phalamatra nivedayet // Vis_14.51 //",
  "GR14visvaksu:2358": "evamuktaṃ tu śuddhānnaṃ pāyasaṃ tvadhunocyate /",
  "GR14visvaksu:2359": "yajamānecchayā tasmiṃstaṇḍulaṃ gṛhya sādhakaḥ // Vis_14.52 //",
  "GR14visvaksu:2360": "taṇḍuladviguṇaṃ kṣīraṃ mudgasāraḥ samo bhavet /",
  "GR14visvaksu:2361": "pācitaṃ pāyasaṃ proktaṃ śeṣaṃ pūrvavadācaret // Vis_14.53 //",
  "GR14visvaksu:2362": "taṇḍulasya caturthāṃśāṃstilān prakṣipya cūrṇitān /",
  "GR14visvaksu:2363": "taccaturthaṃ ghṛtaṃ kṣiptvā pācayitvā yathāvidhi // Vis_14.54 //",
  "GR14visvaksu:2364": "kṛsarānnamiti proktaṃ gaulyānnaṃ tvadhunā śṛṇu /",
  "GR14visvaksu:2365": "pāyasaṃ pūrvavat kṛtvā taṇḍulena samaṃ gulam // Vis_14.55 //",
  "GR14visvaksu:2366": "gulārdhaṃ prakṣipedājyaṃ kadalyādiphalaṃ kṣipet /",
  "GR14visvaksu:2367": "gulānnamiti saṃproktaṃ mudgānnamadhunocyate // Vis_14.56 //",
  "GR14visvaksu:2368": "taṇḍulena samaṃ mudgaṃ nālikerulānvitam /",
  "GR14visvaksu:2369": "mudgānnamiti saṃproktaṃ haridrānnamihocyate // Vis_14.57 //",
  "GR14visvaksu:2370": "marīcirajanīyuktaṃ jīrakaiḥ sarṣapairyutam /",
  "GR14visvaksu:2371": "ucyate pācitaṃ hyetat haridrānnaṃ yathāvidhi // Vis_14.58 //",
  "GR14visvaksu:2372": "tadvidhiṃ cādhunā vakṣye śṛṇu bhāgottaraṃ (pākakramaṃ?) mune /",
  "GR14visvaksu:2373": "droṇataṇḍulamādāya kundendudhavalaprabham // Vis_14.59 //",
  "GR14visvaksu:2374": "pūrvavat pācayitvā tu marīcyādīni vinyaset /",
  "GR14visvaksu:2375": "marīcaṃ prasthapādaṃ ca triguṇaṃ(ṇāṃ?) rajanīṃ kṣipet // Vis_14.60 //",
  "GR14visvaksu:2376": "sarṣapaṃ dviguṇaṃ caiva tadardhaṃ jīrakaṃ kṣipet /",
  "GR14visvaksu:2377": "droṇasyaivaṃ mayā proktaṃ śeṣaṃ yuktyā prayojayet // Vis_14.61 //",
  "GR14visvaksu:2378": "iti bhāgottaraṃ proktaṃ haridrānnasya te mayā /",
  "GR14visvaksu:2379": "upadaṃśān pravakṣyāmi śṛṇuṣva munisattama // Vis_14.62 //",
  "GR14visvaksu:2380": "gandhavarṇarasopetaṃ vastrapūtaṃ ghṛtaṃ navam /",
  "GR14visvaksu:2381": "dvātriṃśadaṃśamājyaṃ syāt gṛhṇīyādatra goghṛtam // Vis_14.63 //",
  "GR14visvaksu:2382": "ṣoḍaśāṃśaṃ tu gulmāṣaṃ tadardhaṃ gulamiṣyate /",
  "GR14visvaksu:2383": "pakvayukphalamūlaṃ ca sarvaṃ lavaṇamiśritam // Vis_14.64 //",
  "GR14visvaksu:2384": "ghṛtena pācayet samyak taptakāñcanavanmune /",
  "GR14visvaksu:2385": "marīcai rajanīmiśraiḥ sarṣapaiśca mahāmune // Vis_14.65 //",
  "GR14visvaksu:2386": "pācayitvopadaṃśāni deveśāya nivedayet /",
  "GR14visvaksu:2387": "śeṣāṇiṃ copadaṃśāni yajamānecchayā pacet // Vis_14.66 //",
  "GR14visvaksu:2388": "dadhikhaṇḍarasairyuktamaṣṭāṃśakamudāhṛtam /",
  "GR14visvaksu:2389": "sūpaṃ caiva tathā kuryāt yathāvittānusārataḥ(?) // Vis_14.67 //",
  "GR14visvaksu:2390": "atastat parimāṇaṃ tu vakṣyāmi munisattama /",
  "GR14visvaksu:2391": "yajamānecchayā tasmin godadhi gṛhya sādhakaḥ // Vis_14.68 //",
  "GR14visvaksu:2392": "tadardhaṃ tu gulaṃ kṣiptvā tathā khaṇḍarasaṃ kṣipet /",
  "GR14visvaksu:2393": "tasyābhāve tu sarpiḥ syāt marīcaṃ niśi(?)cūrṇakam // Vis_14.69 //",
  "GR14visvaksu:2394": "vinyaset pācitaṃ hyetat sūpaṃ tatra yathāvidhi /",
  "GR14visvaksu:2395": "kadalīpanasāmrāṇāṃ paripakvaphalāni ca // Vis_14.70 //",
  "GR14visvaksu:2396": "āmraṃ caivopadaṃśaṃ syāt śṛṇu pakvopadaṃśakān /",
  "GR14visvaksu:2397": "kadalīpanasaṃ caiva kāravallīdvayaṃ tathā // Vis_14.71 //",
  "GR14visvaksu:2398": "karkavallīdvayaṃ caiva kūṣmāṇḍorvārukaṃ tathā /",
  "GR14visvaksu:2399": "bṛhatīṃ kṛṣṇabṛhatīṃ karavartaṃ tathaiva ca // Vis_14.72 //",
  "GR14visvaksu:2400": "karkarīṃ kṣudrabṛhatīmalasantīdvayaṃ tathā /",
  "GR14visvaksu:2401": "tathā kṛṣṇālasantī ca grāhyāṇi madhurāṇi ca // Vis_14.73 //",
  "GR14visvaksu:2402": "madhureṣu ca sarveṣu tālamekaṃ tu varjayet /",
  "GR14visvaksu:2403": "kadalīpanasādyeṣu(-dyānāṃ?)sāramuddhṛtya nārada // Vis_14.74 //",
  "GR14visvaksu:2404": "pātre nikṣipya devāya dadyāccarmādi varjayet /",
  "GR14visvaksu:2405": "varjitaṃ varjayedyatnānnivedayati cenmune // Vis_14.75 //",
  "GR14visvaksu:2406": "tatpūjā niṣphalā yāti sarvarogavivṛddhikṛt /",
  "GR14visvaksu:2407": "tasmāccarmādi yatnena varjayedvarjitaṃ sadā // Vis_14.76 //",
  "GR14visvaksu:2408": "kulutthamāṣaniṣpāvaṃ varjayeddve(-ddvi?) daleṣu ca /",
  "GR14visvaksu:2409": "mudgadvayaṃ ca śībaṃ ca tathā kṛṣṇālasanti ca (-kām?) // Vis_14.77 //",
  "GR14visvaksu:2410": "śarkarādvayasaṃyuktaṃ samyakpakvaṃ suśītalam /",
  "GR14visvaksu:2411": "annopari vinikṣipya devadevaṃ nivedayet // Vis_14.78 //",
  "GR14visvaksu:2412": "kośātakīmalābuṃ ca patrajātīśca varjayet /",
  "GR14visvaksu:2413": "phalāni kathitānyatra mūlāni śṛṇu tatparam // Vis_14.79 //",
  "GR14visvaksu:2414": "vallī caiva mahāvallī vanavallī tathaiva ca /",
  "GR14visvaksu:2415": "piṇḍā caiva mahāpiṇḍā kṣudrapiṇḍā tathaiva ca // Vis_14.80 //",
  "GR14visvaksu:2416": "sugandhotpalakandaṃ ca deveśasya priyaṃ śubham /",
  "GR14visvaksu:2417": "grāhyāṇi mūlānyetāni devadevaṃ nivedayet // Vis_14.81 //",
  "GR14visvaksu:2418": "alābhe śeṣa (sarva?) mūlāni (-nāṃ?) varjayedvanasūraṇam /",
  "GR14visvaksu:2419": "tathaiva nityapūjāyāṃ sūraṇaṃ munisattama // Vis_14.82 //",
  "GR14visvaksu:2420": "lobhānmohānnivedyaṃ cet (?) tatpūjā niṣphalā bhavet /",
  "GR14visvaksu:2421": "tasmāt prayatnato varjyaṃ sūraṇaṃ parivarjayet // Vis_14.83 //",
  "GR14visvaksu:2422": "kāmye mahotsave caiva mahānne tu mahāmune /",
  "GR14visvaksu:2423": "yajamānecchayā tasmin (?) sūraṇaṃ tu nivedayet // Vis_14.84 //",
  "GR14visvaksu:2424": "viṣṇuścaiva mahāviṣṇustathaiva ca mahāmune /",
  "GR14visvaksu:2425": "tṛpyatva(ntya?)tra mahānnena hṛṣṭā gṛhṇanti taccarum // Vis_14.85 //",
  "GR14visvaksu:2426": "kaṭukāśca tathāmlāśca tiktāśceti viśeṣataḥ /",
  "GR14visvaksu:2427": "yathālābhopadaṃśena pācayellakṣaṇairyutam // Vis_14.86 //",
  "GR14visvaksu:2428": "marīciṃ niśicūrṇaṃ ca tanmadhye kuḍubaṃ kṣipet /",
  "GR14visvaksu:2429": "āmlopadaṃśamityāhuḥ sarvasaṃpat sukhāvaham // Vis_14.87 //",
  "GR14visvaksu:2430": "kathitāni nivedyāni nānyāni tu kathaṃcana /",
  "GR14visvaksu:2431": "pātrāṇi ca śarāvāṇi bāhyaśuddhiśca kārayet // Vis_14.88 //",
  "GR14visvaksu:2432": "sarvapātreṣu bāhyeṣu ūrdhvapuṇḍraṃ ca bhasmanā /",
  "GR14visvaksu:2433": "kārayenmūrtimantreṇa pūrvādiṣu yathākramam // Vis_14.89 //",
  "GR14visvaksu:2434": "śarāve viṣṇumantreṇa pūrvapātre (-bhāge?) tu lācchayet /",
  "GR14visvaksu:2435": "mahānasaṃ samārabhya garbhagehāvasānakam // Vis_14.90 //",
  "GR14visvaksu:2436": "prathamena jalaiḥ prokṣya bhāṇḍānutthāpayet kramāt /",
  "GR14visvaksu:2437": "tena mantreṇa matimān sarvānutthāpayet kramāt // Vis_14.91 //",
  "GR14visvaksu:2438": "etasminneva kāle tu śaṅkhaṃ dadhmu (?) stribhiḥ pṛthak /",
  "GR14visvaksu:2439": "dvārasyottarapārśve tu nyaset pātrāṇi sarvaśaḥ // Vis_14.92 //",
  "GR14visvaksu:2440": "sauvarṇaṃ rājataṃ tāmramathavā kadalīdalam /",
  "GR14visvaksu:2441": "śuddhakāṃsyena vā kuryāt pātraṃ śatapalena tu // Vis_14.93 //",
  "GR14visvaksu:2442": "tadardhaṃ vā muniśreṣṭha dvātriṃśat palena (-lakena?) vā /",
  "GR14visvaksu:2443": "yathāvittānusāreṇa (?) pātraṃ saṃgṛhya sādhakaḥ // Vis_14.94 //",
  "GR14visvaksu:2444": "darvīghanaṃ (?) samādāya ājyenaivābhighārayet /",
  "GR14visvaksu:2445": "annena pūrayet pātraṃ gulmāṣeṇa guḍena ca // Vis_14.95 //",
  "GR14visvaksu:2446": "palenājyena dadhnā ca sopadaṃśaṃ nivedayet /",
  "GR14visvaksu:2447": "caturdhāsmin vibhajyaikaṃ bhāgaṃ devāya kalpayet // Vis_14.96 //",
  "GR14visvaksu:2448": "devārthaṃ kalpitaṃ bhāgaṃ deveśāya nivedayet /",
  "GR14visvaksu:2449": "nivedya kāle tantrajñaḥ arghyapādyādikaṃ dadet // Vis_14.97 //",
  "GR14visvaksu:2450": "puṣpaṃ datvā namaskṛtya hareḥ pādau tu sādhakaḥ /",
  "GR14visvaksu:2451": "hastaprakṣālanaṃ kṛtvā devasyāstreṇa mantravit // Vis_14.98 //",
  "GR14visvaksu:2452": "pariṣekaṃ tataḥ kṛtvā pūrvavat sādhakottamaḥ /",
  "GR14visvaksu:2453": "kṛtvā su(sva?)pāṇī prakṣālya mūlamantreṇa saṃspṛśet // Vis_14.99 //",
  "GR14visvaksu:2454": "śeṣaṃ tu pūrvavat kṛtvā havirādyaṃ mahāmune /",
  "GR14visvaksu:2455": "svastikāsanasaṃyukte deśikopendrato mukhaḥ // Vis_14.100 //",
  "GR14visvaksu:2456": "dakṣiṇe karaśākhāsu pañcopaniṣadaṃ nyaset /",
  "GR14visvaksu:2457": "nivedayeddhavistasmin pañcadhā parameṣṭhinā // Vis_14.101 //",
  "GR14visvaksu:2458": "namaskṛtya japet paścāt pañcopaniṣadā mune /",
  "GR14visvaksu:2459": "pāṇiṃ prakṣālya yatnena pṛthak pātre nivedayet // Vis_14.102 //",
  "GR14visvaksu:2460": "śaṅkhadundubhisuyaṃktaṃ nṛttageyasamanvitam /",
  "GR14visvaksu:2461": "devadevasya devarṣe nitye naimittike punaḥ // Vis_14.103 //",
  "GR14visvaksu:2462": "dhūpaṃ sudhūpitaṃ bhaktyā punardadhi nivedayet /",
  "GR14visvaksu:2463": "pānīyaṃ ca punardatvā kelipātre 'male śubhe // Vis_14.104 //",
  "GR14visvaksu:2464": "tarpaṇaṃ punarācāmaṃ datvā tattatpratigrahe /",
  "GR14visvaksu:2465": "gandhapiṣṭaiḥsamudvartya pāṇiṃ suśvetavāsasā // Vis_14.105 //",
  "GR14visvaksu:2466": "ācchādya gandhakalkena punarācamanaṃ dadet /",
  "GR14visvaksu:2467": "mukhavāsaṃ tato datvā vidhivat sādhakottamaḥ // Vis_14.106 //",
  "GR14visvaksu:2468": "punardvitīyabhāgena haviṣā mūlavidyayā /",
  "GR14visvaksu:2469": "juhuyādagnikuṇḍe tu samidājyapuraḥsaram // Vis_14.107 //",
  "GR14visvaksu:2470": "tṛtīyena baliṃ dadyāt prāḍmukho vāpyudaṅmukhaḥ /",
  "GR14visvaksu:2471": "punardatvā jalaṃ samyak namaskṛtya pradakṣiṇam // Vis_14.108 //",
  "GR14visvaksu:2472": "datvā tadbaliśeṣaṃ tu balipīṭhe vinikṣipet /",
  "GR14visvaksu:2473": "turyabhāgaṃ tu saṃgṛhya ācāryo mantravittamaḥ // Vis_14.109 //",
  "GR14visvaksu:2474": "prāśayet prāṅmukho bhūtvā pātraśeṣamanuttamam /",
  "GR14visvaksu:2475": "taccheṣaṃ sarvapāpaghnaṃ sarvaroganikṛntanam // Vis_14.110 //",
  "GR14visvaksu:2476": "sarvatīrthapradaṃ tasmādbhakṣayecchedaṣamuttamam /",
  "GR14visvaksu:2477": "ālayasyottare vāpi nairṛte vāpi mantravit // Vis_14.111 //",
  "GR14visvaksu:2478": "bhuktvā caiva muniśreṣṭha śeṣaṃ pūrvavadācaret /",
  "GR14visvaksu:2479": "nityapūjāvidhau brahman carupākavidhau kramāt // Vis_14.112 //",
  "GR14visvaksu:2480": "evamuktaprakāreṇa kārayettu dine dine /",
  "GR14visvaksu:2481": "mahāhavirvidhiṃ vakṣye hyaṣṭadroṇaṃ kanīyasam // Vis_14.113 //",
  "GR14visvaksu:2482": "dviguṇaṃ madhyamaṃ proktaṃ triguṇaṃ cādhamottamam /",
  "GR14visvaksu:2483": "catuḥ pañcaguṇaṃ ṣaṭkaṃ madhyamasya trayaṃ viduḥ // Vis_14.114 //",
  "GR14visvaksu:2484": "saptāṣṭanavamaṃ proktamuttamasya trayaṃ viduḥ /",
  "GR14visvaksu:2485": "pūrvavat pācayitvā tu sarvānutthāpayet pṛthak // Vis_14.115 //",
  "GR14visvaksu:2486": "maṇḍapasyottare bhāge nyasedbhāṇḍānyatha kramāt /",
  "GR14visvaksu:2487": "nairṛte vāruṇe vāpi vinyasecca mahāhaviḥ // Vis_14.116 //",
  "GR14visvaksu:2488": "maṇḍapaṃ caturaśraṃ tu kṛtvālaṃkṛtya cākṣataiḥ /",
  "GR14visvaksu:2489": "piṣṭacūrṇairalaṃkṛtya padmaṃ kuryāt sakarṇikam // Vis_14.117 //",
  "GR14visvaksu:2490": "paṭenācchādya bhūmiṃ tu rambhāpatrāṇi copari /",
  "GR14visvaksu:2491": "snānādidevakarmāṇi pūrvavat kārayet kramāt // Vis_14.118 //",
  "GR14visvaksu:2492": "devasnaya purataḥ kṛtvā kāryaṃ vijñāpayecchanaiḥ /",
  "GR14visvaksu:2493": "pīṭhādutthāpya deveśaṃ pādukābhyāmupāsakaḥ // Vis_14.119 //",
  "GR14visvaksu:2494": "śaṅkhadhvanisamāyuktamānayedbhojanāsanam /",
  "GR14visvaksu:2495": "pādyārghyācamanaṃ datvā gandhapuṣpaiḥ prapūjayet // Vis_14.120 //",
  "GR14visvaksu:2496": "prokṣayitvābhighāryātha carupātrāṇi caiva hi /",
  "GR14visvaksu:2497": "pāyasaṃ kṛsaraṃ gaulyaṃ mudgānnaṃ ca yathākramam // Vis_14.121 //",
  "GR14visvaksu:2498": "śuddhānnaṃ caiva sūpānnaṃ da(dā?)dhikaṃ ca mahāhaviḥ /",
  "GR14visvaksu:2499": "ājyaṃ ca guḍakhaṇḍaṃ ca kadalyādiphalatrayam // Vis_14.122 //",
  "GR14visvaksu:2500": "ājyapakvopadaṃśaṃ ca pātre sarvaṃ nivedayet /",
  "GR14visvaksu:2501": "pariṣekaṃ tataḥ kṛtvā hyannasūktena saṃspṛśet // Vis_14.123 //",
  "GR14visvaksu:2502": "dadyāttaddakṣiṇe haste haviḥ prāśanamudrayā /",
  "GR14visvaksu:2503": "sugandhaṃ svādutoyaṃ ca datvā pānīyamuttamam // Vis_14.124 //",
  "GR14visvaksu:2504": "punarācamanaṃ datvā vastreṇa pramṛjet karau /",
  "GR14visvaksu:2505": "gandhakalkena saṃmṛjya tataḥ pīṭhāntaraṃ nayet // Vis_14.125 //",
  "GR14visvaksu:2506": "pūrvamālāṃ vimuktvā tu (-cyātha?)veṣṭayenmālayā punaḥ /",
  "GR14visvaksu:2507": "punarācamanaṃ datvā hastau saṃśodhya vāsasā // Vis_14.126 //",
  "GR14visvaksu:2508": "pṛthukānyupahārāṇi apūpāntaṃ nivedayet /",
  "GR14visvaksu:2509": "nālikeraphalaṃ datvā pānīyācamanaṃ tataḥ // Vis_14.127 //",
  "GR14visvaksu:2510": "punarācamanaṃ datvā mukhavāsaṃ nivedayet /",
  "GR14visvaksu:2511": "kramukastu phalaṃ bhinnamapakvaṃ pakvameva vā // Vis_14.128 //",
  "GR14visvaksu:2512": "karpūratailaiḥ saṃsiktamasiktaṃ vā munīśvara /",
  "GR14visvaksu:2513": "tāmbūlavallīpatraiśca sahitaṃ kṣālitaṃ kramāt // Vis_14.129 //",
  "GR14visvaksu:2514": "elākakkolajātīśca karpūrasahitaṃ kramāt /",
  "GR14visvaksu:2515": "mātuluṅgaphalairyuktaṃ nālikerulānvitam // Vis_14.130 //",
  "GR14visvaksu:2516": "śilā(sitā?)cūrṇena saṃyuktaṃ karpūrasahitena ca /",
  "GR14visvaksu:2517": "saṃskṛtaṃ praṇavenaiva mukhavāsaṃ nivedayet // Vis_14.131 //",
  "GR14visvaksu:2518": "datvā ca rājavat samyak pitṛvat pūjayeddharim /",
  "GR14visvaksu:2519": "pīṭhādutthāpnaya deveśaṃ prāsādaṃ tu paribhramet // Vis_14.132 //",
  "GR14visvaksu:2520": "śaṅkhadundubhisaṃyuktaṃ svastisūktasamanvitam /",
  "GR14visvaksu:2521": "prāsādaṃ tu paribhrāmya garbhāgāraṃ praveśayet // Vis_14.133 //",
  "GR14visvaksu:2522": "mahāhavirvidhiḥ proktaḥ saṃkṣepeṇa mahāmune /",
  "GR14visvaksu:2523": "viśeṣataḥ pravakṣyāmi mahānnasya vidhiṃ kramāt // Vis_14.134 //",
  "GR14visvaksu:2524": "guhyādguhyaṃ muniśreṣṭha śṛṇu nārada sattama /",
  "GR14visvaksu:2525": "carupākavidhānoktaiḥ pūrvoktairhavyavṛddhidānaiśca // Vis_14.135 //",
  "GR14visvaksu:2526": "samupetaṃ śālīnāṃ daśaśatakaistaṇḍulaprasthaiḥ /",
  "GR14visvaksu:2527": "siddhaṃ mahāhaviḥ syāttu tadardhaṃ madhyamaṃ smṛtam // Vis_14.136 //",
  "GR14visvaksu:2528": "tasyāpyardhakṛtaṃ yattadadhamamuktaṃ mahāhavisatajjñaiḥ /",
  "GR14visvaksu:2529": "dugdhānāṃ tu gavāṃ syādāḍhakaṣaṭakaṃ guṇaṃ catuṣṣaṣṭi // Vis_14.137 //",
  "GR14visvaksu:2530": "phalaṃ sarpistathāḍhakaṃ syātpañcaprasthamudgānnam /",
  "GR14visvaksu:2531": "(palasarpirāḍhakaṃ syāt pañcaprasthaṃ ca mudgānnam?) /",
  "GR14visvaksu:2532": "dalitānāṃ śuddhānāṃ toyaṃ syādāḍhakadvitayam // Vis_14.138 //",
  "GR14visvaksu:2533": "kaṃsadvitayaṃ (?) śālyāstaṇḍulamiṣṭaṃ payogulānnavidhau /",
  "GR14visvaksu:2534": "etadvaramasyārdhaṃ madhyamamasyārdhamadhamaṃ syāt // Vis_14.139 //",
  "GR14visvaksu:2535": "pāyasametadvidhinā gulasarpibhyāṃ vinā pakvam /",
  "GR14visvaksu:2536": "samudgasārapakvaṃ śālyannaṃ mudgasārānnasamam // Vis_14.140 //",
  "GR14visvaksu:2537": "gulapiṣṭaṃ siddhaṃ sarpibhyāmapūpamuddiṣṭam /",
  "GR14visvaksu:2538": "kakkolairjātiphalaiḥ pūgaphalaiḥ śvetabhujagapatraiḥ // Vis_14.141 //",
  "GR14visvaksu:2539": "pāṣāṇacūrṇamiśraṃ samātuluṅgadalanālikeraphalam /",
  "GR14visvaksu:2540": "karpūratailamiśraṃ saṃsvaṅgaṃ kathyate mukhavāsasam // Vis_14.142 //",
  "GR14visvaksu:2541": "elācampakaketakyā vāsitaṃ tu pānīyam /",
  "GR14visvaksu:2542": "kathitaṃ yattridaśamune mahānivedyādi tannikhilam // Vis_14.143 //",
  "GR14visvaksu:2543": "siddhaṃ devagṛhe vā tatpārśve vā[pi]mantrayogyaṃ syāt /",
  "GR14visvaksu:2544": "yo mohādanyagṛhe siddhaṃ devāya mantreṇa // Vis_14.144 //",
  "GR14visvaksu:2545": "havirādyaṃ tu hi dadyāt sa kilbiṣī rāṣṭranāśī syāt /",
  "GR14visvaksu:2546": "bhaktairanyatrāpi kvāpi pakvaṃ samāgataṃ yadyat // Vis_14.145 //",
  "GR14visvaksu:2547": "bimbasyāgre tattat pradarśya dadyāddhi pakvebhyaḥ /",
  "GR14visvaksu:2548": "etat kṛtvā samyaṅmahāhaviḥ priyatamaṃ tu hareḥ // Vis_14.146 //",
  "GR14visvaksu:2549": "bhaktaḥsāmīpyaṃ madhyamakṛt ......... /",
  "GR14visvaksu:2550": "sārūpyaṃ cādhamaṃ ca sālokyaṃ paramam // Vis_14.147 //",
  "GR14visvaksu:2551": "payodigulānnaṃ nivedya bhaktyā haraiti śāntim (?) /",
  "GR14visvaksu:2552": "paramāṃśaśca madhyamaṃ hyeti sarvakāmāni (?) // Vis_14.148 //",
  "GR14visvaksu:2553": "viśeṣaścātra saṃproktaḥ mahānnādividhau mune /",
  "GR14visvaksu:2554": "śeṣaṃ sādhāraṇaṃ kuryā(vidyā?)diti śāstrasya niścayaḥ // Vis_14.149 //",
  "GR14visvaksu:2555": "mahāhavividhau cātra dvividhaṃ mānamīritam /",
  "GR14visvaksu:2556": "dviprakāraṃ tu tantrajño yathāyogaṃ samācaret // Vis_14.150 //",
  "GR14visvaksu:2557": "iti śrīpāñcarātre viṣvaksenasaṃhitāyāṃ carupākavidhirnāma caturdaśo 'dhyāyaḥ ||",
  "GR14visvaksu:2558": "_________________________________________________________________",
  "GR14visvaksu:2559": "pañcadaśo 'dhyāyaḥ",
  "GR14visvaksu:2560": "nāradaḥ---",
  "GR14visvaksu:2561": "brūhi me hariseneśa mūlamantreṇa vistarāt /",
  "GR14visvaksu:2562": "homakramaṃ kṛpādhāra śuśrūṣorbhaktavatsala // Vis_15.1 //",
  "GR14visvaksu:2563": "viṣvaksenaḥ---",
  "GR14visvaksu:2564": "śṛṇu nārada tattvena pūrvabhāge yathāmune /",
  "GR14visvaksu:2565": "kuṇḍāni sruksruvaṃ (vau?)caiva praspaṣṭaṃ proktavānaham // Vis_15.2 //",
  "GR14visvaksu:2566": "tatkrameṇa vinā vāpi saha vā mūlavidyayā /",
  "GR14visvaksu:2567": "homaṃ kuryādyathāśakti siddhaṃ(ddhiṃ?)vindeta sarvathā // Vis_15.3 //",
  "GR14visvaksu:2568": "vaiṣṇavaiḥ karaṇairyuktamatastaṃ prathamaṃ śṛṇu /",
  "GR14visvaksu:2569": "pippalaṃ ca śamīgarbhamaraṇiṃ parikalpayet // Vis_15.4 //",
  "GR14visvaksu:2570": "mathitvā vaiṣṇavairagnimathavā ratnasaṃbhavam /",
  "GR14visvaksu:2571": "laukikaṃ vā samānīya prokṣayeddvādaśākṣaraiḥ // Vis_15.5 //",
  "GR14visvaksu:2572": "ācāryo 'gniṃ samādāya svātmanyevopasaṃharet /",
  "GR14visvaksu:2573": "tena bījena matimān tarjanyaṅguṣṭhayā mune // Vis_15.6 //",
  "GR14visvaksu:2574": "añjalimudrayā cāgniṃ namaskṛtya punaḥ punaḥ /",
  "GR14visvaksu:2575": "kuṇḍaṃ vā sthaṇḍilaṃ vāpi caturaśraṃ tu kārayet // Vis_15.7 //",
  "GR14visvaksu:2576": "vaiṣṇavīkaraṇārthāya agnerhasta(?)matandritaḥ /",
  "GR14visvaksu:2577": "caturaṅgulamānena khānayedavaṭaṃ dharām // Vis_15.8 //",
  "GR14visvaksu:2578": "khātāddhi dvyaṅgulaṃ hitvā mekhalāṃ parikalpayet /",
  "GR14visvaksu:2579": "caturaṅgulavistāramutsedhaṃ tu tathaiva ca // Vis_15.9 //",
  "GR14visvaksu:2580": "kāreyantamuniśārdūlada mekhalaikā samantataḥ /",
  "GR14visvaksu:2581": "ityekamekhalākuṇḍaṃ tantre 'smin parikīrtitam // Vis_15.10 //",
  "GR14visvaksu:2582": "vaiṣṇavānalakuṇḍasya valayaṃ yonikalpanam /",
  "GR14visvaksu:2583": "yathākāmaṃ prakartavyā yoniḥ pippalapatravat // Vis_15.11 //",
  "GR14visvaksu:2584": "karṣaṇādiṣu sarvāsu kriyāsu munisattama /",
  "GR14visvaksu:2585": "vaiṣṇavīkaraṇārthāya saṃproktaṃ kuṇḍalakṣaṇam // Vis_15.12 //",
  "GR14visvaksu:2586": "saṃprokṣyābhyukṣma śā(cā?) streṇa sādhako munasittama /",
  "GR14visvaksu:2587": "upalipyollikhedrekhāmargalāṃ(?) yajñanāmikām // Vis_15.13 //",
  "GR14visvaksu:2588": "saumyāgrāṃ prathamāṃ tasyā rekhe pūrvāgrike tayoḥ /",
  "GR14visvaksu:2589": "madhye tisrastathārūpāḥ dakṣiṇādikrameṇa tu // Vis_15.14 //",
  "GR14visvaksu:2590": "evamullikhya cābhyukṣya praṇavenaiva mantravit /",
  "GR14visvaksu:2591": "śayyāṃ tu cintayet pūrvaṃ kuṇḍamadhye tu deśikaḥ // Vis_15.15 //",
  "GR14visvaksu:2592": "dharmādipādaṃ(dān?)vinyasya tathādharmādikatrayam /",
  "GR14visvaksu:2593": "anantaṃ vinyasenmadhye tataḥ pāśāstrayo guṇāḥ // Vis_15.16 //",
  "GR14visvaksu:2594": "tataḥ proktavidhānena mūlamantreṇa sādhakaḥ /",
  "GR14visvaksu:2595": "pṛthivyādīni bhūtāni karaṇādīni kartṛke(?) // Vis_15.17 //",
  "GR14visvaksu:2596": "paristaraṇasaṃchannāṃ dhūpāmodasudhūpitām (?) /",
  "GR14visvaksu:2597": "dhyāyecca lakṣmīṃ tanmadhye prakṛtiṃ triguṇātmikām // Vis_15.18 //",
  "GR14visvaksu:2598": "tasmin śayanamadhye tu saṃprāptanavayauvanām /",
  "GR14visvaksu:2599": "atīva rūpasaṃmpannāṃ madaghūrṇitalocanām // Vis_15.19 //",
  "GR14visvaksu:2600": "sargaśaktisamopetāṃ vaiṣṇavīṃ śubhavigrahām /",
  "GR14visvaksu:2601": "divyamālyāmbaradharāṃ divyaratnavirājitām // Vis_15.20 //",
  "GR14visvaksu:2602": "divyagandhānuliptāṅgīṃ divyābharaṇabhūṣitām /",
  "GR14visvaksu:2603": "sābhilāṣāmṛtusnātāṃ prārthayantīṃ hariṃ prati // Vis_15.21 //",
  "GR14visvaksu:2604": "evaṃ rūpāṃ ca saṃcintya devīṃ paṅkajadhāriṇīm /",
  "GR14visvaksu:2605": "gandhamālyodakādīni mukhavāsāntakāni ca // Vis_15.22 //",
  "GR14visvaksu:2606": "yāni krīḍopacārāṇi tāni dhyātvā samantataḥ /",
  "GR14visvaksu:2607": "atīva rūpasampannaṃ prathame vayasi sthitam // Vis_15.23 //",
  "GR14visvaksu:2608": "makuṭāṅgadacitrāṅgaṃ nīlakuñcitamūrdhajam /",
  "GR14visvaksu:2609": "divyamālyāmbaradharaṃ divyaratnavirājitam // Vis_15.24 //",
  "GR14visvaksu:2610": "śrīvatsenāṅkitoraskaṃ vanamālāvirājitam /",
  "GR14visvaksu:2611": "sarvaratnaprabhājālakaustubhena virājitam // Vis_15.25 //",
  "GR14visvaksu:2612": "annatāṃsaṃ mahoraskaṃ karṇāntāyatalocanam /",
  "GR14visvaksu:2613": "ājānubāhuṃ śrīmantaṃ saumyaṃ prahasitānanam // Vis_15.26 //",
  "GR14visvaksu:2614": "lāvaṇyāmṛtatoyena siñcantamiva sarvataḥ /",
  "GR14visvaksu:2615": "caturbhujamanudhyāyet śaṅkhacakragadādharam // Vis_15.27 //",
  "GR14visvaksu:2616": "evaṃ rūpaṃ tato dhyātvā devīṃ devaṃ tathaiva ca /",
  "GR14visvaksu:2617": "arcayedgandhapuṣpādyairupacārairmanoramaiḥ // Vis_15.28 //",
  "GR14visvaksu:2618": "saṃpūjayettato bhaktyā svayaṃ tu vigataspṛhaḥ /",
  "GR14visvaksu:2619": "ekaśayyāgatau dhyātvā samāliṅgya vyavasthitau // Vis_15.29 //",
  "GR14visvaksu:2620": "paścāttu grāmyadharmeṇa paraṃ harṣamupāgatau /",
  "GR14visvaksu:2621": "devasya śuklamadhyasthaṃ vahnibījaṃ tu sādhakaḥ // Vis_15.30 //",
  "GR14visvaksu:2622": "tena bījena matimān nyasedagnimanuttamam /",
  "GR14visvaksu:2623": "garbhaśayyāṃ pratiṣṭhāpya tadratnena samanvitam // Vis_15.31 //",
  "GR14visvaksu:2624": "devaṃ visarjayet paścāt garbhādhāne kṛte sati /",
  "GR14visvaksu:2625": "agniṃ samedhayet paścāt śuṣkakāṣṭhairanantaram // Vis_15.32 //",
  "GR14visvaksu:2626": "prādeśamātrāḥsamidhaḥ kṛtvādhānaṃ tataḥ punaḥ /",
  "GR14visvaksu:2627": "parisamūhya tato darbhaiḥ paristīrya tridhā tridhā // Vis_15.33 //",
  "GR14visvaksu:2628": "agrairācchādayedyadvat mūlaṃ pūrvāditaḥ kramāt /",
  "GR14visvaksu:2629": "pātrāṇyāsādayettasmin idhmabarhidvayaṃ tathā // Vis_15.34 //",
  "GR14visvaksu:2630": "sruksruvau ca praṇītena(ca?)kṣa(sthā?) payitvātra sādhakaḥ /",
  "GR14visvaksu:2631": "prokṣaṇī ca praṇīte dve ājyasthālīmukhaṃ(dvayaṃ) tathā // Vis_15.35 //",
  "GR14visvaksu:2632": "yugmaṃ yugmaṃ vyavasthāpya anyadapyupayogi yat /",
  "GR14visvaksu:2633": "tatsarvaṃ prokṣāyitvā tu gṛhītvā prokṣaṇīṃ tataḥ // Vis_15.36 //",
  "GR14visvaksu:2634": "adbhiḥ saṃpūrya cotpūya pavitrāntarhite kare /",
  "GR14visvaksu:2635": "avasthāpya ca tattoyaṃ prokṣayitvātra sādhakaḥ // Vis_15.37 //",
  "GR14visvaksu:2636": "prokṣaṇyāmeva tatkṛtvā dhyātvā jyotiṣamavyayam /",
  "GR14visvaksu:2637": "pūrvavat sthāpayedagneḥ(gniṃ?) saṃskṛtyāntarjalena tu // Vis_15.38 //",
  "GR14visvaksu:2638": "triḥsaṃprokṣya tataḥsarvaṃ idhmaṃ visrasya sādhakaḥ /",
  "GR14visvaksu:2639": "gandhapuṣpākṣatayutāṃ pavitrāntarjalena tu // Vis_15.39 //",
  "GR14visvaksu:2640": "praṇītāmagrataḥ kṛtvā tasyāṃ sāṅgaṃ nyaseddharim /",
  "GR14visvaksu:2641": "gandhādibhiḥsamabhyarcya sarvarakṣākaraṃ prabhum // Vis_15.40 //",
  "GR14visvaksu:2642": "dhyātvā nītvottare bhāge sthāpayitvārcayed budhaḥ /",
  "GR14visvaksu:2643": "ājyasthālīmathājyena saṃpūryāgre nidhāya tu // Vis_15.41 //",
  "GR14visvaksu:2644": "saṃplavotplavanābhyāṃ tu kuryādājyasya saṃskṛtim /",
  "GR14visvaksu:2645": "ākhaṇḍitāgrau nihatau kuśau prādeśamātrakau // Vis_15.42 //",
  "GR14visvaksu:2646": "tābhyāmuttānapāṇibhyāmaṅguṣṭhānāmikena tu /",
  "GR14visvaksu:2647": "tānantayostu saṃgṛhya trirnītvā trirathānayet // Vis_15.43 //",
  "GR14visvaksu:2648": "sruksruvau cāpi saṃmṛjya punaḥ prakṣālya caiva hi /",
  "GR14visvaksu:2649": "niṣṭapya sthāpayitvā tu praṇavenaiva sādhakaḥ // Vis_15.44 //",
  "GR14visvaksu:2650": "tena bījena matimān garbhādhānādi homayet /",
  "GR14visvaksu:2651": "garbhādhānaṃ puṃsavanaṃ sīmantonnayanaṃ tathā // Vis_15.45 //",
  "GR14visvaksu:2652": "jātakarmanāmakaraṇānnaprāśanameva ca /",
  "GR14visvaksu:2653": "caulaṃ tathopanayanaṃ prājāpatyaṃ tu somakam // Vis_15.46 //",
  "GR14visvaksu:2654": "vaiśvadevaṃ ca śukriyaṃ samāvartanameva ca /",
  "GR14visvaksu:2655": "vivāha iti vijñeyo mune 'taḥ parameva hi // Vis_15.47 //",
  "GR14visvaksu:2656": "saṃskārānukramaḥ proktastatkriyā vakṣyate 'dhunā /",
  "GR14visvaksu:2657": "agniṃ samarcya gandhādyaiḥ garbhādhānādi homayet // Vis_15.48 //",
  "GR14visvaksu:2658": "ācāryo 'nalajihvāsu saptasvevārabhenmune /",
  "GR14visvaksu:2659": "anyathākṛtatulyaṃ syāt viparītaphalapradam // Vis_15.49 //",
  "GR14visvaksu:2660": "nāradaḥ---",
  "GR14visvaksu:2661": "brūhi yatkathitaṃ pūrvaṃ śravaṇīyaṃ mayā yadi /",
  "GR14visvaksu:2662": "jihvā sapteti kiṃ nāma kiṃ padaṃ kiṃ guṇaṃ mune // Vis_15.50 //",
  "GR14visvaksu:2663": "viṣvaksenaḥ---",
  "GR14visvaksu:2664": "śṛṇu vakṣyāmyahaṃ samyak rahasyaṃ paramaṃ mune /",
  "GR14visvaksu:2665": "jihvākhyāṃ sthānarūpe ca viniyogamataḥ param // Vis_15.51 //",
  "GR14visvaksu:2666": "jihvāgneḥ prathamā kālī karālī tadanantarā /",
  "GR14visvaksu:2667": "manojavā yā tṛtīyā tu turyā lohitā bhavet // Vis_15.52 //",
  "GR14visvaksu:2668": "sudhūmrā pañcamī ṣaṣṭha sphaliṅginyabhiśabditā /",
  "GR14visvaksu:2669": "saptamī viśvarūpākhyā saptajihvāḥ prakīrtitāḥ // Vis_15.53 //",
  "GR14visvaksu:2670": "kālyāstu madhyamaṃ sthānaṃ karālyāḥ pūrvadig bhavet /",
  "GR14visvaksu:2671": "manojavāyāḥ kīnāśaṃ vāruṇī(-ṇaṃ?) lohitāpadam // Vis_15.54 //",
  "GR14visvaksu:2672": "sūdhūmrā somanīlāya (-nilayā?)sphuliṅginyanalālayā /",
  "GR14visvaksu:2673": "viśvarūpī(-pe?)śavasatirevaṃ sthānaṃ kramānmune // Vis_15.55 //",
  "GR14visvaksu:2674": "āsāṃ kālyāṃ vivāhāntaṃ garbhādhānādi kārayet /",
  "GR14visvaksu:2675": "vaiṣṇavānalarūpe tu praṇevana huned ghṛtam // Vis_15.56 //",
  "GR14visvaksu:2676": "ekaikamaṣṭāhutibhiḥ saṃskārāṇi viśeṣataḥ /",
  "GR14visvaksu:2677": "smaraṃstattadbhāvanayā sādhakaḥ prauḍhamānasaḥ // Vis_15.57 //",
  "GR14visvaksu:2678": "ṣoḍaśedhmān samādāya sakṛt praṇavamuccaran /",
  "GR14visvaksu:2679": "juhuyāt kuṇḍamadhye tu kālyāṃ cānnāvasānake(kam?) // Vis_15.58 //",
  "GR14visvaksu:2680": "punarājyāhutiṃ hutvā praṇavenāṣṭadhātra tu /",
  "GR14visvaksu:2681": "caruṃ hutvākṣamātreṇa pratyekaikāhutiṃ kramāt // Vis_15.59 //",
  "GR14visvaksu:2682": "aṣṭākṣareṇa mantreṇa a(-ṇāpya?)ṣṭāviṃśatisaṃkhyayā /",
  "GR14visvaksu:2683": "pūrṇāhutiṃ tato hutvā srucā mūlena sādhakaḥ // Vis_15.60 //",
  "GR14visvaksu:2684": "vauṣaḍantena mantreṇa plutaṃ praṇavamuccaret /",
  "GR14visvaksu:2685": "gandhapuṣpādinābhyarcya namaskṛtyāgnimantrataḥ // Vis_15.61 //",
  "GR14visvaksu:2686": "kuṇḍādagniṃ samādāya pūrvakuṇḍe niyojayet /",
  "GR14visvaksu:2687": "tatastu dakṣiṇe nyasya paścime tadanantaram // Vis_15.62 //",
  "GR14visvaksu:2688": "uttare 'gniṃ vinikṣipya mūlamantreṇa sādhakaḥ /",
  "GR14visvaksu:2689": "athavātra muniśreṣṭha sarvaṃ vai prathamena tu // Vis_15.63 //",
  "GR14visvaksu:2690": "kuṇḍe kuṇḍe vinikṣipya pāvakaṃ paramārthavit /",
  "GR14visvaksu:2691": "evaṃ saṃskṛtya vidhinā pāvakaṃ pāvanaṃ hareḥ // Vis_15.64 //",
  "GR14visvaksu:2692": "evaṃ tathāgnisaṃskāraṃ sarvayāgeṣu kīrtitam /",
  "GR14visvaksu:2693": "vaiṣṇavīkaraṇe caivaṃ vaiṣṇavāgnistato bhavet // Vis_15.65 //",
  "GR14visvaksu:2694": "paridhiprabhṛtīn dagdhvā praṇavena tu sādhakaḥ /",
  "GR14visvaksu:2695": "etatkrameṇa cotpādya vaiṣṇavāgniṃ tu nārada // Vis_15.66 //",
  "GR14visvaksu:2696": "kārayedvidhivat sarvaṃ karṣaṇādikriyādiṣu /",
  "GR14visvaksu:2697": "athavā muniśārdūla pūrvakuṇḍe tu kārayet // Vis_15.67 //",
  "GR14visvaksu:2698": "vaiṣṇavīkaraṇaṃ sarvaṃ śeṣaṃ sādhāraṇaṃ bhavet /",
  "GR14visvaksu:2699": "kuṇḍe vā sthaṇḍile vāpi vaiṣṇavīkaraṇaṃ kura1 // Vis_15.68 //",
  "GR14visvaksu:2700": "anyadeśe tu yo mohādagnimutpādayedyadi /",
  "GR14visvaksu:2701": "tatkriyā niṣphalā jñeyā sasyādinidhanaṃ bhavet // Vis_15.69 //",
  "GR14visvaksu:2702": "tasmāt sarvaprayatnena kārayedvidhicoditam /",
  "GR14visvaksu:2703": "caturaśrādikuṇḍāni saṃprokṣyāstreṇa mantrataḥ // Vis_15.70 //",
  "GR14visvaksu:2704": "vinyasennyāsamārgeṇa śaśāṅkādyakṣaraiḥ kramāt /",
  "GR14visvaksu:2705": "tatra nyāsakramaṃ vakṣye śṛṇu kuṇḍeṣu nārada // Vis_15.71 //",
  "GR14visvaksu:2706": "kuṇḍe vā sthaṇḍile vāpi praṇavābhyukṣaṇe kṛte /",
  "GR14visvaksu:2707": "prokṣayedvasusūtreṇa dakṣiṇādyuttarāntakam // Vis_15.72 //",
  "GR14visvaksu:2708": "paścimādīndraparyantaṃ koṣṭhaṃ kṛtvā vibhajya ca /",
  "GR14visvaksu:2709": "tanmadhyakoṣṭhaṃ prastīrya śālinā kuḍubena ca // Vis_15.73 //",
  "GR14visvaksu:2710": "taṇḍulenākṣatenātra candramaṇḍalamālikhet /",
  "GR14visvaksu:2711": "tanmadhye bījamālikhya pūrvādaṣṭākṣaraṃ likhet // Vis_15.74 //",
  "GR14visvaksu:2712": "tadbahirvasukoṣṭheṣu āṛkārāntamālikhet /",
  "GR14visvaksu:2713": "indrādīśānaparyantaṃ tadbahiḥ svarakoṣṭhake (?) // Vis_15.75 //",
  "GR14visvaksu:2714": "pūrvādīndreśaparyantaṃ jāntaraprabhṛtīn nyaset /",
  "GR14visvaksu:2715": "tadbahistattvakoṣṭheṣu jhādisāntamatho likhet // Vis_15.76 //",
  "GR14visvaksu:2716": "pūrvādyuttarapūrvāntaṃ tato vai mekhalāsu ca /",
  "GR14visvaksu:2717": "pūrvādisomaparyantaṃ paṭhantaṃ ca sudarśanam // Vis_15.77 //",
  "GR14visvaksu:2718": "yonimadhye tu viprendra viṣṇubījamanuttamam /",
  "GR14visvaksu:2719": "vinyaset pañcadhā tasminnanāmikyā tu sādhakaḥ // Vis_15.78 //",
  "GR14visvaksu:2720": "evaṃ nyāsaṃ kramāt kṛtvā sādhakānāṃ hitāya tu /",
  "GR14visvaksu:2721": "nyāsahīne 'gnikāryaṃ syāt tatkriyā niṣphalā bhavet // Vis_15.79 //",
  "GR14visvaksu:2722": "tadgrāmo nidhanaṃ yāti tatsthānāṃ nidhanaṃ bhavet /",
  "GR14visvaksu:2723": "tasmāt sarvaprayatnena nyāsaṃ kuryādvicakṣaṇaḥ // Vis_15.80 //",
  "GR14visvaksu:2724": "kuṇḍe kuṇḍe muniśreṣṭha sthaṇḍile vāpyatandritaḥ /",
  "GR14visvaksu:2725": "gandhādidīpaparyantamabhyarcyāñjalimudrikām // Vis_15.81 //",
  "GR14visvaksu:2726": "darśayitvā yathānyāyaṃ kuryāt pañcaśataṃ (?) kramāt /",
  "GR14visvaksu:2727": "tathaiva mekhalāyāṃ tu pūjayedyonimeva ca // Vis_15.82 //",
  "GR14visvaksu:2728": "ataḥ paraṃ pravakṣyāmi homānukramamuttamam /",
  "GR14visvaksu:2729": "karṣaṇādiṣu sarvāsu kriyāsu munisattama // Vis_15.83 //",
  "GR14visvaksu:2730": "ācāryaḥ prakrameddhomaṃ barhiṃṣi samidhastathā /",
  "GR14visvaksu:2731": "paridhisruksruvānnaṃ cāpyājyaṃ lājaṃ tilaṃ tathā // Vis_15.84 //",
  "GR14visvaksu:2732": "tadindhanabalidravyaṃ gandhaṃ puṣpaṃ sudhūpakam /",
  "GR14visvaksu:2733": "dīpaṃ vardhanīṃ gandhodaṃ prokṣaṇīpātrakaṃ tathā // Vis_15.85 //",
  "GR14visvaksu:2734": "praṇītājyamathānyacca hastamutsṛjya vinyaset /",
  "GR14visvaksu:2735": "uttareṇānilasthānāt yugmaṃ yugmena sādhakaḥ // Vis_15.86 //",
  "GR14visvaksu:2736": "prokṣaṇyāṃ vardhanīnīramāsicya prokṣya vidyayā /",
  "GR14visvaksu:2737": "mūlayā sādhanadravyamāhūyāgniṃ tato mune // Vis_15.87 //",
  "GR14visvaksu:2738": "analaṃ pūrvavat prokṣya a(cā?)gnimūrtimanusmaret /",
  "GR14visvaksu:2739": "agniṃ prokṣyāvaṭasthaṃ taṃ sānusvāre tu bījake // Vis_15.88 //",
  "GR14visvaksu:2740": "hastābhyāmanalaṃ sthāpya pūrvoktena vidhānataḥ /",
  "GR14visvaksu:2741": "edhāṃsi jvālayitvokṣya paristīryāgnimadhyame // Vis_15.89 //",
  "GR14visvaksu:2742": "padmamaṣṭadalaṃ dhyātvā tatra vai mūlaberataḥ /",
  "GR14visvaksu:2743": "āvāhayitvā deveśamarcayedvidhicoditam // Vis_15.90 //",
  "GR14visvaksu:2744": "atra kaścidviśeṣo 'sti homakarmaṇi nārada /",
  "GR14visvaksu:2745": "devaṃ śvetādrisaṃkāśaṃ tripādaṃ saptabāhukam // Vis_15.91 //",
  "GR14visvaksu:2746": "vedaśṛṅgaṃ dvivadanaṃ pītāmbaradharaṃ harim /",
  "GR14visvaksu:2747": "śaṅkhacakragadāpāṇiṃ saptajihvaṃ subhūṣaṇam // Vis_15.92 //",
  "GR14visvaksu:2748": "saumyaṃ[ca] sarvābharaṇairdivyaiḥ parivṛtaṃ budhaḥ /",
  "GR14visvaksu:2749": "agnau vahnisvarūpeṇa sthitamarcāmukhaṃ smaret // Vis_15.93 //",
  "GR14visvaksu:2750": "tasmādardhyādi datvā ca dakṣiṇe 'gnervidhiṃ nyaset /",
  "GR14visvaksu:2751": "taṃ pūjya vidhivat paścāt homadravyāṇi madhyame // Vis_15.94 //",
  "GR14visvaksu:2752": "praṇītābhājanaṃ nyasya tatra sāṅgaṃ nyaseddharim /",
  "GR14visvaksu:2753": "devamabhyarcya gandhādyaiḥ homakarma samācaret // Vis_15.95 //",
  "GR14visvaksu:2754": "nitye naimittike kāmye samidājyairyathākramam /",
  "GR14visvaksu:2755": "samit(?) pālāśakhadirabilvodumbarapippalāḥ // Vis_15.96 //",
  "GR14visvaksu:2756": "sadvṛkṣā viduṣā grāhyāstanmānaṃ dvādaśāṅgulam /",
  "GR14visvaksu:2757": "kaniṣṭhikāghanā vakragrandhinyāsānyavṛttataḥ // Vis_15.97 //",
  "GR14visvaksu:2758": "paridhirhastamātraḥsyāt sthaṇḍile kuṇḍa eva vā /",
  "GR14visvaksu:2759": "madhyamekhalayā tulyamaṅguṣṭhānāṃ ghanaṃ viduḥ(?) // Vis_15.98 //",
  "GR14visvaksu:2760": "devānāṃ paridhīn dikṣu catasṛṣvapi kārayet /",
  "GR14visvaksu:2761": "viṣṇuyāge viśeṣeṇa dvijānāmagnikarmaṇi // Vis_15.99 //",
  "GR14visvaksu:2762": "triṣveva tu mune buddhi homāntaṃ paścimādikam(?) /",
  "GR14visvaksu:2763": "viṣṇormakhe mahendrādidarbhān sarvāsu cobhayoḥ // Vis_15.100 //",
  "GR14visvaksu:2764": "niśācarāṇāṃ rakṣāyai viśeṣaṃ munisattama /",
  "GR14visvaksu:2765": "mahendraprabhṛtīnāṃ tu homadravyāpahāriṇām // Vis_15.101 //",
  "GR14visvaksu:2766": "evaṃ jñātvā muniśreṣṭha idhmādyairhemamācaret /",
  "GR14visvaksu:2767": "karālyāṃ samidho hutvā mūlamantreṇa mantravit // Vis_15.102 //",
  "GR14visvaksu:2768": "manojavāyāmājyena vedādyenaiva deśikaḥ /",
  "GR14visvaksu:2769": "lohitāyāṃ tathānnena juhuyānmūrtimantrataḥ // Vis_15.103 //",
  "GR14visvaksu:2770": "sudhūmrāyāṃ tathā lājān vidhāyātha dvitīyayā /",
  "GR14visvaksu:2771": "tṛtīyena tu mantreṇa sphuliṅginyāṃ tilaṃ tathā // Vis_15.104 //",
  "GR14visvaksu:2772": "viśvarūpyāṃ caturthena tattaddravyaṃ dine dine /",
  "GR14visvaksu:2773": "adhomukhāṅguṣṭhasahitānāmikā sahamadhyamā // Vis_15.105 //",
  "GR14visvaksu:2774": "āmadhyaparva gṛhṇāti kriyāṃ tenaiva kārayet /",
  "GR14visvaksu:2775": "homadravyeṇa homaṃ tu sarpiṣā śuktikāhutim // Vis_15.106 //",
  "GR14visvaksu:2776": "prāyaścittāhutiṃ pūrṇāṃ paridhyādi tathā (tataḥ?) param /",
  "GR14visvaksu:2777": "anuktasthānakaṃ sarvaṃ kālyāṃ tu juhuyāt punaḥ // Vis_15.107 //",
  "GR14visvaksu:2778": "samidāditilāntaṃ ca dravyamaṣṭottaraṃ śatam /",
  "GR14visvaksu:2779": "prāyaścittāhutiṃ kuryādekāṃ mūlena vidyayā // Vis_15.108 //",
  "GR14visvaksu:2780": "pūrṇāhutiṃ tato hutvā srucā mūlena sādhakaḥ /",
  "GR14visvaksu:2781": "vauṣaḍantena mantreṇa dvādaśākṣarasaṃjñayā // Vis_15.109 //",
  "GR14visvaksu:2782": "paridhiprabhṛtīn sarvān vauṣaḍantaṃ tathā hunet /",
  "GR14visvaksu:2783": "svāhāntaṃ mūlamantreṇa muṣṭyājyena ca pūraṇam // Vis_15.110 //",
  "GR14visvaksu:2784": "āhutīśca yathāśāstraṃ juhuyāt sādhakottamaḥ /",
  "GR14visvaksu:2785": "pūrṇāhutyavasāne tu mūlenāṣṭottaraṃ japet // Vis_15.111 //",
  "GR14visvaksu:2786": "paridhīnutsavānte ca dāhayedutsave mune /",
  "GR14visvaksu:2787": "nityāgnau ca yathākāmaṃ sarvaṃ naimittikaṃ tathā // Vis_15.112 //",
  "GR14visvaksu:2788": "utsavānutsavāgnau vā kuryānnaimittikaṃ budhaḥ /",
  "GR14visvaksu:2789": "ācāryebhyo yathākāmaṃ dakṣiṇāmādadettataḥ // Vis_15.113 //",
  "GR14visvaksu:2790": "dakṣiṇāhīnametaccet sarvaṃ niṣphalameva hi /",
  "GR14visvaksu:2791": "tasmādācāryatṛptyarthaṃ rājarāṣṭravivṛddhaye // Vis_15.114 //",
  "GR14visvaksu:2792": "ācāryaṃ pūjayecchiṣyaṃ bhūṣaṇācchādanairapi /",
  "GR14visvaksu:2793": "dhānyaiścaiva dhanaiścaiva yajamānena satkṛtaḥ // Vis_15.115 //",
  "GR14visvaksu:2794": "dakṣiṇāṃ gurave dadyāt yajamāno yathābalam /",
  "GR14visvaksu:2795": "anyathākṛtametaccet sarvaṃ rāṣṭraṃ vinaśyati // Vis_15.116 //",
  "GR14visvaksu:2796": "tasmāt sarvaprayatnena vidhānoktaṃ samācaret /",
  "GR14visvaksu:2797": "kuṇḍastha pūjayeddevamupacāreṇa yatnataḥ // Vis_15.117 //",
  "GR14visvaksu:2798": "anantaraṃ praviśyātha mudrāmañjalisaṃjñitām /",
  "GR14visvaksu:2799": "udvāsayettataḥ kuṇḍāt mūlabere vidhānavit // Vis_15.118 //",
  "GR14visvaksu:2800": "karṣaṇādyutsave kāle nityotsavavidhāvapi /",
  "GR14visvaksu:2801": "evamuktaprakāreṇa homaṃ kuryādvicakṣaṇaḥ // Vis_15.119 //",
  "GR14visvaksu:2802": "hareratipriyāśeṣalokān samavikārayet (?) /",
  "GR14visvaksu:2803": "nityahome tu paridhīn barhīṃṣi ca na dāhayet // Vis_15.120 //",
  "GR14visvaksu:2804": "etadrahasyaṃ kathitaṃ mune homavidhikramam /",
  "GR14visvaksu:2805": "hareratipriyakaraṃ yaḥ kuryāt kārayedapi // Vis_15.121 //",
  "GR14visvaksu:2806": "bhaktyā guroraśeṣaṃ (?) syāt sa harirnātra saṃśayaḥ //",
  "GR14visvaksu:2807": "iti śrīpāñcarātre viṣvaksenasaṃhitāyāṃ jhrhomavidhirnāmaṭa pañcadaśo 'dhyāyaḥ ||",
  "GR14visvaksu:2808": "_________________________________________________________________",
  "GR14visvaksu:2809": "ṣoḍaśo 'dhyāyaḥ",
  "GR14visvaksu:2810": "viṣvaksenaḥ---",
  "GR14visvaksu:2811": "ataḥ paraṃ pravakṣyāmi pratiṣṭhālakṣaṇaṃ param /",
  "GR14visvaksu:2812": "sarvalakṣaṇasaṃyuktamalpakāyaṃ caturbhujam // Vis_16.1 //",
  "GR14visvaksu:2813": "tattanmūrtyanusāreṇa kārayet sumanoharam /",
  "GR14visvaksu:2814": "prathamaṃ ca dvitīyaṃ ca saṃkṣepācchṛṇu suvrata // Vis_16.2 //",
  "GR14visvaksu:2815": "pratiṣṭhāyāḥ kramaṃ cāsmin sādhakānāṃ hitāya tu /",
  "GR14visvaksu:2816": "kṛtvāṅkurārpaṇaṃ samyak pañcasaptadināt purā // Vis_16.3 //",
  "GR14visvaksu:2817": "jalādhivāsanaṃ kṛtvā yathā vai tatra coditam /",
  "GR14visvaksu:2818": "pūrvoktamaṇḍape madhye vediṃ kṛtvā yathāvidhi // Vis_16.4 //",
  "GR14visvaksu:2819": "kārayet sarvakarmāṇi śāstradṛṣṭyā samāhitaḥ /",
  "GR14visvaksu:2820": "tadalābhe muniśreṣṭha śṛṇu maṇḍapalakṣaṇam // Vis_16.5 //",
  "GR14visvaksu:2821": "pañcottaraśataṃ(?)vāpi hastadvādaśakaṃ tu vā /",
  "GR14visvaksu:2822": "caturdvārasamāyuktaṃ catustoraṇabhūṣitam // Vis_16.6 //",
  "GR14visvaksu:2823": "vitānavastrasaṃchannamalaṃkārairalaṃkṛtam /",
  "GR14visvaksu:2824": "kārpāsakairnavairvastraiḥ stambhān saṃpariveṣṭayet // Vis_16.7 //",
  "GR14visvaksu:2825": "toraṇān kalaśāṃścāpi madhye vediṃ tu kārayet /",
  "GR14visvaksu:2826": "daśatālastu vistāra ekahastasamucchrayaḥ // Vis_16.8 //",
  "GR14visvaksu:2827": "vedikāyāstu (-yāṃ tu?)paritaḥ caturdikṣu yathāvidhi /",
  "GR14visvaksu:2828": "kārayedagnikuṇḍāni caturaśrādi nārada // Vis_16.9 //",
  "GR14visvaksu:2829": "sthaṇḍile vāpyabhāve tu kārayet taruṇālaye /",
  "GR14visvaksu:2830": "jalādhivāsādutthāpya maṇḍape cānayeddharim // Vis_16.10 //",
  "GR14visvaksu:2831": "suvarṇasūcyā tatraiva netronmīlanamācaret /",
  "GR14visvaksu:2832": "taccakṣuriti vāmaṃ ca citraṃ deveti dakṣiṇam // Vis_16.11 //",
  "GR14visvaksu:2833": "dhenudvayaṃ darśayitvā tataḥ snapanamācaret /",
  "GR14visvaksu:2834": "ekāśītikrameṇaiva snapanaṃ tvadhamottamam // Vis_16.12 //",
  "GR14visvaksu:2835": "kalaśaiḥ pañcaviṃśairvā tataḥsaptadaśaistu vā /",
  "GR14visvaksu:2836": "dvādaśairnavakairvāpi yathāsaṃbhavamācaret // Vis_16.13 //",
  "GR14visvaksu:2837": "puṇyāhaṃ vācayitvaiva śayanaṃ kalpayettataḥ /",
  "GR14visvaksu:2838": "pañcabhārapramāṇaiśca śālīṃstatraiva vikṣipet // Vis_16.14 //",
  "GR14visvaksu:2839": "tadardhaṃ taṇḍulaṃ caiva śālyopari vinikṣipet /",
  "GR14visvaksu:2840": "tasyopari likhet padmamaṣṭapatraṃ sakarṇikam // Vis_16.15 //",
  "GR14visvaksu:2841": "tasya madhye tu tantrajñaḥ chādayet kambalena tu /",
  "GR14visvaksu:2842": "śayanaṃ trividhaṃ proktaṃ kṣaumaṃ kārpāsakaṃ tu vā // Vis_16.16 //",
  "GR14visvaksu:2843": "ūrṇāmayaṃ ca tatsarvaṃ vyāghracarmottaracchadam /",
  "GR14visvaksu:2844": "citravastratrayaṃ vāpi navavastratrayaṃ tu vā // Vis_16.17 //",
  "GR14visvaksu:2845": "yathāvittānusāreṇa(?)mārgeṇaikena kalpayet /",
  "GR14visvaksu:2846": "śiropadhānasaṃyuktaṃ pādagaṇḍūlasaṃyutam // Vis_16.18 //",
  "GR14visvaksu:2847": "vāmadakṣiṇabhāgābhyāṃ sukapolasthaladvayam /",
  "GR14visvaksu:2848": "śayanaṃ kalpayitvaivaṃ gandhapuṣpaiḥsamarcitam // Vis_16.19 //",
  "GR14visvaksu:2849": "vastrairābharaṇairmālyairalaṃkṛtya janārdanam /",
  "GR14visvaksu:2850": "ācāryo mūrtipaiḥsārdhaṃ svastivākyasamanvitam // Vis_16.20 //",
  "GR14visvaksu:2851": "chatracāmarasaṃyuktaṃ śayane saṃniveśayet /",
  "GR14visvaksu:2852": "dvādaśākṣaramantreṇa śāyayeddakṣiṇāśiraḥ // Vis_16.21 //",
  "GR14visvaksu:2853": "vaiṣṇavīkaraṇaṃ kuryāt pūrvaṃ mūrtidharo mune /",
  "GR14visvaksu:2854": "mantranyāsaṃ tataḥ kuryāt mūrtimantreṇa sādhakaḥ // Vis_16.22 //",
  "GR14visvaksu:2855": "nṛttagītasamāyuktaṃ vedādhyayanasaṃyutam /",
  "GR14visvaksu:2856": "prāṅmukhodaṅmukho bhūtvā vedikopari dakṣiṇe // Vis_16.23 //",
  "GR14visvaksu:2857": "prāṇāyāmān kramāt kṛtvā praṇavenaiva deśikaḥ /",
  "GR14visvaksu:2858": "sṛṣṭinyāsaṃ sthitinyāsaṃ saṃhṛtinyāsameva ca // Vis_16.24 //",
  "GR14visvaksu:2859": "tadbimbe muniśārdūla yathātathyena vinyaset /",
  "GR14visvaksu:2860": "pañcaviṃśatitattvāni pratimāyāṃ nyasettataḥ // Vis_16.25 //",
  "GR14visvaksu:2861": "pañcopaniṣadairnyasya praṇavaiḥsaha mantravit /",
  "GR14visvaksu:2862": "athavā devadevasya mantranyāsaṃ śṛṇu kramāt // Vis_16.26 //",
  "GR14visvaksu:2863": "caturabhyadhikaṃ viṃśat sūktaṃ nārāyaṇaṃ kramāt /",
  "GR14visvaksu:2864": "devasya pādau saṃspṛṣṭvā ācāryaḥ sūktamuccaran // Vis_16.27 //",
  "GR14visvaksu:2865": "tasyānte pauruṣaṃ brahman ṣoḍaṣaṃ sūktamuccaret /",
  "GR14visvaksu:2866": "tatastvatharvavede ca sṛṣṭyādipratipādakam // Vis_16.28 //",
  "GR14visvaksu:2867": "nārāyaṇopaniṣadaṃ triḥ paṭhet padasaṃspṛśet /",
  "GR14visvaksu:2868": "ātmā yādi(?) namontaṃ yanmantramaṣṭaśataṃ japet // Vis_16.29 //",
  "GR14visvaksu:2869": "pūjāyāmadhivāse ca pratiṣṭhāyāṃ ṣaḍakṣaram /",
  "GR14visvaksu:2870": "nyāsameṣu prakurvīta tadbimbahṛdi deśikaḥ // Vis_16.30 //",
  "GR14visvaksu:2871": "anyathā niṣphalaṃ sarvaṃ nātra kāryā vicāraṇā /",
  "GR14visvaksu:2872": "tasmāt sarvaprayatnena ṣaḍakṣarajapāntara(-ka?)m // Vis_16.31 //",
  "GR14visvaksu:2873": "yadyat proktaṃ muniśreṣṭha tattat kurvīta buddhimān /",
  "GR14visvaksu:2874": "evaṃ nyāsaṃ kramāt kṛtvā veṣṭayennavavastrakaiḥ // Vis_16.32 //",
  "GR14visvaksu:2875": "puṣpāñjalirnamaskṛtya pūjayet puruṣottamam /",
  "GR14visvaksu:2876": "śaṅkhadundubhinirghoṣaiḥ nṛttageyaiśca pūjayet // Vis_16.33 //",
  "GR14visvaksu:2877": "āvāhayet tato devaṃ mūrdhni mūlena mantravit /",
  "GR14visvaksu:2878": "śaṅkhacakragadāpāṇiṃ pītāmbaravibhūṣitam // Vis_16.34 //",
  "GR14visvaksu:2879": "tattanmūrtyanusāreṇa dhyāyeddevaṃ sanātanam /",
  "GR14visvaksu:2880": "pādyārghyācamanīyaṃ ca gandhapuṣpādibhiḥ kramāt // Vis_16.35 //",
  "GR14visvaksu:2881": "gaulyaṃ pāyasamudgānnaṃ sopadaṃśaṃ ghṛtāplutam /",
  "GR14visvaksu:2882": "nivedayitvāṃ devasya dādhikaṃ tu nivedayet // Vis_16.36 //",
  "GR14visvaksu:2883": "pānīyācamanīyaṃ ca mukhavāsaṃ nivedayet /",
  "GR14visvaksu:2884": "tatastu śāyayeddevaṃ namaskṛtya tu deśikaḥ // Vis_16.37 //",
  "GR14visvaksu:2885": "gandhatoyena saṃpūrṇān sūtratrayasuveṣṭitān /",
  "GR14visvaksu:2886": "aśvatthapallavairyuktān droṇena paripūritān // Vis_16.38 //",
  "GR14visvaksu:2887": "pakvabimbaphalākārān mṛdghaṭān lakṣaṇānvitān /",
  "GR14visvaksu:2888": "pañcaratnasamāyuktān hemapañcāyudhānvitān // Vis_16.39 //",
  "GR14visvaksu:2889": "sauvarṇaṃ cāpi śrīvatsaṃ sauvarṇagaruḍānvitam /",
  "GR14visvaksu:2890": "śaṅkhaṃ cakraṃ ca kūrmaṃ ca saṃsmarenmūlavidyayā // Vis_16.40 //",
  "GR14visvaksu:2891": "sakūrcaṃ sāpidhānaṃ ca vastrayugmena veṣṭitam /",
  "GR14visvaksu:2892": "devasya dakṣiṇe pārśve vinyaseddhānyarāśiṣu // Vis_16.41 //",
  "GR14visvaksu:2893": "pradhānakumbhamādāya prāṅmukho vāpyudaṅmukhaḥ /",
  "GR14visvaksu:2894": "pañcamūrtimanudhyāyet tatkumbhe 'vāhya nārada // Vis_16.42 //",
  "GR14visvaksu:2895": "brahmabījena tatkumbhaṃ gandhapuṣpaiḥ samarcayet /",
  "GR14visvaksu:2896": "karmārcā cotsavaṃ snānaṃ baliryātrā ca pañcamam // Vis_16.43 //",
  "GR14visvaksu:2897": "snāne pratiṣṭhādhivāse kālamekaṃ(?)tu kārayet /",
  "GR14visvaksu:2898": "devena saha saṃyojya devīnāṃ munisattama // Vis_16.44 //",
  "GR14visvaksu:2899": "vidyaśvarāṣṭakuṃbhāṃśca aṣṭadikṣvatha vinyaset /",
  "GR14visvaksu:2900": "hemaratnayutāṃścaiva vastrasaṃveṣṭitān śubhān // Vis_16.45 //",
  "GR14visvaksu:2901": "indrādīśānaparyantaṃ vārāhādīṃśca vinyaset /",
  "GR14visvaksu:2902": "svanāmnā pūjayettāṃśca śaṅkhādīn maṅgalān(?)nyaset // Vis_16.46 //",
  "GR14visvaksu:2903": "gandhapuṣpākṣatāṃścaiva vastreṇa pariveṣṭitān /",
  "GR14visvaksu:2904": "evaṃ kṛtvā vidhānena mūrtihomaṃ samācaret // Vis_16.47 //",
  "GR14visvaksu:2905": "ṛgādivedasaṃyuktaṃ dikṣu pūrvādiṣu dvija /",
  "GR14visvaksu:2906": "śaṅkhādighoṣasaṃyuktaṃ nṛttagītasamanvitam // Vis_16.48 //",
  "GR14visvaksu:2907": "vīṇāveṇusamāyuktaṃ homakarma samācaret /",
  "GR14visvaksu:2908": "vaiṣṇavāgniṃ samādāya kuṇḍeṣvagniṃ nidhāpayet // Vis_16.49 //",
  "GR14visvaksu:2909": "pālaśākhādiraṃ caiva bilvamaudumbaraṃ tathā /",
  "GR14visvaksu:2910": "samidaṣṭaśataṃ proktaṃ pṛthak pūrvādi kalpayet // Vis_16.50 //",
  "GR14visvaksu:2911": "pālāśakhādirābhāve bilvaireva tu kārayet /",
  "GR14visvaksu:2912": "bilvābhāve muniśreṣṭha audumbaramathācaret // Vis_16.51 //",
  "GR14visvaksu:2913": "pūrvādi cāgnikuṇḍeṣu samidhaḥ parikīrtitāḥ /",
  "GR14visvaksu:2914": "ājyaṃ caruvaduddiṣṭaṃ tatsaṃkhyā ca pṛthakpṛthak // Vis_16.52 //",
  "GR14visvaksu:2915": "agnimadhye tathā padmaṃ dhyāyet kesarapatrakam /",
  "GR14visvaksu:2916": "tatrasthā devatā dhyātvā homaṃ kuryādvicakṣaṇaḥ // Vis_16.53 //",
  "GR14visvaksu:2917": "juhuyuḥ prāṅmukhāḥ sarve sottarīyāḥ svalaṃkṛtāḥ /",
  "GR14visvaksu:2918": "bhojayedbrāhmaṇān rātrau bhaktān dvādaśa pāyasam // Vis_16.54 //",
  "GR14visvaksu:2919": "vedādhyayanamevātra caturdikṣu ca kārayet /",
  "GR14visvaksu:2920": "pāyasaṃ kṛsaraṃ gaulyaṃ haridrānnaṃ caturvidham // Vis_16.55 //",
  "GR14visvaksu:2921": "pūrvādi cottarāntaṃ tu yathāsaṃravyaṃ prakalpayet /",
  "GR14visvaksu:2922": "śāntihomaṃ tataḥ kṛtvā homānte ca yathākramam // Vis_16.56 //",
  "GR14visvaksu:2923": "madhunā payasā dadhnā hūyatena (juhuyācca?) ghṛtena ca /",
  "GR14visvaksu:2924": "pauruṣeṇa ca sūktena pratyekaṃ ṣoḍaśāhutīḥ // Vis_16.57 //",
  "GR14visvaksu:2925": "pūrvādi cottarāntaṃ tu kuṇḍe caiva yathākramam /",
  "GR14visvaksu:2926": "hutvā hutvā spṛśeyuste pratimāṃ mūlavidyayā // Vis_16.58 //",
  "GR14visvaksu:2927": "madhu hutvā spṛśet pādaṃ kṣīraṃ hutvodaraṃ spṛśet /",
  "GR14visvaksu:2928": "dadhi hutvā ca vadanaṃ hutvājyaṃ śirasi spṛśet // Vis_16.59 //",
  "GR14visvaksu:2929": "palāśaśākhayā prācyāṃ siñcettanmūrtidhārakaḥ /",
  "GR14visvaksu:2930": "dakṣiṇasyāṃ tataḥ siñcet khādirasya tu śākhayā // Vis_16.60 //",
  "GR14visvaksu:2931": "siñcettanmūrtidhārastu pratīcyāṃ bilvaśākhayā /",
  "GR14visvaksu:2932": "udumbareṇa codīcyāṃ siñcettanmūrtidhārakaḥ // Vis_16.61 //",
  "GR14visvaksu:2933": "ācāryaḥ koṇadeśe tu siñcedvetasaśākhayā /",
  "GR14visvaksu:2934": "puṣpāñjaliṃ(-liḥ?)namaskṛtya ācāryo mūlavidyayā // Vis_16.62 //",
  "GR14visvaksu:2935": "uttarāgnau tu juhuyāt ācāryo madhuratrayam /",
  "GR14visvaksu:2936": "gulājyamadhusaṃmiśraṃ madhuratrayamucyate // Vis_16.63 //",
  "GR14visvaksu:2937": "mūlamantreṇa juhuyāt pratyekāṣṭāhutīḥ kramāt /",
  "GR14visvaksu:2938": "nṛttageyaiśca vādyaiśca vedādhyayanasatkathām (-saṃyutaiḥ) // Vis_16.64 //",
  "GR14visvaksu:2939": "anirvāṇapradīpaiśca rātriśeṣaṃ samāpayet /",
  "GR14visvaksu:2940": "prabhātāyāṃ tu śarvaryāṃ snātvācāryaḥ prayatnavān // Vis_16.65 //",
  "GR14visvaksu:2941": "dvārasya dakṣiṇe pārśve sthaṇḍile caturaśrake /",
  "GR14visvaksu:2942": "kārayedvāstuhomaṃ tu samidājyacarūnapi // Vis_16.66 //",
  "GR14visvaksu:2943": "apāmārgasya samidhaḥ śamyāśca khadirasya ca /",
  "GR14visvaksu:2944": "yakṣarakṣaḥ piśācānāṃ śāntyarthaṃ juhuyāt pṛthak // Vis_16.67 //",
  "GR14visvaksu:2945": "praṇavādisvamantraiśca juhuyānmantravittamaḥ /",
  "GR14visvaksu:2946": "diśāhomāṃśca kurvīta prāsādasya samantataḥ // Vis_16.68 //",
  "GR14visvaksu:2947": "sthaṇḍileṣvevamevāgniṃ juhuyāddikpatīn kramāt /",
  "GR14visvaksu:2948": "dhyātvā dhyātvā svamantreṇa samidādi yathākramam // Vis_16.69 //",
  "GR14visvaksu:2949": "palāśakhadirāśvatthaplakṣanyagrodhabilvajāḥ /",
  "GR14visvaksu:2950": "udumbaraśca kāśmaryaḥ samidho 'ṣṭau prakīrtitāḥ // Vis_16.70 //",
  "GR14visvaksu:2951": "aindrādīśānaparyantaṃ samidājyacarūnapi /",
  "GR14visvaksu:2952": "evaṃ samāpya vidhivat vāstuhomādikān kramāt // Vis_16.71 //",
  "GR14visvaksu:2953": "kārayenmuniśārdvala paścāt pūrṇāhutiṃ hunet /",
  "GR14visvaksu:2954": "vauṣaḍantena mantreṇa ācāryaḥ paścime 'nale // Vis_16.72 //",
  "GR14visvaksu:2955": "dvādaśākṣaramantreṇa srucā pūrṇāhutiṃ hunet /",
  "GR14visvaksu:2956": "gandhapuṣpādinābhyarcya ghaṇṭāśabdasamanvitam // Vis_16.73 //",
  "GR14visvaksu:2957": "pūrṇāhutiṃ kramāt kṛtvā tridhā mantramanusmaran /",
  "GR14visvaksu:2958": "gomayena samālipya bālasthānaṃ samantataḥ // Vis_16.74 //",
  "GR14visvaksu:2959": "mūlasthānaṃ tu vā tatra mūlamantreṇa mantravit /",
  "GR14visvaksu:2960": "aṣṭadikṣu yathānyāyaṃ kārayedyatnato dhvajān // Vis_16.75 //",
  "GR14visvaksu:2961": "toraṇān śāstravihitān caturdikṣu niveśayet /",
  "GR14visvaksu:2962": "darbhamālādisaṃyuktaṃ muktādāmaira (-mādya?) laṃkṛtam // Vis_16.76 //",
  "GR14visvaksu:2963": "sarvālaṃkārasaṃyuktaṃ puṣpamālāvibhūṣitam /",
  "GR14visvaksu:2964": "puṇyāhaṃ vācayitvā tu pūjanīyāṃśca pūjayet // Vis_16.77 //",
  "GR14visvaksu:2965": "vastrābharaṇakaṃ samyagācāryaya pradāpayet /",
  "GR14visvaksu:2966": "ācāryamanasaḥ prītiratisaṃpattikāriṇī // Vis_16.78 //",
  "GR14visvaksu:2967": "sauvarṇaṃ brahmasūtraṃ tu sauvarṇaṃ karṇabhūṣaṇam /",
  "GR14visvaksu:2968": "aṅgulīvalayaṃ caiva prakoṣṭhavalayaṃ tathā // Vis_16.79 //",
  "GR14visvaksu:2969": "alaṃkṛtyaivamācāryaṃ dakṣiṇāṃ tasya dāpayet /",
  "GR14visvaksu:2970": "pañcaviṃśatiniṣkaṃ tu suvarṇaṃ dakṣiṇottamam // Vis_16.80 //",
  "GR14visvaksu:2971": "tadardhaṃ madhyamaṃ caiva tadardhamadhamaṃ bhavet /",
  "GR14visvaksu:2972": "evameva tu kartavya utsave dakṣiṇākramaḥ // Vis_16.81 //",
  "GR14visvaksu:2973": "uttamādikramāt proktā dakṣiṇā munisattama /",
  "GR14visvaksu:2974": "yathā (-dvai?)vittānusāreṇa dadyādvā(-dvai?)dakṣiṇāṃ mune // Vis_16.82 //",
  "GR14visvaksu:2975": "atropayuktaṃ yaddravyaṃ devatālaṃkṛtiṃ vinā /",
  "GR14visvaksu:2976": "ācāryāya pradātavyaṃ vastravrīhyādikaṃ tathā // Vis_16.83 //",
  "GR14visvaksu:2977": "ācāryadakṣiṇārdhāṃśatulyā sthāpakadakṣiṇā /",
  "GR14visvaksu:2978": "tadardhaṃ mūrtipānāṃ tu vāstuśāntikṛtastathā // Vis_16.84 //",
  "GR14visvaksu:2979": "hotṝṇāṃ dakṣiṇārdhaṃ syād adhyetṝṇāṃ tu dakṣiṇā /",
  "GR14visvaksu:2980": "sarveṣāṃ caiva dātavyaṃ vastrayugmaṃ navaṃ śubham // Vis_16.85 //",
  "GR14visvaksu:2981": "daivajñaṃ pūjayet paścāt sumuhūrtaprado hi saḥ /",
  "GR14visvaksu:2982": "geyanṛttakarāṃścaiva pūjayedvaiṣṇavāṃstataḥ // Vis_16.86 //",
  "GR14visvaksu:2983": "mūhūrte śobhane prāpte brāhmaṇānāmanujñayā /",
  "GR14visvaksu:2984": "sūryamaṇḍalamadhyasthaṃ devaṃ nārāyaṇaṃ prabhum // Vis_16.87 //",
  "GR14visvaksu:2985": "kumbhe pañcapratīke ca āvāhya praṇavena tu /",
  "GR14visvaksu:2986": "arghyapādyāpadinābhyarcya ekamūrtimanusmaret // Vis_16.88 //",
  "GR14visvaksu:2987": "pūjayitvā muniśreṣṭha svayaṃ tu vigataspṛhaḥ /",
  "GR14visvaksu:2988": "śriyaṃ puṣṭiṃ tathā kumbhamadhye saṃpūjayettataḥ // Vis_16.89 //",
  "GR14visvaksu:2989": "praṇavādi svanāmnā tu sādhako mantravittamaḥ /",
  "GR14visvaksu:2990": "tatkumbhāntargataṃ devaṃ sthāpayet sādhakottamaḥ // Vis_16.90 //",
  "GR14visvaksu:2991": "sthāpakaścoddharet kumbhamācāryo vā munīśvara /",
  "GR14visvaksu:2992": "uttaryoṣṇīṣasaṃyuktamuddharet kumbhamuttamam // Vis_16.91 //",
  "GR14visvaksu:2993": "tathaiva samalaṃkṛtya sthāpakaṃ munisattama /",
  "GR14visvaksu:2994": "ācāryo mūrtipairyuktaḥ pratimāmuddharet kramāt // Vis_16.92 //",
  "GR14visvaksu:2995": "maṅgalānu(-nyu?)ddhareyuśca diśāhomakarāstathā /",
  "GR14visvaksu:2996": "śaṅkhadundubhighoṣaiśca svastivācanasaṃyutam // Vis_16.93 //",
  "GR14visvaksu:2997": "nṛttageyasamāyuktaṃ dhūpadīpasamanvitam /",
  "GR14visvaksu:2998": "puṣpavṛṣṭisamāyuktaṃ vitānadhvajasaṃyutam // Vis_16.94 //",
  "GR14visvaksu:2999": "tatastu samalaṃkṛtya devāgre vaiṣṇavān śubhān /",
  "GR14visvaksu:3000": "gandhatoyena saṃpūrṇān sūtratrayasuveṣṭitān // Vis_16.95 //",
  "GR14visvaksu:3001": "aśvatthapallavairyuktān droṇena paripūritān /",
  "GR14visvaksu:3002": "vardhanīṃ gṛhya tantrajño devāgre 'cchinnadhārayā // Vis_16.96 //",
  "GR14visvaksu:3003": "gehaṃ pradakṣiṇaṃ kṛtvā bālasthānaṃ praveśayet /",
  "GR14visvaksu:3004": "pratimāṃ mūrtimantreṇa sthāpayenmantravittamaḥ // Vis_16.97 //",
  "GR14visvaksu:3005": "tataśca pañcamantrāṇāṃ (-ntrāṃśca?) sthāpayedvihitena ca /",
  "GR14visvaksu:3006": "tasyāgre sthāpayet kumbhamācāryastantravittamaḥ // Vis_16.98 //",
  "GR14visvaksu:3007": "tattoyaṃ pratimāmūrdhni mūlamantreṇa secayet /",
  "GR14visvaksu:3008": "śriyādīnāṃ(?)svamantraistu secayeddevavat kramāt // Vis_16.99 //",
  "GR14visvaksu:3009": "karmārcanādi mūrtīnāṃ(?) secayenmūlaberavat /",
  "GR14visvaksu:3010": "kumbhāccheṣodakaṃ gṛhya taccharāve niṣicya ca // Vis_16.100 //",
  "GR14visvaksu:3011": "śalākamātrayā caiva dhārayācchinnayā punaḥ /",
  "GR14visvaksu:3012": "paritaḥ pariṣekaṃ ca kuryānmūlena mantravit // Vis_16.101 //",
  "GR14visvaksu:3013": "añjaliṃ darśayitvā tu sarvamantrāṃśca(-mantraṃ ca?)saṃsmaret /",
  "GR14visvaksu:3014": "dvārasyottarapārśve tu nyāsahomaṃ svamantrataḥ // Vis_16.102 //",
  "GR14visvaksu:3015": "sthaṇḍile muniśārdūla pañcarātraviśāradaiḥ /",
  "GR14visvaksu:3016": "kārayet samidādyaistu pratyekaikāhutiṃ kramāt // Vis_16.103 //",
  "GR14visvaksu:3017": "mantranyāsaṃ tataḥ kuryāt pūrvavat sādhakottamaḥ /",
  "GR14visvaksu:3018": "tathaiva kārayettasmin sthāpako nyāsamuttamam // Vis_16.104 //",
  "GR14visvaksu:3019": "paścāddevaṃ samālambya pūjayet sādhakottamaḥ /",
  "GR14visvaksu:3020": "gandhapuṣpādinābhyarcya praṇamya ca janārdanam // Vis_16.105 //",
  "GR14visvaksu:3021": "saṃnidhānaṃ kuruṣveti praṇamet daṇḍavat kṣitau /",
  "GR14visvaksu:3022": "tasmin kāle mahāprājño vedādhyayanamācaret // Vis_16.106 //",
  "GR14visvaksu:3023": "puṣpāñjalirnamaskṛtya ācāryo mantramuccaret /",
  "GR14visvaksu:3024": "sarvaṃ nyūnātiriktaṃ ca mayā pūrvaṃ ca yatkṛtam // Vis_16.107 //",
  "GR14visvaksu:3025": "tatsarvaṃ devadeveśa kṣantumarhasi me prabho /",
  "GR14visvaksu:3026": "tatastu muniśārdūla prāsādaṃ prokṣayedbudhaḥ // Vis_16.108 //",
  "GR14visvaksu:3027": "kumbhodakādaśeṣaṃ tu bahirantaśca sarvaśaḥ /",
  "GR14visvaksu:3028": "pauruṣeṇaiva sūktena prokṣaṇādeva śuddhyati // Vis_16.109 //",
  "GR14visvaksu:3029": "pāyasaṃ kṛsaraṃ gaulyaṃ mudgānnaṃ ca nivedayet /",
  "GR14visvaksu:3030": "tāmbūlaṃ mukhavāsaṃ ca parivārāṃśca(?)kalpayet // Vis_16.110 //",
  "GR14visvaksu:3031": "homapūrveṇa mantrajño hyantarbahiranukramāt /",
  "GR14visvaksu:3032": "lokapālān muniśreṣṭha kalpayettu yathākramam // Vis_16.111 //",
  "GR14visvaksu:3033": "anyāvaraṇadevāṃśca bālagehe na kalpayet /",
  "GR14visvaksu:3034": "dine dine tu kartavyo homūparvo balikramaḥ // Vis_16.112 //",
  "GR14visvaksu:3035": "caṇḍādīśāvasānaṃ tu baliṃ dadyāt pṛthakpṛthak /",
  "GR14visvaksu:3036": "mahāpīṭhārdhamānaṃ tu vistarāyāmatādṛśam // Vis_16.113 //",
  "GR14visvaksu:3037": "bālagehasya pūrve tu kalpayet pīṭhamuttamam /",
  "GR14visvaksu:3038": "pīṭhopari mune padmamaṣṭapatraṃ sakarṇikam // Vis_16.114 //",
  "GR14visvaksu:3039": "pūrvavat pārṣadān sarvān tiṣṭhantau(-to?)balipīṭhakau(-ke?) /",
  "GR14visvaksu:3040": "baliśeṣaṃ nyaseddhīmān pūrvavanmantrasaṃyutam // Vis_16.115 //",
  "GR14visvaksu:3041": "utsavasnapanādīni kārayecchāstracoditam /",
  "GR14visvaksu:3042": "śeṣaṃ sādhāraṇaṃ kuryāt bālasthāne munīśvara // Vis_16.116 //",
  "GR14visvaksu:3043": "bālasthānaṃ vinā pūrvaṃ mūlasthānaṃ na kārayet /",
  "GR14visvaksu:3044": "yadi kuryānmahādoṣaḥ kartṛdeśavināśanaḥ // Vis_16.117 //",
  "GR14visvaksu:3045": "bālagehārcanābimbaṃ mūlāgāre na pūjayet /",
  "GR14visvaksu:3046": "pūjayedyadi tadbimbaṃ kartā rāṣṭraṃ ca naśyati // Vis_16.118 //",
  "GR14visvaksu:3047": "tasmāt sarvaprayatnena mūlāgāre na pūjayet /",
  "GR14visvaksu:3048": "pratiṣṭhānte muniśreṣṭha utsavaṃ kārayet kramāt // Vis_16.119 //",
  "GR14visvaksu:3049": "pañcasaptanavāhaṃ vā yathāvittānusārataḥ(?) /",
  "GR14visvaksu:3050": "dhvajaṃ caivotsavāraṃbhe sadyaḥ kuryāttu taddine // Vis_16.120 //",
  "GR14visvaksu:3051": "tīrthānte snapanaṃ kuryāt pūrvoktena vidhānataḥ /",
  "GR14visvaksu:3052": "puṣpayāgavidhānaṃ tu neṣyate 'smin mahāmune // Vis_16.121 //",
  "GR14visvaksu:3053": "iti saṃkṣepataḥ prokto bālasthānavidhirmune /",
  "GR14visvaksu:3054": "evameva dvitīyasya pratiṣṭhālakṣaṇaṃ param // Vis_16.122 //",
  "GR14visvaksu:3055": "viśeṣaṃ cātra vakṣyābhi dvitīyasya muhāmune /",
  "GR14visvaksu:3056": "pratiṣṭhārkṣasya pūrvedyuḥ madhyarātre 'lpagehake // Vis_16.123 //",
  "GR14visvaksu:3057": "sthaṇḍilaṃ caturaśraṃ ca hastamātraṃ samantataḥ /",
  "GR14visvaksu:3058": "kārayitvā muniśreṣṭha paścāddevaṃ nayedbudhaḥ // Vis_16.124 //",
  "GR14visvaksu:3059": "bimbāgre sthaṇḍile madhye mūlamantramanusmaran /",
  "GR14visvaksu:3060": "kumbhaṃ saṃsthāpya vidhivat tatkumbhe kalpayeddharim // Vis_16.125 //",
  "GR14visvaksu:3061": "ānayenmūrtimantreṇa gandhapuṣpādinārcayet /",
  "GR14visvaksu:3062": "kumbhasyāntargataṃ devaṃ ravimadhye nayet kṣaṇāt // Vis_16.126 //",
  "GR14visvaksu:3063": "paścāddevaṃ samāvāhya mahākumbhe mahāmune /",
  "GR14visvaksu:3064": "tatkumbhāntargataṃ devaṃ mūlabere nyedbudhaḥ // Vis_16.127 //",
  "GR14visvaksu:3065": "pūrvavat prokṣayenmūlasthānaṃ tantravicakṣaṇaḥ /",
  "GR14visvaksu:3066": "parivārānaśeṣāṃstu kalpayecchāstracoditam // Vis_16.128 //",
  "GR14visvaksu:3067": "digdevān vidhivat sthāpya pūjayettaddine dine /",
  "GR14visvaksu:3068": "viśeṣaścātra saṃproktaḥ śeṣaṃ sādhāraṇaṃ bhavet // Vis_16.129 //",
  "GR14visvaksu:3069": "yuktyā yuktiviśeṣeṇa kārayediha nārada /",
  "GR14visvaksu:3070": "prathame ca dvitīye ca kriyāsu munisattama // Vis_16.130 //",
  "GR14visvaksu:3071": "evaṃ kṛte tu vidhivat tadrājño rāṣṭravāsinām /",
  "GR14visvaksu:3072": "kartuḥ kārayituścaiva āyuḥ śrīścāpi vardhate // Vis_16.131 //",
  "GR14visvaksu:3073": "iti śrīpāñcarātre viṣvaksenasaṃhitāyāṃ pratiṣṭhāvidhirnāma ṣoḍaśo 'dhyāyaḥ ||",
  "GR14visvaksu:3074": "_________________________________________________________________",
  "GR14visvaksu:3075": "saptadaśo 'dhyāyaḥ",
  "GR14visvaksu:3076": "saptadaśo 'dhyāyaḥ viṣvaksenaḥ---",
  "GR14visvaksu:3077": "athātaḥ saṃpravakṣyāmi jaṅgamasthāpanaṃ param /",
  "GR14visvaksu:3078": "apradhānaṃ ca bimbaṃ tu jaṅgamaṃ bimbamuttamam // Vis_17.1 //",
  "GR14visvaksu:3079": "pṛthak cet sarvakarmāṇi bimbaśuddhyarthameva ca /",
  "GR14visvaksu:3080": "kārayenmuniśārdūla snānādipratimākriyām // Vis_17.2 //",
  "GR14visvaksu:3081": "snānotsavādikāryārthaṃ kāle 'smin vartate sati (?) /",
  "GR14visvaksu:3082": "jalavāsaṃ kramāt kṛtvā maṇḍape cādhivāsanam // Vis_17.3 //",
  "GR14visvaksu:3083": "kṛtvā tu pūrvavaddhomaṃ tilahomaṃ vinā dvija /",
  "GR14visvaksu:3084": "snapanaṃ vidhivat kṛtvā ratnanyāsaṃ vinā mune // Vis_17.4 //",
  "GR14visvaksu:3085": "mantranyāsaṃ vinā tasmin tattvanyāsaṃ samācaret /",
  "GR14visvaksu:3086": "madhyasūtraṃ parityajya prāsāde parameṣṭhinā // Vis_17.5 //",
  "GR14visvaksu:3087": "pauruṣaṃ sūktamuccārya sthāpayenmatimān pṛthak /",
  "GR14visvaksu:3088": "mūrtīnāṃ sthānabhedastu bimbādhyāye pradarśitaḥ // Vis_17.6 //",
  "GR14visvaksu:3089": "tattatsthāne svamantreṇa saṃsthāpyārcādi nārada /",
  "GR14visvaksu:3090": "yadrupaṃ mūlaberasya yaccihnaiścihnitaṃ purā // Vis_17.7 //",
  "GR14visvaksu:3091": "yā mūrtiḥ sthāpitā pūrvaṃ mūlārceti mahātmabhiḥ /",
  "GR14visvaksu:3092": "yathā cāyudhavinyāsaḥ kathaṃ(kṛto?)buddhimatāṃ varaiḥ // Vis_17.8 //",
  "GR14visvaksu:3093": "karmārcādiṣu bereṣu tatsarvaṃ kārayettathā /",
  "GR14visvaksu:3094": "na vidhiḥ śayitasyaiṣaḥ sthāpanādi prakīrtitam // Vis_17.9 //",
  "GR14visvaksu:3095": "śayitasya tu karmārcā sthānakaṃ tvāsanaṃ tu vā /",
  "GR14visvaksu:3096": "saṃsthāpya vāsudevākhyaṃ na saṃkarṣaṇamiṣyate // Vis_17.10 //",
  "GR14visvaksu:3097": "tathā saṃkarṣaṇaṃ sthāpya pradyumnaṃ nārcayet sudhīḥ /",
  "GR14visvaksu:3098": "pradyumnasthāpanārcāyāṃ karmārcā nāniruddhakā // Vis_17.11 //",
  "GR14visvaksu:3099": "karmārcā sarvathā kāryā mūlabimbānusāriṇī /",
  "GR14visvaksu:3100": "viśeṣaścātra saṃproktaḥ śeṣaṃ pūrvavadācaret // Vis_17.12 //",
  "GR14visvaksu:3101": "evaṃ saṃkṣepataḥ proktaṃ jaṅgamasthāpanaṃ mune /",
  "GR14visvaksu:3102": "dhanyaṃ yaśasyamāyuṣyaṃ sarvakāmaphalapradam // Vis_17.13 //",
  "GR14visvaksu:3103": "sthāpanaṃ saṃpravakṣyāmi citrābhāsārdhacitrake /",
  "GR14visvaksu:3104": "ābhāsaṃ trividhaṃ proktaṃ bhittau ca phalake paṭe // Vis_17.14 //",
  "GR14visvaksu:3105": "ardhacitraṃ tathā bhittau śilāyāṃ dāruke 'pi ca(?) /",
  "GR14visvaksu:3106": "vidyate yadi karmārcāpyeteṣāṃ(syādeṣāṃ?)lohajākṛtiḥ // Vis_17.15 //",
  "GR14visvaksu:3107": "karmārcāyāṃ tu sakalāṃ kriyāṃ kṛtvā tu pūrvavat /",
  "GR14visvaksu:3108": "mūlārcāyāṃ tu kartavyo mantranyāso dvijottama // Vis_17.16 //",
  "GR14visvaksu:3109": "adhivāsanakumbhasthatoyena prokṣayedbudhaḥ /",
  "GR14visvaksu:3110": "tataḥ puruṣasūktena pañcopaniṣadairapi // Vis_17.17 //",
  "GR14visvaksu:3111": "atraiva ṣoḍaśanyāso neṣyate tantrapāragaiḥ /",
  "GR14visvaksu:3112": "phalake ca paṭe caiva viśeṣaṃ kathayāmyaham // Vis_17.18 //",
  "GR14visvaksu:3113": "maṇḍapaṃ pūrvavat kṛtvā vediṃ kṛtvā tu pūrvavat /",
  "GR14visvaksu:3114": "kṛtvā sulocane divye śayane saṃniveśayet // Vis_17.19 //",
  "GR14visvaksu:3115": "jalādhivāsanaṃ caiva neṣyate snapanaṃ budhaiḥ /",
  "GR14visvaksu:3116": "mūrtihomaṃ tataḥ kṛtvā diśāhomavivarjitam // Vis_17.20 //",
  "GR14visvaksu:3117": "vidyeśānapi saṃpūjya vedikākalaśeṣvatha /",
  "GR14visvaksu:3118": "pralayaṃ ca nisargaṃ ca kramāt kṛtvā tu deśikaḥ // Vis_17.21 //",
  "GR14visvaksu:3119": "prokṣayet svena mantreṇa brahmakumbhasthavāriṇā /",
  "GR14visvaksu:3120": "yuktyā yuktiviśeṣeṇa śeṣaṃ pūrvavadācaret // Vis_17.22 //",
  "GR14visvaksu:3121": "bhittisthapratimāyāṃ tu sthānaṃ kathayāmyaham /",
  "GR14visvaksu:3122": "bhittau samyakpaṭe citre varṇālaṃkārabhūṣite // Vis_17.23 //",
  "GR14visvaksu:3123": "ābhāse cārdhacitre vā paṭe samyaksulocane (?) /",
  "GR14visvaksu:3124": "devasya purataḥ kṛtvā maṇḍapaṃ saparicchadam // Vis_17.24 //",
  "GR14visvaksu:3125": "vedikāṃ tatra kurvīta pūrvoktena vidhānataḥ /",
  "GR14visvaksu:3126": "dvikarāṃ trikarāṃ vāpi śilpinā kuśalena tu // Vis_17.25 //",
  "GR14visvaksu:3127": "tatastu vedikāmadhye vinyasecchālisaṃcayam /",
  "GR14visvaksu:3128": "śālimadhye likhet padmamaṣṭapatraṃ sakarṇikam // Vis_17.26 //",
  "GR14visvaksu:3129": "tatastu droṇasaṃpūrṇaṃ brahmakumbhaṃ suvarcasam /",
  "GR14visvaksu:3130": "vastrapūtairjalaiḥ pūrṇaṃ sakūrcaṃ sāpidhānakam // Vis_17.27 //",
  "GR14visvaksu:3131": "sasūtraṃ vastrayugmena veṣṭitaṃ ratnasaṃyutam /",
  "GR14visvaksu:3132": "aṣṭaśaktisamopetaṃ sauvarṇāyudhapañcayuk // Vis_17.28 //",
  "GR14visvaksu:3133": "aśvatthapallavairyuktaṃ gandhapuṣpākṣatārcitam /",
  "GR14visvaksu:3134": "tatkumbhaṃ praṇavenaiva padmamadhye tu vinyaset // Vis_17.29 //",
  "GR14visvaksu:3135": "tataḥ padmadaleṣvaṣṭaghaṭāṃstu parito nyaset /",
  "GR14visvaksu:3136": "pūrvavattoyasaṃpūrṇān sahiraṇyān savastrakān // Vis_17.30 //",
  "GR14visvaksu:3137": "sapidhānān sakūrcāṃstu mukhe cāśvatthapallavān /",
  "GR14visvaksu:3138": "arcayedgandhapuṣpaiśca dīpairanyairvicitrakaiḥ // Vis_17.31 //",
  "GR14visvaksu:3139": "arcayenmūlamantreṇa nārāyaṇamanāmayam /",
  "GR14visvaksu:3140": "viśṇumakliṣṭakarmāṇaṃ paramaṃ madhyame ghaṭe // Vis_17.32 //",
  "GR14visvaksu:3141": "vāsudevaṃ nyaset pūrve saṃkarṣaṇaṃ tu dakṣiṇe /",
  "GR14visvaksu:3142": "pradyumnaṃ paścime nyasya aniruddhaṃ tu cottare // Vis_17.33 //",
  "GR14visvaksu:3143": "āgneyyāṃ vinyasellakṣmīṃ nairṛtyāṃ tu sarasvatīm /",
  "GR14visvaksu:3144": "vāyavye tu ratiṃ nyasya śāntimīśānagocare // Vis_17.34 //",
  "GR14visvaksu:3145": "evaṃ nyasya vidhānena gandhapuṣpādibhiryajet /",
  "GR14visvaksu:3146": "athavātra muniśreṣṭha paritaḥ kalaśān nyaset // Vis_17.35 //",
  "GR14visvaksu:3147": "tanmadhye cānayedaṣṭavidyeśān sādhakottamaḥ /",
  "GR14visvaksu:3148": "vārāhaṃ pūrvabhāge tu nārasiṃhaṃ tu dakṣiṇe // Vis_17.36 //",
  "GR14visvaksu:3149": "śrīdharaṃ paścime deśe uttare hayaśīrṣakam /",
  "GR14visvaksu:3150": "āgneye bhārgavaṃ rāmaṃ nairṛtyāṃ rāmameva ca // Vis_17.37 //",
  "GR14visvaksu:3151": "vāmanaṃ cāpi vāyavye vāsudevaṃ tatheśake /",
  "GR14visvaksu:3152": "svanāmnā pūjayitvaitān kalaśeṣu pṛthak pṛthak // Vis_17.38 //",
  "GR14visvaksu:3153": "evaṃ saṃpūjayitvā tu homakarma samācaret /",
  "GR14visvaksu:3154": "pūrvādi cottarāntaṃ tu kuṇḍāni parikalpayet // Vis_17.39 //",
  "GR14visvaksu:3155": "vāsudevaṃ yajet pūrvaṃ kuṇḍe tu caturaśrake /",
  "GR14visvaksu:3156": "ardhacandrāgniduṇḍe tu yāmya saṃkarṣaṇaṃ yajet // Vis_17.40 //",
  "GR14visvaksu:3157": "vāruṇe vṛttakuṇḍe tu pradyumnaṃ tu yajedbudhaḥ /",
  "GR14visvaksu:3158": "uttare padmakuṇḍe tu aniruddhamatho yajet // Vis_17.41 //",
  "GR14visvaksu:3159": "pālāśaṃ khādiraṃ caiva bailavamaudumbaraṃ tathā /",
  "GR14visvaksu:3160": "aṣṭottaraśata hutvā pūrvādi ca pṛthak kramāt // Vis_17.42 //",
  "GR14visvaksu:3161": "samidājyacarūn lājān juhuyurmūrtipāḥ kramāt /",
  "GR14visvaksu:3162": "athavātra muniśreṣṭha pūrvāgnau sādhakāttamaḥ // Vis_17.43 //",
  "GR14visvaksu:3163": "samidājyena caruṇā homamekena(?)cāpyalam /",
  "GR14visvaksu:3164": "kuṇḍe vā sthaṇḍile vāpi ācāryo juhuyādbudhaḥ // Vis_17.44 //",
  "GR14visvaksu:3165": "rātrau homaḥ prakartavyaḥ jalasaṃprokṣaṇaṃ divā /",
  "GR14visvaksu:3166": "na kuryāt prokṣaṇaṃ rātrau na divā homamācaret // Vis_17.45 //",
  "GR14visvaksu:3167": "tasmāt sarvaprayatnena rātrau homaṃ tu kārayet /",
  "GR14visvaksu:3168": "muhūrte samanuprāpte brāhmaṇānāmanujñayā // Vis_17.46 //",
  "GR14visvaksu:3169": "kumbhasthitena toyena prokṣayet parameṣṭhinā /",
  "GR14visvaksu:3170": "āvāhayettato devaṃ nārāyaṇamanāmayam // Vis_17.47 //",
  "GR14visvaksu:3171": "śaṅkhacakradharaṃ devaṃ pītāmbaradharaṃ harim /",
  "GR14visvaksu:3172": "yadrupaṃ cintitaṃ bhittau tathā dhyāyejjagadgurum // Vis_17.48 //",
  "GR14visvaksu:3173": "evaṃ kṛtvā mahāviṣṇuṃ prokṣayedgandhavāriṇā /",
  "GR14visvaksu:3174": "tataḥ puruṣasūktena prokṣayet pratimāṃ punaḥ // Vis_17.49 //",
  "GR14visvaksu:3175": "pūjayedarghyapādyaiśca carubhirvividhairapi /",
  "GR14visvaksu:3176": "yathāvittānusāreṇa(?) dadyādācāryadakṣiṇām // Vis_17.50 //",
  "GR14visvaksu:3177": "evaṃ saṃkṣepataḥ proktaṃ sthāpanaṃ bhittisaṃśritam /",
  "GR14visvaksu:3178": "tataḥsupīṭhikāṃ kṛtvā pīṭhasya(pīṭhaṃ ca?)paritaḥkramāt // Vis_17.51 //",
  "GR14visvaksu:3179": "saṃkalpya parivārāṃśca tatrāvāhya tu pūjayet /",
  "GR14visvaksu:3180": "dine dine muniśreṣṭha trisandhyaikamathāpi vā // Vis_17.52 //",
  "GR14visvaksu:3181": "evaṃ saṃkṣepataḥ prokto (ktā?) bhittibimbasya saṃsthitiḥ //",
  "GR14visvaksu:3182": "iti śrīpāñcarātre viṣvaksenasaṃhitāyāṃ (jaṅgamabimbādisthāpanavidhirnāma) saptadaśo 'dhyāyaḥ ||",
  "GR14visvaksu:3183": "_________________________________________________________________",
  "GR14visvaksu:3184": "aṣṭādaśo 'dhyāyaḥ",
  "GR14visvaksu:3185": "viṣvaksenaḥ---",
  "GR14visvaksu:3186": "athātaḥ saṃpravakṣyāmi devīnāṃ sthāpanaṃ param /",
  "GR14visvaksu:3187": "tayorvivāhaṃ homaṃ ca śṛṇu guhyamanukramāt // Vis_18.1 //",
  "GR14visvaksu:3188": "devaṃ pūrvaṃ pratiṣṭhāpya tatkāle prokṣayenmune /",
  "GR14visvaksu:3189": "śriyādīnāṃ(?)svamantreṇa mahākumbhasthavāriṇā // Vis_18.2 //",
  "GR14visvaksu:3190": "pṛthak cenmuniśārdūla devīsthāpanamācaret /",
  "GR14visvaksu:3191": "maṇḍapaṃ pūrvavat kṛtvā daśahastasamanvitam // Vis_18.3 //",
  "GR14visvaksu:3192": "vedikāṃ pūrvavat kṛtvā maṇḍapasthānurūpataḥ /",
  "GR14visvaksu:3193": "hastamātraṃ tadardhaṃ vā kuṇḍāni paritaḥ kramāt // Vis_18.4 //",
  "GR14visvaksu:3194": "kārayettadvidhānena śilpibhiḥ saha sādhakaḥ /",
  "GR14visvaksu:3195": "caturaśrāṇi sarvāṇi kīrtitāni śriyaḥ kramāt // Vis_18.5 //",
  "GR14visvaksu:3196": "bhūmervṛtāni(?)kuṇḍāni tadaṅgānāṃ tathaiva ca /",
  "GR14visvaksu:3197": "śāntiṃ lakṣmīṃ ca vāgdevīṃ ratiṃ pūrvādi cāgniṣu // Vis_18.6 //",
  "GR14visvaksu:3198": "śvetāṃ padmotpalaśyāmāṃ dhyātvā tu juhuyāt kramāt /",
  "GR14visvaksu:3199": "lakṣmīṃ sarasvatī caiva ratiḥ prītisthathaiva ca // Vis_18.7 //",
  "GR14visvaksu:3200": "kīrtiḥ śāntistathā tuṣṭiḥ puṣṭiścaiva yathādiśam /",
  "GR14visvaksu:3201": "pūrvādikalaśānāṃ tu vedikāyāṃ tu devatāḥ // Vis_18.8 //",
  "GR14visvaksu:3202": "mahāmumbhaṃ tu saṃsthāpya tacchaktiṃ madhyame nayet /",
  "GR14visvaksu:3203": "sarvaśaktisamopetāṃ sarvāṅgāṃ sarvakāriṇīm // Vis_18.9 //",
  "GR14visvaksu:3204": "saṃpūjayet svamantreṇa gandhādyaiḥsumanoramaiḥ /",
  "GR14visvaksu:3205": "dhvajānāṃ toraṇānāṃ ca kalaśānāṃ ca devatāḥ // Vis_18.10 //",
  "GR14visvaksu:3206": "pūrvoktāḥ pūjanīyāśca krameṇaivātra caiva hi /",
  "GR14visvaksu:3207": "toraṇadvārakalaśān vedikākalaśānapi // Vis_18.11 //",
  "GR14visvaksu:3208": "pālikāvedikāyāṃ tu tathā caivāṣṭamaṅgalān(?) /",
  "GR14visvaksu:3209": "vastraiḥ krameṇa saṃchādya gandhapuṣpaiśca pūjayet // Vis_18.12 //",
  "GR14visvaksu:3210": "tattatsvarūpaṃ sauvarṇaṃ kalaśeṣu vinikṣipet /",
  "GR14visvaksu:3211": "snapanaṃ śayanaṃ caiva adhivāsanameva ca // Vis_18.13 //",
  "GR14visvaksu:3212": "pūrvoktaṃ sakalaṃ kuryāddevīmāvāhya yatnataḥ /",
  "GR14visvaksu:3213": "pūjāṃ ca mahatīṃ kuryāt kāle prāpte suśobhane // Vis_18.14 //",
  "GR14visvaksu:3214": "viśeṣamatra vakṣyāmi sarvalokaśubhapradam /",
  "GR14visvaksu:3215": "sarveṣāṃ bhaktijananamāyuḥśrīkīrtivadhanam // Vis_18.15 //",
  "GR14visvaksu:3216": "kartṝṇāṃ puṣṭijananaṃ grāmasyaiva viśeṣataḥ /",
  "GR14visvaksu:3217": "sarvaduḥkhaharaṃ puṃsāṃ sarvakāmaphalapradam // Vis_18.16 //",
  "GR14visvaksu:3218": "kramādvaivāhikaṃ homaṃ kārayettantrapāragaḥ /",
  "GR14visvaksu:3219": "vaiṣṇavyaḥ śaktayaḥ proktā mānuṣyo yāśca śaktayaḥ // Vis_18.17 //",
  "GR14visvaksu:3220": "tāsāṃ vai yatra śaktīnāṃ pūrvā lakṣmyāḥparā kṣitiḥ(teḥ?) /",
  "GR14visvaksu:3221": "bhūmeraṃśāvatāraṃ tat(-rastu?)puṣṭirnāma mahāmune // Vis_18.18 //",
  "GR14visvaksu:3222": "kṣitiṃ vāpyathavā puṣṭiṃ savyapārśve tu yojayet /",
  "GR14visvaksu:3223": "devyorvivāhamekasmin kāle tu samupasthite // Vis_18.19 //",
  "GR14visvaksu:3224": "lakṣmyāḥ pūrvaṃ tato bhūmeḥ kārayitvā vicakṣaṇaḥ /",
  "GR14visvaksu:3225": "lagnasyātikrame kṛtvā jaladānaṃ yathāvidhi // Vis_18.20 //",
  "GR14visvaksu:3226": "tasmin krameṇa śeṣaṃ tu sādhakaḥ sādhayet punaḥ /",
  "GR14visvaksu:3227": "kārayet kramayogena caikasmin sthaṇḍile punaḥ // Vis_18.21 //",
  "GR14visvaksu:3228": "vastrayugmena deveśaṃ devīṃ caiva yathākramam /",
  "GR14visvaksu:3229": "bhūṣaṇaiścaiva vividhairalaṃkṛtya prayatnataḥ // Vis_18.22 //",
  "GR14visvaksu:3230": "devīṃ devāsane nītvā homakarma samārabhet /",
  "GR14visvaksu:3231": "puṇyāhaṃ kārayitvā tu brāhmaṇaiḥ svastisaṃyutam // Vis_18.23 //",
  "GR14visvaksu:3232": "sarvopacārasaṃyuktaṃ jaladānaṃ tu kārayet /",
  "GR14visvaksu:3233": "sthaṇḍilaṃ purataḥ kṛtvā devasya purataḥ sthitaḥ // Vis_18.24 //",
  "GR14visvaksu:3234": "vijñāpyaivaṃ kṛtānujño homaṃ kuryādvicakṣaṇaḥ /",
  "GR14visvaksu:3235": "pañcaviṃśatimādāya samidho 'ktāstu sarpiṣā // Vis_18.25 //",
  "GR14visvaksu:3236": "aṣṭākṣareṇa mantreṇa svāhāntena sakṛt kṣipet /",
  "GR14visvaksu:3237": "ājyāhutiśataṃ hutvā gāyatryā viṣṇusaṃjñayā // Vis_18.26 //",
  "GR14visvaksu:3238": "ācāryo 'gniṃ parikramya yathā rājñāṃ purohitaḥ /",
  "GR14visvaksu:3239": "tathā lājaistu juhuyāt praṇavenāhutitrayam // Vis_18.27 //",
  "GR14visvaksu:3240": "madhye madhye parikramya pāvakaṃ pāvanaṃ hareḥ /",
  "GR14visvaksu:3241": "śāntihomaṃ tu kurvīta sarpiṣāṃ praṇavena tu // Vis_18.28 //",
  "GR14visvaksu:3242": "pratyekaikaṃ muniśreṣṭha ṣoḍaśāhutimuttamam /",
  "GR14visvaksu:3243": "homaṃ samāpya vidhivat nṛttageyādi kārayet // Vis_18.29 //",
  "GR14visvaksu:3244": "evaṃ vaivāhikaṃ kṛtvā pūjayet puruṣottamam /",
  "GR14visvaksu:3245": "anenaiva vidhānena pratiṣṭhāmātrayā(?)pi vā // Vis_18.30 //",
  "GR14visvaksu:3246": "devena saha saṃyojya pūjayet tantravittamaḥ /",
  "GR14visvaksu:3247": "lohabimbasya devīnāṃ saṃproktaṃ munisattama // Vis_18.31 //",
  "GR14visvaksu:3248": "lakṣmyādikramayogena pūjayettu dine dine /",
  "GR14visvaksu:3249": "sarvāsāmeva devīnāṃ eṣa eva vidhirbhavet // Vis_18.32 //",
  "GR14visvaksu:3250": "mūlaberasya devīnāṃ pratiṣṭhāmātrayā(-ma?) pyalam /",
  "GR14visvaksu:3251": "vivāhādikramastatra neṣyate munisattama // Vis_18.33 //",
  "GR14visvaksu:3252": "svabījaireva kartavyaṃ sthāpanaṃ munisattama /",
  "GR14visvaksu:3253": "medhā sarasvatīdurgetyevamādiṣu mūrtiṣu // Vis_18.34 //",
  "GR14visvaksu:3254": "evamāduṣu kartavyaḥ pratiṣṭhādikramo mune /",
  "GR14visvaksu:3255": "prokṣayet svasvamantraistu brahmakumbhasthavāriṇā // Vis_18.35 //",
  "GR14visvaksu:3256": "svaiḥ svairmantraistu saṃsthāpya pūjayettu vidhānataḥ /",
  "GR14visvaksu:3257": "evaṃ saṃkṣepataḥ proktaḥ devīnāṃ sthāpanakramaḥ // Vis_18.36 //",
  "GR14visvaksu:3258": "evaṃ yaḥ kārayedbhaktyā śaktīnāṃ sthāpanaṃ param /",
  "GR14visvaksu:3259": "āyuraiśvaryaputrādīn sarvān kāmānavāpnuyāt // Vis_18.37 //",
  "GR14visvaksu:3260": "iha loke sukhaṃ labdhvā paraloke tathaiva ca /",
  "GR14visvaksu:3261": "rājyalakṣmīṃ parāṃ prāpya punaḥ prājño bhaviṣyati // Vis_18.38 //",
  "GR14visvaksu:3262": "atra kaścidviśeṣo 'sti śrīvatsasya haripriyam /",
  "GR14visvaksu:3263": "lakṣaṇaṃ sthānabhedaṃ ca mantramārādhanaṃ tathā // Vis_18.39 //",
  "GR14visvaksu:3264": "evamādīni cānyāni viśeṣāṇi(!)mahāmune /",
  "GR14visvaksu:3265": "saṃkṣepataḥ pravakṣyāmi śṛṇu guhyamanuttamam // Vis_18.40 //",
  "GR14visvaksu:3266": "sarvasaṃpatsamṛddhyarthaṃ sarvakāmaśubhapradam /",
  "GR14visvaksu:3267": "suvarṇarajatenāpi tathā tāmramayena tu // Vis_18.41 //",
  "GR14visvaksu:3268": "uttamadikrameṇaiva kārayet phalakāspadam /",
  "GR14visvaksu:3269": "ṣaḍaṅgulaṃ tathāyāmaṃ tasya vistārameva ca // Vis_18.42 //",
  "GR14visvaksu:3270": "pañcāṅgulāyataṃ vāpi tanmadhye tatsamaṃ bhavet /",
  "GR14visvaksu:3271": "dvyaṅgulaṃ tasya vistāraṃ maulerekāṅgulaṃ tu vā // Vis_18.43 //",
  "GR14visvaksu:3272": "evaṃ jñātvā muniśreṣṭha kuryādāspadamuttamam /",
  "GR14visvaksu:3273": "evaṃ hi lakṣaṇaṃ proktaṃ uttamaṃ phalakākṛteḥ // Vis_18.44 //",
  "GR14visvaksu:3274": "ekāṅgulavihīnaṃ tu madhyamaṃ paripaṭhyate /",
  "GR14visvaksu:3275": "dvyaṅgulaṃ tadvihīnaṃ tu kanīyasamudāhṛtam // Vis_18.45 //",
  "GR14visvaksu:3276": "tryaṅgula(-lena?)vihīnaṃ tat kuryāttasyādhamādhamam /",
  "GR14visvaksu:3277": "madhyamādhamakārye 'smin adhamādhamameva ca // Vis_18.46 //",
  "GR14visvaksu:3278": "tasyānurūpataḥ kuryāt vistāraṃ munisattama /",
  "GR14visvaksu:3279": "tanmadhye cintacitvā tu sādhakaḥ paramārthavit // Vis_18.47 //",
  "GR14visvaksu:3280": "sādhayet kamalāṃ devīṃ taptakāñcanasaṃnibhām /",
  "GR14visvaksu:3281": "sarvalakṣaṇasaṃyuktāṃ padmāsanasamanvitām // Vis_18.48 //",
  "GR14visvaksu:3282": "padmahastāṃ śriyaṃ devīṃ padmanābhapriyāṃ śubhām /",
  "GR14visvaksu:3283": "maṇimauktikasaṃyuktāṃ sarvābharaṇabhūṣitām // Vis_18.49 //",
  "GR14visvaksu:3284": "evaṃ saṃcintya tāṃ devīṃ śriyaṃ trailokyanāyakīm /",
  "GR14visvaksu:3285": "harervakṣasi pārśve tu dakṣiṇe munisattama // Vis_18.50 //",
  "GR14visvaksu:3286": "sthāpayettāṃ śriyaṃ devīṃ jagatsaṃrakṣaṇārthakam /",
  "GR14visvaksu:3287": "sarvasaṃpatsamṛddhyarthamiti śāstrasya niścayaḥ // Vis_18.51 //",
  "GR14visvaksu:3288": "jalādhivāsane cāsmin viśeṣaṃ kathayāmi te /",
  "GR14visvaksu:3289": "bhāradvayena saṃpūrṇaṃ jalabhājanamuttamam // Vis_18.52 //",
  "GR14visvaksu:3290": "saṃgṛhya muniśārdūla tasmin pātre 'dhivāsayet /",
  "GR14visvaksu:3291": "pūrvoktajalamānīya pūrayitvā tu bhājanam // Vis_18.53 //",
  "GR14visvaksu:3292": "gandhapuṣpaistu saṃpūjya saṃsmaredamṛtārṇavam /",
  "GR14visvaksu:3293": "tanmadhye pūrvavat kuryāt jalavāsaṃ vidhānataḥ // Vis_18.54 //",
  "GR14visvaksu:3294": "etat krameṇa vā kuryāt acyutasya mahāmune /",
  "GR14visvaksu:3295": "darpaṇe saṃsthite bere citrādīnāṃ viśeṣataḥ // Vis_18.55 //",
  "GR14visvaksu:3296": "hrastaṃ lohajabimbasya mune svārthaparārthayoḥ /",
  "GR14visvaksu:3297": "kārayejjalavāsaṃ tat kanīyasamudāhṛtam // Vis_18.56 //",
  "GR14visvaksu:3298": "jalādhivāsane prokto viśeṣo munisattama /",
  "GR14visvaksu:3299": "dviprakāraṃ mayā proktaṃ yathāyogaṃ samācaret // Vis_18.57 //",
  "GR14visvaksu:3300": "mūlaberāttu tāṃ devīmāvāhyātraiva yojayet /",
  "GR14visvaksu:3301": "mūlamantreṇa matimān kumbhatoyena hastayoḥ // Vis_18.58 //",
  "GR14visvaksu:3302": "saṃyojyātraiva mantreṇa sādhakaḥ paramārthavit /",
  "GR14visvaksu:3303": "mantrakośe mayā proktastantre 'smin munisattama // Vis_18.59 //",
  "GR14visvaksu:3304": "saṃproktaṃ paramaṃ mantraṃ guhyadguhyaṃ varapradam /",
  "GR14visvaksu:3305": "tenaiva prokṣayeddevīṃ mahākumbhasthavāriṇā // Vis_18.60 //",
  "GR14visvaksu:3306": "taddehe nyāsamārgeṇa vinyasettantravittamaḥ /",
  "GR14visvaksu:3307": "pañcaviṃśatitattvāni tatpañcākṣarameva ca // Vis_18.61 //",
  "GR14visvaksu:3308": "śaṅkhacakrābjamudrāṃ tu darśayettantravittamaḥ /",
  "GR14visvaksu:3309": "tatastvārādhayeddevīmardhyādyaṣṭopacārakaiḥ // Vis_18.62 //",
  "GR14visvaksu:3310": "arghyaṃ pādyaṃ tathācāmaṃ gandhapuṣpaṃ tathaiva ca /",
  "GR14visvaksu:3311": "dhūpadīpaṃ nivedyaṃ ca pāyasaṃ gulasaṃyutam // Vis_18.63 //",
  "GR14visvaksu:3312": "evamuktaprakāreṇa ghaṇṭādundubhisaṃyutam /",
  "GR14visvaksu:3313": "kārayed balidānaṃ tu sarvakāmapradaṃ śubham // Vis_18.64 //",
  "GR14visvaksu:3314": "bilvapatrākṣatairyuktaṃ padmaṃ pālāśamutpalam /",
  "GR14visvaksu:3315": "karavīrādisaṃyuktaṃ pūjayet kamalālayām // Vis_18.65 //",
  "GR14visvaksu:3316": "dine dine muniśreṣṭha evameva samarcayet /",
  "GR14visvaksu:3317": "pāyasānnaṃga gulopetaṃ bilvapatrāṅkurairyutam // Vis_18.66 //",
  "GR14visvaksu:3318": "candanodakasaṃyuktaṃ balidravyamihocyate /",
  "GR14visvaksu:3319": "evamuktaprakāreṇa ghaṇṭādundubhisaṃyutam // Vis_18.67 //",
  "GR14visvaksu:3320": "kārayedbalidānaṃ tu sarvakarma(-kāma ?) pradaṃ śubham /",
  "GR14visvaksu:3321": "bilvamūlasya pālāśaṃ mūlāśvatthasya vā mune // Vis_18.68 //",
  "GR14visvaksu:3322": "caturaśraṃ tu vṛttaṃ vā pīṭhaṃ kṛtvā tu mantravit /",
  "GR14visvaksu:3323": "tanmadhye pūjayellakṣmīṃ lakṣmayai nama iti bruvan // Vis_18.69 //",
  "GR14visvaksu:3324": "praṇavādisamāyuktaṃ pañcākṣaramiti smṛtam /",
  "GR14visvaksu:3325": "tasyāgre tu baliṃ kuryāt pūvoktena vidhānataḥ // Vis_18.70 //",
  "GR14visvaksu:3326": "gandhapuṣpasamāyuktaṃ dhūpadīpasamanvitam /",
  "GR14visvaksu:3327": "evaṃ saṃpūjayitvā tu mukhavāsaṃ pradāpeyat // Vis_18.71 //",
  "GR14visvaksu:3328": "balyante tu muniśreṣṭha śrīsūktaṃ tu paṭhet tridhā /",
  "GR14visvaksu:3329": "śrīmantraṃ tatstutiṃ vāpi paṭhettantravicakṣaṇaḥ // Vis_18.72 //",
  "GR14visvaksu:3330": "tataḥ pañcamahāśabdaṃ ghoṣayecca punaḥ punaḥ /",
  "GR14visvaksu:3331": "pūrvavat pūjayeddevīṃ sāyāhne munisattama // Vis_18.73 //",
  "GR14visvaksu:3332": "pūjānte kārayeddhomaṃ samidājyacarūnapi /",
  "GR14visvaksu:3333": "bilvādyanyatamasyātha padmakuṇḍe yathecchayā // Vis_18.74 //",
  "GR14visvaksu:3334": "saṃkalpyaikaṃ muniśreṣṭha tanmadhye homamācaret /",
  "GR14visvaksu:3335": "bilvapālāśasamidhaḥ pratyekaṃ ṣoḍaśāhutīḥ // Vis_18.75 //",
  "GR14visvaksu:3336": "juhuyānmūlamantreṇa kapilājyena homayet /",
  "GR14visvaksu:3337": "tathaiva pāyasaṃ brahman juhuyāt ṣoḍaśāhutīḥ // Vis_18.76 //",
  "GR14visvaksu:3338": "tathaiva bilvapatraiśca padmairekadalairapi /",
  "GR14visvaksu:3339": "sākṣataiḥ karavīraistu juhuyāttu punaḥ punaḥ // Vis_18.77 //",
  "GR14visvaksu:3340": "homaṃ kṛtvā tu vidhivat kuṇḍāddevīṃ samuddharet /",
  "GR14visvaksu:3341": "taddhomaḥ paramo guhyaḥ grāmarājñorvivṛddhikṛt // Vis_18.78 //",
  "GR14visvaksu:3342": "sarvarogavinirmuktarṃ(-moktā?)sarvakāmapradaḥ śubhaḥ /",
  "GR14visvaksu:3343": "tasmāt sarvaprayatnena rātrau homaṃ samācaret // Vis_18.79 //",
  "GR14visvaksu:3344": "homānte dakṣiṇāṃ dadyāt yathāvittāmusārataḥ(?) /",
  "GR14visvaksu:3345": "ācāryaṃ pūjayet paścāddhemavastrāṅgulīyakaiḥ // Vis_18.80 //",
  "GR14visvaksu:3346": "brāhmaṇān pūjayet paścāddaivajñamanupūjayet /",
  "GR14visvaksu:3347": "uktalakṣaṇahīnena yadi kuryāt pramādataḥ // Vis_18.81 //",
  "GR14visvaksu:3348": "grāmarājñośca rāṣṭrasya yajamānasya nāśanam /",
  "GR14visvaksu:3349": "na phalanti kriyāstatra nātra kāryā vicāraṇā // Vis_18.82 //",
  "GR14visvaksu:3350": "tasmāt sarvaprayatnena kārayedvidhicoditam /",
  "GR14visvaksu:3351": "iti saṃkṣepataḥ proktamātmārthasya parasya ca // Vis_18.83 //",
  "GR14visvaksu:3352": "viśeṣaścātra saṃproktaḥ śeṣaṃ pūrvāvadācaret //",
  "GR14visvaksu:3353": "iti śrīpāñcarātre viṣvaksenasaṃhitāyāṃ [devīsthāpanādividhirnāmaṭa aṣṭādaśo 'dhyāyaḥ ||",
  "GR14visvaksu:3354": "_________________________________________________________________",
  "GR14visvaksu:3355": "ekonaviṃśo 'dhyāyaḥ",
  "GR14visvaksu:3356": "viṣvaksenaḥ---",
  "GR14visvaksu:3357": "ataḥ paraṃ pravakṣyāmi cāṅganyāsādilakṣaṇam /",
  "GR14visvaksu:3358": "śṛṇu guhyamanā bhūtvā sādhakānāṃ hitāya vai // Vis_19.1 //",
  "GR14visvaksu:3359": "aṅganyāsakramaṃ caiva mudrāyā lakṣaṇaṃ tathā /",
  "GR14visvaksu:3360": "phalāni vividhānyatra sarvavidyāprakāśakam (?) // Vis_19.2 //",
  "GR14visvaksu:3361": "ācāryaḥ prayato bhūtvā prāṅmukho vāpyudaṅmukhaḥ /",
  "GR14visvaksu:3362": "paṅkajaṃ vāsanaṃ baddhvā svastikaṃ vā yathecchayā // Vis_19.3 //",
  "GR14visvaksu:3363": "pūjārambhe 'ñjaliṃ kṛtvā namaskṛtya yathāvidhi /",
  "GR14visvaksu:3364": "uttāne vāmahastāgre tiryagdakṣiṇamañjasā // Vis_19.4 //",
  "GR14visvaksu:3365": "maṇḍalākṛti saṃspṛśya(?)vāmāntamitareṇa tu /",
  "GR14visvaksu:3366": "vāmāṅguṣṭhaṃ tato baddhvā muṣṭyordhvāṅguṣṭhayā mune // Vis_19.5 //",
  "GR14visvaksu:3367": "muṣṭiṃ kṛtvā gato dhāma dhyātvā mantraṃ samāhitaḥ /",
  "GR14visvaksu:3368": "saṃspṛśya hṛdayaṃ devaṃ trimātre śirasā tathā // Vis_19.6 //",
  "GR14visvaksu:3369": "praṇamya pāṇivyatyāsaṃ baddhvā mudrāṃ tathā punaḥ /",
  "GR14visvaksu:3370": "praviśyāñjalimudrāṃ tu pūjāmantreṇa mantravit // Vis_19.7 //",
  "GR14visvaksu:3371": "namo 'ntaṃ hṛdayaṃ mūrdhni śikhāyāṃ kavace tathā /",
  "GR14visvaksu:3372": "astre netre tato dhyātvā taccihnena nyasedbudhaḥ // Vis_19.8 //",
  "GR14visvaksu:3373": "mudrāyā lakṣaṇaṃ cāpi niruktaṃ ca tataḥ śṛṇu /",
  "GR14visvaksu:3374": "labdhayā tu yayā yasmāt sādhako devavairiṇām // Vis_19.9 //",
  "GR14visvaksu:3375": "drāvayīta mudaṃ tasmāt mudrā tallakṣaṇaṃ śṛṇu /",
  "GR14visvaksu:3376": "baddhāyāstu bahirmuṣṭyā ṛjumaṅguṣṭhamāyatam // Vis_19.10 //",
  "GR14visvaksu:3377": "kṛtvāto madhyamāyāṃ tu tanmūlaṃ hṛdaye spṛśet /",
  "GR14visvaksu:3378": "āhṛtya tarjanīṃ samyak baddhvāṅguṣṭhena muṣṭikam // Vis_19.11 //",
  "GR14visvaksu:3379": "athāṅguṣṭhalalāṭānte śikhordhvamahatīṃ tathā (?) /",
  "GR14visvaksu:3380": "bṛhadagradvayenaiva kṣudramudrasya(?) bandhanam // Vis_19.12 //",
  "GR14visvaksu:3381": "hastābhyāmūrdhvamāyamya kṛtvā cānābhimaṇḍalam /",
  "GR14visvaksu:3382": "kavacasya dhiyā nyasya kavacasya tu mudrikā // Vis_19.13 //",
  "GR14visvaksu:3383": "aparāstrasya mudraiṣā kathyate dakṣiṇāgrakam /",
  "GR14visvaksu:3384": "muṣṭiṃ baddhvā tatastarjanyagramaṅguṣṭharekhayā // Vis_19.14 //",
  "GR14visvaksu:3385": "spṛṣṭvā sphoṭamudakṣepaḥ pūrvādi daśadikṣvapi /",
  "GR14visvaksu:3386": "kaniṣṭhānāmike baddhvā nahatā talamadhyage // Vis_19.15 //",
  "GR14visvaksu:3387": "tarjanīmadhyamāgrābhyāṃ netrayornetramudrikā /",
  "GR14visvaksu:3388": "madhyamutthāpitaṃ kṛtvā hastaṃ saṃkocya yatnataḥ // Vis_19.16 //",
  "GR14visvaksu:3389": "kanīyasaṃ tu saṃhṛtya śeṣayorubhayorapi /",
  "GR14visvaksu:3390": "atho vaktramukhāṃ śeṣāṅgulinā vāmakena tu (?) // Vis_19.17 //",
  "GR14visvaksu:3391": "kareṇa dakṣiṇaṃ spṛṣṭvā bhrāmayeddīpamudrikā /",
  "GR14visvaksu:3392": "lalāṭe hṛdi vā samyak saṃpuṭo 'ñjalirūrdhvagaḥ // Vis_19.18 //",
  "GR14visvaksu:3393": "nāmnā mudreyaṃ vijñeyā praṇāme 'ñjalimudrikā /",
  "GR14visvaksu:3394": "uktānāmiha vānyeṣvapyanuktānāṃ prayatnataḥ // Vis_19.19 //",
  "GR14visvaksu:3395": "pradarśane 'pyaśaktaḥ san añjaliṃ tu pradarśayet /",
  "GR14visvaksu:3396": "añjalirnāma mudreyaṃ sarvamudrāmayā priyā // Vis_19.20 //",
  "GR14visvaksu:3397": "viṣṇoḥ praṇāmamudraiṣā sarvakāmān pradāpayet /",
  "GR14visvaksu:3398": "etābhirnyastasarvāṅgo japahomādikān mune // Vis_19.21 //",
  "GR14visvaksu:3399": "yaḥ karoti svarakṣāṃ ca dīrghamāyuryaśaskaram /",
  "GR14visvaksu:3400": "sukhamaiśvaryabalatāṃ kalpyatāṃ ca labhet parām // Vis_19.22 //",
  "GR14visvaksu:3401": "vidyā hi vividhāṃ śreṣṭhāṃ bhuktimuktistathaiva ca /",
  "GR14visvaksu:3402": "rāṣṭro yasyoditānāṃ tu vidyānāmekayā mune // Vis_19.23 //",
  "GR14visvaksu:3403": "mūrtimantraprakāreṇa sādhakaḥ sakṛdarcayet /",
  "GR14visvaksu:3404": "tasya sarvamabhiprāyaṃ siddhyatyeva na saṃśayaḥ // Vis_19.24 //",
  "GR14visvaksu:3405": "anāvṛṣṭibhayaṃ nāsti ativṛṣṭibhayaṃ tathā /",
  "GR14visvaksu:3406": "vyādhidurbhikṣacorādi pīḍākālamṛtistathā // Vis_19.25 //",
  "GR14visvaksu:3407": "bahunātra pralāpena kiṃ sarvān sādhayiṣyati /",
  "GR14visvaksu:3408": "yadyat kāmayate svasya samṛddhaṃ puruṣo bhuvi // Vis_19.26 //",
  "GR14visvaksu:3409": "tattadeva labhet samyak harestasya nivedayet /",
  "GR14visvaksu:3410": "sādhakaścāpi vā bhaktyā prayataḥ samyagarcayet // Vis_19.27 //",
  "GR14visvaksu:3411": "tattatsarvaṃ labhedevaṃ mṛṣṭānnaṃ nātra saṃśayaḥ /",
  "GR14visvaksu:3412": "nṛpo vā nṛpamātro vā vedamantraistathā mune // Vis_19.28 //",
  "GR14visvaksu:3413": "mūrtimantrairaśakto vā svadravyairarcanādikān /",
  "GR14visvaksu:3414": "kārayīta muniśreṣṭha sādhakena yathāvidhi // Vis_19.29 //",
  "GR14visvaksu:3415": "saphalaṃ sukṛtaṃ prāpya viṣṇusārūpyamṛcchati //",
  "GR14visvaksu:3416": "iti śrīpāñcarātre viṣvaksenasaṃhitāyāṃ [aṅganyāsādi- vidhirnāma] ekonaviṃśo 'dhyāyaḥ ||",
  "GR14visvaksu:3417": "_________________________________________________________________",
  "GR14visvaksu:3418": "viṃśo 'dhyāyaḥ",
  "GR14visvaksu:3419": "viṣvaksenaḥ---",
  "GR14visvaksu:3420": "śṛṇu nārada tattvena sādhakānāṃ hitāya vai /",
  "GR14visvaksu:3421": "pūjābhedaṃ pravakṣyāmi paramātmādimūrtiṣu // Vis_20.1 //",
  "GR14visvaksu:3422": "pūte manorame deśe vane puṇyatame 'pi vā /",
  "GR14visvaksu:3423": "tīrthe vā kṣetravarye vā grāme vā nagare 'pi vā // Vis_20.2 //",
  "GR14visvaksu:3424": "kharvaṭe kheṭake vāpi pattane vā taṭe taṭe(?) /",
  "GR14visvaksu:3425": "mahāgrāme viśeṣeṇa paścime madhyame 'pi vā // Vis_20.3 //",
  "GR14visvaksu:3426": "kārayenmandiraṃ samyak saumyaṃ sumanasāṃ prabhoḥ /",
  "GR14visvaksu:3427": "viṣṇoḥ pūrvoktamārgeṇa kalpayedbahuberakam // Vis_20.4 //",
  "GR14visvaksu:3428": "lakṣaṇaṃ pūrvamuktena tatra yadyekaberakam (?) /",
  "GR14visvaksu:3429": "rāmatrayādikānāṃ tu kalyayedbahuberakam // Vis_20.5 //",
  "GR14visvaksu:3430": "ātmārthaberamekaṃ vā svatantraparatantrayoḥ /",
  "GR14visvaksu:3431": "pūjābhedaḥ suramune kiñci(kaści?)dasti taducyate // Vis_20.6 //",
  "GR14visvaksu:3432": "āvāhanaṃ visargaṃ ca svatantre triṣu sandhiṣu /",
  "GR14visvaksu:3433": "agnikāryaṃ baliṃ caiva paratantreṣu tairvinā // Vis_20.7 //",
  "GR14visvaksu:3434": "ātmarthe phalakāyāṃ vā paṭe vālikhya yatnataḥ /",
  "GR14visvaksu:3435": "pūrvoktalakṣaṇopetaṃ pratiṣṭhāyāḥ krameṇa ca // Vis_20.8 //",
  "GR14visvaksu:3436": "saṃprokṣya navaratnānvā āvāhyabhyarcayeta vā /",
  "GR14visvaksu:3437": "sthaṇḍile pratimāyāṃ vā lauhyāmicchānurūpataḥ(?) // Vis_20.9 //",
  "GR14visvaksu:3438": "indranīlaṃ maratakaṃ sphaṭikaṃ vajrameva ca /",
  "GR14visvaksu:3439": "padmarāgaṃ pravālaṃ ca vaiḍūryaṃ muktameva ca // Vis_20.10 //",
  "GR14visvaksu:3440": "māṇikkamiti ratnāni nava teṣāṃ yathākramam /",
  "GR14visvaksu:3441": "kālaṃ vakṣye tathārcāyāḥ prātarmadhyāhna eva ca // Vis_20.11 //",
  "GR14visvaksu:3442": "sāyāhnaśca pradoṣaścāpyardharātramuṣastathā /",
  "GR14visvaksu:3443": "iti ṣaṭkaṃ parārthe tu pūjāyāmuttamaṃ smṛtam // Vis_20.12 //",
  "GR14visvaksu:3444": "madhyamārādhane sāyamuṣaśca parivarjayet /",
  "GR14visvaksu:3445": "adhame cārdharātraṃ ca sāyāhnaṃ ca vivarjayet // Vis_20.13 //",
  "GR14visvaksu:3446": "prātarmadhyapradoṣeṣu balibhramaṇamācaret /",
  "GR14visvaksu:3447": "nānyeṣūttamapūjāyāmapi vā madhyamārcane // Vis_20.14 //",
  "GR14visvaksu:3448": "balihīne tu kāle tu pūjābhedamatho śṛṇu /",
  "GR14visvaksu:3449": "āhvānamarghyapādyaṃ ca ācāmaṃ gandhapuṣpakam // Vis_20.15 //",
  "GR14visvaksu:3450": "dhūpo dīpo nivedyaṃ ca mukhavāsavisarjane /",
  "GR14visvaksu:3451": "iti karmottamādīnāṃ nāḍīkālaḥ pravakṣyate // Vis_20.16 //",
  "GR14visvaksu:3452": "prathamā saptanāḍī syāt madhyamā pañcanāḍikā /",
  "GR14visvaksu:3453": "kanīyasī trināḍī syāt iti śāstrasya niścayaḥ // Vis_20.17 //",
  "GR14visvaksu:3454": "divākarodayāt pūrvamācāryaḥ snānamācaret /",
  "GR14visvaksu:3455": "arkodaye muniśreṣṭha pūjākarma samācaret // Vis_20.18 //",
  "GR14visvaksu:3456": "snānapūrvāḥ kriyāḥsarvāḥ phalasaṃsiddhihetavaḥ /",
  "GR14visvaksu:3457": "atastān(-stat?)prathamaṃ vakṣye sādhakānāṃ hitāya vai // Vis_20.19 //",
  "GR14visvaksu:3458": "samudragāminyo vāpi hrade nadyāṃ jalādiṣu /",
  "GR14visvaksu:3459": "taṭāke nirjhare vāpi snānaṃ kurvīta sādhakaḥ // Vis_20.20 //",
  "GR14visvaksu:3460": "brāhme muhūrte cotthāya dharmamokṣārthacintakaḥ /",
  "GR14visvaksu:3461": "prāgudagdiśamāsādya sādhakaḥ snānamācaret // Vis_20.21 //",
  "GR14visvaksu:3462": "prācyuttare nīrarāśau snānaṃ kuryādvicakṣaṇaḥ /",
  "GR14visvaksu:3463": "vāyavye nairṛtāgneyyāṃ varuṇāyāṃ visarjayet // Vis_20.22 //",
  "GR14visvaksu:3464": "varjite deśanīre tu yo mohāt snānamācaret /",
  "GR14visvaksu:3465": "tat snānaṃ niṣphalaṃ yāti punaḥsnānaṃ samācaret // Vis_20.23 //",
  "GR14visvaksu:3466": "prātarutthāya mūrtīnāṃ yāṃ mūrtiṃ svayamarcati /",
  "GR14visvaksu:3467": "tanmūrtyarcanamantreṇa sādhakaḥ snānamācaret // Vis_20.24 //",
  "GR14visvaksu:3468": "viṣṇumantreṇa vā sāṅgamathavā mūlavidyayā /",
  "GR14visvaksu:3469": "avagāhya jale madhye trirācamya ca mantrataḥ // Vis_20.25 //",
  "GR14visvaksu:3470": "visṛjyārdrāmbaraṃ cānyat vastrayugmena veṣṭayet /",
  "GR14visvaksu:3471": "sapavitrakareṇaiva mantrācamanamācaret // Vis_20.26 //",
  "GR14visvaksu:3472": "suvārṇādyaṅgulīyaivā(-yaṃ vā?)dhārayeddakṣiṇe bhuje (kare?) /",
  "GR14visvaksu:3473": "āpohiṣṭheti mantreṇa prokṣayet svaśiropari // Vis_20.27 //",
  "GR14visvaksu:3474": "tarpayet svasvamantreṇa snānakarma samācaret /",
  "GR14visvaksu:3475": "aśaktaḥ punarācamya proktāṃ vidyāmanusmaran // Vis_20.28 //",
  "GR14visvaksu:3476": "saṃprokṣya snānakāryāṇi kṛtvā kāryaṃ viśedbudhaḥ /",
  "GR14visvaksu:3477": "praviśya kṛtasacchaucaḥ pūjāmantreṇa mantravit // Vis_20.29 //",
  "GR14visvaksu:3478": "kavāṭodghāṭanaṃ kṛtvā mantreṇādyena vā mune /",
  "GR14visvaksu:3479": "vāyumantreṇa vā dvāraṃ kavāṭoddhāṭanaṃ kramāt // Vis_20.30 //",
  "GR14visvaksu:3480": "taddvāraṃ tu dvidhā kṛtvā sādhako mantravittamaḥ /",
  "GR14visvaksu:3481": "sūtrasyottarapārśve tu pratiśeddakṣiṇāṅghriṇā // Vis_20.31 //",
  "GR14visvaksu:3482": "praṇamya sādhako mantraṃ ṣaḍakṣaramanusmaran /",
  "GR14visvaksu:3483": "nityadīpaṃ tato jvālya viṣṇumantreṇa mantravit // Vis_20.32 //",
  "GR14visvaksu:3484": "sūtrasya dakṣiṇe pārśve uttarābhimukhaḥ svayam /",
  "GR14visvaksu:3485": "same śucau pradeśe tu kṛṣṇājinakuśāstare // Vis_20.33 //",
  "GR14visvaksu:3486": "phalake vā samāsīnaḥ svasthāntaḥkaraṇaḥśuciḥ /",
  "GR14visvaksu:3487": "padmaṃ vā svastikaṃ vāpi baddhvā svecchānurūpataḥ // Vis_20.34 //",
  "GR14visvaksu:3488": "tena mantreṇa digbandhamaṣṭadikṣu niveśayet /",
  "GR14visvaksu:3489": "rakṣārthaṃ yāgadeśaṃ taditi tattvārthadarśinaḥ // Vis_20.35 //",
  "GR14visvaksu:3490": "evaṃ kṛtvā tu digbandhaṃ prāṇāyāmamathārabhet /",
  "GR14visvaksu:3491": "savyāhṛtiṃ sapraṇavāṃ gāyatrīṃ śirasā saha // Vis_20.36 //",
  "GR14visvaksu:3492": "prāṇānāyamya yastisraḥ prāṇāyāmottamaḥ smṛtaḥ /",
  "GR14visvaksu:3493": "pañcaviṃśatikṛtvāntaḥ prāṇānāyamya mānasaḥ // Vis_20.37 //",
  "GR14visvaksu:3494": "abhyāso 'ṣṭākṣarasyaikaḥ prāṇāyāmaḥ sa madhyamaḥ /",
  "GR14visvaksu:3495": "prāṇo vāyuḥ śarīrasthaḥ tasyāyāmo nirodhakaḥ // Vis_20.38 //",
  "GR14visvaksu:3496": "pūrakaṃ kumbhakaṃ caiva recakaṃ trividha smṛtam /",
  "GR14visvaksu:3497": "jānuṃ pradakṣiṇīkṛtya na drutaṃ na vilambitam // Vis_20.39 //",
  "GR14visvaksu:3498": "kriyate cāṅgulisphoṭaḥ sā(?)mātrā parikīrtitaḥ /",
  "GR14visvaksu:3499": "tathā dvādaśamātrābhiḥ pūrakaṃ kriyate kramāt // Vis_20.40 //",
  "GR14visvaksu:3500": "tasmāddviguṇamātrābhiḥ kumbhakaṃ kriyate budhaiḥ /",
  "GR14visvaksu:3501": "tathaiva recakaṃ kṛtvā budhāstattvārthadarśinaḥ // Vis_20.41 //",
  "GR14visvaksu:3502": "prāṇāyāmamidaṃ proktamadhamaṃ mutisattama /",
  "GR14visvaksu:3503": "tripradhāne vidhāne 'tra yathāsaṃbhavamācaret // Vis_20.42 //",
  "GR14visvaksu:3504": "prāṇāyāmatrayaṃ kṛtvā pañca vā sapta vāthavā /",
  "GR14visvaksu:3505": "prāṇāyāmaṃ prakurvīta prāṇāyāmavidāṃ vara // Vis_20.43 //",
  "GR14visvaksu:3506": "tatastu kāyaśuddhyarthaṃ varṇaṃ dhūmrādi vinyaset /",
  "GR14visvaksu:3507": "śabdaḥsparśaśca rūpaṃ ca raso gandhaśca pañcamaḥ // Vis_20.44 //",
  "GR14visvaksu:3508": "ahaṅkāramano buddhiyuktamātmānamānayet /",
  "GR14visvaksu:3509": "sadāviṣṇau tu saṃyojya dhātudehaṃ suśodhayet // Vis_20.45 //",
  "GR14visvaksu:3510": "yadbījaṃ nābhimadhyasthaṃ dhūmraṃ caṇḍānilātmakam /",
  "GR14visvaksu:3511": "viśoṣayedaśeṣaṃ tu dhyāyeddehasthakalmaṣam // Vis_20.46 //",
  "GR14visvaksu:3512": "kṣaumaṃ hṛtpadmamadhyasthaṃ bījaṃ tejomayaṃ smaret /",
  "GR14visvaksu:3513": "athordhvatiryagābhiśca jvālābhiḥ kalmaṣaṃ dahet // Vis_20.47 //",
  "GR14visvaksu:3514": "śaśāṅkākṛtivaddhāyannambarasthaṃ sudhāmbudhim /",
  "GR14visvaksu:3515": "hṛtpadmavyāpibhirdehaṃ svakarma bhrāmayet sudhīḥ // Vis_20.48 //",
  "GR14visvaksu:3516": "suṣumnā yogamārgeṇa sarvanāḍīvisarpibhiḥ(?) /",
  "GR14visvaksu:3517": "paścācchabdādiviṣayān yojayenmūrdhnimadhyame // Vis_20.49 //",
  "GR14visvaksu:3518": "evaṃ cāmṛtarūpaṃ tu mayā proktaṃ tu nārada /",
  "GR14visvaksu:3519": "yadbījaṃ tu nyasennābhau anāmikyā tu nārada // Vis_20.50 //",
  "GR14visvaksu:3520": "aṅguṣṭhānāmikābhyāṃ tu kṣaumabījaṃ hṛdi nyaset /",
  "GR14visvaksu:3521": "sarvāsāmaṅgulīnāṃ tu mūrdhnīmaṃ (?) bījamuttamam // Vis_20.51 //",
  "GR14visvaksu:3522": "yakārādi vakārāntaṃ dhūmramavyāruṇāsitam /",
  "GR14visvaksu:3523": "evaṃ saṃśodhya dehaṃ tu ūrdhvapuṇḍraṃ samācaret // Vis_20.52 //",
  "GR14visvaksu:3524": "ūrdhvapuṇḍravidhiṃ vakṣye śṛṇu nārada tattvataḥ /",
  "GR14visvaksu:3525": "sarvāghanāśanaṃ puṇyaṃ sarvatīrthaphalapradam // Vis_20.53 //",
  "GR14visvaksu:3526": "svamūrtyarcanamantreṇa lalāṭādi kakutparam /",
  "GR14visvaksu:3527": "candanaṃ śvetamṛd bilvatulasīmūlatoyakaiḥ // Vis_20.54 //",
  "GR14visvaksu:3528": "ūrdhvapuṇḍraṃ likhedvidvānanāmikyā tu sādhakaḥ /",
  "GR14visvaksu:3529": "dvādaśa (-śaiḥ ?) dvādaśairmāsairnāmabhirvā viśuddhaye // Vis_20.55 //",
  "GR14visvaksu:3530": "evaṃ pūto bhavedūrdhvapuṇḍrāṇāṃ dhāraṇānmune /",
  "GR14visvaksu:3531": "sṛṣṭisthityādivaśato hastāṅganyāsayordvayoḥ // Vis_20.56 //",
  "GR14visvaksu:3532": "vinābhya(-pyar?)cā phalavatī mūrtimantraprabhāvataḥ /",
  "GR14visvaksu:3533": "ārādhanakramaṃ vakṣye dvārapūjādi nārada // Vis_20.57 //",
  "GR14visvaksu:3534": "sādhakaḥsiddhasarvāṅgaḥ subhago rogavarjitaḥ /",
  "GR14visvaksu:3535": "kuṣṭhāpasmārarahito dvārapūjāṃ samācaret // Vis_20.58 //",
  "GR14visvaksu:3536": "caṇḍapracaṇḍagaruḍāḥ caturthyantaṃ namo 'ntakam /",
  "GR14visvaksu:3537": "dakṣiṇottarapūrve tu(-pūrveṣu?) dvāre ca praṇavaiḥ saha // Vis_20.59 //",
  "GR14visvaksu:3538": "caṇḍādhare tu cakraṃ syāt pracaṇḍasyādhare 'mbujam /",
  "GR14visvaksu:3539": "gandhapuppādibhirdvārapūjāmevaṃ samācaret // Vis_20.60 //",
  "GR14visvaksu:3540": "athavā dvārapūjāyāḥ kramaṃ śṛṇu mahāmune /",
  "GR14visvaksu:3541": "caṇḍādīn pūrvavat pūjya cakrādirahitena tu // Vis_20.61 //",
  "GR14visvaksu:3542": "dhātāraṃ pūjayedvāme vidhātāraṃ tu dakṣiṇe /",
  "GR14visvaksu:3543": "sūtrasya dakṣiṇe sthitvā ācāryo mantravitamaḥ // Vis_20.62 //",
  "GR14visvaksu:3544": "adhobhāge tu bhūmiḥ syāduparyaṅgaṃ pūjayecchriyam /",
  "GR14visvaksu:3545": "durgā gaṇapatī caiva kavāṭasthau prapūjayet // Vis_20.63 //",
  "GR14visvaksu:3546": "śaṅgapadmanidhī caiva śākhayormūladeśataḥ /",
  "GR14visvaksu:3547": "gaṅgāṃ ca yamunāṃ caiva kavāṭādhārake nyaset // Vis_20.64 //",
  "GR14visvaksu:3548": "utkarṣaṇīṃ karṣaṇīṃ ca antaryantre hyadhopari /",
  "GR14visvaksu:3549": "gandhapuṣpākṣatairdhūpaiḥ dīpādyairdvāramarcayet // Vis_20.65 //",
  "GR14visvaksu:3550": "atha caṇḍaṃ pracaṇḍaṃ ca garuḍāntaṃ(-ḍaṃ ca?)samarcayet /",
  "GR14visvaksu:3551": "praṇavādi snanāmnā ca mantramityabhidhīyate // Vis_20.66 //",
  "GR14visvaksu:3552": "pūrvavat pūjayeddvāradevāṃstantravicakṣaṇaḥ /",
  "GR14visvaksu:3553": "triprakāraṃ mayā proktaṃ yathāyogaṃ samācaret // Vis_20.67 //",
  "GR14visvaksu:3554": "praṇavādisvanāmnā ca pūjayediha nārada /",
  "GR14visvaksu:3555": "evaṃ saṃkṣepataḥ proktaḥ dvārapūjāvidhikramaḥ // Vis_20.68 //",
  "GR14visvaksu:3556": "kāṃsyaghaṇṭādhvaniṃ kṛtvā dvāramācchādya vāsasā /",
  "GR14visvaksu:3557": "praviśeddevapārśve tu sādhakaḥ saṃyatendriyaḥ // Vis_20.69 //",
  "GR14visvaksu:3558": "pūvoktamāsanaṃ kṛtvā devasyāsanamārabhet /",
  "GR14visvaksu:3559": "sauvarṇe rājate vātha tāmre vātha mahāmune // Vis_20.70 //",
  "GR14visvaksu:3560": "kuśena vātha puṣpeṇa kalpayedāsanaṃ hareḥ /",
  "GR14visvaksu:3561": "devasya purataḥ kṛtvā hyāsanaṃ saṃyatendriyaḥ // Vis_20.71 //",
  "GR14visvaksu:3562": "ādhāraḥ praṇavo jñeyaḥ śaktirvāgīśvarī tathā /",
  "GR14visvaksu:3563": "kandaṃ ca pṛthivīṃ smṛtya(-tvā?)nālamākāśarūpakam // Vis_20.72 //",
  "GR14visvaksu:3564": "nālasyāgre smaret padmaṃ hṛtpadmaṃ paramālayam /",
  "GR14visvaksu:3565": "ādhārādīni sarvāṇi hyāsanasya mahāmune // Vis_20.73 //",
  "GR14visvaksu:3566": "ajñānāt kalpayenmohāt niṣphalaṃ syānna saṃśayaḥ /",
  "GR14visvaksu:3567": "tasmāt sarvaprayatnena ādhārādīni kalpayet // Vis_20.74 //",
  "GR14visvaksu:3568": "ādhāraṃ prathamaṃ nyasya śaktiṃ caiva tataḥ param /",
  "GR14visvaksu:3569": "śaktyopari nyaseddhīmān kandaṃ caiva mahāmune // Vis_20.75 //",
  "GR14visvaksu:3570": "kandasyopari vinyasya nālamākāśarūpakam /",
  "GR14visvaksu:3571": "nālasyāgre tu vinyasya dharmādīni yathākramam // Vis_20.76 //",
  "GR14visvaksu:3572": "dharmādīnāṃ tu tanmadhye padmaṃ śvetāṣṭapatrakam /",
  "GR14visvaksu:3573": "dharmaṃ jñānaṃ ca vairāgyaṃ aiśvaryaṃ ca catuṣṭayam // Vis_20.77 //",
  "GR14visvaksu:3574": "catvāryetāni koṇeṣu āgneyādiṣu vinyaset /",
  "GR14visvaksu:3575": "madhye tu rudraṃ vinyasya nālamūlasya madhyame // Vis_20.78 //",
  "GR14visvaksu:3576": "adharmājñāna (-nā?) vairāgyānaiśvaryaṃ ca catuṣṭayam /",
  "GR14visvaksu:3577": "vinyasecca caturdikṣu pūrvādiṣu yathākramam // Vis_20.79 //",
  "GR14visvaksu:3578": "dharmādīni nyasedādau mantreṇādyena saṃyutam /",
  "GR14visvaksu:3579": "svanāmnā caiva sarveṣāṃ mantramityabhidhīyate // Vis_20.80 //",
  "GR14visvaksu:3580": "adharmādīni sarveṣāṃ svasvanāmnā ca sādhakaḥ /",
  "GR14visvaksu:3581": "vinyasecca caturdikṣu pūrvādikramayogataḥ // Vis_20.81 //",
  "GR14visvaksu:3582": "evaṃ nyāsaṃ kramāt kṛtvā hyādhārādi mahāmune /",
  "GR14visvaksu:3583": "nāradaḥ---",
  "GR14visvaksu:3584": "dharmajñānādirūpāṇi śrotumicchāmyahaṃ prabho // Vis_20.82 //",
  "GR14visvaksu:3585": "āyudhāni ca sarveṣāṃ yathāvadvaktumarhasi /",
  "GR14visvaksu:3586": "viṣvaksenaḥ---",
  "GR14visvaksu:3587": "śṛṇu nārada tattvajña viṣṇupādaparāyaṇa // Vis_20.83 //",
  "GR14visvaksu:3588": "dharmādīnāṃ svarūpāṇi pravakṣyāmyāyudhāni ca /",
  "GR14visvaksu:3589": "caturvaktraṃ caturbāhuṃ dvipādaṃ cāsitānanam // Vis_20.84 //",
  "GR14visvaksu:3590": "śaṅkhacakradharaṃ saumyaṃ pītāmbarasamanvitam /",
  "GR14visvaksu:3591": "jātipuṣpadalaprakhyaṃ sarvābharaṇabhūṣitam // Vis_20.85 //",
  "GR14visvaksu:3592": "dharmamūrtiriti khyātaṃ jñānamūrtiṃ bravīmi te /",
  "GR14visvaksu:3593": "dvipādaṃ ca caturbāhuṃ caturvaktraṃ sanātanam // Vis_20.86 //",
  "GR14visvaksu:3594": "nīlotpaladalaprakhyaṃ śaṅkacakragadādharam /",
  "GR14visvaksu:3595": "jñānamūrtiriti khyātaṃ vairāgyasya vadāmyaham // Vis_20.87 //",
  "GR14visvaksu:3596": "raktākṣitrayasaṃyuktaṃ caturvaktraṃ caturbhujam /",
  "GR14visvaksu:3597": "pītāmbaradharaṃ saumyaṃ śaṅkhacakradharaṃ sadā // Vis_20.88 //",
  "GR14visvaksu:3598": "karṇikāradalaprakhyaṃ vāyavyaṃ diśamāśritam /",
  "GR14visvaksu:3599": "vairāgyasye(-mi?)ti nirdiṣṭaṃ aiśvaryasya vadāmi te // Vis_20.89 //",
  "GR14visvaksu:3600": "raktotpaladalaprakhyaṃ caturvaktraṃ caturbhujam /",
  "GR14visvaksu:3601": "pītābhbadharaṃ saumyaṃ śaṅkhacakradharaṃ sadā // Vis_20.90 //",
  "GR14visvaksu:3602": "sitānanasamāyuktaṃ muktāhārasamanvitam /",
  "GR14visvaksu:3603": "aiśvaryasyeti nirdiṣṭamīśvarasya vadāmi te // Vis_20.91 //",
  "GR14visvaksu:3604": "kundendumukta(?)saṃkāśaṃ dvipādaṃ ca caturbhujam /",
  "GR14visvaksu:3605": "raktākṣitrayasaṃyuktaṃ jaṭāmakuṭadhāriṇam // Vis_20.92 //",
  "GR14visvaksu:3606": "pītāmbaradharaṃ saumyaṃ paraśuṃ(īśvaraṃ?)śūladhāriṇam /",
  "GR14visvaksu:3607": "sarvābharaṇasaṃyuktaṃ sarvaśobhitaśobhanam // Vis_20.93 //",
  "GR14visvaksu:3608": "itthaṃ harasya rūpaṃ tu devarṣe viddhi nārada /",
  "GR14visvaksu:3609": "evaṃ saṃkṣepataḥ proktaṃ dharmajñānādirūpakam // Vis_20.94 //",
  "GR14visvaksu:3610": "adharmādīni gātrāṇi (?) vakṣyāmi śṛṇu nārada /",
  "GR14visvaksu:3611": "raktavarṇaṃ mahākāyaṃ kambugrīvaṃ caturbhujam // Vis_20.95 //",
  "GR14visvaksu:3612": "ekavaktraṃ bṛhatkukṣiṃ netratrayasamanvitam /",
  "GR14visvaksu:3613": "raktāmbaradharaṃ raudraṃ khaṅgamudgaradhāriṇam // Vis_20.96 //",
  "GR14visvaksu:3614": "adharmasayaivamuktaṃ tu ajñānasya vadāmi te /",
  "GR14visvaksu:3615": "pītavarṇaṃ bṛhatkukṣiṃ mahākāyaṃ caturbhujam // Vis_20.97 //",
  "GR14visvaksu:3616": "śūlakhaṅgadharaṃ raudraṃ sarvābharaṇabhūṣitam /",
  "GR14visvaksu:3617": "etadajñānarūpaṃ syādavairāgyaṃ vadāmi te // Vis_20.98 //",
  "GR14visvaksu:3618": "dūrvāśyāmanibhaṃ brahman dvipādaṃ ca caturbhujam /",
  "GR14visvaksu:3619": "paraśupāśadharaṃ raudraṃ raktāmbaradharaṃ sadā // Vis_20.99 //",
  "GR14visvaksu:3620": "akṣitrayasamopetaṃ jaṭāmakuṭadhāriṇam (-dhārakam?) /",
  "GR14visvaksu:3621": "avairāgyasya rūpaṃ syāt anaiśvaryaṃ vadāmi te // Vis_20.100 //",
  "GR14visvaksu:3622": "dhūmrākāraṃ bṛhatkukṣiṃ caturbāhuṃ mahāhanum /",
  "GR14visvaksu:3623": "ekavaktraṃ mahākāyaṃ muktakeśasamanvitam // Vis_20.101 //",
  "GR14visvaksu:3624": "aśrīkaramasaumyaṃ ca akṣitrayasamanvitam /",
  "GR14visvaksu:3625": "anaiśvaryasya rūpaṃ tu nirdiṣṭamadhunā mune // Vis_20.102 //",
  "GR14visvaksu:3626": "dharmādipañcapādāni adharmādīni nārada /",
  "GR14visvaksu:3627": "teṣāṃ rūpaṃ smarennityaṃ nyasettasmin yathākramam // Vis_20.103 //",
  "GR14visvaksu:3628": "anyathā kalpayenmohāt ādhārādinirūpakam(?) /",
  "GR14visvaksu:3629": "tatpūjā niṣphalā yāti grāmasyāgnibhayaṃ bhavet // Vis_20.104 //",
  "GR14visvaksu:3630": "tasmāt sarvaprayatnena smaredrūpāṇi sādhakaḥ /",
  "GR14visvaksu:3631": "nyasedaṣṭadalaṃ padmaṃ teṣāmupari nārada // Vis_20.105 //",
  "GR14visvaksu:3632": "tatrārkasomavahnīṃśca uparyupari vanyiset /",
  "GR14visvaksu:3633": "vṛttākāraṃ tu raktābhamarkamaṇḍalakaṃ nyaset // Vis_20.106 //",
  "GR14visvaksu:3634": "tatropari nyaseddhyātvā śvetaṃ vṛttaṃ śaśāṅkakam /",
  "GR14visvaksu:3635": "agnimagninibhaṃ dhyātvā trikoṇaṃ maṇḍalopari // Vis_20.107 //",
  "GR14visvaksu:3636": "evaṃ rūpaṃ tu saṃcintya maṇḍalārkādi nārada /",
  "GR14visvaksu:3637": "maṇḍalopari vinyasya tāmasādi guṇatrayam // Vis_20.108 //",
  "GR14visvaksu:3638": "tāmasaṃ rājasaṃ caiva sātvikaṃ ca yathākramam /",
  "GR14visvaksu:3639": "tāmasaṃ kṛṣṇarūpaṃ tu rājasaṃ raktarūpakam // Vis_20.109 //",
  "GR14visvaksu:3640": "sātvikaṃ śvotavarṇaṃ tu varṇānyetāni saṃsmaret /",
  "GR14visvaksu:3641": "tatra tadvarṇakaṃ cintya maṇḍalopari vinyaset // Vis_20.110 //",
  "GR14visvaksu:3642": "tāmasādini vinyasya nyasedātmadvayaṃ budhaḥ /",
  "GR14visvaksu:3643": "ātmānaṃ cāntarātmānaṃ vāsudevaparāyaṇau // Vis_20.111 //",
  "GR14visvaksu:3644": "ātmā tu śvetavarṇaḥ syādantarātmā tathaiva ca /",
  "GR14visvaksu:3645": "ś teṣāṃ varṇaṃ tu saṃcintya nyasedātmāntarātmake // Vis_20.112 //",
  "GR14visvaksu:3646": "ādhārādyantarātmāntaṃ nyāsakramamatho śṛṇu /",
  "GR14visvaksu:3647": "ādhāraṃ prathamaṃ nyasya śvetavarṇaṃ trimūrtiyuk // Vis_20.113 //",
  "GR14visvaksu:3648": "śaktinyāsaṃ dvitīye tu kandanyāsamataḥ param /",
  "GR14visvaksu:3649": "nālamākāśarūpaṃ syāttamovarṇaṃ caturthakam // Vis_20.114 //",
  "GR14visvaksu:3650": "nālasyāgneyakoṇe tu dharmamūrtiṃ tu pañcamam /",
  "GR14visvaksu:3651": "ṣaṣṭhaṃ tu nairṛte nyasya jñānamūrtiṃ tu nārada // Vis_20.115 //",
  "GR14visvaksu:3652": "saptame tu nyasedvidvān vairāgyaṃ vāyugocare /",
  "GR14visvaksu:3653": "aiśvaryamaṣṭamaṃ nyasya īśāne tantravittamaḥ // Vis_20.116 //",
  "GR14visvaksu:3654": "navamaṃ nālamūle tu rudramūrtiṃ sadāśivam /",
  "GR14visvaksu:3655": "daśamaṃ nālasyāgre tu pūrve 'dharmaṃ tu vinyaset // Vis_20.117 //",
  "GR14visvaksu:3656": "ekādaśe tu vinyasya dakṣiṇe 'jñānarūpakam /",
  "GR14visvaksu:3657": "paścime tu nyaset paścādavairāgyaṃ tu nārada // Vis_20.118 //",
  "GR14visvaksu:3658": "udīcyāṃ vinyaseddevamanaiśvaryaṃ trayodaśa /",
  "GR14visvaksu:3659": "nālasyāgre smaredvidvān padmaṃ tatparamālayam // Vis_20.119 //",
  "GR14visvaksu:3660": "etat padmāsanaṃ proktaṃ tridaśaiḥ pūjitaṃ sadā /",
  "GR14visvaksu:3661": "tatropari nyaset paścāt maṇḍalārkādi nārada // Vis_20.120 //",
  "GR14visvaksu:3662": "guṇatrayaṃ nyasenmadhye tāmasādi yathākramam /",
  "GR14visvaksu:3663": "guṇamadhye nyaseddhīmānātmānaṃ cāntarātmakam // Vis_20.121 //",
  "GR14visvaksu:3664": "evaṃ saṃkṣepataḥ prokta āsanasya kramo mayā /",
  "GR14visvaksu:3665": "āsanasyārcanaṃ vakṣye saṃkṣepādvidhipūrvakam // Vis_20.122 //",
  "GR14visvaksu:3666": "ādhārādyantarātmāntaṃ mūrtīnāṃ munisattama /",
  "GR14visvaksu:3667": "vyastaiḥsaṃpūjayet sarvaṃ samastairvā samāhitaḥ // Vis_20.123 //",
  "GR14visvaksu:3668": "arcayedgandhapuṣpādyaiḥ pūjayettaṃ manoramaiḥ /",
  "GR14visvaksu:3669": "teṣāṃ svanāmakairmantrairdadyāt sarvaṃ yathākramam // Vis_20.124 //",
  "GR14visvaksu:3670": "etat kalpyaṃ muniśreṣṭha āhvānaṃ ca vadāmyaham /",
  "GR14visvaksu:3671": "svarṇādyanyatamaṃ pātraṃ kuḍubadvayapūritam // Vis_20.125 //",
  "GR14visvaksu:3672": "itthaṃ hi lakṣaṇaṃ proktaṃ sarvapātrāṇi nārada /",
  "GR14visvaksu:3673": "āvāhanādi pātraṃ tat pañcaṣaṭsapta eva vā // Vis_20.126 //",
  "GR14visvaksu:3674": "pūjakasyāgrataḥ sthāpya prokṣayenmūlavidyayā /",
  "GR14visvaksu:3675": "eteṣāmapyalābhe tu śaṅkhaśuktimathāpi vā // Vis_20.127 //",
  "GR14visvaksu:3676": "kṣālayet sarvapātrāṇi viṣṇugāyatriyā mune /",
  "GR14visvaksu:3677": "āḍhakadvayasaṃpūrṇāṃ pakvabimbaphalākṛtim // Vis_20.128 //",
  "GR14visvaksu:3678": "vardhanīṃ vāmapārśve tu vinyasyāpūrayedbudhaḥ /",
  "GR14visvaksu:3679": "gālitairudakairyasyāṃ gandhapuṣpayutāṃ nyaset // Vis_20.129 //",
  "GR14visvaksu:3680": "śeṣaṃ dakṣiṇapārśve tu parito vāgrato 'pi vā /",
  "GR14visvaksu:3681": "sthāpayettu krameṇaiva pūjādravyaṃ samastakam // Vis_20.130 //",
  "GR14visvaksu:3682": "tat pātreṣvekapātraṃ tu saṃgṛhya munisattama /",
  "GR14visvaksu:3683": "ṣaḍakṣareṇa mantreṇa saṃprokṣya tu punaḥ punaḥ // Vis_20.131 //",
  "GR14visvaksu:3684": "tatpātraṃ tu punaḥ prokṣya gandhodena prapūrayet /",
  "GR14visvaksu:3685": "tasmin śirasi (?) puṣpaṃ ca nyasettoyaṃ sapuṣpakam // Vis_20.132 //",
  "GR14visvaksu:3686": "uddhṛtya pūjāmantreṇa dhyātvātra mahāmune /",
  "GR14visvaksu:3687": "yadrūpaṃ cintitaṃ samyak tadrūpaṃ cintya(?) sādhakaḥ // Vis_20.133 //",
  "GR14visvaksu:3688": "avatīrṇaṃ mahāberādāgacchāntena mūrdhni ca /",
  "GR14visvaksu:3689": "prokṣya caivāsanaṃ dadyāt kevalena jagadguroḥ // Vis_20.134 //",
  "GR14visvaksu:3690": "prakṣipya vādamūle tu puṣpamuṣṭiṃ tataḥ param /",
  "GR14visvaksu:3691": "namaskṛtyāñjaliṃ paścāt darśayenmunisattama // Vis_20.135 //",
  "GR14visvaksu:3692": "ardhyaṃ pādyaṃ tathācāmaṃ datvā devāya mantravit /",
  "GR14visvaksu:3693": "tatastu parivārāṇi pātraśeṣeṇa kalpayet // Vis_20.136 //",
  "GR14visvaksu:3694": "parivārakramaṃ vakṣye yathātattvena (yathātathyena?) nārada /",
  "GR14visvaksu:3695": "āvāhanāṃśatoyena kalpeyattu yathākramam // Vis_20.137 //",
  "GR14visvaksu:3696": "pūrve tu vāsudevaṃ tu śuddhasphaṭikasaṃnibham /",
  "GR14visvaksu:3697": "śaṅkhacakragadāpāṇiṃ pītāmbaravibhūṣitam // Vis_20.138 //",
  "GR14visvaksu:3698": "saṃkarṣaṇaṃ nyasedyāmye śaśibālārkasaṃnibham /",
  "GR14visvaksu:3699": "śaṅkhacakrasamopetaṃ caturbāhuvirājitam // Vis_20.139 //",
  "GR14visvaksu:3700": "pradyumnaṃ paścime nyasya śātakumbhanibhaṃ mune /",
  "GR14visvaksu:3701": "śaṅkhacakragadāpāṇiṃ pītāmbaravibhūṣitam // Vis_20.140 //",
  "GR14visvaksu:3702": "aniruddhaṃ nyasettasminnuttare nīlarūpiṇam /",
  "GR14visvaksu:3703": "śaṅkhacakrasamāyuktaṃ pītavastraṃ caturbhujam // Vis_20.141 //",
  "GR14visvaksu:3704": "śriyaṃ suvarṇavarṇābhāṃ śvetarūpāṃ sarasvatīm /",
  "GR14visvaksu:3705": "raktavarṇāṃ ratiṃ paścāt śāntiṃ kuṅkumasaṃnibhām // Vis_20.142 //",
  "GR14visvaksu:3706": "āgneyādiṣu koṇeṣu vinyasecchaktirūpakam /",
  "GR14visvaksu:3707": "paiśāce tu nyaset paścāt śaṅkhādīnāṃ tu nārada // Vis_20.143 //",
  "GR14visvaksu:3708": "pūrve śaṅkha niyuñjīta śvetavarṇaṃ sa(ca?)nādayuk /",
  "GR14visvaksu:3709": "kālāgnisadṛśākāraṃ dakṣiṇe cakramuttamam // Vis_20.144 //",
  "GR14visvaksu:3710": "paścime tu gadāṃ nyasya haridrābhāmanuttamām /",
  "GR14visvaksu:3711": "raktavarṇanibhaṃ padmamuttare tu nyasedbudhaḥ // Vis_20.145 //",
  "GR14visvaksu:3712": "musalaṃ kṛṣṇavarṇaṃ tu āgneyyāṃ diśi vinyaset /",
  "GR14visvaksu:3713": "nairṛtāyāṃ nyasettatra khaṅgamākāśasaṃnibham // Vis_20.146 //",
  "GR14visvaksu:3714": "pañcavarṇa tathā śārṅgaṃ vāyavye tantravittamaḥ /",
  "GR14visvaksu:3715": "sarvavarṇamayākārāṃ vanamālāṃ tathaiśake // Vis_20.147 //",
  "GR14visvaksu:3716": "etaddbrijīyāvaraṇaṃ garbhāgāre prakīrtitam /",
  "GR14visvaksu:3717": "dvārasya dakṣiṇe caṇḍaṃ kṛṣṇavarṇaṃ caturbhujam // Vis_20.148 //",
  "GR14visvaksu:3718": "śaṅkhacakragadāpāṇiṃ triṇetraṃ raktalocanam /",
  "GR14visvaksu:3719": "evaṃ rūpaṃ tu saṃcintya pracaṇḍaṃ tu tataḥ śṛṇu // Vis_20.149 //",
  "GR14visvaksu:3720": "śaṅkhacakragadāpāṇiṃ raktavarṇaṃ caturbhujam /",
  "GR14visvaksu:3721": "dvārasyottarapārśve tu triṇetraṃ bhīmarūpiṇam // Vis_20.150 //",
  "GR14visvaksu:3722": "purato vainateyaṃ ca suvarṇābhaṃ kṛtāñjalim /",
  "GR14visvaksu:3723": "karaṇḍamakuṭaṃ nīlavāsasaṃ priyadarśanam // Vis_20.151 //",
  "GR14visvaksu:3724": "nīlāgranāsikāyuktaṃ nāgābharaṇabhūṣitam /",
  "GR14visvaksu:3725": "evaṃ tu garuḍaṃ cintya balarāmasya mūrtivat // Vis_20.152 //",
  "GR14visvaksu:3726": "yo bhaktyā devamabhyarcet tathaiva garuḍaṃ yajet /",
  "GR14visvaksu:3727": "bhagavatpramukhaṃ paścādgarutmantaṃ niyojayet // Vis_20.153 //",
  "GR14visvaksu:3728": "raktavarṇaṃ caturbāhuṃ dvibāhuṃ vā munīśvara /",
  "GR14visvaksu:3729": "sarvābharaṇasaṃyuktaṃ sarvaśobhanaśobhitam // Vis_20.154 //",
  "GR14visvaksu:3730": "kālāgnisadṛśākāraṃ cakradhṛṅmakuṭānvitam /",
  "GR14visvaksu:3731": "evaṃ cakrādhidaivaṃ tu pūjayeddvārapārśvake // Vis_20.155 //",
  "GR14visvaksu:3732": "śaṅkhābhaṃ saumyarūpaṃ tu sarvābharaṇabhūṣitam /",
  "GR14visvaksu:3733": "upavītayutaṃ śvetaṃ śaṅkhadhṛṅmakuṭānvitam // Vis_20.156 //",
  "GR14visvaksu:3734": "caturbāhuṃ dvibāhuṃ vā dhyāyeddvārasya vāmake /",
  "GR14visvaksu:3735": "dhātāraṃ pītavarṇaṃ vidhātāramaruṇaprabham // Vis_20.157 //",
  "GR14visvaksu:3736": "śyāmavarṇā tu bhūmiḥ syāt raktavarṇāṃ haripriyām /",
  "GR14visvaksu:3737": "durgāṃ ca komalaśyāmāṃ śvetarūpaṃ vināyakam // Vis_20.158 //",
  "GR14visvaksu:3738": "śaṅkhapadmanidhī caiva śvetaraktanibhau mune /",
  "GR14visvaksu:3739": "gaṅgāṃ ca yamunāṃ caiva śvetakṛṣṇanibhe mune // Vis_20.159 //",
  "GR14visvaksu:3740": "utkarṣaṇīṃ tu raktāṃ vai karṣaṇīṃ raktavarṇakām /",
  "GR14visvaksu:3741": "evaṃ dvāre tu saṃcintya trisandhyāyāṃ(-su?) prapūjayet // Vis_20.160 //",
  "GR14visvaksu:3742": "nārcayedupasandhyāyāṃ caṇḍādīn dvārapālakān /",
  "GR14visvaksu:3743": "ajñānādarcayenmohāt sthānanāśo bhaviṣyati // Vis_20.161 //",
  "GR14visvaksu:3744": "durbhikṣaṃ jāyate rāṣṭraṃ dhanadhānyavināśakṛt /",
  "GR14visvaksu:3745": "tasmāt sarvaprayatnena vidhinoktaṃ samācaret // Vis_20.162 //",
  "GR14visvaksu:3746": "vimānāgneyayāmye tu tanmadhye gaṇanāyakam /",
  "GR14visvaksu:3747": "pūrvavadvarṇakaṃ cintya hastivaktraṃ caturbhujam // Vis_20.163 //",
  "GR14visvaksu:3748": "vimāne dakṣiṇe kuryāt dakṣiṇāmūrtimīśvaram /",
  "GR14visvaksu:3749": "akṣamālādharaṃ devamaṣṭākṣaraparāyaṇam // Vis_20.164 //",
  "GR14visvaksu:3750": "triṇetraṃ śvetasaṃkāśaṃ saumyaṃ somārdhadhāriṇam /",
  "GR14visvaksu:3751": "nāradādyṛṣisaṃghaiśca sevitaṃ dakṣiṇāmukham // Vis_20.165 //",
  "GR14visvaksu:3752": "evaṃ rahasyarūpaṃ te saṃkṣepeṇa vidhīyate /",
  "GR14visvaksu:3753": "tasya dakṣiṇapāśve tu mātṝṇāmuttarāmukham // Vis_20.166 //",
  "GR14visvaksu:3754": "kalpayenmuniśārdūla sarvasaṃpatsukhāvaham /",
  "GR14visvaksu:3755": "ālayasyottare mātṝḥ kalpayedbā munīśvara // Vis_20.167 //",
  "GR14visvaksu:3756": "teṣāṃ nāma kramādguhyaṃ śṛṇuṣvāvahito 'dhunā /",
  "GR14visvaksu:3757": "vāgīśvarīkriyākīrtiḥ lakṣmīsṛṣṭistathaiva ca // Vis_20.168 //",
  "GR14visvaksu:3758": "vidyākāntiśca saptaitāḥ kathitā viṣṇumātaraḥ /",
  "GR14visvaksu:3759": "uttare paścime caiva hayāsyaḥ śrīdharastathā // Vis_20.169 //",
  "GR14visvaksu:3760": "vīrabhadragaṇeśau vā mātṝṇāṃ dvārapālakau /",
  "GR14visvaksu:3761": "sādhakecchānurūpeṇa kalpayedviṣṇumātaraḥ // Vis_20.170 //",
  "GR14visvaksu:3762": "mātaraśca suvarṇābhāḥ śrīdharaḥ śyāma eva ca /",
  "GR14visvaksu:3763": "hayaśīrṣaḥsuvarṇābho varṇā etāḥ (-te?) prakīrtitāḥ // Vis_20.171 //",
  "GR14visvaksu:3764": "tathaiva vīrabhadrādi varṇaṃ tu paripaṭhyate /",
  "GR14visvaksu:3765": "vimānapṛṣṭhabhāge tu anantamatha sādhakaḥ // Vis_20.172 //",
  "GR14visvaksu:3766": "pañcāsyapannagordhve tu pañcavaktraiḥ(?)samāvṛtam /",
  "GR14visvaksu:3767": "caturbhujaṃ samāsīnaṃ śaṅkhacakragadādharam // Vis_20.173 //",
  "GR14visvaksu:3768": "itthaṃ hi lakṣaṇopetaṃ sarvadevairnamaskṛtam /",
  "GR14visvaksu:3769": "saumyāsyeśānayormadhye durgāṃ śyāmanibhāṃ yajet // Vis_20.174 //",
  "GR14visvaksu:3770": "tasyottare tu vinyasya mama rūpaṃ camūpateḥ /",
  "GR14visvaksu:3771": "śyāmalaṃ piṅgalākṣaṃ tu piṅgaśmaśruḥ sanātanam // Vis_20.175 //",
  "GR14visvaksu:3772": "śaṅkhacakragadāpāṇiṃ caturbāhuṃ kirīṭinam (?) /",
  "GR14visvaksu:3773": "pītāmbaradharaṃ saumyaṃ vivṛttākṣisamanvitam // Vis_20.176 //",
  "GR14visvaksu:3774": "tarjayan vāmatarjanyā nāsāgrāsannayā jagat /",
  "GR14visvaksu:3775": "evaṃ hi mama rūpaṃ te (tu?) paṭhyate munisattama // Vis_20.177 //",
  "GR14visvaksu:3776": "parivāravidhānoktamatha bāhyeṣu vinyaset /",
  "GR14visvaksu:3777": "dvārasya śaṅkhacakre tu dakṣiṇottarataḥ smaret // Vis_20.178 //",
  "GR14visvaksu:3778": "dakṣiṇe śaṅkhavarṇaṃ tu śaṅkhacakragadādharam /",
  "GR14visvaksu:3779": "caturbhujaṃ triṇetraṃ tu mūrdhni śaṅkhaṃ nyaset sadā // Vis_20.179 //",
  "GR14visvaksu:3780": "vāmapārśve nyaseccakramagnirūpaṃ caturbhujam /",
  "GR14visvaksu:3781": "triṇetraṃ bhīmasaṃkāśaṃ śaṅkhacakragadādharam // Vis_20.180 //",
  "GR14visvaksu:3782": "tanmūrdhni vinyaseccakraṃ nīlāmbarakirīṭinam /",
  "GR14visvaksu:3783": "evaṃ tu lakṣaṇaṃ proktaṃ śaṅcakrādirūpakam (?) // Vis_20.181 //",
  "GR14visvaksu:3784": "indrādīśānaparyantaṃ sveṣu sthāneṣu yojayet /",
  "GR14visvaksu:3785": "vajrahasttaṃ sahasrākṣaṃ saumyaṃ tu śyāmalākṛtim // Vis_20.182 //",
  "GR14visvaksu:3786": "saundaryamindradaivatyaṃ dhyāyedindraṃ kirīṭinam /",
  "GR14visvaksu:3787": "triśikhaṃ raktavarṇābhaṃ raktamālyairalaṃkṛtam // Vis_20.183 //",
  "GR14visvaksu:3788": "tripādaṃ cāṣṭabāhuṃ ca raktanetratrayaṃ mune /",
  "GR14visvaksu:3789": "raktakeśanakhaśmaśruvahnirūpaṃ saśaktikam // Vis_20.184 //",
  "GR14visvaksu:3790": "dharmarājaṃ tato dhyāyet sarvalakṣaṇalakṣitam /",
  "GR14visvaksu:3791": "kālameghanibhākāraṃ dvibhujaṃ daṃṇḍapāṇinam // Vis_20.185 //",
  "GR14visvaksu:3792": "kirīṭahārakeyūramakuṭādivibhūṣitam /",
  "GR14visvaksu:3793": "sarvapretādhināthasya lakṣaṇaṃ kathitaṃ mayā // Vis_20.186 //",
  "GR14visvaksu:3794": "tatastu rakṣasāmīśaṃ nirṛtiṃ raktamūrdhajam /",
  "GR14visvaksu:3795": "khaṅgabāhuṃ mahākāyaṃ raktavaktraṃ triṇetrakam // Vis_20.187 //",
  "GR14visvaksu:3796": "etattu lakṣaṇaṃ proktaṃ rākṣasādhipatestataḥ /",
  "GR14visvaksu:3797": "sarvalakṣaṇasaṃyuktaṃ sarvālaṃkārabhūṣitam // Vis_20.188 //",
  "GR14visvaksu:3798": "śyāmalaṃ pāśahastaṃ ca jaleśaṃ paṅkajāsanam /",
  "GR14visvaksu:3799": "dhūmravarṇanibhākāraṃ dhvajayuktaṃ mahābhujam // Vis_20.189 //",
  "GR14visvaksu:3800": "dvipādaṃ ca dvihastaṃ ca sarveṣāṃ prāṇasaṃjñitam /",
  "GR14visvaksu:3801": "itthaṃ te muniśārdūla lakṣaṇaṃ paripaṭhyate // Vis_20.190 //",
  "GR14visvaksu:3802": "dhyāyet saumye tu matimān yakṣeśvaramanuttamam /",
  "GR14visvaksu:3803": "taptahāṭakasaṃkāśaṃ sarvalakṣaṇalakṣitam // Vis_20.191 //",
  "GR14visvaksu:3804": "dvipādaṃ ca dvihastaṃ ca daṇḍapāṇiṃ dhaneśvaram /",
  "GR14visvaksu:3805": "śvetādriśikharākāraṃ dvipādaṃ ca caturbhujam // Vis_20.192 //",
  "GR14visvaksu:3806": "vṛṣadhvajaṃ triṇetraṃ ca śūlapāṇīndumaulinam /",
  "GR14visvaksu:3807": "evaṃ dhyāyet kramāt sarvān svanāmnā pūjayet pṛthak // Vis_20.193 //",
  "GR14visvaksu:3808": "etattṛtīyāvaraṇe dvārapārśvendusūryayoḥ /",
  "GR14visvaksu:3809": "raktavarṇaṃ mahākāyaṃ kambugrīvaṃ caturbhujam // Vis_20.194 //",
  "GR14visvaksu:3810": "śaṅkhacakragadāpāṇiṃ triṇetraṃ bhīmarūpiṇam /",
  "GR14visvaksu:3811": "cintaceddakṣiṇe pārśve tṛtīyadvārake ravim // Vis_20.195 //",
  "GR14visvaksu:3812": "kundapuṣpanibhākāraṃ śaṅkhacakragadādharam /",
  "GR14visvaksu:3813": "caturbhujaṃ triṇetraṃ ca pītavastraṃ ca cintayet // Vis_20.196 //",
  "GR14visvaksu:3814": "dvārasya vāmapārśve tu śaśāṅkākṛtimuttamam /",
  "GR14visvaksu:3815": "maulipṛṣṭhasya sūryādau cintayenmaṇḍalākṛtim // Vis_20.197 //",
  "GR14visvaksu:3816": "evaṃ śaśiṃ raviṃ dhyātvā tṛtīyadvārapārśvayoḥ /",
  "GR14visvaksu:3817": "kumudādīni sarvāṇi nyaset pūrvādiṣu kramāt // Vis_20.198 //",
  "GR14visvaksu:3818": "kumudaḥ kumudākṣaśca puṇḍarīko 'tha vāmanaḥ /",
  "GR14visvaksu:3819": "śaṅkukarṇaḥsarpanetraḥ sumukhaḥ supratiṣṭhitaḥ // Vis_20.199 //",
  "GR14visvaksu:3820": "eteṣāṃ lakṣaṇaṃ proktaṃ dhyāyedasmin mahotsave /",
  "GR14visvaksu:3821": "tadvat jñātvātra bhūteśān pūjayet sādhakottamaḥ // Vis_20.200 //",
  "GR14visvaksu:3822": "purataḥ sthāpayet sarvān viṣṇupāriṣadān bahūn /",
  "GR14visvaksu:3823": "sarvavarṇadharāḥsarve sarve śastrāstrapāṇayaḥ // Vis_20.201 //",
  "GR14visvaksu:3824": "mahāpīṭhe tu saṃsmṛtya sarvān bhūtagaṇānvitān /",
  "GR14visvaksu:3825": "pūjākāle tato dhyāyet svarūpaṃ pūjakaḥ kramāt // Vis_20.202 //",
  "GR14visvaksu:3826": "svanāmnā parivārāṇāṃ praṇavādinamontakam /",
  "GR14visvaksu:3827": "arghyapādyādibhirvāpi gandhādyairvā munīśvara // Vis_20.203 //",
  "GR14visvaksu:3828": "arcayennityapūjāyāṃ praṇavādimanusmaran /",
  "GR14visvaksu:3829": "asmin tantre mayā proktaṃ caṇḍādyāvaraṇārcanam // Vis_20.204 //",
  "GR14visvaksu:3830": "utsave parivārāṇāmarcanāvidhiruttamaḥ /",
  "GR14visvaksu:3831": "tathaivābhyarcya matimān parivārānatandritaḥ // Vis_20.205 //",
  "GR14visvaksu:3832": "evamabhyarcya bhūteśān paścāt pūjāṃ samācaret /",
  "GR14visvaksu:3833": "kṣālayet sarvapātrāṇi pūrvoktena vidhānataḥ // Vis_20.206 //",
  "GR14visvaksu:3834": "sarvadravyāṇi saṃprokṣya nirīkṣyādyena mantrataḥ /",
  "GR14visvaksu:3835": "āvāhanādibhiḥ sarvairupacārakrameṇa tu // Vis_20.207 //",
  "GR14visvaksu:3836": "devadevaṃ samabhyarcya sa yāti paramāṃ gatim /",
  "GR14visvaksu:3837": "upacārakramaṃ vakṣye yathāvadanupūrvaśaḥ // Vis_20.208 //",
  "GR14visvaksu:3838": "pūrvamāvāhanaṃ kuryāt punarāsanameva ca /",
  "GR14visvaksu:3839": "tṛtīyaṃ puṣpavikṣepaṃ turīyaṃ tu namaskṛtim // Vis_20.209 //",
  "GR14visvaksu:3840": "pañcamo 'ñjalimudrā ca (syāt?) ṣaṣṭhamardhyaṃ tathaiva ca /",
  "GR14visvaksu:3841": "pādyaṃ tu saptamaṃ kuryāt tathācamanamaṣṭamam // Vis_20.210 //",
  "GR14visvaksu:3842": "snapanaṃ navamaṃ vidyāddaśamo vasanaṃ bhavet /",
  "GR14visvaksu:3843": "ekādaśo bhūṣaṇaṃ syāt dvādaśastūpavītakam // Vis_20.211 //",
  "GR14visvaksu:3844": "trayodaśaścācamanaṃ gandhaścaiva caturdaśaḥ /",
  "GR14visvaksu:3845": "puṣpaṃ pañcadaśaścaiva ṣoḍaśo dhūpa eva ca // Vis_20.212 //",
  "GR14visvaksu:3846": "dīpaḥ saptadaśaścaiva mudrāṣṭādaśa ucyate /",
  "GR14visvaksu:3847": "havirekonaviṃśaśca pānīyaṃ viṃśakastathā // Vis_20.213 //",
  "GR14visvaksu:3848": "ekaviṃśastathācāmaḥ tāmbūlaṃ ca dvāviṃśakaḥ /",
  "GR14visvaksu:3849": "upacārastrayoviṃśa ācāmastadanantaram // Vis_20.214 //",
  "GR14visvaksu:3850": "mukhavāsaḥ pañcaviṃśaḥ ṣaḍviṃśo geyamucyate /",
  "GR14visvaksu:3851": "purāṇaṃ saptaviṃśaśca nṛttahomamataḥ param // Vis_20.215 //",
  "GR14visvaksu:3852": "balibhramaṇamekonatriṃśa ardhyamataḥ param /",
  "GR14visvaksu:3853": "puṣpaṃ vā muniśārdūla dadyādicchānurūpataḥ // Vis_20.216 //",
  "GR14visvaksu:3854": "ekatriṃśo mukhavāsaścodvāsanamataḥ param /",
  "GR14visvaksu:3855": "dvātriṃśadupacārāṇāmuktamevaṃ mahāmune // Vis_20.217 //",
  "GR14visvaksu:3856": "vakṣye kalopacārāṇi (-rāṃstu?) śṛṇuṣvāvahito bhava /",
  "GR14visvaksu:3857": "ādya āvāhanaṃ paścāt āsanaṃ tadanantaram // Vis_20.218 //",
  "GR14visvaksu:3858": "pādyaṃ tṛtīya ardhyaṃ syādācāmaṃ pañcamaḥ smṛtaḥ /",
  "GR14visvaksu:3859": "ṣaṣṭhaṃ tu snapanaṃ vidyāt saptamo vasanaṃ bhavet // Vis_20.219 //",
  "GR14visvaksu:3860": "aṣṭamastūpavītaṃ syānnavamaṃ gandha ucyate /",
  "GR14visvaksu:3861": "daśamaḥ puṣpavinyāsaḥ dhūpa ekādaśo bhavet // Vis_20.220 //",
  "GR14visvaksu:3862": "dīpastataḥ paraṃ vidyāt caruṇastu (caroścaiva?) nivedanam /",
  "GR14visvaksu:3863": "caturdaśyañjalimudrā pradakṣiṇamataḥ param // Vis_20.221 //",
  "GR14visvaksu:3864": "udvāsanaṃ ṣoḍaśaḥ syādityevamaparaḥkramaḥ /",
  "GR14visvaksu:3865": "evaṃ ṣoḍaśadhā proktā upacārāṇi(-rāṃstu?)nārada // Vis_20.222 //",
  "GR14visvaksu:3866": "ekādaśopacārāṇāṃ kramaṃ śṛṇu mahāmune /",
  "GR14visvaksu:3867": "āvāhanaṃ tu prathamaḥ dvitīyaścāsanaṃ bhavet // Vis_20.233 //",
  "GR14visvaksu:3868": "arghya cānantaraṃ vidyāt pādyaṃ caiva tataḥ param /",
  "GR14visvaksu:3869": "devasyācamanaṃ vidyāt pañcamaṃ tu vicakṣaṇaḥ // Vis_20.224 //",
  "GR14visvaksu:3870": "gandhaṃ cānantaraṃ vidyāt saptamaṃ puṣpameva ca /",
  "GR14visvaksu:3871": "dhūpaṃ tu cāṣṭamaṃ vidyāt dīpastu navamaḥ smṛtaḥ // Vis_20.225 //",
  "GR14visvaksu:3872": "daśamastu nivedyaṃ syādudvāsanamataḥ param /",
  "GR14visvaksu:3873": "mukhyagauṇakrameṇaiva viniyogaṃ tataḥ śṛṇu // Vis_20.226 //",
  "GR14visvaksu:3874": "yatra pūjottamā tatra kuryānmukhyopacārakam /",
  "GR14visvaksu:3875": "madhyamārādhanaṃ yattu trakṛdhyamaprayojayet // Vis_20.227 //",
  "GR14visvaksu:3876": "arcā kanīyasī yatra tatraivaikādaśena tu /",
  "GR14visvaksu:3877": "prayojyamiti śāstrasya niścayaḥ sādhakottamaiḥ // Vis_20.228 //",
  "GR14visvaksu:3878": "sarve sarvatra vā pūjā deśakālānurūpataḥ /",
  "GR14visvaksu:3879": "sādhakecchānurūpeṇa kuryādvā munipuṅgava // Vis_20.229 //",
  "GR14visvaksu:3880": "ani(āri?)rādhayiṣurmūtrā yadyadvai sādhakottamaḥ /",
  "GR14visvaksu:3881": "tattadvai mūrtimantreṇa kuryāt sarvopacārakam // Vis_20.230 //",
  "GR14visvaksu:3882": "snapane mantrabhedo 'sti mūrtīnāṃ munisattama /",
  "GR14visvaksu:3883": "nitye naimittike vāpi viṣṇornukamathāvapi // Vis_20.231 //",
  "GR14visvaksu:3884": "nārāyaṇopaniṣadaṃ dvādaśākṣarameva ca /",
  "GR14visvaksu:3885": "nārāyaṇaṃ brāhmaṇaṃ(?)vā ato devī(-ve?)ti vā punaḥ // Vis_20.232 //",
  "GR14visvaksu:3886": "sahasraśīrṣaṃ devamaṣṭākṣaramathāpi vā /",
  "GR14visvaksu:3887": "sahasraśīrṣā puruṣo mantraṃ vā parameṣṭhinaḥ // Vis_20.233 //",
  "GR14visvaksu:3888": "eteṣvanyatamaṃ vāpi snapanaṃ sādhakaḥ śuciḥ /",
  "GR14visvaksu:3889": "kurvan svarāṣṭramuddhṛtya viṣṇulokamavāpnuyāt // Vis_20.234 //",
  "GR14visvaksu:3890": "kevalaṃ mūlamantreṇa pūjakaḥ puruṣottama /",
  "GR14visvaksu:3891": "āvāhanādibhiḥ sarvairupacāraiḥ samarcayet // Vis_20.235 //",
  "GR14visvaksu:3892": "suguṇo vaṃśasaṃpanno nirdeṣo rogavarjitaḥ /",
  "GR14visvaksu:3893": "āvāhanādi karmāṇi sarvāṇyetāni sarvadā // Vis_20.236 //",
  "GR14visvaksu:3894": "aṣṭākṣareṇa vā kuryāt mūrtīnāṃ munisattama /",
  "GR14visvaksu:3895": "pūjakasyottamatvācca nirdeṣatvānmahāmune // Vis_20.237 //",
  "GR14visvaksu:3896": "kevalaṃ puṣpamātreṇa deveśastṛpyate 'tra tu /",
  "GR14visvaksu:3897": "sā pūjā saphalaṃ yāti vṛddhikṛt grāmarājyoḥ // Vis_20.238 //",
  "GR14visvaksu:3898": "evaṃ yaḥ kārayedbhaktyā sa yāti paramāṃ gatim /",
  "GR14visvaksu:3899": "yatirvā brahmacārī vā pūjako munisattama // Vis_20.239 //",
  "GR14visvaksu:3900": "dviguṇaṃ phalamāpnoti nātra kāryā vicāraṇā /",
  "GR14visvaksu:3901": "evaṃ saṃpūjayedbhaktyā viṣṇuṃ sakalamavyayam // Vis_20.240 //",
  "GR14visvaksu:3902": "iha loke śriyaṃ prāpya paraloke tathaiva ca /",
  "GR14visvaksu:3903": "sarvān kāmānavāpnoti sarvayajñaphalaṃ bhavet // Vis_20.241 //",
  "GR14visvaksu:3904": "viśeṣamatra vakṣyāmi ātmārthasya parasya ca /",
  "GR14visvaksu:3905": "upacārakramaṃ sarvaṃ sādhakānāṃ hitāya tu // Vis_20.242 //",
  "GR14visvaksu:3906": "arghyādimukhavāsantaṃ kramāddevāya kalpayet /",
  "GR14visvaksu:3907": "arghyaṃ pādyaṃ tathācāmaḥ madhuparkaḥ punaśca tat // Vis_20.243 //",
  "GR14visvaksu:3908": "tāmbūlaṃ gandhapuṣpaṃ ca akṣato dhūpa eva ca /",
  "GR14visvaksu:3909": "dīpo hyañjalimudrā tu nivedyaṃ tu mahāmune // Vis_20.244 //",
  "GR14visvaksu:3910": "pānīyācamanīyaṃ ca mukhavāsastathaiva ca /",
  "GR14visvaksu:3911": "evaṃ kramo muniśreṣṭha tatkrameṇāthavārcayet // Vis_20.245 //",
  "GR14visvaksu:3912": "kṣālayet sarvapātrāṇi pūrvavattantravittamaḥ /",
  "GR14visvaksu:3913": "tattat pātreṣu taddravyaṃ nikṣipyāpūrya puṣpakam // Vis_20.246 //",
  "GR14visvaksu:3914": "arghyatoyaṃ svamantreṇa mukhamālepayaddhareḥ /",
  "GR14visvaksu:3915": "pādyaṃ devasya pāde ca dīyate(dadyādvai?)svasvavidyayā // Vis_20.247 //",
  "GR14visvaksu:3916": "devasya dakṣiṇe haste hyācāmaṃ madhuparkakam /",
  "GR14visvaksu:3917": "punarācāmatāmbūlaṃ tathaiva ca punaḥ punaḥ // Vis_20.248 //",
  "GR14visvaksu:3918": "jātiśrīkaṇṭha(-khaṇḍa?)mādāya peṣayet piṣṭhapaṅkavat /",
  "GR14visvaksu:3919": "karpūreṇa samāyuktaṃ kuḍubadvayapūritam // Vis_20.249 //",
  "GR14visvaksu:3920": "kevalaṃ candanaṃ vāpi gandhaṃ ṣaṇmuṣṭimātrakam /",
  "GR14visvaksu:3921": "puṣpaprasthacatuṣkaistu mūrtīnāṃ tu pṛthakpṛthak // Vis_20.250 //",
  "GR14visvaksu:3922": "dāpayettu prayatnena sādhakaḥ paramārthavit /",
  "GR14visvaksu:3923": "dhūpaṃ surabhiṇā vyāptaṃ prāptajvālocchritojjñitam // Vis_20.251 //",
  "GR14visvaksu:3924": "bahurekhamanāragnyaṃ daśamātraṃ pradāpeyat (?) /",
  "GR14visvaksu:3925": "dīpaṃ saptāṅgulotthānaṃ ghṛtakarpūradīpitam // Vis_20.252 //",
  "GR14visvaksu:3926": "dhūpaṃ tu dāpayedgandhaṃ nāsikāyāṃ tu dakṣiṇe /",
  "GR14visvaksu:3927": "dadyādyathākramaṃ sarvaṃ vāsudevāya bhaktitaḥ // Vis_20.253 //",
  "GR14visvaksu:3928": "kalamādīni (?) sarvāṇi śeṣāṅgaṃ mardayedbudhaḥ /",
  "GR14visvaksu:3929": "vāmahastena mantrajñaḥ puṣpaṃ gṛhya samāhitaḥ // Vis_20.254 //",
  "GR14visvaksu:3930": "dakṣiṇena kareṇaiva dadyāddevasya pādayoḥ /",
  "GR14visvaksu:3931": "muṣṭimātraṃ pradadyāttu trivāreṇa (-raṃ ca?) svavidyayā // Vis_20.255 //",
  "GR14visvaksu:3932": "madhyamānāmikāmadhye cāṅguṣṭhena samanvitam /",
  "GR14visvaksu:3933": "akṣataṃ tu tato dadyāt tathaiva ca punaḥ punaḥ // Vis_20.256 //",
  "GR14visvaksu:3934": "devasya vāmanāsau ca(-nāsāyāṃ?) dhūpaṃ dadyāt samāhitaḥ /",
  "GR14visvaksu:3935": "dakṣiṇe devadṛkpārśve dīpaṃ dadyāttu mantravit // Vis_20.257 //",
  "GR14visvaksu:3936": "trimātrakaṃ tu mudrāyā darśanaṃ dakṣiṇādṛśi /",
  "GR14visvaksu:3937": "kapilājyena saṃsrāvya hyannasuktena saṃspṛśet // Vis_20.258 //",
  "GR14visvaksu:3938": "pariṣicyādi mantreṇa pāṇiṃ dadyāttu pāṇinā (?) /",
  "GR14visvaksu:3939": "dadyāttaddakṣiṇe haste haviḥprāśanamudrayā // Vis_20.259 //",
  "GR14visvaksu:3940": "pānīyācamanīyaṃ ca mukhavāsaṃ tathaiva ca /",
  "GR14visvaksu:3941": "evaṃ ṣoḍaśadhā proktaṃ viśeṣeṇopacārakam // Vis_20.260 //",
  "GR14visvaksu:3942": "dadyādyathākramaṃ sarvaṃ bhaktipūtena cetasā /",
  "GR14visvaksu:3943": "tatastu sādhakaḥ samyak praṇamyāñjalimudrayā // Vis_20.261 //",
  "GR14visvaksu:3944": "devasya pādau hastābhyāṃ saṃspṛśettat samāhitaḥ /",
  "GR14visvaksu:3945": "tatastvatharvavede tu śaunakāyāṃ tu śākhayā // Vis_20.262 //",
  "GR14visvaksu:3946": "nārāyaṇopaniṣadaṃ uccārya ca punaḥ punaḥ /",
  "GR14visvaksu:3947": "tribhiḥ kāṇḍaiḥsamuccārya mantreṇaiva mahāmune // Vis_20.263 //",
  "GR14visvaksu:3948": "deveśastṛpyate caiva nātra kāryā vicāraṇā /",
  "GR14visvaksu:3949": "rājarāṣṭravivṛddhiḥ syāt grāmādiṣu tathaiva ca // Vis_20.264 //",
  "GR14visvaksu:3950": "arcayennānyathā mohādābhicārakaro bhavet /",
  "GR14visvaksu:3951": "sā pūjā niṣphalā caiva rogavṛddhirbhaviṣyati // Vis_20.265 //",
  "GR14visvaksu:3952": "tasmāt sarvaprayatnena tribhiḥ kāṇḍaiḥ samarcayet /",
  "GR14visvaksu:3953": "agnikāryaṃ tu pūrvoktaṃ kuryāttantravicakṣaṇaḥ // Vis_20.266 //",
  "GR14visvaksu:3954": "samidho mūlamantreṇa ājyamājyena mantrataḥ /",
  "GR14visvaksu:3955": "caruṃ puruṣasūktena pratyekaṃ ṣoḍaśāhutīḥ // Vis_20.267 //",
  "GR14visvaksu:3956": "hutvā hutvāgnimadhye tu sādhako mantravittamaḥ /",
  "GR14visvaksu:3957": "śeṣadravyāṇi sarvāṇi pūrvoktenaiva kārayet // Vis_20.268 //",
  "GR14visvaksu:3958": "agnikāryaṃ samāpyaivaṃ balidānamathocyate /",
  "GR14visvaksu:3959": "balidānakramaḥ sarvaḥ saṃkṣepādvakṣyate 'dhunā // Vis_20.269 //",
  "GR14visvaksu:3960": "nitye naimittike caiva sarvasaṃpat sukhāvaham /",
  "GR14visvaksu:3961": "svarṇādīnāṃ tu pātrāṇāṃ lakṣaṇaṃ kathyate 'dhunā // Vis_20.270 //",
  "GR14visvaksu:3962": "tālaṃ tu karṇikā proktaṃ tatpādārdhatalaṃ tathā /",
  "GR14visvaksu:3963": "pādaṃ tu tadbahiḥ kuryāt tadante valayaṃ bhavet // Vis_20.271 //",
  "GR14visvaksu:3964": "balipātraṃ samākhyātaṃ tāmrarājatahaimakam /",
  "GR14visvaksu:3965": "uttamādhamamadhyaṃ syāt vibhavasyānurūpataḥ // Vis_20.272 //",
  "GR14visvaksu:3966": "kārayedbalipātraṃ tu ekadravyeṇa śilpinā /",
  "GR14visvaksu:3967": "ācāryo 'laṃkṛtaḥ samyak pātramādāya maṇḍale // Vis_20.273 //",
  "GR14visvaksu:3968": "sādhitaṃ prokṣitaṃ paścāt gālitenodakena tu /",
  "GR14visvaksu:3969": "tasminmadhye tu kurvīta sudṛḍhaṃ haviṣāsanam // Vis_20.274 //",
  "GR14visvaksu:3970": "karṇikāraparīmāṇaṃ yattāvadvistāramucyate /",
  "GR14visvaksu:3971": "caturaṅgulamutsedhamannapīṭhasya nārada // Vis_20.275 //",
  "GR14visvaksu:3972": "lakṣaṇaṃ cātra saṃproktaṃ nityapūjotsavasya tu /",
  "GR14visvaksu:3973": "mahotsave na kurvīta cānnapīṭhasya copari // Vis_20.276 //",
  "GR14visvaksu:3974": "kārayecchibikādyeṣu balibhramaṇamuttamam /",
  "GR14visvaksu:3975": "kalpayet saparīvāramantarāvaraṇasthitam // Vis_20.277 //",
  "GR14visvaksu:3976": "tasmin pātropari nyasya svanāmnā munisattama /",
  "GR14visvaksu:3977": "annopari paṭaṃ nyasya puṣpairanyaiḥ prakīrya ca // Vis_20.278 //",
  "GR14visvaksu:3978": "vastrairābharaṇaiścitraiḥ gandhaiḥ puṣpairalaṃkṛtam /",
  "GR14visvaksu:3979": "suvarṇakusumaiścitraiḥ prabhāvāsitasaṃyutam (?) // Vis_20.279 //",
  "GR14visvaksu:3980": "vāsikādyābhirmālābhiḥ (?)bhūṣitaṃ sumanoramam /",
  "GR14visvaksu:3981": "sauvarṇaṃ rājataṃ vāpi tāmraṃ vātīva sundaram // Vis_20.280 //",
  "GR14visvaksu:3982": "tasmin tiṣṭhāpayedbimbaṃ svasvamūrtyanusārataḥ /",
  "GR14visvaksu:3983": "alābhe kāñcane vāpi rājataṃ tāmrameva vā // Vis_20.281 //",
  "GR14visvaksu:3984": "taṇḍulaṃ ca caruṃ puṣpaṃ prātarmadhyāhna eva ca /",
  "GR14visvaksu:3985": "pradoṣe ca baliṃ kuryāt yathāyogakrameṇa tu // Vis_20.282 //",
  "GR14visvaksu:3986": "arghyādi cāṣṭamaṃ dadyāt mukhavāsāntameva vā /",
  "GR14visvaksu:3987": "dīpāntaṃ vā pradātavyaṃ svena mantreṇa deśikaḥ // Vis_20.283 //",
  "GR14visvaksu:3988": "anyapātre tu mantrajñaḥ cānnaṃ toyasamanvitam /",
  "GR14visvaksu:3989": "gandhapuṣpasamāyuktaṃ svastivācanasaṃyutam // Vis_20.284 //",
  "GR14visvaksu:3990": "pīṭhe pīṭhe muniśreṣṭha balidānaṃ samācaret /",
  "GR14visvaksu:3991": "śaṅkhaghoṣasamāyuktaṃ dhūpadīpasamanvitam // Vis_20.285 //",
  "GR14visvaksu:3992": "vitānadhvajasaṃyuktaṃ chatracāmaraśobhitam /",
  "GR14visvaksu:3993": "tūryavāditraghoṣaiśca jayaśabdasamanvitam // Vis_20.286 //",
  "GR14visvaksu:3994": "śiṣyamabhyarcya gandhādyaiḥ garuḍaṃ saṃsmaret svayam /",
  "GR14visvaksu:3995": "vidyānāmādimantreṇa pātramutthāpayedguruḥ // Vis_20.287 //",
  "GR14visvaksu:3996": "sthāpayenmūrdhni śiṣyasya balipātramanuttamam /",
  "GR14visvaksu:3997": "tatpātre sthāpayeddevaṃ gacchamānaṃ (-ntaṃ ca?) prakalpayet // Vis_20.288 //",
  "GR14visvaksu:3998": "śanaiḥ śanairmuniśreṣṭha śaṅkhādyairgeyasaṃyutam /",
  "GR14visvaksu:3999": "balibhramaṇakāle tu bimbāgre balimācaret // Vis_20.289 //",
  "GR14visvaksu:4000": "yo mohādbimbahīne tu balikarmaṇi cenmune (?) /",
  "GR14visvaksu:4001": "tatsthānaṃ nidhanaṃ yāti tatrasthā narakaṃ vrajet // Vis_20.290 //",
  "GR14visvaksu:4002": "tasmāt sarvaprayatnena bimbāgre balimācaret /",
  "GR14visvaksu:4003": "pratimācāryayormadhye gamanaṃ varjayettataḥ // Vis_20.291 //",
  "GR14visvaksu:4004": "gamanaṃ yadi cettatra snapanaṃ pañcagavyakaiḥ /",
  "GR14visvaksu:4005": "tadante gandhatoyena snāpayettena mūrtinā (?) // Vis_20.292 //",
  "GR14visvaksu:4006": "puṇyāhaghoṣasaṃyuktaṃ svastisūktaravairyutam /",
  "GR14visvaksu:4007": "mantrāṇāmādimantreṇa mūrtimantreṇa vā mune // Vis_20.293 //",
  "GR14visvaksu:4008": "samidājyena caruṇā pratyekaikāhutiṃ kramāt /",
  "GR14visvaksu:4009": "hutvā sve sve tu juhuyāt svāhāntena yathākramam // Vis_20.294 //",
  "GR14visvaksu:4010": "paścāt pūrṇāhutiṃ hutvā śeṣakarma samācaret /",
  "GR14visvaksu:4011": "ādyaṃ pradakṣiṇaṃ kṛtvā nṛttageyasamanvitam // Vis_20.295 //",
  "GR14visvaksu:4012": "dvitīyaṃ ca paribhramya geyatūryasamanvitam /",
  "GR14visvaksu:4013": "tṛtīyaṃ tu paribhramya tūryairnānāvidhairyutam // Vis_20.296 //",
  "GR14visvaksu:4014": "caṇḍapracaṇḍaprabhṛti mahāpīṭhāntameva ca /",
  "GR14visvaksu:4015": "arghyapādyādinābhyarcya gandhādyairjalasaṃyutam // Vis_20.297 //",
  "GR14visvaksu:4016": "parivārān samabhyarcya yathāpūrvaṃ prakalpitam /",
  "GR14visvaksu:4017": "balibhramāntaṃ kṛtvā tu mahāpīṭhapradakṣiṇam // Vis_20.298 //",
  "GR14visvaksu:4018": "tṛtīyasavane gatvā punaḥ kuryāt pradakṣiṇam /",
  "GR14visvaksu:4019": "śaṅkhaśabdatrayaṃ kuryāt gopure niḥsvanaṃ gatā(?) // Vis_20.299 //",
  "GR14visvaksu:4020": "vimānadvāramāsādya ārghyaṃ vā puṣpameva vā /",
  "GR14visvaksu:4021": "datvā tanmūrtimantreṇa garbhāgāre(-raṃ?) praveśayet // Vis_20.300 //",
  "GR14visvaksu:4022": "pīṭhasya dakṣiṇe pārśve balibimbaṃ prasādayet /",
  "GR14visvaksu:4023": "pādyādi caturo dadyāt karmārcāyāṃ tathaiva ca // Vis_20.301 //",
  "GR14visvaksu:4024": "balipātrasthitaṃ puṣpaṃ mamāgre nikṣipedbudhaḥ /",
  "GR14visvaksu:4025": "annapīṭhaṃ satoyaṃ ca mahāpīṭhe vinikṣipet // Vis_20.302 //",
  "GR14visvaksu:4026": "prakṣālya pādau hastau ca ācamya vidhinā punaḥ /",
  "GR14visvaksu:4027": "nyāsaṃ kṛtvā vidhānena mūrtimantreṇa pūrvavat // Vis_20.303 //",
  "GR14visvaksu:4028": "kakudantaṃ lalāṭādi nyaseddehe yathākramam /",
  "GR14visvaksu:4029": "sahasraṃ vā śataṃ vāpi aṣṭāviṃśamathāpi vā // Vis_20.304 //",
  "GR14visvaksu:4030": "svena svena tu mantreṇa yathāśakti japet kramāt /",
  "GR14visvaksu:4031": "namaskāraṃ kramāt kṛtvā tanmūrtistutibhiḥ kramāt // Vis_20.305 //",
  "GR14visvaksu:4032": "japenmantrī svamantreṇa devadevasya saṃnidhau /",
  "GR14visvaksu:4033": "asmin kāle tu deveśastṛpyate(?)nātra saṃśayaḥ // Vis_20.306 //",
  "GR14visvaksu:4034": "sarvān kāmānavāpnoti grāmarājñośca vṛddhikṛt(?) /",
  "GR14visvaksu:4035": "anyathā devadeveśaḥ kupyate(?)nātra saṃśayaḥ // Vis_20.307 //",
  "GR14visvaksu:4036": "tasmāt sarvaprayatnena japenmūrtistutiṃ budhaḥ /",
  "GR14visvaksu:4037": "puṣpaṃ datvā namaskṛtya mūlabere nayeddharim // Vis_20.308 //",
  "GR14visvaksu:4038": "āvāhanaṃ yathāpūrvaṃ tadvadudvāsanaṃ kuru /",
  "GR14visvaksu:4039": "ālokya dattamityāhuḥ balidānottamaṃ param // Vis_20.309 //",
  "GR14visvaksu:4040": "saṃkṣepeṇa mayā proktaṃ vakṣye dattāvalokanam /",
  "GR14visvaksu:4041": "athavā parivārāṇāṃ balidānavidhikramam // Vis_20.310 //",
  "GR14visvaksu:4042": "pravakṣyāmi muniśreṣṭha guhyādguhyataraṃ śṛṇu /",
  "GR14visvaksu:4043": "jhallarīmaddalairyuktaṃ nānāvādyasamanvitam // Vis_20.311 //",
  "GR14visvaksu:4044": "nityotsavasya pūrve tu balidānaṃ samācaret /",
  "GR14visvaksu:4045": "sarvālaṃkārasaṃyuktaṃ vitānadhvajasaṃyutam // Vis_20.312 //",
  "GR14visvaksu:4046": "nṛttagītasamāyuktaṃ paścādbimbaṃ paribhramet(?) /",
  "GR14visvaksu:4047": "madhyamaṃ balidānaṃ taccaṇḍādibhyo hyatandritaḥ // Vis_20.313 //",
  "GR14visvaksu:4048": "dattāvalokyakaṃ(-kanaṃ?) nāma rājño rāṣṭrasya vṛddhikṛt /",
  "GR14visvaksu:4049": "evaṃ dine dine kuryāt parivārabalikramam // Vis_20.314 //",
  "GR14visvaksu:4050": "evaṃ saṃkṣepataḥ prokto nityotsavabalibhramaḥ /",
  "GR14visvaksu:4051": "viśeṣaṃ cātra vakṣyami parārthe balikarmaṇi // Vis_20.315 //",
  "GR14visvaksu:4052": "śṛṇuṣvāvahito bhūtvā guhyādguhyataraṃ mune /",
  "GR14visvaksu:4053": "indrādilokapālān vā kalyayet kramayogataḥ // Vis_20.316 //",
  "GR14visvaksu:4054": "ekāvaraṇamārgaṃ cet parivārabalikramam /",
  "GR14visvaksu:4055": "prathamāvaraṇe kuryāt vighneśādīn vivarjayet // Vis_20.317 //",
  "GR14visvaksu:4056": "caṇḍādiśarvaparyantaṃ saṃsthāpya balimācaret /",
  "GR14visvaksu:4057": "paścādbaliṃ mahāpīṭhe saṃsthāpya prathamaṃ mune // Vis_20.318 //",
  "GR14visvaksu:4058": "śaṅkhādigeyasaṃyuktaṃ dvitīyaṃ bhrāmayeddharim /",
  "GR14visvaksu:4059": "nānāvādyasamāyuktaṃ tṛtīyaṃ bhrāmayeddharim // Vis_20.319 //",
  "GR14visvaksu:4060": "paścāddevaṃ mahābhāgo nītvārghyādyaiḥsamarcayet /",
  "GR14visvaksu:4061": "śaṅkhādigeyasaṃyuktaṃ dvitīyaṃ bhrāmayeddharim // Vis_20.320 //",
  "GR14visvaksu:4062": "nānāvādyasamāyuktaṃ tṛtīyaṃ bhrāmayeddharim /",
  "GR14visvaksu:4063": "paścāddevaṃ mahābhāgo nītvārghyādyaiḥ samarcayet // Vis_20.321 //",
  "GR14visvaksu:4064": "pādyodakaṃ gṛhītvā tu bhaktān saṃprokṣya mantravit /",
  "GR14visvaksu:4065": "evaṃ balividhiḥ prokto ekāvaraṇapūjane // Vis_20.322 //",
  "GR14visvaksu:4066": "punaḥ prākāramatraiva kalpitaścenmunīśvara (?) /",
  "GR14visvaksu:4067": "caṇḍādīśāvasānaṃ tu prathamāvaraṇe nyaset // Vis_20.323 //",
  "GR14visvaksu:4068": "śeṣāṇi parivārāṇi dvitīye ca tṛtīyake /",
  "GR14visvaksu:4069": "indrādi supratiṣṭhāntaṃ punaḥsaṃsthāpya mantravit // Vis_20.324 //",
  "GR14visvaksu:4070": "pūrvoktena vidhānena balidānaṃ samācaret /",
  "GR14visvaksu:4071": "sā pūjā saphalā bhūtvā vardhate śrīrdine dine // Vis_20.325 //",
  "GR14visvaksu:4072": "rājño rāṣṭrasya vṛddhiḥ syāt ālayasya tathaiva ca /",
  "GR14visvaksu:4073": "evaṃ dine dine kuryāt tṛtīyāvaraṇāvṛtam(?) // Vis_20.326 //",
  "GR14visvaksu:4074": "evameva baliṃ kuryāt dvitīyāvaraṇālaye /",
  "GR14visvaksu:4075": "arghyāvasānaṃ pūvoktamārgeṇa prathame nyaset // Vis_20.327 //",
  "GR14visvaksu:4076": "vidhneśādi(?)muniśreṣṭha prathamaṃ(me?) balimācaret /",
  "GR14visvaksu:4077": "prathamāvaraṇe paścāt indrādīnāṃ baliṃ haret // Vis_20.328 //",
  "GR14visvaksu:4078": "tṛtīyāvaraṇe paścāt kumudādibaliṃ haret /",
  "GR14visvaksu:4079": "taṃ baliṃ madhyamamidaṃ pūrvā pūrvā garīyasī (?) // Vis_20.329 //",
  "GR14visvaksu:4080": "anyathāphalamāpnoti durbhikṣānarthadā bhavet /",
  "GR14visvaksu:4081": "tasmāt kuryāt prayatnena baliṃ viṇorvidhānataḥ // Vis_20.330 //",
  "GR14visvaksu:4082": "vṛkṣamūle 'drimūle vā kuḍye vātra guhāntare /",
  "GR14visvaksu:4083": "kiṃcidasmin viśeṣo 'sti tatkramaṃ śṛṇu nārada // Vis_20.331 //",
  "GR14visvaksu:4084": "devāgre pūrvavat kalpya maṇḍapaṃ saparicchadam /",
  "GR14visvaksu:4085": "tatropalipya vidhivat hastamātraṃ samaṃtataḥ // Vis_20.332 //",
  "GR14visvaksu:4086": "tanmadhye śaktimāvāhya pātre pādukasaṃyute /",
  "GR14visvaksu:4087": "arghyādisaptamaṃ datvā pṛthak pādyādibhiḥ kramāt // Vis_20.333 //",
  "GR14visvaksu:4088": "maṇḍapaṃ paritaḥ kalpya parivārān viśeṣataḥ /",
  "GR14visvaksu:4089": "ekāvaraṇamārgeṇa maṇḍapaṃ bhrāmayet kramāt // Vis_20.334 //",
  "GR14visvaksu:4090": "matsyādīnāṃ tu devarṣe evameva samācaret /",
  "GR14visvaksu:4091": "balidānaṃ muniśreṣṭha śeṣaṃ pūrvavadācaret // Vis_20.335 //",
  "GR14visvaksu:4092": "anyathāphalamāpnoti kartā bhartā ca naśyati /",
  "GR14visvaksu:4093": "kevalaṃ balidānaṃ tu pravakṣyāmi śṛṇu kramāt // Vis_20.336 //",
  "GR14visvaksu:4094": "homotsavavihīnaṃ cet sādhako munisattama /",
  "GR14visvaksu:4095": "pañcottaradaśān sarvān caṇḍādidvārapālakān // Vis_20.337 //",
  "GR14visvaksu:4096": "pūjayenmuniśārdūla gandhapuṣpādibhiḥ kramāt /",
  "GR14visvaksu:4097": "taddvāre balirityāhuradhamaḥ paripaṭhyate // Vis_20.338 //",
  "GR14visvaksu:4098": "uttame 'pyuttamaṃ kuryāt madhyame madhyamaṃ kuru /",
  "GR14visvaksu:4099": "adhame 'pyadhamaṃ kuryāt vibhavasyānurūpataḥ // Vis_20.339 //",
  "GR14visvaksu:4100": "nityotsavasya pūrve tu kārayettu viśeṣataḥ /",
  "GR14visvaksu:4101": "balidānaṃ muniśreṣṭha paścāddevaṃ paribhramet // Vis_20.340 //",
  "GR14visvaksu:4102": "adhamādhamamityāhuḥ parivāravihīnataḥ /",
  "GR14visvaksu:4103": "dattāvalokyakaṃ nāma tadgrāmasyaiva vṛddhikṛt // Vis_20.341 //",
  "GR14visvaksu:4104": "alaṃkārāṇi sarvāṇi cāsmin pūrvavadācaret /",
  "GR14visvaksu:4105": "ityuttamādi saṃprokto balikarmavidhirmayā // Vis_20.342 //",
  "GR14visvaksu:4106": "evaṃ sakṣepataḥ prokto nityotsavavidhirmune /",
  "GR14visvaksu:4107": "sādhakecchānurūpeṇa kārayedekadhātra tu // Vis_20.343 //",
  "GR14visvaksu:4108": "ātmārthaṃ vaidikenaiva tāntrikeṇaiva vā mune /",
  "GR14visvaksu:4109": "parārthe tāntrikeṇaiva miśritaṃ vā hariṃ param // Vis_20.344 //",
  "GR14visvaksu:4110": "arcayet pūrvavaddhīmān rājño rāṣṭrasya vardhanam /",
  "GR14visvaksu:4111": "parārthe vaidikenaiva na kuryāttu kathaṃcana // Vis_20.345 //",
  "GR14visvaksu:4112": "tasmāt sarvaprayatnena miśritaṃ tāntrikeṇa tu /",
  "GR14visvaksu:4113": "svārtha āvāhanaṃ kuryāt phalakādvā paṭādapi // Vis_20.346 //",
  "GR14visvaksu:4114": "sūryamaṇḍalamadhyādvā parārthe mūlaberakāt /",
  "GR14visvaksu:4115": "ekaberaṃ tu santyajyodvāsanāvāhanena tu // Vis_20.347 //",
  "GR14visvaksu:4116": "kuryāt svārthe parārthe ca śailabimbe viśeṣataḥ /",
  "GR14visvaksu:4117": "tathaiva bālagehasya bimbasya munisattama // Vis_20.348 //",
  "GR14visvaksu:4118": "āvāhanaṃ visargaṃ tu na smareccheṣamācaret /",
  "GR14visvaksu:4119": "aśakto 'nadhikārī vā svārthaṃ yaḥ kārayatyapi // Vis_20.349 //",
  "GR14visvaksu:4120": "pareṇa tatkulaṃ sarvaṃ svakulaṃ tārayiṣyati /",
  "GR14visvaksu:4121": "viṣṇorniveditaṃ sarvaṃ mamāpi priyameva ca // Vis_20.350 //",
  "GR14visvaksu:4122": "hastayoraṅgulīnāṃ tu svāṅguṣṭhānāmikena tu /",
  "GR14visvaksu:4123": "nirmālyaṃ mocayitvā tu prāṇānāyamya mānasaḥ(?) // Vis_20.351 //",
  "GR14visvaksu:4124": "tena(?) mālyaṃ ca taddravyaṃ mama prītikaraṃ śubham /",
  "GR14visvaksu:4125": "tanmālyaṃ caiva taddravyaṃ bhaktānāṃ caiva dāpayet // Vis_20.352 //",
  "GR14visvaksu:4126": "matpūjā tadvimāne tu vinā cenmunisattama /",
  "GR14visvaksu:4127": "sā pūjā niṣphalā bhūyāt grāmasyānarthakṛdbhavet // Vis_20.353 //",
  "GR14visvaksu:4128": "kākaśvānādi(?)jantūnāṃ pāṣaṇḍīnāṃ tathaiva ca /",
  "GR14visvaksu:4129": "vedavikrayakānāṃ ca vedanindakameva ca (?) // Vis_20.354 //",
  "GR14visvaksu:4130": "śūdrānnatatparāṇāṃ ca nāstikānāṃ viśeṣataḥ /",
  "GR14visvaksu:4131": "evamādīni jātīnāṃ(?) bhakṣaṇārthaṃ na dāpayet // Vis_20.355 //",
  "GR14visvaksu:4132": "avicāreṇa vā mohāt datvā rauravamāpnuyāt /",
  "GR14visvaksu:4133": "na laṅghayīta nirmālyaṃ mamāpi puruṣottama // Vis_20.356 //",
  "GR14visvaksu:4134": "yaścettu laṅghayet(-te?)mohāt mahān doṣo bhaviṣyati /",
  "GR14visvaksu:4135": "mahārauravamāyāgnau nimagnastatra doṣabhāk // Vis_20.357 //",
  "GR14visvaksu:4136": "dvijātyāditrivarṇāntaṃ vaiṣṇavānāṃ viśeṣataḥ /",
  "GR14visvaksu:4137": "tretāgnīnāṃ vratasthānaṃ yatīnāṃ śāntacetasām // Vis_20.358 //",
  "GR14visvaksu:4138": "dīkṣitānāṃ tapasvīnāṃ vandhyādiṣu tathaiva ca /",
  "GR14visvaksu:4139": "evamādīni bhaktānāṃ(?)dāpayeddevasaṃnidhau // Vis_20.358 //",
  "GR14visvaksu:4140": "tasmāt sarvaprayatnena varjitānāṃ na dāpayet /",
  "GR14visvaksu:4141": "evaṃ yaḥ kārayedbhaktyā viṣṇupūjāmanuttamām // Vis_20.360 //",
  "GR14visvaksu:4142": "mokṣadaṃ mokṣamicchūnāṃ dhanadaṃ dhanakāminām /",
  "GR14visvaksu:4143": "annadaṃ cānnamicchūnāṃ sarvakāmapradaṃ śubham // Vis_20.361 //",
  "GR14visvaksu:4144": "iti śrīpāñcarātre viṣvaksenasaṃhitāyāṃ [pūjābhedakathanaṃ nāma] viṃśodhyāyaḥ ||",
  "GR14visvaksu:4145": "_________________________________________________________________",
  "GR14visvaksu:4146": "ekaviṃśo 'dhyāyaḥ",
  "GR14visvaksu:4147": "ekaviṃśo 'dhyāyaḥ nāradaḥ---",
  "GR14visvaksu:4148": "bhagavannanayārcanayā sadṛśaṃ paramāptikaraṃ na hi puṃsa iti /",
  "GR14visvaksu:4149": "aticāpalagadgadāpi (-dayāpi?) girā stutirasti kimabhiyat svaparām (?) // Vis_21.1 //",
  "GR14visvaksu:4150": "viṣvaksenaḥ---",
  "GR14visvaksu:4151": "śṛṇu nārada mūrtinutiṃ paramāṃ parameṇa mamābhihitāṃ guruṇā /",
  "GR14visvaksu:4152": "tava bhaktimataḥ kathayiṣyāmi (-yāmyadhunā?) iha (tviha?) tṛpyati ko hi śubheṣu naraḥ // Vis_21.2 //",
  "GR14visvaksu:4153": "vinatāsutavāhanamādarata- stridaśaṃ kanakāṅgadamaṣṭabhujam /",
  "GR14visvaksu:4154": "dhavalādrinibhaṃ dvipadaṃ sumukhaṃ paramātmaguruṃ praṇato 'smi sadā // Vis_21.3 //",
  "GR14visvaksu:4155": "jalajārigadāmbujahastadharaṃ sakalābharaṇaṃ tuhinādrimuṣam /",
  "GR14visvaksu:4156": "caturānanasevitapādayugaṃ paranāmadharaṃ praṇato 'smi sadā // Vis_21.4 //",
  "GR14visvaksu:4157": "taruṇārkanibhaṃ tridaśedhya (-ḍya?) padaṃ sukumāradṛśaṃ musalapraharam /",
  "GR14visvaksu:4158": "aruṇāmbaramapratimaṃ halinaṃ śaśivaktrasamaṃ praṇato 'smi sadā // Vis_21.5 //",
  "GR14visvaksu:4159": "caturaṅga(?)supīvaradīrghabhujaṃ harivarṇakṛtāñjalinopakṛtam (?) /",
  "GR14visvaksu:4160": "garuḍena ca dakṣiṇato 'mbuja- yottarataḥ praharaṃ praṇato 'smi sadā (?) // Vis_21.6 //",
  "GR14visvaksu:4161": "atra kaścidviśeṣo 'sti mūrtīnāmarcanāvidhau /",
  "GR14visvaksu:4162": "matsyādidaśamūrtīnāmiha loke phalaṃ labhet // Vis_21.7 //",
  "GR14visvaksu:4163": "tatphalaṃ te pravakṣyāmi adhunā śṛṇu nārada /",
  "GR14visvaksu:4164": "āyurārogyadaṃ(-kaṃ?) caiva sāyujyaṃ labhate dhruvam // Vis_21.8 //",
  "GR14visvaksu:4165": "uktakrameṇa(?)yo matsyaṃ bhaktipūrvaṃ samarcayet /",
  "GR14visvaksu:4166": "sarvān kāmānavāpnoti viṣṇulokaṃ sa gacchati // Vis_21.9 //",
  "GR14visvaksu:4167": "kūrmaṃ bhaktyā samārādhya naro nirdhūtakalmaṣaḥ /",
  "GR14visvaksu:4168": "sarvān kāmānanuprāpya viṣṇusāyujyamāpnuyāt // Vis_21.10 //",
  "GR14visvaksu:4169": "bhaktyā varāhamabhyarcya krameṇānena buddhimān /",
  "GR14visvaksu:4170": "pāparogavinirmuktaḥ sa yāti paramāṃ gatim // Vis_21.11 //",
  "GR14visvaksu:4171": "nārasiṃhaṃ samārādhya bhaktyā paramayā yutaḥ /",
  "GR14visvaksu:4172": "samastakāmasaṃsiddho jayalakṣmīṃ samṛcchati // Vis_21.12 //",
  "GR14visvaksu:4173": "bhaktyārcya vāmanaṃ jñānī viṣṇusālokyamaśnute /",
  "GR14visvaksu:4174": "bhārgavaṃ rāmamārādhya viṣṇusārūpyamāpnuyāt // Vis_21.13 //",
  "GR14visvaksu:4175": "arcya dāśarathiṃ rāmamāyuḥ kīrtiṃ sukhaṃ yaśaḥ /",
  "GR14visvaksu:4176": "avāpya kāmamakhilaṃ viṣṇuloke mahīyate // Vis_21.14 //",
  "GR14visvaksu:4177": "balarāmaṃ samārādhya balārogyadhanaṃ labhet /",
  "GR14visvaksu:4178": "kṛṣṇamabhyarcya sakalaṃ iṣṭamiṣṭaphalaṃ labhet // Vis_21.15 //",
  "GR14visvaksu:4179": "jñānamūrtiṃ ca kalkiṃ tu(?) lakṣmyāyuḥ kīrtimeva ca /",
  "GR14visvaksu:4180": "avāpya viṣṇusālokyaṃ modate viṣṇupārṣadaiḥ // Vis_21.16 //",
  "GR14visvaksu:4181": "daśamūrtyarcanaṃ puṇyaṃ guhyādguhyataraṃ mune /",
  "GR14visvaksu:4182": "sādhakānāṃ hitārthāya tava bhaktasya dhīmataḥ // Vis_21.17 //",
  "GR14visvaksu:4183": "phalaśrutirmayā proktā matsyādīnāṃ viśeṣataḥ /",
  "GR14visvaksu:4184": "tantrāṇāṃ paramaṃ guhyaṃ viniyogamataḥ śṛṇu // Vis_21.18 //",
  "GR14visvaksu:4185": "uktaṃ ca nopadeṣṭavyamabhaktāya kadācana /",
  "GR14visvaksu:4186": "na mānine ḍaṃbhine ca nāstikāya śaṭhāya ca // Vis_21.19 //",
  "GR14visvaksu:4187": "na cāśuśrūṣave dadyāt śucaye ca kṛpālave /",
  "GR14visvaksu:4188": "devatāgurubhaktāya na hi cedgurudoṣabhāk // Vis_21.20 //",
  "GR14visvaksu:4189": "jānakīṃ rukmiṇīṃ lakṣmyā puṣṭyā bhāmāṃ tu vidyayā /",
  "GR14visvaksu:4190": "lakṣmaṇaṃ bharataṃ vāpi śatrughnaṃ ca mahāmune // Vis_21.21 //",
  "GR14visvaksu:4191": "praṇavādisvanāmnaiva caturthyantaṃ namo 'yujā /",
  "GR14visvaksu:4192": "arcayeta municchando daivaṃ rāghavamantravit // Vis_21.22 //",
  "GR14visvaksu:4193": "sarveṣāṃ parivārāṇāṃ mantramevaṃ prayojayet /",
  "GR14visvaksu:4194": "ābhirhemaḥ prayoktavyaḥ svāhāntaṃ sakalaṃ mune // Vis_21.23 //",
  "GR14visvaksu:4195": "abhyantaropacāreṇa(-ṣu?) āgacchāntaṃ mukhīkṛtau /",
  "GR14visvaksu:4196": "kṣamasvāntaṃ visarge tu namo 'ntaṃ cānmakarmaṇi // Vis_21.24 //",
  "GR14visvaksu:4197": "iti śrīpāñcarātre viṣvaksenasaṃhitāyāṃ [matsyādyarcanaphalakathanaṃ nāma] ekaviṃśo 'dhyāyaḥ ||",
  "GR14visvaksu:4198": "_________________________________________________________________",
  "GR14visvaksu:4199": "dvāviṃśo 'dhyāyaḥ",
  "GR14visvaksu:4200": "viṣvaksenaḥ---",
  "GR14visvaksu:4201": "athātaḥ saṃpravakṣyāmi snapanasya vidhiṃ param /",
  "GR14visvaksu:4202": "prāsādāgre muniśreṣṭha maṇḍapaṃ kārayet kramāt // Vis_22.1 //",
  "GR14visvaksu:4203": "triṃśaddhastāyataṃ brahman tadardhaṃ vistṛtaṃ bhavet /",
  "GR14visvaksu:4204": "evaṃ jñātvā muniśreṣṭha maṇḍapaṃ tu śubhaṃ param // Vis_22.2 //",
  "GR14visvaksu:4205": "śilpaśāstrānusāreṇa śeṣamasmin samācaret /",
  "GR14visvaksu:4206": "yathāsaṃbhavato vāpi cāgre maṇḍapamācaret // Vis_22.3 //",
  "GR14visvaksu:4207": "maṇḍapaṃ tu tridhā kṛtvā tanmadhye kalaśān nyaset /",
  "GR14visvaksu:4208": "paścimasyāṃ tṛtīye tu bhāge tu snānavedikām // Vis_22.4 //",
  "GR14visvaksu:4209": "kārayecchāstradṛṣṭena (-dṛṣṭyā tu?) tatkramaṃ cādhunā śṛṇu /",
  "GR14visvaksu:4210": "dvihastamekahastaṃ vā saṃjñātvā mānamatra tu // Vis_22.5 //",
  "GR14visvaksu:4211": "kārayedvedikāṃ pūrvaṃ vistārāyāmatādṛśam /",
  "GR14visvaksu:4212": "hastoddhṛtaṃ tadardhaṃ vā vedikālakṣaṇaṃ mune // Vis_22.6 //",
  "GR14visvaksu:4213": "caturaṅgulamutsedhaṃ ghanaṃ tādṛśamucyate /",
  "GR14visvaksu:4214": "vedikāyāṃ tadūrdhve tu mekhalāṃ parito nyaset // Vis_22.7 //",
  "GR14visvaksu:4215": "karṇikāsahitaṃ madhye cāṣṭapatrakamuttamam /",
  "GR14visvaksu:4216": "kārayeduttare tasya snānakulyaṃ yathākramam // Vis_22.8 //",
  "GR14visvaksu:4217": "tālamānena kartavyaṃ snānakulyaṃ samekhalam /",
  "GR14visvaksu:4218": "pūrvavanmekhalāṃ kuryāt madhye dhārāṃ samācaret // Vis_22.9 //",
  "GR14visvaksu:4219": "uttare vedikāyāṃ tu snānaśvabhraṃ tu kāreyat /",
  "GR14visvaksu:4220": "śilābhiriṣṭakābhirvā mṛdā vā vedimācaret // Vis_22.10 //",
  "GR14visvaksu:4221": "evaṃ saṃkṣepataḥ proktaṃ viśeṣaṃ kathayāmi te /",
  "GR14visvaksu:4222": "nitye naimittike caiva sarvasaṃpatsukhāvaham // Vis_22.11 //",
  "GR14visvaksu:4223": "sauvarṇaṃ rājataṃ vāpi tāmraṃ vā rītikāṃ tathā /",
  "GR14visvaksu:4224": "miśralohamayaṃ vāpi saṃgṛhyāstreṇa nārada // Vis_22.12 //",
  "GR14visvaksu:4225": "kārayedvedikāṃ tatra caturgātrasamanvitām /",
  "GR14visvaksu:4226": "kārayecchilpibhiḥ samyak ācāryānujñayā mune // Vis_22.13 //",
  "GR14visvaksu:4227": "pevauktena vidhānena kāṣṭhairvā vedimācaret /",
  "GR14visvaksu:4228": "evaṃ saṃkṣepataḥ proktaṃ sūtrapātavidhiṃ śṛṇu // Vis_22.14 //",
  "GR14visvaksu:4229": "prākpratyagbrahmasūtraṃ tu kārayet prathamaṃ mune /",
  "GR14visvaksu:4230": "madhyabhāgaṃ samāśritya tatsūtraṃ brahmavṛddhidam // Vis_22.15 //",
  "GR14visvaksu:4231": "kṣatriyasya jayārtha tat vaiśyasya sukhavṛddhidam /",
  "GR14visvaksu:4232": "śūdraḥ sadgatimāpnoti tasmāttatsūtramācaret // Vis_22.16 //",
  "GR14visvaksu:4233": "prāgagrānudagagrān bhāskarasūtrān suśālipiṣṭāktān /",
  "GR14visvaksu:4234": "padmāto tamisrāṣaḥ (?) pārśvasthāḥsarvatastyaktvā // Vis_22.17 //",
  "GR14visvaksu:4235": "catasrolī (?) vīthyarthaṃ pramṛjya paṅktyāpi pārśvayoḥ /",
  "GR14visvaksu:4236": "sūtraṃ vyūhānāṃ tava navapadakāṅgulāyāmān // Vis_22.18 //",
  "GR14visvaksu:4237": "kṛtvā vibhajet paścāt praṇavenābhyukṣya padaśuddhyai /",
  "GR14visvaksu:4238": "pratyekaṃ prasthenāpūrya kalaśāni śālīnām // Vis_22.19 //",
  "GR14visvaksu:4239": "prasthāpya kūrcayuktānyatha sarvadravyāṇi sāpidhānam /",
  "GR14visvaksu:4240": "śuddhānyāḍhakapūrṇāpūrṇānyatha gandhādyarcyadivasāntam // Vis_22.20 //",
  "GR14visvaksu:4241": "pratiyūpaṃ navavastrairāveṣṭya punastu pādyādi yavodakam /",
  "GR14visvaksu:4242": "......rāmaṃ kuryāt snapanaṃ śāstrārthatattvajñaḥ // Vis_22.21 //",
  "GR14visvaksu:4243": "etallakṣaṇahīnān devān mānuṣādvāpi virodhāt /",
  "GR14visvaksu:4244": "tatsthānasyānupapatyā sūtrapāte 'pyakauśalyāt // Vis_22.22 //",
  "GR14visvaksu:4245": "nāradaḥ--- pratyāsanne snapane kiṃ kartavyaṃ tribhirharerbhaktaiḥ /",
  "GR14visvaksu:4246": "snapanaṃ praśnamimaṃ lokahitārtha bravītu bhagavān // Vis_22.23 //",
  "GR14visvaksu:4247": "viṣvaksenaḥ--- vakṣyāmyuttaramasya śṛṇu bhaktānāṃ hitāya tava sādho /",
  "GR14visvaksu:4248": "............tatsthāne vrīhirnāsti yatra tatrāpi // Vis_22.24 //",
  "GR14visvaksu:4249": "vrīhisthāne vilikhet viṣṇubījaṃ sabindunāmikayā /",
  "GR14visvaksu:4250": "praṇavaṃ japan prasannastadupari saṃsthāpya kalaśāni // Vis_22.25 //",
  "GR14visvaksu:4251": "aṣṭākṣareṇa kuryāt snapanaṃ sarvārthasādhako bhavati /",
  "GR14visvaksu:4252": "ityuktaṃ mama guruṇā snapanamidaṃ sāratastavoddiṣṭam // Vis_22.26 //",
  "GR14visvaksu:4253": "dravyāṇāṃ parimāṇaṃ dravyākhyānāmāḍhakaṃ (?) kathitam /",
  "GR14visvaksu:4254": "tadalābher'dhaṃ vāpi ni tridaśamune trīṇi raṇānām // Vis_22.27 //",
  "GR14visvaksu:4255": "... idhmānāṃ śuṣkānāmetattriguṇaṃ tathātrāṇām (?) /",
  "GR14visvaksu:4256": "susnigdhaṃ tanusūtrapañcaratnyāyataṃ navaṃ vastram (?) // Vis_22.28 //",
  "GR14visvaksu:4257": "snapanānte pūrvoktaṃ paṅkajamālikhya tatra haribījam /",
  "GR14visvaksu:4258": "kūrcasyopari kuryāt rajanīcūrṇamāḍhakapūrṇam // Vis_22.29 //",
  "GR14visvaksu:4259": "saṃprokṣya prāguktābhāver'dhāḍhakaṃ vāpi /",
  "GR14visvaksu:4260": "praṇavaṃ japan mathitvā kūrcenādhomukhaṃ tadevātra // Vis_22.30 //",
  "GR14visvaksu:4261": "prakṣipya sāpidhānaṃ pūjya yathāpūrvamabhiṣekam /",
  "GR14visvaksu:4262": "kṛtvārdhasnapanaṃ vālukavṛkṣāmrakaśuklodaiḥ // Vis_22.31 //",
  "GR14visvaksu:4263": "ācchādyāṃśukamukhyairarghyādyabhyarcya dīpāntam /",
  "GR14visvaksu:4264": "nivedya havirmahatā tridaśamune sādhakaḥ siddhaḥ (?) // Vis_22.32 //",
  "GR14visvaksu:4265": "dravyāṇāṃ devatānāṃ ca lakṣaṇaṃ kathayāmi te /",
  "GR14visvaksu:4266": "saṃkṣepeṇa muniśreṣṭha snapane 'smin yathākramam // Vis_22.33 //",
  "GR14visvaksu:4267": "āḍhakena tu saṃpūrṇaṃ kapilājyamanuttamam /",
  "GR14visvaksu:4268": "saṃgṛhya muniśārdūla deveśamabhiṣecayet // Vis_22.34 //",
  "GR14visvaksu:4269": "śuddhatoyaṃ tu saṃgṛhya kṣīravṛkṣodbhavendhanaiḥ /",
  "GR14visvaksu:4270": "siddhaṃ devagṛhe samyak uṣṇodakamanuttamam // Vis_22.35 //",
  "GR14visvaksu:4271": "vajraṃ ca mauktikaṃ caiva maṇivaiḍūryameva ca /",
  "GR14visvaksu:4272": "pravālaṃ sphaṭikaṃ caiva kadalīphalameva ca // Vis_22.36 //",
  "GR14visvaksu:4273": "bilvamāmalakaṃ caiva kadalīphalameva ca /",
  "GR14visvaksu:4274": "nārikelaṃ ca havyaṃ ca tathā vai bījapūrakam // Vis_22.37 //",
  "GR14visvaksu:4275": "panasāmraṃ tathāṣṭāṅgaṃ phalāmbhaḥ parikīrtitam /",
  "GR14visvaksu:4276": "suvarṇaṃ rajataṃ tāmraṃ rītimāyasameva ca // Vis_22.38 //",
  "GR14visvaksu:4277": "trapukaṃ lohatoyasya cāṅgāni paripaṭhyate /",
  "GR14visvaksu:4278": "rajanī sahadevī ca śirīṣaṃ sūryavartanī // Vis_22.39 //",
  "GR14visvaksu:4279": "kuśāgrāṇi sadadrābha (sadābhadraṃ?) mārjanadravyamucyate /",
  "GR14visvaksu:4280": "kuṅkumaṃ cāgaruṃ caiva candanośīrameva ca // Vis_22.40 //",
  "GR14visvaksu:4281": "hariberaṃ (hrīberaṃ ca?) muraṃ caiva koṣṭhaṃ māṃsīte paṭhyate /",
  "GR14visvaksu:4282": "gandhadravyamiti proktamakṣatodakamucyate // Vis_22.41 //",
  "GR14visvaksu:4283": "kṣālitaṃ śuddhatoyena pañcamantraiḥ kramānmune /",
  "GR14visvaksu:4284": "prasthasyārdhākṣataṃ caiva kalaśe nikṣipedbudhaḥ // Vis_22.42 //",
  "GR14visvaksu:4285": "pañcaviṃśatibhirvāpi tasyārdhaṃ vārdhameva vā /",
  "GR14visvaksu:4286": "yavaṃ gṛhya muniśreṣṭha toyamadhye vinikṣipet // Vis_22.43 //",
  "GR14visvaksu:4287": "śyāmākaṃ viṣṇuparṇī ca dūrvā cāmbujameva ca /",
  "GR14visvaksu:4288": "pādyadravyamiti proktaṃ samāsena mahāmate // Vis_22.44 //",
  "GR14visvaksu:4289": "ghṛtavaddadhi saṃgṛhya mantreṇādyena mantravit /",
  "GR14visvaksu:4290": "pūrayet kalaśe madhye cārghyadravyamihocyate // Vis_22.45 //",
  "GR14visvaksu:4291": "evaṃ gandhaṃ phalaṃ puṣpaṃ siddhārthākṣatameva ca /",
  "GR14visvaksu:4292": "kuśāgrāṇi tilaṃ caiva aṣṭāṅgaṃ cārghyamucyate // Vis_22.46 //",
  "GR14visvaksu:4293": "kṣīramājyena saṃyuktaṃ madhyame kalaśe nyaset /",
  "GR14visvaksu:4294": "akṣataṃ jātikakkolaṃ lavaṅgaṃ tilameva ca // Vis_22.47 //",
  "GR14visvaksu:4295": "dravyāṇyācamanīyārthapātratoye vinikṣipet /",
  "GR14visvaksu:4296": "vṛkṣodbhavaṃ navaṃ gṛhya madhu cāḍhakameva ca // Vis_22.48 //",
  "GR14visvaksu:4297": "tasyālābhe tu sarpiḥ syāt itthaṃ lakṣaṇamucyate /",
  "GR14visvaksu:4298": "prasthapādaṃ ghṛtaṃ caiva dadhi taddviguṇaṃ bhavet // Vis_22.49 //",
  "GR14visvaksu:4299": "triguṇaṃ kṣīrasaṃyuktaṃ gomayaṃ tu caturguṇam /",
  "GR14visvaksu:4300": "ṣaḍguṇaṃ caiva gomūtraṃ pañcagavyasya lakṣaṇam // Vis_22.50 //",
  "GR14visvaksu:4301": "palāśakhadirāśvatthabilvamaudumbaraṃ tathā /",
  "GR14visvaksu:4302": "vaikaṅkataśamījālāṃ (-jambū?)kaṣāyāṅgamiti smṛtam // Vis_22.51 //",
  "GR14visvaksu:4303": "kapilājyasyābhāve tu cānyad goghṛtamucyate /",
  "GR14visvaksu:4304": "uṣṇodakasyābhāve tu puṣpatoyaṃ praśasyate // Vis_22.52 //",
  "GR14visvaksu:4305": "ratnānāmapyalābhe tu muktamekaṃ (?) praśasyate /",
  "GR14visvaksu:4306": "phalānāmapyalābhe tu kadalīphalamuttamam // Vis_22.53 //",
  "GR14visvaksu:4307": "lohānāmapyalābhe tu suvarṇaṃ śasyate param /",
  "GR14visvaksu:4308": "mārjane sahadevī ca śeṣālābhe praśasyate // Vis_22.54 //",
  "GR14visvaksu:4309": "gandhadravye tathośīraṃ śeṣālābhe praśasyate /",
  "GR14visvaksu:4310": "abhāve cākṣatasyaiva yathāsaṃbhavamācaret // Vis_22.55 //",
  "GR14visvaksu:4311": "yavābhāve tu śālī (-li?) syāt veṇubījamathāpi vā /",
  "GR14visvaksu:4312": "dravyāṇāmapyalābhe tu pādye dūrvā praśasyate // Vis_22.56 //",
  "GR14visvaksu:4313": "eteṣāmapyalābhe tu arghye siddhārthakaṃ param /",
  "GR14visvaksu:4314": "śeṣālābhe tu kakkolaṃ śastamācamanīyake // Vis_22.57 //",
  "GR14visvaksu:4315": "abhāve pañcagavyasya gomayādyaṃ praśasyate /",
  "GR14visvaksu:4316": "dadhigomayadugdhājyaṃ yathālābhaṃ praśasyate // Vis_22.58 //",
  "GR14visvaksu:4317": "aśvatthaṃ ca praśastaṃ syāt śeṣālābhe kaṣāyake /",
  "GR14visvaksu:4318": "dravyāṇāmapyalābhe tu puṣpaireva prakalpayet // Vis_22.59 //",
  "GR14visvaksu:4319": "navavastrāṇi sarvāṇi sarvadravyasamaṃ bhavet /",
  "GR14visvaksu:4320": "tasmāt sarvaprayatnena vastrābhāve tu neṣyate // Vis_22.60 //",
  "GR14visvaksu:4321": "dravyāṇāṃ lakṣaṇaṃ proktaṃ ghṛtādi munisattama /",
  "GR14visvaksu:4322": "yāvadvastrāvasānaṃ hi tāvaddravyāṇi nikṣipit // Vis_22.61 //",
  "GR14visvaksu:4323": "śeṣāstu kalaśāḥsarve śuddhodakasamanvitāḥ /",
  "GR14visvaksu:4324": "atra saptadaśa proktāḥ pradhānakalaśāstu ye // Vis_22.62 //",
  "GR14visvaksu:4325": "tān sarvān viṣṇugāyatryā sthāpayecca pṛthakpṛthak /",
  "GR14visvaksu:4326": "śeṣānanyāṃścatuṣṣaṣṭi dvādakṣākṣaravidyayā // Vis_22.63 //",
  "GR14visvaksu:4327": "sthāpayet kalaśān sarvān prāṅmukho vāpyudaṅmukhaḥ /",
  "GR14visvaksu:4328": "navavastrāṇi sarvāṇi mūrtimantramanusmaran // Vis_22.64 //",
  "GR14visvaksu:4329": "kalaśānāṃ tadūrdhve tu prāgagreṇa tu sādhakaḥ /",
  "GR14visvaksu:4330": "toraṇān kalaśān sarvān gandhapuṣpādinārcayet // Vis_22.65 //",
  "GR14visvaksu:4331": "carmarogādirahitaṃ kṛmikīṭavivarjitam /",
  "GR14visvaksu:4332": "rajaḥsvena guhāḥśukyolūkhale kṣipya sādhakaḥ (?) // Vis_22.66 //",
  "GR14visvaksu:4333": "punaḥpunarmuniśreṣṭha dvādaśākṣaravidyayā /",
  "GR14visvaksu:4334": "gaṇikādīnalaṃkṛtya maṅgalālāpanairyutam // Vis_22.67 //",
  "GR14visvaksu:4335": "śaṅkhabheryādisaṃyuktaṃ ghātayedvaiṣṇavaiḥsaha /",
  "GR14visvaksu:4336": "musalaṃ saṃgrahettatra ghātayecca punaḥ punaḥ // Vis_22.68 //",
  "GR14visvaksu:4337": "tataḥ parāgaṃ saṃgṛhya pūrayet kalaśaṃ kramāt /",
  "GR14visvaksu:4338": "kalaśānte muniśreṣṭha deveśamabhiṣecayet // Vis_22.69 //",
  "GR14visvaksu:4339": "evaṃ dravyāṇi (dravyaṃ tu?) saṃproktamuddhāraṇamatho mune /",
  "GR14visvaksu:4340": "pādyaṃ tu prathamaṃ dadyāt dvitīyaṃ cārghyamucyate // Vis_22.70 //",
  "GR14visvaksu:4341": "tṛtīyamācamanīyaṃ pañcagavyaṃ caturthakam /",
  "GR14visvaksu:4342": "ghṛtaṃ tu pañcamaṃ vidyāt dadhi ṣaṣṭhaṃ tathaiva ca // Vis_22.71 //",
  "GR14visvaksu:4343": "saptamaṃ tu tataḥ kṣīraṃ madhu caiva tathāṣṭamam /",
  "GR14visvaksu:4344": "kaṣāyaṃ navamaṃ caiva uṣṇāmbho daśamaṃ smṛtam // Vis_22.72 //",
  "GR14visvaksu:4345": "ekādaśyāṃ(-śaṃ?) phalāmbhastu dvādaśyā(-śaṃ?)mārjanodakam /",
  "GR14visvaksu:4346": "trayodaśaṃ ca sāṃbhojaṃ ratnatoyaṃ caturdaśam // Vis_22.73 //",
  "GR14visvaksu:4347": "lohaṃ pañcadaśaṃ jñeyaṃ ṣoḍaśaṃ gandhavāri ca /",
  "GR14visvaksu:4348": "yavodakaṃ saptadaśaṃ evaṃ coddhāraṇakramaḥ // Vis_22.74 //",
  "GR14visvaksu:4349": "sve sve ca navake cāṣṭau saha tena samuddharet /",
  "GR14visvaksu:4350": "madhyamaṃ navakaṃ muktvā aindrādikramayogataḥ // Vis_22.75 //",
  "GR14visvaksu:4351": "madhyamān kalaśān sarvān viṣṇugāyatriyoddharet /",
  "GR14visvaksu:4352": "śeṣamaṣṭākṣareṇaiva vāsastenaiva mocayet // Vis_22.76 //",
  "GR14visvaksu:4353": "tataḥ puruṣasūktena dadyādvā munisattama /",
  "GR14visvaksu:4354": "devadevamanusmṛtya dadyāt pādyādikān kramāt // Vis_22.77 //",
  "GR14visvaksu:4355": "pādyādinavakān snāpya upasnānaṃ tu kārayet /",
  "GR14visvaksu:4356": "vastraṃ datvā tu pādyādīn gandhādīnapi dāpayet // Vis_22.78 //",
  "GR14visvaksu:4357": "navakānāṃ tathānte tu kuryādevaṃ vicakṣaṇaḥ /",
  "GR14visvaksu:4358": "madhyame navakepyevaṃ kalaśān[saṃṭapradāpayet // Vis_22.79 //",
  "GR14visvaksu:4359": "evaṃ coddhāraṇaṃ proktaṃ kathayāmyadhidaivatam /",
  "GR14visvaksu:4360": "ghṛtasya daivataṃ viṣṇuruṣṇāmbhasya(?)divākaraḥ // Vis_22.80 //",
  "GR14visvaksu:4361": "ratnānāṃ devataṃ brahmā kuberaśca phalāmbhasaḥ /",
  "GR14visvaksu:4362": "lohodakasya vasavo viśvedevāśca mārjanam(ne?) // Vis_22.81 //",
  "GR14visvaksu:4363": "gandharvā gandhatoyasya nirṛtiścākṣatasya tu /",
  "GR14visvaksu:4364": "āpyā yavodakasyāpi pādyasya pitarastathā // Vis_22.82 //",
  "GR14visvaksu:4365": "kṣīrarghyasya bhaveddevaḥ sarasvatyācamanīyake /",
  "GR14visvaksu:4366": "pañcagavyasya dakṣastu dadhnaḥ śakrastu daivatam // Vis_22.83 //",
  "GR14visvaksu:4367": "payaso daivataṃ somo mahendro madhunastathā /",
  "GR14visvaksu:4368": "kaṣāyasya yamo devo [varāhastu gulāmbhasaḥ // Vis_22.84 //",
  "GR14visvaksu:4369": "tathā cekṣurasasyāpi nārasiṃhastu daivatam /",
  "GR14visvaksu:4370": "śrīdharo nārikelasya hayāsyaḥ śāntivāriṇaḥ // Vis_22.85 //",
  "GR14visvaksu:4371": "mūrtayo vāsudevādyāścatasro maṅgalāmbhasaḥ] /",
  "GR14visvaksu:4372": "ṭa śuddhodakānāṃ sarveṣāṃ devyaḥ śāntyādayaḥ kramāt // Vis_22.86 //",
  "GR14visvaksu:4373": "kalaśānāṃ tu sarveṣāmaśvinau daivataṃ param /",
  "GR14visvaksu:4374": "cakrikāṇāṃ tu sarveṣāṃ daivataṃ saptamātaraḥ // Vis_22.87 //",
  "GR14visvaksu:4375": "vāsavo(-sāṃ?)devataṃ viṣṇuḥ sarveṣāṃ viṣṇureva vā /",
  "GR14visvaksu:4376": "mūlamantreṇa vā sarvaṃ kuryānmantravicakṣaṇaḥ // Vis_22.88 //",
  "GR14visvaksu:4377": "adhamottamametattu snapanaṃ parikīrtitam /",
  "GR14visvaksu:4378": "koṇe tu kalaśā ye tu dvātriṃśacchuddhavārayaḥ // Vis_22.89 //",
  "GR14visvaksu:4379": "tairvihīnaṃ tu yatsnānaṃ tatsyādadhamamadhyamam /",
  "GR14visvaksu:4380": "yacchuddhavārikalaśairhīnaṃ sarvairyathādiśam // Vis_22.90 //",
  "GR14visvaksu:4381": "kevalaṃ saptadaśabhiḥ kṛtaṃ tadadhamādhamam /",
  "GR14visvaksu:4382": "snapanādau tu kartavyaṃ kramāt kautukabandhanam // Vis_22.91 //",
  "GR14visvaksu:4383": "ūrṇāsūtrayutaṃ sūtraṃ sādhitaṃ taṇḍulopari /",
  "GR14visvaksu:4384": "sauvarṇaṃ rajanīcūrṇamāḍhakaṃ vādhikaṃ tu vā // Vis_22.92 //",
  "GR14visvaksu:4385": "āḍhakārdhaṃ tadardhaṃ vā cūrṇaṃ kṛtya (?) yathāvidhi /",
  "GR14visvaksu:4386": "snapanānāṃ kramādante devamūrdhni nidhāpayet // Vis_22.93 //",
  "GR14visvaksu:4387": "śuddhasnānaṃ tataḥ kṛtvā alaṃkṛtyārcayeddharim /",
  "GR14visvaksu:4388": "punarācamanaṃ datvā darpaṇaṃ darśayet kramāt // Vis_22.94 //",
  "GR14visvaksu:4389": "nṛttagītasamāyuktaṃ vedādhyayanasaṃyutam /",
  "GR14visvaksu:4390": "chatracāmarasaṃyuktaṃ dhūpadīpasamanvitam // Vis_22.95 //",
  "GR14visvaksu:4391": "devasya śirasi bhrāmya cāṣṭapiṇḍāni dīpayuk /",
  "GR14visvaksu:4392": "indrādīśānaparyantaṃ nikṣipet piṇḍamastrataḥ // Vis_22.96 //",
  "GR14visvaksu:4393": "mahāpīṭhe nayeddevaṃ yathāyogyaṃ pravṛddhikṛt /",
  "GR14visvaksu:4394": "mahāhavirnavedyātha pūrvavaddeśikottamaḥ // Vis_22.97 //",
  "GR14visvaksu:4395": "pūrve vā cottare vāpi nityāgnau vā tu homayet /",
  "GR14visvaksu:4396": "samidājyacarūṇāṃ tu yathākalaśasaṃkhyayā // Vis_22.98 //",
  "GR14visvaksu:4397": "ācāryaṃ pūjayet paścāt navavastrāṅgulīyakaiḥ /",
  "GR14visvaksu:4398": "atropayoga(-yukta?)dravyāṇi ācāryāya pradāpayet // Vis_22.99 //",
  "GR14visvaksu:4399": "yavaiśca veṇubījaiśca nīvārairgaurasarṣapaiḥ /",
  "GR14visvaksu:4400": "nīlaiśca tulasīpatraiḥ bhaveddhātryudakaṃ kramāt // Vis_22.100 //",
  "GR14visvaksu:4401": "eteṣāmapyalābhe tu tulasīpatramuttamam /",
  "GR14visvaksu:4402": "indravalyaṅkuraṃ caiva aśvatthāṅkurameva ca // Vis_22.101 //",
  "GR14visvaksu:4403": "ekapatraṃ(-dmaṃ?) ca padmaṃ ca bhavedvai maṅgalodakam /",
  "GR14visvaksu:4404": "eteṣāmapyalābhe tu cāśvatthāṅkuramuttamam // Vis_22.102 //",
  "GR14visvaksu:4405": "tadalābhe muniśreṣṭha indravalyaṅkuro bhavet /",
  "GR14visvaksu:4406": "ekapadmaṃ ca padmaṃ ca yathāsaṃbhavamācaret // Vis_22.103 //",
  "GR14visvaksu:4407": "evaṃ saṃkṣepataḥ proktaṃ snapanaṃ sarvasiddhidam /",
  "GR14visvaksu:4408": "[nāradaḥ]---",
  "GR14visvaksu:4409": "bhagavan viṣṇubhūteśa viṣṇupāriṣadeśvara // Vis_22.104 //",
  "GR14visvaksu:4410": "snapanaṃ śrotumicchāmi kumbhottarasahasrakam /",
  "GR14visvaksu:4411": "bahuśaḥ snapanaṃ pūrvaṃ śrutaṃ viṣṇumukhāt prabho // Vis_22.105 //",
  "GR14visvaksu:4412": "tvayā ca kathitaṃ yadvai imameva vidhiṃ prati /",
  "GR14visvaksu:4413": "tasmādyathā mahābāho prītiryadyasti cenmayi // Vis_22.106 //",
  "GR14visvaksu:4414": "viṣvaksenaḥ---",
  "GR14visvaksu:4415": "athātaḥ saṃpravakṣyāmi kuṃbhottarasahasrakam /",
  "GR14visvaksu:4416": "prāsādāgre tu kartavyaṃ maṇḍapaṃ ca yathāvidhi // Vis_22.107 //",
  "GR14visvaksu:4417": "dvātriṃśaddhastamāyāmaṃ viṃśaddhastaṃ tu vistaram /",
  "GR14visvaksu:4418": "catvāriṃśacca paṅktonā(?)maṣṭatālaṃ pṛthakpṛthak // Vis_22.108 //",
  "GR14visvaksu:4419": "tadbhāge kalaśasthāne pañcaviṃśatipaṅktike /",
  "GR14visvaksu:4420": "tasya madhyamabhāge tu dvādaśaṃ tālasaṃmitam // Vis_22.109 //",
  "GR14visvaksu:4421": "catustaṃbhasamāyuktamutsedhaṃ tāvadeva tu /",
  "GR14visvaksu:4422": "paritaḥ saptatālāni dvādaśastambhasaṃyutam // Vis_22.110 //",
  "GR14visvaksu:4423": "tadbahiḥ saptatālāni viṃśatistambhasaṃyutam /",
  "GR14visvaksu:4424": "paścime snānabhāge tu tatpañcādaśabhāgike // Vis_22.111 //",
  "GR14visvaksu:4425": "tasya madhyamabhāge tu dvādaśaṃ tālamiṣyate /",
  "GR14visvaksu:4426": "staṃbhāṣṭadaśasaṃyuktaṃ snānavediṃ yathāvidhi // Vis_22.112 //",
  "GR14visvaksu:4427": "śeṣāṇāmapi paṅktīnāṃ saptatālena mīyate /",
  "GR14visvaksu:4428": "sarveṣāmapi tālānāṃ catuṣṣaṣṭiryathākramam // Vis_22.113 //",
  "GR14visvaksu:4429": "catvāriṃśat suvistāraṃ tālānāṃ parimīyate /",
  "GR14visvaksu:4430": "caturuttarapañcāśat staṃbhānāṃ parikīrtitam // Vis_22.114 //",
  "GR14visvaksu:4431": "bhūmibhāga iti proktaḥ śeṣāṇāṃ kathayāmi te /",
  "GR14visvaksu:4432": "catustālena vistīrṇaṃ tadardhāyāmasaṃyutam // Vis_22.115 //",
  "GR14visvaksu:4433": "tadardhamupapīṭhaṃ tu upariṣṭādupānaham /",
  "GR14visvaksu:4434": "jagatīkumudaṃ caiva paṭṭikopari śobhitam // Vis_22.116 //",
  "GR14visvaksu:4435": "samaṃ snigdhaṃ prakurvīta pīṭhaṃ tatra vicakṣaṇaḥ /",
  "GR14visvaksu:4436": "uttare vedikāyāstu snānaśvabhramaṃ tu kārayet // Vis_22.117 //",
  "GR14visvaksu:4437": "dhārākulyā ca kartavyā śvabhraṃ vā vedikopari /",
  "GR14visvaksu:4438": "mūlamadhyāgraparyantaṃ nahanaṃ tu pramāṇataḥ // Vis_22.118 //",
  "GR14visvaksu:4439": "pīṭhikāvalayaṃ kuryāt pādapīṭhasya copari /",
  "GR14visvaksu:4440": "tat pātraṃ tu tataḥ kuryāt vṛttaṃ vā caturaśrakam // Vis_22.119 //",
  "GR14visvaksu:4441": "caturaṅgulamutsedhaṃ tāvadvistārasaṃyutam /",
  "GR14visvaksu:4442": "kulyā tadanuyuktā syādudakaśvabhragocaram // Vis_22.120 //",
  "GR14visvaksu:4443": "pīṭhikālakṣaṇaṃ proktaṃ śeṣān vakṣyāmyaśeṣataḥ /",
  "GR14visvaksu:4444": "caturdvārasamāyuktaṃ catustoraṇabhūṣitam // Vis_22.121 //",
  "GR14visvaksu:4445": "cāmaraistālavṛntaiśca ghaṇṭā nānāpatākayuk /",
  "GR14visvaksu:4446": "lambayenmukta(?)dāmāni dvāradeśeṣu mantravit // Vis_22.122 //",
  "GR14visvaksu:4447": "alaṃkṛtya tataḥ paścāt puṇyāhaṃ tatra kārayet /",
  "GR14visvaksu:4448": "mārjanaṃ vidhinā samyak maṇḍapālepanaṃ tataḥ // Vis_22.123 //",
  "GR14visvaksu:4449": "prokṣayet pañcagavyena sādhako mantravittamaḥ /",
  "GR14visvaksu:4450": "paścāttu pūjayet sarvadvāreṣu dvārapālakān // Vis_22.124 //",
  "GR14visvaksu:4451": "kumbhāṃstu pūjayeddvau dvau dvāradeśavidhānataḥ /",
  "GR14visvaksu:4452": "tatastu toraṇān pūjya ketūṃścāpi tathaiva ca // Vis_22.125 //",
  "GR14visvaksu:4453": "svanāmnā pūjayitvā tu gandhapuṣpādibhiḥ kramāt /",
  "GR14visvaksu:4454": "veṣṭayettoraṇastambhānṛ kṣaumaiḥ kauśeyakairapi // Vis_22.126 //",
  "GR14visvaksu:4455": "kalaśasthānamāsādya śālipiṣṭairvicitrayet /",
  "GR14visvaksu:4456": "brāhmaṃ tu madhyamaṃ bhāgaṃ daivikaṃ tadanantaram // Vis_22.127 //",
  "GR14visvaksu:4457": "tṛtīyaṃ mānuṣaṃ bhāgaṃ padamevaṃ nyaset kramāt /",
  "GR14visvaksu:4458": "brahmasthāne padaṃ kuryāt ekāśītividhānataḥ // Vis_22.128 //",
  "GR14visvaksu:4459": "ghṛtamuṣṇodakaṃ caiva ratnāmbhaḥ phalavāri ca /",
  "GR14visvaksu:4460": "lohāmbho mārjanaṃ caiva gandhāmbho 'kṣatameva ca // Vis_22.129 //",
  "GR14visvaksu:4461": "yavodakaṃ ca ityete madhyame navake nyaset /",
  "GR14visvaksu:4462": "tasyaiva paritaḥ kuryāt dikṣvaṣṭasu samantataḥ // Vis_22.130 //",
  "GR14visvaksu:4463": "pādyārghyācamanīyaṃ ca pañcagavyaṃ tato dadhi /",
  "GR14visvaksu:4464": "payomadhukaṣāyaṃ ca dikṣvindrādiṣu vinyaset // Vis_22.131 //",
  "GR14visvaksu:4465": "pādyādi pañcagavyāntaṃ mahādikṣu niveśayet /",
  "GR14visvaksu:4466": "dadhyādi ca kaṣāyāntaṃ koṇeṣu viniveśayet // Vis_22.132 //",
  "GR14visvaksu:4467": "evaṃ dravyāṇi coktāni vinyasennavakaṃ prati /",
  "GR14visvaksu:4468": "madhye madhye vinikṣipya dravyāṇāṃ tu yathākramam // Vis_22.133 //",
  "GR14visvaksu:4469": "śeṣān śuddhodakān sarvān catuṣṣaṣṭiṃ tu kārayet /",
  "GR14visvaksu:4470": "tatastu daivike bhāge padaṃ kurvīta sādhakaḥ // Vis_22.134 //",
  "GR14visvaksu:4471": "diśi cāpi tathā koṇe kuryāt saptadaśaṃ kramāt /",
  "GR14visvaksu:4472": "madhye madhye tathā kuryāt dravyakumbhaṃ vicakṣaṇaḥ // Vis_22.135 //",
  "GR14visvaksu:4473": "aindre tu madhyabhāge tu nyaseccandanakardamam /",
  "GR14visvaksu:4474": "yāmye tu madhyabhāge tu nyaset kuṅkumakardamam // Vis_22.136 //",
  "GR14visvaksu:4475": "vāruṇe madhmabhāge tu nyaset karpūrakardamam /",
  "GR14visvaksu:4476": "saumye tu madhyabhāge tu nyasedauśīrakardamam // Vis_22.137 //",
  "GR14visvaksu:4477": "āgneye madhyabhāge tu vinyasettilatailakam /",
  "GR14visvaksu:4478": "nairṛte madhyabhāge tu nyasedāmalatailakam // Vis_22.138 //",
  "GR14visvaksu:4479": "vāyavye madhyabhāge tu nyaset sarṣapatailakam /",
  "GR14visvaksu:4480": "īśāne madhyabhāge tu nyaset karpūratailakam // Vis_22.139 //",
  "GR14visvaksu:4481": "[candanaṃ kardamāṃbhayaca kuṅkumaṃ kardamaṃ tathā /",
  "GR14visvaksu:4482": "karpūrakardamāṃbhaśca auśīraṃ kardamaṃ tathā // Vis_22.140 //",
  "GR14visvaksu:4483": "aindrādi somaparyantaṃ vinyasettu vicakṣaṇaḥ /",
  "GR14visvaksu:4484": "tilaṃ cāmalakaṃ tailaṃ tathā sarṣapatailakam // Vis_22.141 //",
  "GR14visvaksu:4485": "tathā karpūratailaṃ ca āgneyādiṣu vinyaset] /",
  "GR14visvaksu:4486": "puruṣaścaiva satyaśca naro nārāyaṇo 'cyutaḥ // Vis_22.142 //",
  "GR14visvaksu:4487": "aniruddho hariḥ kṛṣṇaścandanādyaṣṭadaivatāḥ /",
  "GR14visvaksu:4488": "śeṣān śuddhodakaiḥ sarvān aṣṭāviṃśacca tatkramāt // Vis_22.143 //",
  "GR14visvaksu:4489": "pūrayet sarvataḥ paścādācāryaḥ susamāhitaḥ /",
  "GR14visvaksu:4490": "tṛtīye mānuṣe bhāge caindrādīn ṣoḍaśa kramāt // Vis_22.144 //",
  "GR14visvaksu:4491": "pratyekaṃ tu padaṃ kuryāccatvāriṃśannavottaram /",
  "GR14visvaksu:4492": "teṣāṃ madhye tu vinyasya dravyakumbhaṃ vicakṣaṇaḥ // Vis_22.145 //",
  "GR14visvaksu:4493": "gulaṃ tu vinyaset prācyādi(-mi?)kṣutoyaṃ tu dakṣiṇe /",
  "GR14visvaksu:4494": "pratīcyāṃ nālikerāmbhaḥ udīcyāṃ śāntivāri ca // Vis_22.146 //",
  "GR14visvaksu:4495": "vārāhaṃ nārasiṃhaṃ ca śrīdharaṃ hayaśīrṣakam /",
  "GR14visvaksu:4496": "gulādyāni ca catvāri tasya tasyādhidaivatam // Vis_22.147 //",
  "GR14visvaksu:4497": "āgneyādiṣu koṇoṣu maṅgalāṃścopavinyaset(?) /",
  "GR14visvaksu:4498": "mūrtayo vāsudevādyāścatasro maṅgalāmbhasaḥ // Vis_22.148 //",
  "GR14visvaksu:4499": "indrāgnyormadhyabhāge tu vinyaseddhimatoyakam /",
  "GR14visvaksu:4500": "dharmapāvakayormadhye vinyasecca tilodakam // Vis_22.149 //",
  "GR14visvaksu:4501": "yamanairṛtayormadhye vinyasettaṇḍulodakam /",
  "GR14visvaksu:4502": "nirṛtervaruṇasyāpi madhye nirjharavāri ca // Vis_22.150 //",
  "GR14visvaksu:4503": "madhye varuṇavāyvośca vinyasedvṛṣṭitoyakam /",
  "GR14visvaksu:4504": "vāyavyasomayormadhye vinyasecca kuśodakam // Vis_22.141 //",
  "GR14visvaksu:4505": "īśānasomayormadhye vinyasettulasījalam /",
  "GR14visvaksu:4506": "tatheśānendrayormadhye nyaset sāmudrakaṃ jalam // Vis_22.152 //",
  "GR14visvaksu:4507": "tataḥ saptadaśān kumbhān uttarānanaṣaṣṭikān /",
  "GR14visvaksu:4508": "pūrayet pūrvavat samyak gandhapuktena vāriṇā // Vis_22.153 //",
  "GR14visvaksu:4509": "arcayecca tataḥ paścāt mūlamantreṇa mantravit /",
  "GR14visvaksu:4510": "arcayitvā yathānyāyaṃ kumbhān sarvān yathāvidhi // Vis_22.154 //",
  "GR14visvaksu:4511": "veṣṭayitvā yathā vastraiḥ kumbhān sarvān yathākramam /",
  "GR14visvaksu:4512": "pādyādīnāṃ tu sarveṣāṃ mantraṃ puruṣasūktakam // Vis_22.155 //",
  "GR14visvaksu:4513": "mūlamantreṇa vā kuryādidaṃ viṣṇuriti tryṛcā /",
  "GR14visvaksu:4514": "arcayeddevadeveśaṃ dravyāṇāṃ (dravyaiḥ saṃ?) snāpayedbudhaḥ // Vis_22.156 //",
  "GR14visvaksu:4515": "tato dvitīyāvaraṇe snāpayecca vicakṣaṇaḥ /",
  "GR14visvaksu:4516": "viṣṇorarāṭa mantreṇa candanāmbvādi bhedataḥ // Vis_22.157 //",
  "GR14visvaksu:4517": "mūlamantreṇa vā kuryādidaṃ viṣṇuriti tryṛcā /",
  "GR14visvaksu:4518": "snāpayecca caturdikṣu catvāraḥ kramayogataḥ // Vis_22.158 //",
  "GR14visvaksu:4519": "tilatailādi catvāri āpohiṣṭhākramādinā /",
  "GR14visvaksu:4520": "evaṃ dvitīyāvaraṇe koṇeṣu snāpayedbudhaḥ // Vis_22.159 //",
  "GR14visvaksu:4521": "paścādgulodakādyaistu idaṃ viṣṇuriti mantrataḥ /",
  "GR14visvaksu:4522": "maṅgalāmbhāṃsi catvāri viṣṇornukamiti tryṛcā // Vis_22.160 //",
  "GR14visvaksu:4523": "snāpayeddikṣu cāṣṭāsu mantravacca yathākramam /",
  "GR14visvaksu:4524": "himādyaṃbhāṃsi catvāri āpo asmāditi tryṛcā // Vis_22.161 //",
  "GR14visvaksu:4525": "agnimīle tilāmbvādi catvāri snāpayet kramāt /",
  "GR14visvaksu:4526": "pādyādīnāṃ tu sarveṣāṃ dravyāṇāṃ tu suvistaram // Vis_22.162 //",
  "GR14visvaksu:4527": "śṛṇu guhyamanā bhūtvā saṃkṣepādvakṣyate 'dhunā /",
  "GR14visvaksu:4528": "tulasīpadmadūrvār(-ve?) ca śyāmākaṃ viṣṇuparṇikā // Vis_22.163 //",
  "GR14visvaksu:4529": "bilvapatraṃ ca ityete(-vaṃ?)paḍaṅgaṃ pādyamucyate /",
  "GR14visvaksu:4530": "vrīhistaṇḍulasiddhārtharṃ(-tho?)gandhapuṣpe phalaṃ payaḥ // Vis_22.164 //",
  "GR14visvaksu:4531": "tilā yavāḥ kuśāścaiva arghyasya daśa cocyate /",
  "GR14visvaksu:4532": "karpūrajātikakkolaṃ(?) puṣpamelālavaṅgakam // Vis_22.165 //",
  "GR14visvaksu:4533": "ṣaḍaṅgāni tu caitāni hyuktānyācamanīyake /",
  "GR14visvaksu:4534": "nyagrodhāśvatthaśamyaśca plakṣajambūkapitthakam (?) // Vis_22.166 //",
  "GR14visvaksu:4535": "khādirodumbaraścaiva madhūkaśca vikaṅkatam /",
  "GR14visvaksu:4536": "bilvaṃ palāśa ityete kaṣāya(-ye?) dvādaśa smṛtam // Vis_22.167 //",
  "GR14visvaksu:4537": "vajraṃ pravālaṃ muktā ca vaiḍūryaṃ marakataṃ maṇiḥ /",
  "GR14visvaksu:4538": "puṣyakaṃ brahmarāgaṃ ca indranīlaṃ ca gāruḍam // Vis_22.168 //",
  "GR14visvaksu:4539": "ratnodakasya dravyāṇi daśaratnāni saṃgrahaḥ /",
  "GR14visvaksu:4540": "panasāmrakapitthaṃ ca kadalyāmalakaṃ tathā // Vis_22.169 //",
  "GR14visvaksu:4541": "bilvaṃ havyaṃ mātuluṅgaṃ nālikeraṃ ca dāḍimam /",
  "GR14visvaksu:4542": "badarīkuṭajaṃ caiva phalaṃ dvādaśa ucyate // Vis_22.170 //",
  "GR14visvaksu:4543": "śirīṣaṃ ca kuśāścaiva rājasūryavivartanī /",
  "GR14visvaksu:4544": "bhūstṛṇaṃ ca sadābhadrā asanaṃ tulasīdvayam // Vis_22.171 //",
  "GR14visvaksu:4545": "sahadevī ca ityete(-vaṃ?) daśāṅgāni tu mārjane /",
  "GR14visvaksu:4546": "uśīraṃ ca tathā kuṣṭhaṃ kuṅkumaṃ candanaṃ tathā // Vis_22.172 //",
  "GR14visvaksu:4547": "agarurdevadāruśca māṃsīraṃ(?)murameva ca /",
  "GR14visvaksu:4548": "hariberaśca karpūraṃ nāṭaraṃ muktameva ca (?) // Vis_22.173 //",
  "GR14visvaksu:4549": "gandhodakasya ityete gandha dvādaśa ucyate (?) /",
  "GR14visvaksu:4550": "vaiṇavaṃ ca yavaṃ caiva pālāśaṃ padmameva ca // Vis_22.174 //",
  "GR14visvaksu:4551": "tulasīdalanīvāragaurasarṣapameva ca (?) /",
  "GR14visvaksu:4552": "śāntyudakasya caitāni kathitāni samāsataḥ // Vis_22.175 //",
  "GR14visvaksu:4553": "indravalyaṅkuraṃ caiva vaṃśakāṅkurameva ca /",
  "GR14visvaksu:4554": "aśvatthasyāṅkuraṃ caiva ekapadmaṃ tathaiva ca // Vis_22.176 //",
  "GR14visvaksu:4555": "palāśasyāṅkuraṃ caiva padmapuṣpaṃ tathaiva ca /",
  "GR14visvaksu:4556": "etāni cāṅkurāṇyaṣṭau maṅgalāmbhasi vinyaset // Vis_22.177 //",
  "GR14visvaksu:4557": "suvarṇaṃ rajataṃ tāmramāyasaṃ trapukaṃ tathā /",
  "GR14visvaksu:4558": "phalaṃ kanakacūrṇaṃ ca paittalohaṃ (-laṃ ca?) tatheva ca // Vis_22.178 //",
  "GR14visvaksu:4559": "aṣṭāṅgāni tu lohāmbhaḥ kathitāni samāsataḥ /",
  "GR14visvaksu:4560": "nīvāravaiṇavaṃ caiva yavasarṣapamāṣakāḥ // Vis_22.179 //",
  "GR14visvaksu:4561": "priyaṅgutaṇḍulaṃ brīhirakṣatāṣṭāṅgamucyate /",
  "GR14visvaksu:4562": "pātravastrādike dravye kriyādravyaṃ tu kārayet // Vis_22.180 //",
  "GR14visvaksu:4563": "svīkṛto yajamānena snapanāya samārabhet /",
  "GR14visvaksu:4564": "anyathā hi na kartavyaṃ kriyā bhavati niṣphalā // Vis_22.181 //",
  "GR14visvaksu:4565": "śeṣāṇāmapi vastūnāmevaṃ kuryāt prakīrtitam /",
  "GR14visvaksu:4566": "kalaśānāṃ tu sarveṣāṃ devo nārāyaṇaḥ smṛtaḥ // Vis_22.182 //",
  "GR14visvaksu:4567": "cakrikāṇāṃ tu sarveṣāṃ brahmāṇaṃ parameṣṭhinam (?) /",
  "GR14visvaksu:4568": "śeṣāṇāmapi vastūnāṃ devo viṣṇuḥ sanātanaḥ // Vis_22.183 //",
  "GR14visvaksu:4569": "snapanaṃ vidhivat kṛtvā hyācāryastantravittamaḥ /",
  "GR14visvaksu:4570": "yaccūrṇaṃ snāpeyat paścāt gandhayuktairvimiśritaiḥ(?) // Vis_22.184 //",
  "GR14visvaksu:4571": "cūrṇaṃ tu vimṛjet paścāt snāpayedgandhavāriṇā /",
  "GR14visvaksu:4572": "ārādhayettato devaṃ vastrābharaṇamāditaḥ // Vis_22.185 //",
  "GR14visvaksu:4573": "madhuparkaṃ tato dadyāddevadevāya bhaktitaḥ /",
  "GR14visvaksu:4574": "carubhiḥ pūjayedbhaktyā rājavat puruṣottamam // Vis_22.186 //",
  "GR14visvaksu:4575": "ante bahuvidhairbhakṣyaiḥ pāyasauśca gulaudanaiḥ /",
  "GR14visvaksu:4576": "vicitrānnaiśca vividhairupadaṃśairanekaśaḥ // Vis_22.187 //",
  "GR14visvaksu:4577": "sarvabhakṣyairapūpaiśca svādūni rasavanti ca /",
  "GR14visvaksu:4578": "saugandhikena cājyena dadyāddevāya mantravit // Vis_22.188 //",
  "GR14visvaksu:4579": "dadyādguladvayaṃ caiva kadalīphalameva ca /",
  "GR14visvaksu:4580": "panasāmraphalaṃ caiva krameṇaivaṃ nivedayet // Vis_22.189 //",
  "GR14visvaksu:4581": "dadhyodanaṃ tato dadyāt bahirantaśca deśikaḥ /",
  "GR14visvaksu:4582": "niveditaṃ ca yaddravyaṃ puṣpaṃ phalamathāpi vā // Vis_22.190 //",
  "GR14visvaksu:4583": "mamāgre sthāpya tantrajño maddakṣiṇakare dadet /",
  "GR14visvaksu:4584": "arghyapādyādinābhyarcya svanāmnā mantravittamaḥ // Vis_22.191 //",
  "GR14visvaksu:4585": "nivedya śeṣaṃ sarveṣāṃ vaiṣṇavānāṃ tu dāpayet /",
  "GR14visvaksu:4586": "hutaśeṣaṃ tathācāryaḥ prāśayet prāṅmukhaḥ śuciḥ // Vis_22.192 //",
  "GR14visvaksu:4587": "kuñjaraṃ vā turaṅgaṃ vā grāmaṃ dāsīgaṇaṃ tathā /",
  "GR14visvaksu:4588": "gāścaiva vividhaṃ vastraṃ hiraṇyaṃ vāpi śaktitaḥ // Vis_22.193 //",
  "GR14visvaksu:4589": "ācāryāṇāṃ tu deyaṃ syāt (dadyādvai?) yathāvittānusārataḥ(?) /",
  "GR14visvaksu:4590": "evamuktavidhānena sahasrakalaśaiḥśubhaiḥ // Vis_22.194 //",
  "GR14visvaksu:4591": "snāpya bhaktyā hariṃ samyak aśvamedhaphalaṃ labhet //",
  "GR14visvaksu:4592": "iti śrīpāñcarātre viṣvaksenasaṃhitāyāṃ [snapanavidhirnāma] dvāviṃśo 'dhyāyaḥ ||",
  "GR14visvaksu:4593": "_________________________________________________________________",
  "GR14visvaksu:4594": "trayoviṃśo 'dhyāyaḥ",
  "GR14visvaksu:4595": "viṣvaksenaḥ---",
  "GR14visvaksu:4596": "ataḥ paraṃ pravakṣyāmi hareḥ pūjāṅgamuttamam /",
  "GR14visvaksu:4597": "puṣpārāmasya deśaṃ ca tasya saṃskārameva ca // Vis_23.1 //",
  "GR14visvaksu:4598": "evamādīni cānyāni sandhyārakṣāvasānakam /",
  "GR14visvaksu:4599": "śṛṇu guhyamanā bhūtvā sādhakānāṃ hitāya vai // Vis_23.2 //",
  "GR14visvaksu:4600": "devālayasya parito vāyavyāṃ diśi vā mune /",
  "GR14visvaksu:4601": "pūrve 'tha dakṣiṇe vāpi kuryādārāmamuttamam // Vis_23.3 //",
  "GR14visvaksu:4602": "pūrvavadvaiṣṇavairyuktaṃ yajamāno vidhānataḥ /",
  "GR14visvaksu:4603": "ācāryaṃ pūjayitvā tu brāhmaṇānāmanujñayā // Vis_23.4 //",
  "GR14visvaksu:4604": "aṅgulīyakavastrādyaistoṣayitvā hariṃ smaret /",
  "GR14visvaksu:4605": "ardhyādisnānaparyantaṃ tenaiva manasāvyayam // Vis_23.5 //",
  "GR14visvaksu:4606": "ravimaṇḍalamadhyasthaṃ devaṃ nārāyaṇaṃ prabhum /",
  "GR14visvaksu:4607": "saṃpūjayitvā tadbhūmau śaṅkhatūryādisaṃyutam // Vis_23.6 //",
  "GR14visvaksu:4608": "vaiṣṇavaiḥ saha tāṃ bhūmiṃ nirīkṣyāstreṇa mantravit /",
  "GR14visvaksu:4609": "karṣayellāṅgalaiḥ śūdraiḥ vaiṣṇavaistu yathākramam // Vis_23.7 //",
  "GR14visvaksu:4610": "tato mṛcchiṣyaśastraistu tāṃ bhūmiṃ śikṣayeddvija (?) /",
  "GR14visvaksu:4611": "yajamāno hariṃ smṛtvā ācāryaṃ pūjayet punaḥ // Vis_23.8 //",
  "GR14visvaksu:4612": "brāhmaṇān bhojayitvā tu puṇyāhaṃ tatra kārayet /",
  "GR14visvaksu:4613": "tasyāṃ bhūmyāṃ śubhāyāṃ tu puṣpavṛkṣādikān kramāt // Vis_23.9 //",
  "GR14visvaksu:4614": "sthāpayeddevadevasya pūjārthaṃ munisattama /",
  "GR14visvaksu:4615": "karavīraṃ tathā jatirmallikāvakulaṃ tathā // Vis_23.10 //",
  "GR14visvaksu:4616": "campakaṃ karṇikāraṃ tu nandyāvartaṃ tathaiva ca /",
  "GR14visvaksu:4617": "tulasīdvamevaṃ ca dalaikaṃ padmamucyate // Vis_23.11 //",
  "GR14visvaksu:4618": "māgadhīvṛkṣavakulaṃ(-lau?) kramukaṃ(-kaḥ?)panasaṃ(-saḥ?)tathā /",
  "GR14visvaksu:4619": "kadalyāmalakaṃ(-kau?)caiva madhukāmraṃ(-mrau?)tathaiva ca // Vis_23.12 //",
  "GR14visvaksu:4620": "nālikeraṃ ta(-rasta?)thośīraṃ candanaṃ hariberakam /",
  "GR14visvaksu:4621": "puṃnāgaṃ vaṃśapuṃnāgaṃ kṣudrapuṃnāgameva ca // Vis_23.13 //",
  "GR14visvaksu:4622": "dāḍimaṃ ca tathā havyaṃ pālāśaṃ pādapaṃ tathā /",
  "GR14visvaksu:4623": "evamādīni cānyāni devodyāne tu darśakān // Vis_23.14 //",
  "GR14visvaksu:4624": "puṣpārāme krameṇaiva kuryāttu brāhmaṇena vai /",
  "GR14visvaksu:4625": "brāhmaṇān jñānasaṃpannān vaiṣṇavān vedapāragān // Vis_23.15 //",
  "GR14visvaksu:4626": "saṃgṛhya tānalaṃkṛtya sarvadundubhisaṃyutam /",
  "GR14visvaksu:4627": "pūrvaṃ vighneśamabhyarcya upahā(-cā?)rasamanvitam // Vis_23.16 //",
  "GR14visvaksu:4628": "tāmbūlaṃ sūkṣmavastraistu brāhmaṇān pūjya mantravit /",
  "GR14visvaksu:4629": "evamādīni cānyāni vaiṣṇavān praṇavaṃ smaret // Vis_23.17 //",
  "GR14visvaksu:4630": "gandhādibhiḥ samabhyarcya tāmbūṃla dāpayet kramāt /",
  "GR14visvaksu:4631": "tasmāddvijavaraśreṣṭhairārāme munisattama // Vis_23.18 //",
  "GR14visvaksu:4632": "bījāni vāpayedbhūmau praṇavādyantasaṃyutam /",
  "GR14visvaksu:4633": "viṣṇugāyatrimantreṇa viṣṇumantramanusmaran // Vis_23.19 //",
  "GR14visvaksu:4634": "aṅkurādīṃstathā bhūmau cārāme kramayogataḥ /",
  "GR14visvaksu:4635": "sarvā(śakrā?)dīśānaparyantaṃ karavīrādikān kramāt // Vis_23.20 //",
  "GR14visvaksu:4636": "sthāpayet pūrvavanmantrī secayet praṇavairjalam /",
  "GR14visvaksu:4637": "yantreṇāhṛtya sacchi(-cchū?)dro vaiṣṇavaistu dine dine // Vis_23.21 //",
  "GR14visvaksu:4638": "toṣayet puṣpavṛkṣāṃśca patrāṇi vividha ni ca /",
  "GR14visvaksu:4639": "evamādīni ca nyāni phalavṛkṣāntameva ca // Vis_23.22 //",
  "GR14visvaksu:4640": "tālaṃ nimbaṃ tathā rājavṛkṣaṃ khadirameva ca /",
  "GR14visvaksu:4641": "viṣṇvālaye tathārāme svṛgṛhe ca vivarjayet // Vis_23.23 //",
  "GR14visvaksu:4642": "varjyasyāvarjanānyāni(-ne naiva?)vṛddhiḥ syāt kupyate hariḥ /",
  "GR14visvaksu:4643": "tasmāt sarvaprayatnena tālādīnāṃ tu varjayet // Vis_23.24 //",
  "GR14visvaksu:4644": "brāhmaṇārādhane loke parārthe viṣṇumavyayam (?) /",
  "GR14visvaksu:4645": "brāhmaṇaireva kartavyaḥ puṣpārāmo mahāmate // Vis_23.25 //",
  "GR14visvaksu:4646": "tathaiva nṛpaviḍbhyāṃ ca viṣṇorārādhena kramam (-maḥ?) /",
  "GR14visvaksu:4647": "śūdrārādhanadevasya śūdrairnandavanaṃ mune // Vis_23.26 //",
  "GR14visvaksu:4648": "kārayet kramayogena brāhmaṇānāṃ mahattapaḥ /",
  "GR14visvaksu:4649": "brāhmaṇārādhane bhūmau pūrvavannandanaṃ mune // Vis_23.27 //",
  "GR14visvaksu:4650": "sthāpitaṃ brāhmaṇeneva puṣpavṛkṣādikān kramāt (?) /",
  "GR14visvaksu:4651": "yathākāmaṃ tu mantreṇa jalaiḥ śūdraistu varjayet // Vis_23.28 //",
  "GR14visvaksu:4652": "āpuṣpakālamatraiva tāvat kuryāddine dine (?) /",
  "GR14visvaksu:4653": "puṣpakāle 'ṅkurādīni patrāṇi vividhāni ca // Vis_23.29 //",
  "GR14visvaksu:4654": "hastaṃ prakṣālya tān chedya(chitvā?)pātre śūdraistu pūrayet /",
  "GR14visvaksu:4655": "sapuṣpapātramādāya brahmaṇo vedapāragaḥ // Vis_23.30 //",
  "GR14visvaksu:4656": "praṇavena samuddhṛtya sāpidhānaṃ hariṃ smaran /",
  "GR14visvaksu:4657": "puṣpamaṇḍapamāsādya puṣpabhāṇḍe tu pūrayet // Vis_23.31 //",
  "GR14visvaksu:4658": "paścācchuddhajalairmantrīṃ saṃprokṣyāsmin mukheṣu tān /",
  "GR14visvaksu:4659": "pidhāya tu bahirdeśe niṣkramyāstreṇa mantrataḥ // Vis_23.32 //",
  "GR14visvaksu:4660": "tatastu phalakāṃ tasmin mantrī vāyumanusmaran /",
  "GR14visvaksu:4661": "saṃmṛjya kuśabṛndena prokṣayet praṇavena tu // Vis_23.33 //",
  "GR14visvaksu:4662": "saṃkṣālya viṣṇuṇāyatryā phalakāṃ gandhavariṇā /",
  "GR14visvaksu:4663": "hastaṃ prakṣālya tenaiva praṇavenābhimantrayet // Vis_23.34 //",
  "GR14visvaksu:4664": "puṣpapātrāt samādāya hastābhyāṃ praṇavena tu /",
  "GR14visvaksu:4665": "pūrayet phalakāntaṃ tu navavastraistu vā mune // Vis_23.35 //",
  "GR14visvaksu:4666": "tathaivāṅkurapatraṇi sarvāṇyetāni vai kramāt /",
  "GR14visvaksu:4667": "paścādgandhajalaistasmin prokṣayet praṇavaṃ smaret // Vis_23.36 //",
  "GR14visvaksu:4668": "manasā satataṃ devamanusmṛtya samāhitaḥ /",
  "GR14visvaksu:4669": "namaskāravihīne(-naṃ?)tu sūtreḥ puṣpāṇi sandhayet // Vis_23.37 //",
  "GR14visvaksu:4670": "utpalādīni cānyāni tulasīdvayameva ca /",
  "GR14visvaksu:4671": "nānāvarṇasamāyuktaṃ mālyānyevaṃ samācaret // Vis_23.38 //",
  "GR14visvaksu:4672": "tataḥ praṇavamuccārya ṣaḍakṣaramanusmaran /",
  "GR14visvaksu:4673": "puṣpapātre tu saṃpūrya praṇavenoddharedbudhaḥ // Vis_23.39 //",
  "GR14visvaksu:4674": "namaskāravihīnena(-naṃ tu?) hariṃ smṛtya śanaiḥ śanaiḥ /",
  "GR14visvaksu:4675": "devapārśvaṃ samāsādya sthāpayeddakṣiṇāgrataḥ // Vis_23.40 //",
  "GR14visvaksu:4676": "paścāttānyastramantreṇa prokṣayet sādhakaḥ kramāt /",
  "GR14visvaksu:4677": "tataḥ praṇamya manasā mūlamantramanusmaran // Vis_23.41 //",
  "GR14visvaksu:4678": "niṣkramya tu bahirdeśe japedvai vaiṣṇavo dvijaḥ /",
  "GR14visvaksu:4679": "devālayādbahirdeśe na kuryāt puṣpamaṇḍapam // Vis_23.42 //",
  "GR14visvaksu:4680": "yo bāhye kurute mohāt puṣpamālyādikān mune /",
  "GR14visvaksu:4681": "na pūjāphalamāpnoti tasmāttaṃ parivarjayet // Vis_23.43 //",
  "GR14visvaksu:4682": "sacchūdravaiṣṇavairmālāmāpadyapi mahāmune /",
  "GR14visvaksu:4683": "nitye naimittike caiva na kuryāttu kathaṃcana // Vis_23.44 //",
  "GR14visvaksu:4684": "brāhmaṇārādhena(?) cāsmin parārthe tu viśeṣataḥ /",
  "GR14visvaksu:4685": "ātmārthamavyayaṃ viṣṇu yathākāmaṃ samarcayet // Vis_23.45 //",
  "GR14visvaksu:4686": "sā pūjā bhuktimuktiḥ syāt tasmāt svārthaṃ viśiṣyate /",
  "GR14visvaksu:4687": "yo mohāt kurute mālāṃ śūdro brāhmaṇapūjane // Vis_23.46 //",
  "GR14visvaksu:4688": "ātmārthe ca parārthe ca sā pūjā niṣphalā bhavet /",
  "GR14visvaksu:4689": "tadgrāmaṃ(-mo?)nidhanaṃ yāti tasmādyatnena varjayet // Vis_23.47 //",
  "GR14visvaksu:4690": "prātarmadhyapradoṣeṣu sāndhyāṣaṭke viśeṣataḥ /",
  "GR14visvaksu:4691": "nitye naimittike caiva brāhmaṇārādhane mune // Vis_23.48 //",
  "GR14visvaksu:4692": "mantrapuṣpādikān sarvān brāhmaṇaireva coddharet /",
  "GR14visvaksu:4693": "saṃmārjanaśataṃ puṇyaṃ sahasramanulepanam // Vis_23.49 //",
  "GR14visvaksu:4694": "mālāḥ śatasahasrāṇi ananto dīpa ucyate /",
  "GR14visvaksu:4695": "tasmātteṣāṃ muniśreṣṭha dīpamālā viśiṣyate // Vis_23.50 //",
  "GR14visvaksu:4696": "gandhaiḥ puṣpaistathā dhūpadīpairmālyairmanoramaiḥ /",
  "GR14visvaksu:4697": "devadevaṃ samabhyarcya sandhyārakṣāṃ samācaret // Vis_23.51 //",
  "GR14visvaksu:4698": "jagatsaṃrakṣaṇārthāya tadgrāmasya viśeṣataḥ /",
  "GR14visvaksu:4699": "dine dine tu kartavyaṃ(?)pātre tāmrādike budhaiḥ // Vis_23.52 //",
  "GR14visvaksu:4700": "puṣpapātraistathā dūrvāmālādyaistilasarṣapaiḥ /",
  "GR14visvaksu:4701": "saṃpūryāsmin tadastreṇa dīpānaṣṭadale nyaset // Vis_23.53 //",
  "GR14visvaksu:4702": "kārpāsatūlagosarpiḥsatailena (tailena ca?)vimiśritam /",
  "GR14visvaksu:4703": "karpūrāgarusaṃyuktamaṣṭadigdīpasaṃyutam // Vis_23.54 //",
  "GR14visvaksu:4704": "saṃgṛhya praṇavenaiva puṣpairastreṇa pūjayet /",
  "GR14visvaksu:4705": "mahādīpasamāyuktaṃ chatracāmarasaṃyutam // Vis_23.55 //",
  "GR14visvaksu:4706": "ṣaḍakṣareṇa mantreṇa bhrāmayettacchiropari /",
  "GR14visvaksu:4707": "tatpaścāddāsadāsībhirvaiṣṇavaiḥ saha mantravit // Vis_23.56 //",
  "GR14visvaksu:4708": "nānāśaṅkharavairyuktaṃ nānāvādyasamanvitam /",
  "GR14visvaksu:4709": "pīṭāgre vātha bāhye vā rakṣādīpaṃ nayedbudhaḥ // Vis_23.57 //",
  "GR14visvaksu:4710": "ṣaḍakṣareṇa mantreṇa praṇavādyantasaṃyutam /",
  "GR14visvaksu:4711": "paścādgarbhagṛhāgre tu mahādīpaṃ visarjayet // Vis_23.58 //",
  "GR14visvaksu:4712": "nitye naimittikepyevaṃ sandhyārakṣāṃ samācaret /",
  "GR14visvaksu:4713": "sāyāne 'laṃkṛtānte vā sandhyārakṣāṃ viśeṣataḥ // Vis_23.59 //",
  "GR14visvaksu:4714": "kārayet kramayogena sarvasaṃpatsukhāvaham //",
  "GR14visvaksu:4715": "iti śrīpāñcarātre viṣvaksenasaṃhitāyāṃ [pūjāṅgavidhirnāma] trayoviṃśo 'dhyāyaḥ ||",
  "GR14visvaksu:4716": "_________________________________________________________________",
  "GR14visvaksu:4717": "caturviṃśo 'dhyāyaḥ",
  "GR14visvaksu:4718": "viṣvaksenaḥ---",
  "GR14visvaksu:4719": "atha vakṣye viśeṣeṇa viṣṇorārādhanaṃ mune /",
  "GR14visvaksu:4720": "jalagandhādisaṃskāravidhiṃ guhyamanuttamam // Vis_24.1 //",
  "GR14visvaksu:4721": "brāhmaṇān vedasaṃyuktān vaiṣṇavān sukulodbhavān /",
  "GR14visvaksu:4722": "tān krameṇaiva saṃskṛtya prokṣayitvā śiropari // Vis_24.2 //",
  "GR14visvaksu:4723": "mūlamantreṇa mantrajñaḥ paścāttenaiva kārayet /",
  "GR14visvaksu:4724": "gopurasyottare kuryāddakṣiṇe vā jalāśayam // Vis_24.3 //",
  "GR14visvaksu:4725": "yāmye devagṛhasyaiva cottare vā pramāṇataḥ /",
  "GR14visvaksu:4726": "alaṃkṛtya tu tatsthānaṃ praṇavaṃ satataṃ japet // Vis_24.4 //",
  "GR14visvaksu:4727": "gomayen samālipya prokṣayedgandhavāriṇā /",
  "GR14visvaksu:4728": "dvādaśākṣaramantreṇa praṇavādyantasaṃyutam // Vis_24.5 //",
  "GR14visvaksu:4729": "alaṃkṛtya ca gandhādi dhūpadīpaiḥ samantataḥ /",
  "GR14visvaksu:4730": "muktādāmasamāyuktaṃ vitānairupaśobhitam // Vis_24.6 //",
  "GR14visvaksu:4731": "patākamālāsaṃyuktaṃ śālipiṣṭairalaṃkṛtam /",
  "GR14visvaksu:4732": "tatsthānaṃ sādhakaḥ paścāddvādaśākṣaravidyayā // Vis_24.7 //",
  "GR14visvaksu:4733": "saṃprokṣya dhūpayitvā ca guggulāgarusaṃyutam /",
  "GR14visvaksu:4734": "tasmin manorame deśe jalabhāṇḍādikān mune // Vis_24.8 //",
  "GR14visvaksu:4735": "sthāpayet praṇavenaiva pratyekaṃ taṃ hariṃ smaran /",
  "GR14visvaksu:4736": "jalabhāṇḍaṃ tathā kumbhaṃ vardhanīṃ ca bahūni ca // Vis_24.9 //",
  "GR14visvaksu:4737": "sragdhūpapātrasaṃyuktaṃ sthāpayettu samāhitaḥ /",
  "GR14visvaksu:4738": "evamādīni cānyāni tadbhūmau sthāpayet kramāt // Vis_24.10 //",
  "GR14visvaksu:4739": "sugandhaṃ devapānīyaṃ snānārthaṃ jalameva ca /",
  "GR14visvaksu:4740": "gandhadravyaṃ tathośīraṃ māñjaṃ malayajaṃ tathā // Vis_24.11 //",
  "GR14visvaksu:4741": "evamādīni cānyāni gandhadravyādikān mune /",
  "GR14visvaksu:4742": "saṃgṛhya viṣṇugāyatryā praṇavādyantasaṃyutam // Vis_24.12 //",
  "GR14visvaksu:4743": "jalabhāṇḍādikān sarvān viṣṇugāyatriyā mune /",
  "GR14visvaksu:4744": "saṃkṣālyānyān susaṃprokṣya pūritān gālitodakaiḥ // Vis_24.13 //",
  "GR14visvaksu:4745": "pūrayet praṇavenaiva tān pidhāya pṛthak pṛthak /",
  "GR14visvaksu:4746": "elācampakapuṣpāṇi ketakotpalameva ca // Vis_24.14 //",
  "GR14visvaksu:4747": "uśīramallikājātipuṣpaṃ vakulameva ca /",
  "GR14visvaksu:4748": "etān puṣpān samādāya vikṣipettān pṛthak pṛthak // Vis_24.15 //",
  "GR14visvaksu:4749": "eteṣāmapyalābhe tu jaleṣu munisattama /",
  "GR14visvaksu:4750": "yathāsaṃbhavamāhṛtya nikṣipedgandhapuṣpakam // Vis_24.16 //",
  "GR14visvaksu:4751": "trimātrāt(?)puṣpamuddhṛtya praṇavena visarjayet /",
  "GR14visvaksu:4752": "susūkṣmaiḥ sudṛḍhairvastrairveṣṭayedastramantrataḥ // Vis_24.17 //",
  "GR14visvaksu:4753": "tataścandanasaṃyuktaṃ karpūraṃ peṣayedbudhaḥ /",
  "GR14visvaksu:4754": "tathaiva gandhaṃ mālākāṃ(?)rajanīṃ praṇavaiḥ saha // Vis_24.18 //",
  "GR14visvaksu:4755": "evaṃ saṃskṛtya matimān sarvān devānanusmaran /",
  "GR14visvaksu:4756": "vardhanīṃ viṣṇugāyatryā salakṣmyāsmin pṛthak pṛthak // Vis_24.19 //",
  "GR14visvaksu:4757": "jalabhāṇḍājjalaṃ gṛhya praṇavena tu pūrayet /",
  "GR14visvaksu:4758": "evaṃ saṃpūrayitvā tu pidhāya ca suvastrakaiḥ // Vis_24.20 //",
  "GR14visvaksu:4759": "pūjārambhe muniśreṣṭha praṇavādyantasaṃyutam /",
  "GR14visvaksu:4760": "viṣṇugāyatrimantreṇa coddharadvardhanīṃ bahūn(?) // Vis_24.21 //",
  "GR14visvaksu:4761": "maṇḍapasyottare pārśve sthāpayet praṇavaṃ smaran /",
  "GR14visvaksu:4762": "evaṃ dine dine devapūjārthaṃ jalamuttamam // Vis_24.22 //",
  "GR14visvaksu:4763": "tathaiva candanādīni karpūreṇa vimiśritam /",
  "GR14visvaksu:4764": "dūrvākṣatāñjanaṃ caiva mātrātaṇḍulameva ca // Vis_24.23 //",
  "GR14visvaksu:4765": "tilagohemadadhyājyaṃ madhuparkopahārakam /",
  "GR14visvaksu:4766": "snānārthaṃ rajanīpiṣṭaṃ satailāmalakaṃ tathā // Vis_24.24 //",
  "GR14visvaksu:4767": "evamādīni cānyāni pūjādravyāṇi sarvaśaḥ /",
  "GR14visvaksu:4768": "praṇavena tu saṃskṛtya cāstramantreṇa coddharet // Vis_24.25 //",
  "GR14visvaksu:4769": "mukhavāsaṃ muniśreṣṭha praṇavaṃ satataṃ japan /",
  "GR14visvaksu:4770": "saṃskṛtyānte vidhānena coddharedvāgyataḥ śuciḥ // Vis_24.26 //",
  "GR14visvaksu:4771": "śaṅkhatraya(-tūrya?)samāyuktaṃ praṇavena dine dine /",
  "GR14visvaksu:4772": "devasya dakṣiṇe pārśve sthāpayedastramantrataḥ // Vis_24.27 //",
  "GR14visvaksu:4773": "prātaḥ sandhyādiṣaṭkāle 'pyevameva samācaret /",
  "GR14visvaksu:4774": "nitye naimittike 'pyevaṃ saṃskāro munisattama // Vis_24.28 //",
  "GR14visvaksu:4775": "saṃkṣepeṇa mayā prokto jalagandhādikaḥ kramāt /",
  "GR14visvaksu:4776": "anyathā cenmahādoṣo bhaviṣyati na saṃśayaḥ // Vis_24.29 //",
  "GR14visvaksu:4777": "durbhikṣaṃ jāyate caiva dhanadhānyakṣayo bhavet /",
  "GR14visvaksu:4778": "tasmāt sarvaprayatnena kārayedvidhicoditam // Vis_24.30 //",
  "GR14visvaksu:4779": "iti śrīpāñcarātre viṣvaksenasaṃhitāyāṃ (jalagādhādi-saṃskāravidhirnāma) caturviṃśo 'dhyāyaḥ ||",
  "GR14visvaksu:4780": "_________________________________________________________________",
  "GR14visvaksu:4781": "pañcaviṃśo 'dhyāyaḥ",
  "GR14visvaksu:4782": "nāradaḥ---",
  "GR14visvaksu:4783": "bhagavan viṣṇubhūteśa viṣvaksena namo 'stu te /",
  "GR14visvaksu:4784": "jñātumicchāmyahaṃ sarvaṃ maṅgalāṅkuraropaṇam // Vis_25.1 //",
  "GR14visvaksu:4785": "pālikālakṣaṇaṃ caiva ghaṭikālakṣaṇaṃ tathā /",
  "GR14visvaksu:4786": "śarāvastu kathaṃ proktaṃ saṃkhyānāṃ tu kathaṃ bhavet // Vis_25.2 //",
  "GR14visvaksu:4787": "teṣāṃ varṇaśca vai nāma dravyāṇāṃ ca kathaṃ bhavet /",
  "GR14visvaksu:4788": "teṣāṃ caivādhidaivaṃ ca aṅkurāṇāṃ śubhāśubham // Vis_25.3 //",
  "GR14visvaksu:4789": "etatsarvaṃ samācakṣva paraṃ kautūhalaṃ hi me /",
  "GR14visvaksu:4790": "viṣvaksenaḥ---",
  "GR14visvaksu:4791": "ataḥ paraṃ pravakṣyāmi maṅgalāṅkuravistaram // Vis_25.4 //",
  "GR14visvaksu:4792": "sauvarṇāṃ pālikāṃ kuryāt rājatīṃ ghaṭikākṛtim /",
  "GR14visvaksu:4793": "tāmraireva śarāvaṃ tu sarveṣāṃ tāmrameva vā // Vis_25.5 //",
  "GR14visvaksu:4794": "mṛdbhirvāpyatha sarveṣāṃ(sarvāṇi?)kārayitvā vicakṣaṇaḥ /",
  "GR14visvaksu:4795": "yathāvittānusāreṇa(?)kuryādvā pālikādikān // Vis_25.6 //",
  "GR14visvaksu:4796": "ṣaṭtriṃśaccāṅgulotsedhaṃ vistīrṇaṃ tu tadardhakam /",
  "GR14visvaksu:4797": "pādaṃ ca dvādaśaṃ(!)jñeyaṃ pālikānāṃ prakīrtitam // Vis_25.7 //",
  "GR14visvaksu:4798": "caturviṃśāṅgulotsedhaṃ vistāraṃ dvādaśaṃ(!)bhavet /",
  "GR14visvaksu:4799": "pañcāsyā ghaṭikā kāryā pañcāṅgulasuvistaram(-rā) // Vis_25.8 //",
  "GR14visvaksu:4800": "pādaṃ cāṣṭāṅgulaṃ jñeyaṃ ghaṭikānāṃ prakīrtitam /",
  "GR14visvaksu:4801": "dvādaśāṅgulamutsedhaṃ vistāraṃ tāvadeva tu // Vis_25.9 //",
  "GR14visvaksu:4802": "pādaṃ ṣaḍaṅgulaṃ jñeyaṃ śarāvāṇāṃ tu sarvaśaḥ /",
  "GR14visvaksu:4803": "tattudrūpānusāreṇa nālaṃ kartṛvaśān mune // Vis_25.10 //",
  "GR14visvaksu:4804": "kārayet kramayogena suślakṣṇaṃ suṣirānvitam /",
  "GR14visvaksu:4805": "yathākāmaṃ tu vā kuryāt pālikādīn krameṇa tu // Vis_25.11 //",
  "GR14visvaksu:4806": "evaṃ jñātvā munireṣṭha kārayedaṅkurārpaṇam /",
  "GR14visvaksu:4807": "pratiṣṭhādyutsave caiva snapane yāgadarśane // Vis_25.12 //",
  "GR14visvaksu:4808": "viṣuve caiva saṃkrāntyāmayane grahaṇe tathā /",
  "GR14visvaksu:4809": "śubhanakṣatrayoge ca nāmarkṣetvathavā mune // Vis_25.13 //",
  "GR14visvaksu:4810": "aṅkurārpaṇakāryaṃ tu kārayet sarvakarmaṇi /",
  "GR14visvaksu:4811": "anaṅkurārpaṇaṃ kuryādanarthamaśubhāvaham // Vis_25.14 //",
  "GR14visvaksu:4812": "tasmāt sarvaprayatnena kārayedaṅkurārpaṇam /",
  "GR14visvaksu:4813": "pratyekaṃ ṣoḍaśa syurvai maṅlāṅkuraropaṇaiḥ(-ṇe?) // Vis_25.15 //",
  "GR14visvaksu:4814": "teṣāṃ caiva tu nāmāni vakṣyāmi munisattama /",
  "GR14visvaksu:4815": "sundaro 'sundaraścaiva vikramo muraśāsanaḥ // Vis_25.16 //",
  "GR14visvaksu:4816": "vīraseno virāmaśca somadatto mahāhanuḥ /",
  "GR14visvaksu:4817": "yajñabhuk sarvabhuk caiva manujo mardanastathā // Vis_25.17 //",
  "GR14visvaksu:4818": "agnigrīvo hayagrīvo vāyugrīvo mahāhanuḥ(?) /",
  "GR14visvaksu:4819": "ityete ṣoḍaśa proktāḥ pālikānāṃ tu(atra?)nāmataḥ // Vis_25.18 //",
  "GR14visvaksu:4820": "ghaṭikānāṃ tu vakṣyāmi yāthātathyaṃ hi nārada /",
  "GR14visvaksu:4821": "vego 'vegaḥ suvegaśca vāyuvegastathaiva ca // Vis_25.19 //",
  "GR14visvaksu:4822": "agninātho vāyunātho havirnātho hayāṃpatiḥ /",
  "GR14visvaksu:4823": "sarvabhuk sarvadhṛk sarvī sarvabhakṣastathaiva ca // Vis_25.20 //",
  "GR14visvaksu:4824": "subhujo durbhujaścaiva bhujago vahnijeśvaraḥ /",
  "GR14visvaksu:4825": "ityete ṣoḍaśa proktā ghaṭikānāṃ tu (-ścāpi?)nāmataḥ // Vis_25.21 //",
  "GR14visvaksu:4826": "śarāvāṇāṃ tu nāmāni tadvakṣyāmi yathākramam /",
  "GR14visvaksu:4827": "rājarājo virājaśca suketuḥ kīrtivardhanaḥ // Vis_25.22 //",
  "GR14visvaksu:4828": "indrakarmā mahākarmā devakarmā manīṣiṇaḥ(?) /",
  "GR14visvaksu:4829": "yajñanātho havirnāthaḥ sulagnaḥ suranandanaḥ // Vis_25.23 //",
  "GR14visvaksu:4830": "maṇipriyo mahāmāyo devamāyaḥ sukhapriyaḥ /",
  "GR14visvaksu:4831": "ityete ṣoḍaśa proktāḥ śarāvāṇāṃ tu(-ścaiva?)nāmataḥ // Vis_25.24 //",
  "GR14visvaksu:4832": "varṇānāṃ tu (varṇāṃścāpi?)pravakṣyāmi yathāvadanupūrvaśaḥ /",
  "GR14visvaksu:4833": "sundarādyāstu catvāraḥ śuklavarṇāḥ prakīrtitāḥ // Vis_25.25 //",
  "GR14visvaksu:4834": "vīrasenādayo raktāḥ śyāmā yajñabhugādayaḥ /",
  "GR14visvaksu:4835": "śeṣāstu pālikāḥ sarvāḥ kṛṣṇavarṇāḥ prakīrtitāḥ // Vis_25.26 //",
  "GR14visvaksu:4836": "pālikāḥ ṣoḍaśa(athavā?)sarvāḥ śuklavarṇāpi vā mune /",
  "GR14visvaksu:4837": "evameva tu varṇāni(-śca?)ghaṭikānāṃ tu sarvaśaḥ // Vis_25.27 //",
  "GR14visvaksu:4838": "sitaraktaḥ śarāvāṇāṃ sarveṣāṃ tu prakīrtitaḥ /",
  "GR14visvaksu:4839": "śarāvāṇāṃ tu sarveṣāṃ raktavarṇa athāpi vā // Vis_25.28 //",
  "GR14visvaksu:4840": "pālikāḥ śuklavarṇāstu ghaṭikāḥ kṛṣṇameva ca (-varṇakāḥ?) /",
  "GR14visvaksu:4841": "śarāve ṣoḍaśenaiva raktavarṇamiti smṛtam // Vis_25.29 //",
  "GR14visvaksu:4842": "uktastu varṇavistāro bījanyāsavidhiṃ śṛṇu /",
  "GR14visvaksu:4843": "prāsāde maṇḍape vāpi prākāre munisattama // Vis_25.30 //",
  "GR14visvaksu:4844": "tatropalipya vidhivat maṇḍalaṃ caturaśrakam /",
  "GR14visvaksu:4845": "tatrasthaṃ vai padaṃ kuryādaṣṭacatvārikaṃ kramāt // Vis_25.31 //",
  "GR14visvaksu:4846": "śālipiṣṭaṃ satoyena(?) sūtraṃ saṃlipya mūlayā /",
  "GR14visvaksu:4847": "prāk pratyak navasūtraṃ tu prasāryāsphālya bhūtale // Vis_25.32 //",
  "GR14visvaksu:4848": "tathaiva kārayet sūtraṃ dvādaśaṃ munisattama /",
  "GR14visvaksu:4849": "dakṣiṇādyuttarāntena cāsphālyāstreṇa mantrataḥ // Vis_25.33 //",
  "GR14visvaksu:4850": "vimṛjettu padān samyak vīthyarthaṃ munisattama /",
  "GR14visvaksu:4851": "dvipadaṃ dvipadaṃ tyaktvā tṛtīyaṃ mārjayet kramāt // Vis_25.34 //",
  "GR14visvaksu:4852": "sārdhatālapramāṇaṃ vā tālamānamathāpi vā /",
  "GR14visvaksu:4853": "saṃjñātvātra muniśreṣṭha kārayet supadān pṛthak // Vis_25.35 //",
  "GR14visvaksu:4854": "tatpadeṣu punaḥ samyak arcayedgandhavāriṇā /",
  "GR14visvaksu:4855": "paścāttu pūrayeddhānyaistaṇḍulaiḥ śālisaṃbhavaiḥ // Vis_25.36 //",
  "GR14visvaksu:4856": "tripaṅktīkṛtya tān sarvān pratyekaṃ kramayogataḥ /",
  "GR14visvaksu:4857": "āgneyādīśaparyantaṃ vinyaseddhānyapūrvakam // Vis_25.37 //",
  "GR14visvaksu:4858": "sthāpayitvā tu mantreṇa dvādaśārṇena vai tataḥ /",
  "GR14visvaksu:4859": "vyastaiḥ pṛthak pṛthak sthāpya sarvāneva yathākramam // Vis_25.38 //",
  "GR14visvaksu:4860": "tatastu pūrayet samyak mṛdvālukakarīṣakaiḥ /",
  "GR14visvaksu:4861": "pūrayitvā samān sarvān arcayitvā tataḥ kramāt // Vis_25.39 //",
  "GR14visvaksu:4862": "gandhapuṣpādibhiścaiva pūjayitvā vicakṣaṇaḥ /",
  "GR14visvaksu:4863": "pūjayitvā tataḥ paścāt bījānādāya mantravit // Vis_25.40 //",
  "GR14visvaksu:4864": "tilamudgaṃ tathā māṣanimbaniṣpāvaśālayaḥ /",
  "GR14visvaksu:4865": "yavaśyāmākanīvārakulutthakaṃkusarṣapāḥ // Vis_25.41 //",
  "GR14visvaksu:4866": "etāni dvādaśa proktā(?) maṅgalāṅkurakarmaṇi /",
  "GR14visvaksu:4867": "payobhiḥ kṣālayet pūrvaṃ bījena parameṣṭinā // Vis_25.42 //",
  "GR14visvaksu:4868": "punaśca kṣālayet paścāt bījena puruṣātmanā /",
  "GR14visvaksu:4869": "jitanta iti mantreṇa vinyasettu śanaiḥ śanaiḥ // Vis_25.43 //",
  "GR14visvaksu:4870": "āgneyādīśaparyantaṃ pratipaṅkti yathākramam /",
  "GR14visvaksu:4871": "tatastu dūrvāṅkurayuk ghṛtāropaṇamācaret // Vis_25.44 //",
  "GR14visvaksu:4872": "tatastu cāhatairvastrairveṣṭayitvā pṛthak pṛthak /",
  "GR14visvaksu:4873": "pālikāṃ kṣetrapūrve vā cottare vā tu homayet // Vis_25.45 //",
  "GR14visvaksu:4874": "samidājyacarūṇāṃ tu pratyekaṃ ṣoḍaśāhutīḥ /",
  "GR14visvaksu:4875": "saṃpātājyena saṃprokṣya pālikādīn viśeṣataḥ // Vis_25.46 //",
  "GR14visvaksu:4876": "nivāte saṃprakurvīta maṇḍapeśānakoṇake /",
  "GR14visvaksu:4877": "navāhaṃ saptarātraṃ vā arcayedgandhavāriṇā // Vis_25.47 //",
  "GR14visvaksu:4878": "śirīṣāṅkurapūrvaistu mālyairveṣṭya pṛthak pṛthak /",
  "GR14visvaksu:4879": "durvāṅkurairmuniśreṣṭha pūrve vā veṣṭayet pṛthak(?) // Vis_25.48 //",
  "GR14visvaksu:4880": "puṇyāhūparvaṃ saṃpūjya gandhādyakṣatasaṃyutam /",
  "GR14visvaksu:4881": "baliṃ ca sarvato dadyādaṣṭadikṣu samantataḥ // Vis_25.49 //",
  "GR14visvaksu:4882": "haviṣā gandhapuṣpaistu pūjayettu dine dine /",
  "GR14visvaksu:4883": "bījanyāsa iti proktaḥ devatānāṃ bravīmi te // Vis_25.50 //",
  "GR14visvaksu:4884": "catasro vāsudevādyā mūrtayo daivikāstathā /",
  "GR14visvaksu:4885": "śaṅkhādīnyāyudhānyaṣṭau pālikānāṃ tu devatāḥ // Vis_25.51 //",
  "GR14visvaksu:4886": "vārāho nārasiṃhaśca śrīdharo hayaśīrṣakaḥ /",
  "GR14visvaksu:4887": "jāmadagnyaśca rāmaśca vāmano yadunandanaḥ // Vis_25.52 //",
  "GR14visvaksu:4888": "naro nārāyaṇaścaiva hariḥ kṛṣṇastathaiva ca /",
  "GR14visvaksu:4889": "matsyaḥ kūrmaśca tārkṣyaśca ananto bhujagottamaḥ // Vis_25.53 //",
  "GR14visvaksu:4890": "ityete ṣoḍaśa proktāḥ ghaṭikānāṃ tu devatāḥ /",
  "GR14visvaksu:4891": "viṣṇvādyā dvādaśa ye ca haṃso 'tha bala eva ca // Vis_25.54 //",
  "GR14visvaksu:4892": "kapilaśca halaścaiva śarāvāṇāṃ tu devatāḥ /",
  "GR14visvaksu:4893": "apare candrāgnyādityadevatātrayameva tu // Vis_25.55 //",
  "GR14visvaksu:4894": "viṣṇuṃ ca brahmarudrau ca aṅkurāṇāṃ munīśvara /",
  "GR14visvaksu:4895": "śubhamāpnoti pīteṣu śukle devatvamāpnuyāt // Vis_25.56 //",
  "GR14visvaksu:4896": "kṛṣṇaraktāvubhau varṇau aśubhaṃ kurvate sadā /",
  "GR14visvaksu:4897": "pañcatvamāpnuyācchīghramaprarūḍhe sakartṛkam // Vis_25.57 //",
  "GR14visvaksu:4898": "śyāmāṅkuro(-rād?)dravyanāśaḥ kartuḥ kārayiturbhavet /",
  "GR14visvaksu:4899": "eteṣāṃ cāpi nīrogamutsavasya mayeritam(?) // Vis_25.58 //",
  "GR14visvaksu:4900": "etatte kathitaṃ samyagaṅkurāṇāṃ suvistaram //",
  "GR14visvaksu:4901": "iti śrīpāñcarātre viṣvaksenasaṃhitāyāṃ aṅkurrāpaṇavidhirnāma pañcaviṃśodhyāyaḥ ||",
  "GR14visvaksu:4902": "_________________________________________________________________",
  "GR14visvaksu:4903": "ṣaḍviṃśo 'dhyāyaḥ",
  "GR14visvaksu:4904": "viṣvaksenaḥ---",
  "GR14visvaksu:4905": "ataḥ paraṃ pravakṣyāmi dhvajotthāpanamuttamam /",
  "GR14visvaksu:4906": "yenopasargā(?)naśyanti sarvasaṃpatsukhāvaham // Vis_26.1 //",
  "GR14visvaksu:4907": "adhvajo viṣṇuyāgastu niṣphalaḥ syānna saṃśayaḥ /",
  "GR14visvaksu:4908": "tīrthasnānadināt pūrvaṃ saptaviṃśatike 'hani // Vis_26.2 //",
  "GR14visvaksu:4909": "ekaviṃśatike vā syāt(vāpi?) dhvajotthāpanamācaret /",
  "GR14visvaksu:4910": "athavārambhadivase sadyaḥ kālodbhavo bhavet // Vis_26.3 //",
  "GR14visvaksu:4911": "ārohaṇaṃ divā kuryāt ketorniśyaṅkurārpaṇam /",
  "GR14visvaksu:4912": "ekatra divase yāge na dhvajoddhāra iṣyate // Vis_26.4 //",
  "GR14visvaksu:4913": "aṅkurārpaṇapūrvaṃ tu dvitīyaṃ parikīrtitam /",
  "GR14visvaksu:4914": "gopura(-rā?) sthānayārmadhye dhvajapīṭhaṃ prakalpayet // Vis_26.5 //",
  "GR14visvaksu:4915": "athavā balipīṭhasya vainateyasya vā punaḥ /",
  "GR14visvaksu:4916": "hastamātraṃ parityajya balipīṭhasya cāntare // Vis_26.6 //",
  "GR14visvaksu:4917": "kalpayeddhvajapīṭhaṃ tu mānaṃ tasya pracakṣate(?) /",
  "GR14visvaksu:4918": "tasyārdhaṃ vāpyapohyaiva dhvajapīṭhaṃ prakalpayet // Vis_26.7 //",
  "GR14visvaksu:4919": "caturhastaṃ tadardhaṃ vā vistārāyāmataḥ samam /",
  "GR14visvaksu:4920": "hastocchrāyaṃ dvihastaṃ vā sthāpya stambhasya madhyataḥ // Vis_26.8 //",
  "GR14visvaksu:4921": "ekahastaṃ tathā bhūmau gartaṃ pīṭhādadhaḥ śubham /",
  "GR14visvaksu:4922": "stambhasya paritaḥ kuryāt mekhalātritayaṃ budhaḥ // Vis_26.9 //",
  "GR14visvaksu:4923": "vṛttaṃ vā caturaśraṃ vā ṣoḍaśāṣṭāśrameva vā /",
  "GR14visvaksu:4924": "antarādi tadutsedhamaṅgulīnāṃ yathākramam // Vis_26.10 //",
  "GR14visvaksu:4925": "mekhalocchrāyamāyāmamekaikaṃ caturaṅgulam /",
  "GR14visvaksu:4926": "tālamātraṃ visṛjyaiva vedikāyāṃ samantataḥ // Vis_26.11 //",
  "GR14visvaksu:4927": "paścāttu mekhalāḥ samyak kārayenmantravittamaḥ /",
  "GR14visvaksu:4928": "mekhalānāmathordhve tu vṛttavediṃ samācaret // Vis_26.12 //",
  "GR14visvaksu:4929": "caturaṅgulamutsedhaṃ tadūrdhve 'bjadalaṃ(padmakaṃ?)likhet /",
  "GR14visvaksu:4930": "ṣoḍaśadvādaśaṃ vāpi cāṣṭapatramathāpi vā // Vis_26.13 //",
  "GR14visvaksu:4931": "dvyaṅgulaṃ tu ghanaṃ jñeyaṃ karṇikāsahitaṃ mune /",
  "GR14visvaksu:4932": "tryaṅgulaṃ tu tadutsedhaṃ dvyaṅgulaṃ tadghanaṃ bhavet // Vis_26.14 //",
  "GR14visvaksu:4933": "iti padmadalaṃ (-vidhiḥ?) prokta uttamādhamamadhyataḥ /",
  "GR14visvaksu:4934": "stambhasya paritaḥ kuryāt sarvālaṃkārasaṃyutam // Vis_26.15 //",
  "GR14visvaksu:4935": "evamuktaprakāreṇa dhvajapīṭhaṃ prakalpayet /",
  "GR14visvaksu:4936": "pūrvaṃ vāpyathavā paścāt kalpayet pīṭhamuttamam // Vis_26.16 //",
  "GR14visvaksu:4937": "anyathā yadi cedvedimanarthamaśubhāvaham /",
  "GR14visvaksu:4938": "tasmāt sarvaprayatnena kārayedvidhicoditam // Vis_26.17 //",
  "GR14visvaksu:4939": "dhvajastambhaṃ pravakṣyāmi viviktena mahāmune /",
  "GR14visvaksu:4940": "candanaṃ campakaṃ vāpi bilvamarjunameva ca // Vis_26.18 //",
  "GR14visvaksu:4941": "tekavṛkṣaṃ ca khadiraṃ sālaṃ tindukameva ca /",
  "GR14visvaksu:4942": "campakaṃ cāṣṭakaṃ caiva kramukaṃ nālikerakam // Vis_26.19 //",
  "GR14visvaksu:4943": "tālaṃ veṇuṃ tathaivātra saṃbhavena tu kārayet /",
  "GR14visvaksu:4944": "śatatālārdhamardhaṃ ca mukhyamadhyādhamaṃ kramāt // Vis_26.20 //",
  "GR14visvaksu:4945": "aśītitālamicchanti kecittasyārdhameva vā /",
  "GR14visvaksu:4946": "gopurākṛtitulyaṃ syāt stambhamadhyardhameva vā // Vis_26.21 //",
  "GR14visvaksu:4947": "stambhapramāṇamathavā tulyamadhyardhameva vā /",
  "GR14visvaksu:4948": "prāsādena samucchrāyaṃ suṣirādivivarjitam // Vis_26.22 //",
  "GR14visvaksu:4949": "triṃśadaṅgulanāhaṃ tu mūladaṇḍasya nārada /",
  "GR14visvaksu:4950": "madhyamaṃ cāṣṭaviṃśat(?)tadagraṃ ṣaḍviṃśakaṃ bhavet // Vis_26.23 //",
  "GR14visvaksu:4951": "sacchidrayantratriyate hyadhastādgaruḍālayam /",
  "GR14visvaksu:4952": "lohaṃ dārumayaṃ vāpi garuḍaṃ tatra yojayet // Vis_26.24 //",
  "GR14visvaksu:4953": "devābhimukhamāsīnamalpakāyaṃ kṛtāñjalim /",
  "GR14visvaksu:4954": "ṣoḍaśāṅgulakaṃ vāpi dvādaśāṅgulakaṃ tathā // Vis_26.25 //",
  "GR14visvaksu:4955": "aṣṭāṅgulamatha jñātvā kalpayedgaruḍaṃ mune /",
  "GR14visvaksu:4956": "tathā vā phalakaṃ (-kāṃ?)kṛtvā yathākāmaṃ munīśvara // Vis_26.26 //",
  "GR14visvaksu:4957": "tanmadhye garuḍaṃ likhya svasthāne vinatāsutam /",
  "GR14visvaksu:4958": "yojayitvā tataḥ kheśaṃ sthāpayet svasvamantrataḥ // Vis_26.27 //",
  "GR14visvaksu:4959": "vedikopari mantrajñaḥ suprapāṃ parikalpayet /",
  "GR14visvaksu:4960": "darbhamālāsamāyuktaṃ muktādāmasamanvitam // Vis_26.28 //",
  "GR14visvaksu:4961": "prapāyāṃ pūrvabhāgādi patākāstatra yojayet /",
  "GR14visvaksu:4962": "daśahastaṃ saptahastaṃ pañcahastamathāpi vā // Vis_26.29 //",
  "GR14visvaksu:4963": "anyāmaṣṭakarāṃ yaṣṭiṃ stambhe yantreṣu yojayet /",
  "GR14visvaksu:4964": "paṭasya lakṣaṇaṃ tasmin viśeṣaṃ kathaya mi te // Vis_26.30 //",
  "GR14visvaksu:4965": "śṛṇuṣvāvahito bhūtvā sarvasaṃpatsukhāvaham /",
  "GR14visvaksu:4966": "dvādaśaṃ(!)daśahastaṃ vā navasaptapaṭaṃ bhavet // Vis_26.31 //",
  "GR14visvaksu:4967": "āyāmamiti saṃproktaṃ vistāramadhunocyate /",
  "GR14visvaksu:4968": "ṣaṭsaptatālavistāraṃ dvā[ra]vistāramucyate // Vis_26.32 //",
  "GR14visvaksu:4969": "pucchāyāmaṃ dvitālaṃ syāttatsamaṃ śira ucyate /",
  "GR14visvaksu:4970": "śirasā tu samau jñeyau bhūjau tasyārdhameva vā // Vis_26.33 //",
  "GR14visvaksu:4971": "bhujadvayavihīnaṃ vā paṭametadviśiṣyate /",
  "GR14visvaksu:4972": "kṣudraprāsādarūpaṃ cet navasaptapaṭaṃ bhavet // Vis_26.34 //",
  "GR14visvaksu:4973": "navahastācca nū(nyū?)naṃ vai mahāgehe tu neṣyate /",
  "GR14visvaksu:4974": "yo mohāt kurute tasmin kriyā bhavati niṣphalā // Vis_26.35 //",
  "GR14visvaksu:4975": "ālikhedgaruḍaṃ tatra suvarṇābhaṃ suvarcasam /",
  "GR14visvaksu:4976": "dhruvadṛggalanābhyantaṃ garuḍetsedhamiṣyate // Vis_26.36 //",
  "GR14visvaksu:4977": "navatālaparicchinnaṃ mānonmānapramāṇataḥ /",
  "GR14visvaksu:4978": "kiñcidāyatavṛttākṣaṃ raktākṣaṃ nīlanāsikam // Vis_26.37 //",
  "GR14visvaksu:4979": "utkuñcitaṃ vāmapādaṃ dakṣiṇaṃ pṛṣṭhataḥ sthitam /",
  "GR14visvaksu:4980": "gagane gamanārambhaṃ pakṣavikṣepaṇānvitam // Vis_26.38 //",
  "GR14visvaksu:4981": "puṣpāñjalipuṭopetaṃ raudraṃ ca vinatāsutam /",
  "GR14visvaksu:4982": "nāgābharaṇasaṃvītaṃ smitāsyaṃ kanakāṅgadam // Vis_26.39 //",
  "GR14visvaksu:4983": "karaṇḍamakuṭaṃ nīlavāsasaṃ priyadarśanam /",
  "GR14visvaksu:4984": "suraktapāṇyaṅghritalaṃ daṃṣṭrābhyāmujjvalānanam // Vis_26.40 //",
  "GR14visvaksu:4985": "ananto vāmakaṭako yajñasūtraṃ tu vāsukiḥ /",
  "GR14visvaksu:4986": "takṣakaḥ kaṭisūtraṃ tu hāraḥ karkoṭakastathā // Vis_26.41 //",
  "GR14visvaksu:4987": "padmo dakṣiṇakarṇe tu mahāpadmastu vāmataḥ /",
  "GR14visvaksu:4988": "śaṅkhaḥ śiraḥ pradeśe tu gulikastu bhujāntare // Vis_26.42 //",
  "GR14visvaksu:4989": "etairaṣṭoragairādyairbhūṣitaṃ bhujagottamaiḥ /",
  "GR14visvaksu:4990": "anantagulikau viprau raktau vahnisamudbhavau // Vis_26.43 //",
  "GR14visvaksu:4991": "vāsukiḥ śaṅkhapālaśca pītau candrodbhavau nṛpau /",
  "GR14visvaksu:4992": "mahākṣa(-bja?) takṣakau veśyau śuklau vārisamudbhavau // Vis_26.44 //",
  "GR14visvaksu:4993": "padmakarkoṭakau śūdrau kṛṣṇau vāyusamudbhavau /",
  "GR14visvaksu:4994": "likhitvā garuḍaṃ tatra chatraṃ copari kalpayet // Vis_26.45 //",
  "GR14visvaksu:4995": "atho 'mṛtasya kalaśaṃ padmaṃ caivātra saṃlikhet /",
  "GR14visvaksu:4996": "tābhyāmubhayataḥ kuryāt dīpau dvau śubhadarśanau // Vis_26.46 //",
  "GR14visvaksu:4997": "citrābhāsapratiṣṭhāṃ tu kārayenmantravittamaḥ /",
  "GR14visvaksu:4998": "chāyādhivāsanaṃ kuryāt jalaṃ saṃhṛtya deśikaḥ // Vis_26.47 //",
  "GR14visvaksu:4999": "śāyayitvā tato vedyāṃ saṃhṛtyotpādya tattvataḥ /",
  "GR14visvaksu:5000": "dhānyarāśiṃ vinikṣipya vedimadhye samantataḥ // Vis_26.48 //",
  "GR14visvaksu:5001": "vedikākalaśeṣvaṣṭāvanantādīn prapūjayet /",
  "GR14visvaksu:5002": "śaṅkhādimaṅgalānāṃ tu vinyaset paritaḥ kramāt // Vis_26.49 //",
  "GR14visvaksu:5003": "pūrve śaṅkhaṃ niyuñjīta āgneye cakrameva ca /",
  "GR14visvaksu:5004": "yāmye tu vinyaset ketuṃ śriyaṃ vai nairṛte tathā // Vis_26.50 //",
  "GR14visvaksu:5005": "darpaṇaṃ vāruṇe bhāge vṛṣabhaṃ vāyugocare /",
  "GR14visvaksu:5006": "some tu matsyayugmaṃ tu kumbhamīśānagocare // Vis_26.51 //",
  "GR14visvaksu:5007": "evaṃ tu maṅgalān(?)nyasya pūrvādikramayogataḥ /",
  "GR14visvaksu:5008": "pūjayet kalaśeṣvaṣṭamaṅgalāni yathākramam // Vis_26.52 //",
  "GR14visvaksu:5009": "vāsobhirveṣṭiteṣveṣu nikṣiptakanakeṣu ca /",
  "GR14visvaksu:5010": "vāsāṃsi madhye saṃstīrya garuḍaṃ tatra śāyayet // Vis_26.53 //",
  "GR14visvaksu:5011": "pratyaggrīvaṃ tato vastraiḥ saṃcchādya patageśvaram /",
  "GR14visvaksu:5012": "tasya dakṣiṇataḥ kumbhaṃ vinyasettaṇḍulopari // Vis_26.54 //",
  "GR14visvaksu:5013": "vāripūrṇaṃ susaṃvītaṃ sadaśenāhatena tu /",
  "GR14visvaksu:5014": "śuklenāmbarayugmena mṛdunā suśubhena ca // Vis_26.55 //",
  "GR14visvaksu:5015": "saratnaṃ hemasaṃyuktaṃ sāpidhānaṃ sakūrcakam /",
  "GR14visvaksu:5016": "tasminnāvāhayeddevaṃ garuḍaṃ vinatāsutam // Vis_26.56 //",
  "GR14visvaksu:5017": "āvāhanavidhiṃ samyak pravakṣyāmi mahāmune /",
  "GR14visvaksu:5018": "sauvarṇaṃ rājataṃ pātraṃ tāmraṃ mṛṇmayameva vā // Vis_26.57 //",
  "GR14visvaksu:5019": "āḍhakena tu saṃpūrṇaṃ payobhirvāribhistu vā /",
  "GR14visvaksu:5020": "tatpātre devamāvāhya ākāśānmantravittamaḥ // Vis_26.58 //",
  "GR14visvaksu:5021": "ehyehi khagarājendra vainateya mahābala /",
  "GR14visvaksu:5022": "sāṃnidhyaṃ pārṣadaiḥ sārdhaṃ kuru tubhyaṃ namo namaḥ // Vis_26.59 //",
  "GR14visvaksu:5023": "tatpātrapatitaṃ devamānayet kumbhatoyake /",
  "GR14visvaksu:5024": "mūlamantreṇa mantrajñastanmantramadhunocyate // Vis_26.60 //",
  "GR14visvaksu:5025": "oṃ namo 'ṣṭakulanāgabhūṣaṇāya vainateyāya nāgaśoṇitadigdhāṅgāya suparṇāya saptapātālavāsine pakṣirājāya bhagavadvāhanāya garuḍāya trailokyakṣobhaṇāya brahmādicaturakṣarānusārāya(?)",
  "GR14visvaksu:5026": "yugāntabījāya māturarthe(?)",
  "GR14visvaksu:5027": "śokanāśāya hanahana(?)",
  "GR14visvaksu:5028": "vighnanāśāya svāhā |",
  "GR14visvaksu:5029": "anena tu svamantreṇa stutvā tu vihageśvaram /",
  "GR14visvaksu:5030": "sāṃnidhyaṃ kalpayettatra pakṣirājasya sarvadā // Vis_26.61 //",
  "GR14visvaksu:5031": "evamāhūya garuḍaṃ dhvajamudrāṃ pradarśayet /",
  "GR14visvaksu:5032": "vāmasyopari saṃsthāpya dakṣiṇaṃ tu karaṃ samam // Vis_26.62 //",
  "GR14visvaksu:5033": "aṅguṣṭhaṃ cālayettatra dhvajamudrāṃ pradarśayet /",
  "GR14visvaksu:5034": "evaṃ mudrāṃ prakurvīta garuḍaṃ sarpabhūṣaṇam // Vis_26.63 //",
  "GR14visvaksu:5035": "gandhādibhiḥ samabhyarcya dhūpadīpāntameva hi /",
  "GR14visvaksu:5036": "tataḥ paṭagataṃ bimbaṃ śayānaṃ garuḍasya tu // Vis_26.64 //",
  "GR14visvaksu:5037": "layamārgeṇa saṃhṛtya punarutpādayet kramāt /",
  "GR14visvaksu:5038": "pṛthivyādini tattvāni bījādīne yathākramam // Vis_26.65 //",
  "GR14visvaksu:5039": "savācakāni vinyasya mantradehaṃ prakalpayet /",
  "GR14visvaksu:5040": "sakalīkaraṇaṃ kṛtvā dhyānamārgeṇa deśikaḥ // Vis_26.66 //",
  "GR14visvaksu:5041": "kumbhasthitena toyena prokṣayettaṃ svavidyayā /",
  "GR14visvaksu:5042": "pūrvādikalaśasthādbhiranantādīn svanāmabhiḥ // Vis_26.67 //",
  "GR14visvaksu:5043": "praṇavādinamontaiśca kuśaiḥ saṃprokṣayet kramāt /",
  "GR14visvaksu:5044": "sāṃnidhyaṃ prārthayitvā tu yāvadyāgāvasānakam // Vis_26.68 //",
  "GR14visvaksu:5045": "tataḥ saṃpūjayet sarvairupacāraiḥ khageśvaram /",
  "GR14visvaksu:5046": "ghṛtāplutaṃ tu mudgānnaṃ naivedyaṃ parikalpayet // Vis_26.69 //",
  "GR14visvaksu:5047": "mukhavāsaṃ pradāyātha homakarma samārabhet /",
  "GR14visvaksu:5048": "sthaṇḍilaṃ tu caturdikṣu kṛtvā tatra vidhānataḥ // Vis_26.70 //",
  "GR14visvaksu:5049": "vaiṣṇavāgniṃ nidhāyātra homakarma samārabhet /",
  "GR14visvaksu:5050": "samidājyena caruṇā pratyekaṃ śatamaṣṭa ca // Vis_26.71 //",
  "GR14visvaksu:5051": "āhutīrjuhuyurviprāścatvāraḥ samameva tu /",
  "GR14visvaksu:5052": "dīkṣitā eva juhuyuḥ sottarīyāḥ svalaṃkṛtāḥ // Vis_26.72 //",
  "GR14visvaksu:5053": "catasro mūrtayaḥ proktāḥ pakṣirājasya deśikaiḥ /",
  "GR14visvaksu:5054": "svāhāntaṃ juhuyuḥ sarve mūrtipāḥ mūrtibhāvitāḥ // Vis_26.73 //",
  "GR14visvaksu:5055": "evaṃ samāpya homaṃ tu spṛśeyuste khageśvaram /",
  "GR14visvaksu:5056": "pādayorjaṭhare cāsye mūrdhni caiva yathākramam // Vis_26.74 //",
  "GR14visvaksu:5057": "athavā mūlamantreṇa homamekaṃ tu vā mune /",
  "GR14visvaksu:5058": "prācīṃ diśaṃ samāsādya kārayettantravittamaḥ // Vis_26.75 //",
  "GR14visvaksu:5059": "vinā homaṃ tu vā kuryādgaruḍasthāpanaṃ mune /",
  "GR14visvaksu:5060": "dhvajādanyatra kartavyaṃ caturhemaṃ yathākramam // Vis_26.76 //",
  "GR14visvaksu:5061": "evaṃ samāpya homaṃ tu sthāpanaṃ garuḍasya ca /",
  "GR14visvaksu:5062": "athavāsmin muniśreṣṭha adhivāsanamuttamam // Vis_26.77 //",
  "GR14visvaksu:5063": "pravakṣyāmi samāsena supuṇyāhapuraḥsaram /",
  "GR14visvaksu:5064": "puṇyāhaṃ kārayitvā tu brāhmaṇaiḥ saha mantravit // Vis_26.78 //",
  "GR14visvaksu:5065": "bandhayet kautukaṃ paścādvainateyasya mantrataḥ /",
  "GR14visvaksu:5066": "vedikopari dhānyaiśca pūrayedbhārasaṃmitaiḥ // Vis_26.79 //",
  "GR14visvaksu:5067": "aṣṭapatraṃ likhet padmaṃ vastreṇācchādayet punaḥ /",
  "GR14visvaksu:5068": "tadardhaṃ taṇḍulaṃ caiva tasyārdhaṃ tilameva ca // Vis_26.80 //",
  "GR14visvaksu:5069": "vedikāyāṃ tu saṃstīrya vastrairācchādayet punaḥ /",
  "GR14visvaksu:5070": "raktapuṣpaṃ tu saṃstīrya gandhapuṣpaiḥ samarcayet // Vis_26.81 //",
  "GR14visvaksu:5071": "tatraiva śāyayeddevaṃ pūrvoktena vidhānataḥ /",
  "GR14visvaksu:5072": "arcayedgaruḍaṃ tatra dhūpadīpāntameva hi // Vis_26.82 //",
  "GR14visvaksu:5073": "devasya dakṣiṇe pārśve sthāpayet kumbhamuttamam /",
  "GR14visvaksu:5074": "tasminnāvāhayet kumbhe vainateyaṃ mahābalam // Vis_26.83 //",
  "GR14visvaksu:5075": "ākāśāt patitaṃ kheśaṃ dhvajarūpe hi saṃsthitam /",
  "GR14visvaksu:5076": "ehi kheśa mahābāho vainateya mahābala // Vis_26.84 //",
  "GR14visvaksu:5077": "sāṃnidhyaṃ kuru pakṣīśa prasīdātra namo 'stu te /",
  "GR14visvaksu:5078": "anenāvāhayitvā tu mantreṇaiva tu deśikaḥ // Vis_26.85 //",
  "GR14visvaksu:5079": "gandhapuṣpādibhirdravyaiḥ vīśaṃ kumbhe tator'cayet /",
  "GR14visvaksu:5080": "tatastu kalaśānaṣṭau kumbhasya parito nyaset // Vis_26.86 //",
  "GR14visvaksu:5081": "indrādīśānaparyantamindrādīṃśca kramānnyaset /",
  "GR14visvaksu:5082": "kalaśeṣvarcayitvā tu lokeśān gandhapuṣpakaiḥ // Vis_26.87 //",
  "GR14visvaksu:5083": "tadbāhye vinyasedaṣṭamaṅgalān(!) paritastathā /",
  "GR14visvaksu:5084": "arcayitvā tato homaṃ prācyāṃ ca sthaṇḍile kramāt // Vis_26.88 //",
  "GR14visvaksu:5085": "samidājyacarūn samyag aṣṭottaraśataṃ pṛthak /",
  "GR14visvaksu:5086": "juhuyādvainateyasya mūlamantreṇa deśikaḥ // Vis_26.89 //",
  "GR14visvaksu:5087": "praṇavaṃ pūrvamuccārya namaskāraṃ tataḥ kramāt /",
  "GR14visvaksu:5088": "caturviṃśatikaṃ paścāt vyañjanaṃ tu tṛtīyakam // Vis_26.90 //",
  "GR14visvaksu:5089": "svareṇādyena saṃyuktamūnatriṃśattathaiva ca /",
  "GR14visvaksu:5090": "ṣoḍaśaṃ coccaret paścāt svareṇaikādaśena ca // Vis_26.91 //",
  "GR14visvaksu:5091": "vainateyapadaṃ paścāt caturthyanta samanvitam /",
  "GR14visvaksu:5092": "svāhākārasamāyuktaṃ mūlamantraṃ vidurbudhāḥ // Vis_26.92 //",
  "GR14visvaksu:5093": "homaṃ samāpya vidhivat kumbhādāvāhayet paṭe /",
  "GR14visvaksu:5094": "taṃ paṭaṃ prokṣayitvā tu haṃsaḥ śuciṣadi tyṛcā // Vis_26.93 //",
  "GR14visvaksu:5095": "mūlamantreṇa cāvāhya garuḍaṃ sarpabhūṣaṇam /",
  "GR14visvaksu:5096": "tadrātrau vidhivat prokṣya pūjayedgandhapuṣpakaiḥ // Vis_26.94 //",
  "GR14visvaksu:5097": "saktukhaṇḍarasopetaṃ(-taiḥ?) mudgānnaiśca gulaudanaiḥ /",
  "GR14visvaksu:5098": "bhakṣyaiśca vividhaiścānyaiḥ pūjayettaṃ khageśvaram // Vis_26.95 //",
  "GR14visvaksu:5099": "mukhavāsaṃ tato dadyāt stutimantreṇa toṣayet /",
  "GR14visvaksu:5100": "pūrvādīśānaparyantamindrādīṃścaiva pūjayet // Vis_26.96 //",
  "GR14visvaksu:5101": "neṣyate 'smin muniśreṣṭha pralayādikriyākramaḥ /",
  "GR14visvaksu:5102": "dviprakāro mayā prokto adhivāsavidhikramaḥ // Vis_26.97 //",
  "GR14visvaksu:5103": "ācāryecchānurūpeṇa kārayedekadhātra tu /",
  "GR14visvaksu:5104": "tatastu devatāhvānaṃ svasvamantreṇa tanniśi // Vis_26.98 //",
  "GR14visvaksu:5105": "kārayenmuniśārdūla jagatsaṃrakṣaṇārthakam /",
  "GR14visvaksu:5106": "prāsādasyāgrabhāge tu garuḍābhimukhaṃ yathā // Vis_26.99 //",
  "GR14visvaksu:5107": "droṇadvayena saṃpūrṇaṃ satoyaṃ raktavarṇakam /",
  "GR14visvaksu:5108": "trisūtraṃ tantunāveṣṭya pañcaratnaiḥ sapallavaiḥ // Vis_26.100 //",
  "GR14visvaksu:5109": "kūrcadvayasamāyuktaṃ raktamālyairalaṃkṛtam /",
  "GR14visvaksu:5110": "vastrayugmena saṃveṣṭya gandhapuṣpaistu pūritam // Vis_26.101 //",
  "GR14visvaksu:5111": "evaṃ lakṣaṇasaṃyukte kumbhe cāvāhayedbudhaḥ /",
  "GR14visvaksu:5112": "indramagniṃ yamaṃ caiva nirṛtiṃ varuṇaṃ tathā // Vis_26.102 //",
  "GR14visvaksu:5113": "vāyuṃ somaṃ tatheśānaṃ candrādityamarudgaṇān /",
  "GR14visvaksu:5114": "vasūnaṣṭa tathā rudrānekādaśa vināyakam // Vis_26.103 //",
  "GR14visvaksu:5115": "kārtikeyaṃ vīrabhadraṃ dvādaśādityasaṃjñakān /",
  "GR14visvaksu:5116": "tryakṣaṃ pañcamukhaṃ devaṃ nīlakaṇṭhamumāpatim // Vis_26.104 //",
  "GR14visvaksu:5117": "bhūteśāṃśca tathā sarvān sagaṇānāhvayettataḥ /",
  "GR14visvaksu:5118": "mātṝścaiva tathā durgāṃ jyeṣṭhāṃ caiva sarasvatīm // Vis_26.105 //",
  "GR14visvaksu:5119": "kāntiṃ śāntiṃ śuciṃ mudrāmumāṃ lakṣmīṃ tathaiva ca /",
  "GR14visvaksu:5120": "sagaṇaiḥ parivāraiśca tān nayet kumbhatoyake // Vis_26.106 //",
  "GR14visvaksu:5121": "tatastvāvāhayeddevān kumudādīṃśca nārada /",
  "GR14visvaksu:5122": "teṣāṃ ca parivārāṇi prayatnenānayed ghaṭe // Vis_26.107 //",
  "GR14visvaksu:5123": "indrādīśānaparyantamāvahet kumbhatoyake /",
  "GR14visvaksu:5124": "kuṃbhatoyasthadevānāmarcanaṃ gandhapuṣpakaiḥ // Vis_26.108 //",
  "GR14visvaksu:5125": "dhūpadīpaiḥ samāpyevaṃ ghaṇṭāśabdasamanvitam /",
  "GR14visvaksu:5126": "havirnivedayet paścāt sarvadevapriyārthakam // Vis_26.109 //",
  "GR14visvaksu:5127": "anyathākṛtatulyaṃ syāt mahān doṣo bhaviṣyati /",
  "GR14visvaksu:5128": "tadgrāmanāśakṛdvāpi tatrastho narakaṃ vrajet // Vis_26.110 //",
  "GR14visvaksu:5129": "tasmāt sarvaprayatnena tatkumbhe pārṣadān nyaset /",
  "GR14visvaksu:5130": "maṇḍape caindrabhāge tu caturhastapramāṇataḥ // Vis_26.111 //",
  "GR14visvaksu:5131": "gomayena samālipya śālinā vedimācaret /",
  "GR14visvaksu:5132": "aṣṭadroṇaṃ tadardhaṃ vā tasyārdhaṃ vārdhameva vā // Vis_26.112 //",
  "GR14visvaksu:5133": "pūrayet sthaṇḍile madhye cāṣṭapatrābjamālikhet /",
  "GR14visvaksu:5134": "navavastreṇa saṃchādya padmaṃ praṇavamuccaran // Vis_26.113 //",
  "GR14visvaksu:5135": "dakṣiṇādikrameṇaiva śāyayeddakṣiṇāśiraḥ /",
  "GR14visvaksu:5136": "tanmadhye bherikāṃ nyasya navaṃ lakṣaṇasaṃyutam // Vis_26.114 //",
  "GR14visvaksu:5137": "uttaryoṣṇīṣasaṃyukta ācāryo mantravittamaḥ /",
  "GR14visvaksu:5138": "paścimābhimukho bhūtvā tāṃ bherīṃ pūjayet kramāt // Vis_26.115 //",
  "GR14visvaksu:5139": "gandhādibhiḥ samabhyarcya hariṃ smṛtvādimantrataḥ /",
  "GR14visvaksu:5140": "yāvadrātra(-trya?)vasānaṃ tu tāvattanniśi tāḍayet // Vis_26.116 //",
  "GR14visvaksu:5141": "paścāt pañcamahāśabdaṃ nṛttagītasamanvitam /",
  "GR14visvaksu:5142": "uttaryoṣṇīṣasaṃyukto yāmalācāryataḥ kramāt // Vis_26.117 //",
  "GR14visvaksu:5143": "kārayet sarvapārṣadyān vainateyādikān kramāt /",
  "GR14visvaksu:5144": "evaṃ saṃghoṣayitvā tu yāmalācāryasaṃyutam // Vis_26.118 //",
  "GR14visvaksu:5145": "rātrāntakaṃ(ārātryantaṃ?)viśeṣeṇa sarvadevapriyārthakam /",
  "GR14visvaksu:5146": "kuryāt pañcamahāśabdaṃ sadā śubhavivardhanam // Vis_26.119 //",
  "GR14visvaksu:5147": "grāmarājñośca vṛddhiḥ syāt tathaiva nagarādiṣu /",
  "GR14visvaksu:5148": "tasmāt sarvaprayatnena bherīṃ tāṃ niśi tāḍayet // Vis_26.120 //",
  "GR14visvaksu:5149": "anyathā cenmahādoṣo rāṣṭrabhraṃśo bhaveddhruvam /",
  "GR14visvaksu:5150": "tadgrāmaṃ nidhanaṃ yati vyādhibhiḥ pīḍanaṃ dhruvam // Vis_26.121 //",
  "GR14visvaksu:5151": "evaṃ kṛtvā vidhānena dhvajotsavamathācaret /",
  "GR14visvaksu:5152": "tataḥ prabhāte vimale śaṅkhabherīravākulam // Vis_26.122 //",
  "GR14visvaksu:5153": "sarvālaṃkārasaṃyuktaṃ kṛtvā grāmaṃ paribhramet /",
  "GR14visvaksu:5154": "paribhramaṇavelāyāṃ baliṃ kuryāt samāhitaḥ // Vis_26.123 //",
  "GR14visvaksu:5155": "salājaṃ rajanīcūrṇaṃ kṣīraṃ dadhisamanvitam /",
  "GR14visvaksu:5156": "pūrvamindrādilakṣmyantān devāṃstatraiva pūjayet // Vis_26.124 //",
  "GR14visvaksu:5157": "nālikeraphalaṃ caiva pañcadravyasamanvitam /",
  "GR14visvaksu:5158": "balyannametaiḥ saṃyojya balidānaṃ tu cotsave // Vis_26.125 //",
  "GR14visvaksu:5159": "krameṇa kārayet paścāt pūrvavaddhomapūrvakam /",
  "GR14visvaksu:5160": "dhvajotthānaṃ divā kuryādrātrāvāhanameva ca // Vis_26.126 //",
  "GR14visvaksu:5161": "sa (tad?)dhvaje devatāhvānaṃ madhyāhne tu viśeṣataḥ /",
  "GR14visvaksu:5162": "ārohaṇaṃ divā kuryāt ketorniśyaṅkurārpaṇam // Vis_26.127 //",
  "GR14visvaksu:5163": "haviṣā balidānaṃ tu kṛtvā dvārāgrapīṭhayoḥ /",
  "GR14visvaksu:5164": "madhye hastasamāṃ vediṃ madhye devān samarcayet // Vis_26.128 //",
  "GR14visvaksu:5165": "āramya balidānaṃ tu kuryādgrāmādivāstuṣu /",
  "GR14visvaksu:5166": "indrādi brahmaparyantaṃ digvidikṣu kramānnyaset // Vis_26.129 //",
  "GR14visvaksu:5167": "tatkumbhe devamāvāhya tattoyena samarcayet /",
  "GR14visvaksu:5168": "pūrvādindrādilakṣmyantān devāṃstatra supūjayet // Vis_26.130 //",
  "GR14visvaksu:5169": "tatastu gaṇasaṃyuktaṃ kṛtvā grāmādivāstuṣu /",
  "GR14visvaksu:5170": "kumudādīṃśca devāṃśca pūjayettānanukramāt // Vis_26.131 //",
  "GR14visvaksu:5171": "ācāryo dhautavāsāstu uttarābhimukhaḥ sthitaḥ /",
  "GR14visvaksu:5172": "gandhapuṣpādinābhyarcya aindrādyaiśāntakādiṣu // Vis_26.132 //",
  "GR14visvaksu:5173": "teṣāṃ nāma samuccārya baliṃ dadyādvicakṣaṇaḥ /",
  "GR14visvaksu:5174": "yāvadyāgāvasānaṃ tu tiṣṭhanti balidevatāḥ // Vis_26.133 //",
  "GR14visvaksu:5175": "atra kaścidviśeṣo 'sti devatānāṃ balikrame /",
  "GR14visvaksu:5176": "dhvajārohaṇakāle vai cotsaveṣu viśeṣataḥ // Vis_26.134 //",
  "GR14visvaksu:5177": "yāgāvasānaṃ yāvattu tāvadaindrādikān mune /",
  "GR14visvaksu:5178": "yāvallakṣmyavasānaṃ tu madhyāhne kramayogataḥ // Vis_26.135 //",
  "GR14visvaksu:5179": "pūjayedgandhapuṣpādyairhaviṣā vedimadhyame /",
  "GR14visvaksu:5180": "baliṃ dadyādyathālabdhaṃ madhyāhne rātriṣu kramāt // Vis_26.136 //",
  "GR14visvaksu:5181": "teṣāṃ tu balikāryāṇi viṣṇoḥ prītikaraṃ śubham /",
  "GR14visvaksu:5182": "aṅkurotsavakālānte utsavārthaṃ mahāmune // Vis_26.137 //",
  "GR14visvaksu:5183": "kārayedyāgasiddhyarthaṃ yāgamaṇḍapapūjanam /",
  "GR14visvaksu:5184": "tatpūjānte muniśreṣṭha homaṃ kuryādyathāvidhi // Vis_26.138 //",
  "GR14visvaksu:5185": "homānte kumudādīnāmārabhya balimācaret /",
  "GR14visvaksu:5186": "yāvattīrthāvasānaṃ tu tāvadgrāmādivāstuṣu // Vis_26.139 //",
  "GR14visvaksu:5187": "anyathāvāhanabalirdhvajayāge kṛto bhavet /",
  "GR14visvaksu:5188": "dhvajayāgavināśena utsavo niṣphalo bhavet // Vis_26.140 //",
  "GR14visvaksu:5189": "utsavasya vināśena nityapūjā ca niṣphalā /",
  "GR14visvaksu:5190": "nityapūjāvināśastu sarvasaṃhārakāraṇam // Vis_26.141 //",
  "GR14visvaksu:5191": "tasmāt sarvaprayatnena āvāhanabaliṃ kuru /",
  "GR14visvaksu:5192": "ānīya garuḍaṃ veśma kṛtvā caiva pradakṣiṇam // Vis_26.142 //",
  "GR14visvaksu:5193": "smṛtvā kālavidhiṃ paścāt kṛtvā puṇyāhaghoṣaṇam /",
  "GR14visvaksu:5194": "pīṭhasya yāmyapārśve tu dhvajadaṇḍaṃ tu śāyayet // Vis_26.143 //",
  "GR14visvaksu:5195": "tadagraṃ dakṣiṇe sthāpya mūlamuttarato nyaset /",
  "GR14visvaksu:5196": "vimāne paścimadvāre 'pyuttare śāyayedguruḥ // Vis_26.144 //",
  "GR14visvaksu:5197": "dakṣiṇadvāramevaṃ cet(-ke cettu?)dhvajastambhaṃ mahāmune /",
  "GR14visvaksu:5198": "pīṭhasya pūrvapārśve tu śāyayedaindraśīrṣakam // Vis_26.145 //",
  "GR14visvaksu:5199": "tanmūlamavaṭe nyasya mūlamantramanusmaran /",
  "GR14visvaksu:5200": "uttaradvāramevaṃ syāt(?)taddhvajārohaṇaṃ prati // Vis_26.146 //",
  "GR14visvaksu:5201": "anyathā cenmahādoṣo grāmarājñoravṛddhikṛt /",
  "GR14visvaksu:5202": "dine dine muniśreṣṭha dharmamārgo vinaśyati // Vis_26.147 //",
  "GR14visvaksu:5203": "tasmāt sarvaprayatnena kārayedvidhicoditam /",
  "GR14visvaksu:5204": "mahākumbhasthatoyena stambhaṃ prakṣālya mantrataḥ // Vis_26.148 //",
  "GR14visvaksu:5205": "taddhvajaṃ tu samādāya prokṣayenmantravittamaḥ /",
  "GR14visvaksu:5206": "mūlamantreṇa matimān dhvajayaṣṭyā(-ṣṭiṃ?)tu bandhayet // Vis_26.149 //",
  "GR14visvaksu:5207": "niścalaṃ sthāpayitvā tu dhvajadaṇḍena coddharet /",
  "GR14visvaksu:5208": "yantreṇa coddharedvāpi rajjunā saha deśikaḥ // Vis_26.150 //",
  "GR14visvaksu:5209": "vediṃ kuryāttu pūrvoktāṃ lakṣaṇena samanvitām /",
  "GR14visvaksu:5210": "vedikāṃ tu samālipya kṛtvā ca svastivācanam // Vis_26.151 //",
  "GR14visvaksu:5211": "yaṣṭyagrāddaṇḍamūlāntaṃ darbhānāveṣṭya sādhakaḥ /",
  "GR14visvaksu:5212": "darbhamālādināveṣṭya daṇḍamūlāntameva hi // Vis_26.152 //",
  "GR14visvaksu:5213": "pādyācamanagandhaṃ ca puṣpaṃ dhūpaṃ tathaiva ca /",
  "GR14visvaksu:5214": "dīpaṃ caiva yathāyogaṃ ghaṇṭānādasamanvitam // Vis_26.153 //",
  "GR14visvaksu:5215": "arcayedgaruḍaṃ caiva caruṃ paścānnivedayet /",
  "GR14visvaksu:5216": "phalasaktusamopetaṃ mudgrānnaṃ ca ghṛtāplutam // Vis_26.154 //",
  "GR14visvaksu:5217": "pṛthak pātre tu saṃsthāpya garuḍāya nivedayet /",
  "GR14visvaksu:5218": "pānīyācamanaṃ datvā mukhavāsaṃ tathaiva ca // Vis_26.155 //",
  "GR14visvaksu:5219": "evamabhyarcya garuḍaṃ sarvadevapriyaṃ śubham /",
  "GR14visvaksu:5220": "dikpālāntamanādyantaṃ parivāramathārcayet // Vis_26.156 //",
  "GR14visvaksu:5221": "tatastu lokapālāṃstu pūjayedvedikādhare /",
  "GR14visvaksu:5222": "pūrvādikramayogena svanāmnā paripūjayet // Vis_26.157 //",
  "GR14visvaksu:5223": "evaṃ dine dine kuryāt sandhyayorubhayorapi /",
  "GR14visvaksu:5224": "niveditaṃ ca yaddravyamannaṃ puṣpaṃ phalaṃ tathā // Vis_26.158 //",
  "GR14visvaksu:5225": "tatpiṇḍamiti vijñeyaṃ strīṇāṃ caiva pradāpayet /",
  "GR14visvaksu:5226": "sumaṅgalī ca nārī ca satī śuddhā śubhavratā // Vis_26.159 //",
  "GR14visvaksu:5227": "tat prasādamiti smṛtvā snātvopoṣya śubhānanā /",
  "GR14visvaksu:5228": "prāśayedgaruḍaṃ dhyātvā vandhyā putraṃ prasūyate // Vis_26.160 //",
  "GR14visvaksu:5229": "rogārto mucyate rogāt baddho mucyet bandhanāt /",
  "GR14visvaksu:5230": "bhayānmucyeta āpannaḥ samyag jñānamavāpnuyāt // Vis_26.161 //",
  "GR14visvaksu:5231": "āvāhanārthaṃ devānāṃ garuḍaṃ tu paṭe nyaset /",
  "GR14visvaksu:5232": "tatpaṭe sarvadevāṃśca āhvayettu dine dine // Vis_26.162 //",
  "GR14visvaksu:5233": "lohaṃ dārumayaṃ bimbaṃ vinā vā sthāpyate dhvajam /",
  "GR14visvaksu:5234": "yadi dhvajapaṭe bimbaṃ garuḍasya kṛtaṃ bhavet // Vis_26.163 //",
  "GR14visvaksu:5235": "patākādhvajasaṃyuktaṃ kṛtvā citramapi dhvajam /",
  "GR14visvaksu:5236": "upari pratimāṃ kṛtvā sthāpayeddeśikottamaḥ // Vis_26.164 //",
  "GR14visvaksu:5237": "jhrsamāpte vaiṣṇave yāge snapanānte yathāvidhi /",
  "GR14visvaksu:5238": "rātrau bhūtabaliṃ kṛtvā kramādudvāsya pārṣadān // Vis_26.165 //",
  "GR14visvaksu:5239": "kārayet puṣpayāgaṃ tu yathāvidhipuraḥsaram /",
  "GR14visvaksu:5240": "(puṣpayāgavidhiḥ prokto mayā śakra vidhānake // Vis_26.166 //",
  "GR14visvaksu:5241": "tadvanmaṇḍalamālikhya tadvidhānena pūjayet) /",
  "GR14visvaksu:5242": "puṣpayāgavidhiṃ vakṣye samāsānmunipuṅgava // Vis_26.167 //",
  "GR14visvaksu:5243": "deveśayajanaṃ yattu maṇḍale puṣpapūrite /",
  "GR14visvaksu:5244": "puṣpayāga iti prokta utsavānte tu kārayet // Vis_26.168 //",
  "GR14visvaksu:5245": "prāsādāgre 'thavā yāmye vāruṇe saumyake 'thavā /",
  "GR14visvaksu:5246": "pūrvoktamaṇḍapaṃ kṛtvā maṇḍape tu samālikhet // Vis_26.169 //",
  "GR14visvaksu:5247": "vinodamaṇḍape vātha yatra vā ramate matiḥ /",
  "GR14visvaksu:5248": "maṇḍalaṃ tu mahānantaṃ cakrābjaṃ ca tathaiva ca // Vis_26.170 //",
  "GR14visvaksu:5249": "bhadrakaṃ vātha vidhivat sūtrapātaṃ tathā bhavet /",
  "GR14visvaksu:5250": "ekahastaṃ dvihastaṃ vā garbhagehasamaṃ tu vā // Vis_26.171 //",
  "GR14visvaksu:5251": "caturaśraṃ samaṃ kṛtvā sūtreṇaiva tu deśikaḥ /",
  "GR14visvaksu:5252": "ekaviṃśatisūtrāṇi prākpratyagdakṣiṇottaram // Vis_26.172 //",
  "GR14visvaksu:5253": "āsphālayedbhavantyatra koṣṭakāni catuḥśatam /",
  "GR14visvaksu:5254": "madhye ṣoḍaśakoṣṭhāni padmakṣetramudāhṛtam // Vis_26.173 //",
  "GR14visvaksu:5255": "bahiḥ paṅktiṃ visṛjyātha tripaṅktiṃ grāhayettataḥ /",
  "GR14visvaksu:5256": "pādagātrakabhedena vimṛjet paritaḥ krama t // Vis_26.174 //",
  "GR14visvaksu:5257": "antaḥ ṣaṭ ca bahiḥ ṣaṭ ca madhye tu caturaśrakam /",
  "GR14visvaksu:5258": "visṛjettu caturdikṣu gātrārthaṃ tu vicakṣaṇaḥ // Vis_26.175 //",
  "GR14visvaksu:5259": "antaḥ ṣaṭ ca bahiḥ pañca koṇapādārdhamācaret /",
  "GR14visvaksu:5260": "paṅktidvayaṃ tu tadbāhye vīthyarthaṃ parito mṛjet // Vis_26.176 //",
  "GR14visvaksu:5261": "dvārakaṇṭhopakaṇṭhaṃ ca śobhāṃ bāhyapadadvaye /",
  "GR14visvaksu:5262": "antardve caturo bāhye dvārārthaṃ tu caturdiśi // Vis_26.177 //",
  "GR14visvaksu:5263": "trīṇyantarbahirekaṃ syādviparyāsena mārjayet /",
  "GR14visvaksu:5264": "antareko bahiḥ pañca koṇeṣu parimārjayet // Vis_26.178 //",
  "GR14visvaksu:5265": "maṇḍalaṃ bhrāmayet kṣetraṃ padmārthaṃ tu puroditam /",
  "GR14visvaksu:5266": "padmakṣetrārdhamānaṃ tu bhāgaṃ dvādaśamaṃ (-kaṃ?) bahiḥ // Vis_26.179 //",
  "GR14visvaksu:5267": "visṛjya bhrāmayecchīrṣaṃ tvarakṣetraṃ tu vartalam /",
  "GR14visvaksu:5268": "prathamaṃ karṇikākṣetraṃ kesarāṇāṃ dvitīyakam // Vis_26.180 //",
  "GR14visvaksu:5269": "tṛtīyaṃ dalasandhīnāṃ dalāgrāṇāṃ caturthakam /",
  "GR14visvaksu:5270": "āsphalya koṇasūtrāṇi koṇadiṅmadhyamaṃ tataḥ // Vis_26.181 //",
  "GR14visvaksu:5271": "kesarāgreṣu saṃsthāpya dalāntaṃ bhrāmayettataḥ /",
  "GR14visvaksu:5272": "dalāntarālamānaṃ tu sandhau sūtraṃ tu vinyaset // Vis_26.182 //",
  "GR14visvaksu:5273": "dalāgraṃ bhramayettatra tasyāgrāṃ tadanantaram /",
  "GR14visvaksu:5274": "etat sādhāraṇaṃ proktaṃ cakrābjaṃ tu tataḥ śṛṇu // Vis_26.183 //",
  "GR14visvaksu:5275": "dviṣaṭkāṅgulamānena akṣakṣetraṃ paribhramet /",
  "GR14visvaksu:5276": "akṣakṣetrasamā nābhiḥ bāhyarekhādvayaṃ likhet // Vis_26.184 //",
  "GR14visvaksu:5277": "ekāṅgulapramāṇena arakṣetraṃ tato bahiḥ /",
  "GR14visvaksu:5278": "padmaṃ pūrvoktavat kuryāt karṇikākesarairyutam // Vis_26.185 //",
  "GR14visvaksu:5279": "arakṣetrasya vistāraṃ nābhyakṣakṣetrayoḥ samam /",
  "GR14visvaksu:5280": "nemikṣetrāntavalayamakṣakṣetrārdhakaṃ bhavet // Vis_26.186 //",
  "GR14visvaksu:5281": "arāṇi kārayettatra dvau dvau kuryāddalaṃ prati /",
  "GR14visvaksu:5282": "arakṣetraṃ tridhā kṛtvā guṇatrayavidhānataḥ // Vis_26.187 //",
  "GR14visvaksu:5283": "prathamaṃ sāttvikaṃ caiva dvitīyaṃ rājasaṃ bhavet /",
  "GR14visvaksu:5284": "tṛtīyaṃ tāmasaṃ caiva samaṃ kuryāddvijottama // Vis_26.188 //",
  "GR14visvaksu:5285": "sāttvikaṃ kalaśākāraṃ dūrvākāraṃ tu rājasam /",
  "GR14visvaksu:5286": "tāmasaṃ ko(kūr?)parākāraṃ pīṭhākāraṃ tathopari // Vis_26.189 //",
  "GR14visvaksu:5287": "pa(pī?)ṭhasya pṛṣṭhataścāpi maṇibandhavadācaret /",
  "GR14visvaksu:5288": "adhovaktraṃ tu kalaśaṃ nābhikṣetraṃ tu madhyamam // Vis_26.190 //",
  "GR14visvaksu:5289": "śikhākāramarāntaṃ syāccheṣamicchānurūpataḥ /",
  "GR14visvaksu:5290": "evameva prakāreṇa cakrabjaṃ paribhāṣitam // Vis_26.191 //",
  "GR14visvaksu:5291": "maṇḍalaṃ pūrayet puṣpaiḥ karṇikādi yathākramam /",
  "GR14visvaksu:5292": "pañcavarṇāni puṣpāṇi puṣpayāge śubhāni tu // Vis_26.192 //",
  "GR14visvaksu:5293": "śvetaṃ raktaṃ ca pītaṃ ca kṛṣṇaṃ haritameva ca /",
  "GR14visvaksu:5294": "śuddhavarṇāni caitāni miśritānyaparāṇi ca // Vis_26.193 //",
  "GR14visvaksu:5295": "puṣpeṣu puṣpavargeṣu chedayitvā vicakṣaṇaḥ /",
  "GR14visvaksu:5296": "pīteṣu karṇikāṃ pūrya raktaṃ vai kesarāṇi ca // Vis_26.194 //",
  "GR14visvaksu:5297": "karṇikāvalayaṃ raktaṃ haritaṃ vā dvijottama /",
  "GR14visvaksu:5298": "kesarānte ca valayaṃ śvetapuṣpeṇa pūrayet // Vis_26.195 //",
  "GR14visvaksu:5299": "daleṣu mūlabhāgeṣu śvetaraktavimiśritaiḥ /",
  "GR14visvaksu:5300": "dalāgrān raktapuṣpeṇa pūrayeddeśikottamaḥ // Vis_26.196 //",
  "GR14visvaksu:5301": "dalānāṃ sandhideśe tu śyāmapuṣpeṇa pūrayet /",
  "GR14visvaksu:5302": "dalāntarekhāṃ viprendra kusumairharitena ca // Vis_26.197 //",
  "GR14visvaksu:5303": "pūrayennābhirekhāṃ ca sitaiḥ puṣpairmanoramaiḥ /",
  "GR14visvaksu:5304": "madhyarekhāṃ muniśreṣṭha pītapuṣpeṇa pūrayet // Vis_26.198 //",
  "GR14visvaksu:5305": "antā rekhāstu mantrajñaḥ kusumai raktakaisatathā /",
  "GR14visvaksu:5306": "araṃ cottararekhāṃ vai haritai raktakaistathā // Vis_26.199 //",
  "GR14visvaksu:5307": "nemyādirekhāṃ kṛṣṇena nemyantaṃ(ntāṃ?)sitapuṣpakaiḥ /",
  "GR14visvaksu:5308": "nemiṃ raktena pūryātha pītapuṣpeṇa vā dvija // Vis_26.200 //",
  "GR14visvaksu:5309": "puṣpamaṇḍalamuddiṣṭaṃ puṣpayāge viśeṣataḥ /",
  "GR14visvaksu:5310": "evaṃ lakṣaṇasaṃyuktaṃ cakrābjaṃ kārayet sudhīḥ // Vis_26.201 //",
  "GR14visvaksu:5311": "dhvajārohādijīrthāntaṃ prāyaścittaṃ tu yadbhavet /",
  "GR14visvaksu:5312": "tasya doṣavighātārthaṃ puṣpayāgaṃ ca kārayet // Vis_26.202 //",
  "GR14visvaksu:5313": "prāsādasyāgrataḥ kuryāddakṣiṇe paścime 'pi vā /",
  "GR14visvaksu:5314": "uttare vā dvijaśreṣṭha maṇḍapaṃ pūrvavat kramāt // Vis_26.203 //",
  "GR14visvaksu:5315": "tasya madhye likhedvidvān cakrābjaṃ lakṣaṇānvitam /",
  "GR14visvaksu:5316": "dvāre dvāre tu ghaṭikā dve dve caiva tu vinyaset // Vis_26.204 //",
  "GR14visvaksu:5317": "śarāvaṃ vinyasettadvat pūrvādiṣu yathākramam /",
  "GR14visvaksu:5318": "aindrādyaiśānaparyantaṃ pālikā vinyaset kramāt // Vis_26.205 //",
  "GR14visvaksu:5319": "tatpārśve maṅgalān nyasya(?)śaṅkhādīṃśca yathākramam /",
  "GR14visvaksu:5320": "maṇḍalaṃ pūrayet puṣpaiḥ karṇikādi yathākramam // Vis_26.06 //",
  "GR14visvaksu:5321": "prācyādidikcatuṣkeṣu vāsudevādikān yajet /",
  "GR14visvaksu:5322": "śriyādīn koṇadeśeṣu nyaset padmopari kramāt // Vis_26.207 //",
  "GR14visvaksu:5323": "indrādiparivārāṃśca dikṣu caiva yathākramam /",
  "GR14visvaksu:5324": "viṣvaksenaṃ garutmantaṃ yajettatraiva saṃnidhau // Vis_26.208 //",
  "GR14visvaksu:5325": "ityevaṃ yogayedvidvān puṣpavinyāsamaṇḍale /",
  "GR14visvaksu:5326": "sa yāti viṣṇusālokyaṃ jñānayajñena saṃyajet // Vis_26.109 //",
  "GR14visvaksu:5327": "puṣpayāgavidhiḥ prokto mayā śakra vidhānake /",
  "GR14visvaksu:5328": "tanmaṇḍalaṃ samālikhya tadvidhānena pūjayet // Vis_26.210 //",
  "GR14visvaksu:5329": "ṭa bhūtakrūrabaliṃ kṛtvā kramādudvāsya pārṣadān /",
  "GR14visvaksu:5330": "snātvācamya śucirbhūtvā samabhyarcya khageśvaram // Vis_26.211 //",
  "GR14visvaksu:5331": "udvasayedyathāpūrvamāhūtāstatra devatāḥ /",
  "GR14visvaksu:5332": "nitye naimittike kāmye dhvajasaṃsthānaṃ matam // Vis_26.212 //",
  "GR14visvaksu:5333": "ācāryaṃ pūjayet paścāt yathāśakti samāhitaḥ //",
  "GR14visvaksu:5334": "iti śrīpāñcarātre viṣvaksenasaṃhitāyāṃ jhrdhvajārohaṇādividharnāmaṭa ṣaṅviśo 'dhyāyaḥ ||",
  "GR14visvaksu:5335": "_________________________________________________________________",
  "GR14visvaksu:5336": "saptaviṃśo 'dhyāyaḥ",
  "GR14visvaksu:5337": "viṣvaksenaḥ--",
  "GR14visvaksu:5338": "athātaḥ saṃpravakṣyāmi utsavasya vidhiṃ param /",
  "GR14visvaksu:5339": "sarvaśāntikaraṃ puṇyaṃ sarvayajñaphalapradam // Vis_27.1 //",
  "GR14visvaksu:5340": "sarvapāpaharaṃ puṃsāṃ sarvakarmaśubhāvaham /",
  "GR14visvaksu:5341": "rājarāṣṭravivṛddhyarthaṃ śrīmattrailokyabhūṣaṇam // Vis_27.2 //",
  "GR14visvaksu:5342": "utsavaṃ tvekarātraṃ tu trirātrikamathāpi vā /",
  "GR14visvaksu:5343": "pañcarātraṃ tu vā vipra saptarātramathāpi vā // Vis_27.3 //",
  "GR14visvaksu:5344": "navarātraṃ tu vā kuryāt utsavasya tu vistaram /",
  "GR14visvaksu:5345": "ekarātrotsavo brāhmaḥ triyahaḥ śaiva ucyate // Vis_27.4 //",
  "GR14visvaksu:5346": "pañcāhaścaindra vijñeyaḥ saptāhaścārṣako bhavet /",
  "GR14visvaksu:5347": "navāho daivikaḥ prokta utsavaḥ pañcadhocyate // Vis_27.5 //",
  "GR14visvaksu:5348": "daivikaṃ sarvaśāntyarthaṃ rājyavardhanamārṣakam /",
  "GR14visvaksu:5349": "aindraṃ durbhikṣanāśārthaṃ śaivaṃ rogavināśanam // Vis_27.6 //",
  "GR14visvaksu:5350": "brāhmaṃ tu brahmavṛddhiḥ syāt utsavaṃ pañcadhā phalam /",
  "GR14visvaksu:5351": "ekāhaṃ triyahaṃ vāpi saptāhaṃ tu navāhakam // Vis_27.7 //",
  "GR14visvaksu:5352": "pañcāhamādikāloyamutsavaṃ hrāsayenna tu /",
  "GR14visvaksu:5353": "vardhayettu yathākāmaṃ hrāsanaṃ rāṣṭranāśakṛt // Vis_27.8 //",
  "GR14visvaksu:5354": "rātavibhramakṛccāpi durbhikṣabhayakṛdbhavet /",
  "GR14visvaksu:5355": "utsavānāṃ tataḥ kuryāt kārakasyānurūpataḥ // Vis_27.9 //",
  "GR14visvaksu:5356": "śubhanakṣatrayoge ca tithivāranirīkṣite /",
  "GR14visvaksu:5357": "pratiṣṭhāṛkṣake vātha nagaragrāmaṛke // Vis_27.10 //",
  "GR14visvaksu:5358": "rājñaḥ svajanmanakṣatre yajamānecchayā kuru /",
  "GR14visvaksu:5359": "tatkramaṃ te pravakṣyāmi hareḥ suramune śṛṇu // Vis_27.11 //",
  "GR14visvaksu:5360": "savastvamaṅgalaṃ viddhi tannirāsāttadutsavaḥ /",
  "GR14visvaksu:5361": "pañcottaradaśāṅgaṃ ca kathyate tānanukramāt // Vis_27.12 //",
  "GR14visvaksu:5362": "prathamaṃ cāṅkurāvāpaḥ patākārohaṇaṃ tataḥ /",
  "GR14visvaksu:5363": "śuddhasnānaṃ tṛtīyaṃ syāt spapanaṃ tu tataḥ param // Vis_27.13 //",
  "GR14visvaksu:5364": "aṅkurasyotsavaṃ paścāt homaḥ syādbhūṣaṇaṃ tataḥ /",
  "GR14visvaksu:5365": "aṣṭamaṃ tu baliṃ vidyāt navamaṃ tu mahotsavam // Vis_27.14 //",
  "GR14visvaksu:5366": "tīrthādhivāsanaṃ paścāt tīrthasnānamanantaram /",
  "GR14visvaksu:5367": "dvādaśaṃ snapanaṃ vidyāt puṣpayāgamanantaram // Vis_27.15 //",
  "GR14visvaksu:5368": "dakṣiṇāsaṃpradānaṃ ca dhvajasyāpyavarohaṇam /",
  "GR14visvaksu:5369": "pañcottaradaśāṅgo 'yamutsavaḥ parikīrtitaḥ // Vis_27.16 //",
  "GR14visvaksu:5370": "sāyaṃprātaḥ kṛtenaiva homena ca samanvitam /",
  "GR14visvaksu:5371": "dakṣiṇa bhiśca saṃyuktaṃ vaiṣṇavānāṃ ca pūjanam // Vis_27.17 //",
  "GR14visvaksu:5372": "ācaṇḍālāntamannādyamutsavasyaiṣa saṃgrahaḥ /",
  "GR14visvaksu:5373": "tadbhūtapitṛyakṣābhiḥ brahmaśaivānyahāni ca (?) // Vis_27.18 //",
  "GR14visvaksu:5374": "vaiṣṇavāni ca śeṣāṇi sāyaṃ prātarbaliṃ haret /",
  "GR14visvaksu:5375": "saptāhe yājñikairdravyairbaliṃ kuryādvicakṣaṇaḥ // Vis_27.19 //",
  "GR14visvaksu:5376": "pañcāhe brahmakādiḥ syāt triyahe vaiṣṇavādayaḥ /",
  "GR14visvaksu:5377": "balibhramaṇapūrvaṃ tu homaṃ kuryādvicakṣaṇaḥ // Vis_27.20 //",
  "GR14visvaksu:5378": "yātrā cotsavabimbasya dvikālaṃ paścimaṃ bhavet /",
  "GR14visvaksu:5379": "ekakālamatho vāpi kārayettantravittamaḥ // Vis_27.21 //",
  "GR14visvaksu:5380": "pūrvāhṇe vātha madhyāhne balidānaṃ samācaret /",
  "GR14visvaksu:5381": "balibhramaṇavelāyāṃ paribhramya śanaiḥ śanaiḥ // Vis_27.22 //",
  "GR14visvaksu:5382": "śaṅkha dikumbhaparyantamaṣṭamaṅgalakān(!)kramāt /",
  "GR14visvaksu:5383": "brahmacārī gṛhastho vā vānaprastho 'tha bhikṣukaḥ // Vis_27.23 //",
  "GR14visvaksu:5384": "dhārayecchirasā vidvān vaiṣṇavān maṅgalān pṛthak /",
  "GR14visvaksu:5385": "eṣa kramo mayā prokto balidravyamathocyate // Vis_27.24 //",
  "GR14visvaksu:5386": "sitāḥ sumanaso rajanīparāga- lājādadhikamalaṃ sitacandanena /",
  "GR14visvaksu:5387": "ahani sasaktu mune 'tha bhūtasaṃjñe prathamadine balirāha tṛptikārī // Vis_27.25 //",
  "GR14visvaksu:5388": "tilakuṅkumodākṣatanīlapuṣpaṃ dvitīye payomiśritaṃ vāsare syāt /",
  "GR14visvaksu:5389": "balistṛptikārī pitṝṇāṃ tadīye mune kathyate tattṛtīye baliśca // Vis_27.26 //",
  "GR14visvaksu:5390": "raktaṃ puṣpaṃ sarpiṣāpūpalājāḥ śarādaṃ vā karambheṇa yuktam /",
  "GR14visvaksu:5391": "yakṣāṇāṃ tattṛptihetormunīndrai- riṣṭaiḥ prājñairahnireṣā baleḥ syāt // Vis_27.27 //",
  "GR14visvaksu:5392": "ekodanīlotpalanārikela- kṣīreṇa śāleratha piṣṭakaṃ ca /",
  "GR14visvaksu:5393": "kākodarāṇāṃ divase turīye saktūni cāhurbalimāryavaryāḥ // Vis_27.28 //",
  "GR14visvaksu:5394": "kamalamakṣatamutpalavāsitaṃ jalamatho kamalāsanavāsare /",
  "GR14visvaksu:5395": "balirayaṃ munibhiḥ parigīyate kanakasaṃnibhapuṣpacayaiḥ saha // Vis_27.29 //",
  "GR14visvaksu:5396": "pāṭalasurabhitapūtajalairvā vāsitakusumacayaiścarureṣā- /",
  "GR14visvaksu:5397": "pūpagulayuta iti ṣaṣṭhadine syāt pāvanacoditaharidinapūjā // Vis_27.30 //",
  "GR14visvaksu:5398": "viṣṇorutsavasaptame dinavare tattṛptikārī baliḥ puṣpaṃ śyāmalamodanaṃ ca sagulaṃ sanmallikāgandhikam /",
  "GR14visvaksu:5399": "jātīvāsitamambupāyasamapi syādaṣṭame vāsare puṣpaṃ mecakamāha nārada mahāviṣṇordine syādbaliḥ // Vis_27.31 //",
  "GR14visvaksu:5400": "sadāviṣṇostṛptayai kṛsaramaśilairgandhanivahaiḥ sadīpairyuktaṃ śītaṃ jalamakhilavarṇaiśca kusumaiḥ /",
  "GR14visvaksu:5401": "baliḥ saktūpetaṃ navamadivase nāradamune yathāvat kāryo 'yaṃ nṛpajanavivṛddhyai balividhiḥ // Vis_27.32 //",
  "GR14visvaksu:5402": "kumudādīnāṃ tu nāmāni teṣāṃ ca parivārakam /",
  "GR14visvaksu:5403": "pravakṣyāmi muniśreṣṭha samāsena yathākramam // Vis_27.33 //",
  "GR14visvaksu:5404": "kumudaḥ kumudākṣaśca puṇḍarīko 'tha vāmanaḥ /",
  "GR14visvaksu:5405": "śaṅkukarṇaḥ sarvanetraḥ sumukhaḥ supratiṣṭhitaḥ // Vis_27.34 //",
  "GR14visvaksu:5406": "devāśca teṣāṃ ripavo 'surāśca gandharvayakṣāḥ pitaro bhujaṅgāḥ /",
  "GR14visvaksu:5407": "yakṣāśca yāścāpi piśācajātiḥ ye ṣaṣṭhako devagaṇā grahākhyāḥ // Vis_27.35 //",
  "GR14visvaksu:5408": "baliṃ tu maṇḍale dadyādvedyādikramayogataḥ /",
  "GR14visvaksu:5409": "catuṣpatheṣu koṇeṣu tripathaikapatheṣu ca // Vis_27.36 //",
  "GR14visvaksu:5410": "devāgāre 'tha valmīke kūpatīre 'tha parvate /",
  "GR14visvaksu:5411": "taṭāke caityavṛkṣeṣu parvatasya samīpage (-ke?) // Vis_27.37 //",
  "GR14visvaksu:5412": "evamādiṣu deśeṣu toraṇāni ca kārayet /",
  "GR14visvaksu:5413": "saṃsthāpya paritaḥ samyak grāmādyaṣṭasu vāstuṣu // Vis_27.38 //",
  "GR14visvaksu:5414": "utthāpayitvā ketūnāṃ toraṇānte pṛthak pṛthak /",
  "GR14visvaksu:5415": "athavātra muniśreṣṭha ketūn grāmādivāstuṣu // Vis_27.39 //",
  "GR14visvaksu:5416": "aṣṭadikṣu yathāyogaṃ balipīṭhaṃ prakalpayet /",
  "GR14visvaksu:5417": "tāladvayapramāṇena vistārāyāmatādṛśam // Vis_27.40 //",
  "GR14visvaksu:5418": "mekhalādvayasaṃyuktaṃ pratyakaṃ caturaṅgulam /",
  "GR14visvaksu:5419": "tanmadhye karṇikāṃ kuryāt vṛttāṃ vā caturaśrakām // Vis_27.41 //",
  "GR14visvaksu:5420": "caturaṅgulamāyāmāṃ karṇikāṃ munisattama /",
  "GR14visvaksu:5421": "evaṃ pīṭhavidhiḥ prokto haripārṣadān śṛṇu // Vis_27.42 //",
  "GR14visvaksu:5422": "nāradaḥ---",
  "GR14visvaksu:5423": "vada mamākhila devagurorguro pratidiśaṃ haripāriṣadān kramāt /",
  "GR14visvaksu:5424": "balibhujaḥ kumudādipurohitān harimahotsavakarmaṇi vāstuṣu // Vis_27.43 //",
  "GR14visvaksu:5425": "viṣvaksenaḥ---",
  "GR14visvaksu:5426_0": "ahaṃ khalvakhilāṇḍayoneraśeṣadhiṣaṇādhīśituraprameyasyānavaratasukhino hareḥ mahotsavādiṣu",
  "GR14visvaksu:5426_1": "grāmādivāstuṣu aindrādidiksthitānāṃ kumudādīnāṃ varṇarūpavāhanāyudhaparivāramantrārcanādi",
  "GR14visvaksu:5426_2": "yathāmati kathayiṣye---",
  "GR14visvaksu:5427": "kumudastu punaḥ śubhro mukundaḥ(nda?)",
  "GR14visvaksu:5428": "pārṣadaḥ kundavāsāḥ tryakṣaḥ śaṅkhacakradharaḥ kṛtāñjalipuṭo grāmābhimukho hastyārūḍho devagrahagaṇamadhye sthitaḥ |",
  "GR14visvaksu:5429": "utkaṭaḥ prakaṭonmukho vimukho 'śvagrīvo 'śvavadano 'śvajihvo hastivaktro kumudo hastipādaḥ keśavavāmananarakanaramardanamandadṛṣṭikaṇḍu (kandu?)",
  "GR14visvaksu:5430_0": "kandukalocanapaṭahākṣaviśālākṣakṣāmakakṣamapāṇḍarapāṇḍupṛṣṭhadurdinasudinavāmadevamahādevamahāgnimadhusūdanakanakakālakabhāvanabhavanabhānumadbhānuvegabhāskarābhāskaraviśvasenavisenaviṣvaksenavisārivistāranistaravidaṇḍidaṇḍakāmadakāmukakāmabhṛtkāmanāśananāmabhiḥ",
  "GR14visvaksu:5430_1": "pañcāśadbhiḥ pārṣadaiḥ saumyaiḥ nānāvidhākāraiḥ parivṛtamena saṃsmṛtya arghyapādyācamanagandhapuṣpadhūpadīpairabhyarcyānantaraṃ",
  "GR14visvaksu:5430_2": "taddinavihitahavyaṃ nivedya baliṃ dadyāt añjaliṃ darśayitvā hareḥ mukhādivāsaṃ vidhāya (mukhavāsaṃ datvā?)",
  "GR14visvaksu:5431": "taddevatātṛptyarthaṃ śaṅkhadundubhinṛttageyādi kārayet |",
  "GR14visvaksu:5432_0": "kumudākṣaṃ punaḥ āgneyyāṃ sthitaṃ nīlavāsasaṃ triṇetraṃ kākavaktraṃ caturbhujaṃ muṣṭiyuddhahastaṃ",
  "GR14visvaksu:5432_1": "khaḍgamudgaradhāriṇaṃ mahiṣārūḍhaṃ grāmābhimukhamasuragrahagaṇamadhyasthaṃ āgneyanidhanāgnijihvahutāśanāgnirūpāgnikeśāgnivarṇāgnyagnivaktramahāvaktramahāsenamahodarakarālakākajihvakākavaktrāgnivaktramaṇḍumaṇḍūkavaktradevadevalakaśarvakaśapakaśaṅkuśaṅkuśravamārīcadroṇamārīcamahiṣamāhiṣakumbhanāsavināsakumbhakarṇavikarṇavidārivikramamaskarimaskarasūkarasūkarāsyaśaśaśaśamukhasiṃhasiṃhamukhanarasiṃhanarakāladhṛkkālasūtrasūtrasūtravinālinālakarṇaiḥ",
  "GR14visvaksu:5432_2": "parivṛtaṃ amuṃ yathāpūrvamabhyarcya taddinabalidravyaṃ nivedyācamanaṃ datvā añjalimudrāṃ",
  "GR14visvaksu:5432_3": "darśayitvā balibare mukhavāsāntaṃ vidhāya (mukhavāsaṃ datvā?)",
  "GR14visvaksu:5433": "taddigdevatṛptyarthaṃ tūryāṇi ghāṣayet |",
  "GR14visvaksu:5434_0": "antakāśāsthitaṃ puṇḍarīkaṃ puṇḍarīkatviṣaṃ puṇḍarīkavadanaṃ trilocanaṃ caturbhujaṃ",
  "GR14visvaksu:5434_1": "śaṅkhacakradharaṃ kṛtāñjalipuṭaṃ grāmābhimukhamaśvārūḍhaṃ pitṛgrahagaṇamadhyastha",
  "GR14visvaksu:5434_2": "yamadharmadharadharmadharmarājadhanurdharavinayapraśrayaniśreyanirguṇālasakuṇapakrūrabāhukuñjaraprāṃśudamananiṣkopaniranukrośanirmamavivāhā (vibhavā?)",
  "GR14visvaksu:5435": "vibhavahutāśāhyū (bahūr?)",
  "GR14visvaksu:5436_0": "dhvarakṣaṇa saṃjñaikalapākalakaṅkakaṭakāvaṭaśaṅkhīcakrīgadīkhaḍgīśārṅgīśārṅgadharavāsudevabhadraketumatketukakṣamījvalanakiṃnarāśvatthasuptasujapanajapapaścimakaikṣikasvaṃjabāḍavakṣamībhiḥparivṛtaṃ",
  "GR14visvaksu:5436_1": "pūrvavadabhyarcya taddinabaliṃ nivedyācamanaṃ [datvā]añjaliṃ darśayitvānantaraṃ balikautuke",
  "GR14visvaksu:5436_2": "mukhavāsaṃ vidhāya (datvā?)",
  "GR14visvaksu:5437": "taddigdevatātṛptyarthaṃ śaṅkhādi ghoṣayet |",
  "GR14visvaksu:5438_0": "nirṛtyāśāsthitaṃ vāmanaṃ dhūmravarṇaṃ dhūmravāsasaṃ triṇayanaṃ caturbhujaṃ śūlakhaḍgamudgaradharaṃ",
  "GR14visvaksu:5438_1": "muṣṭiyuddhahastaṃ śakaṭārūḍhaṃ grāmābhimukhaṃ yātugrahāntaḥ sthitaṃ balambirṛtiprakṛtivikṛtisukṛtidāruṇadamakarakṣakalakṣakamādhavamāṃsakaniṣṭhurakharabhāṣaṇapralambakaprāṇanapraṇayavīrasenāṅgadavibhāṣavibhīṣaṇaraktākṣalohitākṣaraktajihvavijahvakavidyutkeśaviśālākṣavikṣaravīrahākṣaraprākṣarakāmarūpīvirūpīsarvagasarvavidgaurasaṃbhavaprabhavavāruṇavasuvimardamadana (damana?)",
  "GR14visvaksu:5439": "e vaikartanavikartṛkapardīpṛthukandakīkandakanākīvaruṇāruṇaiḥ parivṛtaṃ pūrvavadabhyarcya taddinabalyācamanaṃ vidhāyāñjaliṃ nirvartya[bali] kautuke mukhavāsaṃ vidhāyā (datvā?)",
  "GR14visvaksu:5440": "nantaraṃ tūryāṇi ghoṣayet |",
  "GR14visvaksu:5441_0": "varuṇadigālayaṃ śaṅkukarṇaṃ pītavarṇaṃ trivīkṣaṇaṃ pītavāsasaṃ caturbhujaṃ śaṅkhacakradharaṃ",
  "GR14visvaksu:5441_1": "kṛtāñjalipuṭaṃ grāmābhimukhaṃ vyāghrārūḍhaṃ pitṛgrahagaṇamadhyasthaṃ varuṇavāruṇapāśīpāśadharagurukṣepaṇakṣobhaṇanāradasarvadaravisumananāmanahaṃsavaikuṇṭhaparamaparahunamatvasumatbhadrabhadravaprabhavamahākarṇavikarṇaśaśakaśalakapikavānaranarakakārṣṇīkarṇadharāṃśumatcakrṛbhṛt",
  "GR14visvaksu:5441_2": "[ugra] vajrīvajranābhavinābhakakarapa (-bha?)",
  "GR14visvaksu:5442_0": "kurabhadākṣiṇadakṣiṇa suhṛddurgandhapūtigandhatārkṣyagaruḍavirodharodhakarodhakaṅkaṇavṛkodaraiḥ",
  "GR14visvaksu:5442_1": "parivṛtaṃ pūrvavadabhyarcya taddinabalyācamanaṃ datvā añjaliṃ kṛtvā balibere mukhavāsaṃ",
  "GR14visvaksu:5442_2": "datvā śaṅkhādīn ghoṣayet |",
  "GR14visvaksu:5443_0": "atha punaraniladiṅnilayaṃ atitaptahāṭakanibhaṃ sarpanetraṃ triṇetraṃ caturbhujaṃ",
  "GR14visvaksu:5443_1": "haridrāvāsasaṃ paraśupāśadharaṃ muṣṭisaṃnaddhahastaṃ grāmābhimukhaṃ mṛgādhirūḍhaṃ",
  "GR14visvaksu:5443_2": "nāgābharaṇabhūṣitaṃ gandharvagrahagaṇāntaṃḥ sthitaṃ marunmārutagorurvyākhuvāyusutānilagalartavartakakaṃkamārgaṇaprāṅkaṇācalabalabalanidhivīravirodharodhakavidhisi",
  "GR14visvaksu:5443_3": "ddhavasuyavasaṃkaradhīrakamālīmālāvidhivastusamarthasamuhotsavakarkaṭakaṭakagandhagandhavahaparasiktavasi",
  "GR14visvaksu:5443_4": "ktarogīsevakasevanasavauṣadhabheṣajarogīgabhavakāraṇakaraṇakartṛgaravīrakhala (akhala?)",
  "GR14visvaksu:5444": "balavākuvāhasucārubhiḥ parivṛtaṃ yathoktamabhyarcyācamanaṃ datvā añjaliṃ darśayitvā balibimbānnavāsaḥ nirvartya (balibimbemukhavāsaṃ taddinabaliṃ ca datvā?)",
  "GR14visvaksu:5445": "digdevatātṛptyarthaṃ śaṅkhādīn ghāṣayet |",
  "GR14visvaksu:5446_0": "anantaramamṛtakarāśāsthitaṃ śyāmacchāyaṃ śyāmāmbaradharaṃ triṇetraṃ caturbhujaṃ jalajacakradharaṃ",
  "GR14visvaksu:5446_1": "kṛtāñjalipuṭaṃ grāmābhimukhaṃ yakṣagrahagaṇamadhyasthaṃ sumukhaṃ meṣārūḍhaṃ somasomakalasoma (somya?)",
  "GR14visvaksu:5447_0": "sāmavitsāmanāyakasudhāsudhātādhātāsurāṣṭrakāṣṭhakakalikāladhṛkkālacakrakālakūṭaviṣabalāmṛtāmṛtanāthakeyūrīkevalībalīviṣṇukṛṣṇapiśaṅgāṅgī",
  "GR14visvaksu:5447_1": "rekhālekhālekhapikaśukalūbakaśukaśyenaśyenamukhamārjāramarubhṛdvālagulmakaṇavakakaṇaśeṣaviśeṣoccheda (-ṣa?)",
  "GR14visvaksu:5448_0": "kardamapūtivigrahasāmbasaṃvatsaravegīvegadharamarudbhiḥ caturai rākṣasasahasragairnāyakaiḥ",
  "GR14visvaksu:5448_1": "parivṛtaṃ sāgaṇadhyānaṃ yathāpūrvamabhyarcya tadadvārabalidravyaṃ parivṛtaṃ sagaṇadhyānaṃ",
  "GR14visvaksu:5448_2": "yathāpūrvamabhyarcya tadadvārabalidravyaṃ nivedyañjiliṃ darśayitvā [bali] pratimāmukhavāsaṃ vidhāyā(datvā)",
  "GR14visvaksu:5449": "śādevatātṛptyarthaṃ śaṅkhādīn ghoṣayet |",
  "GR14visvaksu:5450_0": "atha punarīśānaśāpratiṣṭhitaṃ supratiṣṭhitaṃ siṃhārūḍhaṃ rajatavarṇaṃ rajatavāsasaṃ",
  "GR14visvaksu:5450_1": "triṇetraṃ caturbhujaṃ khaḍgamudgadadharaṃ muṣṭiyuddhahastaṃ grāmābhimukhaṃ piśācagrahagaṇamadhyasthaṃ",
  "GR14visvaksu:5450_2": "īśāneśvaravyāpīvyasanavinaśabudhadharabakaviśavādaśakuniśakaṭaghaṭavṛkṣakakṣakṣamīkṣāntimātṛromakapiñjalabrahmaṇyabrahmavidbrahmībrahmātmabrahmasādhanavedīvedavidudbandhaśaṅkaraśaṅkaradhīmadvisṛṣṭiriṣṭātmaduṣṭātmaduṣṭakarmakṛtvinetṛvigovindagopatigoptṛmaheśvaraiḥ",
  "GR14visvaksu:5450_3": "parivṛtaṃ yathaṃ ktamabhyarcyācamanaṃ datvā taddinabaliṃ datvāñjaliṃ darśayitvā balibimbānanavāsaṃ nirvartya(datvā?)",
  "GR14visvaksu:5451": "digdevatātṛptyarthaṃ śaṅkhādīn ghoṣayet |",
  "GR14visvaksu:5452_0": "anantasthitaṃ pṛśnigarbhaṃ siddhagrahagaṇānvitaṃ taptajāmbūnadasaṃkāśaṃ caturvaktraṃ",
  "GR14visvaksu:5452_1": "caturbhujaṃ akṣasūtrakamaṇḍaludharaṃ puṣpāñjalidharaṃ haṃsādhirūḍhaṃ paścimābhimukhaṃ",
  "GR14visvaksu:5452_2": "kamalodbhavaṃ kamalāsanaṃ siddhadhātṛvidhātṛdhātṛprajāpatilokeśalokakṛtkartṛsraṣṭrubrahmātmabhasutāpatularītivardhanāvyaktaguṇavadgauṇaguṇabhugudgīthapraṇavahiraṇyagarbhaviriñcapuṣkarabhāsanabhāsavikarṇavijayarathantaracchandoyajuṛgatharvamarīcyaṅgirapulahakratuvasiṣṭhapracetaśalabhabhīṣmahemantaśiśirakusumākarakalahavirāhi (-gi?)",
  "GR14visvaksu:5453_0": "amarṣaroṣaṇaśoṣaṇagatiharṣaṇavardhanaiḥ pṛśnigarbhavaśānugaiḥ bhīmarūpamahākāyairasaṃkhyaparivārakaiḥ",
  "GR14visvaksu:5453_1": "vyāghravaktrairmeṣavavatraiḥ śaśamukheḥ svastivaktraiḥ vyālavaktraiḥ varāhavaktraiḥ",
  "GR14visvaksu:5453_2": "kukkuṭavaktraiḥ balākavaktraiḥ haṃsavaktraiḥ mayūravaktraiḥ svastikāsyaiḥ cakravākānanaiḥ",
  "GR14visvaksu:5453_3": "kapotāsyairekanetraiḥ dvinetraiḥ triṇetraiḥ (bahunetraiḥ?)",
  "GR14visvaksu:5454_0": "ekapādaiḥ dvipādaiḥ bahupādaiḥ ekavaktraiḥ bahuvaktraiḥ asaṃkhyaiḥ parivṛtaṃ viṣṇupārṣadeśvaragaṇamadhyasthaṃ",
  "GR14visvaksu:5454_1": "dhyātvārghyādibhirabhyarcya balidravyaṃ pradāyācamanāñjaliṃ darśayitvā bimbābhimukhaṃ",
  "GR14visvaksu:5454_2": "kṛtvā puṣpāñjaliḥ sādhako namaskṛtya samastamaṅgalavādyādi mukhavāsaṃ vidhāya (datvā?)",
  "GR14visvaksu:5455": "taddevatātṛptyai śaṅkhādīn ghoṣayet |",
  "GR14visvaksu:5456": "nāradaḥ---",
  "GR14visvaksu:5457": "utsaver'ghyapradānādi caṇḍādīnāṃ guro 'sti kim /",
  "GR14visvaksu:5458": "bhedaḥ sāmānyato vāpi mantraṃ kiṃ vā vidhiḥ prabho // Vis_27.44 //",
  "GR14visvaksu:5459": "viṣvaksenaḥ---",
  "GR14visvaksu:5460": "caṇḍādidevatādhyānaṃ kṛtvā devamukhe tataḥ /",
  "GR14visvaksu:5461": "dakṣiṇer'ghyaṃ tathācāmaṃ haste pāde ca pādyakam // Vis_27.45 //",
  "GR14visvaksu:5462": "lalāṭe gandhamādadyāt puṣpaṃ śirasi dhārayet /",
  "GR14visvaksu:5463": "nāsādakṣiṇapārśve tu dhūpaṃ dīpaṃ tato dṛśi // Vis_27.46 //",
  "GR14visvaksu:5464": "balidravyaṃ ca pānīyaṃ punarācamanaṃ tathā /",
  "GR14visvaksu:5465": "dakṣiṇe doṣṇi dadyāttu tatpramāṇamatho śṛṇu // Vis_27.47 //",
  "GR14visvaksu:5466": "pādyārghyācamanīyaṃ tu parimāṇamathecyate (?) /",
  "GR14visvaksu:5467": "gandhaṃ ṣaḍbindumātraṃ tu puṣpaṃ muṣṭiprapūritam // Vis_27.48 //",
  "GR14visvaksu:5468": "dhūpaṃ surabhiṇā vyāptaṃ śāntajvālocchritotthitam /",
  "GR14visvaksu:5469": "bahurekhamaratyagraṃ(?) daśamātraṃ pradāpeyat // Vis_27.49 //",
  "GR14visvaksu:5470": "dīpaṃ saptāṅgulotthānaṃ ghṛtakarpūradīpitam /",
  "GR14visvaksu:5471": "dhūpavaddīpayeddevamupacāranivartakam // Vis_27.50 //",
  "GR14visvaksu:5472": "trimātrakaṃ tu mudrāyā darśanaṃ dakṣiṇe dṛśi /",
  "GR14visvaksu:5473": "itthaṃ nirvartya vārāṇāṃ rājarāṣṭravivṛddhikṛt // Vis_27.51 //",
  "GR14visvaksu:5474": "anyathā parivārāṇāṃ arcotsavavidhau bhavet /",
  "GR14visvaksu:5475": "rājarāṣṭravināśāya durbhikṣānarthado bhavet // Vis_27.52 //",
  "GR14visvaksu:5476": "tataścaṇḍādimantrāṇāṃ lakṣaṇaṃ kathyate 'dhunā /",
  "GR14visvaksu:5477": "praṇavādinamo 'ntaṃ ca nāmamantramiti smṛtam // Vis_27.53 //",
  "GR14visvaksu:5478": "pīṭhe pīṭhe baliṃ kṣiptvā grāmamadhye samāpayet /",
  "GR14visvaksu:5479": "bhūtakṛdbhyo namaḥ sarvabhūtebhyaśca namo 'stviti // Vis_27.54 //",
  "GR14visvaksu:5480": "namo 'stu sarvabhūtebhya iti mantramudīrayet /",
  "GR14visvaksu:5481": "tasmin vedyādiparyantaṃ deśe mantramiti smṛtam // Vis_27.55 //",
  "GR14visvaksu:5482": "anugacchanti ye tvatra kautukaṃ kautukānvitāḥ /",
  "GR14visvaksu:5483": "pade pade kratuphalaṃ labhante nātra saṃśayaḥ // Vis_27.56 //",
  "GR14visvaksu:5484": "śuddhavāsāḥ śucirbhūtvā kṛtadantānudhāvanaḥ /",
  "GR14visvaksu:5485": "haviṣyabhug yatātmā ca ācāryo balimācaret // Vis_27.57 //",
  "GR14visvaksu:5486": "rātrau balipradānānte snānaṃ sadyaḥ samācaret /",
  "GR14visvaksu:5487": "pratiṣṭhotsavahomeṣu snapanādau viśeṣataḥ // Vis_27.58 //",
  "GR14visvaksu:5488": "ārabhya tantrānuktaṃ ca nirīkṣyānyāṃstu kārayet /",
  "GR14visvaksu:5489": "anyathā kevalaṃ tantramekaṃ vīkṣya prayojayet // Vis_27.59 //",
  "GR14visvaksu:5490": "tatsaṃkṣepaṃ na vismṛtya mohāt sarvavināśakṛt /",
  "GR14visvaksu:5491": "tīrthapūrvadine rātrāvadhivāsanamācaret // Vis_27.60 //",
  "GR14visvaksu:5492": "yāgamaṇḍapamadhye vā devasya purato 'thavā /",
  "GR14visvaksu:5493": "vediṃ kṛtvātha śālībhiraṣṭadroṇasamanvitam // Vis_27.61 //",
  "GR14visvaksu:5494": "tadardhaṃ taṇḍulaṃ nyasya tanmadhye 'mbujamālikhet /",
  "GR14visvaksu:5495": "kuśān saṃstīrya tanmadhye vastrāṇi parito nyaset // Vis_27.62 //",
  "GR14visvaksu:5496": "gandhapuṣpaiḥ samāstīrya prokṣayenmūlavidyayā /",
  "GR14visvaksu:5497": "aṣṭadigdīpasaṃyuktaṃ karpūrāgarudhūpitam // Vis_27.63 //",
  "GR14visvaksu:5498": "dhūpayitvā tato vediṃ tanmadhye devamānayet /",
  "GR14visvaksu:5499": "arghyapādyādinābhyarcya havirasmai tu dāpayet // Vis_27.64 //",
  "GR14visvaksu:5500": "devasya pūrvapārśve tu pūrṇakumbhaṃ nidhāya tu /",
  "GR14visvaksu:5501": "veṣṭitaṃ sūkṣmavastraiśca hemaratnasamanvitam // Vis_27.65 //",
  "GR14visvaksu:5502": "tasminnāvāhayet tīrthān saritaśca sarāṃsi ca /",
  "GR14visvaksu:5503": "pūjayitvaiva gandhādyaistato devaṃ samarcayet // Vis_27.66 //",
  "GR14visvaksu:5504": "prārthayettīrthayātrārthaṃ praṇipatyaiva deśikaḥ /",
  "GR14visvaksu:5505": "devadeva jagannātha namaste lokabhāvana // Vis_27.67 //",
  "GR14visvaksu:5506": "tīrthayātrāṃ kuruṣva tvaṃ prasīda puruṣottama /",
  "GR14visvaksu:5507": "prārthacitvaiva deveśaṃ prokṣayet kumbhavāriṇā // Vis_27.68 //",
  "GR14visvaksu:5508": "pañcamantraiśca sūktena pauruṣeṇa ca mantravit /",
  "GR14visvaksu:5509": "tathā nārāyaṇaṃ sūktaṃ sṛṣṭya dipratipādakam // Vis_27.69 //",
  "GR14visvaksu:5510": "atharvaṇamidaṃ sūktaṃ sarvakāmapradaṃ śubham /",
  "GR14visvaksu:5511": "ātmānaṃ ca tathācāryo vaiṣṇavāṃścaiva sāttvatān // Vis_27.70 //",
  "GR14visvaksu:5512": "gaṅgasnānaphalaṃ sarvarṃ(-ve?)labhante prokṣayettadā /",
  "GR14visvaksu:5513": "punarācamanaṃ datvā gandhapuṣpādinārcayet // Vis_27.71 //",
  "GR14visvaksu:5514": "havirnivedanaṃ kuryādapūpāṃśca phalāni ca /",
  "GR14visvaksu:5515": "pānīyācamanaṃ datvā mukhavāsaṃ tathaiva ca // Vis_27.72 //",
  "GR14visvaksu:5516": "niveditaṃ tu tatsarvaṃ ācāryāya nivedayet /",
  "GR14visvaksu:5517": "ācāryasya manaḥ prītiratisaṃpattikāriṇī // Vis_27.73 //",
  "GR14visvaksu:5518": "ācāryasyānurūpeṇa sāttvatebhyo nivedayet /",
  "GR14visvaksu:5519": "kiñcinmātraṃ gṛhītvā tu sadasyānāṃ tu dāpayet // Vis_27.74 //",
  "GR14visvaksu:5520": "puṇyāhaṃ vācayitvaiva kautukaṃ bandhayettataḥ /",
  "GR14visvaksu:5521": "darśayeddevadevasya maṅgalāni yathākramam // Vis_27.75 //",
  "GR14visvaksu:5522": "chatraṃ cāmaramādarśaṃ sumuharte nivedayet /",
  "GR14visvaksu:5523": "śāyayecchayane divye devaṃ mūlena vidyayā // Vis_27.76 //",
  "GR14visvaksu:5524": "ātmānaṃ kautukaṃ baddhvā rātriśeṣaṃ samāpayet /",
  "GR14visvaksu:5525": "atha tīrthe 'hani prāpte nityakarma samāpya ca // Vis_27.77 //",
  "GR14visvaksu:5526": "maṇḍape madhyame bhāge someśāne tu lepayet /",
  "GR14visvaksu:5527": "tanmadhye śālinā vediṃ kuryānmadhye 'bjamuttamam // Vis_27.78 //",
  "GR14visvaksu:5528": "ulūkhalāna(-nya?)laṃkṛtya niśācūrṇai(-khaṇḍai?)stu pūrayet /",
  "GR14visvaksu:5529": "pūrvoktena vidhānena ghātayettattridhā punaḥ // Vis_27.79 //",
  "GR14visvaksu:5530": "tasya paścimabhāge tu śālimadhye mahāmune /",
  "GR14visvaksu:5531": "tīrthārthaṃ sthāpayeccūrṇān gandhādīn kramayogataḥ // Vis_27.80 //",
  "GR14visvaksu:5532": "gandhacūrṇaṃ tathā piṣṭaṃ cūrṇaṃ rajanimeva ca /",
  "GR14visvaksu:5533": "śālimadhye tu saṃsthāpya prāgādīśāvasānakam // Vis_27.81 //",
  "GR14visvaksu:5534": "navavastraistu saṃveṣṭya kalaśān(-śo?)lūkhalān(?)kramāt /",
  "GR14visvaksu:5535": "paścādrajanicūrṇaṃ tu pūrayet kalaśe mune // Vis_27.82 //",
  "GR14visvaksu:5536": "arghyapādyādinābhyarcya taṃ devaṃ mūlavidyayā /",
  "GR14visvaksu:5537": "snāpayeddevadevasya mūrdhni paścāt samāhitaḥ // Vis_27.83 //",
  "GR14visvaksu:5538": "gandhādicūrṇān saṃgṛhya tīrthadeśe samācaret /",
  "GR14visvaksu:5539": "cūrṇotsavaṃ tataḥ kuryāt curṇasnānasamanvitam // Vis_27.84 //",
  "GR14visvaksu:5540": "grāmaṃ pradakṣiṇaṃ kṛtvā tīrthadeśaṃ samānayet /",
  "GR14visvaksu:5541": "puṇyāhājyāropaṇaṃ snānavastraṃ pādyārghyaṃ vai dantakāṣṭhaṃ ca toyam // Vis_27.85 //",
  "GR14visvaksu:5542": "datvādarśaṃ tailamudvartanaṃ ca dhātrīsnānaṃ snānapūrvopacāram /",
  "GR14visvaksu:5543": "snānakramaṃ pravakṣyāmi nitye naimittike 'pi ca // Vis_27.86 //",
  "GR14visvaksu:5544": "kāmye tu vā prakurvīta devadevasya śāṅrgiṇaḥ /",
  "GR14visvaksu:5545": "devasya pūrvabhāge tu maṇḍalaṃ pañcahastakam // Vis_27.87 //",
  "GR14visvaksu:5546": "kṛtvā tanmadhyame nyasya śālidroṇadvayaṃ mune /",
  "GR14visvaksu:5547": "vistīrya vedimadhye tu tadardhaṃ taṇḍulaṃ tathā // Vis_27.88 //",
  "GR14visvaksu:5548": "tatra madhye nyasedvidvān kalaśān dvādaśa kramāt /",
  "GR14visvaksu:5549": "madhyame tu ghṛtaṃ nyasya tatra pūrve dadhi nyaset // Vis_27.89 //",
  "GR14visvaksu:5550": "dakṣiṇe vinyaset kṣīraṃ madhu vāruṇagocare /",
  "GR14visvaksu:5551": "some coṣṇodakaṃ nyasya sādhakaḥ paramārthavit // Vis_27.90 //",
  "GR14visvaksu:5552": "āgneyyāṃ gandhatoyaṃ tu nairṛte puṣpatoyakam /",
  "GR14visvaksu:5553": "vāyavye maṅgalodaṃ tu īśāne śuddhavāribhiḥ // Vis_27.91 //",
  "GR14visvaksu:5554": "hastamutsṛjya navakādaindre vā cottare 'thavā /",
  "GR14visvaksu:5555": "sthāpayet kramayogena cūrṇāni kramayogataḥ // Vis_27.92 //",
  "GR14visvaksu:5556": "parameṣṭyādibhirmantraiḥ snāpayet puruṣottamam /",
  "GR14visvaksu:5557": "tataśca vimṛjeccūrṇairmūlenāṅgādi daivake // Vis_27.93 //",
  "GR14visvaksu:5558": "punaśca kuśakūrcena mārjayedbimbamuttamam /",
  "GR14visvaksu:5559": "evaṃ vai kalaśān nyasya kūrcadravyāt nyasedbudhaḥ // Vis_27.94 //",
  "GR14visvaksu:5560": "cakrikāṃ sthāpayettasmin gandhapuṣpaṃ vinikṣipet /",
  "GR14visvaksu:5561": "navavastraistu saṃchādya gandhapuṣpādinārcayet // Vis_27.95 //",
  "GR14visvaksu:5562": "tatastu paritaḥ kuryādrakṣārthaṃ kumudādikān /",
  "GR14visvaksu:5563": "kumudaṃ pūrvadigbhāge puṇḍarīkaṃ tu dakṣiṇe // Vis_27.96 //",
  "GR14visvaksu:5564": "śaṅkukarṇaṃ pratīcyāṃ tu sumukhaṃ cottare nyaset /",
  "GR14visvaksu:5565": "āgneye kumudākṣaṃ tu nairṛte vāmanaṃ nyaset // Vis_27.97 //",
  "GR14visvaksu:5566": "sarpanetraṃ tu vāyavyāmīśāne supratiṣṭhatam /",
  "GR14visvaksu:5567": "evaṃ tu kumudādīṃstu kalaśeṣu nyasedbudhaḥ // Vis_27.98 //",
  "GR14visvaksu:5568": "tulasīsahadevī ca bilvamaudumbaraṃ tathā /",
  "GR14visvaksu:5569": "aśvatthaṃ plakṣavakulaṃ sadābhadrā prakīrtitāḥ // Vis_27.99 //",
  "GR14visvaksu:5570": "eteṣāṃ pallavān gṛhya kalaśeṣu nyaset kramāt /",
  "GR14visvaksu:5571": "puṣpādibhiḥ samabhyarcya dhūpadīpāntameva ca // Vis_27.100 //",
  "GR14visvaksu:5572": "evaṃ vai kalaśān nyasya dravyadevān bravīmi te /",
  "GR14visvaksu:5573": "śālinīvāramāṣāṃśca candanośīrameva ca // Vis_27.101 //",
  "GR14visvaksu:5574": "pañcacūrṇamiti khyātaṃ parāgāṇāmanuttamam /",
  "GR14visvaksu:5575": "candanaṃ kuṅkumośīraṃ campakotpalavāsitam // Vis_27.102 //",
  "GR14visvaksu:5576": "gandhatoyamiti khyātaṃ gaṅgāvārisamaprabham /",
  "GR14visvaksu:5577": "utpalaṃ mallikājātipāṭalaṃ padmameva ca // Vis_27.103 //",
  "GR14visvaksu:5578": "pañca puṣpodakamidaṃ pañcopaniṣadaṃ nyaset /",
  "GR14visvaksu:5579": "indravalyaṅkurāśvatthadalaikaṃ padmameva ca // Vis_27.104 //",
  "GR14visvaksu:5580": "etattu kathitaṃ pūrvaṃ maṅgalaṃ maṅgalodakam /",
  "GR14visvaksu:5581": "śuddhatoyaṃ samādāya mantreṇa parameṣṭhinā // Vis_27.105 //",
  "GR14visvaksu:5582": "kuśāgreṇa mathitvā tu deveśamabhiṣecayet /",
  "GR14visvaksu:5583": "kuṅkumośīrakuṣṭhaṃ ca rajanīcandanaṃ tathā // Vis_27.106 //",
  "GR14visvaksu:5584": "etattīrthamayaṃ puṇyaṃ tīrthacūrṇamiti smṛtam /",
  "GR14visvaksu:5585": "rajanīṣvekavarjyaṃ tu droṇaṃ vāpyardhameva vā // Vis_27.107 //",
  "GR14visvaksu:5586": "āḍhakaṃ vā tadardhaṃ vā cūrṇaṃ kuryāttu mantravit /",
  "GR14visvaksu:5587": "cūrṇānāmapyalābhe tu rajanīcūrṇamuttamam // Vis_27.108 //",
  "GR14visvaksu:5588": "śālibhirvātha sarveṣāṃ snāpayenmūlavidyayā /",
  "GR14visvaksu:5589": "ghṛtādisnehadravyāṇāmāḍhakaṃ vārdhameva vā // Vis_27.109 //",
  "GR14visvaksu:5590": "sarveṣāmapyalābhe tu pūrayedgandhavāriṇā /",
  "GR14visvaksu:5591": "tenaiva snāpayeddevaṃ yathāvittānusārataḥ(?) // Vis_27.110 //",
  "GR14visvaksu:5592": "yatproktaṃ cotsave puṣpaṃ tasyā (?) evaṃ tu mantravit /",
  "GR14visvaksu:5593": "tattaddoṣaṃ smaret kṣipya tulasī cotpalākṣatam // Vis_27.111 //",
  "GR14visvaksu:5594": "evaṃ dravyaṃ tu saṃproktaṃ daivataṃ kathayāmi te /",
  "GR14visvaksu:5595": "dāmodarāvasānāśca keśavādyāśca mūrtayaḥ // Vis_27.112 //",
  "GR14visvaksu:5596": "ghṛtādikalaśānāṃ tu devatāḥ parikīrtitāḥ /",
  "GR14visvaksu:5597": "rakṣārthaṃ kalaśānāṃ tu kumudādīni daivatam // Vis_27.113 //",
  "GR14visvaksu:5598": "uddhāraṇakramaṃ yena tatproktaṃ daivataṃ kramāt /",
  "GR14visvaksu:5599": "evaṃ saṃsthāpya vidhivat paścācchuddhiṃ samācaret // Vis_27.114 //",
  "GR14visvaksu:5600": "puṇyāhaṃ vācayitvā tu prokṣayet kuśavāriṇā /",
  "GR14visvaksu:5601": "evaṃ saṃprokṣya vidhivat tataḥ snapanamācaret // Vis_27.115 //",
  "GR14visvaksu:5602": "ghṛtena dadhnā payasā madhunoṣṇākadakena ca /",
  "GR14visvaksu:5603": "snāpayet pañcacūrṇaiśca saṃprapūjya prabhuṃ mune // Vis_27.116 //",
  "GR14visvaksu:5604": "aṣṭākṣareṇa gandhāmbhaḥ puṣpāmbho dvādaśākṣaraiḥ /",
  "GR14visvaksu:5605": "maṅgalaṃ viṣṇugāyatryā śuddhāmbhaḥ praṇavena tu // Vis_27.117 //",
  "GR14visvaksu:5606": "tīrthacūrṇaṃ tataḥ snāpya mūlamantreṇa sādhakaḥ /",
  "GR14visvaksu:5607": "snapanānte tu saṃsthāpya rajanīcūrṇamuttamam // Vis_27.118 //",
  "GR14visvaksu:5608": "ājyādiniśi(?)cūrṇāntaṃ evaṃ saṃsnāpayet kramāt /",
  "GR14visvaksu:5609": "gandhapuṣpādinābhyarcya dīpāntaṃ ca mahāmune // Vis_27.119 //",
  "GR14visvaksu:5610": "snapanānte tu mantrajñaḥ kumudādīṃśca rakṣakān /",
  "GR14visvaksu:5611": "devasya śirasi bhrāmya bhaktānāṃ tu pradāpayet // Vis_27.120 //",
  "GR14visvaksu:5612": "evaṃ tu snapanaṃ kṛtvā nadīsnānaṃ tu kārayet /",
  "GR14visvaksu:5613": "tīre devaṃ samānīya kuśakūrcena mārjayet // Vis_27.121 //",
  "GR14visvaksu:5614": "pādyādidīpaparyantaṃ arcayet kautukaṃ tataḥ /",
  "GR14visvaksu:5615": "avagāhya ca tattīrthaṃ tīrthānāvāhya sarvataḥ // Vis_27.122 //",
  "GR14visvaksu:5616": "kṛtvāghamarṣaṇaṃ tatra pañcamantraiḥ samāhitaḥ /",
  "GR14visvaksu:5617": "jalakeliṃ tataḥ kṛtvā tīramāsādya deśikaḥ // Vis_27.123 //",
  "GR14visvaksu:5618": "tatra tīrthajale snātaḥ sarvapāpaiḥ pramucyate /",
  "GR14visvaksu:5619": "alaṃkṛtya tu vastrādyairgandhapuṣpādinārcayet // Vis_27.124 //",
  "GR14visvaksu:5620": "havirmahāhavirvāpi datvā nṛttādi kārayet /",
  "GR14visvaksu:5621": "devasya pūrvadigdeśe baliṃ dadyāt samāhitaḥ // Vis_27.125 //",
  "GR14visvaksu:5622": "namo 'stu sarvadevebhya evamuccārya mantrataḥ /",
  "GR14visvaksu:5623": "pālikādyairalaṃkṛtya yānamāropayeddharim // Vis_27.126 //",
  "GR14visvaksu:5624": "punaḥ pradakṣiṇaṃ kuryāt grāmaṃ vā nagaraṃ tu vā /",
  "GR14visvaksu:5625": "ālayaṃ vāpyabhāve tu yathāvittānusārataḥ(!) // Vis_27.127 //",
  "GR14visvaksu:5626": "svastivācanasaṃyuktaṃ śaṅkhabherīravākulam /",
  "GR14visvaksu:5627": "pradīpaśatasaṃyuktaṃ nṛttagītādisaṃyutam // Vis_27.128 //",
  "GR14visvaksu:5628": "puṣpavṛṣṭisamāyuktamakṣatā(?) lājasaṃyutam /",
  "GR14visvaksu:5629": "sāmagītasamāyuktaṃ jayaśabdasamanvitam // Vis_27.129 //",
  "GR14visvaksu:5630": "pradakṣiṇaṃ parikramya nadrutaṃ navilambitam /",
  "GR14visvaksu:5631": "yāgabhūmiṃ samāsādya pūjayitvā yathākramam // Vis_27.130 //",
  "GR14visvaksu:5632": "snapanaṃ vidhivat kṛtvā puṣpayāgaṃ samārabhet /",
  "GR14visvaksu:5633": "kṛtvā padmaṃ cakrakaṃ maṇḍalaṃ vā tatra sthāne vāsudevādikāṃ (-kā?) śca // Vis_27.131 //",
  "GR14visvaksu:5634": "śaṅkhādyā vai bāhyato lokapālāḥ viṣvakseno vainateyaśca bāhye /",
  "GR14visvaksu:5635": "bhūteśā vai bāhyataḥ pūjanīyāḥ gaulyannaṃ vai bhakṣyamagneśca kāryam // Vis_27.132 //",
  "GR14visvaksu:5636": "puṇyāhārghyaṃ puṣpamekaṃ baliṃ ca pūjāpujye mūlabimbe sthitaṃ vai /",
  "GR14visvaksu:5637": "cakralakṣaṇamārge tu śeṣamasminniyojayet // Vis_27.133 //",
  "GR14visvaksu:5638": "dhvajāvarohaṇaṃ kuryāt udvāsyaiva tu devatāḥ /",
  "GR14visvaksu:5639": "datvā mahābaliṃ tābhyo mudgānnāpūpalājakaiḥ // Vis_27.134 //",
  "GR14visvaksu:5640": "saktubhirgrāmabāhye ca madhye caiva kṣamāpya ca /",
  "GR14visvaksu:5641": "dhvajādvisarjayeddevaṃ vainateyaṃ svamantrataḥ // Vis_27.135 //",
  "GR14visvaksu:5642": "ekarātridvirātre vā trirātre tu mahāmune /",
  "GR14visvaksu:5643": "dhvajāvarohaṇaṃ kuryāt adhikaṃ tu na kārayet // Vis_27.136 //",
  "GR14visvaksu:5644": "adhikaṃ yadi cettatra snapanaṃ kārayet kramāt /",
  "GR14visvaksu:5645": "utsavapratimāyāṃ tu snapanaṃ tvadhamottamam // Vis_27.137 //",
  "GR14visvaksu:5646": "pañcaviṃśatibhirvāpi kalaśairdvādaśaistu vā /",
  "GR14visvaksu:5647": "yathāvittānusāreṇa (!) snapanaṃ kārayeddharim // Vis_27.138 //",
  "GR14visvaksu:5648": "dhvajāvarohaṇaṃ paścāt kārayenmantravittamaḥ /",
  "GR14visvaksu:5649": "karṣaṇādiṣu pūjāyāṃ pratiṣṭhārohaṇādiṣu // Vis_27.139 //",
  "GR14visvaksu:5650": "dhvājārohaṇavelāyāṃ dhvajasyāpyavarohaṇe /",
  "GR14visvaksu:5651": "utsave balidāne tu śaṅkhādyaiścaiva ghoṣayet // Vis_27.140 //",
  "GR14visvaksu:5652": "śaṅkhatūryādinirghoṣaṃ haritṛptikaraṃ mune /",
  "GR14visvaksu:5653": "rakṣovidrāvaṇaṃ caiva rājaśāntikaraṃ tathā // Vis_27.141 //",
  "GR14visvaksu:5654": "rāṣṭravṛddhikaraṃ samyak yajamānasukhāvaham /",
  "GR14visvaksu:5655": "snapanasthāpanādīnāṃ yā mudrā yasya kathyate // Vis_27.142 //",
  "GR14visvaksu:5656": "tāṃ tathāśaknuvan kartuṃ mūlamantraṃ nyaset kare /",
  "GR14visvaksu:5657": "tena kurvan kriyāḥ sarvāḥ kareṇa munipuṅgava // Vis_27.143 //",
  "GR14visvaksu:5658": "tṛtīyaṃ samanudhyānaṃ te cānte 'ñjalikārakāḥ /",
  "GR14visvaksu:5659": "tṛptiṃ kurvanti devasya jalasthānajaleśvarān(?) // Vis_27.144 //",
  "GR14visvaksu:5660": "tṛpta (tarpa) yedātmanastṛptimiti guhyopadeśakaḥ /",
  "GR14visvaksu:5661": "devotsavādikriyayā nṛpasya balāyurārogyajayaśriyaśca // Vis_27.145 //",
  "GR14visvaksu:5662": "rāṣṭrasya vṛddhirdhanadhānyayugvai prayojayitrādi phalaṃ sukhādi /",
  "GR14visvaksu:5663": "utsavāṅgamatho vakṣye yāgamaṇḍapamuttamam // Vis_27.146 //",
  "GR14visvaksu:5664": "dakṣiṇe gopurasyaiva āneyyāṃ diśi vai tathā /",
  "GR14visvaksu:5665": "yāmyāyāmuttare vātha kārayedyāgamaṇḍapam // Vis_27.147 //",
  "GR14visvaksu:5666": "tatpūrvabhāge kartavyaṃ kuṇḍaṃ lakṣaṇasaṃyutam /",
  "GR14visvaksu:5667": "kuṇḍapārśve muniśreṣṭha vediṃ kuryādyathāvidhi // Vis_27.148 //",
  "GR14visvaksu:5668": "caturhastapramāṇena kārayedvedimuttamām /",
  "GR14visvaksu:5669": "vistārāyāmatulyā syādyāgavedirmahāmune // Vis_27.149 //",
  "GR14visvaksu:5670": "trihastaṃ vā dvihastaṃ vā kārayedvedimuttamām /",
  "GR14visvaksu:5671": "ratnimātrasamutsedhāmathavā tālamātrakām // Vis_27.150 //",
  "GR14visvaksu:5672": "darpaṇodarasaṃkāśāṃ yāgavedimanuttamām /",
  "GR14visvaksu:5673": "evaṃ kṛtvā vidhānena vediṃ bhuktiśubhapradām // Vis_27.151 //",
  "GR14visvaksu:5674": "tatropari likhet padmamaṣṭapatradalākṛti /",
  "GR14visvaksu:5675": "gomayena samālipya dvādaśākṣaravidyayā // Vis_27.152 //",
  "GR14visvaksu:5676": "prokṣayettena mantreṇa kuśapūtena vāriṇā /",
  "GR14visvaksu:5677": "pālikā cāṅkuropetamaṣṭamaṅgalasaṃyutam // Vis_27.153 //",
  "GR14visvaksu:5678": "pūrvādikramayogena śaṅkhādīn maṅgalān(!)nyaset /",
  "GR14visvaksu:5679": "uttamādikramaṃ proktaṃ vedikālakṣaṇaṃ mune // Vis_27.154 //",
  "GR14visvaksu:5680": "puṇyāhaṃ vācayitvā tu prokṣayitvā kuśāmbhasā /",
  "GR14visvaksu:5681": "svastisūktaṃ tatoccārya(?)brāhmaṇaiḥ saha mantravit // Vis_27.155 //",
  "GR14visvaksu:5682": "tatra madhye muniśreṣṭha śālinā vedimācaret /",
  "GR14visvaksu:5683": "pañcabhārapramāṇaṃ vā tasyārdhaṃ vārdhameva vā // Vis_27.156 //",
  "GR14visvaksu:5684": "vistīrya vedimadhye tu raktaśālyantameva vā /",
  "GR14visvaksu:5685": "pūrvavadvilikhedraktapadmamaṣṭadalairyutam // Vis_27.157 //",
  "GR14visvaksu:5686": "tatra madhye tu saṃsthāpya navakumbhān yathākramam /",
  "GR14visvaksu:5687": "sūtratrayasamopetān gālitodakapūritān // Vis_27.158 //",
  "GR14visvaksu:5688": "vastrayugmairalaṃkṛtya gandhapuṣpasamanvitān /",
  "GR14visvaksu:5689": "pañcaratnasamopetān kūrcatrayasamanvitān // Vis_27.159 //",
  "GR14visvaksu:5690": "aśvatthapallavairyuktāṃścakrikābhiḥ pidhāya tu /",
  "GR14visvaksu:5691": "evaṃ lakṣaṇasaṃyuktakumbheṣvāvāhayet kramāt // Vis_27.160 //",
  "GR14visvaksu:5692": "mahāberānnayecchaktiṃ madhyakumbhe mahāmune /",
  "GR14visvaksu:5693": "pūrvādi caṣṭakumbheṣu vāsudevādikān yajet // Vis_27.161 //",
  "GR14visvaksu:5694": "arghyapādyādinābhyarcya havīṃṣi mukhavāsakam /",
  "GR14visvaksu:5695": "dāpeyat kumbhamadhyasthadevāya munisattama // Vis_27.162 //",
  "GR14visvaksu:5696": "pūrvādi cāṣṭakumbheṣu taccheṣeṇa baliṃ kṣipet /",
  "GR14visvaksu:5697": "vāsudevādikān jñātvā svanāmnaiva pṛthak pṛthak // Vis_27.163 //",
  "GR14visvaksu:5698": "tatastu kumudādīnāṃ kumbhasya paritor'cayet /",
  "GR14visvaksu:5699": "ghaṇṭāśabdasamopetaṃ kukkuṭāṇḍapramāṇataḥ // Vis_27.164 //",
  "GR14visvaksu:5700": "svastivācanasaṃyuktaṃ dhūpadīpasamanvitam /",
  "GR14visvaksu:5701": "svanamnā balidānaṃ tu sādhayet sādhakottamaḥ // Vis_27.165 //",
  "GR14visvaksu:5702": "nārikelaphalaṃ dadyāt sandhyayorevamarcayet /",
  "GR14visvaksu:5703": "tatpūjānte tu mantrajño homakarma samārabhet // Vis_27.166 //",
  "GR14visvaksu:5704": "aṣṭottaraśataṃ vāpi tadardhaṃ vārdhameva vā /",
  "GR14visvaksu:5705": "samidāditilāntaṃ tu juhuyāt sādhakottamaḥ // Vis_27.167 //",
  "GR14visvaksu:5706": "homānte balidānaṃ tu kārayedgrāmavāstuṣu /",
  "GR14visvaksu:5707": "tatastīrthasya divase pūrvāhṇe homapūjanam // Vis_27.168 //",
  "GR14visvaksu:5708": "kārayet pūrvavat samyak sādhakaḥ paramārthavit /",
  "GR14visvaksu:5709": "homānte cānayet kumbhāttaccakṣurmūlaberake // Vis_27.169 //",
  "GR14visvaksu:5710": "tatastu vāsudevādīn nayet pūrvavadāvṛte /",
  "GR14visvaksu:5711": "vatsare vatsare brahman kartavyaṃ paramaṃ śubham // Vis_27.170 //",
  "GR14visvaksu:5712": "nityapūjāvihīnasya prāyaścittaṃ mahotsavam /",
  "GR14visvaksu:5713": "evaṃ saṃpūjayeddevaṃ cotsave yāgamaṇḍape // Vis_27.171 //",
  "GR14visvaksu:5714": "tīrthasya divasaṃ yāvattāvat saṃpūjayet kramāt /",
  "GR14visvaksu:5715": "yāgamaṇḍapapūjāyāmaṅkurārpaṇapūjane // Vis_27.172 //",
  "GR14visvaksu:5716": "baliśeṣaṃ homaśeṣaṃ pātraśeṣaṃ tathaiva ca /",
  "GR14visvaksu:5717": "asminniveditaṃ sarvamācāryāya pradāpayet // Vis_27.173 //",
  "GR14visvaksu:5718": "anyathā niṣphalaṃ yāti yajamānasya rogakṛt /",
  "GR14visvaksu:5719": "tasmāt sarvaprayatnena kārayecchāstracoditam // Vis_27.174 //",
  "GR14visvaksu:5720": "yaḥ kārayettu matimān tatphalaṃ samavāpnuyāt /",
  "GR14visvaksu:5721": "yāgamaṇḍapapūjāṃ tu vinā cedutsavaṃ kuru // Vis_27.175 //",
  "GR14visvaksu:5722": "kevalaṃ homamātreṇa cāpyalaṃ tu mahotsavam /",
  "GR14visvaksu:5723": "dhanyaṃ yaśasyamāyuṣyaṃ sarvapāpanikṛntanam // Vis_27.176 //",
  "GR14visvaksu:5724": "iti śrīpāñcārātre viṣvaksenasaṃhitāyāṃ [utsavavidhirnāma] saptaviṃśo 'dhyāyaḥ ||",
  "GR14visvaksu:5725": "_________________________________________________________________",
  "GR14visvaksu:5726": "aṣṭāviṃśo 'dhyāyaḥ",
  "GR14visvaksu:5727": "viṣvaksenaḥ---",
  "GR14visvaksu:5728": "amāvāsyotsavaṃ vakṣye māsi māsi munīśvara /",
  "GR14visvaksu:5729": "devajanmarkṣake vāpi pratiṣṭhārkṣamathā (-ṛkṣake?)pivā // Vis_28.1 //",
  "GR14visvaksu:5730": "yajamānasya janmarkṣe rājajanmarkṣake 'pi vā /",
  "GR14visvaksu:5731": "ayane viṣukāle vā niścayitvāṅkurān purā // Vis_28.2 //",
  "GR14visvaksu:5732": "navāhe saptapañcāhe tryahaikāhamathāpi vā /",
  "GR14visvaksu:5733": "aṅkurārpaṇameteṣu sarvasampatsukhāvaham // Vis_28.3 //",
  "GR14visvaksu:5734": "kārayedvidhivat samyak sāyāhne munisattama /",
  "GR14visvaksu:5735": "anaṅkurārpaṇaṃ kāryamanarthamaśubhāvaham // Vis_28.4 //",
  "GR14visvaksu:5736": "tasmāt sarvaprayatnena kārayedaṅkurārpaṇam /",
  "GR14visvaksu:5737": "aṅkurārpaṇakārye 'smin velādīni na vīkṣayet // Vis_28.5 //",
  "GR14visvaksu:5738": "pālikāghaṭikā caiva śarāvaśca tridhā mune /",
  "GR14visvaksu:5739": "uktamasmin mahātantre cotsave ṣoḍaśān kramāt // Vis_28.6 //",
  "GR14visvaksu:5740": "pratyakaṃ pālikādīni lakṣaṇaiḥ saha nārada /",
  "GR14visvaksu:5741": "kaścidasmin viśeṣo 'sti taṃ viśeṣaṃ śṛṇu kramāt // Vis_28.7 //",
  "GR14visvaksu:5742": "pratyekaṃ dvādaśaṃ vāpi kevalāḥ pālikāstathā /",
  "GR14visvaksu:5743": "pālikāṣoḍaśaṃ vāpi dvādaśaṃ navakaṃ tu vā(?) // Vis_28.8 //",
  "GR14visvaksu:5744": "dūrvābhiḥ saśirīṣābhiḥ pālikādīn suveṣṭayet /",
  "GR14visvaksu:5745": "tilādidaśabījāni mudgamekamathāpi vā // Vis_28.9 //",
  "GR14visvaksu:5746": "payobhiḥ kṣālayet pañcamantrairvāribhireva vā /",
  "GR14visvaksu:5747": "evaṃ bījāni saṃkṣālya kārayedaṅkurārpaṇam // Vis_28.10 //",
  "GR14visvaksu:5748": "aṅkurārpaṇakārye 'smin sūtrapātaṃ na kārayet /",
  "GR14visvaksu:5749": "viśeṣamatra vakṣyāmi padmasūtravidhiṃ śṛṇu // Vis_28.11 //",
  "GR14visvaksu:5750": "trihastaparimāṇaṃ tu caiva gomayenānulepayet /",
  "GR14visvaksu:5751": "tasyordhve śālimāstīrya tanmadhye 'bjamathālikhet // Vis_28.12 //",
  "GR14visvaksu:5752": "tryahaikāhotsave caiva snapane munisattama /",
  "GR14visvaksu:5753": "amāvāsyādikārye 'smin ṣoḍaśaṃ dvādaśaṃ tu(?) vā // Vis_28.13 //",
  "GR14visvaksu:5754": "karṇikādidalān likhya pratyekaṃ tatra vinyaset /",
  "GR14visvaksu:5755": "pratiṣṭhotsavayoścaiva pavitrārohaṇe mune // Vis_28.14 //",
  "GR14visvaksu:5756": "tathā dīkṣāvidhāne tu pratyekaṃ ṣoḍaśa kramāt /",
  "GR14visvaksu:5757": "dvādaśaṃ vātha niḥśeṣaṃ pālikādīṃśca kārayet // Vis_28.15 //",
  "GR14visvaksu:5758": "śeṣakarmāṇi sarvāṇi likhedabjamanuttamam /",
  "GR14visvaksu:5759": "padmasya dalasaṃkhyāstu śṛṇu cāsmin mahāmune // Vis_28.16 //",
  "GR14visvaksu:5760": "pālikā ṣoḍaśaṃ cettu dalaṃ pañcadaśaṃ likhet /",
  "GR14visvaksu:5761": "dvādaśaṃ pālikā cettu tādṛśaṃ padmamālikhet // Vis_28.17 //",
  "GR14visvaksu:5762": "karṇikadidaleṣveṣu kārayet prathamākṣaram /",
  "GR14visvaksu:5763": "athavā muniśārdūla aṣṭapatrābjamālikhet // Vis_28.18 //",
  "GR14visvaksu:5764": "pūrvavadvilikhedbījaṃ pūrvādiṣvakṣarān vasūn /",
  "GR14visvaksu:5765": "prokṣayettena mantreṇa śākhāmūlena vā mune // Vis_28.19 //",
  "GR14visvaksu:5766": "indrādīśāvasāneṣu pālikān navakān nyaset /",
  "GR14visvaksu:5767": "tena mantreṇa matimānan prokṣayedgandhavāriṇā // Vis_28.20 //",
  "GR14visvaksu:5768": "puṇyāhaṃ vācayettasmin brāhmaṇaistantrapāragaiḥ /",
  "GR14visvaksu:5769": "tilādibījānabhyarcya taṇḍulopari nārada // Vis_28.21 //",
  "GR14visvaksu:5770": "jitanta iti mantreṇa sarvabījāni vāpayet /",
  "GR14visvaksu:5771": "gandhapuṣpādinābhyarcya sugupte sthāpayet kramāt // Vis_28.22 //",
  "GR14visvaksu:5772": "viśeṣaścātra saṃproktaḥ śeṣaṃ sādhāraṇaṃ bhavet /",
  "GR14visvaksu:5773": "sāyāhne vātha pūrvāhṇe balimasmin samācaret // Vis_28.23 //",
  "GR14visvaksu:5774": "haviṣā cākṣatairvāpi puṣpairvātha baliṃ kṣipet /",
  "GR14visvaksu:5775": "amāvāsyotsavādyeṣu saṃproktaṃ cāṅkurārpaṇam // Vis_28.24 //",
  "GR14visvaksu:5776": "utsavapratimāṃ vāpi snapanārcāmathāpi vā /",
  "GR14visvaksu:5777": "balibimbaṃ tu vā cakrabimbamekamathāpi vā // Vis_28.25 //",
  "GR14visvaksu:5778": "tadgṛhītvā tu mantrajñaḥ śuddhasnānaṃ tu kārayet /",
  "GR14visvaksu:5779": "pūrvarātrau tu kartavyaḥ sūtrabandho yathāvidhi // Vis_28.26 //",
  "GR14visvaksu:5780": "vāsādhivāsavat kṛtvā maṇḍapālaṃkṛtirmune /",
  "GR14visvaksu:5781": "caturaṅgulamutsedhaṃ caturhastapramāṇataḥ // Vis_28.27 //",
  "GR14visvaksu:5782": "śālibhirvedikāṃ samyak kṛtvā maṇḍapamadhyame /",
  "GR14visvaksu:5783": "tadardhaṃ taṇḍulairvediṃ tanmadhye tu samācaret // Vis_28.28 //",
  "GR14visvaksu:5784": "dhānyābhāve yathāvediryathālābhaṃ praśasyate /",
  "GR14visvaksu:5785": "yajamānecchayā vediṃ kuryāttantravicakṣaṇaḥ // Vis_28.29 //",
  "GR14visvaksu:5786": "pūrvavat padmamālikhya tanmadhye 'ṣṭākṣaraṃ nyaset /",
  "GR14visvaksu:5787": "aṣṭākṣarasya madhye tu catuṣpādāsanaṃ nyaset // Vis_28.30 //",
  "GR14visvaksu:5788": "prokṣayenmūlamantreṇa dharmajñānādikān nyaset /",
  "GR14visvaksu:5789": "gandhapuṣpādinābhyarcya tanmadhye harimānayet // Vis_28.31 //",
  "GR14visvaksu:5790": "pādyādidīpaparyantamarcayet puruṣottamam /",
  "GR14visvaksu:5791": "kautukaṃ bandhayet paścāt puṇḍarīkākṣavidyayā // Vis_28.32 //",
  "GR14visvaksu:5792": "āḍhakatrayasaṃpūrṇaṃ śālitaṇḍulamuttamam /",
  "GR14visvaksu:5793": "sauvarṇādiṣu pātreṣu hyekaṃ gṛhya vicakṣaṇaḥ // Vis_28.33 //",
  "GR14visvaksu:5794": "pūrayettaṇḍulaṃ śuddhaṃ kundendudhavalaprabham /",
  "GR14visvaksu:5795": "taṇḍulordhve 'bjamālikhya cāṣṭapatraṃ sakarṇikam // Vis_28.34 //",
  "GR14visvaksu:5796": "sauvarṇaṃ rājataṃ vāpi kṣaumasūtramathāpi vā /",
  "GR14visvaksu:5797": "kārpāsasūtrakaṃ vāpi triguṇīkṛtya nārada // Vis_28.35 //",
  "GR14visvaksu:5798": "triguṇaṃ triguṇīkṛtya karṇikāyāṃ nyaset kramāt /",
  "GR14visvaksu:5799": "prācyādi paścimāntena vinyaset sūtramuttamam // Vis_28.36 //",
  "GR14visvaksu:5800": "gandhādidīpaparyantamarcayet kautukaṃ kramāt /",
  "GR14visvaksu:5801": "bandhayet kautukaṃ paścāt dakṣiṇe bhagavatkare // Vis_28.37 //",
  "GR14visvaksu:5802": "aṅguṣṭhānāmikābhyāṃ tu ācāryo mantramuccaran /",
  "GR14visvaksu:5803": "dhūpāt bhasmaṃ(?)samādāya rakṣāṃ kṛtvā samantrataḥ // Vis_28.38 //",
  "GR14visvaksu:5804": "lalāṭe cāṣṭadigbandhaṃ devasya paritaḥ kramāt /",
  "GR14visvaksu:5805": "havirnivedayet paścāt sādhakaḥ parameṣṭhinā // Vis_28.39 //",
  "GR14visvaksu:5806": "apūpādīni sarvāṇi upahārāṇi dāpayet /",
  "GR14visvaksu:5807": "pānīyaṃ ca tato dadyāt mukhavāsaṃ nivedayet // Vis_28.40 //",
  "GR14visvaksu:5808": "chatraṃ cāmaramādarśaṃ deveśāya nivedayet /",
  "GR14visvaksu:5809": "digbandhaṃ kārayettasmin cakramantreṇa sādhakaḥ // Vis_28.41 //",
  "GR14visvaksu:5810": "niveditaṃ tu tatsarvamācāryāya nivedayet /",
  "GR14visvaksu:5811": "tasminanniveditaṃ sarvaṃ puroḍāśasamaṃ mune // Vis_28.42 //",
  "GR14visvaksu:5812": "tasmāt sarvaprayatnena saṃgraheddevasaṃnidhau /",
  "GR14visvaksu:5813": "grāmāyatanavṛddhyarthaṃ pūrvādi paritor'cayet // Vis_28.43 //",
  "GR14visvaksu:5814": "kumudādyāḥ pragṛhṇantu sarve balimanuttamam /",
  "GR14visvaksu:5815": "ghaṇṭāśabdasamopetaṃ dhūpadīpasamanvitam // Vis_28.44 //",
  "GR14visvaksu:5816": "svastivācanasaṃyuktaṃ nṛtatagītasamanvitam /",
  "GR14visvaksu:5817": "kārayedbalidānaṃ tu puṣpākṣatakuśodakaiḥ // Vis_28.45 //",
  "GR14visvaksu:5818": "yadidaṃ devadevasya toṣaṇārthamihocyate /",
  "GR14visvaksu:5819": "rātriṃ(rātrau?)visarjayet paścāt pūrvoktairdravyavistaraiḥ // Vis_28.46 //",
  "GR14visvaksu:5820": "deveśaṃ cārcayet samyak sūktena puruṣeṇa ca /",
  "GR14visvaksu:5821": "vastrābharaṇapuṣpādyairalaṃkṛtya prayatnataḥ // Vis_28.47 //",
  "GR14visvaksu:5822": "havirnivedayet paścāt tāmbūlaṃ ca tathaiva ca /",
  "GR14visvaksu:5823": "ācāryaḥ samalaṃkṛtya homakarma samārabhet // Vis_28.48 //",
  "GR14visvaksu:5824": "nityāgnau cotsavāgnau vā karayedvidhicoditam /",
  "GR14visvaksu:5825": "samidājyacarūn lājān pañcaviṃśatisaṃkhyayā // Vis_28.49 //",
  "GR14visvaksu:5826": "kārayet svasvajihvāyāṃ samidādi yathākramam /",
  "GR14visvaksu:5827": "samidho mūlamantreṇa chandomūlena vai ghṛtam // Vis_28.50 //",
  "GR14visvaksu:5828": "tatastu viṣṇugāyatryā yaruṃ hutvākṣamātrataḥ /",
  "GR14visvaksu:5829": "lājān vedādimantreṇa juhuyāttantravittamaḥ // Vis_28.51 //",
  "GR14visvaksu:5830": "balidravyaṃ ca juhuyāt caturthyantādinā mune /",
  "GR14visvaksu:5831": "prāyaścittāhutiṃ hūyāt pañcopaniṣadaiḥ kramāt // Vis_28.52 //",
  "GR14visvaksu:5832": "pūrṇāhutiṃ tato hutvā dvādaśākṣaravidyayā /",
  "GR14visvaksu:5833": "nitye mahotsave caiva amāvāsyotsavādiṣu // Vis_28.53 //",
  "GR14visvaksu:5834": "brahmapraṇītamidhmau ca neṣyate munisattama /",
  "GR14visvaksu:5835": "etatte kathito homa amāvāsyotsavādiṣu // Vis_28.54 //",
  "GR14visvaksu:5836": "homānte balidānaṃ tu kārayettantravittamaḥ /",
  "GR14visvaksu:5837": "pūrvavadbalidānaṃ tu prāsāde tu yathākramam // Vis_28.55 //",
  "GR14visvaksu:5838": "kārayenmuniśārdūla sarvadevapriyārthakam /",
  "GR14visvaksu:5839": "grāme vā nagare vāpi pattane vālaye 'pi vā // Vis_28.56 //",
  "GR14visvaksu:5840": "evamādiṣu deśeṣu kārayedbalimuttamam /",
  "GR14visvaksu:5841": "mārgaśuddhiṃ purā kṛtvā pūrvāhṇe balimācaret // Vis_28.57 //",
  "GR14visvaksu:5842": "madhyāhne yatkṛtaṃ brahman balikarmādhamaṃ bhavet /",
  "GR14visvaksu:5843": "pūrvāhṇe grāmavṛddhiḥ syāt sarvasaṃpatsukhāvaham // Vis_28.58 //",
  "GR14visvaksu:5844": "madhyāhne tvaghanāśaṃ tannagarādiṣu vṛddhikṛt /",
  "GR14visvaksu:5845": "tasmāt sarvaprayatnena pūrvāhṇe balimācaret // Vis_28.59 //",
  "GR14visvaksu:5846": "pūrvavaddevadeveśamalaṃkṛtya prayatnataḥ /",
  "GR14visvaksu:5847": "vāsitādyaiśca mātrābhistoṣitaṃ sumanoramam // Vis_28.60 //",
  "GR14visvaksu:5848": "tadbimbaṃ śibikādyeṣu samāropya samāhitaḥ /",
  "GR14visvaksu:5849": "rathaṃ tu śibikāṃ vāpi gajaṃ vāśvavaraṃ tu vā // Vis_28.61 //",
  "GR14visvaksu:5850": "prokṣayedgāruḍenaiva bhūṣayedgaruḍaṃ smaran /",
  "GR14visvaksu:5851": "chatradhvajavitānādīn nṛttageyasamanvitam // Vis_28.62 //",
  "GR14visvaksu:5852": "śaṅkhabheryādinirghoṣaṃ mahājanasamanvitam /",
  "GR14visvaksu:5853": "grāmādivīthikāyāṃ tu madhye grāmaṃ paribhramet // Vis_28.63 //",
  "GR14visvaksu:5854": "grāmādivāstudeśeṣu kumudādīn samarcayet /",
  "GR14visvaksu:5855": "devāgāreṣu sarveṣu mahāśāstālayeṣu ca // Vis_28.64 //",
  "GR14visvaksu:5856": "kūpe caiva (kūpeṣu ca?) taṭākeṣu saṅgameṣu ca vīthitaḥ /",
  "GR14visvaksu:5857": "tattaddeśe muniśreṣṭha sarvabhūtagaṇān nyaset // Vis_28.65 //",
  "GR14visvaksu:5858": "devasya saṃnidhau tasmin balidānaṃ samācaret /",
  "GR14visvaksu:5859": "pāyasānnaṃ gulopetaṃ tulasīpatrasaṃyutam // Vis_28.66 //",
  "GR14visvaksu:5860": "karavīrasamāyuktaṃ śvetaraktākṣatairyutam /",
  "GR14visvaksu:5861": "tilodakasamopetaṃ balidravyaiśca saṃyutam // Vis_28.67 //",
  "GR14visvaksu:5862": "kṛmikīṭapataṅgādyaiḥ sparśite 'smin pramādataḥ /",
  "GR14visvaksu:5863": "balidravye muniśreṣṭha santyājyaṃ devatārcane // Vis_28.68 //",
  "GR14visvaksu:5864": "akṣatairvātha puṣpairvā yathāsaṃbhavamarcayet /",
  "GR14visvaksu:5865": "kārayedvāstudeśeṣu tattanmantramanusmaran // Vis_28.69 //",
  "GR14visvaksu:5866": "uttaryīṣṇīṣasaṃyuktaḥ ācāryo balimācaret /",
  "GR14visvaksu:5867": "balyante paramātmānamarghyapādyādinārcayet // Vis_28.70 //",
  "GR14visvaksu:5868": "sarvamaṅgalakārye 'smin maṅgalālāpanaṃ kuru /",
  "GR14visvaksu:5869": "tṛtīyasavane gatvā devāgāre munīśvara // Vis_28.71 //",
  "GR14visvaksu:5870": "pādyādisaptakaṃ datvā tataḥ snapanamārabhet /",
  "GR14visvaksu:5871": "maṇḍapaṃ samalaṃkṛtya śālinā vedimācaret // Vis_28.72 //",
  "GR14visvaksu:5872": "tatra madhye tu matimān kalaśān viniveśayet /",
  "GR14visvaksu:5873": "śālmalīkiṃśukāpuṣpasaṃkāśān sūtraveṣṭitān // Vis_28.73 //",
  "GR14visvaksu:5874": "vedikopari saṃsthāpya caturvedādimantrataḥ /",
  "GR14visvaksu:5875": "teṣāṃ madhye muniśreṣṭha dravyāṇi viniveśayet // Vis_28.74 //",
  "GR14visvaksu:5876": "pādyaṃ tu madhyame bhāge pūrvabhāger'ghyameva ca /",
  "GR14visvaksu:5877": "yāmye tvācamanīyaṃ syādgandhaṃ vāruṇagocare // Vis_28.75 //",
  "GR14visvaksu:5878": "puṣpatoyaṃ nyaset some kṛśānau taṇḍulodakam /",
  "GR14visvaksu:5879": "nairṛte dadhi vinyasya vāyavye kṣīrameva ca // Vis_28.76 //",
  "GR14visvaksu:5880": "aiśānye vinyasedājyaṃ gandhayuktaṃ śubhaṃ mune /",
  "GR14visvaksu:5881": "evaṃ tu navakaṃ sthāpya kūrcāṃsteṣu vinikṣipet // Vis_28.77 //",
  "GR14visvaksu:5882": "cakrikāṃ sthāpayetteṣu gandhapuṣpaṃ vinikṣipet /",
  "GR14visvaksu:5883": "tatastu rajanīcūrṇaṃ pūrve vā cottare 'tha vā // Vis_28.78 //",
  "GR14visvaksu:5884": "sthāpayitvārcayettasmin gandhapuṣpākṣataiḥ kramāt /",
  "GR14visvaksu:5885": "kalaśān navavastraistu veṣṭayet praṇavena tu // Vis_28.79 //",
  "GR14visvaksu:5886": "puṇyāhaṃ vācayet samyagyāthātathyena nārada /",
  "GR14visvaksu:5887": "gandhapuṣapādinābhyarcya toraṇe 'ṣṭaghaṭān nyaset // Vis_28.80 //",
  "GR14visvaksu:5888": "pūrvādi cottarānteṣu dvau dvau tu kalaśau nyaset /",
  "GR14visvaksu:5889": "gandhatoyena saṃpūrya gandhapuṣpādinārcayet // Vis_28.81 //",
  "GR14visvaksu:5890": "svanāmnā caiva sarveṣāṃ mantraṃ tu munipuṅgava /",
  "GR14visvaksu:5891": "ṣaḍakṣaramanusmṛtya sādhakaḥ paramārthavit // Vis_28.82 //",
  "GR14visvaksu:5892": "pādyādyaiḥ kalaśaiḥ sarvaiḥ deveśamabhiṣecayet /",
  "GR14visvaksu:5893": "snapanānte tu mantrajño rajanīmabhiṣecayet // Vis_28.83 //",
  "GR14visvaksu:5894": "śuddhasnānaṃ tataḥ kṛtvā alaṃkṛtya janārdanam /",
  "GR14visvaksu:5895": "snānodakaṃ to gṛhya vaiṣṇavān prokṣayedbudhaḥ // Vis_28.84 //",
  "GR14visvaksu:5896": "taṃ gṛhītvā tu bhaktānāṃ sarveṣāṃ mūrdhni nikṣipet /",
  "GR14visvaksu:5897": "gaṅgāsnānaphalaṃ puṇyaṃ sarvapāpapraṇāśanam // Vis_28.85 //",
  "GR14visvaksu:5898": "sarvasaṃpatsamṛddhiḥ syāditi śāstrasya niścayaḥ /",
  "GR14visvaksu:5899": "pūrvavadyānamadhye tu devamāropya mantravit // Vis_28.86 //",
  "GR14visvaksu:5900": "purāṇoktataṭāke vā nadītīre 'thavā mune /",
  "GR14visvaksu:5901": "devadevaṃ samānīya mūlamantreṇa sādhakaḥ // Vis_28.87 //",
  "GR14visvaksu:5902": "snāpayetteyamadhye tu pūrvavanmunipuṅgava /",
  "GR14visvaksu:5903": "mahājanān samāhūya dadyāttīrthamanuttamam // Vis_28.88 //",
  "GR14visvaksu:5904": "svastivācanasaṃyuktaṃ śaṅkhadundubhisaṃyutam /",
  "GR14visvaksu:5905": "devālayaṃ kramādgatvā dvāramāśritya nārada // Vis_28.89 //",
  "GR14visvaksu:5906": "arghyapādyādinābhyarcya rakṣāṃ kurvīta mantravit /",
  "GR14visvaksu:5907": "annena vātha puṣpairvā aṣṭadigbalimācaret // Vis_28.90 //",
  "GR14visvaksu:5908": "sudarśanena mantreṇa pūrvādiṣu yathākramam /",
  "GR14visvaksu:5909": "devāgāraṃ samāśritya svastivācanapūrvakam // Vis_28.91 //",
  "GR14visvaksu:5910": "pūrvavaddevamabhyarcya mahānnaṃ ca nivedayet /",
  "GR14visvaksu:5911": "ācāryaṃ pūjayet paścāt yathāśaktyatra nārada // Vis_28.92 //",
  "GR14visvaksu:5912": "apūpādīni cānyāni upahārāṇi dāpayet /",
  "GR14visvaksu:5913": "tāmbūlaṃ dāpayet paścāt vidhivat parameṣṭhinā // Vis_28.93 //",
  "GR14visvaksu:5914": "śeṣakarmāṇi sarvāṇi rājavat pratikārayet /",
  "GR14visvaksu:5915": "yaḥ kārayettu matimān ihalāke śriyaṃ labhet // Vis_28.94 //",
  "GR14visvaksu:5916": "sa yāti viṣṇusālokyaṃ viṣṇusārūpyameva ca /",
  "GR14visvaksu:5917": "atha vā muniśārdūla tīrthasnānavidhiṃ śṛṇu // Vis_28.95 //",
  "GR14visvaksu:5918": "nadīpulinatīre tu maṇḍapaṃ kārayet kramāt /",
  "GR14visvaksu:5919": "atha vā suprapāṃ kṛtvā caturdvārasamanvitām // Vis_28.96 //",
  "GR14visvaksu:5920": "vāsādhivāsane proktaṃ prapālakṣaṇamuttamam /",
  "GR14visvaksu:5921": "evaṃ lakṣaṇasaṃyuktāṃ prapāṃ kṛtvā munīśvara // Vis_28.97 //",
  "GR14visvaksu:5922": "aindrādīśānaparyantaṃ gomayenānulepayet /",
  "GR14visvaksu:5923": "pūrvoktaśālīnāstīrya vitānādyairalaṃkṛtam // Vis_28.98 //",
  "GR14visvaksu:5924": "puṣpamālādisaṃyuktaṃ tanmadhye kalaśān nyaset /",
  "GR14visvaksu:5925": "pūrvavannavakaṃ sthāpya pūrvavat snānamācaret // Vis_28.99 //",
  "GR14visvaksu:5926": "tīrthasnānaṃ tato brahman mahājanasamanvitam /",
  "GR14visvaksu:5927": "nadyāṃ hrade taṭāke vā deveśaṃ snānamācaret // Vis_28.100 //",
  "GR14visvaksu:5928": "tīre devaṃ samānīya śuddhasnānaṃ samācaret /",
  "GR14visvaksu:5929": "arghyādinārcayeddevamalaṃkṛtya prayatnataḥ // Vis_28.101 //",
  "GR14visvaksu:5930": "śeṣakarmāṇi sarvāṇi asmin pūrvavadācaret /",
  "GR14visvaksu:5931": "dviprakāraṃ mayā proktaṃ tīrthasnānaṃ munīśvara // Vis_28.102 //",
  "GR14visvaksu:5932": "sādhakecchānurūpeṇa yathāyogaṃ samācaret /",
  "GR14visvaksu:5933": "tīrthasnānavidhiḥ proktaḥ pūrvapūrvā garīyasī // Vis_28.103 //",
  "GR14visvaksu:5934": "evaṃ saṃkṣepataḥ proktamamāvāsyotsavaṃ param /",
  "GR14visvaksu:5935": "anyathā niṣphalaṃ yāti rogavṛddhirdhanakṣayaḥ // Vis_28.104 //",
  "GR14visvaksu:5936": "tasmāt sarvaprayatnena kārayedvidhipūrvakam //",
  "GR14visvaksu:5937": "iti śrīpañcarātre viṣvaksenasaṃhitāyāṃ amāvāsyotsavavidhirnāmāṣṭāviṃśo 'dhyāyaḥ ||",
  "GR14visvaksu:5938": "_________________________________________________________________",
  "GR14visvaksu:5939": "ekonatriṃśo 'dhyāyaḥ",
  "GR14visvaksu:5940": "viṣvaksenaḥ---",
  "GR14visvaksu:5941": "rāghavasyaiva vakṣyāmi tathā janmadinakriyām /",
  "GR14visvaksu:5942": "ṛkṣe punarvasau kāryaṃ caitre nāvamike tithau // Vis_29.1 //",
  "GR14visvaksu:5943": "māghamāse 'thavā brahyan rāghavotsavamuttamam /",
  "GR14visvaksu:5944": "kṛtvāṅkurārpaṇaṃ pūrvaṃ tataścotsavamācaret // Vis_29.2 //",
  "GR14visvaksu:5945": "snapanaṃ vidhivat kṛtvā sāyāhne rāghavasya tu /",
  "GR14visvaksu:5946": "ācāryaṃ pūjayet paścāt vastrahemāṅgulīyakaiḥ // Vis_29.3 //",
  "GR14visvaksu:5947": "godānaṃ bhūmidānaṃ ca suvarṇaṃ rajataṃ tathā /",
  "GR14visvaksu:5948": "paśvājyatiladānaṃ ca gogrāsaṃ ca yathāvidhi // Vis_29.4 //",
  "GR14visvaksu:5949": "kautukaṃ bandhayet paścāt supuṇyāhapuraḥsaram /",
  "GR14visvaksu:5950": "homaṃ caiva vidhānena kārayet sādhakottmaḥ // Vis_29.5 //",
  "GR14visvaksu:5951": "samidho mūlamantreṇa praṇavenājyameva ca /",
  "GR14visvaksu:5952": "pratyekamaṣṭāviṃśaśca caruhomamathācaret // Vis_29.6 //",
  "GR14visvaksu:5953": "ṣoḍaśarcaṃ ca puṃsūktamato devāḥ ṣaḍarcakam /",
  "GR14visvaksu:5954": "pañcopaniṣadaṃ caiva viṣṇornukamiti tryṛcā // Vis_29.7 //",
  "GR14visvaksu:5955": "dvādaśākṣaramantreṇa vauṣaḍantena homayet /",
  "GR14visvaksu:5956": "etān(?)pūrṇāhutiṃ hutvā homaśeṣaṃ samāpayet // Vis_29.8 //",
  "GR14visvaksu:5957": "tato homāvasāne tu puṇyāhaṃ kārayet kramāt /",
  "GR14visvaksu:5958": "tatastu dāpayettatra homapuṇyāhadakṣiṇām // Vis_29.9 //",
  "GR14visvaksu:5959": "ātmanyāropayedagnimātmānaṃ cārpayeddharau /",
  "GR14visvaksu:5960": "rāghavaṃ pūjayet paścāt rāmamantreṇa mantravit // Vis_29.10 //",
  "GR14visvaksu:5961": "havirnivedayet paścāt pañcadhā parameṣṭhinā /",
  "GR14visvaksu:5962": "odanaṃ kṛsaraṃ gaulyaṃ pāyasaṃ dadhisaktukam // Vis_29.11 //",
  "GR14visvaksu:5963": "pānīyaṃ ca sugandhāḍhyaṃ mukhavāsaṃ ca dāpayet /",
  "GR14visvaksu:5964": "vividhāni ca bhakṣyāṇi vividhāni phalāni ca // Vis_29.12 //",
  "GR14visvaksu:5965": "brāhmaṇān bhojayettatra vaiṣṇavān vedapāragān /",
  "GR14visvaksu:5966": "geyanṛttavinodādyai rātriśeṣaṃ samāpeyat // Vis_29.13 //",
  "GR14visvaksu:5967": "prabhātāyāṃ tu śarvaryāmalaṃkāraṃ tu dāpayet /",
  "GR14visvaksu:5968": "alaṃkṛtya janān sarvān viṣṇupriyatamān samān // Vis_29.14 //",
  "GR14visvaksu:5969": "tailaiścandanapaṅkaiśca aṅgarāgaiśca sarvaśaḥ /",
  "GR14visvaksu:5970": "haridrācūrṇapuṣpaiśca vastrairnānāvidhaistathā // Vis_29.15 //",
  "GR14visvaksu:5971": "jalayuktāśca śataśo jalamiśrairitastataḥ /",
  "GR14visvaksu:5972": "anyonyaṃ cikṣu(-kṣi?)puḥ sarve nṛttagītasamanvitāḥ // Vis_29.16 //",
  "GR14visvaksu:5973": "citradhvajavitānaiśca cāmarastālavṛntakaiḥ /",
  "GR14visvaksu:5974": "śaṅkhadundubhinirghoṣaiḥ kṣvelitāsphoṭitairapi // Vis_29.17 //",
  "GR14visvaksu:5975": "nṛttageyaiśca vādyaiśca bhaktairbhāgavataistathā /",
  "GR14visvaksu:5976": "jayaśaṣdaravaiścaiva yuktaṃ kuryānmahotsavam // Vis_29.18 //",
  "GR14visvaksu:5977": "tailagandhajalairyuktaṃ rajanīcūrṇasaṃyutam /",
  "GR14visvaksu:5978": "grāmaṃ paribhramīkṛtya gaccheyuḥ punarālayam // Vis_29.19 //",
  "GR14visvaksu:5979": "snāpayeddevadevaṃ taṃ yathāvibhavavistaram /",
  "GR14visvaksu:5980": "vastrābharaṇagandhādyairalaṃkṛtya prayatnataḥ // Vis_29.20 //",
  "GR14visvaksu:5981": "mahāhavirnivedyātha bhaktānāṃ caiva pūjanam /",
  "GR14visvaksu:5982": "evaṃ yaḥ kārayed bhaktya cotsavaṃ rājajanmani // Vis_29.21 //",
  "GR14visvaksu:5983": "sa yāti viṣṇusālokyaṃ kramāt pāriṣadeśvaraḥ //",
  "GR14visvaksu:5984": "iti śrīpāñcārātre viṣvaksenasaṃhitāyāṃ śrīrāmajanmotsava- vidhirnāma ekonatriṃśo 'dhyāyaḥ",
  "GR14visvaksu:5985": "_________________________________________________________________",
  "GR14visvaksu:5986": "triṃśo 'dhyāyaḥ",
  "GR14visvaksu:5987": "viṣvaksenaḥ---",
  "GR14visvaksu:5988": "athātaḥ saṃpravakṣyāmi kṛṣṇajanmadinotsavam /",
  "GR14visvaksu:5989": "sarvalokahitārthāya saṃbhūtaṃ yādave kule // Vis_30.1 //",
  "GR14visvaksu:5990": "devakyāṃ vasudevasya devānāṃ hitakāmyayā /",
  "GR14visvaksu:5991": "śrāvaṇe kṛṣṇapakṣe ca rohiṇyāmaṣṭame tithau // Vis_30.2 //",
  "GR14visvaksu:5992": "aṅkurārpaṇapūrvaṃ tu saptapañcadine 'thavā /",
  "GR14visvaksu:5993": "madhyarātre tu pūrve tu kṛṣṇabimbamanuttamam // Vis_30.3 //",
  "GR14visvaksu:5994": "navanītanaṭaṃ vāpi sarpanṛttamathāpi vā /",
  "GR14visvaksu:5995": "caturbhujaṃ vāpi tathā pūjayettaddine mune // Vis_30.4 //",
  "GR14visvaksu:5996": "prāsādapūrvabhāge tu maṇḍapaṃ caturaśrakam /",
  "GR14visvaksu:5997": "vitānadhvajasaṃyuktaṃ darbhamālāsamāvṛtam // Vis_30.5 //",
  "GR14visvaksu:5998": "puṣpamālyairalaṃkṛtya muktādāmai(?)ralaṃkṛtam /",
  "GR14visvaksu:5999": "indrādīśānaparyantaṃ mārjanaṃ praṇavena tu // Vis_30.6 //",
  "GR14visvaksu:6000": "prokṣayedgandhatoyena dvādaśākṣaravidyayā /",
  "GR14visvaksu:6001": "gomayena samālipya pūrvādikramayogataḥ // Vis_30.7 //",
  "GR14visvaksu:6002": "pradīpaṃ ca caturdikṣu dīpayet sādhakaḥ kramāt /",
  "GR14visvaksu:6003": "pālikābhiralaṃkṛtya maṇḍapasya samantataḥ // Vis_30.8 //",
  "GR14visvaksu:6004": "maṇḍapasya ca madhye tu catuṣpādāsanaṃ nyaset /",
  "GR14visvaksu:6005": "tatrordhve chādanaṃ kuryāt sitapuṣpaṃ vinikṣipet // Vis_30.9 //",
  "GR14visvaksu:6006": "arcayedgandhapuṣpaistu dharmādikramayogataḥ /",
  "GR14visvaksu:6007": "bimbaṃ tu sthāpayettatra brāhmaṇaiḥ svastivācya ca // Vis_30.10 //",
  "GR14visvaksu:6008": "kautukaṃ bandhayitvā tu brāhmaṇanāmanujñayā /",
  "GR14visvaksu:6009": "aṅguṣṭhānāmikābhyāṃ tu dvādaśākṣaravidyayā // Vis_30.11 //",
  "GR14visvaksu:6010": "mukhavāsaṃ tato dadyāt tālavṛntaiśca vījayet /",
  "GR14visvaksu:6011": "chatracāmarasaṃyuktaṃ nṛttagītasamanvitam // Vis_30.12 //",
  "GR14visvaksu:6012": "vīṇāveṇusamāyuktaṃ kautukaṃ bandhayeddhareḥ /",
  "GR14visvaksu:6013": "śaṅkhadundubhisaṃyuktaṃ svastivācanapūrvakam // Vis_30.13 //",
  "GR14visvaksu:6014": "pādukādvayasaṃyuktaṃ śayane saṃniveśayet /",
  "GR14visvaksu:6015": "pūrvavacchayanaṃ kalpya tanmadhye devamānayet // Vis_30.14 //",
  "GR14visvaksu:6016": "dakṣiṇe balabhadraṃ ca paścāttatrādhivāsayet /",
  "GR14visvaksu:6017": "aṣṭākṣareṇa digbandhaṃ kārayet sādhakottamaḥ // Vis_30.15 //",
  "GR14visvaksu:6018": "tathaiva vinyaseddevaṃ viṣṇumantreṇa sādhakaḥ /",
  "GR14visvaksu:6019": "pādyārghyācamanīyaṃ ca gandhapuṣpaṃ tathaiva ca // Vis_30.16 //",
  "GR14visvaksu:6020": "puṇyāhaṃ vācayettatra vaiṣṇavairvedapāragaiḥ /",
  "GR14visvaksu:6021": "ācāryaḥ śuklavāsāstu śuklayajñopavītavān // Vis_30.17 //",
  "GR14visvaksu:6022": "ūrdhvapuṇḍradharaścaiva sapavitrakarastathā /",
  "GR14visvaksu:6023": "ājānupādau prakṣālya dvirdvirācamanīyakam(?) // Vis_30.18 //",
  "GR14visvaksu:6024": "devasya dakṣiṇe pārśve uttarābhimukhāsane /",
  "GR14visvaksu:6025": "prāṇāyāmatrayaṃ kṛtvā sṛṣṭinyāsaṃ tathaiva ca // Vis_30.19 //",
  "GR14visvaksu:6026": "tathaiva devaṃ vinyasya mantramaṣṭākṣaraṃ mune /",
  "GR14visvaksu:6027": "sauvarṇādighaṭaṃ gṛhya śuddhatoyena mantravit // Vis_30.20 //",
  "GR14visvaksu:6028": "tatpātraṃ kṣālayet paścāt viṣṇugāyatriyā mune /",
  "GR14visvaksu:6029": "toyapūrṇaṃ sugandhaṃ ca sūtravastrasamanvitam // Vis_30.21 //",
  "GR14visvaksu:6030": "dhānyarāśau vinikṣipya tasya madhye mahāmune /",
  "GR14visvaksu:6031": "mūlaberāttato devaṃ dhyāyannārāyāṇaṃ prabhum // Vis_30.22 //",
  "GR14visvaksu:6032": "śyāmalaṃ bālavapuṣaṃ kṛṣṇaberamunasmaran /",
  "GR14visvaksu:6033": "tattoyaṃ pratimāmūrdhni secayenmūlavidyayā // Vis_30.23 //",
  "GR14visvaksu:6034": "kṛtāñjalipuṭo bhūtvā namaskṛtya punaḥ punaḥ /",
  "GR14visvaksu:6035": "śayane śāyayitvā tu taṃ devaṃ mūlavidyayā // Vis_30.24 //",
  "GR14visvaksu:6036": "tathaiva balabhadraṃ ca śāyayettasya mantrataḥ /",
  "GR14visvaksu:6037": "vastrairācchādayeddevaṃ sitapuṣpaiḥ samarcayet // Vis_30.25 //",
  "GR14visvaksu:6038": "tato nārāyaṇaṃ sūktamuccaret sādhakottamaḥ /",
  "GR14visvaksu:6039": "śaṅkhadundubhisaṃyuktaṃ vedādhyayanasaṃyutam // Vis_30.26 //",
  "GR14visvaksu:6040": "vīṇāveṇusamāyuktaṃ jhallarīmaddalairyutam /",
  "GR14visvaksu:6041": "vārasairandhrisaṃyuktamācāryo mantramuccaran // Vis_30.27 //",
  "GR14visvaksu:6042": "śaṅkhādighoṣasaṃyuktaṃ tato devaṃ samuddharet /",
  "GR14visvaksu:6043": "gandhapuṣpaṃ vinikṣipya namaskṛtya punaḥ punaḥ // Vis_30.28 //",
  "GR14visvaksu:6044": "śrīramājyena saṃyuktaṃ bhalabhadrāya dāpayet /",
  "GR14visvaksu:6045": "vaiṣṇavebhyaḥ sadasyānāṃ sarveṣāṃ ca pradāpayet // Vis_30.29 //",
  "GR14visvaksu:6046": "kṣīraṃ dadhighṛtaṃ caiva pradadyādbalakṛṣṇayo /",
  "GR14visvaksu:6047": "kadalīpanasaṃ caiva jambvādiphalameva ca // Vis_30.30 //",
  "GR14visvaksu:6048": "tadante devadevasya dāpayenmūlavidyayā /",
  "GR14visvaksu:6049": "tailaṃ ca rajanīcūrṇaṃ tāvubhau mūrdhni secayet // Vis_30.31 //",
  "GR14visvaksu:6050": "śeṣaṃ ca vaiṣṇavebhyastu dadyāt sarvamathāpi vā /",
  "GR14visvaksu:6051": "śaṅkhadundubhinirghoṣaiḥ tūryaveṇusamanvitaiḥ // Vis_30.32 //",
  "GR14visvaksu:6052": "nṛttagītasamāyuktaṃ brāhmaṇaiḥ svastivācanam /",
  "GR14visvaksu:6053": "rāmakṛṣṇo tu saṃsthāpya cāsane puṣpasaṃyute // Vis_30.33 //",
  "GR14visvaksu:6054": "arghyapādyādinābhyarcya homakarma samācaret /",
  "GR14visvaksu:6055": "nityāgnau vātha pūrvasmin kārayedvā mahāmune // Vis_30.34 //",
  "GR14visvaksu:6056": "vaiṣṇavāgnau tu juhuyāt samidājyacarūṇi ca /",
  "GR14visvaksu:6057": "mūlamantreṇa mantrajñaḥ pañcaviṃśatisaṃkhyayā // Vis_30.35 //",
  "GR14visvaksu:6058": "pratyekaṃ tu muniśreṣṭha paścācchāntiṃ samācaret /",
  "GR14visvaksu:6059": "madhunā payasā dadhnā hūyatena(?) ghṛtena ca // Vis_30.36 //",
  "GR14visvaksu:6060": "tathaiva juhuyānmantraiḥ pūrṇāhutimathācaret /",
  "GR14visvaksu:6061": "homānte devadeveśaṃ snāpayedvidhicoditam // Vis_30.37 //",
  "GR14visvaksu:6062": "kṛṣṇagandhena kāṣṭhane uśīraiścandanena ca /",
  "GR14visvaksu:6063": "rajanīdvayacūrṇena punaḥ kṛṣṇatilaistathā // Vis_30.38 //",
  "GR14visvaksu:6064": "siddhārthasarṣapaiścaiva sarvadhānyāni sādhakaḥ /",
  "GR14visvaksu:6065": "cūrṇokṛtya muniśreṣṭha snapanānte 'bhiṣecayet // Vis_30.39 //",
  "GR14visvaksu:6066": "tatastu rajanīcūrṇaṃ snāpayeddevamūrdhani /",
  "GR14visvaksu:6067": "puṣpaṃ datvā namaskṛtya maṅgalālāpanaṃ kuru // Vis_30.40 //",
  "GR14visvaksu:6068": "śuddhasnānaṃ tataḥ kṛtvā gandhatoyena sādhakaḥ /",
  "GR14visvaksu:6069": "vastrābharaṇamālyaiśca kṛtvā gandhānulepanam // Vis_30.41 //",
  "GR14visvaksu:6070": "arcayedvidhivaddevaṃ gandhapuṣpādibhistathā /",
  "GR14visvaksu:6071": "alaṃkṛtya tato devaṃ nīrājanasamanvitam // Vis_30.42 //",
  "GR14visvaksu:6072": "godānaṃ bhūmidānaṃ ca hiraṇyaṃ vastrabhūṣaṇam /",
  "GR14visvaksu:6073": "sarvadānaṃ tato dadyāt brāhmaṇebhyo yathākramam // Vis_30.43 //",
  "GR14visvaksu:6074": "tadante vaiṣṇavān pūjya bhojanācchādanādibhiḥ /",
  "GR14visvaksu:6075": "tāmbūlaṃ vātha sarveṣāṃ yathāvittānusārataḥ(?) // Vis_30.44 //",
  "GR14visvaksu:6076": "hiraṇyaṃ vātha vastraṃ vā gāvo vā dhānyameva vā /",
  "GR14visvaksu:6077": "ācāryāya pradātavyamatisaṃpattikāraṇam // Vis_30.45 //",
  "GR14visvaksu:6078": "dānasyānantaraṃ devamarghyapādyādinārcayet /",
  "GR14visvaksu:6079": "pāyasaṃ kṛsaraṃ gaulyaṃ śuddhānnaṃ ca pṛthak pṛthak // Vis_30.46 //",
  "GR14visvaksu:6080": "kadalīpanasairyuktaṃ deveśāya nivedayet /",
  "GR14visvaksu:6081": "pānīyācamanīyaṃ ca dadyāddevāya bhaktitaḥ // Vis_30.47 //",
  "GR14visvaksu:6082": "bhojyāsanaṃ vyapohyāśu devaṃ bhogāsane nayet /",
  "GR14visvaksu:6083": "devasyācamanaṃ dadyānmukhavāsaṃ pradāpayet // Vis_30.48 //",
  "GR14visvaksu:6084": "pūrvamālāṃ visṛjyātha cānmālāṃ tu dāpayet /",
  "GR14visvaksu:6085": "devadevamalaṃkṛtya mukhavāsaṃ punardadet // Vis_30.49 //",
  "GR14visvaksu:6086": "nṛttagītasamāyuktaṃ vīṇāveṇusamanvitam /",
  "GR14visvaksu:6087": "devāgāraṃ paribhramya garbhagehe nayeddharim // Vis_30.50 //",
  "GR14visvaksu:6088": "prabhātāyāṃ tu śarvaryāmutsavaṃ kārayettataḥ /",
  "GR14visvaksu:6089": "grāme vā nagare vāpi mārgaśuddhiṃ ca kārayet // Vis_30.51 //",
  "GR14visvaksu:6090": "śibikāṃ vā rathaṃ vāpi kuñjaraṃ vā hayaṃ tu vā /",
  "GR14visvaksu:6091": "vastrapuṣpairalaṃkṛtya mālyaiśca vividhairapi // Vis_30.52 //",
  "GR14visvaksu:6092": "evaṃ devamalaṃkṛtya sthāpayedyānamadhyame /",
  "GR14visvaksu:6093": "grāmapradakṣiṇaṃ kṛtvā geyanṛttādisaṃyutam // Vis_30.53 //",
  "GR14visvaksu:6094": "paṭahaistālasaṃyuktaṃ kṛtvā grāmaṃ paribhramet /",
  "GR14visvaksu:6095": "tailaiścandranasaṃyuktaṃ rajanīcūrṇameva ca // Vis_30.54 //",
  "GR14visvaksu:6096": "dāpayedvaiṣṇavānāṃ tu sadasyānāṃ viśeṣataḥ /",
  "GR14visvaksu:6097": "punaḥ pradakṣiṇaṃ kṛtvā devālayamanuttamam // Vis_30.55 //",
  "GR14visvaksu:6098": "vidhivat snapanaṃ kṛtvā devadevaṃ sanātanam /",
  "GR14visvaksu:6099": "mahāhavirnivedyātha garbhāgāre nayeddharim // Vis_30.56 //",
  "GR14visvaksu:6100": "iti saṃkṣepataḥ proktaḥ kṛṣṇajanmadinotsavaḥ /",
  "GR14visvaksu:6101": "sarvapāpakṣayakaraḥ sarvayajñaphalapradaḥ // Vis_30.57 //",
  "GR14visvaksu:6102": "sāyujyaphalamāpnoti satyametanna saṃśayaḥ //",
  "GR14visvaksu:6103": "iti śrīpāñcarātre viṣvaksenasaṃhitāyāṃ jayantyutsavavidhānaṃ nāma triṃśo 'dhyāyaḥ ||",
  "GR14visvaksu:6104": "_________________________________________________________________",
  "GR14visvaksu:6105": "ekatriṃśo 'dhyāyaḥ",
  "GR14visvaksu:6106": "nāradaḥ---",
  "GR14visvaksu:6107": "pavitrāropaṇe puṣpayāge prati- ṣṭhādyutsave dīkṣāvidhānādikāle /",
  "GR14visvaksu:6108": "yaduktaṃ purā devāsa (devase?) neśa varṇaiḥ kathaṃ maṇḍalaṃ vartite tatra kāle // Vis_31.1 //",
  "GR14visvaksu:6109": "viṣvaksenaḥ---",
  "GR14visvaksu:6110": "mune deśakāloktavarṇādihīne yathā kartṛricchānurūpaṃ tu kāryā /",
  "GR14visvaksu:6111": "kriyā sādhakaiste pravakṣyāmyupāyaṃ mune tattvatastacchṛṇuṣvādiguptam // Vis_31.2 //",
  "GR14visvaksu:6112": "sarojaṃ tvanāmikayā sādhakaḥ saṃvilipte svahastavistāradīrghe /",
  "GR14visvaksu:6113": "śucau bhūtale droṇaśālyakṣatasaṃ- kīrṇe sakarṇikāṣṭapatraṃ yathecchatam // Vis_31.3 //",
  "GR14visvaksu:6114": "nāradaḥ---",
  "GR14visvaksu:6115": "śrutvānandanabhedādanantārcanādi- kriyā vāhinīnātha yuṣmatprasādāt /",
  "GR14visvaksu:6116": "guro mūlamantraprabhāvaṃ manīṣā mama śrotumāsījjagatkāraṇasya // Vis_31.4 //",
  "GR14visvaksu:6117": "viṣvaksenaḥ---",
  "GR14visvaksu:6118": "śṛṇuṣva prabhāvo 'sya padmāsane- nāpyacintyaśrutau bandhamūlasya /",
  "GR14visvaksu:6119": "aṣṭākṣarasyeyamīdṛk tathā yenābhibhāṣituḥ śaktirmune bho // Vis_31.5 //",
  "GR14visvaksu:6120": "tathā prasādādyathā devadevaḥ svayaṃ bhrāntināśāya bhaktārtihārī /",
  "GR14visvaksu:6121": "yadājñaptavān mūlavidyāprabhāvaṃ mune vaiṣṇavatvāttavāhaṃ bravīmi // Vis_31.6 //",
  "GR14visvaksu:6122": "svārthe parārther'cakastvarcanāyai suptataddvayaṃ pūtadeśe niṣaṇṇaḥ /",
  "GR14visvaksu:6123": "tatopāyatayā bhaktitattvārṇabīja- cchandomunikṣetradeve ca mānavāḥ // Vis_31.7 //",
  "GR14visvaksu:6124": "svayaṃ vā yathāśaktijaptvāṅgulībhiḥ samastābhirāmṛṣṭadṛgdeśadehaḥ /",
  "GR14visvaksu:6125": "bhaveddhūtapāpaḥ kṛtārtherthādhī svayaṃ devavat pūjitaścaiva bhaktaiḥ // Vis_31.8 //",
  "GR14visvaksu:6126": "āvāhanādyarcanāṅgena yuktā viyuktapāpā mūlamantraprabhāvāt /",
  "GR14visvaksu:6127": "viriñcātmajārcā kṛtā prītikāri- ṇyanantasya viṣṇoraśeṣāṇḍayoneḥ // Vis_31.9 //",
  "GR14visvaksu:6128": "nāradaḥ---",
  "GR14visvaksu:6129": "āvāhanaṃ nāma mantreṇa lakṣmī- dharasyābhimukhasya kriyāsaṅgasya /",
  "GR14visvaksu:6130": "mantrātmano mantrakartuḥ pratīte- ṣvanenaiva saṃsthāpanādi priyāsya // Vis_31.10 //",
  "GR14visvaksu:6131": "harirjaṅgameśvaratastāni kāle sthito nityamāhūtaye yattadā kim /",
  "GR14visvaksu:6132": "kathaṃ mūlaberasthito vāsudevo nareṇa tu kācotsavādipratīteḥ // Vis_31.11 //",
  "GR14visvaksu:6133": "vadānīkinīnātha guhyaṃ pariṣṭhaṃ guro saṃśayaṃ bhaktimānityamuṣmin /",
  "GR14visvaksu:6134": "viṣvaksaneḥ---",
  "GR14visvaksu:6135": "praśnaṃ tvadanyaḥ kathaṃ praṣṭumīṣṭe mune 'nena tuṣṭaḥ pravakṣyāmi tubhyam // Vis_31.12 //",
  "GR14visvaksu:6136": "hareḥ pūjanāṅgopacāre yatta- tvāvāhanaṃ tvatsadbhāvahetoḥ /",
  "GR14visvaksu:6137": "mune yaugapadyena sāṃnidhyamasmin krameṇeti vā saṃśayaḥ prādurāsīt // Vis_31.13 //",
  "GR14visvaksu:6138": "ekapradīpotthitā dīpamālā dāpe yathā yaugapadyena devaḥ /",
  "GR14visvaksu:6139": "tathā vāsudevo likhettu pratīke mune saṃnidhiṃ dāsyatīti pratītiḥ // Vis_31.14 //",
  "GR14visvaksu:6140": "athānyo mahābhogayogapradāyī prajānāṃ tathā vṛddhido muktidaśca /",
  "GR14visvaksu:6141": "paraṃ mūlamantreṇa saṃsmṛtya pañcā- ṅgulaṃ hṛdi spṛśya bimbasya mudrām // Vis_31.15 //",
  "GR14visvaksu:6142": "pradṛśyāṅgulisaṃjñitāṃ pādamūle praṇamyākṣataṃ vāpi puṣpaṃ prakīrya /",
  "GR14visvaksu:6143": "mune vidyayāṣṭārṇayaivātha cārghyaṃ punaḥ pādyācamanaṃ gandhapuṣpam // Vis_31.16 //",
  "GR14visvaksu:6144": "tato dhūpadīpaṃ pradāyātha bhūtānnaṃ nivedyāntarāvaraṇaṃ kalpya samyak /",
  "GR14visvaksu:6145": "tathāvaraṇānāṃ yathāpūrvamarghyā- dyanenaiva mantreṇa puṣpaṃ pradāya // Vis_31.17 //",
  "GR14visvaksu:6146": "nivedyātha tāmbūlikāmacyutāya pradīpyo baliṃ homamante vidhāya /",
  "GR14visvaksu:6147": "samastādhikaḥ sarvasiddhipradāyī nṛpādipriyo yogasiddhiṃ labheta // Vis_31.18 //",
  "GR14visvaksu:6148": "nāradaḥ---",
  "GR14visvaksu:6149": "ekaḥ pradhānaḥ kathaṃ pūjyate sve- pade cāvṛtāsane vāsudevaḥ /",
  "GR14visvaksu:6150": "guro viṣṇusenāpate vaktumarha- syaśeṣeṇa me saṃśayacchedanāya // Vis_31.19 //",
  "GR14visvaksu:6151": "viṣvaksenaḥ---",
  "GR14visvaksu:6152": "yathā pāvakasthānabhedāt kriyaiko makheṣvijyate vāsudavo dvijendraiḥ /",
  "GR14visvaksu:6153": "tathā viṣṭare sve pade ca vṛtāva- pyanantocyate sthānabhedena bhedaḥ // Vis_31.20 //",
  "GR14visvaksu:6154": "iti śrīpañcarātre viṣvaksenasaṃhitāyāṃ [maṇḍalādividhirnāma] ekatriṃśo 'dhyāyaḥ ||",
  "GR14visvaksu:6155": "_________________________________________________________________",
  "GR14visvaksu:6156": "dvātriṃśo 'dhyāyaḥ",
  "GR14visvaksu:6157": "viṣvaksenaḥ---",
  "GR14visvaksu:6158": "athātaḥ saṃpravakṣyāmi hetirājasya lakṣaṇam /",
  "GR14visvaksu:6159": "śṛṇu nārada guhyena(?) uttamādi krameṇa tu // Vis_32.1 //",
  "GR14visvaksu:6160": "sahasrāraṃ mahācakraṃ śatāraṃ vārdhameva vā /",
  "GR14visvaksu:6161": "ṣoḍaśāraṃ tu vā cakraṃ dvādaśāramathāpi vā // Vis_32.2 //",
  "GR14visvaksu:6162": "kārayenmuniśārdūla sauvarṇādikrameṇa tu /",
  "GR14visvaksu:6163": "svarṇena rajatenāpi tāmralohena vā mune // Vis_32.3 //",
  "GR14visvaksu:6164": "kārayeddhetirājānamuttamādhamamadhyataḥ /",
  "GR14visvaksu:6165": "uttamaṃ hetirājasya lakṣaṇaṃ prathamaṃ śṛṇu // Vis_32.4 //",
  "GR14visvaksu:6166": "aṅguṣṭhāṅgulamānena dvādaśāṅgulamāyatam /",
  "GR14visvaksu:6167": "bhrāmayeccakrarūpeṇa vistārāyāmatādṛśam // Vis_32.5 //",
  "GR14visvaksu:6168": "athavātra muniśreṣṭha mānamārgaṃ vidhīyate /",
  "GR14visvaksu:6169": "grāmarājānukūlena nakṣatreṇaiva kārayet // Vis_32.6 //",
  "GR14visvaksu:6170": "śilpaśāstānurūpeṇa kārayecchilpavittamaiḥ /",
  "GR14visvaksu:6171": "ṣaḍdigvātha caturdigvā likhejjvālāgnirūpiṇām // Vis_32.7 //",
  "GR14visvaksu:6172": "cakreṇa dviguṇīkṛtya daṇḍākārāyataṃ bhevat /",
  "GR14visvaksu:6173": "ṣaḍaṅgulaṃ tu tannāhaṃ padmamaṣṭāṅgulocchrayam // Vis_32.8 //",
  "GR14visvaksu:6174": "viṃśatyaṅgulamānaṃ tat pādāyataṃ kramāt sadā /",
  "GR14visvaksu:6175": "karṇikāṃ dvādaśāṅgulyā kārayet sumanoramām // Vis_32.9 //",
  "GR14visvaksu:6176": "kārayeccakramadhye tu śaktiṃ tadvaiṣṇavaṃ mahat /",
  "GR14visvaksu:6177": "suvṛttāntargataṃ dhyātvā tattanmūrtyanusārataḥ // Vis_32.10 //",
  "GR14visvaksu:6178": "raviragniśca rudraśca brahmāviṣṇustathaiva ca /",
  "GR14visvaksu:6179": "kālaśca baḍabāgnistu śikhāyāmagnireva ca // Vis_32.11 //",
  "GR14visvaksu:6180": "kālarūpastu daṇḍe ca jyotiścakraṃ tu tatprabhā(?) /",
  "GR14visvaksu:6181": "aṣṭaśaktisamopetaṃ cakraṃ taṃ devamākṛtim // Vis_32.12 //",
  "GR14visvaksu:6182": "evaṃ tu hetirājasya lakṣaṇaṃ kathitaṃ mayā /",
  "GR14visvaksu:6183": "madhyamaṃ hetirājasya lakṣaṇaṃ śṛṇu suvrata // Vis_32.13 //",
  "GR14visvaksu:6184": "daśāṅgulasamopetaṃ bhrāmayeccakravat kramāt /",
  "GR14visvaksu:6185": "cakradaṇḍāyataṃ samyak aṣṭāṅgulamudāhṛtam // Vis_32.14 //",
  "GR14visvaksu:6186": "caturaṅgulanāhaṃ tatpadmaṃ pañcāṅgulocchrayam /",
  "GR14visvaksu:6187": "padmasya pādavistāraṃ tataḥ pañcadaśāṅgulam // Vis_32.15 //",
  "GR14visvaksu:6188": "pādānurūpataḥ kṛtvā karṇikāṃ munisattama /",
  "GR14visvaksu:6189": "evaṃ tu madhyamaṃ proktaṃ śeṣaṃ pūrvavadācaret // Vis_32.16 //",
  "GR14visvaksu:6190": "aṣṭāṅgulasya vistāraṃ bhrāmayeccakrarūpakam /",
  "GR14visvaksu:6191": "caturaṅgulamāyāmaṃ gadārūpaṃ tu kārayet // Vis_32.17 //",
  "GR14visvaksu:6192": "triyaṅgulaṃ tu nāhaṃ tatpādotsedhaṃ tathā bhavet /",
  "GR14visvaksu:6193": "caturdaśāṅgulaṃ padmaṃ pādavistārameva ca // Vis_32.18 //",
  "GR14visvaksu:6194": "karṇikāparimāṇaṃ yat kārayedanurūpataḥ /",
  "GR14visvaksu:6195": "pūrvavat kārayedvāpi daṇḍākārasya lakṣaṇam // Vis_32.19 //",
  "GR14visvaksu:6196": "madhyamādhamacakre 'smin nālaṃ kartṛvaśāt kuru /",
  "GR14visvaksu:6197": "uttamādikramaṃ proktaṃ śeṣaṃ sādhāraṇaṃ bhavet // Vis_32.20 //",
  "GR14visvaksu:6198": "bhaktanāṃ darśanārthaṃ yat cakraṃ tu sumanoramam /",
  "GR14visvaksu:6199": "tathaiva kārayedvidvān hetirājasya lakṣaṇam // Vis_32.21 //",
  "GR14visvaksu:6200": "sauvarṇaṃ rājataṃ cettu karmārcādi mahāmune /",
  "GR14visvaksu:6201": "balyarthaṃ hetirājānaṃ tāmrairvāpyatha kārayet // Vis_32.22 //",
  "GR14visvaksu:6202": "miśralohena vā kuryāt śāstradṛṣṭena nārada /",
  "GR14visvaksu:6203": "balyutsavaṃ tathārtharṃ(-cā?) tu snapanārthaṃ mahāmune // Vis_32.23 //",
  "GR14visvaksu:6204": "cakramūrtiriha proktā sarvasaṃpatsukhāvahā /",
  "GR14visvaksu:6205": "athavā balibereṇa kārayettantravittamaḥ // Vis_32.24 //",
  "GR14visvaksu:6206": "divā bimbena kartavyaṃ rātrau cakreṇa kārayet(?) /",
  "GR14visvaksu:6207": "cakrābhāve dvisandhyāyāṃ balibereṇa kārayet // Vis_32.25 //",
  "GR14visvaksu:6208": "evaṃ saṃkṣepataḥ proktaṃ sarvaṃ vaktuṃ na śakyate /",
  "GR14visvaksu:6209": "pavitrārohaṇe caiva puṣpayāge samantataḥ // Vis_32.26 //",
  "GR14visvaksu:6210": "tathā dīkṣāvasāne tu supratiṣṭhātmapūjane /",
  "GR14visvaksu:6211": "evameva tu kartavyaṃ cakraṃ bhūmau tu maṇḍalam // Vis_32.27 //",
  "GR14visvaksu:6212": "daṇḍākāraṃ vinā tasmin niśi cūrṇena pūja(-ra?)yet /",
  "GR14visvaksu:6213": "prathamaṃ cakramadhye tu dvitīyaṃ cāru(-ra?) madhyame // Vis_32.28 //",
  "GR14visvaksu:6214": "tṛtīyaṃ tu nyaseddhīmān bahirvalayameva tu /",
  "GR14visvaksu:6215": "evaṃ cūrṇairalaṃkṛtya cakramaṇḍalamuttamam // Vis_32.29 //",
  "GR14visvaksu:6216": "neṣyate 'smin mahāviṣṇurmadhyamāntargato harim /",
  "GR14visvaksu:6217": "tatastu paritoṣa dhīṃ kārayettālamātrataḥ // Vis_32.30 //",
  "GR14visvaksu:6218": "kundendudhavalākāraṃ taṇḍulairubhayatra tu /",
  "GR14visvaksu:6219": "dvārāṇi tālamātreṇa kārayeccaturo diśi // Vis_32.31 //",
  "GR14visvaksu:6220": "dvāre dvāre muniśreṣṭha pūrṇaireva tu bhūṣayet /",
  "GR14visvaksu:6221": "...... ...... ...... ......",
  "GR14visvaksu:6222": "...... ...... ...... ......",
  "GR14visvaksu:6223": "...... ...... genaiva śuddhyati /",
  "GR14visvaksu:6224": "evaṃ saṃkṣepataḥ proktaṃ hetirājasya lakṣaṇam /",
  "GR14visvaksu:6225": "pratiṣṭhāyāḥ kramaṃ caiva rājarāṣṭrasukhāvaham /",
  "GR14visvaksu:6226": "dhanyaṃ yaśasyamāyuṣyaṃ samare vijayaṃ(?)tathā /",
  "GR14visvaksu:6227": "yaḥ kārayettu matimān sarvān kāmānavāpnuyāt /",
  "GR14visvaksu:6228": "iti śrīpāñcarātre viṣvaksenasaṃhritāyāṃ[hetirājalakṣaṇavidhirnāma] dvātriśo 'dhyāyaḥ ||",
  "GR14visvaksu:6229": "_________________________________________________________________",
  "GR14visvaksu:6230": "trayastriṃśo 'dhyāyaḥ",
  "GR14visvaksu:6231": "viṣvaksenaḥ---",
  "GR14visvaksu:6232": "athātaḥ saṃpravakṣyāmi dravyaśuddhividhiṃ param /",
  "GR14visvaksu:6233": "ratnāni hemavastāṇi bhūṣaṇādīṃśca tāmrajān // Vis_33.1 //",
  "GR14visvaksu:6234": "annaṃ toyaṃ dadhikṣīre ghṛtaṃ madhugulādayaḥ /",
  "GR14visvaksu:6235": "madhuparkaśca puṣpāṇi mukhavāsopahārakam // Vis_33.2 //",
  "GR14visvaksu:6236": "evamādīni cānyāni deveśoya nivedayet /",
  "GR14visvaksu:6237": "niveditāni vastūni śuddhāśuddhāni vai śṛṇu // Vis_33.3 //",
  "GR14visvaksu:6238": "annādīnupahārāṃstān varjayenmunisattama /",
  "GR14visvaksu:6239": "ratnādilohajāntāśca śuddhā eva na saṃśayaḥ // Vis_33.4 //",
  "GR14visvaksu:6240": "ratnāni hemavastrāṇi bhūṣaṇāni ca (-dīṃśca?) lohajān /",
  "GR14visvaksu:6241": "niveditāni śuddhyante kṣālayenmantrapūrvakam // Vis_33.5 //",
  "GR14visvaksu:6242": "astarājena mantreṇa kṣālayettān punastridhā /",
  "GR14visvaksu:6243": "tathaiva tāmrakalaśān vastreṇa pariveṣṭayet // Vis_33.6 //",
  "GR14visvaksu:6244": "mantramāhātmyamātreṇa śuddhyante nātra saṃśayaḥ /",
  "GR14visvaksu:6245": "annaṃ toyaṃ dadhikṣīraṃ ghṛtaṃ madhu gulaṃ tathā // Vis_33.7 //",
  "GR14visvaksu:6246": "madhuparko 'tha puṣpaṃ ca mukhavāsopahārakam /",
  "GR14visvaksu:6247": "nirmālyamiti vijñeyaṃ mama prītikaraṃ śubham // Vis_33.8 //",
  "GR14visvaksu:6248": "tāmbūlaṃ madhuparkaṃ ca naivedyānnaṃ tathaiva ca /",
  "GR14visvaksu:6249": "yadbhuktaṃ tadvinā brahman ācāryāya pradāpayet // Vis_33.9 //",
  "GR14visvaksu:6250": "turyabhāgra hi saṃgṛhya mamāgre sthāpayet kramāt /",
  "GR14visvaksu:6251": "gandhapuṣpādinābhyarcya māmuddiśya nivedayet // Vis_33.10 //",
  "GR14visvaksu:6252": "tannirmālyaṃ ca tadbhuktaṃ vaiṣṇavānāṃ tu dāpayet /",
  "GR14visvaksu:6253": "evaṃ saṃkṣepataḥ proktaḥ dravyaśuddhirmayā mune // Vis_33.11 //",
  "GR14visvaksu:6254": "athātaḥ saṃpravakṣyāmi sruksruvādyadhidaivatam /",
  "GR14visvaksu:6255": "sruksruvaṃ (-vau?) caiva darvī ca pṛthivīdevatā smṛtā // Vis_33.12 //",
  "GR14visvaksu:6256": "udakumbhaścandradaivatyaḥ(?) praṇītā varuṇadevatā /",
  "GR14visvaksu:6257": "jihvaśca svargadaivatyaḥ(?) antarikṣaṃ carustathā // Vis_33.13 //",
  "GR14visvaksu:6258": "gandharvo gandhadaivatyaḥ(?) puṣpaṃ śukrādhidaivatam /",
  "GR14visvaksu:6259": "akṣatā lakṣmīdaivatyā(?) dhūpaṃ cārghyādhidaivatam // Vis_33.14 //",
  "GR14visvaksu:6260": "dīpasya bhāskaraṃ vidyānmūlaṃ saścandradevatā(?) /",
  "GR14visvaksu:6261": "viharī vāsudevatyā(?) samidho brahmadevatā // Vis_33.15 //",
  "GR14visvaksu:6262": "ājyaṃ tu rudradaivatyaṃ(?) annaṃ rudrādhidaivatam /",
  "GR14visvaksu:6263": "idhmapravraścanaṃ (-ne?) (caiva ?) pitṛvargā yathākramam // Vis_33.16 //",
  "GR14visvaksu:6264": "gavyavastūni sarvāṇi gaṇeśastatra devatā /",
  "GR14visvaksu:6265": "svare sarasvatī devī praṇave sarvaśaktayaḥ // Vis_33.17 //",
  "GR14visvaksu:6266": "sarveṣāmeva vastūnāṃ rasarūpaṃ tu vaiṣṇavam /",
  "GR14visvaksu:6267": "smṛtaṃ cedasmṛtaṃ cettu sarvaṃ nārāyaṇātmakam // Vis_33.18 //",
  "GR14visvaksu:6268": "kalaśe devatā vakṣye śṛṇu nārada tattvataḥ /",
  "GR14visvaksu:6269": "vaktraṃ vāgīśvarī devī karṇaṃ lakṣmīstathaiva ca // Vis_33.19 //",
  "GR14visvaksu:6270": "pārśvayośca tathā śāntī pṛṣṭhe ca pṛthivī smṛtā /",
  "GR14visvaksu:6271": "tathaiva pūrṇakumbhaṃ tu saṃsmaredadhidaivatam // Vis_33.20 //",
  "GR14visvaksu:6272": "eva saṃkṣepataḥ proktaṃ sruksruvādyavidaivatam /",
  "GR14visvaksu:6273": "nitye naimittike cāsmin viṣṇuyāgeṣu sarvaśaḥ // Vis_33.21 //",
  "GR14visvaksu:6274": "jñātvā tatrādhidaivaṃ tu sādhakaḥ saṃprayojayet /",
  "GR14visvaksu:6275": "kārayedviṣṇuyāgeṣu mantrāṇāmadhidaivatam // Vis_33.22 //",
  "GR14visvaksu:6276": "ajñānāt kurute mohāt sā kṛtāpyakṛtā bhavet /",
  "GR14visvaksu:6277": "tasmāt sarvaprayatnena sādhakaḥ paramārthavit // Vis_33.23 //",
  "GR14visvaksu:6278": "saṃjñātvā teṣu kāryeṣu kārayenmantravittamaḥ //",
  "GR14visvaksu:6279": "iti śrīpāñcarātre viṣvaksenasaṃhitāyāṃ (dravyaśuddhyādividhirnāma) trayastriṃśo 'dhyāyaḥ ||",
  "GR14visvaksu:6280": "_________________________________________________________________",
  "GR14visvaksu:6281": "catustriṃśo 'dhyāyaḥ",
  "GR14visvaksu:6282": "viṣvaksenaḥ---",
  "GR14visvaksu:6283": "prāsādalakṣaṇaṃ vakṣye saṃkṣepeṇa munīśvara /",
  "GR14visvaksu:6284": "nadītīre hrade vāpi parvatāgre same tale // Vis_34.1 //",
  "GR14visvaksu:6285": "samudrasaṅgame tīre taṭāke saṅgameṣu ca /",
  "GR14visvaksu:6286": "puṇyakṣetre mahāraṇye puṇyatīrthe mahāmune // Vis_34.2 //",
  "GR14visvaksu:6287": "grāme vā nagare vāpi pattane kheṭake 'pi vā /",
  "GR14visvaksu:6288": "kugrāme 'tha mahāgrāme madhyame paścime 'pi vā // Vis_34.3 //",
  "GR14visvaksu:6289": "yatsthānaṃ manaso ramyaṃ kārayedviṣṇumandiram /",
  "GR14visvaksu:6290": "uttamaṃ tu śilāveśma madhyamaṃ dāru cocyate // Vis_34.4 //",
  "GR14visvaksu:6291": "kaniṣṭhamivi(-ṣṭa?) kāveśma kuryādvittānusārataḥ /",
  "GR14visvaksu:6292": "mṛdā vā kārayeddhīmān viṣṇorāyatanaṃ kramāt // Vis_34.5 //",
  "GR14visvaksu:6293": "trividhaṃ trividhaṃ hastamuttamādhamamadhyataḥ /",
  "GR14visvaksu:6294": "yattriṃśaddhastasaṃkhyā ca uttamottamamucyate // Vis_34.6 //",
  "GR14visvaksu:6295": "ekaviṃśatihastaṃ tu trividhaṃ cottamaṃ viduḥ /",
  "GR14visvaksu:6296": "tatpañcadaśahastaṃ tu madhyamottamamucyate // Vis_34.7 //",
  "GR14visvaksu:6297": "ekādaśaṃ ca hastaṃ tu madhyamaṃ parikīrtitam /",
  "GR14visvaksu:6298": "madhyame tu kaniṣṭhaṃ ca navahastamihocyate // Vis_34.8 //",
  "GR14visvaksu:6299": "tatkaniṣṭhottamaṃ proktaṃ saptahastamihocyate /",
  "GR14visvaksu:6300": "madhyamaṃ pañcahastaṃ tu trihastaṃ tu kanīyasam // Vis_34.9 //",
  "GR14visvaksu:6301": "tattadvittanusāreṇa tattatkuryāt samāhitaḥ /",
  "GR14visvaksu:6302": "kaniṣṭhamūle catuṣkoṇe vāhanaṃ sthāpayet kramāt // Vis_34.10 //",
  "GR14visvaksu:6303": "siṃhaṃ vā garuḍaṃ vāpi mārutātmajameva vā /",
  "GR14visvaksu:6304": "vimānasyopari nyasya pūrvādicaturo diśi // Vis_34.11 //",
  "GR14visvaksu:6305": "vārāhaṃ nārasiṃhaṃ ca śrīdharaṃ hayaśīrṣakam /",
  "GR14visvaksu:6306": "kārayet svasvarūpeṇa hyuttare 'nantameva vā // Vis_34.12 //",
  "GR14visvaksu:6307": "naro nārāyaṇaścaiva hariḥ kṛṣṇastathaiva ca /",
  "GR14visvaksu:6308": "pūrvādi caturo dikṣu kārayettu yathākramam // Vis_34.13 //",
  "GR14visvaksu:6309": "kārayitvā tadūrdhve tu śikharaṃ maṇḍalaṃ tataḥ /",
  "GR14visvaksu:6310": "kārayecchāstradṛṣṭena śilpinā kuśalena tu // Vis_34.14 //",
  "GR14visvaksu:6311": "mūrdheṣṭakāvidhānena tadūrdhve kārayet kramāt /",
  "GR14visvaksu:6312": "stūpiṃ saṃsthāpya tantrajño tanmadhye munisattama // Vis_34.15 //",
  "GR14visvaksu:6313": "stūpimadhye 'bjamālikhya karṇikā kesarānvitam /",
  "GR14visvaksu:6314": "dvādaśāṣṭadalaṃ vāpi ṣoḍaśaṃ vā sukārayet // Vis_34.16 //",
  "GR14visvaksu:6315": "tadūrdhve kārayet kumbhaṃ hastaṃ vā dviguṇaṃ tu vā /",
  "GR14visvaksu:6316": "tatpādahīnakaṃ vāpi kārayettaṃ suśobhanam // Vis_34.17 //",
  "GR14visvaksu:6317": "sudhākarma tataḥ kuryāt citrakarma ca kārayet /",
  "GR14visvaksu:6318": "evaṃ kṛtvā vimānaṃ tu kārayenmaṇḍapaṃ kramāt // Vis_34.18 //",
  "GR14visvaksu:6319": "prākāraṃ dvitrirekaṃ vā gopureṇa samanvitam /",
  "GR14visvaksu:6320": "kārayenmuniśārdūla āgneye pacanālayam // Vis_34.19 //",
  "GR14visvaksu:6321": "puṣpasthānaṃ jalasthānaṃ prākāre tu prakārayet /",
  "GR14visvaksu:6322": "vāyavye nairṛte vāpi īśāne vā munīśvara // Vis_34.20 //",
  "GR14visvaksu:6323": "vinodamaṇḍapaṃ kṛtvā sarvālaṃkārasaṃyutam /",
  "GR14visvaksu:6324": "anuktaṃ cānyatantreṣu nirīkṣyātra prayojayet // Vis_34.21 //",
  "GR14visvaksu:6325": "evaṃ saṃkṣepataḥ proktaṃ prāsādasyeha lakṣaṇam /",
  "GR14visvaksu:6326": "vimānākhyamatho vakṣye śṛṇu tattvena nārada // Vis_34.22 //",
  "GR14visvaksu:6327": "mandaraṃ niṣadhaṃ caiva nāgaraṃ ca samanvitam /",
  "GR14visvaksu:6328": "drāviḍaṃ vesaraṃ caiva pañcabhedena kīrtitam // Vis_34.23 //",
  "GR14visvaksu:6329": "kūṭaśālāsamāyuktaṃ sarvadiṅnāsikāyutam /",
  "GR14visvaksu:6330": "kaṇṭhopari suvistīrṇaṃ parvato mandaraḥ smṛtaḥ // Vis_34.24 //",
  "GR14visvaksu:6331": "pādaprabhṛti siṃhāntaṃ caturaśraṃ suvistaram /",
  "GR14visvaksu:6332": "yatkūṭaśālārahitaṃ parvato niṣadhaḥ smṛtaḥ // Vis_34.25 //",
  "GR14visvaksu:6333": "kaṣṭhātprabhṛti stūpyantaṃ caturaśraṃ samantataḥ /",
  "GR14visvaksu:6334": "nāgaraṃ tat samākhyātaṃ drāviḍaṃ cādhunocyate // Vis_34.26 //",
  "GR14visvaksu:6335": "kaṇṭhātprabhṛti ra(cā?)ṣṭāśraṃ prāsādaṃ drāviḍaṃ bhavet /",
  "GR14visvaksu:6336": "śayane tu muniśreṣṭha gopurākṛtirucyate // Vis_34.27 //",
  "GR14visvaksu:6337": "tricatuḥ pañcaṣaṭkumbhasaṃyuktra vātra kārayet /",
  "GR14visvaksu:6338": "kumudādi(-t?)stūpimūlāntaṃ ṣoḍaśāṣṭāśrameva vā // Vis_34.28 //",
  "GR14visvaksu:6339": "dvātriṃśadaśrakaṃ vāpi kārayenmunisattama /",
  "GR14visvaksu:6340": "tatprāsādaṃ samācakṣva drāviḍāṃśa bhevaddhruvam // Vis_34.29 //",
  "GR14visvaksu:6341": "kaṇṭhāt prabhṛti vṛttaṃ syādvesaraṃ tatsamaṃ bhavet /",
  "GR14visvaksu:6342": "tripūrṇakumbhayukdhāma vesarākārarūpiṇam // Vis_34.30 //",
  "GR14visvaksu:6343": "rājarāṣṭravivṛddhyarthaṃ śrīmattrelokyabhūṣaṇam /",
  "GR14visvaksu:6344": "prāgāyataṃ vimāno 'ya(?)muttamaṃ paripaṭhyate // Vis_34.31 //",
  "GR14visvaksu:6345": "dagdheṣṭakābhistu śilāmayaistu yattattu kḷptaṃ puruṣākhyameva /",
  "GR14visvaksu:6346": "śilāmayairdārumayeṣṭakāmayaiḥ samāśritaṃ bhāvyamidaṃ napuṃsakam // Vis_34.32 //",
  "GR14visvaksu:6347": "kṛtaṃ dṛḍhaṃ dārumayena kevalaṃ tadaṅganākhyaṃ trividhaṃ vimānam /",
  "GR14visvaksu:6348": "athātaḥ saṃpravakṣyāmi mūrdheṣṭakāvidhiṃ param // Vis_34.33 //",
  "GR14visvaksu:6349": "prāsādasyottare kuryāt pūrve vā munisattama /",
  "GR14visvaksu:6350": "ṣoḍaśastambhasaṃyuktaṃ catustoraṇabhūṣitam // Vis_34.33 //",
  "GR14visvaksu:6351": "caturdvārasamāyuktaṃ catustoraṇabhūṣitam /",
  "GR14visvaksu:6352": "sarvālaṃkārasaṃyuktaṃ śālibhirvedisaṃyutam // Vis_34.35 //",
  "GR14visvaksu:6353": "aṣṭadroṇasamāyuktaṃ sarvaśobhanaśobhitam /",
  "GR14visvaksu:6354": "tadardhaṃ taṇḍulaṃ kuryāt tadardhaṃ tilameva ca // Vis_34.36 //",
  "GR14visvaksu:6355": "uparyupari kartavyaṃ vedikāṃ ca suśobhanām /",
  "GR14visvaksu:6356": "kuśaiḥ paristarettatra udakprāgagrataḥ kramāt // Vis_34.37 //",
  "GR14visvaksu:6357": "navavastraistu saṃveṣṭya tadūrdhve tu kramānnyaset /",
  "GR14visvaksu:6358": "iṣṭakāṃ(kāḥ?)pūrvavat kṛtvā catvāraḥ pūrvavatkramāt // Vis_34.38 //",
  "GR14visvaksu:6359": "mūrtimantreṇa saṃsthāpya mūlamantreṇa mantravit /",
  "GR14visvaksu:6360": "stūpiṃ saṃsthāpayettatra mūlamūrtimanusmaranu // Vis_34.39 //",
  "GR14visvaksu:6361": "tattanmadhye tu saṃsthāpya punaḥ pracchādya vāsasā /",
  "GR14visvaksu:6362": "homaṃ kuryāccaturdikṣu athavā paścime diśi (?) // Vis_34.40 //",
  "GR14visvaksu:6363": "ekāgniṃ vā pratiṣṭhāpya homayenniśi pūrvavat /",
  "GR14visvaksu:6364": "mūrtimantreṇa sakalaṃ samidājyacarūṃstathā // Vis_34.41 //",
  "GR14visvaksu:6365": "sthaṇḍile muniśārdūla ekaikaṃ śatamāhutīḥ /",
  "GR14visvaksu:6366": "turīyeṇa tu mantreṇa pūrṇāhutimathācerat // Vis_34.42 //",
  "GR14visvaksu:6367": "kumbhaṃ ca sudṛḍhaṃ sthāpya pūrvabhāge tu mantravit /",
  "GR14visvaksu:6368": "nānāratnasamopetamathavā hemasaṃyutam // Vis_34.43 //",
  "GR14visvaksu:6369": "sāpidhānaṃ savastraṃ ca sudṛḍhaṃ tantuveṣṭitam /",
  "GR14visvaksu:6370": "kalaśān sādhayedaṣṭavidyeśān paritaḥ kramāt // Vis_34.44 //",
  "GR14visvaksu:6371": "savastrān sāpidhānāṃśca sahiraṇyān cakūrcakān /",
  "GR14visvaksu:6372": "aśvatthapallavairyuktān droṇena paripūritān // Vis_34.45 //",
  "GR14visvaksu:6373": "puṇyāhaṃ vācayettatra vaiṣṇavairvedapāragaiḥ /",
  "GR14visvaksu:6374": "rātriśeṣaṃ nayettatra geyanṛttasamanvitam // Vis_34.46 //",
  "GR14visvaksu:6375": "prabhātāyāṃ tu śarvaryāmācāryaḥ sarvamantravit /",
  "GR14visvaksu:6376": "snātvā vastrādibhirbhūṣya daivajñaṃ pūjayettadā // Vis_34.47 //",
  "GR14visvaksu:6377": "takṣakaṃ karmayogyatvādācāryānujñayā mune /",
  "GR14visvaksu:6378": "navavastrāṅgulīyaistu pūjayettakṣakān kramāt // Vis_34.48 //",
  "GR14visvaksu:6379": "takṣakeṇa vinā kiñcit karmātra hi na vidyate /",
  "GR14visvaksu:6380": "sa eva viśvakaraṇāt sraṣṭeti parikīrtyate // Vis_34.49 //",
  "GR14visvaksu:6381": "takṣakeṇa tu yatkarma pūrvamārabdhamuttamam /",
  "GR14visvaksu:6382": "takṣakeṇa tu kartavyaṃ nānyena tu kadācana // Vis_34.50 //",
  "GR14visvaksu:6383": "tasyaiva karmayogyatvaṃ vidhātṛvihitaṃ yataḥ /",
  "GR14visvaksu:6384": "tasmāt sarvaprayatnena tenaiva saha coditam // Vis_34.51 //",
  "GR14visvaksu:6385": "mūlamagraṃ viditvā tu caturaśreṣṭakā nyaset /",
  "GR14visvaksu:6386": "madhye stūpiṃ pratiṣṭhāpya puṇyāhaṃ vācayettataḥ // Vis_34.52 //",
  "GR14visvaksu:6387": "mūrdheṣṭakāṃ nyasenmantrī pūrve puruṣamantrataḥ /",
  "GR14visvaksu:6388": "viśvena dakṣiṇe nyasya nivṛtyā paścime nyaset // Vis_34.53 //",
  "GR14visvaksu:6389": "aiśvaryaṃ(sarveṇa?)cottare nyasya stūpiṃ tu parameṣṭhinā /",
  "GR14visvaksu:6390": "kalaśaiḥ snāpayedvidvān sūktena puruṣeṇa ca // Vis_34.54 //",
  "GR14visvaksu:6391": "kumbhaṃ ca mūlamantreṇa sthāpayet stūpimūrdhani /",
  "GR14visvaksu:6392": "brāhmaṇān bhojayettatra vaiṣṇavān vedapāragān // Vis_34.55 //",
  "GR14visvaksu:6393": "ṛgvedaṃ pūrvabhāge tu yajurvedaṃ tu dakṣiṇe /",
  "GR14visvaksu:6394": "paścime sāmagānaṃ tu uttare 'tharvavedinaḥ // Vis_34.56 //",
  "GR14visvaksu:6395": "kramāt saṃbhojya vidhivat puṇyāhaṃ vācayettataḥ /",
  "GR14visvaksu:6396": "evameva prakuryāttu parivārālayasya ca // Vis_34.57 //",
  "GR14visvaksu:6397": "prākārasyaiva kuryāttu ratnanyāsaṃ vinā kramam /",
  "GR14visvaksu:6398": "gopure maṇḍape caiva mūrtihomaṃ vinā bhavet // Vis_34.58 //",
  "GR14visvaksu:6399": "etat saṃkṣepataḥ proktaṃ mūrdheṣṭakāvidhiṃ param /",
  "GR14visvaksu:6400": "evamuktaprakāreṇa kārayedgehamuttamam // Vis_34.59 //",
  "GR14visvaksu:6401": "brāhmaṇaḥ kṣatriyo vāpi vaiśyaḥ śūdro 'tha eva vā /",
  "GR14visvaksu:6402": "takṣako vā muniśreṣṭha yathāśāstrānusārataḥ (!) // Vis_34.60 //",
  "GR14visvaksu:6403": "kārayecchilpakarmāṇi pūrvapūrvā garīyasī /",
  "GR14visvaksu:6404": "ādyeṣṭakādikān sarvān kārayet kramayogataḥ // Vis_34.61 //",
  "GR14visvaksu:6405": "takṣṇastu sarvathālābhe mūrdheṣṭakāvidhiṃ param /",
  "GR14visvaksu:6406": "sudhākāryaṃ ca citrārdhaṃ citrābhāsaṃ tathaiva ca // Vis_34.62 //",
  "GR14visvaksu:6407": "mūlaberavidhānaṃ ca parivārālayādikam /",
  "GR14visvaksu:6408": "anyairapi kulālādyaiḥ kārayedvā yathākramam // Vis_34.63 //",
  "GR14visvaksu:6409": "upānastūpiparyantaṃ mūlālayavidhiṃ (dhiḥ ?) param (raḥ?) /",
  "GR14visvaksu:6410": "takṣakeṇaiva kartavyamanyathā rājyanāśakṛt // Vis_34.64 //",
  "GR14visvaksu:6411": "iti mūrdheṣṭakānyāsaṃ kārayīta kramādguruḥ /",
  "GR14visvaksu:6412": "rājño rāṣṭrasya kartuśca svasyāpi hitakāmyayā // Vis_34.65 //",
  "GR14visvaksu:6413": "iti śrīpāñcarātre viṣvaksenasaṃhitāyāṃ (prāsādalakṣaṇādividhir-nāma) catustriṃśo 'dhyāyaḥ",
  "GR14visvaksu:6414": "_________________________________________________________________",
  "GR14visvaksu:6415": "pañcatriṃśo 'dhyāya:",
  "GR14visvaksu:6416": "viṣvaksenaḥ---",
  "GR14visvaksu:6417": "athātaḥ saṃpravakṣyāmi parivārasya lakṣaṇam /",
  "GR14visvaksu:6418": "śṛṇu devamuniśreṣṭha mahāpīṭhāvasānakam // Vis_35.1 //",
  "GR14visvaksu:6419": "tāladvayaṃ tadardhaṃ vā prāsādāt parivārakam /",
  "GR14visvaksu:6420": "visṛjya kalpayeddhīmān dvitrihasatamathāpi vā // Vis_35.2 //",
  "GR14visvaksu:6421": "caturhastaṃ pañcahastaṃ vyapohyante mahāmune /",
  "GR14visvaksu:6422": "kalpayet parivārāṇāṃ hastamātraṃ samantataḥ // Vis_35.3 //",
  "GR14visvaksu:6423": "śilābhiriṣṭakābhirvā ācāryāṅgulinā mune /",
  "GR14visvaksu:6424": "caturaṅgulamutsedhaṃ madhye padmaṃ sakarṇikam // Vis_35.4 //",
  "GR14visvaksu:6425": "kārayet paritaḥ pīṭhaṃ mekhalādvayasaṃyutam /",
  "GR14visvaksu:6426": "tālamātreṇa vā kuryāt balipīṭhaṃ samantataḥ // Vis_35.5 //",
  "GR14visvaksu:6427": "tathaiva parivārāṇāṃ prākārānmānamatra tu /",
  "GR14visvaksu:6428": "evaṃ kalpya tato pīṭhaṃ parivārasya tu sarvaśaḥ // Vis_35.6 //",
  "GR14visvaksu:6429": "maṇḍapādvā mahāpīṭhaṃ prākārādvā mahāmune /",
  "GR14visvaksu:6430": "hastaṃ ṣoḍaśamutsṛjya ācāryāṅgulināgrataḥ // Vis_35.7 //",
  "GR14visvaksu:6431": "aṣṭahastaṃ tadardhaṃ vā visṛjyānte mahāmune /",
  "GR14visvaksu:6432": "kārayedvā mahāpīṭhaṃ pūrvāpūrvā garīyasī // Vis_35.8 //",
  "GR14visvaksu:6433": "tallakṣaṇaṃ pravakṣyāmi bhuktimuktipradaṃ śubham /",
  "GR14visvaksu:6434": "viviktane paraṃ guhyaṃ śṛṇu nārada tattvataḥ // Vis_35.9 //",
  "GR14visvaksu:6435": "tricatuḥpañcahastaṃ vā vistārāyāmatādṛśam (-taḥ samam?) /",
  "GR14visvaksu:6436": "pādukādyabjaparyantamuttamādikrameṇa tu // Vis_35.10 //",
  "GR14visvaksu:6437": "kārayecchāstradṛṣṭena śilpinā kuśalena tu /",
  "GR14visvaksu:6438": "uttame 'pyuttamaṃ kuryāt madhyame madhyamaṃ kuru // Vis_35.11 //",
  "GR14visvaksu:6439": "adhame 'pyadhamaṃ kuryāt vibhavasyānu rūpataḥ /",
  "GR14visvaksu:6440": "ṣaṭsaptahastāyataṃ vāpi(?)tatsamaṃ vistṛtaṃ bhavet // Vis_35.12 //",
  "GR14visvaksu:6441": "evaṃ jñātvā mahāpīṭhaṃ kalpayet sumanoramam /",
  "GR14visvaksu:6442": "yuktyā yuktiviśeṣeṇa kārayedbalipīṭhakam // Vis_35.13 //",
  "GR14visvaksu:6443": "ekaviṃśatibhāgena tatkramaṃ śṛṇu suvrata /",
  "GR14visvaksu:6444": "aḍgena pādukaṃ (kā?) caiva pañcakairjagatī tathā // Vis_35.14 //",
  "GR14visvaksu:6445": "triyaṃśaṃ kumudaṃ caiva ekāṃśena tu paṭṭikā /",
  "GR14visvaksu:6446": "galaṃ caiva caturbhāgaṃ bhāgaṃ caivordhvapaṭṭikā // Vis_35.15 //",
  "GR14visvaksu:6447": "triyaṃśervalabhī chandaḥ triyaṃśaṃ karṇikocchrayam (-yaḥ?) /",
  "GR14visvaksu:6448": "evaṃ kṛtvā mahāpīṭhaṃ śitrpinā kuśalena tu // Vis_35.16 //",
  "GR14visvaksu:6449": "śilpakāryāvasāne tu prokṣayettantravittamaḥ /",
  "GR14visvaksu:6450": "athātaḥ saṃpravakṣyāmi prokṣaṇaṃ balipīṭhake // Vis_35.17 //",
  "GR14visvaksu:6451": "ayane cottare kuryāt pūrvapakṣe śubhe 'hani /",
  "GR14visvaksu:6452": "kalyāṇavāre sutithau pūrvedyuḥ kārayedbudhaḥ // Vis_35.18 //",
  "GR14visvaksu:6453": "takṣakriyāṃ samāpyātha prokṣayettantravittamaḥ /",
  "GR14visvaksu:6454": "puṇyāhaṃ kārayettatra prokṣayet pañcamantrakaiḥ // Vis_35.19 //",
  "GR14visvaksu:6455": "devāgrapīṭhayormadhye maṇḍapaṃ kārayet sudhīḥ /",
  "GR14visvaksu:6456": "maṇḍapasya vidhānena toraṇāni tu pūrvavat // Vis_35.20 //",
  "GR14visvaksu:6457": "kṛtvā tu pūrvavat samyak vediṃ kuryāttu madhyataḥ /",
  "GR14visvaksu:6458": "caturhastaṃ dvihastaṃ vā ekahastocchrayaṃ mane // Vis_35.21 //",
  "GR14visvaksu:6459": "susnigdhaṃ (-gdhāṃ?) kārayettatra darpaṇodarasaṃnibha (-bhā?)m /",
  "GR14visvaksu:6460": "gomayenopalipyātha prokṣayedgandhavāriṇā // Vis_35.22 //",
  "GR14visvaksu:6461": "tadvedipīṭhayormadhye vṛttaṃ vā caturaśrakam /",
  "GR14visvaksu:6462": "kārayettatra kuṇḍaṃ tu madhyame homamācaret // Vis_35.23 //",
  "GR14visvaksu:6463": "śālidroṇadvaye vedyāṃ sakūrcaṃ sāpidhānakam /",
  "GR14visvaksu:6464": "sahiraṇyaṃ savastraṃ ca saritsalilapūritam // Vis_35.24 //",
  "GR14visvaksu:6465": "sasūtraṃ kālarahitaṃ droṇapūrṇaṃ suśobhanam /",
  "GR14visvaksu:6466": "madhyame tu nyaseddhīmān viṣṇupāriṣadān bahūn // Vis_35.25 //",
  "GR14visvaksu:6467": "aindrādīśānaparyantaṃ kalaśān sthāpayet pṛthak /",
  "GR14visvaksu:6468": "kumudaṃ kumudākṣaṃ ca puṇḍarīkaṃ ca vāmanam // Vis_35.26 //",
  "GR14visvaksu:6469": "śaṅkukarṇaṃ sarpanetraṃ sumukhaṃ supratiṣṭhitam /",
  "GR14visvaksu:6470": "gandhādibhiḥ samabhyarcya homaṃ kuryādanandritaḥ // Vis_35.27 //",
  "GR14visvaksu:6471": "samidājyacarūn dadhnā madhunā payasāpi ca /",
  "GR14visvaksu:6472": "yavān siddhārthasalilān pratyakaṃ śatamāhutīḥ // Vis_35.28 //",
  "GR14visvaksu:6473": "mantreṇāṣṭākṣareṇaiva dvādaśākṣarameva vā /",
  "GR14visvaksu:6474": "nṛttagītasamātodyai rātriśeṣaṃ nayedbudhaḥ // Vis_35.29 //",
  "GR14visvaksu:6475": "sumuhūrte tu saṃprāpte brāhmaṇānāmunajñayā /",
  "GR14visvaksu:6476": "svastisūkti(-kta?)yuto gatvā vimānaṃ tu pradakṣiṇam // Vis_35.30 //",
  "GR14visvaksu:6477": "svasvasthāne tu saṃprokṣya tattatsthānān smaran budhaḥ /",
  "GR14visvaksu:6478": "kumbhodakādaśeṣaṃ tu mahāpīṭhe 'bhiṣecayet // Vis_35.31 //",
  "GR14visvaksu:6479": "viṣṇupāriṣadān sarvān saṃsmaret sādhakottamaḥ /",
  "GR14visvaksu:6480": "pāyasaṃ kṛsaraṃ gaulyaṃ haridrānnaṃ caturvidham // Vis_35.32 //",
  "GR14visvaksu:6481": "sājyaṃ dadhipayoyuktaṃ nārikelapayāṃsi ca /",
  "GR14visvaksu:6482": "nivedayenmahāpīṭhe cādimūrtimanusmaran // Vis_35.33 //",
  "GR14visvaksu:6483": "nivedya śeṣaṃ saṃgṛhya caṇḍādibhyo baliṃ kṣipet /",
  "GR14visvaksu:6484": "śaṅkhabheryādisaṃyuktaṃ geyanṛttasamanvitam // Vis_35.34 //",
  "GR14visvaksu:6485": "vedādhyayanasaṃyuktaṃ balikarma samāpayet /",
  "GR14visvaksu:6486": "balyante paramātmānaṃ snāpayedadhamottamam // Vis_35.35 //",
  "GR14visvaksu:6487": "mahāhavirnivedyātha puṇyāhaṃ punarācaret /",
  "GR14visvaksu:6488": "brāhmaṇān bhojayettatra vaiṣṇavān vedapāragān // Vis_35.36 //",
  "GR14visvaksu:6489": "ācāryaṃ pūjayet paścāt hemaratnāṅgulīyakaiḥ /",
  "GR14visvaksu:6490": "idaṃ dhanyaṃ yaśasyaṃ ca sarvaśāntikaraṃ bhavet // Vis_35.37 //",
  "GR14visvaksu:6491": "iti śrīpāñcarātre viṣvaksenasaṃhitāyāṃ mahāpīṭha- pratiṣṭhāvidhirnāma pañcatriṃśo 'dhyāyaḥ ||",
  "GR14visvaksu:6492": "_________________________________________________________________",
  "GR14visvaksu:6493": "ṣaṭtriṃśo 'dhyāyaḥ",
  "GR14visvaksu:6494": "viṣvaksenaḥ--",
  "GR14visvaksu:6495": "... ... ... ... ... ... ... ... ... ... ... ... ... ... ... ...",
  "GR14visvaksu:6496": "puṇyāhaṃ vācayettatra brāhmaṇaiḥ saha mantravit /",
  "GR14visvaksu:6497": "pañcabhārapramāṇaṃ vā tadardhaṃ vārdhameva vā // Vis_36.1 //",
  "GR14visvaksu:6498": "tannyūnaṃ na hi kartavyaṃ śālisaṃcayamuttamam /",
  "GR14visvaksu:6499": "tatrordhve vikiredvidvān tadardhaṃ taṇḍulaṃ tathā // Vis_36.2 //",
  "GR14visvaksu:6500": "taṇḍulopari vinyasya cāṣṭapatrābjamuttamam /",
  "GR14visvaksu:6501": "tatra madhye likhedbījaṃ dale cāṣṭākṣaraṃ nyaset // Vis_36.3 //",
  "GR14visvaksu:6502": "madhyame navakumbhaṃ tu sthāpayet sādhakottamaḥ /",
  "GR14visvaksu:6503": "sūtravastrasamāyuktaṃ ratnamālyeralaṃkṛtam // Vis_36.4 //",
  "GR14visvaksu:6504": "gandhodakena saṃpūrṇaṃ vastragyugmena veṣṭitam /",
  "GR14visvaksu:6505": "pūrvādi cāṣṭakumbhasya vastramekaikameva vā // Vis_36.5 //",
  "GR14visvaksu:6506": "diṅmūrtyādīni cāṣṭānāmekavastramathāpi vā /",
  "GR14visvaksu:6507": "karṇikāyāṃ nyaset kumbhaṃ daleṣvaṣṭaghaṭān nyaset // Vis_36.6 //",
  "GR14visvaksu:6508": "trisaptapañcadarbhairvā kṛtvā kūrcaṃ vinikṣipet /",
  "GR14visvaksu:6509": "tasmin pūrṇaghaṭe madhye devāgāraṃ tu cintayet // Vis_36.7 //",
  "GR14visvaksu:6510": "sahasraśīrṣā puruṣaḥ sahasrākṣāḥ sahasrapāt(?) /",
  "GR14visvaksu:6511": "sahasrakuntalopetaṃ sahusramakuṭānvitam // Vis_36.8 //",
  "GR14visvaksu:6512": "sahasrādityasaṃkāśaṃ sahasrendunibhānanam /",
  "GR14visvaksu:6513": "sahasravāhanairyuktaṃ sarvadiṅnāsikānvitam // Vis_36.9 //",
  "GR14visvaksu:6514": "śaṅkhacakragadāpāṇiṃ sarvapraharaṇānvitam /",
  "GR14visvaksu:6515": "prāsādarūpamityāhuḥ pūrvarātre 'dhivāsayet // Vis_36.10 //",
  "GR14visvaksu:6516": "taddhyānenaiva devarṣe samyak snānamavāpnuyāt(?) /",
  "GR14visvaksu:6517": "mokṣārthī mokṣamāpnoti tasmāddhyānaṃ viśiṣyate // Vis_36.11 //",
  "GR14visvaksu:6518": "maṇḍapādiṣu sarveṣu dhyānamevaṃ prakīrtitam /",
  "GR14visvaksu:6519": "tasmin madhye nayedvidvān smaran tat parameṣṭhinā // Vis_36.12 //",
  "GR14visvaksu:6520": "pūrvādi cottarānte tu tanmūrtiṃ tu vicintayet /",
  "GR14visvaksu:6521": "āgneyādiṣu koṇeṣu vainateyādikān nyaset // Vis_36.13 //",
  "GR14visvaksu:6522": "mṛtagasyādhipatiṃ siṃhaṃ vainateyāṃśakaṃ nyaset /",
  "GR14visvaksu:6523": "tasmin pūrṇaghaṭe madhye pauruṣaṃ sūktamabhyaset // Vis_36.14 //",
  "GR14visvaksu:6524": "digdevādiṣu kumbheṣu tattanmūrtiṃ japet kramāt /",
  "GR14visvaksu:6525": "ṛgādīnāṃ tu vedānāṃ sāramuddhṛtya nārada // Vis_36.15 //",
  "GR14visvaksu:6526": "pūrvādisomaparyantamuccaret susvareṇa tu /",
  "GR14visvaksu:6527": "tataḥ pūrṇaghaṭādīni cārcayettena mantrataḥ // Vis_36.16 //",
  "GR14visvaksu:6528": "havirnivedayet paścāt mantreṇa parameṣṭhinā /",
  "GR14visvaksu:6529": "mukhavāsaṃ tato dadyāt rakṣāṃ kṛtvāṣṭadikkrāmat // Vis_36.17 //",
  "GR14visvaksu:6530": "ghaṇṭādhvanisamāyuktaṃ gandhapuṣpādibhiḥ saha /",
  "GR14visvaksu:6531": "haviṣā balidānaṃ tu kārayedaṣṭadikṣu ca // Vis_36.18 //",
  "GR14visvaksu:6532": "kumudādīni sarvāṇi gṛhṇanti balimuttamam /",
  "GR14visvaksu:6533": "śaṅkṣadundubhinirghoṣaṃ kṛtvāsmin munisattama // Vis_36.19 //",
  "GR14visvaksu:6534": "tataḥ puṣpāñjaliṃ kṛtvā sādhakaḥ paramārthavit /",
  "GR14visvaksu:6535": "namaskṛtyākhilān sarvān maṅgalānuccaretkramāt // Vis_36.20 //",
  "GR14visvaksu:6536": "prabhātāyāṃ tu śarvaryāmācāryaḥ snānamācaret /",
  "GR14visvaksu:6537": "sūktena puruṣeṇaiva mantraṃ vā parameṣṭhinā // Vis_36.21 //",
  "GR14visvaksu:6538": "kumbhasthitena deveśaṃ pūjayet puruṣottamam /",
  "GR14visvaksu:6539": "gandhādi dīpaparyantaṃ tattanmantreṇa sādhakaḥ // Vis_36.22 //",
  "GR14visvaksu:6540": "pūrvādīśānaparyantamarcayedaṣṭadigghaṭān /",
  "GR14visvaksu:6541": "mahāmumbhādi saṃgṛhya prāsādaṃ tu paribhramet // Vis_36.23 //",
  "GR14visvaksu:6542": "śaṅkhabheryādinādaistu nṛttagītasamanvitam /",
  "GR14visvaksu:6543": "svastivācanasaṃyuktaṃ garbhāgāraṃ praveśayet // Vis_36.24 //",
  "GR14visvaksu:6544": "devasyāgre tu saṃsthāpya taṇḍulopari nārada /",
  "GR14visvaksu:6545": "mahākumbhasthadeveśaṃ vidhinādhipatiṃ param // Vis_36.25 //",
  "GR14visvaksu:6546": "tatpūrvapārśve saṃsthāpya taṇḍuleṣu ghaṭān kramāt /",
  "GR14visvaksu:6547": "arghyapādyādinābhyarcya mukhavāsāvasānakam // Vis_36.26 //",
  "GR14visvaksu:6548": "evamabhyarcya matimān kṣamyatāmiti coccaran /",
  "GR14visvaksu:6549": "mantrahīnaṃ kriyāhīnaṃ bhaktihīnaṃ janārdana // Vis_36.27 //",
  "GR14visvaksu:6550": "kṣantumarhasi deveśa paripūrṇaṃ tadastu me /",
  "GR14visvaksu:6551": "evaṃ kṛtvā tu mantrajño maṅgalāni samīrayet // Vis_36.28 //",
  "GR14visvaksu:6552": "ācāryaḥ puṣpamādāya namaskṛtya hariṃ prabhum /",
  "GR14visvaksu:6553": "kumbhasthitena deveśe mūlabere niyojayet // Vis_36.29 //",
  "GR14visvaksu:6554": "tathaivāṣṭaghaṭācchaktiṃ taddehe viniveśayet /",
  "GR14visvaksu:6555": "parameṣṭhyā nyaset pūrvaṃ diṅmūrtyādīn svavidyayā // Vis_36.30 //",
  "GR14visvaksu:6556": "mūlaberasya mūrdhneva secayettāṃstribindunā /",
  "GR14visvaksu:6557": "devapāde tu hastābhyāṃ puṣpaṃ datvā punaḥ punaḥ // Vis_36.31 //",
  "GR14visvaksu:6558": "tataḥ puruṣasūktaṃ tu brāhmaṇaiḥ saha saṃjapet /",
  "GR14visvaksu:6559": "tasmin kāle mahāprājña ācāryaṃ pūjayeddhanaiḥ // Vis_36.32 //",
  "GR14visvaksu:6560": "navavastrāṅgulīyaistu kaṭakādivibhūṣaṇaiḥ /",
  "GR14visvaksu:6561": "kumbhasthitena toyena prokṣayedgehamuttamam // Vis_36.33 //",
  "GR14visvaksu:6562": "atropayuktaṃ yaddravyaṃ devatālaṃkṛtaṃ (-tiḥ?) vinā /",
  "GR14visvaksu:6563": "ācāryāya pradātavyaṃ vastraṃ vrīhyādibhiḥ saha // Vis_36.34 //",
  "GR14visvaksu:6564": "niveditaṃ tu tatsarvaṃ sāttvatebhyo nivedayet /",
  "GR14visvaksu:6565": "śilpinaṃ pūjayettatra daivajñamanupūjayet // Vis_36.35 //",
  "GR14visvaksu:6566": "brāhmaṇān bhojayettatra vaiṣṇavān vedapāragān /",
  "GR14visvaksu:6567": "kriyāvasāne matimān citrakarma ca kārayet // Vis_36.36 //",
  "GR14visvaksu:6568": "havanaṃ maṇḍapādyeṣu evameva samācaret /",
  "GR14visvaksu:6569": "evamuktaprakāreṇa kārayedadhivāsanam // Vis_36.37 //",
  "GR14visvaksu:6570": "vāsādhivāsanaṃ caiva prāsādaprokṣaṇe mune /",
  "GR14visvaksu:6571": "aṅkurārpaṇakārye tu homamatra na vidyate // Vis_36.38 //",
  "GR14visvaksu:6572": "bālagehaṃ tu devarṣe kalpayet pūrvavat kramāt /",
  "GR14visvaksu:6573": "jagatī kumudādīni varjayettaruṇālaye // Vis_36.39 //",
  "GR14visvaksu:6574": "bālālayapratiṣṭhāyāṃ sthaṇḍile homamācaret /",
  "GR14visvaksu:6575": "adhivāsādikarmāṇi vāsavādīni(?) kārayet // Vis_36.40 //",
  "GR14visvaksu:6576": "evamuktaprakāreṇa śaktimudvāsya nārada /",
  "GR14visvaksu:6577": "jīrṇoddhāraṃ tataḥ kuryāt śilpinā kuśalena tu // Vis_36.41 //",
  "GR14visvaksu:6578": "anyathā kurute mohāt grāmanāśo dhanakṣayaḥ /",
  "GR14visvaksu:6579": "sthānanāśo bhavettatra saṃbhavennātra saṃśayaḥ // Vis_36.42 //",
  "GR14visvaksu:6580": "tasmāt sarvaprayatnena vimānastha hariṃ param /",
  "GR14visvaksu:6581": "udvāsayenmahābere kramāt pūrvaṃ yathāvidhi // Vis_36.43 //",
  "GR14visvaksu:6582": "tasmāt sarvaprayatnena śaktyudvāsanamārabhet /",
  "GR14visvaksu:6583": "mārgeṇaikena saṃyojya prāsādasyādhidaivatam // Vis_36.44 //",
  "GR14visvaksu:6584": "vinodamaṇḍapaṃ caiva vapraprākārake tathā /",
  "GR14visvaksu:6585": "parivārālayādyeṣu bahiḥ prākārake tathā // Vis_36.45 //",
  "GR14visvaksu:6586": "evamuktaprakāreṇa kārayedadhivāsanam /",
  "GR14visvaksu:6587": "evaṃ saṃkṣepataḥ proktaṃ jīrṇoddhāramathārabhet // Vis_36.46 //",
  "GR14visvaksu:6588": "ataḥ paraṃ pravakṣyāmi jīrṇoddhāravidhiṃ param /",
  "GR14visvaksu:6589": "ācāryaṃ yajamānaṃ ca takṣācāryaṃ mahāmune // Vis_36.47 //",
  "GR14visvaksu:6590": "mṛṇmayapratimājīrṇe śūlamṛtpaṭarajjavaḥ /",
  "GR14visvaksu:6591": "punastu mṛṇmayāḥ kāryā śilayā vāpi kārayet // Vis_36.48 //",
  "GR14visvaksu:6592": "śailajapratimājīrṇe lohajāḥ śailajāstathā /",
  "GR14visvaksu:6593": "ratnajapratimājīrṇe sauvarṇaṃ vāpi rājatam // Vis_36.49 //",
  "GR14visvaksu:6594": "dārumṛcchailalohādyā rukmaratnādikāḥ kramāt /",
  "GR14visvaksu:6595": "uttamā iti vijñeyā uttarottaramagrataḥ // Vis_36.50 //",
  "GR14visvaksu:6596": "rukmaṃ ratnaṃ samānaṃ ca kecidāhurmanīṣiṇaḥ /",
  "GR14visvaksu:6597": "śilālohaṃ ca sadṛśaṃ devarṣe iti kecana // Vis_36.51 //",
  "GR14visvaksu:6598": "hāṭakaṃ rajataṃ tāmraṃ samānamiti nārada /",
  "GR14visvaksu:6599": "lohaśabdena saṃjñātvā kārayedutsavādikam // Vis_36.52 //",
  "GR14visvaksu:6600": "yajamānasya vāñchā cet yathāvittānusārataḥ(!) /",
  "GR14visvaksu:6601": "asmin munivaraśreṣṭha trapukaṃ cāyasaṃ vinā // Vis_36.53 //",
  "GR14visvaksu:6602": "ātmārthe ca parārthe ca pratimākaraṇe mune /",
  "GR14visvaksu:6603": "adhamadravyasaṃpannaṃ parakāryamanuttamam(?) // Vis_36.54 //",
  "GR14visvaksu:6604": "sadṛśane tu yatkāryaṃ madhyamaṃ procyate budhaiḥ /",
  "GR14visvaksu:6605": "nottamaṃ tvadhamaiḥ kāryaṃ kurvan mohāt praṇaśyati // Vis_36.55 //",
  "GR14visvaksu:6606": "rājarāṣṭraṃ ca sakalaṃ iti śāstrasya niścayaḥ /",
  "GR14visvaksu:6607": "dravya eva visaṃvādo mānonmānapramāṇakaiḥ // Vis_36.56 //",
  "GR14visvaksu:6608": "na nyūnamatiriktaṃ ca yadi cetsiddhimātmanaḥ /",
  "GR14visvaksu:6609": "mūlaberādiberāṇaṃ jīrṇoddhāravidhau mune // Vis_36.57 //",
  "GR14visvaksu:6610": "ātmārthe vā parārthe vā tulyametaddvijottama /",
  "GR14visvaksu:6611": "ātmārthe vaṃśanāśaḥ syāt parārthe rāṣṭranāśanam // Vis_36.58 //",
  "GR14visvaksu:6612": "tasmāt sarvaprayatnena kārayedvidhicoditam /",
  "GR14visvaksu:6613": "vimānaṃ pratimāṃ vāpi prākāraṃ gopuraṃ tathā // Vis_36.59 //",
  "GR14visvaksu:6614": "maṇḍapaṃ pūrvavat kuryāt navakarmānulepane /",
  "GR14visvaksu:6615": "naṣṭālayaṃ cettadbhūmau purāṇoktaṃ cārṣaṃ tu vā // Vis_36.60 //",
  "GR14visvaksu:6616": "daivikaṃ mānuṣaṃ vāpi yathākāmaṃ tu kārayet /",
  "GR14visvaksu:6617": "uttamālayamatraiva uttamottamameva vā // Vis_36.61 //",
  "GR14visvaksu:6618": "adhamottamaṃ vā viprendra jīrṇaṃ cenmunisattama /",
  "GR14visvaksu:6619": "madhyamenādhamenaiva kārayedālayaṃ punaḥ // Vis_36.62 //",
  "GR14visvaksu:6620": "yajamānasya vāñchā cenmadhyame 'pyevameva tu /",
  "GR14visvaksu:6621": "adhamālayaṃ bhavettasmin adhamottamameva vā // Vis_36.63 //",
  "GR14visvaksu:6622": "adhamādhamamevātha jīrṇoddhāraṇakarmaṇi /",
  "GR14visvaksu:6623": "upapīṭhasamāyuktaṃ dvitalaṃ tritalaṃ tu vā // Vis_36.64 //",
  "GR14visvaksu:6624": "yathāvittānusāreṇa(!) kuryādekatalaṃ tu vā /",
  "GR14visvaksu:6625": "uttamādikramaṃ jñātvā yathākāmaṃ tu vardhayet // Vis_36.65 //",
  "GR14visvaksu:6626": "vardhanācchriyamāpnoti rājño rāṣṭrasya nārada /",
  "GR14visvaksu:6627": "tathaiva nagarādīnāmālayasya viśeṣataḥ // Vis_36.66 //",
  "GR14visvaksu:6628": "bhavanaṃ gopurākāraṃ śālakūṭādikaṃ mune /",
  "GR14visvaksu:6629": "jīrṇaṃ cediha loke tu kārayedvā prapākṛtim // Vis_36.67 //",
  "GR14visvaksu:6630": "nagarādīni saṃjñātvā grāmarājānukūlataḥ /",
  "GR14visvaksu:6631": "yathāvittānusāreṇa(!) kuryādveśma yathāparuci // Vis_36.68 //",
  "GR14visvaksu:6632": "grāmānukūlato vāpi dhāma kuryādanuttamama /",
  "GR14visvaksu:6633": "pratimāṃ punaratraiva kuryāt prāsādamātrataḥ // Vis_36.69 //",
  "GR14visvaksu:6634": "dvāramānena vā cāsmin garbhamānena vā mune /",
  "GR14visvaksu:6635": "uttamādhamamadhyena naṣṭoddhāraṇakarmaṇi // Vis_36.70 //",
  "GR14visvaksu:6636": "tadgehāt paścime yāmye nirgamākṛti neṣyate /",
  "GR14visvaksu:6637": "pūrvavat kārayejjīrṇasyoddhāre munisattama // Vis_36.71 //",
  "GR14visvaksu:6638": "saṃmohāt paściye yāmye nirgamaṃ kārayedyadi /",
  "GR14visvaksu:6639": "grāmasya kalahaṃ kuryāt dharmamārgarṃ(-go?)vinaśyati // Vis_36.72 //",
  "GR14visvaksu:6640": "tadrāṣṭraṃ yajamānaśca naśyatyeva na saṃśayaḥ /",
  "GR14visvaksu:6641": "tasmāt sarvaprayatnene na kuryānnirgamākṛtim // Vis_36.73 //",
  "GR14visvaksu:6642": "pūrvadvārasya gehasya maṇḍapādi yathākramam /",
  "GR14visvaksu:6643": "yajamānasya vāñchā cedyathākāmaṃ tu vardhayet // Vis_36.74 //",
  "GR14visvaksu:6644": "sarvaśaḥ pratidikṣvādi paścimaṃ neṣyate mune /",
  "GR14visvaksu:6645": "pūrvadvārasya gehasya maṇḍapādi yathākramam // Vis_36.75 //",
  "GR14visvaksu:6646": "jīrṇoddhāre muniśreṣṭha sarvaṃ pūrvavadācaret /",
  "GR14visvaksu:6647": "tasmāt sarvaprayatnena yathākāmaṃ tu vardhayet // Vis_36.76 //",
  "GR14visvaksu:6648": "vardhanācchriyamāpnoti tadgehasya dine dine /",
  "GR14visvaksu:6649": "prākārādiṣu bhūṣāṇāṃ bhedo vā doṣakāraṇam // Vis_36.77 //",
  "GR14visvaksu:6650": "na bhavediti bhāṣante munayo nāradādayaḥ /",
  "GR14visvaksu:6651": "gopure 'dhikabhāvaṃ ca prākāre 'pi viśeṣataḥ // Vis_36.78 //",
  "GR14visvaksu:6652": "evaṃ parīkṣya matimān navakarmānulepane /",
  "GR14visvaksu:6653": "naṣṭoddhāre ca vai cāsmin jīrṇoddhārādiṣu kramāt // Vis_36.79 //",
  "GR14visvaksu:6654": "kārayet sādhakaḥ paścāt śilpācāryasamanvitaḥ /",
  "GR14visvaksu:6655": "mūlabere muniśreṣṭha bhinnaṃ chedyaṃ bhavedyadi // Vis_36.80 //",
  "GR14visvaksu:6656": "sphuṭitaṃ cettu tadberaṃ tyaktvā paścānmahāmune /",
  "GR14visvaksu:6657": "śaktimudvāsayedberāt kṣipraṃ śāntiṃ samācaret // Vis_36.81 //",
  "GR14visvaksu:6658": "tasyāgre vidhivat kumbhe saṃsthāpya harimavyayam /",
  "GR14visvaksu:6659": "tatkumbhamadhye mūlena mūlaberānnayeddharim // Vis_36.82 //",
  "GR14visvaksu:6660": "śāntihomaṃ tataḥ kṛtvā cakramantreṇa mantravit /",
  "GR14visvaksu:6661": "sudarśanamahāmantraṃ sarvaśantikaraṃ bhavet // Vis_36.83 //",
  "GR14visvaksu:6662": "āvāhanavisargaṃ tu kumbhāt pūrvavadācaret /",
  "GR14visvaksu:6663": "bālasthānaṃ kramāt kalpya sthāpayedvidhicoditam // Vis_36.84 //",
  "GR14visvaksu:6664": "jalādhivāsanaṃ tasya neṣyate munisattama /",
  "GR14visvaksu:6665": "sadyo 'dhivāsanenaiva sthāpayeddharimavyayam // Vis_36.85 //",
  "GR14visvaksu:6666": "jīrṇoddhāre muniśreṣṭha kālavelādi neṣyate /",
  "GR14visvaksu:6667": "nirīkṣya bahudhā doṣān pūjākāle dine dine // Vis_36.86 //",
  "GR14visvaksu:6668": "paścāt saṃpūjayeddevaṃ doṣahīnaṃ bhavedyadi /",
  "GR14visvaksu:6669": "evaṃ doṣasamāyuktaṃ mohāllobhādyajeddharim // Vis_36.87 //",
  "GR14visvaksu:6670": "tatpūjā niṣphalā yāti kartā bhartā ca naśyati /",
  "GR14visvaksu:6671": "tadgrāmaṃ nidhanaṃ yāti rogavṛddhirbhaviṣyati // Vis_36.88 //",
  "GR14visvaksu:6672": "tasmāt sarvaprayatnena jīrṇoddhāraṇamācaret /",
  "GR14visvaksu:6673": "dhvaje vārohite paścāt vaiguṇyaṃ yadi dṛśyate // Vis_36.89 //",
  "GR14visvaksu:6674": "utsavaṃ ca muniśreṣṭha śāntihomasamanvitam /",
  "GR14visvaksu:6675": "bālasthāne samāsādya utsavaṃ tatra kārayet // Vis_36.90 //",
  "GR14visvaksu:6676": "anyathā cenmahādoṣo rājñaścaiva vināśakṛt /",
  "GR14visvaksu:6677": "tasmāt sarvaprayatnena śeṣakarma samācaret // Vis_36.91 //",
  "GR14visvaksu:6678": "nityotsavādi karmāṇi bālasthāne 'pi nārada /",
  "GR14visvaksu:6679": "pūrvavat kārayeddhīmān iti śāstrasya niścayaḥ // Vis_36.92 //",
  "GR14visvaksu:6680": "mantrajño vaṃśasaṃpanno kulīnaḥ śāstrapāragaḥ /",
  "GR14visvaksu:6681": "tantrajño vedapāṭhī ca sthāpanādikriyāparaḥ // Vis_36.93 //",
  "GR14visvaksu:6682": "sarvāvayavasaṃpūrṇaḥ sarvarogavivarjitaḥ /",
  "GR14visvaksu:6683": "suśāntaḥ kuśalo dānto yadṛcchālābhatoṣakaḥ // Vis_36.94 //",
  "GR14visvaksu:6684": "amatsarī jitakrodhaḥ dhūdrasaṃkaravarjitaḥ /",
  "GR14visvaksu:6685": "varjyāvarjyaḥ kṛtajñaśca pūrvakārī ca bhaktimān // Vis_36.95 //",
  "GR14visvaksu:6686": "tadvaṃśyo vāpi śiṣyo vā praśiṣyastantrapāragaḥ /",
  "GR14visvaksu:6687": "tantravān dīkṣito vāpi guṇavān guṇavittamaḥ // Vis_36.96 //",
  "GR14visvaksu:6688": "rājayakṣmā(?)ca kuṣṭhī ca gulmī ca śibi(pi?) viṣṭakaḥ /",
  "GR14visvaksu:6689": "khalvāṭaḥ cātivṛddhaśca bālo vṛṣaṇarogavān // Vis_36.97 //",
  "GR14visvaksu:6690": "hrasvākāro 'tidīrghaśca kṛśacibuka eva ca /",
  "GR14visvaksu:6691": "badhiro vikalāṅgaśca vipro radanadoṣayuk // Vis_36.98 //",
  "GR14visvaksu:6692": "varjayeddevakāryeṣu kunakhī ca viśeṣataḥ /",
  "GR14visvaksu:6693": "sthāpakācāryayoścaiva lakṣaṇaṃ viddhi nārada // Vis_36.99 //",
  "GR14visvaksu:6694": "saṃgrahellakṣaṇopetamācāryaṃ sthāpakaṃ tathā /",
  "GR14visvaksu:6695": "evaṃ parīkṣya matimān pratiṣṭhārādhanādiṣu // Vis_36.100 //",
  "GR14visvaksu:6696": "jīrṇoddhāre viśeṣeṇa lakṣayellakṣaṇān krāmat /",
  "GR14visvaksu:6697": "sumuhūrte sulagne ca sthāpakastakṣakānvitaḥ // Vis_36.101 //",
  "GR14visvaksu:6698": "tantreṇaikena kartavyaṃ karṣaṇādiṣu nārada /",
  "GR14visvaksu:6699": "yattantreṇa samārabdhaṃ tattantreṇa samācaret // Vis_36.102 //",
  "GR14visvaksu:6700": "anuktaṃ cānyatantreṣu nirīkṣyātra prayojayet /",
  "GR14visvaksu:6701": "viśeṣāṃśca muniśreṣṭha cānyathā rāṣṭranāśakṛt // Vis_36.103 //",
  "GR14visvaksu:6702": "cāturvarṇyasamopetaḥ(?)sadācāraparāyaṇaḥ /",
  "GR14visvaksu:6703": "sadvaṃśyaḥ sarvaśāstrajño lokajñaḥ sarvadharmavit // Vis_36.104 //",
  "GR14visvaksu:6704": "bhaktimān dhanavān vāgmī sarvasaṃkalpavṛddhiyuk /",
  "GR14visvaksu:6705": "suśīlaśca surūpaśca śraddhāluḥ śuddhamānasaḥ // Vis_36.105 //",
  "GR14visvaksu:6706": "ācāryaḥ takṣakaścaiva vaṃśagaḥ sumukhottamaḥ /",
  "GR14visvaksu:6707": "śāstraprāmāṇyakaścaiva dīnaḥ subahubhṛtyavān // Vis_36.106 //",
  "GR14visvaksu:6708": "yathoktakārī matimān kuśalaḥ sarvakarmasu /",
  "GR14visvaksu:6709": "pūrvakārī ca tadvaṃśyaḥ tacchiṣyo vā praśiṣyakaḥ // Vis_36.107 //",
  "GR14visvaksu:6710": "tajjātīyo 'nyajātīyaḥ pūrvāpūrvaguṇādhikaḥ /",
  "GR14visvaksu:6711": "pūrvāpalobhe tu gṛhṇīyāt uttaraṃ nānyathā mune // Vis_36.108 //",
  "GR14visvaksu:6712": "mohena yadi gṛhṇīyāt tasya syāt kartṛsaṃkaraḥ /",
  "GR14visvaksu:6713": "kartṛsaṃkaradoṣeṇa rājarāṣṭrasya rogakṛt // Vis_36.109 //",
  "GR14visvaksu:6714": "tasmāt sarvaprayatnena śāstradṛṣṭyā samācaret /",
  "GR14visvaksu:6715": "takṣakaṃ takṣasūtrajñaṃ kuśalaṃ sarvakarmasu // Vis_36.110 //",
  "GR14visvaksu:6716": "laghuhastaṃ surūpaṃ ca suśāntaṃ daivikaṃ tathā /",
  "GR14visvaksu:6717": "vaṃśānuvaṃśasampannaṃ kuśalaṃ satparāyaṇam // Vis_36.111 //",
  "GR14visvaksu:6718": "vaiṣṇavaṃ sūtrakālajñaṃ kriyājñaṃ pūrvakāriṇam /",
  "GR14visvaksu:6719": "dayāluṃ śāntamanasaṃ satīrthaṃ(?)satsamādṛtam // Vis_36.112 //",
  "GR14visvaksu:6720": "tadalābhe tu tadvaṃśyān tacchiśyān vā praśiṣyakān /",
  "GR14visvaksu:6721": "saṃnimantritamevaṃ tat(?)na kuryājjātisaṃkaram // Vis_36.113 //",
  "GR14visvaksu:6722": "anyajātisamālabdhamādikāle mahāmune /",
  "GR14visvaksu:6723": "anyajātyā kṛtaṃ mohādrājarāṣṭravināśakṛt // Vis_36.114 //",
  "GR14visvaksu:6724": "evaṃ lakṣaṇamālabhya karturicchāpuraḥsaram /",
  "GR14visvaksu:6725": "yo mohādanyamārgeṇa kārayenmunisattama // Vis_36.115 //",
  "GR14visvaksu:6726": "ācāryasya ca kartuśca takṣṇaścāpyaśubhaṃ bhavet /",
  "GR14visvaksu:6727": "iti subahu nirīkṣya buddhidṛṣṭyā satatamananyamatiḥ sa kartṛmatyā // Vis_36.116 //",
  "GR14visvaksu:6728": "sthapatimati ca(?)kārayīta jīrṇoddharaṇamasau jagatāṃ gururgururyaḥ /",
  "GR14visvaksu:6729": "viṣvaksenaḥ---",
  "GR14visvaksu:6730": "ataḥ paraṃ pravaṣyāmi prāsādasya viśeṣataḥ // Vis_36.117 //",
  "GR14visvaksu:6731": "rathādiśibikādīnāṃ prokṣaṇaṃ paramaṃ śubham /",
  "GR14visvaksu:6732": "sarvaśāntikaraṃ puṃsāṃ sarvatīrthaphalāpradam // Vis_36.118 //",
  "GR14visvaksu:6733": "pūrvoktamaṇḍape śuddhe sarvamaṅgalasaṃyute /",
  "GR14visvaksu:6734": "tanmadhye hastakāṃ vediṃ vṛttāṃ vā cutaraśrakām // Vis_36.119 //",
  "GR14visvaksu:6735": "kārayecchāstradṛṣṭena tannāma adhunocyate /",
  "GR14visvaksu:6736": "vṛttaṃ suśobhanaṃ nāma caturaśraṃ sumaṅgalam // Vis_36.120 //",
  "GR14visvaksu:6737": "rājarāṣṭravivṛddhyarthaṃ vṛttakāraṃ bhavet sadā /",
  "GR14visvaksu:6738": "grāmāyatanavṛddhyarthaṃ caturaśraṃ tu nārada // Vis_36.121 //",
  "GR14visvaksu:6739": "vṛttaṃ vākṛti vijñeyaḥ(?) caturaśraṃ tu vādhiḥ /",
  "GR14visvaksu:6740": "āmeṣṭakābhiḥ pakvābhiḥ kuryādvedimanuttamām // Vis_36.122 //",
  "GR14visvaksu:6741": "hastocchrāyāṃ tadardhaṃ vā darpaṇodarasaṃnibhām /",
  "GR14visvaksu:6742": "pūrvavadvedimālipya prokṣayet pūrvavat kramāt // Vis_36.123 //",
  "GR14visvaksu:6743": "puṇyāhaṃ vācayettatra brāhmaṇānāmanujñayā /",
  "GR14visvaksu:6744": "pūrvavat sthaṇḍilaṃ kṛtvā śālinā munisattama // Vis_36.124 //",
  "GR14visvaksu:6745": "tadardhaṃ taṇḍulaṃ kṛtvā śālibhirvānyameva vā /",
  "GR14visvaksu:6746": "vedikāyāṃ tadūrdhve tu pīṭhaṃ kṛtvā likhet punaḥ // Vis_36.125 //",
  "GR14visvaksu:6747": "vedikāyāṃ tu paritaḥ śālibhirvedimācaret /",
  "GR14visvaksu:6748": "śālimadhye muniśreṣṭha cāṣṭadigdalamālikhet // Vis_36.126 //",
  "GR14visvaksu:6749": "chandomūlādivacanaṃ likhettaddalamadhyame /",
  "GR14visvaksu:6750": "sūtravastraparicchannaṃ sarvalakṣaṇasaṃyutam // Vis_36.127 //",
  "GR14visvaksu:6751": "candramaṇḍalamadhye tu sthāpayettena mantrataḥ /",
  "GR14visvaksu:6752": "tatkumbhajalamadhye tu sitapuṣpaṃ vinikṣipet // Vis_36.128 //",
  "GR14visvaksu:6753": "puṣpamālyairalaṃkṛtya vastrayugmairalaṃkṛtam /",
  "GR14visvaksu:6754": "navaratnasamāyuktaṃ navakūrcayutaṃ tathā // Vis_36.129 //",
  "GR14visvaksu:6755": "tasminnāvāhayenmadhye prāsādasyādhidaivatam /",
  "GR14visvaksu:6756": "madhye kumbhaṃ ca paritaḥ sthāpayedaṣṭadigdale // Vis_36.130 //",
  "GR14visvaksu:6757": "tattanmantreṇa matimān aṣṭakumbhānanukramāt /",
  "GR14visvaksu:6758": "navavastreṇa saṃchādya sūtrapuṣpajalānvitam // Vis_36.131 //",
  "GR14visvaksu:6759": "kūrcadvayasamopetaṃ puṣpamālyairalaṃkṛtam /",
  "GR14visvaksu:6760": "pūrvādīśānaparyantaṃ kumbhe pūrvavadānayet // Vis_36.132 //",
  "GR14visvaksu:6761": "ācāryaḥ samalaṃkṛtya hemavastrāṅgulīyakaiḥ /",
  "GR14visvaksu:6762": "kumbhasya dakṣiṇe pārśve uttarābhimukhaḥ sthitaḥ // Vis_36.133 //",
  "GR14visvaksu:6763": "puṇpāñjalipuṭaṃ kṛtvā imaṃ mantraṃ japedbudhaḥ /",
  "GR14visvaksu:6764": "sahasraśīrṣādīni (-di?) sūktaṃ tu puruṣeṇa tu // Vis_36.134 //",
  "GR14visvaksu:6765": "mulaberānnayet kumbhe devaṃ prāsādarūpiṇam /",
  "GR14visvaksu:6766": "athavā muniśārdūla cānayet parameṣṭhinā // Vis_36.135 //",
  "GR14visvaksu:6767": "digdalāṣṭaghaṭe vidvān tattanmantreṇa cānayet /",
  "GR14visvaksu:6768": "pūrvavadbalidānaṃ tu kāreyanmantravittamaḥ // Vis_36.136 //",
  "GR14visvaksu:6769": "tathaiva prokṣayedvidvān sūktena puruṣeṇa tu /",
  "GR14visvaksu:6770": "garbhagehaṃ tathā prokṣya bahirantaḥ samantataḥ // Vis_36.137 //",
  "GR14visvaksu:6771": "kumbhasthitena deveśaṃ vimānādiṣu yojayet /",
  "GR14visvaksu:6772": "arghyapādyādinābhyarcya havistatra na vidyate // Vis_36.138 //",
  "GR14visvaksu:6773": "baliṃ tu kārayettatra cāṣṭadikṣu samantataḥ /",
  "GR14visvaksu:6774": "tasmin kāle mahāprājño ācārya pūjayet kramāt // Vis_36.139 //",
  "GR14visvaksu:6775": "hemavastrāṅgulīyaistu pūjayeddevavattadā /",
  "GR14visvaksu:6776": "śilpinaṃ pūjayettatra navavastrāṅgulīyakaiḥ // Vis_36.140 //",
  "GR14visvaksu:6777": "brāhmaṇān bhojayettatra vaiṣṇavān vedapāragān /",
  "GR14visvaksu:6778": "evameva tu kartavyaṃ triradhā (?) śibikāni ca // Vis_36.141 //",
  "GR14visvaksu:6779": "rathādivāhanānāṃ tu khageśācchaktimānayet /",
  "GR14visvaksu:6780": "tena mantreṇa mantrajño prokṣayet pūrvavat kramāt // Vis_36.142 //",
  "GR14visvaksu:6781": "caṇḍālapatitodakyāniṣādyai(-dai?)stakṣakādikaiḥ /",
  "GR14visvaksu:6782": "lobhādvā yadi vā mohāt sparśanaṃ cenmunīśvara // Vis_36.143 //",
  "GR14visvaksu:6783": "prāsādaprokṣaṇenaiva prāsādaṃ śuddhyate 'tra vai /",
  "GR14visvaksu:6784": "athavā muniśārdūla pañcagavyaṃ samānayet // Vis_36.144 //",
  "GR14visvaksu:6785": "devāgre hastamātraṃ tu samālipya samāhitaḥ /",
  "GR14visvaksu:6786": "droṇaśāliṃ tu vistīrya tadardhaṃ taṇḍulaṃ tathā // Vis_36.145 //",
  "GR14visvaksu:6787": "tatra madhye likhet padmaṃ pūrvoktena vidhānataḥ /",
  "GR14visvaksu:6788": "pañcagavyaṃ tu saṃsthāpya tena bījena sādhakaḥ // Vis_36.146 //",
  "GR14visvaksu:6789": "puṇyāhaṃ vācayettatra gandhapuṣpādinārcayet /",
  "GR14visvaksu:6790": "havirnivedayet paścāt smaran devasya rūpiṇam // Vis_36.147 //",
  "GR14visvaksu:6791": "prokṣayedgavyakairmantraiḥ pañcopaniṣadaiḥ kramāt /",
  "GR14visvaksu:6792": "tataḥ saptadaśā bhinnān kalaśān baliberage // Vis_36.148 //",
  "GR14visvaksu:6793": "snapanaṃ kārayettasmin śuddhyate nātra saṃśayaḥ /",
  "GR14visvaksu:6794": "caṇḍālādyaiśca saṃspṛṣṭaṃ(-ṣṭe?) prāyaścittamidaṃ smṛtam // Vis_36.149 //",
  "GR14visvaksu:6795": "prāsādaprokṣaṇaṃ paścāt kārayedvidhicoditam /",
  "GR14visvaksu:6796": "ācāryaṃ pūjayettatra yathāvittānusārataḥ(!) // Vis_36.150 //",
  "GR14visvaksu:6797": "diṅmūrtīnāṃ tu sarveṣāṃ na śuddhiriha nārada /",
  "GR14visvaksu:6798": "atra kaścidviśeṣo 'sti diṅmūrtisthāpanāvidhau // Vis_36.151 //",
  "GR14visvaksu:6799": "ardhacitrapratiṣṭhāyāṃ yatproktaṃ saṃhitāntare /",
  "GR14visvaksu:6800": "tathaiva kārayettasmin diṅmūrtīnāṃ tu nārada // Vis_36.152 //",
  "GR14visvaksu:6801": "āyurārogyaputrādīn labhate nātra saṃśayaḥ /",
  "GR14visvaksu:6802": "utsavānte pralepānte durjanasparśane tathā // Vis_36.153 //",
  "GR14visvaksu:6803": "durnimittā(-tto?)daye caiva kāryaṃ saṃprokṣaṇāvidhiḥ /",
  "GR14visvaksu:6804": "diṅmūrtīnāṃ tu sarveṣāṃ utsavānte na kārayet // Vis_36.154 //",
  "GR14visvaksu:6805": "ardhacitrapratiṣṭhāsmin śeṣaṃ sādhāraṇaṃ bhavet /",
  "GR14visvaksu:6806": "durjanasparśanaṃ cettu prāsādaṃ munisattama // Vis_36.155 //",
  "GR14visvaksu:6807": "caṇḍālādyaiśca saṃspṛṣṭaṃ(-ṣṭe?) prāyaścittaṃ samācaret /",
  "GR14visvaksu:6808": "tenaiva śuddhyate tasmin nātra kāryā vicāraṇā // Vis_36.156 //",
  "GR14visvaksu:6809": "diṅmūrtīnāṃ tu sarveṣāmasmiṃstenaiva tuṣyati /",
  "GR14visvaksu:6810": "gehasyālepanānte ca durjanasparśane 'pi ca // Vis_36.157 //",
  "GR14visvaksu:6811": "diṅmūrtīnāṃ tu sarveṣāṃ viśeṣaṃ na tu kārayet /",
  "GR14visvaksu:6812": "tathaiva durnimitteṣu śeṣaṃ pūrvavadācaret // Vis_36.158 //",
  "GR14visvaksu:6813": "prāsādaprokṣaṇenaiva śuddhyate nātra saṃśayaḥ /",
  "GR14visvaksu:6814": "nāstikyenaiva yo mohāt anyathākurute mune // Vis_36.159 //",
  "GR14visvaksu:6815": "tat sthānaṃ nāśakṛdvāpi tadgrāmasya tathaiva ca /",
  "GR14visvaksu:6816": "tasmāttu vidhivat samyak kārayettantravittamaḥ // Vis_36.160 //",
  "GR14visvaksu:6817": "iti śrīpāñcarātre viṣvaksenasaṃhitāyāṃ [jīrṇoddhārādividhirnāma] ṣaṭtriṃśo 'dhyāyaḥ ||",
  "GR14visvaksu:6818": "_________________________________________________________________",
  "GR14visvaksu:6819": "saptatriṃśo 'dhyāyaḥ",
  "GR14visvaksu:6820": "nāradaḥ---",
  "GR14visvaksu:6821": "namaste 'stu jagannātha viṣṇupāriṣadeśvara /",
  "GR14visvaksu:6822": "viṣvaksena namaste 'stu namaste viśvakarmaṇe // Vis_37.1 //",
  "GR14visvaksu:6823": "tvatto 'dhītaṃ mayā tantraṃ pañcarātrārṇavāmṛtam /",
  "GR14visvaksu:6824": "dīkṣāśakunavistāro na tvayā kiñcidīritaḥ // Vis_37.2 //",
  "GR14visvaksu:6825": "tatsarvaṃ śrotumicchāmi prabrūhi bhagavan mama /",
  "GR14visvaksu:6826": "iti vijñāpito devo viṣvakseno mahātmanā // Vis_37.3 //",
  "GR14visvaksu:6827": "pratyuvāca mahajejāḥ praṇamya garuḍadhvajam /",
  "GR14visvaksu:6828": "viṣvaksenaḥ---",
  "GR14visvaksu:6829": "śruṇu nārada tattvena mahāvidyāṃ purātanīm // Vis_37.4 //",
  "GR14visvaksu:6830": "mayā pṛṣṭaḥ purā prāha mahāviṣṇurjaganmayaḥ /",
  "GR14visvaksu:6831": "sādhakānāṃ hitārthāya catuḥṣaṣṭiprabhedataḥ // Vis_37.5 //",
  "GR14visvaksu:6832": "śakunāni jagannāthaḥ tān sarvān prabravīmi te /",
  "GR14visvaksu:6833": "vighneśaḥ prathamaḥ prokto gāṅgeyo mūṣikādhvajaḥ // Vis_37.6 //",
  "GR14visvaksu:6834": "taṃ pūjayitvā vidhivat praṇamya prārthayen mune /",
  "GR14visvaksu:6835": "tasmin prasanne vighneśe sarvadevanamaskṛte // Vis_37.7 //",
  "GR14visvaksu:6836": "sarvārthasiddhirbhavati nātra kāryā vicāraṇā /",
  "GR14visvaksu:6837": "sa eva nāyakasteṣāṃ śakunānāṃ gaṇeśvaraḥ // Vis_37.8 //",
  "GR14visvaksu:6838": "tasmāt sarvaprayatnena pūjayedvighnanāyakam /",
  "GR14visvaksu:6839": "pūjākramaṃ pravakṣyāmi saṃkṣepeṇa mahāmune // Vis_37.9 //",
  "GR14visvaksu:6840": "āvāhayecchucau deśe sulipte suvicitrite /",
  "GR14visvaksu:6841": "svāsane darbhasaṃkīrṇe kusumairupaśobhite // Vis_37.10 //",
  "GR14visvaksu:6842": "gāyatryā cāsanaṃ dadyāt praṇamya gaṇanāyakam /",
  "GR14visvaksu:6843": "arghyaṃ pādyaṃ tathācāmaṃ madhuparkaṃ tathaiva ca // Vis_37.11 //",
  "GR14visvaksu:6844": "snānaṃ vastropavītaṃ ca bhūṣaṇaṃ gandhapuṣpakam /",
  "GR14visvaksu:6845": "dhūpadīpaṃ (-pau?) nivedyādi stotraṃ rajamukhaṃ smaran // Vis_37.12 //",
  "GR14visvaksu:6846": "kṛtvā pūjāṃ gaṇeśasya praṇamya prārthayet prabhum /",
  "GR14visvaksu:6847": "gāyatryā caiva tatsarvaṃ kuryāttantravicakṣaṇaḥ // Vis_37.13 //",
  "GR14visvaksu:6848": "evaṃ pūjya tataḥ paścāt gandhapuṣpādibhiḥ punaḥ /",
  "GR14visvaksu:6849": "pustakaṃ pūjajitvā tu yathāvadvijitendriyaḥ // Vis_37.14 //",
  "GR14visvaksu:6850": "ālikhet pustakaṃ sarvaṃ śakunāni yathākramam /",
  "GR14visvaksu:6851": "nāradaḥ--",
  "GR14visvaksu:6852": "kathaṃ deva nimittāni likhyate pustake naraiḥ // Vis_37.15 //",
  "GR14visvaksu:6853": "etadācakṣva bhagavan saṃśayo me mahānasau /",
  "GR14visvaksu:6854": "viṣvaksenaḥ---",
  "GR14visvaksu:6855": "evameva mayā pṛṣṭaḥ provāca bhagavān yathā // Vis_37.16 //",
  "GR14visvaksu:6856": "tathaivātra pravakṣyāmi śṛṇuṣva munipuṅgava /",
  "GR14visvaksu:6857": "vighnarāja (-jo?) mahārātiḥ mahiṣaḥ śukapītakaḥ // Vis_37.17 //",
  "GR14visvaksu:6858": "kabandhaṃ na nadī caiva bṛhajjālī tathaiva ca /",
  "GR14visvaksu:6859": "puruṣaśca mṛgaścaiva mārjāro devagaustathā // Vis_37.18 //",
  "GR14visvaksu:6860": "devāgāro rathaścaiva jvaraḥ kalpadrumastathā /",
  "GR14visvaksu:6861": "vyāghraprāsādarakṣāṃsita mṛgo grāhastathaiva ca // Vis_37.19 //",
  "GR14visvaksu:6862": "makaro vṛścikaścaiva puṣkalā(-rā?)vartakastathā /",
  "GR14visvaksu:6863": "matsyayugmaṃ ca śyenaṃ ca śrīvṛkṣe ca sarasvatī // Vis_37.20 //",
  "GR14visvaksu:6864": "vānaraṃ ca (-raśca?) mahācakraṃ vṛkaśaṅkhakapiñjalāḥ /",
  "GR14visvaksu:6865": "aṅkuśaṃ lokamātaṅga ṛkṣāśvaṃ rājahaṃsakam // Vis_37.21 //",
  "GR14visvaksu:6866": "dhūmacāmarasiṃhāśca pūrṇariktaghaṭau kramāt /",
  "GR14visvaksu:6867": "padminīkākacandrāśca dhvajaśūlau ca darpaṇam // Vis_37.22 //",
  "GR14visvaksu:6868": "nagno dīpaśca vidhavā maṅgalāpitṛbhūstathā /",
  "GR14visvaksu:6869": "kūrmaḥ kālīmahādurgār(-ge?)sarparājajaradgavau // Vis_37.23 //",
  "GR14visvaksu:6870": "nṛpabrahmaharīśān vai ete śakunasūcakāḥ /",
  "GR14visvaksu:6871": "ekaikasya bhavecchākhā eka eva prakīrtitaḥ // Vis_37.24 //",
  "GR14visvaksu:6872": "tān sarvān kramaśo vakṣye yathāvattān nibodha me /",
  "GR14visvaksu:6873": "vighneśamāditastatra tataḥ ślokaṃ pravakṣyate // Vis_37.25 //",
  "GR14visvaksu:6874": "vighneśo dṛśyate yatra sādhakendreṇa dhīmatā /",
  "GR14visvaksu:6875": "prārthitasya tu tāṃ siddhiṃ tacchiṣyāyādiśedguruḥ // Vis_37.26 //",
  "GR14visvaksu:6876": "śatrunāśaṃ tathaivāgraṃ rājapūjā ca dṛśyate /",
  "GR14visvaksu:6877": "dhanalābhor'thalābhaśca abhayaṃ ca bhaviṣyati // Vis_37.27 //",
  "GR14visvaksu:6878": "kāyakleśaṃ tathā rogaṃ sarvatra bhayameva ca /",
  "GR14visvaksu:6879": "dṛśyate yatra mahiṣaṃ tatra vyādhirbhaviṣyati // Vis_37.28 //",
  "GR14visvaksu:6880": "vidyāsukhaṃ mahājyotirdṛśyate śukapītakam /",
  "GR14visvaksu:6881": "āyuśca labhate yasmāt bandhūnāṃ ca sukhaṃ bhavet // Vis_37.29 //",
  "GR14visvaksu:6882": "lambānanaṃ (kabandhaṃ tu ?) yathādṛṣṭaṃ viyogaṃ bandhubhiḥ saha /",
  "GR14visvaksu:6883": "yujyate bhayamanyupagraṃ piśāyebhyastathaiva ca // Vis_37.30 //",
  "GR14visvaksu:6884": "dṛśyate yatra kāverī vipadaṃ ca vinaśyati /",
  "GR14visvaksu:6885": "sukhaṃ bhavati sarvatra bahuvrīhirbhaviṣyati // Vis_37.31 //",
  "GR14visvaksu:6886": "vṛddhirbhavati sasyānāṃ rājā ca vijayī bhavet /",
  "GR14visvaksu:6887": "āyurārogyadaṃ nṝṇāṃ roganāśo bhaviṣyati // Vis_37.32 //",
  "GR14visvaksu:6888": "dṛśyate tu bṛhajjālī mukharogaṃ vinirdiśet /",
  "GR14visvaksu:6889": "kṛṣṇakuṣṭhaśarīre(?)tu gṛhanāśamathāpi vā // Vis_37.33 //",
  "GR14visvaksu:6890": "puruṣaśca (-ṣe ca ?) mṛge dṛṣṭe brahmavarcastapoyutaḥ(?) /",
  "GR14visvaksu:6891": "abhipretārthasiddhiṃ ca śubhaṃ caiva vinirdiśet // Vis_37.34 //",
  "GR14visvaksu:6892": "mārjārā yatra dṛśyante bandhunāśaṃ viyogitā /",
  "GR14visvaksu:6893": "dadhikṣīraghṛtādīnāṃ nāśo bhavati nānyathā // Vis_37.35 //",
  "GR14visvaksu:6894": "devagaurdṛśyate yatra śatrubhyo bhayamādiśet /",
  "GR14visvaksu:6895": "sahavāsaṃ ca putrāṇāṃ mātṝṇāṃ ca vināśanam (?) // Vis_37.36 //",
  "GR14visvaksu:6896": "devālaye 'tha dṛṣṭe vai vidyāvṛddhistathā bhavet /",
  "GR14visvaksu:6897": "putralābhor'thalābhaśca bhaviṣyati na saṃśayaḥ // Vis_37.37 //",
  "GR14visvaksu:6898": "vimānaṃ dṛśyate yatra rājyalābho nṛpasya tu /",
  "GR14visvaksu:6899": "śudrabrāhmaṇavaiśyānāṃ lābhaḥ sarvo bhaviṣyati // Vis_37.38 //",
  "GR14visvaksu:6900": "jvare dṛṣṭe jvaraṃ brūyādaṅgahāniḥ kṣudhārtatā /",
  "GR14visvaksu:6901": "hṛttāpa arthanāśaśca bhaviṣyati na saṃśayaḥ // Vis_37.39 //",
  "GR14visvaksu:6902": "kalpadrume 'tha dṛṣṭe vai rājyena sadṛśaṃ sukham /",
  "GR14visvaksu:6903": "brāhmaṇasya śriyaṃ brūyādīpsitārthaṃ bhaviṣyati // Vis_37.40 //",
  "GR14visvaksu:6904": "vyāghre dṛṣṭe bhayaṃ ghoraṃ gavādīnāṃ vinirdiśet /",
  "GR14visvaksu:6905": "rājato bhayamatyugraṃ puruṣasya na saṃśayaḥ // Vis_37.41 //",
  "GR14visvaksu:6906": "prāsādo dṛśyate yatra putrapautraiḥ sukhī bhavet /",
  "GR14visvaksu:6907": "dhanadhānyasamṛddhiśca bhavettatra na saṃśayaḥ // Vis_37.42 //",
  "GR14visvaksu:6908": "niśācare ca vai dṛṣṭe ghoraṃ nṝṇāṃ bhayaṃ bhavet /",
  "GR14visvaksu:6909": "brāhmaṇānāṃ gavāṃ caiva vadhaṃ brūyurasaṃśayaḥ // Vis_37.43 //",
  "GR14visvaksu:6910": "kṛśṇe mṛge 'tha dṛṣṭe vai yajñakalyāṇamādiśet /",
  "GR14visvaksu:6911": "rāṣṭraśānti kuṭumbasya kīrtiṃ vātha vinirdiśet // Vis_37.44 //",
  "GR14visvaksu:6912": "śiṃśumāre 'tha dṛṣṭe vai maraṇaṃ ca bhayāvaham /",
  "GR14visvaksu:6913": "ajagomahiṣādīnāṃ vyādhiṃ cārtiṃ vinirdiśet // Vis_37.45 //",
  "GR14visvaksu:6914": "makare dṛśyamāne tu strībhogaṃ labhate dhruvam /",
  "GR14visvaksu:6915": "ārogayamannalābhaśca labhate nātra saṃśayaḥ // Vis_37.46 //",
  "GR14visvaksu:6916": "vṛściko dṛśyate yatra viṣeṇa maraṇaṃ bhavet /",
  "GR14visvaksu:6917": "hṛttāpamātmapīḍā ca bhāryākalahameva ca // Vis_37.47 //",
  "GR14visvaksu:6918": "puṣkalā(-rā?)vartake dṛṣṭe mahadvṛddhirbhaviṣyati /",
  "GR14visvaksu:6919": "vṛddhirbhavati sasyānāṃ subhikṣaṃ kṣetrameva ca // Vis_37.48 //",
  "GR14visvaksu:6920": "kīrtiṃ vṛddhiṃ jayaṃ caiva vindate paramaṃ sukham /",
  "GR14visvaksu:6921": "balavṛddhiṃ subhikṣaṃ ca matsyayugmaṃ vinirdiśet // Vis_37.49 //",
  "GR14visvaksu:6922": "śyenastu dṛśte yatra śastreṇa maraṇaṃ bhavet /",
  "GR14visvaksu:6923": "palāyanaṃ kuṭumbasya śatrubhirbhayamādiśet // Vis_37.50 //",
  "GR14visvaksu:6924": "nidhanaṃ labhate sastu (yastu ?) sadā lābhavinirgagatam /",
  "GR14visvaksu:6925": "puṣkalaṃ dhanadhānyaṃ ca vaṃśavṛddhirbhaviṣyati // Vis_37.51 //",
  "GR14visvaksu:6926": "kṛkalāso bhavedyatra brāhmaṇaiśca viruddhyate /",
  "GR14visvaksu:6927": "varṇasya saṃkaraṃ brūyāt tvagdoṣaṃ ca vinirdiśet // Vis_37.52 //",
  "GR14visvaksu:6928": "śrutalābhaṃ ca vā vṛddhiṃ kīrtilābhaṃ ca śāśvatam /",
  "GR14visvaksu:6929": "vyavahāre jayaṃ caiva sarasvatyāṃ vinirdiśet // Vis_37.53 //",
  "GR14visvaksu:6930": "kuṭumbasya ca daurbalyaṃ varṇasaṃkarameva ca /",
  "GR14visvaksu:6931": "vānaro dṛśyate yatra mṛgebhyo bhayameva ca // Vis_37.54 //",
  "GR14visvaksu:6932": "cakre tu vijayaṃ nityaṃ rājyalābhamavāpsyati /",
  "GR14visvaksu:6933": "vyādhidurbhikṣanāśaṃ ca śatrunāśaṃ vinirdiśet // Vis_37.55 //",
  "GR14visvaksu:6934": "taskarebhyo bhayaṃ nityaṃ vṛke dṛṣṭe na saṃśayaḥ /",
  "GR14visvaksu:6935": "kṣutpīḍāṃ rājapīḍāṃ ca rāṣṭrasya ca vinirdiśet // Vis_37.56 //",
  "GR14visvaksu:6936": "bhayanāśaṃ śrinayaṃ caiva puṣkalārthaṃ tathaiva ca /",
  "GR14visvaksu:6937": "strīlābhaṃ vastralābhaṃ ca pāñcajanye vinirdiśet // Vis_37.57 //",
  "GR14visvaksu:6938": "piṅgalā(?) dṛśyate yatra śatrubhirmaraṇaṃ bhavet /",
  "GR14visvaksu:6939": "rāṣṭrasya kalahaṃ brūyāt viṣaṃ bhavati nānyathā // Vis_37.58 //",
  "GR14visvaksu:6940": "hastilābhastathā rājño aṅkuśe tu vinirdiśet /",
  "GR14visvaksu:6941": "samare vijayaṃ teṣāṃ puṣkalārthaṃ vinirdiśet // Vis_37.59 //",
  "GR14visvaksu:6942": "varāho dṛśyate yatra sasyanāśaṃ vinirdiśet /",
  "GR14visvaksu:6943": "śastrakṣayaṃ punaḥ paśyet arthanāśaṃ bhayaṃ tu vā // Vis_37.60 //",
  "GR14visvaksu:6944": "putralābhaṃ śriyaṃ caiva rājyalābhaṃ tathaiva ca /",
  "GR14visvaksu:6945": "sphuṭamairāvate dṛṣṭe rājyalābhaṃ tu nirdiśet // Vis_37.61 //",
  "GR14visvaksu:6946": "ṛkṣarāje 'tha vai dṛṣṭe kṣetranāśo bhaveddhruvam /",
  "GR14visvaksu:6947": "sthānanāśo bhavettatra śatruvṛddhiṃ ca nirdiśet // Vis_37.62 //",
  "GR14visvaksu:6948": "grāme śāntirmanastuṣṭirmaṅgalāyatanaṃ bhavet /",
  "GR14visvaksu:6949": "āyurārogyamaiśvaryamarthe(-śve?)na tu vinirdiśet // Vis_37.63 //",
  "GR14visvaksu:6950": "rājahaṃso (-se?) bhavennityaṃ rājyalābho jayāya tu /",
  "GR14visvaksu:6951": "āyuraiśvaryavṛddhiśca puṣkalākīrtireva ca // Vis_37.64 //",
  "GR14visvaksu:6952": "dhūme bandhuvināśaśca vidyutā maraṇaṃ bhavet /",
  "GR14visvaksu:6953": "niṣādebhyo bhayaṃ caiva vaidhavyaṃ ca bhaviṣyati // Vis_37.65 //",
  "GR14visvaksu:6954": "cāmare caiva dṛṣṭe tu grāmanāśo bhaviṣyati /",
  "GR14visvaksu:6955": "anāvṛṣṭiśca rājyasya ativṛṣṭirathāpi vā // Vis_37.66 //",
  "GR14visvaksu:6956": "siṃhe dṛṣṭe bhaveccaiva arthalābhaṃ ca nirdiśet /",
  "GR14visvaksu:6957": "sadvṛddhiṃ sarvajantūnāṃ putrapautravivardhanam // Vis_37.67 //",
  "GR14visvaksu:6958": "putrapautravivṛddhiṃ ca puṣkalāṃ śriyamāpnuyāt /",
  "GR14visvaksu:6959": "pūrṇakumbhe tu vai dṛṣṭe puruṣāṇāṃ na saṃśayaḥ // Vis_37.68 //",
  "GR14visvaksu:6960": "śatrūṇāṃ vṛddhisaṃyuktaṃ dhanadhānyavināśanam /",
  "GR14visvaksu:6961": "riktakumbhe tu vai dṛṣṭe bhavatyeva na saṃśayaḥ // Vis_37.69 //",
  "GR14visvaksu:6962": "dhanalābhaṃ tathāvāptiḥ(?) putralābhastathaiva ca /",
  "GR14visvaksu:6963": "labhate sarvalābhaṃ ca puṣkariṇyāḥ pradarśane // Vis_37.70 //",
  "GR14visvaksu:6964": "cintitārthā vinaśyanti āyuraiśvaryanāśanam /",
  "GR14visvaksu:6965": "yasmin kāle tu saṃpaśyet duṣṭakākaṃ sudurmanāḥ // Vis_37.71 //",
  "GR14visvaksu:6966": "śatrukṣayaṃ dhanāvāptiṃ samare vijayaṃ tathā /",
  "GR14visvaksu:6967": "āyurārogyasaṃprāptiṃ pūrṇacandrasya darśanāt // Vis_37.72 //",
  "GR14visvaksu:6968": "vijayaṃ śatrunāśaśca dhanadhānyasukhāvaham /",
  "GR14visvaksu:6969": "āyurārogyadaṃ nṝṇāṃ uttamadhvajadarśanāt // Vis_37.73 //",
  "GR14visvaksu:6970": "śatruvṛddhiṃ dhanacchedaṃ sarogaṃ sasyanāśanam /",
  "GR14visvaksu:6971": "saṃpaśyan śūlarājānaṃ nātra kāryā vicāraṇā // Vis_37.74 //",
  "GR14visvaksu:6972": "ārogśyaṃ balamaiśvaryaṃ kīrtiṃ vidyādhanāgamam /",
  "GR14visvaksu:6973": "labhate nāsti sandeho darpaṇasya ca darśanāt // Vis_37.75 //",
  "GR14visvaksu:6974": "lābhahāniryaśo hānirāyurhānistathaiva ca /",
  "GR14visvaksu:6975": "sarvahānirbhavatyeva nagnasyaiva ca darśanāt // Vis_37.76 //",
  "GR14visvaksu:6976": "cittārthaṃ labhate tatra śubhaṃ vāpyaśubhaṃ tu vā /",
  "GR14visvaksu:6977": "śatrukṣayaṃ ca bhavati pradīpaṃ yastu paśyati // Vis_37.77 //",
  "GR14visvaksu:6978": "arthahānirmanastāpaḥ gṛhe duścaritaṃ bhavet /",
  "GR14visvaksu:6979": "vidhavādarśanaṃ yasya bhavatyatra na saṃśayaḥ // Vis_37.78 //",
  "GR14visvaksu:6980": "arthalābho manastuṣṭiḥ gṛhe saṃpadbhaviṣyati /",
  "GR14visvaksu:6981": "cintitārthaṃ labhettatra sumaṅgalyāḥ pradarśane // Vis_37.79 //",
  "GR14visvaksu:6982": "śmaśānaṃ dṛśyate yatra grāmanāśaṃ dhanakṣayam /",
  "GR14visvaksu:6983": "bandhudevaviyogaṃ ca sarvate bhayameva vā // Vis_37.80 //",
  "GR14visvaksu:6984": "abhayaṃ sarvatattveṣu kūrmarāpajapradarśanāt /",
  "GR14visvaksu:6985": "rājyaṃ śriyaṃ ca saṃprāpya kṣemārogyayuto bhavet // Vis_37.81 //",
  "GR14visvaksu:6986": "śatruvṛddhirdhanacchedaḥ vyādhirdurbhikṣavardhanam /",
  "GR14visvaksu:6987": "cintitaṃ naśyate(!) tatra mahākālīpradarśanāt // Vis_37.82 //",
  "GR14visvaksu:6988": "vijayaṃ cārthalābhaṃ ca kīrtiśrīvardhanaṃ tathā /",
  "GR14visvaksu:6989": "putrapautravivṛddhiśca durge dṛṣṭe na saṃśayaḥ // Vis_37.83 //",
  "GR14visvaksu:6990": "vyādhiṃ pravāsaṃ maraṇaṃ vipatsyati na saṃśayaḥ /",
  "GR14visvaksu:6991": "pañcāsyapannagaṃ paśyet pāpibhiścābhibhūyate // Vis_37.84 //",
  "GR14visvaksu:6992": "vyādhināśo(?) mahadduḥkhaṃ kuṭumbasya vināśanam /",
  "GR14visvaksu:6993": "ālokite mahāpāpe gardabhe syānna saṃśayaḥ // Vis_37.85 //",
  "GR14visvaksu:6994": "jaradgavaṃ prapaśyetā narāḥ śokārṇavaṃ punaḥ /",
  "GR14visvaksu:6995": "vrajanti vyādhinā pīḍā kalahaṃ ca gṛhe bhavet // Vis_37.86 //",
  "GR14visvaksu:6996": "cakravartinamāyāntaṃ avalokya janādhipam /",
  "GR14visvaksu:6997": "śriyaṃ prāpnoti putrāṃśca puṣṭiṃ ca labhate naraḥ // Vis_37.87 //",
  "GR14visvaksu:6998": "caturmukhaṃ samālokya brahmāṇaṃ kamalāsanam /",
  "GR14visvaksu:6999": "sarvādhipatyamāpne vaṃśavṛddhiśca jāyate // Vis_37.88 //",
  "GR14visvaksu:7000": "viṣṇumālokya deveśaṃ śaṅkhacakragadādharam /",
  "GR14visvaksu:7001": "sarvādhipatyamāsthāya sthitiṃ ca labhate naraḥ // Vis_37.89 //",
  "GR14visvaksu:7002": "rudramālokya bhūteśaṃ śūlapāṇimumāpatim /",
  "GR14visvaksu:7003": "śatrusainyaṃ mahajjitvā modate saha bandhubhiḥ // Vis_37.90 //",
  "GR14visvaksu:7004": "ete ślokā mayoddiṣṭāḥ śakunānāṃ viśeṣataḥ /",
  "GR14visvaksu:7005": "etāṃstu pustake likhya vivekaṃ sumanoramam // Vis_37.91 //",
  "GR14visvaksu:7006": "ekapatre tathaikaikaṃ ślokaṃ saṃlikhya vāgyataḥ /",
  "GR14visvaksu:7007": "sūtreṇa sūtrayitvā tu puṣpādibhirathārcayet // Vis_37.92 //",
  "GR14visvaksu:7008": "anujñāpya tato devaṃ vighneśaṃ gaṇanāyakam /",
  "GR14visvaksu:7009": "ānīya tu tataḥ śiṣyān baddhanetrān yathākramam // Vis_37.93 //",
  "GR14visvaksu:7010": "teṣāṃ haste tu puṣpāṇi nidhāya ca samāhitaḥ /",
  "GR14visvaksu:7011": "ādāya pustakaṃ paścāt praṇavena samāhitaḥ // Vis_37.94 //",
  "GR14visvaksu:7012": "śiṣyahaste nidhāyātha namaskṛtvā prasādya ca /",
  "GR14visvaksu:7013": "prārthayecca sa tenātha vighnarājāgnisaṃbhavam // Vis_37.95 //",
  "GR14visvaksu:7014": "namaste 'stu jagannātha lambodara gajānana /",
  "GR14visvaksu:7015": "saṃśaye 'smin mahābāho saṃtyaṃ saṃdarśayasva naḥ // Vis_37.96 //",
  "GR14visvaksu:7016": "satyaṃ hi bhavatāmāhuḥ manuyastattvadarśinaḥ /",
  "GR14visvaksu:7017": "iti vijñāpya deveśaṃ śiṣyaṃ brūyāttataḥ param // Vis_37.97 //",
  "GR14visvaksu:7018": "visraṃsayitvā sūtraṃ tu patraṃ gṛhṇīṣva pustake /",
  "GR14visvaksu:7019": "ityuktastu tataḥ śiṣyaḥ srasayitvā tu sūtrakam // Vis_37.98 //",
  "GR14visvaksu:7020": "gṛhṇīyāt patramekaṃ tu hastaprāptaṃ yadṛcchayā /",
  "GR14visvaksu:7021": "ācāryastu tato tetrabandhanaṃ pravimucya ca // Vis_37.99 //",
  "GR14visvaksu:7022": "dehi patramiti bruyāt śiṣyaṃ prati samāhitaḥ /",
  "GR14visvaksu:7023": "śiṣyastu patraṃ dadyācca guruhaste mahāmune // Vis_37.100 //",
  "GR14visvaksu:7024": "gurustu vācayet patramasaṃmūḍhena cetasā /",
  "GR14visvaksu:7025": "taduktaṃ vidhivajjñātvā śubhaṃ vā yadi vāśubham // Vis_37.101 //",
  "GR14visvaksu:7026": "tataḥ śiṣyaṃ pratibrūyādyathoktaṃ sarvameva tu /",
  "GR14visvaksu:7027": "pratiśiṣyaṃ tathā kṛtvā jñātvā karma śubhāśubham // Vis_37.102 //",
  "GR14visvaksu:7028": "dīkṣayecchiṣyamācāryastatparaṃ lakṣaṇānvitam /",
  "GR14visvaksu:7029": "etat pustakamādāya sūtrayitvā vicakṣaṇaḥ // Vis_37.103 //",
  "GR14visvaksu:7030": "anyeṣāmapi bhaktānāmanena vidhinā punaḥ /",
  "GR14visvaksu:7031": "pūjayitvā gaṇeśaṃ tu pustakaṃ ca yathākramam // Vis_37.104 //",
  "GR14visvaksu:7032": "śubhāśubhavidhiṃ prājñaḥ prabrūyāddeśikottamaḥ /",
  "GR14visvaksu:7033": "na nāstikānāṃ saṃpaśyet nābhaktānāṃ kadācana // Vis_37.105 //",
  "GR14visvaksu:7034": "na nindakānāṃ sarveṣāṃ anācārajuṣāmapi /",
  "GR14visvaksu:7035": "durvṛttānāṃ ca sarveṣāṃ bāhyadīkṣājuṣāmapi // Vis_37.106 //",
  "GR14visvaksu:7036": "asaṃbhāṣyeṇa paśyecca na vijñāte kadācana /",
  "GR14visvaksu:7037": "śiṣyāṇāṃ vanitānāṃ tu bhaktānāmapi sarvadā // Vis_37.107 //",
  "GR14visvaksu:7038": "saṃśayāviṣṭacetānāṃ kṛpaṇānāṃ gurau sadā /",
  "GR14visvaksu:7039": "ajihmakānāṃ bhaktānāṃ deyametadyathātatham // Vis_37.108 //",
  "GR14visvaksu:7040": "anuktaguṇayuktānāṃ yadi paśyettu (dadyāttu?) deśikaḥ /",
  "GR14visvaksu:7041": "devatāśca prakupyante(!) na tathyaṃ ca bhaviṣyati // Vis_37.109 //",
  "GR14visvaksu:7042": "iti vijñāya sarvaṃ tu prapaśyecchakunāni tu /",
  "GR14visvaksu:7043": "śakunānte tato vighnanāyakaṃ pūjayet kramāt // Vis_37.110 //",
  "GR14visvaksu:7044": "pustakaṃ pūjayet paścāt gandhapuṣpādibhiḥ punaḥ /",
  "GR14visvaksu:7045": "ācāryaṃ pūjayet paścāt sarvasvaṃ vādharmeva vā // Vis_37.111 //",
  "GR14visvaksu:7046": "yathāvittānusāreṇa(!) pūjayedgurupūjanam /",
  "GR14visvaksu:7047": "udvāsayettato devamākāśe gaṇanāyakam // Vis_37.112 //",
  "GR14visvaksu:7048": "iti śrīpāñcarātre viṣvaksenasaṃhitāyāṃ dīkṣāśakunavistāro nāma saptatriṃśo 'dhyāyaḥ ||",
  "GR14visvaksu:7049": "_________________________________________________________________",
  "GR14visvaksu:7050": "aṣṭatriṃśo 'dhyāyaḥ",
  "GR14visvaksu:7051": "viṣvaksenaḥ---",
  "GR14visvaksu:7052": "athātaḥ saṃpravakṣyāmi jalasaṃprokṣaṇaṃ param /",
  "GR14visvaksu:7053": "rahasyaṃ paramaṃ guhyaṃ sarvapāpapraṇāśanam // Vis_38.1 //",
  "GR14visvaksu:7054": "tava snehāt pravakṣyāmi tridaśerapi durlabham /",
  "GR14visvaksu:7055": "sadya eva tu kartavyaṃ prāyaścittaṃ tu nārada // Vis_38.2 //",
  "GR14visvaksu:7056": "na tithirna ca nakṣatraṃ kālavelā na vidyate /",
  "GR14visvaksu:7057": "duḥsthitaṃ susthitaṃ vāpi devabimbaṃ na cālayet // Vis_38.3 //",
  "GR14visvaksu:7058": "śilābimbaṃ tathā lauhaṃ bimbaṃ vā caikaberakam /",
  "GR14visvaksu:7059": "daivādvā mānuṣādvāpi mohādvā munisattama // Vis_38.4 //",
  "GR14visvaksu:7060": "cālayedyadi tadbimbaṃ prāyaścittaṃ viśeṣataḥ /",
  "GR14visvaksu:7061": "kārayenmuniśārdūla sarvasaṃpatsukhāvaham // Vis_38.5 //",
  "GR14visvaksu:7062": "prāsādakaraṇe kāle navakarmakṛte sati /",
  "GR14visvaksu:7063": "citrakarmakṛte vāpi citrakārādi saṃspṛśet // Vis_38.6 //",
  "GR14visvaksu:7064": "spṛśyate vā nikṛṣṭaistu devaścaṇḍālapātakaiḥ /",
  "GR14visvaksu:7065": "pīṭhe śvabhrasthite kāle calite pūrvavat kṛte // Vis_38.7 //",
  "GR14visvaksu:7066": "candanādīni puṣpāṇi tathā sarvauṣadhīni ca /",
  "GR14visvaksu:7067": "kuśapallavadūrvāśca pūrayitvā tadūrdhvataḥ // Vis_38.8 //",
  "GR14visvaksu:7068": "yojayet pañcagavyena prāṅmukhaḥ sakuśodakam /",
  "GR14visvaksu:7069": "arcayitvārghyagandhādyaiḥ sāṅmūlaṃ samuccaran // Vis_38.9 //",
  "GR14visvaksu:7070": "ācchādya navavastreṇa dadyādbhūtabaliṃ tataḥ /",
  "GR14visvaksu:7071": "devatāyatanagrāmanagareṣvapi pallike // Vis_38.10 //",
  "GR14visvaksu:7072": "sthāpanāspadamāsādya śodhanaṃ pañcagavyakaiḥ /",
  "GR14visvaksu:7073": "tatra madhye khanet śvabhraṃ mūlamantramudīrayan // Vis_38.11 //",
  "GR14visvaksu:7074": "aṅguṣṭhodaramāvartya tridhā sūtreṇa veṣṭayet /",
  "GR14visvaksu:7075": "tenaiva bhrāmayenmadhye sthāpya tatrāvaṭaṃ khanet // Vis_38.12 //",
  "GR14visvaksu:7076": "hastamātramadhastācca ṣaḍaṅgulasamanvitam /",
  "GR14visvaksu:7077": "saṃprokṣya pañcagavyena tatra ratnādikaṃ nyaset // Vis_38.13 //",
  "GR14visvaksu:7078": "śeṣaṃ dhyātvā tadūrdhve tu abhyarcyārghyādibhiḥ kramāt /",
  "GR14visvaksu:7079": "vāsasācchādya digbandhamācaredastramuccaran // Vis_38.14 //",
  "GR14visvaksu:7080": "saṃspṛśca gavyakumbhābhyāṃ dhyātvā mūlaṃ japedguruḥ /",
  "GR14visvaksu:7081": "prabhātāyāṃ tu śarvaryāṃ kṛtvā snānādikīṃ kriyām // Vis_38.15 //",
  "GR14visvaksu:7082": "kumbhasthaṃ nṛhariṃ pūjya japāntaṃ pūrvavartmanā /",
  "GR14visvaksu:7083": "puṇyāhavācanaṃ kṛtvā muhūrte śobhane guruḥ // Vis_38.16 //",
  "GR14visvaksu:7084": "padmapatrāva(vṛ?)tu kumbhaṃ śvabhre tāreṇa vinyaset /",
  "GR14visvaksu:7085": "paritaḥ sarvadhānyena pūrayitvā caśalaṃ (?) yathā // Vis_38.17 //",
  "GR14visvaksu:7086": "pañcagavyaṃ samuddhṛtya ghaṭasthaṃ kalaśaṃ laban(?) /",
  "GR14visvaksu:7087": "tenaiva pūrayet kumbhaṃ śvabhrasthaṃ mūlamuccaran // Vis_38.18 //",
  "GR14visvaksu:7088": "samabhyarcyārghyapuṣpādyaiḥ pūrayenmṛdbhirāhṛtaiḥ /",
  "GR14visvaksu:7089": "śaṃsūktaṃ bhadrasūktaṃ ca svastisūktaṃ ca pākkṛte(?) // Vis_38.19 //",
  "GR14visvaksu:7090": "etat sādhāraṇaṃ proktaṃ bahuberaikaberayoḥ /",
  "GR14visvaksu:7091": "sarvalakṣaṇasaṃpannamaṅgayuktaṃ dvijottamam // Vis_38.20 //",
  "GR14visvaksu:7092": "padavākyapramāṇajñaṃ devayajña vratasthitam /",
  "GR14visvaksu:7093": "evaṃ lakṣaṇasaṃyuktamācāryaṃ tantrapāragam // Vis_38.21 //",
  "GR14visvaksu:7094": "jñātvā tenaiva kartavyaṃ jalasaṃprokṣaṇaṃ śubham /",
  "GR14visvaksu:7095": "prāsādāgre munireṣṭha kuryānmaṇḍapamuttamam // Vis_38.22 //",
  "GR14visvaksu:7096": "dakṣiṇe 'pyathavā kuryāt uttare vā mahāmune /",
  "GR14visvaksu:7097": "aiśāne vātra matimān yathālābhaṃ sudikṣu ca // Vis_38.23 //",
  "GR14visvaksu:7098": "caturaśraṃ sukhaṃ samyak vistārāyāmatādṛśam(-taḥ samam?) /",
  "GR14visvaksu:7099": "karaṣoḍaśakaṃ vāpi hastaṃ pañcadaśaṃ tu vā // Vis_38.24 //",
  "GR14visvaksu:7100": "stambhaṣoḍaśasaṃyuktaṃ caturdvārasamanvitam /",
  "GR14visvaksu:7101": "iṣṭakādārupāṣāṇaiḥ kṛtāṃ samyaksuvedikām // Vis_38.25 //",
  "GR14visvaksu:7102": "hastamātrasamāyuktaṃ dhvajāśāmukhatoraṇam /",
  "GR14visvaksu:7103": "darbhamālāparivṛtaṃ puṣpamālyairalaṃkṛtam // Vis_38.26 //",
  "GR14visvaksu:7104": "phalapallavamālādyairdhūpadīpasamanvitam /",
  "GR14visvaksu:7105": "śālisaṃcayasaṃpūrṇaṃ prāgudakpravaṇaṃ śubham // Vis_38.27 //",
  "GR14visvaksu:7106": "vitānenordhvamācchādya nānāvastrairalaṃkṛtam /",
  "GR14visvaksu:7107": "chatracāmarasaṃyuktaṃ muktādāmai(!) ralaṃkṛtam // Vis_38.28 //",
  "GR14visvaksu:7108": "dhvajairnānārvidheścitrairdīpamālāvirājitam /",
  "GR14visvaksu:7109": "varṣavātairna cākrāntaṃ pālikābhiralaṃkṛtam // Vis_38.29 //",
  "GR14visvaksu:7110": "etasya maṇḍapasyāgra'pyattare vā yathākramam /",
  "GR14visvaksu:7111": "īśāne vā muniśreṣṭha kuryāt snapanamaṇḍapam // Vis_38.30 //",
  "GR14visvaksu:7112": "hastadvayapramāṇena visatārāyāmatādṛśam (-taḥ samam?) /",
  "GR14visvaksu:7113": "maṇḍapasyaiśapūrve tu snapanārthaṃ suvedikām // Vis_38.31 //",
  "GR14visvaksu:7114": "hastocchrayāṃ tadardhāṃ vā hyuttare śvabhrasaṃyutām /",
  "GR14visvaksu:7115": "dhārāyugvedikāṃ kuryāt paścime kalaśān nyaset // Vis_38.32 //",
  "GR14visvaksu:7116": "snapanaṃ kārayedevaṃ ekāśītikrameṇa tu /",
  "GR14visvaksu:7117": "ekaberavidhānaṃ cet mūlārcāyāṃ prayojayet // Vis_38.33 //",
  "GR14visvaksu:7118": "karmārcāyāṃ tu kartavyaṃ bahuberavidhau sati /",
  "GR14visvaksu:7119": "snapanaṃ vidhivat kṛtvā tataḥ karma samārabhet // Vis_38.34 //",
  "GR14visvaksu:7120": "pītavastraistu śuklairvā veṣṭayeddevapīṭhakam /",
  "GR14visvaksu:7121": "tato 'smin maṇḍape dvāri kalaśāṃstoraṇadhvajān // Vis_38.35 //",
  "GR14visvaksu:7122": "gandhapuṣpaiḥ samabhyarcya svanāmnaiva pṛthakpṛthak /",
  "GR14visvaksu:7123": "tato maṇḍapavedyāṃ ca nikṣipecchālisaṃcayam // Vis_38.36 //",
  "GR14visvaksu:7124": "śālimadhye likhet padmamaṣṭapatraṃ sakarṇikam /",
  "GR14visvaksu:7125": "sauvarṇaṃ rājataṃ vāpi tāmraṃ vā mṛṇmayaṃ tu vā // Vis_38.37 //",
  "GR14visvaksu:7126": "droṇadvayena saṃpūrṇaṃ nimnoṣaṃ (nirdeṣaṃ?) kalaśaṃ śubham /",
  "GR14visvaksu:7127": "vastrapūtajalaiḥ pūrṇaṃ sakūrcaṃ sāpidhānam // Vis_38.38 //",
  "GR14visvaksu:7128": "sasūtraṃ vastrayugmena veṣṭitaṃ ratnasaṃyutam /",
  "GR14visvaksu:7129": "aṣṭaśaktisamāyuktaṃ sauvarṇāyudhapañcayuk // Vis_38.39 //",
  "GR14visvaksu:7130": "tatkumbhaṃ praṇavenaiva śālipadme tu vinyaset /",
  "GR14visvaksu:7131": "tataḥ padmadaleṣvaṣṭakalaśān parito nyaset // Vis_38.40 //",
  "GR14visvaksu:7132": "pūrvavattoyasaṃpūrṇān sahiraṇyān savastrakān /",
  "GR14visvaksu:7133": "sāpidhānān sakūrcāṃśca mukhe cāśvatthapallavān // Vis_38.41 //",
  "GR14visvaksu:7134": "arcayedgandhapuṣpaiśca dīpairanyaiḥ pavitrakaiḥ /",
  "GR14visvaksu:7135": "pūjayenmūlamantreṇa tattanmūrtimanusmaran // Vis_38.42 //",
  "GR14visvaksu:7136": "viṣṇuṃ caiva mahāviṣṇuṃ sadāviṣṇuṃ ca madhyame /",
  "GR14visvaksu:7137": "vāsudevāniruddhāntaṃ(?)nyaset pūrvādidikṣu ca // Vis_38.43 //",
  "GR14visvaksu:7138": "nyasecchriyādiśāntyantamāgneyādividikṣu ca /",
  "GR14visvaksu:7139": "evaṃ nyasya vidhānena gandhapuṣpādibhiryajet // Vis_38.44 //",
  "GR14visvaksu:7140": "etānapi samabhyarcya homakarma samārabhet /",
  "GR14visvaksu:7141": "pūrvādi cottarāntaṃ tu kuṇḍāni parikalpayet // Vis_38.45 //",
  "GR14visvaksu:7142": "vāsudevaṃ yajet pūrvaṃ kuṇḍe tu caturaśrake /",
  "GR14visvaksu:7143": "ardhacandrāgnikuṇḍe tu yāmye saṃkarṣaṇaṃ yajet // Vis_38.46 //",
  "GR14visvaksu:7144": "vāruṇyāṃ vartule kuṇḍe pradyumnaṃ tu yajedbudhaḥ /",
  "GR14visvaksu:7145": "uttare 'bje trikoṇe vā aniruddhaṃ yajet prabhum // Vis_38.47 //",
  "GR14visvaksu:7146": "pālāśaṃ khādiraṃ vāpi bailvamaudumbaraṃ tathā /",
  "GR14visvaksu:7147": "aṣṭottaraśataṃ hutvā pṛthakpūrvāditaḥ kramāt // Vis_38.48 //",
  "GR14visvaksu:7148": "samidājyacarūn lājaiḥ juhuyurmūrtipāḥ pṛthak /",
  "GR14visvaksu:7149": "evaṃ homaṃ praśaṃsanti ekahomena cāpyalam // Vis_38.49 //",
  "GR14visvaksu:7150": "kārayeccaturaśre tu juhuyāttadvidhānataḥ /",
  "GR14visvaksu:7151": "vaiṣṇavīkaraṇārthāya kuṇḍaṃ pūrvavadācaret // Vis_38.50 //",
  "GR14visvaksu:7152": "tatkuṇḍe muniśārdūla ācāryo homamācaret /",
  "GR14visvaksu:7153": "samidājyena caruṇā juhuyāttu punaḥ punaḥ // Vis_38.51 //",
  "GR14visvaksu:7154": "samidho mūlamantreṇa praṇavenājyameva ca /",
  "GR14visvaksu:7155": "caruṃ puruṣasūktena pratyekaṃ ṣoḍaśāhutīḥ // Vis_38.52 //",
  "GR14visvaksu:7156": "evaṃ hutvā vidhānena punarājyena homayet /",
  "GR14visvaksu:7157": "pauruṣeṇa ca sūktena juhuyādviṣṇubhaktitaḥ // Vis_38.53 //",
  "GR14visvaksu:7158": "tato nārāyaṇaṃ sūkta sṛṣṭyādipratipādakam /",
  "GR14visvaksu:7159": "samyagjñātvā muniśreṣṭha kālyāṃ tu juhuyāt kramāt // Vis_38.54 //",
  "GR14visvaksu:7160": "pañcopaniṣadairmantraiḥ juhuyāttu punaḥ punaḥ /",
  "GR14visvaksu:7161": "pūrvavacchāntihomaṃ tu kārayecca vidhānataḥ // Vis_38.55 //",
  "GR14visvaksu:7162": "evaṃ hutvā muniśreṣṭha kautukaṃ bandhayeddharim /",
  "GR14visvaksu:7163": "pūrvoktena vidhānena pūjayeddhavirantakam // Vis_38.56 //",
  "GR14visvaksu:7164": "dvādaśākṣaramantreṇa mūrtimantreṇa caiva hi /",
  "GR14visvaksu:7165": "kṣaumasūtreṇa vā tatra kārpāsaṃ vā mahāmune // Vis_38.57 //",
  "GR14visvaksu:7166": "prokṣayenmūlamantreṇa tatsūtraṃ tu punaḥ punaḥ /",
  "GR14visvaksu:7167": "rātrau mahotsavaṃ kuryāt śaṅkhatūryādinisvanaiḥ // Vis_38.58 //",
  "GR14visvaksu:7168": "kautukaṃ samalaṃkṛtya taṇḍulopari nārada /",
  "GR14visvaksu:7169": "paścādgrāmaṃ paribhramya mahādīpasamūhayuk // Vis_38.59 //",
  "GR14visvaksu:7170": "bandhayet kautukaṃ paścāt pūrvoktena vidhānataḥ /",
  "GR14visvaksu:7171": "rātrau homaḥ prakartavyaḥ jalasaṃprokṣaṇaṃ divā // Vis_38.60 //",
  "GR14visvaksu:7172": "na kuryāt prokṣaṇaṃ rātrau na divā homamācaret /",
  "GR14visvaksu:7173": "tasmāt sarvaprayatnena rātrau homaṃ prakalpayet // Vis_38.61 //",
  "GR14visvaksu:7174": "prabhāte sumuhūrte tu jalasaṃprokṣaṇaṃ kramāt /",
  "GR14visvaksu:7175": "prokṣayettu vidhānena bimbādyāvaraṇāntikam // Vis_38.62 //",
  "GR14visvaksu:7176": "āvāhayettato devaṃ nārāyaṇamanāmayam /",
  "GR14visvaksu:7177": "śaṅkhacakradharaṃ devaṃ pītavāsasamacyutam // Vis_38.63 //",
  "GR14visvaksu:7178": "sarvābharaṇasaṃyuktaṃ vanamālāvirājitam /",
  "GR14visvaksu:7179": "rājāvartamaṇiprakhyaṃ hārakeyūrabhūṣitam // Vis_38.64 //",
  "GR14visvaksu:7180": "śrīvatsavakṣasaṃ cāru makarākṛtikuṇḍalam /",
  "GR14visvaksu:7181": "kambugrīvaṃ mahābāhuṃ kiñcitprahasitānanam // Vis_38.65 //",
  "GR14visvaksu:7182": "evaṃ dhyātvā mahāviṣṇuṃ garuḍopari saṃsthitam /",
  "GR14visvaksu:7183": "saha dvādaśabhiścaiva mūrtibhirdaśabhistathā // Vis_38.66 //",
  "GR14visvaksu:7184": "lokapālaistathādityai rudrairvasubhireva ca /",
  "GR14visvaksu:7185": "ṛṣibhiścāraṇaiḥ siddhaiḥ kiṃnarairapsaro gaṇaiḥ // Vis_38.67 //",
  "GR14visvaksu:7186": "evaṃ dhyātvā mahāviṣṇuṃ nārāyaṇamanāmayam /",
  "GR14visvaksu:7187": "tattanmantreṇa saṃsthāpya prokṣayedgandhavāriṇā // Vis_38.68 //",
  "GR14visvaksu:7188": "śeṣodakena matimān prokṣayet parivārakam /",
  "GR14visvaksu:7189": "praṇavādisvamantraistu parivārānaśeṣataḥ // Vis_38.69 //",
  "GR14visvaksu:7190": "pūrvādikalaśān gṛhya mahāpīṭhe 'bhiṣecayet /",
  "GR14visvaksu:7191": "tataḥ puruṣasūktena pūjayet puruṣottamam // Vis_38.70 //",
  "GR14visvaksu:7192": "havirnivedayet paścāt pūrvoktena vidhānataḥ /",
  "GR14visvaksu:7193": "caṇḍādibhyo baliṃ dadyāddikṣu caiva vidikṣu ca // Vis_38.71 //",
  "GR14visvaksu:7194": "balibimbasamāyuktaṃ balibhramaṇamācaret /",
  "GR14visvaksu:7195": "evaṃ baliṃ kramāt kuryāt śaṅkhatūryādisaṃyutam // Vis_38.72 //",
  "GR14visvaksu:7196": "pradakṣiṇaṃ tataḥ kuryāt praṇipatya kṣamāpayet /",
  "GR14visvaksu:7197": "ācāryadakṣiṇāṃ datvā brāhmaṇān bhojayettataḥ // Vis_38.73 //",
  "GR14visvaksu:7198": "hotṝṃścaiva susaṃpūjya ācāryaṃ pūjayet punaḥ /",
  "GR14visvaksu:7199": "hārakeyūrasaṃyuktaṃ kaṭisūtrāṅgulīyakaiḥ // Vis_38.74 //",
  "GR14visvaksu:7200": "vividhāni ca vastrāṇi ācāryāya nivedayet /",
  "GR14visvaksu:7201": "dakṣiṇāṃ cottamāṃ dadyāt gāṃ ca datvā payasvinīm // Vis_38.75 //",
  "GR14visvaksu:7202": "ardhaṃ vāpi dhanaṃ deyaṃ mūrtipānāṃ hitaiṣiṇām /",
  "GR14visvaksu:7203": "pādonaṃ sādhakānāṃ ca dīkṣitānāṃ tadardhakam // Vis_38.76 //",
  "GR14visvaksu:7204": "annadānaṃ ca sarveṣāṃ dadyāddevasamīpataḥ /",
  "GR14visvaksu:7205": "pavitrāropaṇepyevaṃ dakṣiṇāṃ dāpayenmune // Vis_38.77 //",
  "GR14visvaksu:7206": "iti samyak samākhyātaḥ jalasaṃprokṣaṇakramaḥ /",
  "GR14visvaksu:7207": "etadvicārya kartavyaṃ(?)pañcarātraviśāradaiḥ // Vis_38.78 //",
  "GR14visvaksu:7208": "iti śrīpāñcarātre viṣvaksenasaṃhitāyāṃ pīṭhacalanādinimitta- prokṣaṇavidhirnāmāṣṭatriṃśo 'dhyāyaḥ ||",
  "GR14visvaksu:7209": "_________________________________________________________________",
  "GR14visvaksu:7210": "ekonacatvāriṃśo 'dhyāyaḥ",
  "GR14visvaksu:7211": "viṣvaksenaḥ---",
  "GR14visvaksu:7212": "ataḥ paraṃ pravakṣyāmi prāyaścittavidhiṃ param /",
  "GR14visvaksu:7213": "pūjanādiṣu sarvāsu kriyāsu munisattama // Vis_39.1 //",
  "GR14visvaksu:7214": "prātaḥ sandhyārcanāhīne madhyāhne dviguṇaṃ caret /",
  "GR14visvaksu:7215": "prātarmadhyāhnayorhīne sāyāhne triguṇaṃ caret // Vis_39.2 //",
  "GR14visvaksu:7216": "ekāhamarcanāhīne upavāsavrataṃ caret /",
  "GR14visvaksu:7217": "kalaśairnavabhiḥ snāpya pūrvoktena vidhānataḥ // Vis_39.3 //",
  "GR14visvaksu:7218": "puṇyāhaṃ vācayettatra bhojyā vai brāhmaṇāstrayaḥ /",
  "GR14visvaksu:7219": "arcayitvā yathānyāyaṃ pūrvoktena vidhānataḥ // Vis_39.4 //",
  "GR14visvaksu:7220": "dvitīye dviguṇaṃ caiva tṛtīye triguṇaṃ caret /",
  "GR14visvaksu:7221": "evameva tu kartavyaṃ dvādaśāhāntameva ca // Vis_39.5 //",
  "GR14visvaksu:7222": "pakṣahīnaṃ bhavettasmin snāpayedadhamottamam /",
  "GR14visvaksu:7223": "brāhmaṇān bhojayettatra viprān dvādaśaṃ pāyasaiḥ // Vis_39.6 //",
  "GR14visvaksu:7224": "māsahīnaṃ bhavettatra vāstuhomena saṃyutam /",
  "GR14visvaksu:7225": "adhamottamamārgeṇa snapanaṃ kārayeddhareḥ // Vis_39.7 //",
  "GR14visvaksu:7226": "puṇyāhaṃ vācayettatra pūjayet pūrvavat kramāt /",
  "GR14visvaksu:7227": "brāhmaṇān bhojayettatra śiṣṭān pañcadaśādhikān // Vis_39.8 //",
  "GR14visvaksu:7228": "etat krameṇa kṛtvā tu trimāsāntaṃ viśeṣataḥ /",
  "GR14visvaksu:7229": "trimāsādīni ṣaṇmāsādarvāk pūjāvilopane // Vis_39.9 //",
  "GR14visvaksu:7230": "saṃmārjyāntarbahirgehaṃ prakṣālya vidhivattadā /",
  "GR14visvaksu:7231": "dhūpayitvāgarudhūpena puṇyāhaṃ tatra kārayet // Vis_39.10 //",
  "GR14visvaksu:7232": "uttamottamamārgaṃ vā hyekāśītikrameṇa vā /",
  "GR14visvaksu:7233": "snāpayeddevadeveśaṃ yathāvittānusārataḥ(!) // Vis_39.11 //",
  "GR14visvaksu:7234": "brāhmaṇān bhojapettatra pūrvavaddhomamācaret /",
  "GR14visvaksu:7235": "mahāhavirnivedyātha pūjayet puruṣottamam // Vis_39.12 //",
  "GR14visvaksu:7236": "tataḥ paraṃ trivarṣāt prāk snapaṃna cottamottamam /",
  "GR14visvaksu:7237": "snāpayenmuniśārdūla pūrvoktena vidhānataḥ // Vis_39.13 //",
  "GR14visvaksu:7238": "brāhmaṇān bhojayettatra yathāvittānusārataḥ(!) /",
  "GR14visvaksu:7239": "tadūrdhvaṃ dvādaśādarvāk prāyaścittaṃ vidhīyate // Vis_39.14 //",
  "GR14visvaksu:7240": "praṇavena nirīkṣyātha garbhagehaṃ tu sādhakaḥ /",
  "GR14visvaksu:7241": "pañcagavyaṃ kramāt kṛtvā garbhāgāraṃ vidhodhayet // Vis_39.15 //",
  "GR14visvaksu:7242": "uttamottamamārgaṃ vāpyathavā madhyamaṃ tu vā /",
  "GR14visvaksu:7243": "snāpayeddevadeveśaṃ yathāvibhavavistaram // Vis_39.16 //",
  "GR14visvaksu:7244": "brāhmaṇān bhojayettatra yathāvittānusārataḥ(!) /",
  "GR14visvaksu:7245": "śāntihomaṃ krāmat kṛtvā pūrvavat pūjayetaddharim // Vis_39.17 //",
  "GR14visvaksu:7246": "ata ūrdhvaṃ muniśreṣṭha prāyaścitaṃ vidhīyate /",
  "GR14visvaksu:7247": "jalasaṃprokṣaṇaṃ kuryāt puṇyāhoktipuraḥsaram // Vis_39.18 //",
  "GR14visvaksu:7248": "brāhmaṇān bhojayettatra tena śāntirbhaviṣyati /",
  "GR14visvaksu:7249": "pūjāṅgadravyahīnaṃ cet arghyādihavirantakam // Vis_39.19 //",
  "GR14visvaksu:7250": "hīnairdravyaistu deveśamarcayeddviguṇaṃ punaḥ /",
  "GR14visvaksu:7251": "aṣṭākṣareṇa mantreṇa devāgre tu śataṃ japet // Vis_39.20 //",
  "GR14visvaksu:7252": "taddoṣaparihārārthaṃ prāyaścittamidaṃ bhavet /",
  "GR14visvaksu:7253": "prāyaścittaṃ kramāt kuryāt taddravyeṇa dine dine // Vis_39.21 //",
  "GR14visvaksu:7254": "etat saṃkṣepataḥ proktaṃ pūjālope tu nārada /",
  "GR14visvaksu:7255": "ālaye patite tatra bālasthānaṃ tu kārayet // Vis_39.22 //",
  "GR14visvaksu:7256": "deveśaṃ vidhivat sthāpya pūjayettu dine dine /",
  "GR14visvaksu:7257": "ālayaṃ pūrvavat kṛtvā prokṣaṇaṃ kārayettataḥ // Vis_39.23 //",
  "GR14visvaksu:7258": "bhinnālaye tu tatsthāne śailaṃ vā dāru yojayet /",
  "GR14visvaksu:7259": "iṣṭakāsudhayāyuktaṃ navakarmāṇi kārayet // Vis_39.24 //",
  "GR14visvaksu:7260": "citrābhāsālaye tatra citrakarma samācaret /",
  "GR14visvaksu:7261": "snapanaṃ tatra kurvīta mūrtihomaṃ ca kārayet // Vis_39.25 //",
  "GR14visvaksu:7262": "brāhmaṇān viṣṇubhaktāścaṃ bhojanaṃ kārayettataḥ /",
  "GR14visvaksu:7263": "mahāhavirnivedyātha pūjayet puruṣottamam // Vis_39.26 //",
  "GR14visvaksu:7264": "dahane tu pravakṣyāmi prāyaścittavidhikramam /",
  "GR14visvaksu:7265": "prāsādaṃ maṇḍapaṃ vātha prākāraṃ gopuraṃ tathā // Vis_39.27 //",
  "GR14visvaksu:7266": "prāsādābhyantaraṃ vāpi pacanālayameva vā /",
  "GR14visvaksu:7267": "vinodamaṇḍapaṃ caiva yāgamaṇḍapameva vā // Vis_39.28 //",
  "GR14visvaksu:7268": "puṣpasthāne jalasthāne cānyasminnitareṣu ca /",
  "GR14visvaksu:7269": "pramādādagnidagdhaṃ cet samyagutpādya pūrvavat // Vis_39.29 //",
  "GR14visvaksu:7270": "snapanaṃ tu trirātrāt prāk kārayedadhamottamam /",
  "GR14visvaksu:7271": "brāhmaṇān bhojayettatra puṇyāhaṃ caiva kārayet // Vis_39.30 //",
  "GR14visvaksu:7272": "nārāyaṇopaniṣadaṃ paṭhettantrottarakramāt(?) /",
  "GR14visvaksu:7273": "aṣṭākṣareṇa juhuyādājyena śatamāhutīḥ // Vis_39.31 //",
  "GR14visvaksu:7274": "yadi dagdhaṃ vimānaṃ cet kevalaṃ(-lā?)pratimā punaḥ /",
  "GR14visvaksu:7275": "dagdhasya caikadeśaṃ cet samyagutpādya pūrvavat // Vis_39.32 //",
  "GR14visvaksu:7276": "snapanaṃ cottamaṃ kuryāt adhamottamameva vā /",
  "GR14visvaksu:7277": "snāpayeddevadeveśaṃ pūjayet pūrvavat kramāt // Vis_39.33 //",
  "GR14visvaksu:7278": "vimānaṃ bahudagdhaṃ cet bālasthānaṃ prakalpayet /",
  "GR14visvaksu:7279": "navagehaṃ kramāt kṛtvā śeṣakarmāṇi kārayet // Vis_39.34 //",
  "GR14visvaksu:7280": "nāradaḥ---",
  "GR14visvaksu:7281": "ukto me bhavatā doṣaḥ sthānasya tu viśeṣataḥ /",
  "GR14visvaksu:7282": "atyadbhutānāṃ sarveṣāṃ doṣānme brūhyaśeṣataḥ // Vis_39.35 //",
  "GR14visvaksu:7283": "ālaye devadevasya ye doṣāḥ prabhavanti vai /",
  "GR14visvaksu:7284": "haviṣāṃ caiva ye doṣāḥ tathopakaraṇeṣu ca // Vis_39.36 //",
  "GR14visvaksu:7285": "viṣvaksenaḥ---",
  "GR14visvaksu:7286": "sādhu pṛṣṭaṃ tvayā deva vaktavyaṃ ca mayādhunā /",
  "GR14visvaksu:7287": "ālaye devadevasya ye doṣāstān bravīmi te // Vis_39.37 //",
  "GR14visvaksu:7288": "valmīkadarśane caiva tathā sarpasya darśane /",
  "GR14visvaksu:7289": "anyeṣāṃ caiva jantūnāṃ saviṣāṇāṃ munīśvara // Vis_39.38 //",
  "GR14visvaksu:7290": "madhupralambane caiva buddhipūrvāgnipātane /",
  "GR14visvaksu:7291": "vaidyudaśanipāte ca ulkāpāte tathaiva ca // Vis_39.39 //",
  "GR14visvaksu:7292": "pramādāt pratimā vāpi dvidhā caiva bhevadyadi /",
  "GR14visvaksu:7293": "ulūkavāsane caiva vṛkṣāṇāṃ ca samudbhave // Vis_39.40 //",
  "GR14visvaksu:7294": "vimānasya ca bhede ca sarveṣāṃ ca vināśakṛt(?) /",
  "GR14visvaksu:7295": "keśakīṭādipāte ca jalajānāṃ nipātane // Vis_39.41 //",
  "GR14visvaksu:7296": "anyeṣāṃ caiva jantūnāṃ vinipāte haviḥṣu ca /",
  "GR14visvaksu:7297": "garbhāgāre tathā viṣṇoḥ upahāre tathaiva ca // Vis_39.42 //",
  "GR14visvaksu:7298": "maṇḍape devadevasya prathamāvaraṇe 'thavā /",
  "GR14visvaksu:7299": "dvitīye vā tṛtīye vā balipīṭheṣu sarvaśaḥ // Vis_39.43 //",
  "GR14visvaksu:7300": "agnisthāne jalasthāne puṣpasthāne tathaiva ca /",
  "GR14visvaksu:7301": "āsthānamaṇḍape caiva tathālaṃkāramaṇḍape // Vis_39.44 //",
  "GR14visvaksu:7302": "līlāsthāneṣu cānyeṣu gavāṃ sthāne tathaiva ca /",
  "GR14visvaksu:7303": "śithilīnāṃ samudbhāve doṣān vakṣye munīśvara // Vis_39.45 //",
  "GR14visvaksu:7304": "valmīkadarśane vyādhiḥ mṛtyuḥ sarpasya darśane /",
  "GR14visvaksu:7305": "anāvṛṣṭirmadhoścaiva durbhikṣamitareṣvapi // Vis_39.46 //",
  "GR14visvaksu:7306": "śithilī(śilīndhra?) darśane caiva pratimāyāṃ hareryadi /",
  "GR14visvaksu:7307": "rājā mṛtyumavāpnoti rājyabhraṃśamathāpi vā // Vis_39.47 //",
  "GR14visvaksu:7308": "vyādhiṃ vā mahādāpnoti śatrubhirvā parābhavam /",
  "GR14visvaksu:7309": "putradāraviyogaṃ vā labhate nātra saṃśayaḥ // Vis_39.48 //",
  "GR14visvaksu:7310": "grāmāṇāṃ nagarāṇāṃ ca deśasya ca balasya ca /",
  "GR14visvaksu:7311": "vināśamāpnuyāt samyak sadyo vā syādupalpavaḥ // Vis_39.49 //",
  "GR14visvaksu:7312": "pīṭhe garbhagṛhe caiva upahāre tathaiva ca /",
  "GR14visvaksu:7313": "amātyamantriṇāṃ doṣāḥ prakṛtīnāṃ tathaiva ca // Vis_39.50 //",
  "GR14visvaksu:7314": "sthānāntareṣu sarvatra śithilīnāṃ tu darśane /",
  "GR14visvaksu:7315": "rāṣṭre doṣā bhaviṣyanti dubhikṣavyādhisaṃbhavāḥ // Vis_39.51 //",
  "GR14visvaksu:7316": "śunai(śvabhir?)vā vānarairvāpi gṛdhraiśca kṛmikīṭakaiḥ /",
  "GR14visvaksu:7317": "piṅgalairvāyasaiścaiva pakṣibhiḥ kukkuṭādibhiḥ // Vis_39.52 //",
  "GR14visvaksu:7318": "tathānyaistādṛśairbhūtaiḥ pratimā spṛśyate yadi /",
  "GR14visvaksu:7319": "sthānanāśamavāpnoti grāmasyānarthameva ca // Vis_39.53 //",
  "GR14visvaksu:7320": "prāyaścittaṃ pravakṣyāmi valmīkādeśca darśane /",
  "GR14visvaksu:7321": "tadapi pratimāyāṃ cedyātrāṃ kṛtvā yathāvidhi // Vis_39.54 //",
  "GR14visvaksu:7322": "taddeśaṃ śodhayitvā tu yāvatsamyagbhaveddṛḍham /",
  "GR14visvaksu:7323": "pūrvavat kalpayitvā tu punaḥsaṃsthāpayet kramāt // Vis_39.55 //",
  "GR14visvaksu:7324": "jalasaṃprokṣaṇaṃ vāpi kuryānmantrīṃ vicakṣaṇaḥ /",
  "GR14visvaksu:7325": "dūṣitaṃ cetaradbimbaṃ jantubhiḥ sparśane sati // Vis_39.56 //",
  "GR14visvaksu:7326": "mārjayitvā kuśairdarbhaiḥ puṇyāhaṃ tatra kārayet /",
  "GR14visvaksu:7327": "snapanaṃ kārayet paścāt karmārcāyāṃ yathāvidhi // Vis_39.57 //",
  "GR14visvaksu:7328": "juhuyāt pañcamantraistu pratyekaṃ śatamāhutīḥ /",
  "GR14visvaksu:7329": "tataśca śithilījāte pīṭhe garbhagṛhepi vā // Vis_39.58 //",
  "GR14visvaksu:7330": "śodhayitvā tu taṃ deśaṃ dṛḍhīkṛtya prayatnataḥ /",
  "GR14visvaksu:7331": "snapanaṃ vidhivat kṛtvā caikāśītikrameṇa tu // Vis_39.59 //",
  "GR14visvaksu:7332": "śāntihomaṃ tataḥ kṛtvā puṇyāhenaiva śuddhyati /",
  "GR14visvaksu:7333": "vimāne madhunotpanne prākāre 'bhyantare 'pi vā // Vis_39.60 //",
  "GR14visvaksu:7334": "prakṣālya pañcagavyena bahirantaḥ samantataḥ /",
  "GR14visvaksu:7335": "snapanaṃ cāpi kṛtvā tu puṇyāhenaiva śuddhyati // Vis_39.61 //",
  "GR14visvaksu:7336": "anuktānāṃ tu sarveṣāṃ prāyaścitaṃ vidhīyate /",
  "GR14visvaksu:7337": "uttamaṃ madhyamaṃ vāpi adhamottamameva vā // Vis_39.62 //",
  "GR14visvaksu:7338": "snāpayeddevadeveśaṃ pūjayedvidhipūrvakam /",
  "GR14visvaksu:7339": "śāntihomaṃ tataḥ kṛtvā puṇyāhenaiva śuddhyati // Vis_39.63 //",
  "GR14visvaksu:7340": "nṛttagītaṃ ca vādyaṃ ca kārayeddevasannidhau /",
  "GR14visvaksu:7341": "tadante pūjayitvā tu japenmūrtiṃ yathākramam // Vis_39.64 //",
  "GR14visvaksu:7342": "brāhmaṇāna bhojayitvā tu vaiṣṇavāṃśca viśeṣataḥ /",
  "GR14visvaksu:7343": "alaṃkāravidhiṃ kṛtvā naivedyaṃ ca mahāhaviḥ // Vis_39.65 //",
  "GR14visvaksu:7344": "nityadīpavināśe tu prāyaścittaṃ vidhīyate /",
  "GR14visvaksu:7345": "kapilājyaṃ śarāve tu sthāpayitvāstramantrataḥ // Vis_39.66 //",
  "GR14visvaksu:7346": "dīpayitvā muniśreṣṭha dīpamudrāṃ pradarśayet /",
  "GR14visvaksu:7347": "nityāgnau samidājyena caruṇā hūyate pṛthak // Vis_39.67 //",
  "GR14visvaksu:7348": "śataṃ vāpi tadardhaṃ vā tasyārdhaṃ vāhutīḥ kramāt /",
  "GR14visvaksu:7349": "kārayenmūrtimantreṇa pratyekaṃ juhuyāt kramāt // Vis_39.68 //",
  "GR14visvaksu:7350": "havirādyeṣa sarveṣu keśakīṭādipātane /",
  "GR14visvaksu:7351": "evameva tu kartavyaṃ prāyaścittaṃ tu nārada // Vis_39.69 //",
  "GR14visvaksu:7352": "śuddhasnānaṃ purā kṛtvā tadbimbaṃ parameṣṭhinā /",
  "GR14visvaksu:7353": "adhamottamamārgeṇa snapanaṃ kārayet kramāt // Vis_39.70 //",
  "GR14visvaksu:7354": "pañcopaniṣadairmantraiḥ pratyekaṃ śatamāhutīḥ /",
  "GR14visvaksu:7355": "puṇyāhaṃ vācayitvā tu tena śāntirbhaviṣyati // Vis_39.71 //",
  "GR14visvaksu:7356": "deveśaṃ pūjayet paścāt pūrvoktena vidhānataḥ /",
  "GR14visvaksu:7357": "ācāryaṃ pūjayet paścāt yathā tuṣṭo bhaviṣyati // Vis_39.72 //",
  "GR14visvaksu:7358": "ihopayuktadravyāṇi ācāryāya nivedayet /",
  "GR14visvaksu:7359": "prāyaścittaṃ pravakṣyāmi maraṇe devatālaye // Vis_39.73 //",
  "GR14visvaksu:7360": "caṇḍālapatitādīnāṃ maraṇe vartite sati /",
  "GR14visvaksu:7361": "garbhāgāre 'thavā cārdhamaṇḍape vā munīśvara // Vis_39.74 //",
  "GR14visvaksu:7362": "prāsādasthitapīṭhāgre tathābhyantaramaṇḍape /",
  "GR14visvaksu:7363": "khātvā caiva dhanurmātraṃ taṃ deśamaśilā tu cet // Vis_39.75 //",
  "GR14visvaksu:7364": "saṃpūrya saikatairmṛdbhiḥ kṣālayitvā tu vāriṇā /",
  "GR14visvaksu:7365": "ālayaṃ pañcagavyena bahirantaśca śodhayet // Vis_39.76 //",
  "GR14visvaksu:7366": "samidājyena caruṇā pratyekaṃ tu sahasrakam /",
  "GR14visvaksu:7367": "aṣṭadikṣu yathānyāyaṃ juhuyānmūlamantrataḥ // Vis_39.77 //",
  "GR14visvaksu:7368": "brāhmaṇān bhojayet paścāt prāsādasya samantataḥ /",
  "GR14visvaksu:7369": "puṇyāhaṃ vācayettatra kārayedadhamottamam // Vis_39.78 //",
  "GR14visvaksu:7370": "snāpeyadvidhivat samyagyathāvittānusārataḥ(!) /",
  "GR14visvaksu:7371": "etadardhaṃ tu śūdrasya maraṇe kārayedbudhaḥ // Vis_39.79 //",
  "GR14visvaksu:7372": "tadardhaṃ tu dvijātīnāṃ maraṇe devatālaye /",
  "GR14visvaksu:7373": "maṇḍape gopure teṣāṃ maraṇe vartite sati // Vis_39.80 //",
  "GR14visvaksu:7374": "bhūśuddhiṃ pūrvavat kṛtvā puṇyāhaṃ caiva kārayet /",
  "GR14visvaksu:7375": "homamekaṃ tu kartavyamālayasyottare budhaḥ // Vis_39.81 //",
  "GR14visvaksu:7376": "śilāmayaṃ cettadgehaṃ garbhāgārādi nārada /",
  "GR14visvaksu:7377": "kapilāgomayaṃ grāhyaṃ mūlamantreṇa mantravit // Vis_39.82 //",
  "GR14visvaksu:7378": "garbhāgārādi sarvatra vāyumantreṇa lepayet /",
  "GR14visvaksu:7379": "saṃprokṣya pañcagavyena śeṣa pūrvavadācaret // Vis_39.83 //",
  "GR14visvaksu:7380": "bhūgupte cāgnidagdhe ca jalāviṣṭe nirāspade /",
  "GR14visvaksu:7381": "mantreśaṃ(-śe?)ciralupte ca punaḥ sthāpanamācaret // Vis_39.84 //",
  "GR14visvaksu:7382": "tasmādūrdhvaṃ tu vidhivat bimbasthāpanamārabhet /",
  "GR14visvaksu:7383": "aṅgahīnasya berasya aṅgahīnaṃ (?)bhavedyadi // Vis_39.85 //",
  "GR14visvaksu:7384": "suvarṇena tadaṅgaṃ tu kṛtvā sandhāpayeddaḍham /",
  "GR14visvaksu:7385": "evaṃ kṛtvā vidhānena punaḥ sthāpanamārabhet // Vis_39.86 //",
  "GR14visvaksu:7386": "jalavāsavidhānena pūrvavaccheṣamācaret /",
  "GR14visvaksu:7387": "athavātra muniśreṣṭha jalasaṃprokṣaṇa tu vā // Vis_39.87 //",
  "GR14visvaksu:7388": "kārayeddevadevasya tena śāntirbhaviṣyati /",
  "GR14visvaksu:7389": "santyājyaṃ dārujaṃ bimbaṃ sandheyaṃ mṛṇmayaṃ bhavet // Vis_39.88 //",
  "GR14visvaksu:7390": "chinne bhinne tathā vaktre mūlārcāyāṃ pramādataḥ /",
  "GR14visvaksu:7391": "kalpayitvā tu deveśe bālasthānakrameṇa tu // Vis_39.89 //",
  "GR14visvaksu:7392": "yuktyā yuktiviśeṣeṇa śilpibhiḥ kārayeddṛḍham /",
  "GR14visvaksu:7393": "kṛtvā varṇairalaṃkāraṃ pratiṣṭhāṃ punarārabhet // Vis_39.90 //",
  "GR14visvaksu:7394": "sauvarṇapratimāyāṃ tu chinne bhinne ca vaktrake /",
  "GR14visvaksu:7395": "drāvayitvā sakṛt siktaṃ kṛtvā saṃsthāpayet punaḥ // Vis_39.91 //",
  "GR14visvaksu:7396": "tatastu bahudhā bhinnaṃ tāmraṃ cāpsu vinikṣipet /",
  "GR14visvaksu:7397": "ekadhā ca dvidhā bhinnaṃ tāmreṇaiva tu yojayet // Vis_39.92 //",
  "GR14visvaksu:7398": "tatsarvaṃ pūrvavat kṛtvā bimbaṃ kuryānnavaṃ śubham /",
  "GR14visvaksu:7399": "tāmrabimbaṃ tu saṃsthāpya nityaṃ pūjā pravartate // Vis_39.93 //",
  "GR14visvaksu:7400": "bimbaṃ sulakṣaṇopetaṃ rājataṃ saṃbhavedyadi /",
  "GR14visvaksu:7401": "jalādhivāsanādīni tasmin kāryāṇi sarvaśaḥ // Vis_39.94 //",
  "GR14visvaksu:7402": "tāmrabimbagatāṃ śaktiṃ rājate sthāpya yatnataḥ /",
  "GR14visvaksu:7403": "tāmrabimbaṃ parityajya rājataṃ sthāpayet kramāt // Vis_39.95 //",
  "GR14visvaksu:7404": "tathaiva rājataṃ tyaktvā sauvarṇaṃ sthāpayet kramāt /",
  "GR14visvaksu:7405": "kadācidapi na tyājyaṃ sauvarṇaṃ bhūtimicchatā // Vis_39.96 //",
  "GR14visvaksu:7406": "svadharmayuktajātibhyo durvṛtte 'pi tathā dvija /",
  "GR14visvaksu:7407": "mukhya eva sadā vipra tathaivottamaberakam // Vis_39.97 //",
  "GR14visvaksu:7408": "sauvarṇameva sarveṣāṃ mukhyabimbaṃ praśasyate /",
  "GR14visvaksu:7409": "saṃsthāpya svasya sthāne tu pūjayettu dine dine // Vis_39.98 //",
  "GR14visvaksu:7410": "brahmasthāne sthitaṃ bimbaṃ karmārcāṃ na tu cālayet /",
  "GR14visvaksu:7411": "calanaṃ tu bhavettasmin rājyasya calanaṃ bhavet // Vis_39.99 //",
  "GR14visvaksu:7412": "tatsthānaṃ nidhanaṃ yāti grāmasya nidhanaṃ bhavet /",
  "GR14visvaksu:7413": "tasmāt sarvaprayatnena uktakāle tu cālayet // Vis_39.100 //",
  "GR14visvaksu:7414": "ayane viṣuve caiva saṃkrāntyāṃ grahaṇe tathā /",
  "GR14visvaksu:7415": "prātaḥsandhyārcana(-ne?) snānavelāyāṃ munisattama // Vis_39.101 //",
  "GR14visvaksu:7416": "snānabimbavihīne tu calanaṃ tu samācaret /",
  "GR14visvaksu:7417": "dvitīyāvaraṇādbāhye karmārcāṃ na tu cālayet // Vis_39.102 //",
  "GR14visvaksu:7418": "pramādādvāpi mohādvā calanaṃ cenmunīśvara /",
  "GR14visvaksu:7419": "jalasaṃprokṣaṇaṃ kṛtvā supuṇyāhapuraḥsaram // Vis_39.103 //",
  "GR14visvaksu:7420": "adhamottamamārgeṇa snāpayedberamuttamam /",
  "GR14visvaksu:7421": "ekaberavidhāne tu prāyaścittaṃ vidhīyate // Vis_39.104 //",
  "GR14visvaksu:7422": "snapanaṃ sthāvarārcāyāṃ kartavyaṃ vidhivat sadā /",
  "GR14visvaksu:7423": "prāsādaṃ tu navaṃ kṛtvā pañcagavyena śodhayet // Vis_39.105 //",
  "GR14visvaksu:7424": "adhamottamamārgeṇa snāpayet puruṣottamam /",
  "GR14visvaksu:7425": "evameva tu kartavyaṃ ṣaṅviṃśadvatsarāntakam // Vis_39.106 //",
  "GR14visvaksu:7426": "ata ūrdhvaṃ pravakṣyāmi jalasaṃprokṣaṇaṃ kramāt (?) /",
  "GR14visvaksu:7427": "tasmāttenaiva śuddhiḥ syāt sarvaśāntirbhaviṣyati // Vis_39.107 //",
  "GR14visvaksu:7428": "aṅgahīnaṃ bhavedbimbaṃ punarutpādya pūrvavat /",
  "GR14visvaksu:7429": "saṃsthāpya vidhivat pūrvaṃ punaḥ sthāpanamācaret // Vis_39.108 //",
  "GR14visvaksu:7430": "nāradaḥ---",
  "GR14visvaksu:7431": "senāpate mahāprājña snapanasya prasīda me /",
  "GR14visvaksu:7432": "aśāstrīye mahādoṣān sarvān me brūhyaśeṣataḥ // Vis_39.109 //",
  "GR14visvaksu:7433": "yairdeṣaiḥ snapanodbhūtai rājarāṣṭraṃ vinaśyati /",
  "GR14visvaksu:7434": "paśavaśca prajāścaiva sasyādinidhanāni ca // Vis_39.110 //",
  "GR14visvaksu:7435": "viṣvaksenaḥ---",
  "GR14visvaksu:7436": "snapanasya pravakṣyāmi mahādoṣān munīśvara /",
  "GR14visvaksu:7437": "śalabhairgandhaduṣṭaistu duṣṭāḥ syuḥ sarvamānavāḥ // Vis_39.111 //",
  "GR14visvaksu:7438": "sādhite kalaśe bhinne taddravyaiḥ pūrayet punaḥ /",
  "GR14visvaksu:7439": "ūnaiśca kalaśairūnavibhavāḥ sarvamānavāḥ // Vis_39.112 //",
  "GR14visvaksu:7440": "kṛmikīṭapataṅgādidravyeṣu patane yadi /",
  "GR14visvaksu:7441": "tatsarvaṃ varjayennityaṃ viṣṇuyāgeṣu sarvaśaḥ // Vis_39.113 //",
  "GR14visvaksu:7442": "varjitaistu sadā dravyaiḥ deveśasyārcanaṃ yadi /",
  "GR14visvaksu:7443": "ṣaṣṭirvarṣasahasrāṇi narakaṃ pratipadyate // Vis_39.114 //",
  "GR14visvaksu:7444": "keśayuktaṃ tu yaddravyaṃ nipāte (nipated?) viṣṇumūrdhani /",
  "GR14visvaksu:7445": "mūrdhābhiṣiktaṃ rājānaṃ nāśayennātra saṃśayaḥ // Vis_39.115 //",
  "GR14visvaksu:7446": "anyeṣvapi ca duṣṭeṣu patiteṣu mahāmune /",
  "GR14visvaksu:7447": "etadeva phalaṃ prāha svayaṃ nārāyaṇaḥ prabhuḥ // Vis_39.116 //",
  "GR14visvaksu:7448": "paryuṣitairna cāmbhābhiḥ kalaśeṣu prapūrayet /",
  "GR14visvaksu:7449": "yadi lobhena gṛhṇīyāt kākayoniśataṃ vrajet // Vis_39.117 //",
  "GR14visvaksu:7450": "purāṇasarpiṣā devaṃ snāpayedyadi lobhataḥ /",
  "GR14visvaksu:7451": "gṛdhrayoniśataṃ gacchet tadante sūkaro bhavet // Vis_39.118 //",
  "GR14visvaksu:7452": "mahiṣājyena deveśaṃ snāpayedyadi mohataḥ /",
  "GR14visvaksu:7453": "gṛdhrayoniśataṃ gacchet tadante kukkuṭo bhavet // Vis_39.119 //",
  "GR14visvaksu:7454": "snāpayitvānyathājyena kṛkalāsaśataṃ vrajet /",
  "GR14visvaksu:7455": "dadhiyuktaṃ tu yat kṣīraṃ snāpayedyadi lobhataḥ // Vis_39.120 //",
  "GR14visvaksu:7456": "daridro mānuṣo loke janmaścāja(ajajanma?)śataṃ vrajet /",
  "GR14visvaksu:7457": "rasadravyaṃ ca vanyaistu niyujyānmākṣikaṃ naraḥ // Vis_39.121 //",
  "GR14visvaksu:7458": "yadi tatpūjito vipra vṛṣajanmaśataṃ vrajet /",
  "GR14visvaksu:7459": "kṛmikīṭapataṅgānāṃ dravyeṣu patite (patanaṃ?) yadi // Vis_39.122 //",
  "GR14visvaksu:7460": "tatsarvaṃ varjayennityaṃ viṣṇuyāgeṣu sarvaśaḥ /",
  "GR14visvaksu:7461": "dṛśyate sādhitaṃ caiva taddravyaṃ tu parityajet // Vis_39.123 //",
  "GR14visvaksu:7462": "tān sarvānna spṛśedyastu kalaśe sādhite punaḥ /",
  "GR14visvaksu:7463": "tathā vai dṛśyate cāpi tato 'nyāni ca vinyaset // Vis_39.124 //",
  "GR14visvaksu:7464": "śvānakukkuṭacaṇḍālaiḥ sādhite(?)dṛśyate punaḥ /",
  "GR14visvaksu:7465": "parityajya tato 'nyāṃśca sādhayet kalaśān punaḥ // Vis_39.125 //",
  "GR14visvaksu:7466": "udakyāntyajairvāpi sādhite(?)dṛśyate punaḥ /",
  "GR14visvaksu:7467": "parityajya tato vidvān punaścānyaṃ tu vinyaset // Vis_39.126 //",
  "GR14visvaksu:7468": "duṣṭairhi vīkṣitaṃ caiva pādaspṛṣṭaṃ ca yadbhavet /",
  "GR14visvaksu:7469": "rājānaṃ rājamātraṃ ca yajamānamathāpi vā // Vis_39.127 //",
  "GR14visvaksu:7470": "nāśayet saparīvāraṃ sapaśudravyasaṃcayam /",
  "GR14visvaksu:7471": "sāmātyaṃ sapuraṃ rāṣṭraṃ duṣṭadravyābhiṣecane // Vis_39.128 //",
  "GR14visvaksu:7472": "vyādhayaśca bhavantyugrā anāvṛṣṭistathaiva ca /",
  "GR14visvaksu:7473": "bhūtavetālarakṣāṃsi piśācoragadānavāḥ // Vis_39.129 //",
  "GR14visvaksu:7474": "bādhante hyaniśaṃ hyete rājānaṃ rāṣṭrameva ca /",
  "GR14visvaksu:7475": "āḍhakaṃ vā tadardhaṃ vā tannyūnaṃ parivarjayet // Vis_39.130 //",
  "GR14visvaksu:7476": "snehadravyāṇi sarvāṇi sādhako mantravittamaḥ /",
  "GR14visvaksu:7477": "vastrasūtravihīne tu toraṇādibhireva vā // Vis_39.131 //",
  "GR14visvaksu:7478": "nṛttagītādibhirvāpi gandhapuṣpādibhistathā /",
  "GR14visvaksu:7479": "alaṃkāra(-raiḥ?)vihīnaṃ vā devadevasya śāṅrgiṇaḥ // Vis_39.132 //",
  "GR14visvaksu:7480": "yasmin rāṣṭre muniśreṣṭha snapanaṃ syāt kadācana /",
  "GR14visvaksu:7481": "tadrāṣṭraṃ corabhūyiṣṭhaṃ śatrubhiścaiva hanyate // Vis_39.133 //",
  "GR14visvaksu:7482": "tasmāt sarvaprayatnena yathāśāstraṃ yathākramam /",
  "GR14visvaksu:7483": "snapanaṃ kārayedviṣṇoḥ bhūtimicchan parāṃ gatim // Vis_39.134 //",
  "GR14visvaksu:7484": "doṣāṇāṃ ca praśamanaṃ vyādhīnāṃ caiva sarvaśaḥ /",
  "GR14visvaksu:7485": "grahāṇāṃ śāntaye caiva śatrūṇāṃ ca jayāya ca // Vis_39.135 //",
  "GR14visvaksu:7486": "āyurārogyavṛddhyarthaṃ putrapautravivṛddhaye /",
  "GR14visvaksu:7487": "kāmānāṃ caiva sarveṣāṃ vṛddhaye sarvavarṇinām // Vis_39.136 //",
  "GR14visvaksu:7488": "vidhihīnaṃ kriyāhīnaṃ dravyahīnaṃ tathaiva ca /",
  "GR14visvaksu:7489": "mānahīnaṃ tu yaddravyaṃ pūjāhīnaṃ ca yadguroḥ // Vis_39.137 //",
  "GR14visvaksu:7490": "kālātītaṃ prajāhīnaṃ kartṛdeśeṣu sarvaśaḥ /",
  "GR14visvaksu:7491": "ābhicāraṃ(ro?) bhavet sadyo grāmasya nagarasya ca // Vis_39.138 //",
  "GR14visvaksu:7492": "evaṃ yathoktasnapanaṃ kārayedyastu mānavaḥ /",
  "GR14visvaksu:7493": "mucyate pātakaiḥ sarveḥ padmapatramivāmbhasā // Vis_39.139 //",
  "GR14visvaksu:7494": "godhnaḥ pitṛdhno mātṛdhno bhrūṇahā gurutalyagaḥ /",
  "GR14visvaksu:7495": "surāpaḥ svarṇahārī ca paradārābhimarśakaḥ // Vis_39.140 //",
  "GR14visvaksu:7496": "ete cānye ca mucyante pāpebhyaḥ snapanena vai /",
  "GR14visvaksu:7497": "snapane hyadhikaṃ puṇyaṃ vidyate munisattama // Vis_39.141 //",
  "GR14visvaksu:7498": "aśvamedhasahasraṃ tu yatkuryāt kāyaśodhanam /",
  "GR14visvaksu:7499": "snapanena tu tadviṣṇoḥ labhate nātra saṃśayaḥ // Vis_39.142 //",
  "GR14visvaksu:7500": "dhvajasthāne pravakṣyāmi prāyaścitaṃ tu nārada /",
  "GR14visvaksu:7501": "apramāṇapaṭaṃ citraṃ vaiṇavaṃ daṇḍameva vā // Vis_39.143 //",
  "GR14visvaksu:7502": "anuktādhikahīnaṃ ca prayatnena vivarjayet /",
  "GR14visvaksu:7503": "varjitena kṛtaṃ cettanniṣphalaṃ syānna saṃśayaḥ // Vis_39.144 //",
  "GR14visvaksu:7504": "dhvajādhivāsane kāle kumbhe cāvāhya vāhane /",
  "GR14visvaksu:7505": "tatkumbhapatane caiva calane bhedane tathā // Vis_39.145 //",
  "GR14visvaksu:7506": "pratimāparikumbhe ca tadgrāmaśca vinaśyati /",
  "GR14visvaksu:7507": "snapanaṃ tatra kartavyaṃ deveśasyādhamettamam // Vis_39.146 //",
  "GR14visvaksu:7508": "śāntihomaṃ tataḥ kṛtvā grāmadoṣanikṛntanam /",
  "GR14visvaksu:7509": "punarutpādayet kumbhaṃ saṃsthāpya vidhipūrvakam // Vis_39.147 //",
  "GR14visvaksu:7510": "dhvaje lakṣaṇahīne tu garuḍe vā viśeṣataḥ /",
  "GR14visvaksu:7511": "kartṛbhartṛvināśaḥ syāt tatrastho narakaṃ vrajet // Vis_39.148 //",
  "GR14visvaksu:7512": "kṣipraṃ tyaktvā dhvajaṃ tatra ācāryeṇa samāhitaḥ /",
  "GR14visvaksu:7513": "dhvajamutthāpayet sadyaḥ sarvalakṣaṇasaṃyutam // Vis_39.149 //",
  "GR14visvaksu:7514": "pūrvoktavidhinā samyak śeṣaṃ karma samārabhet /",
  "GR14visvaksu:7515": "grāmapradakṣiṇe kāle patite vātakopite // Vis_39.150 //",
  "GR14visvaksu:7516": "durbhikṣaṃ vartate tatra kartāro vyādhipīḍitāḥ /",
  "GR14visvaksu:7517": "taddoṣaparihārāya snapanaṃ cādhamottamam // Vis_39.151 //",
  "GR14visvaksu:7518": "puṇyāhaṃ vācayettatra brāhmaṇānāṃ ca bhojanam /",
  "GR14visvaksu:7519": "kārayenmuniśārdūla śeṣa pūrvavadācaret // Vis_39.152 //",
  "GR14visvaksu:7520": "ācāryaṃ pūjayet paścāt yathāśāstroktamārgataḥ(-kam?) /",
  "GR14visvaksu:7521": "patanādbhedane caiva dhvajaṃ tyaktvā tu tatkṣaṇāt // Vis_39.153 //",
  "GR14visvaksu:7522": "snapanaṃ cottamaṃ kṛtvā devadevasya cakriṇaḥ /",
  "GR14visvaksu:7523": "vāstuhomaṃ tataḥ kṛtvā puṇyāhaṃ vācayettataḥ // Vis_39.154 //",
  "GR14visvaksu:7524": "utpādya coddharet samyak dhvajaṃ lakṣaṇasaṃyutam /",
  "GR14visvaksu:7525": "grāmapradakṣiṇe kāle balihīnaṃ bhavedyadi // Vis_39.155 //",
  "GR14visvaksu:7526": "sa grāmo nidhanaṃ yāti tatrastho narakaṃ vrajet /",
  "GR14visvaksu:7527": "taddoṣaparihārāya prāyaścittaṃ vidhīyate // Vis_39.156 //",
  "GR14visvaksu:7528": "snāpayeddevadeveśaṃ pañcāśat kalaśaiḥ(?) krāmat /",
  "GR14visvaksu:7529": "pūjayitvā tato devaṃ punargrāmaṃ paribhramet // Vis_39.157 //",
  "GR14visvaksu:7530": "balidānasamāyuktaṃ paścādutthāpayet khagam(-ddhvajam?) /",
  "GR14visvaksu:7531": "kevalaṃ balidānaṃ tu kārayeddundubhiryutam // Vis_39.158 //",
  "GR14visvaksu:7532": "etasminneva kāle tu velādīni na vīkṣayet /",
  "GR14visvaksu:7533": "vidhivaddhvajamutthāpya śeṣaṃ pūrvavadācaret // Vis_39.159 //",
  "GR14visvaksu:7534": "dhvajotthāpanakāle tu calane gagane tataḥ /",
  "GR14visvaksu:7535": "kartāro vyādhimṛcchanti nairdhanyamapi sarvaśaḥ // Vis_39.160 //",
  "GR14visvaksu:7536": "taddoṣaparihārāya snapanaṃ cādhamottamam /",
  "GR14visvaksu:7537": "puṇyāhaṃ vācayitvā tu tasya doṣaḥ praśāmyati // Vis_39.161 //",
  "GR14visvaksu:7538": "patanādbhūpatiścaiva tadgrāmaṃ ca vinaśyati /",
  "GR14visvaksu:7539": "dhvajasya patane caiva prāyaścittaṃ pravakṣyate // Vis_39.162 //",
  "GR14visvaksu:7540": "snapanaṃ devadevasya vidhinā cādhamottamam /",
  "GR14visvaksu:7541": "puṇyāhaṃ vācayitvā tu brāhmaṇānatha bhojayet // Vis_39.163 //",
  "GR14visvaksu:7542": "saṃsthāpya vidhivat paścāt pūjayedvidhinā tataḥ /",
  "GR14visvaksu:7543": "patanodbhedane caiva punarutpādayeddhvajam // Vis_39.164 //",
  "GR14visvaksu:7544": "sthāpane nipatettatra tadrāṣṭraṃ ca vinaśyati /",
  "GR14visvaksu:7545": "snapanaṃ cottamaṃ kuryāt utsavaṃ ca vidhānataḥ // Vis_39.165 //",
  "GR14visvaksu:7546": "śāntiṃ kṛtvā vidhānena puṇyāhaṃ vācayettataḥ /",
  "GR14visvaksu:7547": "corairapahṛte caiva tadrāṣṭraṃ ca vinaśyati // Vis_39.166 //",
  "GR14visvaksu:7548": "snapanaṃ cottamaṃ kṛtvā śāntihomapuraḥsaram /",
  "GR14visvaksu:7549": "balibhramaṇakāle tu nitye vā cotsave tu vā // Vis_39.167 //",
  "GR14visvaksu:7550": "dravyasya patane caiva gandhapuṣpādikasya ca /",
  "GR14visvaksu:7551": "śānti kṛtvā vidhānena pañcopaniṣadaiḥ kramāt // Vis_39.168 //",
  "GR14visvaksu:7552": "punarutpādayeddravyaṃ gandhādyaṃ sakalaṃ kramāt /",
  "GR14visvaksu:7553": "dravyābhāve tu caruṇā cākṣatairvā baliṃ dadet // Vis_39.169 //",
  "GR14visvaksu:7554": "saṃspṛṣṭe durjanādīnāṃ śūdrādyaiścānyajātibhiḥ /",
  "GR14visvaksu:7555": "śāntihomaṃ tu kṛtvaiva maṅgalāni ca darśayet // Vis_39.170 //",
  "GR14visvaksu:7556": "balibhramadhakāle tu prāyaścittaṃ vidhīyate /",
  "GR14visvaksu:7557": "anālocya pradāne tu bimbahīne tu vā mune // Vis_39.171 //",
  "GR14visvaksu:7558": "sabaligrāmarājñośca rogavṛddhirbhaviṣyati /",
  "GR14visvaksu:7559": "taddoṣaparihārāya prāyaścittaṃ vidhīyate // Vis_39.172 //",
  "GR14visvaksu:7560": "adhamottamamārgeṇa snāpayedbalikautukam /",
  "GR14visvaksu:7561": "śāntihomaṃ kramāt kṛtvā bhojyā vai brāhṛmaṇāstrayaḥ // Vis_39.173 //",
  "GR14visvaksu:7562": "balibimbasya patane yāne vā bhūgate 'pi vā /",
  "GR14visvaksu:7563": "tadgrāmaṃ nidhanaṃ yāti kartā bhartā tathaiva ca // Vis_39.174 //",
  "GR14visvaksu:7564": "ālaye tu nayeddevaṃ snapanaṃ cādhamottamam /",
  "GR14visvaksu:7565": "śāntihomaṃ ca kṛtvā tu mahāpūjāpuraḥsaram // Vis_39.175 //",
  "GR14visvaksu:7566": "puṇyāhaṃ vācayettatra brāhmaṇāṃścaiva toṣayet /",
  "GR14visvaksu:7567": "grāme vā nagare vāpi śeṣakarma samācaret // Vis_39.176 //",
  "GR14visvaksu:7568": "patanenāṅgahīne ca rājārāṣṭraṃ ca naśyati /",
  "GR14visvaksu:7569": "annabimbe 'thavā puṣpe śaktimudvāsayet kramāt // Vis_39.177 //",
  "GR14visvaksu:7570": "karmārcāyāṃ nyasecchaktiṃ snapanaṃ cottamaṃ bhavet /",
  "GR14visvaksu:7571": "śāntihomaṃ caturdikṣu kuryāt pañcamantrakaiḥ(?) // Vis_39.178 //",
  "GR14visvaksu:7572": "anyabimbe samāvāhya śeṣakarma samācaret /",
  "GR14visvaksu:7573": "sandhānaṃ pūrvavat kṛtvā pūrvalakṣaṇasaṃyutam // Vis_39.179 //",
  "GR14visvaksu:7574": "sthāpitaṃ pūrvavat kṛtvā asmin kālādi neṣyate /",
  "GR14visvaksu:7575": "tacchaktiṃ yojayedbimbe śeṣakarma samācaret // Vis_39.180 //",
  "GR14visvaksu:7576": "sthānake cāsane caiva śayane baliberake /",
  "GR14visvaksu:7577": "patane cāṅgahīne ca prāyaścittaṃ tu pūrvavat // Vis_39.181 //",
  "GR14visvaksu:7578": "utsavārambhadivase kalpite ṛtvijai(?)rapi /",
  "GR14visvaksu:7579": "taistaireva tu kartavyāḥ kriyāḥ sarvāvasānakam (?) // Vis_39.182 //",
  "GR14visvaksu:7580": "madhye tu yojayedanyān mohāttu munisattama /",
  "GR14visvaksu:7581": "tāḥ kriyā niṣphalāyānti tasmācchāntiṃ tu kārayet // Vis_39.183 //",
  "GR14visvaksu:7582": "prāyaścittaṃ tu kartavyaṃ tasya doṣāpunattaye /",
  "GR14visvaksu:7583": "pūrveṇa ṛtvijenāpi kuryāt karmāvasānakam // Vis_39.184 //",
  "GR14visvaksu:7584": "adhamottamamārgaṃ vā pañcāśadvā (?) munīśvara /",
  "GR14visvaksu:7585": "pañcaviṃśatibhirvāpi kalaśaiḥ snāpayeddharim // Vis_39.185 //",
  "GR14visvaksu:7586": "puṇyāhaṃ vācayettatra śāntihomaṃ ca kārayet /",
  "GR14visvaksu:7587": "vyādhigraste mṛte vāpi śāstrahīne 'nyadūṣite(?) // Vis_39.186 //",
  "GR14visvaksu:7588": "pratiṣṭhākarmaṇi tathā cotsave paramārthinam /",
  "GR14visvaksu:7589": "yojayedanyamevaṃ cedācāryaṃ tantrapāragam // Vis_39.187 //",
  "GR14visvaksu:7590": "yāgāgnau caiva vicchinne utsave vartite sati /",
  "GR14visvaksu:7591": "tadrāṣṭraṃ ca vinaśyanti(?) kartāro vyādhipīḍitāḥ // Vis_39.188 //",
  "GR14visvaksu:7592": "taddoṣaparihārāya snapanaṃ cādhamottamam /",
  "GR14visvaksu:7593": "saṃprārthya devadeveśaṃ mahāhavipuraḥsaram // Vis_39.189 //",
  "GR14visvaksu:7594": "mathitvāgniṃ samutpādya laukikāgnimathāpi vā /",
  "GR14visvaksu:7595": "vaiṣṇavīkaraṇairyuktaṃ supuṇyāhapuraḥsaram // Vis_39.190 //",
  "GR14visvaksu:7596": "evaṃ tu kārayedvidvāṃstaddoṣasya nikṛntanam /",
  "GR14visvaksu:7597": "yogeśasyārcanāhīne cotsave yāgamaṇḍape // Vis_39.191 //",
  "GR14visvaksu:7598": "madhye kumbhagate deve hyutsave tu viśeṣataḥ /",
  "GR14visvaksu:7599": "niṣphalaḥ sa ca yāgastu kartāro vyādhipīḍitāḥ // Vis_39.192 //",
  "GR14visvaksu:7600": "tasmāttatphalasiddhyarthaṃ snapanaṃ cādhamottamam /",
  "GR14visvaksu:7601": "kārayecchāntihomaṃ tu juhuyācchatamāhutīḥ // Vis_39.193 //",
  "GR14visvaksu:7602": "puṇyāhaṃ vācayitvā tu tasya doṣaḥ praśāmyati /",
  "GR14visvaksu:7603": "yāgeśakumbhe vicale parikumbhe 'thavā punaḥ // Vis_39.194 //",
  "GR14visvaksu:7604": "bhedane patane vedyāṃ prāyaścittaṃ tu pūrvavat /",
  "GR14visvaksu:7605": "aṣṭamaṅgalahīne tu pūjājīne tu tatra ca // Vis_39.195 //",
  "GR14visvaksu:7606": "maṅgalaṃ tu vinaśyeta kartāro vyādhipīḍitāḥ /",
  "GR14visvaksu:7607": "maṅgalātmānamabhyarcya deveśaṃ vidhipūrvakam // Vis_39.196 //",
  "GR14visvaksu:7608": "śāntihomaṃ tataḥ kṛtvā puṇyāhaṃ vācayettataḥ /",
  "GR14visvaksu:7609": "utsave nityapūjāyāṃ vilope homakarmaṇi // Vis_39.197 //",
  "GR14visvaksu:7610": "tatrasthā narakaṃ yānti tasmādvṛddhirna jāyate /",
  "GR14visvaksu:7611": "taddoṣaparihārāya prāyaścittaṃ tu pūrvavat // Vis_39.198 //",
  "GR14visvaksu:7612": "nityapūjāvasāne tu homaṃ kuryāttathotsave /",
  "GR14visvaksu:7613": "homānte tu baliṃ kuryādyathāvidhipuraḥsaram(!) // Vis_39.199 //",
  "GR14visvaksu:7614": "nityotsavasya hīne vā balidānasya cobhayoḥ /",
  "GR14visvaksu:7615": "juhuyānmūlamantreṇa nityāgnau śatamāhutīḥ // Vis_39.200 //",
  "GR14visvaksu:7616": "etaddvikālahīne tu tadūrdhvaṃ snapanaṃ tathā /",
  "GR14visvaksu:7617": "hutvāṣṭākṣaramantreṇa paścānnityaṃ samācaret // Vis_39.201 //",
  "GR14visvaksu:7618": "nityotsavasya hīnena yadi syāttu mahotsavaḥ /",
  "GR14visvaksu:7619": "snāpayet pañcagavyena baliberamanuttamam // Vis_39.202 //",
  "GR14visvaksu:7620": "snapanaṃ kārayet paścāt pañcaviṃśatibhiḥ kramāt /",
  "GR14visvaksu:7621": "alaṃkāraṃ kramāt kṛtvā pūjayeddhavirantakam // Vis_39.203 //",
  "GR14visvaksu:7622": "nityotsavavidhānena prāsāde balimācaret /",
  "GR14visvaksu:7623": "prātarmadhyapradoṣeṣu balibhramaṇamācaret // Vis_39.204 //",
  "GR14visvaksu:7624": "atha madhyāhnahīne ca kārayedbalikarmaṇi /",
  "GR14visvaksu:7625": "ekakālaṃ bhavettasmin balikarma tu cenmune // Vis_39.205 //",
  "GR14visvaksu:7626": "utsavo niṣphalastatra grāmanāśo bhaveddhruvam /",
  "GR14visvaksu:7627": "tasmāttatphalasiddhyarthaṃ dvikālaṃ balimācaret // Vis_39.206 //",
  "GR14visvaksu:7628": "dvikālaṃ tu muniśreṣṭha balidānaṃ tu kārayet /",
  "GR14visvaksu:7629": "pūrvakālabalimadhyakālikā (?) rātrikālabali sapradakṣiṇam(?) // Vis_39.207 //",
  "GR14visvaksu:7630": "bhūtarākṣasapiśācapannagānāṃ (?) nāśada (-kā?) raṇamidaṃ balibhramam(?) /",
  "GR14visvaksu:7631": "yo mohādekasandhyāyāṃ baliṃ nikṣipya(?)nārada // Vis_39.208 //",
  "GR14visvaksu:7632": "taddoṣaparihārāya prāyaścittaṃ vidhīyate /",
  "GR14visvaksu:7633": "adhamottamamārgeṇa snapanaṃ kārayeddhareḥ // Vis_39.209 //",
  "GR14visvaksu:7634": "brāhmaṇān bhojayet paścāt mahāhavipuraḥsaram /",
  "GR14visvaksu:7635": "puṇyāhaṃ vācayet paścāt pūrvavaddhomamācaret // Vis_39.210 //",
  "GR14visvaksu:7636": "tatkālocite paścāt balidānaṃ samācaret /",
  "GR14visvaksu:7637": "aṅkurārpaṇapātraṃ tu naṣṭaṃ patitameva vā // Vis_39.211 //",
  "GR14visvaksu:7638": "aspṛśyaiḥ sparśitaṃ vāti punarutpādayet kramāt /",
  "GR14visvaksu:7639": "śyāme rakte prarūḍhe vā daṇḍe(?) mūṣikabhakṣite // Vis_39.212 //",
  "GR14visvaksu:7640": "juhuyāt pañcamantraistu pratyekaṃ samidādibhiḥ /",
  "GR14visvaksu:7641": "aṣṭottaraśataṃ hutvā viṣṇumantreṇa mantravit // Vis_39.213 //",
  "GR14visvaksu:7642": "uddeśyadivase tīrthamakṛtaṃ cettu nārada /",
  "GR14visvaksu:7643": "daivikairmānuṣairvighnaiḥ punarutsavamārabhet // Vis_39.214 //",
  "GR14visvaksu:7644": "vyatyāso divasairdravyaiḥ balidāne kṛte yadi /",
  "GR14visvaksu:7645": "juhuyānmūlamantreṇa sarpiṣā śatamāhutīḥ // Vis_39.215 //",
  "GR14visvaksu:7646": "digdevatānāṃ tu vyatyāso vartate cenmahotsave /",
  "GR14visvaksu:7647": "krameṇa kārayet paścāt pūrvavaddhomapūrvakam // Vis_39.216 //",
  "GR14visvaksu:7648": "ekāhamekakālaṃ vā balidānaṃ tu cotsave /",
  "GR14visvaksu:7649": "vighnitaṃ cet pravakṣyāmi prāyaścittaṃ tu nārada // Vis_39.217 //",
  "GR14visvaksu:7650": "juhuyānmūlamantreṇa taddravyeṇa śatāhutīḥ /",
  "GR14visvaksu:7651": "dviguṇaṃ kārayet paścādvighnite hyekakālike // Vis_39.218 //",
  "GR14visvaksu:7652": "pūrvadravyeṇa pūrvaṃ tu pūrvarātrasya pūrvavat /",
  "GR14visvaksu:7653": "kṛtvā tu vidhivat sarvaṃ paścāt paścātmakaṃ(?)kramāt // Vis_39.219 //",
  "GR14visvaksu:7654": "vighnitaṃ cedahorātraṃ kārayedapare 'hani /",
  "GR14visvaksu:7655": "kalpiyitvātathā rātriṃ (-trau?)tadbaliṃ cāpi kārayet // Vis_39.220 //",
  "GR14visvaksu:7656": "paribhramaṃ tu dviguṇaṃ homaṃ caiva tu kārayet /",
  "GR14visvaksu:7657": "ekāhādadhikaṃ caiva vighnitaścenmahotsavaḥ // Vis_39.221 //",
  "GR14visvaksu:7658": "aṅkurārpaṇapūrvaṃ tu tatsarvaṃ punarārabhet /",
  "GR14visvaksu:7659": "tattīrthaṃ vighnitaṃ cettu kuryāttadaparehani // Vis_39.222 //",
  "GR14visvaksu:7660": "snapanaṃ vidhivat kṛtvā tatra homaṃ tu pūrvavat /",
  "GR14visvaksu:7661": "kṛtvaivaṃ vidhivat sarvaṃ śeṣaṃ pūrvavadācaret // Vis_39.223 //",
  "GR14visvaksu:7662": "pratiṣṭhāyāṃ pravakṣyāmi prāyaścittaṃ munīśvara /",
  "GR14visvaksu:7663": "pramāṇarahitaṃ bimbaṃ vastrālaṃkārayośca vā // Vis_39.224 //",
  "GR14visvaksu:7664": "ā(a?)sthāne vāmuhūrte vā sthāpanaṃ tu na kārayet /",
  "GR14visvaksu:7665": "sthāpanaṃ cenmahāmohāt kartā bhartā vinaśyati // Vis_39.225 //",
  "GR14visvaksu:7666": "taddoṣaparihārāya prāyaścittaṃ vidhīyate /",
  "GR14visvaksu:7667": "yātrāṃ kṛtvā vidhānena punaḥ sthāpanamārabhet // Vis_39.226 //",
  "GR14visvaksu:7668": "jalādhivāsanādūrdhvaṃ sthāpanāt prāṅmunīśvara /",
  "GR14visvaksu:7669": "vighnitā cetkriyā madhye prāyaścittaṃ vidhīyate // Vis_39.227 //",
  "GR14visvaksu:7670": "brāhmaṇānāmanujñāṃ tu labdhvā paścāt parehani /",
  "GR14visvaksu:7671": "pañcopaniṣadairmantraiḥ hutvājyena śataṃ śatam // Vis_39.228 //",
  "GR14visvaksu:7672": "samāpya vidhivaccheṣaṃ sthāpayet puruṣottamam /",
  "GR14visvaksu:7673": "tathaiva kārayet sarvaṃ rakṣitaṃ ceddinatrayam // Vis_39.229 //",
  "GR14visvaksu:7674": "kalaśaṃ pūrṇakumbhaṃ vā maṅgalāṣṭakameva vā /",
  "GR14visvaksu:7675": "aspṛśyasparśitaṃ vāpi bhinnaṃ vā mantrasāditam // Vis_39.230 //",
  "GR14visvaksu:7676": "anyaṃ pūrvavadutpādya sthāpayet pūrvavat kramāt /",
  "GR14visvaksu:7677": "uddhṛtaṃ brahmakumbhaṃ tu dūṣitaṃ patitaṃ tu vā // Vis_39.231 //",
  "GR14visvaksu:7678": "kumbhamanyaṃ tathā kṛtvā saṃskṛtya vidhivadbudhaḥ /",
  "GR14visvaksu:7679": "pañcopaniṣadairmantraiḥ praṇavena tathaiva ca // Vis_39.232 //",
  "GR14visvaksu:7680": "ājyena juhuyāttatra pratyekaṃ śatamāhutīḥ /",
  "GR14visvaksu:7681": "kṛtvā puṇyāhanirghoṣaṃ sthāpayet pūrvavat kramāt // Vis_39.233 //",
  "GR14visvaksu:7682": "mantrahīnaṃ kriyāhīnaṃ dravyahīnaṃ tathālayam /",
  "GR14visvaksu:7683": "vyatyāsaḥ kālahīnaṃ ca sphālitaṃ cādbhutaṃ tathā // Vis_39.234 //",
  "GR14visvaksu:7684": "eteṣāṃ cāpyanuktānāṃ prāyaścittaṃ vidhīyate /",
  "GR14visvaksu:7685": "juhuyānmūlamantreṇa ghṛtena śatamāhutīḥ // Vis_39.235 //",
  "GR14visvaksu:7686": "āśaucaṃ vāthavā vyādhirmṛtyurvā vidyate yadi /",
  "GR14visvaksu:7687": "ācāryasya tu tatkāle vakṣye saṃsthāpanakramam // Vis_39.236 //",
  "GR14visvaksu:7688": "adīkṣitaṃ vā viprendra vaiṣṇavaṃ vedapāragam /",
  "GR14visvaksu:7689": "snāpyālaṃkāritaṃ śuddhaṃ tenaiva sthāpayedbudhaḥ // Vis_39.237 //",
  "GR14visvaksu:7690": "pauruṣeṇa tu sūktena praṇavena tataḥ param /",
  "GR14visvaksu:7691": "tatastu mūlamantrābhyāṃ muhūrte sthāpayedbudhaḥ // Vis_39.238 //",
  "GR14visvaksu:7692": "tataścācāryamanvīkṣya daśāhāt prāk prayatnataḥ /",
  "GR14visvaksu:7693": "tenaiva kārayet sarvaṃ mantranyāsādi pūrvavat // Vis_39.239 //",
  "GR14visvaksu:7694": "tataḥ prabhṛti devasya caturthyā(?)snānameva ca /",
  "GR14visvaksu:7695": "ācāryaṃ pūjayet paścāt puṣkalena dhanena ca // Vis_39.240 //",
  "GR14visvaksu:7696": "ācāryadakṣiṇāhīne prāyaścittena pūjayet /",
  "GR14visvaksu:7697": "devasya sthāpanādūrdhvaṃ caturthe 'hani nārada // Vis_39.241 //",
  "GR14visvaksu:7698": "snapanaṃ cārcanaṃ tasminnakṛtaṃ cettu nārada /",
  "GR14visvaksu:7699": "tadūrdhvaṃ dvādaśāhādarvāk prāyaścittaṃ vidhīyate // Vis_39.242 //",
  "GR14visvaksu:7700": "snapanaṃ cottamaṃ vā syādadhamottamameva vā /",
  "GR14visvaksu:7701": "snapanaṃ kārayitvādau brāhmaṇānāṃ ca bhojanam // Vis_39.243 //",
  "GR14visvaksu:7702": "pañcopaniṣadairbhantrairhutvājyena śataṃ śatam /",
  "GR14visvaksu:7703": "yathāvittānusāreṇa(!) snapanaṃ vātha kārayet // Vis_39.244 //",
  "GR14visvaksu:7704": "yathāvitaṃ tu deveśaṃ pūjayettu dine dine /",
  "GR14visvaksu:7705": "pūjānte dakṣiṇāṃ dadyādahanyahani nārada // Vis_39.245 //",
  "GR14visvaksu:7706": "sādhakānāṃ hitārthāya rājarāṣṭrahitāya ca /",
  "GR14visvaksu:7707": "tasmātsarvaprayatnena dakṣiṇāṃ dāpayet sadā // Vis_39.246 //",
  "GR14visvaksu:7708": "dakṣiṇāhīnametaccet sarvaṃ niṣphalameva ca /",
  "GR14visvaksu:7709": "ācāryadakṣiṇāhīne prāyaścittaṃ vidhīyate // Vis_39.247 //",
  "GR14visvaksu:7710": "adhamottamamārgeṇa deveśaṃ snāpayettataḥ /",
  "GR14visvaksu:7711": "brāhmaṇān bhojayet paścāt puṇyāhaṃ vācayettataḥ // Vis_39.248 //",
  "GR14visvaksu:7712": "pūrvoktena vidhānena pūjayet puruṣottamam /",
  "GR14visvaksu:7713": "ācāryaṃ pūjayet paścādyathāvittānusārataḥ(!) // Vis_39.249 //",
  "GR14visvaksu:7714": "tasmāt sarvaprayatnena dakṣiṇānamuttamam /",
  "GR14visvaksu:7715": "sruksruvaṃ (-vau?) maṇḍape caiva kuṇḍamaṇḍalatoraṇam // Vis_39.250 //",
  "GR14visvaksu:7716": "vedikādi muniśreṣṭha kuryāccedapramāṇataḥ /",
  "GR14visvaksu:7717": "pramādānmūlamantreṇa mūlayukśatamāhutīḥ // Vis_39.251 //",
  "GR14visvaksu:7718": "juhuyādvaiṣṇavāgno tu ācāryo 'nalamadhyame /",
  "GR14visvaksu:7719": "pratyekaṃ samidājyena caruṇāpi mahāmune // Vis_39.252 //",
  "GR14visvaksu:7720": "vaiṣṇavīkaraṇāttasmiṃstena śāntirbhaviṣyati /",
  "GR14visvaksu:7721": "hareratipriyakaraṃ tasmāt karma samācaret // Vis_39.253 //",
  "GR14visvaksu:7722": "bālasthānasya vakṣyāmi prāyaścittaṃ tu nārada /",
  "GR14visvaksu:7723": "mūlāgārārcanābimbaṃ bālāgāre na pūjayet // Vis_39.254 //",
  "GR14visvaksu:7724": "bālasthānārcanābimbaṃ mūlasthāne tu pūjayet /",
  "GR14visvaksu:7725": "pūjayedvarjyabimbaṃ tu yadi lobhācca mantravit // Vis_39.255 //",
  "GR14visvaksu:7726": "tatpūjā niṣphalaṃ yāti kartā bhartā vinaśyati /",
  "GR14visvaksu:7727": "yo mohādarcayedbimbaṃ prāyaścittaṃ vidhīyate // Vis_39.256 //",
  "GR14visvaksu:7728": "snāpayedarcanābimbamadhamottamamārgataḥ /",
  "GR14visvaksu:7729": "madhyamaṃ vā muniśreṣṭha taddoṣasya nikṛntanam // Vis_39.257 //",
  "GR14visvaksu:7730": "brāhmaṇān bhojayet paścāt vaiṣṇavān vedapāragān /",
  "GR14visvaksu:7731": "śāntihomaṃ kramāt kṛtvā puṇyāhaṃ vācayettataḥ // Vis_39.258 //",
  "GR14visvaksu:7732": "mūlāyāmarcakaḥ samyak bālasadmani pūjayet /",
  "GR14visvaksu:7733": "bālagehārcakastasmin mūlasthāne na pūjayet // Vis_39.259 //",
  "GR14visvaksu:7734": "pūjayedyadi saṃmohāt niṣphalaṃ syānna saṃśayaḥ /",
  "GR14visvaksu:7735": "tadgrāmaṃ nidhanaṃ yāti dharmamārgo vinaśyati // Vis_39.260 //",
  "GR14visvaksu:7736": "tasmāt sarvaprayatnena mūlāgāre na pūjayet /",
  "GR14visvaksu:7737": "lobhānmohāttu deveśaṃ pūjayedyadi nārada // Vis_39.261 //",
  "GR14visvaksu:7738": "tatpūjāphalasiddhyarthaṃ prāyaścittaṃ vidhīyate /",
  "GR14visvaksu:7739": "jalasaṃprokṣaṇaṃ kṛtvā supuṇyāhapuraḥsaram // Vis_39.262 //",
  "GR14visvaksu:7740": "mūlādhivāsanaṃ kṛtvā maṇḍape cādhivāsanam /",
  "GR14visvaksu:7741": "adhamottamamārgaṃ vā kārayenmunisattama // Vis_39.263 //",
  "GR14visvaksu:7742": "brāhmaṇān bhojayet paścāt yathāvittānusārataḥ (!) /",
  "GR14visvaksu:7743": "pūjayedbālagehe tu yāvanmūlapraveśanam // Vis_39.264 //",
  "GR14visvaksu:7744": "evaṃ cāpi na kṛtvā tu vartate kālalaṅghanam /",
  "GR14visvaksu:7745": "snapanaṃ mūrtihomaṃ ca maṇḍape cādhivāsanam // Vis_39.265 //",
  "GR14visvaksu:7746": "kṛtvā tu vidhivat samyak sthāpayedvidhivat kramāt /",
  "GR14visvaksu:7747": "ūrdhvaṃ tu vatsarāt kālo gataṃ cedvakṣyate 'dhunā // Vis_39.266 //",
  "GR14visvaksu:7748": "vinā jalādhivāsaṃ ca sarvaṃ pūrvavadācaret /",
  "GR14visvaksu:7749": "pratiṣṭhāyāḥ kriyāḥ kṛtvā ......prārthayeddharim // Vis_39.267 //",
  "GR14visvaksu:7750": "corairapahṛtaḥsa (-hṛtā cet?) tu pratimā taruṇālaye /",
  "GR14visvaksu:7751": "bimbamanyaṃ samutpādya lohajaṃ sumanoharam // Vis_39.268 //",
  "GR14visvaksu:7752": "jalādhivāsanaṃ kṛtvā maṇḍape cādhivāsanam /",
  "GR14visvaksu:7753": "mūrtihomaṃ tathā śāntiṃ snapanaṃ cādhamottamam // Vis_39.269 //",
  "GR14visvaksu:7754": "kṛtvā puṇyāhaghoṣaṃ ca sthāpayedbālasadmani /",
  "GR14visvaksu:7755": "pūrvasaṃskṛtabimbaṃ cejjalavāsaṃ vinā bhavet // Vis_39.270 //",
  "GR14visvaksu:7756": "bālasthānaṃ samāpyaivaṃ tantrasaṃkaraṇaṃ śṛṇu /",
  "GR14visvaksu:7757": "vāstusāṅkaryamevaṃ vai vakṣyāmi kramayogataḥ // Vis_39.271 //",
  "GR14visvaksu:7758": "pañcarātraṃ tathā śaivaṃ vaikhānasamiti tridhā /",
  "GR14visvaksu:7759": "tattacchāstroktamārgeṇa vāstusaṃgrahaṇādayaḥ // Vis_39.272 //",
  "GR14visvaksu:7760": "tathā tathaiva kartavyāḥ prāsādapratimādayaḥ /",
  "GR14visvaksu:7761": "kṛtvā tu vidhivat samyak sthāpanādikrameṇa hi // Vis_39.273 //",
  "GR14visvaksu:7762": "teṣāṃ vāstau tu sāṃkaryādrāṣṭranāśo dhanakṣayaḥ /",
  "GR14visvaksu:7763": "tasmātsarvaprayatnena varjayedvāstusaṃkaram // Vis_39.274 //",
  "GR14visvaksu:7764": "atra kiñci (kaści?) dviśeṣo 'sti vakṣyāmi śṛṇu suvrata /",
  "GR14visvaksu:7765": "karṣaṇādikṛtaṃ pūrvaṃ vaikhānasavidhānataḥ // Vis_39.275 //",
  "GR14visvaksu:7766": "pañcarātreṇa śāstreṇa sthāpayet puruṣottamam /",
  "GR14visvaksu:7767": "śaivavaikhānasābhyāṃ tu vidhinā vāstusaṃgraham // Vis_39.276 //",
  "GR14visvaksu:7768": "taddeśe sthāpayeddevaṃ sāttvatena vidhānataḥ /",
  "GR14visvaksu:7769": "grāmarājānusāreṇa brāhmaṇānāmanujñayā // Vis_39.277 //",
  "GR14visvaksu:7770": "vidyate yadi vāñchā cet pañcarātreṇa vārcanam /",
  "GR14visvaksu:7771": "tacchāstreṇoktamārgeṇa sthāpitaṃ pūjitaṃ purā // Vis_39.278 //",
  "GR14visvaksu:7772": "śaivavaikhānasābhyāṃ ca arcayenna kadācana /",
  "GR14visvaksu:7773": "vaikhānasasya śaivasyāvaidikatvānmunīśvara // Vis_39.279 //",
  "GR14visvaksu:7774": "śaivaṃ vekhānasaṃ cāpi asaumyaṃ tadudāhṛtam /",
  "GR14visvaksu:7775": "saumyaṃ tu sāttvataṃ caiva tasmātsaumyaṃ viśiṣyate // Vis_39.280 //",
  "GR14visvaksu:7776": "tatra sāttvatamārgeṇa pūjayet puruṣottamam /",
  "GR14visvaksu:7777": "śaivavaikhānasābhyāṃ tu rodrapūjāgnirogakṛt // Vis_39.281 //",
  "GR14visvaksu:7778": "saumyaṃ tu sāttvataṃ tantraṃ tacchāstravidhimācaret /",
  "GR14visvaksu:7779": "daivādvā mānuṣādvāpi lobhānmohāt pramādataḥ // Vis_39.282 //",
  "GR14visvaksu:7780": "sthāpite raudramārgeṇa pūjyamāne dine dine /",
  "GR14visvaksu:7781": "hitvā raudravidhānaṃ tu sarveṣāṃ hitakāmyayā // Vis_39.283 //",
  "GR14visvaksu:7782": "grāmavṛddhikaraṃ puṇyaṃ rājabhūsuravardhanam /",
  "GR14visvaksu:7783": "tasmāt sarvaprayatnena hitvā raudraṃ tu tatkṣaṇāt // Vis_39.284 //",
  "GR14visvaksu:7784": "sthāpayet sāttvatenātha vidhinā pūjayeddharim /",
  "GR14visvaksu:7785": "tasmāt sarvaprayatnena na kuryāttantrasaṃkaram // Vis_39.285 //",
  "GR14visvaksu:7786": "sāttvaṃtaṃ pañcarātrākhyaṃ sākṣadviṣṇumukhācchrutam /",
  "GR14visvaksu:7787": "anuṣṭheyaṃ dvijaśreṣṭhairvaiṣṇavairvedapāragaiḥ // Vis_39.286 //",
  "GR14visvaksu:7788": "pañcarātraṃ mahājñānaṃ dharmakāmārthamokṣadam /",
  "GR14visvaksu:7789": "śaivaṃ ca śambhunā proktaṃ śuddhaṃ laiṅgamiti dvidhā // Vis_39.287 //",
  "GR14visvaksu:7790": "nānuṣṭheyaṃ dvijaśreṣṭhaiḥ parārthe munisattama /",
  "GR14visvaksu:7791": "ātmārthe muni(dvija?)varyastu pūjayecchuddhamuttamam // Vis_39.288 //",
  "GR14visvaksu:7792": "dine dine muniśreṣṭha laiṅgikaṃ na smaredbudhaḥ /",
  "GR14visvaksu:7793": "vaikhānasahitārthāya śāstraṃ bhārgavanirmitam // Vis_39.289 //",
  "GR14visvaksu:7794": "nānuṣṭheyaṃ dvijaśreṣṭhairātmanor'the parasya ca /",
  "GR14visvaksu:7795": "pratilomahitārthāya pūjayet puruṣottamam // Vis_39.290 //",
  "GR14visvaksu:7796": "sā pūjā śūdravṛddhyarthā dvijānāṃ śaktihānikṛt /",
  "GR14visvaksu:7797": "dine dine muniśreṣṭha nātra kāryā vicāraṇā // Vis_39.291 //",
  "GR14visvaksu:7798": "tatpūjāvaidikatvācca nānuṣṭheyā dvijottamaiḥ /",
  "GR14visvaksu:7799": "nāradaḥ---",
  "GR14visvaksu:7800": "vaikhānasā iti proktāḥ ke te cātra vivakṣitāḥ // Vis_39.292 //",
  "GR14visvaksu:7801": "vānaprasthā dvidhā kiṃ te sūtā vā kiṃ vivakṣitāḥ /",
  "GR14visvaksu:7802": "viṣvaksenaḥ---",
  "GR14visvaksu:7803": "brahmaṇyāṃ kṣatriyājyātāḥ sūtā vaikhānasāstathā // Vis_39.293 //",
  "GR14visvaksu:7804": "sūtakāśca rathakārāśca tathā paurāṇikā iti /",
  "GR14visvaksu:7805": "paryāyavācakāḥ śabdāḥ pratilomeṣu pūjitāḥ // Vis_39.294 //",
  "GR14visvaksu:7806": "ete vaikhānasā proktāḥ bhārgavāgamapūjakāḥ /",
  "GR14visvaksu:7807": "pratilomahitārthāya bhṛguṇā tantramīritam // Vis_39.295 //",
  "GR14visvaksu:7808": "manvādidharmaśāstreṣu vānaprasthāśramaḥ kramāt /",
  "GR14visvaksu:7809": "saṃproktastu muniśreṣṭha iti śāstrasya niścayaḥ // Vis_39.296 //",
  "GR14visvaksu:7810": "eteṣāṃ saṃkaraṃ tatra varjyamāhurmanīṣiṇaḥ /",
  "GR14visvaksu:7811": "tantrasaṃkaradoṣeṇa sarvaṃ naśyatyasaṃśayaḥ // Vis_39.297 //",
  "GR14visvaksu:7812": "rājñā sarvaprayatnena jagadrakṣaṇakāṃkṣiṇā /",
  "GR14visvaksu:7813": "saṃkaraḥ parihartavyo rājarāṣṭrasukhāya ca // Vis_39.298 //",
  "GR14visvaksu:7814": "yaddaivatyaṃ kṛtaṃ kṣetraṃ vidhinā karṣaṇādinā /",
  "GR14visvaksu:7815": "tadanyadaivataṃ vipra manasāpi na kalpayet // Vis_39.299 //",
  "GR14visvaksu:7816": "yadi vā sthāpyate mohāddaṇḍyo vadhyaḥsa pāpabhāk /",
  "GR14visvaksu:7817": "sa kartā saṃkarasyāpi rājño rāṣṭrasya tasya hi // Vis_39.300 //",
  "GR14visvaksu:7818": "pañcarātraṃ tu śaivaṃ vai vaikhānasavidhānakam /",
  "GR14visvaksu:7819": "teṣāṃ vāstvādisāṃkaryāt kiñcideva viśeṣakam // Vis_39.301 //",
  "GR14visvaksu:7820": "sāttvataṃ sarvavṛddhyarthaṃ śaivaṃ sarvavināśakṛt /",
  "GR14visvaksu:7821": "vaikhānasamanarthārthaṃ tasmāttatparivarjayet // Vis_39.302 //",
  "GR14visvaksu:7822": "asthānasthāpitāḥ kecit svasthāna [pari?]varjitāḥ /",
  "GR14visvaksu:7823": "devatādvayakopena sarvaṃ naśyatyasaṃśayaḥ // Vis_39.303 //",
  "GR14visvaksu:7824": "saṃkaro dvividhaḥ proktaḥ sarvaprāṇivināśanaḥ /",
  "GR14visvaksu:7825": "jātisaṃkaraṇaṃ caiva tantrasaṃkaraṇaṃ tathā // Vis_39.304 //",
  "GR14visvaksu:7826": "jātisaṃkaraṇenaiva jagaccaṇḍālatāṃ vrajet /",
  "GR14visvaksu:7827": "tantrasaṃkaraṇenaiva rājārāṣṭraṃ vinaśyati // Vis_39.305 //",
  "GR14visvaksu:7828": "rāṣṭraṃ śarīraṃ rājastu rājā jīvaḥ sa ucyate /",
  "GR14visvaksu:7829": "rāṣṭrakṣaye kṣayo rājñaḥ tasmādrakṣyaṃ dvayaṃ budhaiḥ // Vis_39.306 //",
  "GR14visvaksu:7830": "caṇḍālatvaṃ gate loke vedāḥ sarve tirohitāḥ /",
  "GR14visvaksu:7831": "tirohiteṣu vedeṣu yajñādikratavastathā // Vis_39.307 //",
  "GR14visvaksu:7832": "ekavarṇaṃ jagatsarvaṃ vastu niśceṣṭakaṃ bhavet (?) /",
  "GR14visvaksu:7833": "jātisaṃkaradoṣeṇa dvijānāṃ maraṇaṃ bhavet // Vis_39.308 //",
  "GR14visvaksu:7834": "tasmāt sarvaprayatnena sāṃkaryaṃ parivarjayet /",
  "GR14visvaksu:7835": "devadevātparaṃ nānyattadāyattā hi siddhayaḥ // Vis_39.309 //",
  "GR14visvaksu:7836": "iti cintyaiva bhūtānāṃ vayaṃ devamupāsmahe /",
  "GR14visvaksu:7837": "sarvadevamayo viṣṇurbhagavān bhūtabhāvanaḥ // Vis_39.310 //",
  "GR14visvaksu:7838": "sarvaprāṇihitārthāya nānyaivaiko 'pi dṛśyate /",
  "GR14visvaksu:7839": "brahmā rudraśca śakraśca vasavo varuṇastathā // Vis_39.311 //",
  "GR14visvaksu:7840": "yakṣagandharvasiddhaśca bhūtavetālarākṣasāḥ /",
  "GR14visvaksu:7841": "śaktayaśca tathā cānyāḥ sarvāḥ viṣṇuvibhūtayaḥ // Vis_39.312 //",
  "GR14visvaksu:7842": "tāśca sarvāḥ prasīdanti purā cārthārthināṃ nṛṇām /",
  "GR14visvaksu:7843": "pūjyamāne tu satataṃ tattatpūjāvidhānataḥ // Vis_39.313 //",
  "GR14visvaksu:7844": "sarvaprāṇihitārthāya munibhiḥ karuṇātmabhiḥ /",
  "GR14visvaksu:7845": "kṛtāni tattadyogyāni śāstrāṇi munipuṅgava // Vis_39.314 //",
  "GR14visvaksu:7846": "vaidikaṃ tāntrikaṃ caiva tathā vaidikatāntrikam /",
  "GR14visvaksu:7847": "trividhaṃ karma saṃproktaṃ pañcarātrārṇavāmṛtam (?) // Vis_39.315 //",
  "GR14visvaksu:7848": "vaidikaṃ brāhmaṇānāṃ tu rājñāṃ vaidikatāntrikam /",
  "GR14visvaksu:7849": "tāntrikaṃ vaiśyaśūdrāṇāṃ sarveṣāṃ tāntrikaṃ tu vā // Vis_39.316 //",
  "GR14visvaksu:7850": "bhārgaveṇoktadharmeṇa pratilomādi kārayet /",
  "GR14visvaksu:7851": "aśrīkaramasaumyaṃ tadabrāhmaṇaparigraham // Vis_39.317 //",
  "GR14visvaksu:7852": "avaidikatvāttattantraṃ vaikhānasamathādhamam /",
  "GR14visvaksu:7853": "saṃkaraḥ parihartavyo brāhmaṇaiśca jagaddhitaiḥ // Vis_39.318 //",
  "GR14visvaksu:7854": "vāstau bimbasya pūjāyāṃ pūjakasya ca saṃkaraḥ /",
  "GR14visvaksu:7855": "sarvathā parihartavyo prāyaścittaiḥ pṛthagvidhau(-dhaiḥ?) // Vis_39.319 //",
  "GR14visvaksu:7856": "nāradaḥ---",
  "GR14visvaksu:7857": "prāyaścittaṃ samācakṣva bimbasaṃkaraṇādiṣu /",
  "GR14visvaksu:7858": "yatkṛtvā sarvadoṣāśca naśyantyaśubhahetavaḥ // Vis_39.320 //",
  "GR14visvaksu:7859": "viṣvaksenaḥ---",
  "GR14visvaksu:7860": "na tithirna ca nakṣatraṃ kālavelā na vidyate /",
  "GR14visvaksu:7861": "saṃkaraṃ tayajyate kṣipraṃ sarvaprāṇihitāya vai // Vis_39.321 //",
  "GR14visvaksu:7862": "sadya eva tu kartavyā saṃkarasya tu niṣkṛtiḥ /",
  "GR14visvaksu:7863": "niṣkṛtyāharahaḥ(?)paścāt rājarāṣṭrasuvṛddhikṛt // Vis_39.322 //",
  "GR14visvaksu:7864": "grāmasya nagarasyāpi sarvasaṃpatsukhāvaham /",
  "GR14visvaksu:7865": "tasmāt sarvaprayatnena kṣipraṃ śāntiṃ samācaret // Vis_39.323 //",
  "GR14visvaksu:7866": "yattantreṇa samārabdhaṃ tattantreṇaiva kārayet /",
  "GR14visvaksu:7867": "anyathā cenmahādoṣo rājarāṣṭravināśakṛt // Vis_39.324 //",
  "GR14visvaksu:7868": "tasmāt sarvaprayatnena na kuryāttantrasaṃkaram /",
  "GR14visvaksu:7869": "ekāhamarcanāhīne svakalpoktavidhānataḥ // Vis_39.325 //",
  "GR14visvaksu:7870": "ekāśītikramāt kṛtvā snapanaṃ sādhakottamaḥ /",
  "GR14visvaksu:7871": "śāntihomaṃ kramāt kṛtvā snapanaṃ sādhakottamaḥ // Vis_39.326 //",
  "GR14visvaksu:7872": "śāntihomaṃ kramāt kṛtvā vāstuhomaṃ tathaiva ca /",
  "GR14visvaksu:7873": "brāhmaṇān bhojayet paścādaṣṭottaraśataṃ kramāt // Vis_39.327 //",
  "GR14visvaksu:7874": "tasyārdhaṃ vā tadardhaṃ vā yathāvittānusārataḥ(!) /",
  "GR14visvaksu:7875": "caturmūrtividhiṃ smṛtvā pañcamūrtividhi tyajet(?) // Vis_39.328 //",
  "GR14visvaksu:7876": "parivārāṇi sarvāṇi pūrvavat sthāpayet kramāt /",
  "GR14visvaksu:7877": "tattvanyāsaṃ kramāt kṛtvā sṛṣṭinyāsaṃ tathaiva ca // Vis_39.329 //",
  "GR14visvaksu:7878": "mūlamantreṇa matimān mūlamūrtimanusmaran /",
  "GR14visvaksu:7879": "pūjayet satataṃ paścāt pūrvoktena vidhānataḥ // Vis_39.330 //",
  "GR14visvaksu:7880": "mahāhavirnivedyātha kārayedgurupūjanam /",
  "GR14visvaksu:7881": "pūjālope 'pi cettatra punastenaiva pūjayet // Vis_39.331 //",
  "GR14visvaksu:7882": "tatra sāttvatamārgeṇa pūjyamāne dine dine /",
  "GR14visvaksu:7883": "tantrāntareṇa deveśaṃ kadācinna tu pūjayet // Vis_39.332 //",
  "GR14visvaksu:7884": "pūjayedyadi saṃmohānniṣphalaṃ syānnaṃ saṃśayaḥ /",
  "GR14visvaksu:7885": "tatpūjāharahaḥ paścāttadgrāmasya vināśakṛt // Vis_39.333 //",
  "GR14visvaksu:7886": "tasmāt sarvaprayatnena pūjayettaddvijottama /",
  "GR14visvaksu:7887": "pūrvaṃ karmārcanādīnāṃ śuddhasnānaṃ tu kārayet // Vis_39.334 //",
  "GR14visvaksu:7888": "jalasaṃprokṣaṇādīni mūlārcāyāṃ niyojayet /",
  "GR14visvaksu:7889": "snapanādīni karmāṇi karmārcāyāṃ niyojayet // Vis_39.335 //",
  "GR14visvaksu:7890": "utsavaṃ kārayettasmin balihomapuraḥsaram /",
  "GR14visvaksu:7891": "ekāhaṃ vā tryahaṃ vātha saptāhaṃ vā munīśvara // Vis_39.336 //",
  "GR14visvaksu:7892": "kārayedutsavaṃ tatra yathāśaktyānurūpataḥ (!) /",
  "GR14visvaksu:7893": "etat krameṇa kartavyaṃ dvādaśābdāntameva ca // Vis_39.337 //",
  "GR14visvaksu:7894": "ekābde rakṣasāṃ sthānaṃ (vāsaḥ?) tasmācchāntiṃ tu kāreyat /",
  "GR14visvaksu:7895": "dvyabde ca yakṣavāsastu tryabde bhūtasaṃkulam // Vis_39.338 //",
  "GR14visvaksu:7896": "caturabde piśācānāṃ pañcābde dānavālayam /",
  "GR14visvaksu:7897": "pañcavarṣamatīte tu nivāso brahmarakṣasām // Vis_39.339 //",
  "GR14visvaksu:7898": "tasmāt sarvaprayatnena kṣipraṃ śāntiṃ tu kārayet /",
  "GR14visvaksu:7899": "dvādaśābdāt purā kuryāt jalasaṃprokṣaṇena tu // Vis_39.340 //",
  "GR14visvaksu:7900": "evameva tu kartavyaṃ viṃśadvarṣāntameva tu /",
  "GR14visvaksu:7901": "ataḥ paraṃ pravakṣyāmi prāyaścittaṃ tu nārada // Vis_39.341 //",
  "GR14visvaksu:7902": "jalasaṃprokṣaṇaṃ kuryājjalavāsapuraḥsaram /",
  "GR14visvaksu:7903": "brāhmaṇān bhojayet paścānmahāhavipuraḥsaram // Vis_39.342 //",
  "GR14visvaksu:7904": "ṣaṭtriṃśadvatsarādarvāk tāvattenaiva kārayet /",
  "GR14visvaksu:7905": "ṣaṭtriṃśadvatsarādūrdhvaṃ prāyaścittaṃ vidhīyate // Vis_39.343 //",
  "GR14visvaksu:7906": "pañcagavyaṃ kramāt kṛtvā garbhāgāraṃ viśodhayet /",
  "GR14visvaksu:7907": "puṇyāhaṃ vācayitvā tu brāhmaṇānāmanujñayā // Vis_39.344 //",
  "GR14visvaksu:7908": "jalādhivāsanādīni pūrvoktenaiva kārayet /",
  "GR14visvaksu:7909": "godānaṃ bhūmidānaṃ ca hiraṇyaṃ vastrameva ca // Vis_39.345 //",
  "GR14visvaksu:7910": "sarvadānaṃ tataḥ kuryāt brāhmaṇebhyo yathākramam /",
  "GR14visvaksu:7911": "evaṃ tadvardhayitvā tu pañcāśadvatsarāntakam // Vis_39.346 //",
  "GR14visvaksu:7912": "pañcāśadvatsarādūrdhvāṃ prāyaścittaṃ vidhīyate /",
  "GR14visvaksu:7913": "jalādhivāsanādīni punaḥ sthāpanamārabhet // Vis_39.347 //",
  "GR14visvaksu:7914": "brāhmaṇān bhojayettatra śeṣaṃ pūrvavadācaret /",
  "GR14visvaksu:7915": "etat krameṇa kartavyaṃ śatavarṣāntameva ca // Vis_39.348 //",
  "GR14visvaksu:7916": "saṃvatsaraśatādūrdhvaṃ śūnyasthānaṃ bhaveddhruvam /",
  "GR14visvaksu:7917": "tadgrāmaṃ nidhanaṃ yāti tatrasthā narakaṃ vrajet(?) // Vis_39.349 //",
  "GR14visvaksu:7918": "tadgrāmaṃ nidhanaṃ yāti tasmācchāntiṃ tu kārayet /",
  "GR14visvaksu:7919": "śāntiṃ kṛtvā vidhānena pañcarātreṇa pūjayet // Vis_39.350 //",
  "GR14visvaksu:7920": "pūjālope 'pi cettasmin punastenaiva pūjayet /",
  "GR14visvaksu:7921": "tasmāt sarvaprayatnena kṣipraṃ śāntiṃ samācaret // Vis_39.351 //",
  "GR14visvaksu:7922": "iti śrīpāñcarātre viṣvaksenasaṃhitāyāṃ prāyaścittavidhirnāma ekonacatvāriṃśo 'dhyāyaḥ ||"
}