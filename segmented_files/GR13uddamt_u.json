{
  "GR13uddamt_u:0": "Uḍḍāmareśvaratantra",
  "GR13uddamt_u:1": "Uḍḍāmareśvaratantra, Prathamaḥ paṭalaḥ",
  "GR13uddamt_u:2": "uḍḍīśena samākīrṇā yogivṛndasamākulā /",
  "GR13uddamt_u:3": "praṇamya śirasā devī gaurī pṛcchati śaṃkaram // UT_1.1",
  "GR13uddamt_u:4": "īśvara śrotum icchāmi lokanātha jagatprabho /",
  "GR13uddamt_u:5": "prasādaṃ kuru deveśa brūhi dharmārthasādhakam // UT_1.2",
  "GR13uddamt_u:6": "vaśīkaraṇam uccāṭaṃ mohanaṃ stambhanaṃ tathā /",
  "GR13uddamt_u:7": "śāntikaṃ pauṣṭikaṃ vātha karaṇāni bahūni ca // UT_1.3",
  "GR13uddamt_u:8": "cakṣurhāniṃ maheśāna śrutihāniṃ tathaiva ca /",
  "GR13uddamt_u:9": "jñānahāniṃ kriyāhāniṃ kīlakaṃ ca tathāparam // UT_1.4",
  "GR13uddamt_u:10": "kāryastambhaṃ sureśāna śoṣaṇaṃ pūraṇaṃ tathā /",
  "GR13uddamt_u:11": "mantradhyānaṃ viśeṣeṇa tat sarvaṃ vada me prabho // UT_1.5",
  "GR13uddamt_u:12": "anyac ca vividhaṃ kāryaṃ prasādād brūhi bhairava /",
  "GR13uddamt_u:13": "yasya vijñānamātreṇa manuṣyo bhuvi durlabhaḥ // UT_1.6",
  "GR13uddamt_u:14": "śrīr īśvara uvāca /",
  "GR13uddamt_u:15": "śṛṇu tvaṃ hi varārohe siddhyarthaṃ yadi pṛcchasi /",
  "GR13uddamt_u:16": "tadvad iṣyāmi te devi tat sarvaṃ samudāhṛtam // UT_1.7",
  "GR13uddamt_u:17": "auṣadhair mantrajāpaiś ca ripuṃ hanyān na saṃśayaḥ /",
  "GR13uddamt_u:18": "uḍḍīśāt sāram ākṛṣya mayoktaṃ tava bhaktitaḥ // UT_1.8",
  "GR13uddamt_u:19": "uḍḍīśaṃ ca namaskṛtya rudraṃ caiva sudurlabham /",
  "GR13uddamt_u:20": "kapardinaṃ virūpākṣaṃ sarvabhūtabhayāpaham // UT_1.9",
  "GR13uddamt_u:21": "vakṣye rudrodbhavān yogān sarvaśatruvināśakān /",
  "GR13uddamt_u:22": "tais tu prayojitaiḥ saḥ prāṇān hanti na saṃśayaḥ // UT_1.10",
  "GR13uddamt_u:23": "prathamaṃ bhūtakaraṇaṃ dvitīyonmādanaṃ tathā /",
  "GR13uddamt_u:24": "tṛtīyaṃ dveṣaṇaṃ cātha turyam uccāṭanaṃ tathā // UT_1.11",
  "GR13uddamt_u:25": "grāmoccāṭaṃ pañcamaṃ ca jalastambhaṃ ca ṣaṣṭhakam /",
  "GR13uddamt_u:26": "vahneḥ stambhakaraṃ cātha vaśīkaraṇam uttamam // UT_1.12",
  "GR13uddamt_u:27": "anyān api prayogāṃś ca bahūn śṛṇu varānane /",
  "GR13uddamt_u:28": "śivena kathitā yogā uḍḍīśe śāstraniścaye // UT_1.13",
  "GR13uddamt_u:29": "andhīkaraṇaṃ mūkīkaraṇaṃ badhirīkaraṇaṃ tathā /",
  "GR13uddamt_u:30": "bhūtajvarasya karaṇam astraśastrasya dūṣaṇam // UT_1.14",
  "GR13uddamt_u:31": "jaladoṣapraśamanaṃ dadhno madhuvināśanam /",
  "GR13uddamt_u:32": "vināśaṃ mattakaraṇaṃ gajavājiprakopanam // UT_1.15",
  "GR13uddamt_u:33": "ākarṣaṇaṃ bhujaṃgānāṃ mānavānāṃ tathā dhruvam /",
  "GR13uddamt_u:34": "vahner vināśanaṃ kuryāt parṇānāṃ hi vināśanam // UT_1.16",
  "GR13uddamt_u:35": "gardabhasyātmakaraṇaṃ parakāyapraveśanam /",
  "GR13uddamt_u:36": "vetālapādukāsiddhim ulvakāj jvalanaṃ tathā // UT_1.17",
  "GR13uddamt_u:37": "anyān bahuprayogāṃś ca raudrān romapraharṣaṇān /",
  "GR13uddamt_u:38": "vidyāmantraprayogādīn auṣadhāṃś cābhicārikān // UT_1.18",
  "GR13uddamt_u:39": "guptāguptatarāḥ kāryā rakṣitavyāḥ prayatnataḥ /",
  "GR13uddamt_u:40": "uḍḍīśaṃ yo na jānāti sa ruṣṭaḥ kiṃ kariṣyati // UT_1.19",
  "GR13uddamt_u:41": "sumeruṃ cālayet sthānāt sāgaraiḥ plāvayen mahīm /",
  "GR13uddamt_u:42": "sūryaṃ ca pātayed bhūmau nedaṃ mithyā bhaviṣyati // UT_1.20",
  "GR13uddamt_u:43": "yathaivendrasya vajraṃ ca pāśaṃ hi varuṇasya ca /",
  "GR13uddamt_u:44": "yamasya ca yathā daṇḍaṃ kuberasya gadā yathā // UT_1.21",
  "GR13uddamt_u:45": "vahneḥ śaktir yathā proktā khaḍgas tu nirṛter yathā /",
  "GR13uddamt_u:46": "yathā vāyoś cāṅkuśaṃ hi triśūlaṃ śūlapāṇinaḥ // UT_1.22",
  "GR13uddamt_u:47": "skandasya ca yathā śaktir viṣṇoś cakraṃ sudarśanam /",
  "GR13uddamt_u:48": "tathaite ca mahāyogāḥ prayuktāḥ śatrukāraṇe // UT_1.23",
  "GR13uddamt_u:49": "anivṛtte nivartante amoghā nātra saṃśayaḥ /",
  "GR13uddamt_u:50": "saṃtuṣṭena prayuktena sidhyanti suvicārataḥ // UT_1.24",
  "GR13uddamt_u:51": "ratānāṃ karaṇaṃ vakṣye śatrusādhanam uttamam /",
  "GR13uddamt_u:52": "yenaiva kṛtamātreṇa bhūto gṛhṇāti mānavam // UT_1.25",
  "GR13uddamt_u:53": "nimbakāṣṭhaṃ samādāya caturaṅgulamānataḥ /",
  "GR13uddamt_u:54": "śatruviṣṭāsamāliptaṃ tathā nāma samālikhet // UT_1.26",
  "GR13uddamt_u:55": "citāṅgāreṇa tannāmnā dhūpaṃ dadyān maheśvari /",
  "GR13uddamt_u:56": "citāntaḥ saṃsthito bhūtvā yasya gātramṛdāharet // UT_1.27",
  "GR13uddamt_u:57": "kṛṣṇāṣṭamyāṃ caturdaśyām aṣṭottaraśataṃ japet /",
  "GR13uddamt_u:58": "bhūto gṛhṇāti taṃ śīghraṃ mantreṇānena mantritaḥ // UT_1.28",
  "GR13uddamt_u:59_0": "uoṃ namo bhagavate sarvabhūtādhipataye virūpākṣāya nityaṃ krūrāya daṃṣṭriṇe vikarāline",
  "GR13uddamt_u:59_1": "grahayakṣabhūtavetālena saha śaṃkara manuṣyaṃ daha daha paca paca gṛhṇa gṛhṇa gṛhṇāpaya",
  "GR13uddamt_u:59_2": "gṛhṇāpaya huṃ phaṭ svāhā /",
  "GR13uddamt_u:60": "pratyānayaṃ yadīccheta tasyaiṣā kriyate kriyā /",
  "GR13uddamt_u:61": "dāpayed devam īśānaṃ ghṛtena vacayā saha // UT_1.29",
  "GR13uddamt_u:62": "guggulaṃ pradaded dhūpaṃ ghṛtamiśraṃ samantataḥ /",
  "GR13uddamt_u:63": "mantreṇa mantrayitvā tu tataḥ svāsthyaṃ bhavet kila // UT_1.30",
  "GR13uddamt_u:64": "mantraḥ uoṃ namaḥ śivāya śāntāya prabhāya muktāya devādhidevāya śubhrabāhave vyādhiṃ śamaya śamaya amukaḥ svastho bhavatu namo 'stu te /",
  "GR13uddamt_u:65": "iti svāsthyamantraḥ /",
  "GR13uddamt_u:66": "athānyat sampravakṣyāmi prayogaṃ bhuvi durlabham /",
  "GR13uddamt_u:67": "yenaiva kṛtamātreṇa jvaro gṛhṇāti mānavam // UT_1.31",
  "GR13uddamt_u:68": "nimbakāṣṭhākṛtiṃ kṛtvā caturaṅgulamānataḥ /",
  "GR13uddamt_u:69": "tasyā hṛdi viṣonmattarājikālavaṇais tathā // UT_1.32",
  "GR13uddamt_u:70": "nāma saṃlikhya prakṛtau pācyamānāyāṃ tataḥ param /",
  "GR13uddamt_u:71": "tatas tu śatrunāmnā ca aṣṭottaraśataṃ japet // UT_1.33",
  "GR13uddamt_u:72": "tataḥ sa praharārdhena jvarabhūtena gṛhyate /",
  "GR13uddamt_u:73": "atha japamantraḥ uoṃ bakāmukhā cāmuṇḍā amukasya kṣīramāṃsaśoṇitabhojinī amukaṃ khaḥ khaḥ jvareṇa gṛhṇa gṛhṇa gṛhṇāpaya gṛhṇāpaya huṃ phaṭ svāhā /",
  "GR13uddamt_u:74": "pratyānayaṃ yadīccheta tasyaiṣā kriyate kriyā // UT_1.34",
  "GR13uddamt_u:75": "dugdhasnātanāmākṣarāṇi tadā svastho bhaved iti /",
  "GR13uddamt_u:76": "athānyat sampravakṣyāmi prayogaṃ bhuvi durlabham // UT_1.35",
  "GR13uddamt_u:77": "yena vijñānamātreṇa śatror uccāṭanaṃ bhavet /",
  "GR13uddamt_u:78": "brahmadaṇḍī citābhasma gomayasya tathaiva ca // UT_1.36",
  "GR13uddamt_u:79": "kṣāraṃ cāpi samādāya kākajaṅgāsamanvitam /",
  "GR13uddamt_u:80": "kṣipec chirasi śatrūṇāṃ tūrṇam uccāṭayed ripum // UT_1.37",
  "GR13uddamt_u:81": "tataḥ saṃsnāpayed enaṃ gokṣīreṇa samanvitam /",
  "GR13uddamt_u:82": "muṇḍanaṃ cātha keśānāṃ tataḥ svastho bhaved dhruvam // UT_1.38",
  "GR13uddamt_u:83": "athānyat sampravakṣyāmi śatror uccāṭanaṃ varam /",
  "GR13uddamt_u:84": "dhūpaṃ nirbhedakaṃ nāma svayaṃ rudreṇa bhāṣitam // UT_1.39",
  "GR13uddamt_u:85": "brahmadaṇḍī samūlā ca kākajaṅgā samanvitā /",
  "GR13uddamt_u:86": "nirmokaṃ sarparājasya dhūpam uccāṭayed ripūn // UT_1.40",
  "GR13uddamt_u:87": "sarpakañcukam ādāya kṛṣṇoragaśiras tathā /",
  "GR13uddamt_u:88": "nikhaned yasya ca dvāre tam uccāṭayate haṭhāt // UT_1.41",
  "GR13uddamt_u:89": "brahmadaṇḍī surāmāṃsī kacchapasya śiras tathā /",
  "GR13uddamt_u:90": "śmaśānabhasmasaṃyuktaṃ kapāle mānuṣe nyaset // UT_1.42",
  "GR13uddamt_u:91": "śatror dvāre nikhātena tūrṇam uccāṭayed ripūn /",
  "GR13uddamt_u:92": "saptarātrau deveśi samūlaṃ naśyate gṛham // UT_1.43",
  "GR13uddamt_u:93": "atha vidveṣaṇaṃ vakṣye śatrūṇāṃ śṛṇu śaṃkari /",
  "GR13uddamt_u:94": "yenaiva kṛtamātreṇa vidveṣo jāyate nṛṇām // UT_1.44",
  "GR13uddamt_u:95": "brahmadaṇḍī samūlā ca kākamāṃsena saṃyutā /",
  "GR13uddamt_u:96": "jātīpuṣparasair bhāvyā saptarātraṃ punaḥ punaḥ // UT_1.45",
  "GR13uddamt_u:97": "tato mārjāramūtreṇa saptāhaṃ bhāvayet tataḥ /",
  "GR13uddamt_u:98": "eṣa dhūpaḥ pradātavyaḥ śatrugotrasya madhyataḥ // UT_1.46",
  "GR13uddamt_u:99": "yathā gandhaṃ samāghrāti pitā putraiḥ samaṃ kaliḥ /",
  "GR13uddamt_u:100": "vidveṣaṇaṃ paraṃ teṣāṃ suhṛdbhir bāndhavaiḥ saha // UT_1.47",
  "GR13uddamt_u:101": "svasthīkaraṇakaṃ proktaṃ ghṛtagugguladhūpataḥ /",
  "GR13uddamt_u:102": "atha māraṇam /",
  "GR13uddamt_u:103": "surāṃ mānuṣamāṃsaṃ ca samādāya vicakṣaṇaḥ // UT_1.48",
  "GR13uddamt_u:104": "gṛdhrāsthi śatruviṣṭhāṃ ca dvāramadhye nikhātayet /",
  "GR13uddamt_u:105": "saptāhena bhaven māro yathā rudreṇa bhāṣitam // UT_1.49",
  "GR13uddamt_u:106": "brahmadaṇḍī citābhasma surāmāṃsīsamāyutam /",
  "GR13uddamt_u:107": "ariṣṭasya ca pattrāṇi viṣaṃ rudhiram eva ca // UT_1.50",
  "GR13uddamt_u:108": "mohāya ca prayoktavyaḥ śatrūṇāṃ nāmayogataḥ /",
  "GR13uddamt_u:109": "saptarātraprayogena sarvaśatrupraṇāśanam // UT_1.51",
  "GR13uddamt_u:110": "eteṣāṃ duṣṭayogānāṃ śatrave tad udāhṛtam /",
  "GR13uddamt_u:111": "śatam aṣṭottareṇaiva mantrayitvā vicakṣaṇaḥ // UT_1.52",
  "GR13uddamt_u:112": "uoṃ namo bhagavate śrīuḍḍāmareśvarāya amukam uccāṭaya uccāṭaya vidveṣaya vidveṣaya svāhā /",
  "GR13uddamt_u:113": "ekarātroṣito bhūtvā kṛṣṇāṣṭamyāṃ samāhitaḥ /",
  "GR13uddamt_u:114": "devam abhyarcya ceśānaṃ śatam aṣṭādhikaṃ japet // UT_1.53",
  "GR13uddamt_u:115": "mantram etat prayoktavyaṃ siddhaye siddhikāmyayā /",
  "GR13uddamt_u:116": "śatrusainye prayoktavyaṃ rājñaś ca vijayārthinaḥ // UT_1.54",
  "GR13uddamt_u:117": "lāṅgūlaṃ gṛhagodhāyāḥ kṛkalāsasya mastakam /",
  "GR13uddamt_u:118": "indragopakasaṃyuktaṃ jambūkasya śiras tathā // UT_1.55",
  "GR13uddamt_u:119": "etāni samabhāgāni sūkṣmacūrṇāni kārayet /",
  "GR13uddamt_u:120": "amukte hi prayoktavyaṃ sarvaṃ janaśataṃ haret // UT_1.56",
  "GR13uddamt_u:121": "nṛkapālaṃ samūtraṃ ca pecakasya śiras tathā /",
  "GR13uddamt_u:122": "vṛścikasya tu lāṅgūlaṃ hālāhalakam eva ca // UT_1.57",
  "GR13uddamt_u:123": "śvetamaṇḍūkamāṃsaṃ ca mūtraṃ caiva gajoṣṭrayoḥ /",
  "GR13uddamt_u:124": "gṛhītvā samabhāgāni sūkṣmacūrṇāni kārayet // UT_1.58",
  "GR13uddamt_u:125": "etāni śoṣayitvā tu kalkaṃ kṛtvā punaḥ punaḥ /",
  "GR13uddamt_u:126": "uoṃ hīṃ yamāya śatrunāśanāya svāhā /",
  "GR13uddamt_u:127": "anne pāne pradātavyaṃ ripusainyavināśanam // UT_1.59",
  "GR13uddamt_u:128": "spṛṣṭamātreṇa tenaiva visphoṭās tu samantataḥ /",
  "GR13uddamt_u:129": "tasya dehe jvaras tīvro bhavet tīvrā ca vedanā // UT_1.60",
  "GR13uddamt_u:130": "mriyate saptarātrau pratyānayanavarjitaḥ /",
  "GR13uddamt_u:131": "athānyat sampravakṣyāmi yasya dhyānena sādhanam // UT_1.61",
  "GR13uddamt_u:132": "kathitaṃ caiva rudreṇa tridaśebhyaḥ prasādataḥ /",
  "GR13uddamt_u:133": "rudhiraṃ kṛṣṇasarpasya kukkuṭasya tu kasyacit // UT_1.62",
  "GR13uddamt_u:134": "kacchapasya mayūrāṇāṃ rocanaṃ jātyañjanaṃ tathā /",
  "GR13uddamt_u:135": "kuṅkumaṃ bhadramustaṃ ca tagaraṃ kṛṣṇam eva ca // UT_1.63",
  "GR13uddamt_u:136": "etāni samabhāgāni puṣyārke ca samāharet /",
  "GR13uddamt_u:137": "aśleṣāyāṃ tu piṣṭāni kṛtvā pātre ca rājate // UT_1.64",
  "GR13uddamt_u:138": "daśāhaṃ sthāpayed bhūmyāṃ paścād uddhṛtya lepayet /",
  "GR13uddamt_u:139": "asidhārāṅgadā nāma svayaṃ rudreṇa bhāṣitā // UT_1.65",
  "GR13uddamt_u:140": "athālipet tu gātrāṇi sa kṛtvāsthīny athāpi vā /",
  "GR13uddamt_u:141": "phalapuṣpe tathā pattre dhūpasattais tathaiva ca // UT_1.66",
  "GR13uddamt_u:142": "agado 'yaṃ mahāmantro bhūtānāṃ ca bhayāvahaḥ /",
  "GR13uddamt_u:143": "anne pāne mantrayitvā prayuñjīta vidhānataḥ // UT_1.67",
  "GR13uddamt_u:144": "uoṃ namo bhagavate rudrāya śāntāya divyayogāya divyarūpāya jaṭilabrahmacāriṇe agadokṣitridaśaiva mahābalaśataṃ manohaṃ ṭhaḥ ṭhaḥ svāhā /",
  "GR13uddamt_u:145": "pīḍyamānaṃ japen mantraṃ śucir bhūtvā samāhitaḥ /",
  "GR13uddamt_u:146": "aṣṭottarasahasraṃ tu tato mantram imaṃ japet // UT_1.68",
  "GR13uddamt_u:147": "kanyayā peṣayac caiva goṣṭhamadhye prayatnataḥ /",
  "GR13uddamt_u:148": "tadaśaktau citāyāṃ tu yathāśakti punaḥ punaḥ // UT_1.69",
  "GR13uddamt_u:149": "svayaṃ rudreṇa samproktaṃ sarvakāryaprasādhakam /",
  "GR13uddamt_u:150": "sarve caiva prayoktavyāḥ sarvaśatruvināśakāḥ // UT_1.70",
  "GR13uddamt_u:151": "tasmāt sarvaprayatnena rakṣitavyāḥ prayogavān /",
  "GR13uddamt_u:152": "abhukte naiva prokta yaṃ krūre pāpajane tathā // UT_1.71",
  "GR13uddamt_u:153": "dātavyaṃ bhaktiyuktāya śāstrajñāyāmareśvari /",
  "GR13uddamt_u:154": "iti pārvatīśivasaṃvāde vīrabhadreśvaratantroddhṛte uḍḍāmareśvaramahātantre prathamaḥ paṭalaḥ // UT_1.72",
  "GR13uddamt_u:155": "Uḍḍāmareśvaratantra, Dvitīyaḥ paṭalaḥ",
  "GR13uddamt_u:156": "athānyat sampravakṣyāmi jalastambhanam uttamam /",
  "GR13uddamt_u:157": "kumbhīravelvadaṃṣṭrāni rudhiraṃ māṃsam eva ca // UT_2.1",
  "GR13uddamt_u:158": "hṛdayaṃ kacchapasyaiva śiśumāraṃ punaḥ punaḥ /",
  "GR13uddamt_u:159": "vibhītakasya tailena sarvān ekatra kārayet // UT_2.2",
  "GR13uddamt_u:160": "nyāsakarma tataḥ kṛtvā jale tiṣṭhed yathāsukham /",
  "GR13uddamt_u:161": "madrakasya rasaṃ grāhyaṃ lakṣaṇasya makarasya ca // UT_2.3",
  "GR13uddamt_u:162": "ḍuṇḍubhasya śiro grāhyaṃ sarvān ekatra kārayet /",
  "GR13uddamt_u:163": "vibhītakasya taile tu pacyamāne ca dāpayet // UT_2.4",
  "GR13uddamt_u:164": "nyāsakarma prakurvīta saptāhaṃ tiṣṭhate jale /",
  "GR13uddamt_u:165": "tat tailaṃ pācayet lauhe kṛṣṇāṣṭamyāṃ samāhitaḥ // UT_2.5",
  "GR13uddamt_u:166": "caturmāsoṣito bhūtvā devam abhyarcya śaṃkaram /",
  "GR13uddamt_u:167": "abhimantrya ca mantreṇa mṛttikāsnānadakṣiṇam // UT_2.6",
  "GR13uddamt_u:168": "aṣṭādhikasahasraṃ tu japitvā homam ācaret /",
  "GR13uddamt_u:169": "anena mantrayitvā tu tataḥ sidhyati nānyathā // UT_2.7",
  "GR13uddamt_u:170": "uoṃ namo bhagavate uḍḍāmareśvarāya jalaṃ stambhaya stambhaya huṃ phaṭ svāhā /",
  "GR13uddamt_u:171": "vakṣye 'tha lūtākaraṇaṃ taṃ śṛṇuṣva samāsataḥ /",
  "GR13uddamt_u:172": "bhallātakarasaṃ guñjā viṣaṃ citrakam eva ca // UT_2.8",
  "GR13uddamt_u:173": "kapikacchaparomāṇi cūrṇāṃ kṛtvā pradāpayet /",
  "GR13uddamt_u:174": "etat sarvasamāyukto lūtākaraṇam uttamam // UT_2.9",
  "GR13uddamt_u:175": "tasya rūpaṃ pravakṣyāmi jāyate yas tu lakṣaṇaiḥ /",
  "GR13uddamt_u:176": "aṅgāni dhūmam āyānti mūrchayanti muhur muhuḥ // UT_2.10",
  "GR13uddamt_u:177": "etad rūpaṃ bhavet tasya lūtāvikṛtalakṣaṇam /",
  "GR13uddamt_u:178": "cikitsāṃ tasya vakṣyāmi yena sampadyate sukham // UT_2.11",
  "GR13uddamt_u:179": "uśīraṃ candanaṃ caiva priyaṅgutagaraṃ tathā /",
  "GR13uddamt_u:180": "raktacandanakuṣṭhaṃ ca lepo lūtāvināśanaḥ // UT_2.12",
  "GR13uddamt_u:181": "uoṃ namo bhagavate uḍḍāmareśvarāya kuhalīkurvanī svāhā /",
  "GR13uddamt_u:182": "mantrābhimantritaṃ kṛtvā tataḥ svastho bhaviṣyati /",
  "GR13uddamt_u:183": "kṛṣṇasarpaśiro grāhyaṃ mukhe niḥkṣipya sarṣapān // UT_2.13",
  "GR13uddamt_u:184": "bhallātakena saṃyuktaṃ kṛṣṇasūtreṇa veṣṭayet /",
  "GR13uddamt_u:185": "valmīkasya mṛdaḥ kośe antardhūmena pācayet // UT_2.14",
  "GR13uddamt_u:186": "kapikacchaparomāṇi saṃyuktaṃ ṣoḍaśāṃśakaiḥ /",
  "GR13uddamt_u:187": "viṣasya cūrṇaṃ kṛtvā tu śatrūṇāṃ mūrdhni niḥkṣipet // UT_2.15",
  "GR13uddamt_u:188": "śaradgrīṣmavasanteṣu lūtākaraṇam uttamam /",
  "GR13uddamt_u:189": "prasvinne ca tato gātre lagnās tasmiṃs tu sarṣapāḥ // UT_2.16",
  "GR13uddamt_u:190": "lūtāṃ ca saviṣāṃ kuryān nātra kāryā vicāraṇā /",
  "GR13uddamt_u:191": "vedanājātamātreṇa mantrajāpaṃ tu pūrvavat // UT_2.17",
  "GR13uddamt_u:192": "pūrvo vidhānena svastho bhavati pūrvavat /",
  "GR13uddamt_u:193": "atha śasyavināśaṃ ca kathayāmi samāsataḥ // UT_2.18",
  "GR13uddamt_u:194": "yenaiva kṛtamātreṇa vajraṃ kṛtvā vicakṣaṇaḥ /",
  "GR13uddamt_u:195": "kṣetre sampātayed yasmiṃs tasmiñ śasyavināśanam // UT_2.19",
  "GR13uddamt_u:196": "māhendreṇa kṣipet tatra prayogeṇa tu mantravit /",
  "GR13uddamt_u:197": "atha mantraṃ punar vakṣye prayogeṣu prayojakam // UT_2.20",
  "GR13uddamt_u:198": "aṣṭottaraśatenaiva mantreṇānena mantrayet /",
  "GR13uddamt_u:199": "uoṃ namo bhagavate uḍḍāmareśvarāya vajraṃ vināśaya vajraṃ surapatir ājñāpaya huṃ phaṭ svāhā /",
  "GR13uddamt_u:200": "imaṃ yogaṃ prayuñjāno vidhipūrveṇa karmaṇā /",
  "GR13uddamt_u:201": "parṇānāṃ caiva yogena kṣipet parṇaṃ vinaśyati // UT_2.21",
  "GR13uddamt_u:202": "punar uccāṭanaṃ vakṣye śṛṇu putra yathātathā /",
  "GR13uddamt_u:203": "yenaiva kṛtamātreṇa grāmasyoccāṭanaṃ bhavet // UT_2.22",
  "GR13uddamt_u:204": "grāme caturṇāṃ ca pathāṃ mṛdam ādāya buddhimān /",
  "GR13uddamt_u:205": "gomayenākṛtiṃ kṛtvā grāmasya ca caturdiśaḥ // UT_2.23",
  "GR13uddamt_u:206": "citākāṣṭhānalaṃ kṛtvā kokilākākapakṣakaiḥ /",
  "GR13uddamt_u:207": "hutvā cāhutisāhasraṃ tato bhasma samāharet // UT_2.24",
  "GR13uddamt_u:208": "abhedena samutsārya kṛtvā muṣṭiṃ sabhasmakam /",
  "GR13uddamt_u:209": "śatavārābhijaptena anenaiva tu mantritaḥ // UT_2.25",
  "GR13uddamt_u:210_0": "uoṃ namo bhagavate mahākālarudrāya tripuravināśanakāraṇāya daha daha dhama dhama",
  "GR13uddamt_u:210_1": "paca paca matha matha mohaya mohaya unmādaya unmādaya ucchedaya ucchedaya śrīmahārudra",
  "GR13uddamt_u:210_2": "ājñāpayati śabdakarī mohinī bhagavatī kheṃ kheṃ huṃ phaṭ svāhā /",
  "GR13uddamt_u:211": "grāme vā nagare vāpi bhasmaprakṣepaṇena ca /",
  "GR13uddamt_u:212": "ucchedanaṃ bhavaty eva ripūṇāṃ nātra saṃśayaḥ // UT_2.26",
  "GR13uddamt_u:213": "dūrīkṛtaṃ punar bhasma nagare vasate punaḥ /",
  "GR13uddamt_u:214": "kulvīkāraṃ pravakṣyāmi śṛṇu yogaṃ samāsataḥ // UT_2.27",
  "GR13uddamt_u:215": "yena yojitamātreṇa punaḥ kulvo bhaviṣyati /",
  "GR13uddamt_u:216": "pādapāṃśusamāyuktair antarā ghṛtagomayaiḥ // UT_2.28",
  "GR13uddamt_u:217": "vṛṣabhasya punaḥ śatroḥ kṛtvā caivākṛtiṃ budhaḥ /",
  "GR13uddamt_u:218": "ekaviṃśativāraṃ hi mantreṇānena mantritām // UT_2.29",
  "GR13uddamt_u:219": "chedayet tīvraśastreṇa tataḥ kulvo bhaviṣyati /",
  "GR13uddamt_u:220": "uoṃ namo bhagavate uḍḍāmareśvarāya kāmaprabhañjanāya amukaṃ cchaḥ cchaḥ svāhā /",
  "GR13uddamt_u:221": "prasthitānāṃ ca karaṇe mantreṇānena mantravit // UT_2.30",
  "GR13uddamt_u:222": "kṛtvā madhu ghṛtāktaṃ ca sthāne hy atra prayojayet /",
  "GR13uddamt_u:223": "snātvā ca gavyadugdhena tataḥ svastho bhaviṣyati // UT_2.31",
  "GR13uddamt_u:224": "atha unmattīkaraṇam /",
  "GR13uddamt_u:225": "mūlaṃ kanakabījasya ghṛtacūrṇaṃ samantataḥ /",
  "GR13uddamt_u:226": "gṛhacaṭakasya viṣṭā ca tathā karañjabījakam // UT_2.32",
  "GR13uddamt_u:227": "etad unmattakaraṃ cūrṇaṃ bhakṣaṇāt tatkaraṃ vrajet /",
  "GR13uddamt_u:228": "ekaviṃśativāraṃ ca mantreṇānena mantritam // UT_2.33",
  "GR13uddamt_u:229": "khāne pāne pradātavyam unmattaḥ syān na saṃśayaḥ /",
  "GR13uddamt_u:230": "uoṃ namo bhagavate uḍḍāmareśvarāya amukam unmādaya unmādaya cchaḥ cchaḥ svāhā /",
  "GR13uddamt_u:231": "ajakṣīreṇa śoṇitena pibet tu śatapuṣpikām // UT_2.34",
  "GR13uddamt_u:232": "ghṛtena saha vā pītvā tataḥ sampadyate sukham /",
  "GR13uddamt_u:233": "ity unmattīkaraṇam /",
  "GR13uddamt_u:234": "ekaviṃśativāraṃ hi mantritaṃ lavaṇaṃ kharam // UT_2.35",
  "GR13uddamt_u:235": "karavīrakakāṣṭhāgnau mantrair dhūmena pācayet /",
  "GR13uddamt_u:236": "lavaṇaṃ tantu saṃgṛhya cūrṇaṃ kṛtvā vicakṣaṇaḥ // UT_2.36",
  "GR13uddamt_u:237": "khāne pāne pradātavyaṃ mantreṇānena mantritam /",
  "GR13uddamt_u:238": "mantritaṃ śatavāraṃ ca śatror vā yasya kasyacit // UT_2.37",
  "GR13uddamt_u:239": "bhakṣaṇāc ca bhaved andho nātra kāryā vicāraṇā /",
  "GR13uddamt_u:240": "uoṃ nama uḍḍāmareśvarāya śarīram andhaṃ kuru ṭhaḥ ṭhaḥ svāhā /",
  "GR13uddamt_u:241": "athānyat sampravakṣyāmi kuṣṭhīkaraṇam uttamam // UT_2.38",
  "GR13uddamt_u:242": "yena sampītamātreṇa kuṣṭhī bhavati mānavaḥ /",
  "GR13uddamt_u:243": "bhallātakarasaṃ guñjā tathā maṇḍalakārikā // UT_2.39",
  "GR13uddamt_u:244": "gṛhagodhāsamāyuktā bhakṣe pāne pradāpayet /",
  "GR13uddamt_u:245": "saptāhāj jāyate kuṣṭhaṃ tatpītaṃ ca samedhitam // UT_2.40",
  "GR13uddamt_u:246": "etasya śamanaṃ kuryād yathā rudreṇa bhāṣitam /",
  "GR13uddamt_u:247": "dhatrīkhadiranimbāni śarkarāsahitāni ca // UT_2.41",
  "GR13uddamt_u:248": "vicūrṇya madhusarpirbhyāṃ jīrṇāni dāpayed bhiṣak /",
  "GR13uddamt_u:249": "śālibhaktaṃ paṭolaṃ ca ghṛtayuktaṃ tu pāyasam // UT_2.42",
  "GR13uddamt_u:250": "soṣṇaṃ vā mudgacūrṇaṃ tu śāliyuktam athāpi vā /",
  "GR13uddamt_u:251": "etena dattamātreṇa naraḥ sampadyate sukham // UT_2.43",
  "GR13uddamt_u:252": "jalajīvaṃ tu saṃgṛhya śoṣayed ātape naraḥ /",
  "GR13uddamt_u:253": "tasya saṃdāpayed dhīmān yasya icchet tu jīvitam // UT_2.44",
  "GR13uddamt_u:254": "aṅgadāhena tīvreṇa dhamet taṃ naṣṭacetasam /",
  "GR13uddamt_u:255": "yadīcchej jīvitaṃ tasya aṅgaṃ prakṣālayed dhruvam // UT_2.45",
  "GR13uddamt_u:256": "padamūlasya cūrṇaṃ tu kṣālayet kāñjikena tu /",
  "GR13uddamt_u:257": "tailenodvartayel liṅgaṃ kṣālayet śītavāriṇā // UT_2.46",
  "GR13uddamt_u:258": "anena kriyamāṇena naraḥ sampadyate sukham /",
  "GR13uddamt_u:259": "athānyat sampravakṣyāmi vaśyādikaraṇaṃ param // UT_2.47",
  "GR13uddamt_u:260": "yena vijñānamātreṇa loko bhavati kiṃkaraḥ /",
  "GR13uddamt_u:261": "purāṇikasya hṛdayaṃ tathā kuṣṭhena bhāvitam // UT_2.48",
  "GR13uddamt_u:262": "śivanirmālyaṃ saṃcūrṇaṃ yasya mūrdhni vinikṣipet /",
  "GR13uddamt_u:263": "niyataṃ kiṃkaro bhūtvā yāvaj jīvaṃ sa tiṣṭhati // UT_2.49",
  "GR13uddamt_u:264": "saptavāraṃ mantrayitvā mantreṇānena mantravit /",
  "GR13uddamt_u:265": "uoṃ namo bhagavate uḍḍāmareśvarāya svādhikāraṃ sādhaya sādhaya svāhā /",
  "GR13uddamt_u:266": "candanaṃ tagaraṃ kuṣṭhaṃ priyaṅgunāgakesaram // UT_2.50",
  "GR13uddamt_u:267": "kṛṣṇadhattūrapañcāṅgaṃ samabhāgaṃ tu kārayet /",
  "GR13uddamt_u:268": "chāyāyāṃ vaṭikā kāryā pradeyā khānapānataḥ // UT_2.51",
  "GR13uddamt_u:269": "puruṣaṃ cātha vā narīṃ yāvaj jīvaṃ vaśaṃ nayet /",
  "GR13uddamt_u:270": "saptāhaṃ mantritaṃ kṛtvā mantreṇānena mantravit // UT_2.52",
  "GR13uddamt_u:271": "uoṃ namo bhagavate mohamāline ṭhaḥ ṭhaḥ svāhā /",
  "GR13uddamt_u:272": "śaṅkhapuṣpī hy adhaḥpuṣpī tathā saṃkocapuṣpikā /",
  "GR13uddamt_u:273": "śvetā ca girikarṇī ca samaṃ saptāhabhāvitāḥ // UT_2.53",
  "GR13uddamt_u:274": "svaśukreṇa samāyuktā khāne pāne pradāpayet /",
  "GR13uddamt_u:275": "taṃ vaśīkaraṇaṃ proktaṃ yāvaj jīvaṃ na saṃśayaḥ // UT_2.54",
  "GR13uddamt_u:276": "vajraṃ vāthābhayā lodhraṃ mañjiṣṭhā hiṅgupattrikā /",
  "GR13uddamt_u:277": "divyaṃ vacā viśālākṣā kambugrīvā suśobhanā // UT_2.55",
  "GR13uddamt_u:278": "kumārītvacāṅgalepena saptahastapramāṇataḥ /",
  "GR13uddamt_u:279": "dadāti daśamīnā ca mantraḥ kaścit pragṛhyate // UT_2.56",
  "GR13uddamt_u:280": "viṣasuptapatitvena nātra kāryā vicāraṇā /",
  "GR13uddamt_u:281": "jalamadhye sahā cauraṃ kurute vartiko mama // UT_2.57",
  "GR13uddamt_u:282": "dadhi madhu navanītaṃ pippalī śṛṅgaveraṃ maricam api tu dadyāt saptamaṃ saindhavena /",
  "GR13uddamt_u:283": "yadi bhavati saroṣaṃ takṣakeṇāpi daṣṭaṃ gadam iha khalu pītvā nirviṣaṃ tatkṣaṇaṃ syāt // UT_2.58",
  "GR13uddamt_u:284": "kuṣṭhāmṛtā cātiviṣā haridrāyā vilepanam /",
  "GR13uddamt_u:285": "garuḍoktaṃ viṣaharam auṣadhaṃ prāṇijīvanam // UT_2.59",
  "GR13uddamt_u:286": "ulūkasya jambukasya gṛdhrasya mahiṣasya ca /",
  "GR13uddamt_u:287": "biḍālasya varāhasya kākabhekasya ca tvacaḥ // UT_2.60",
  "GR13uddamt_u:288": "mūṣakasya tu netraṃ ca sūkṣmacūrṇāni kārayet /",
  "GR13uddamt_u:289": "anenāñjitanetro hi rātrau paśyed yathā divā // UT_2.61",
  "GR13uddamt_u:290": "eteṣāṃ yogamantro 'yaṃ manuhīno na sidhyati /",
  "GR13uddamt_u:291": "uoṃ namo bhagavate rudrāya śivāya jyotiṣāṃ pataye dehi jyotīṃṣi mativīryakaraṇāya svāhā /",
  "GR13uddamt_u:292": "ekarātroṣito bhūtvā kṛṣṇāṣṭamyāṃ samāhitaḥ // UT_2.62",
  "GR13uddamt_u:293": "liṅgasampūjanaṃ kṛtvā jalaṃ caivābhimantrayet /",
  "GR13uddamt_u:294": "dakṣiṇasyāṃ diśi sthitvā śatam aṣṭottaraṃ japet // UT_2.63",
  "GR13uddamt_u:295": "tataḥ sidhyanti mantrāṇi cāñjanāni samantataḥ /",
  "GR13uddamt_u:296": "uoṃ namo bhagavate uḍḍāmareśvarāya añjanamantrasiddhiṃ dehi me svāhā ity añjanādhikāraḥ /",
  "GR13uddamt_u:297": "atha piśācīkaraṇam /",
  "GR13uddamt_u:298": "kanakasya ca bījāni priyaṅgu guggulas tathā // UT_2.64",
  "GR13uddamt_u:299": "ātmānaṃ dhūpayitvā tu yojayed rājasaṃsadi /",
  "GR13uddamt_u:300": "yogam imaṃ samāghrāti sa vaśyo jāyate bhṛśam // UT_2.65",
  "GR13uddamt_u:301": "kanakasya tu bījāni śvetārkacandrakesaram /",
  "GR13uddamt_u:302": "kuṣṭhaṃ ca devadāruṃ ca sarvam ekīkṛtaṃ tathā // UT_2.66",
  "GR13uddamt_u:303": "piṣṭvā tena liptagātro yogaśaktyā baliṣṭhayā /",
  "GR13uddamt_u:304": "yatra yatra praviṣṭas tu tatra tatra jayī bhavet // UT_2.67",
  "GR13uddamt_u:305": "Uḍḍāmareśvaratantra, Tṛtīyaḥ paṭalaḥ",
  "GR13uddamt_u:306": "kākasya pakṣau saṃgṛhya sarpakañcukam eva ca /",
  "GR13uddamt_u:307": "śmaśānabhasmasaṃyuktaṃ śatror uccāṭanaṃ bhavet // UT_3.1",
  "GR13uddamt_u:308": "ity uccāṭanādhikāraḥ /",
  "GR13uddamt_u:309": "bhūtavādaṃ pravakṣyāmi yathā garuḍabhāṣitam /",
  "GR13uddamt_u:310": "yenaiva jñātamātreṇa śatravo yānti vaśyatām // UT_3.2",
  "GR13uddamt_u:311": "śatruniryāsaṃ saṃgṛhya cūrṇaṃ sattvaṃ ca tasya vai /",
  "GR13uddamt_u:312": "bhāvayet saptarātraṃ tu bhojanaiḥ saha dāpayet // UT_3.3",
  "GR13uddamt_u:313": "dattamātreṇa tenaiva piśācair gṛhyate tu saḥ /",
  "GR13uddamt_u:314": "svasthīkāre pradātavyā jayā tu madhuyaṣṭikā // UT_3.4",
  "GR13uddamt_u:315": "niryāsaiḥ śālasambhūtair bījāni katakasya ca /",
  "GR13uddamt_u:316": "bhāvayet saptarātraṃ tu bhojanaiḥ saha dīyate // UT_3.5",
  "GR13uddamt_u:317": "tasya bhakṣaṇamātreṇa grahaiḥ saṃgṛhyate naraḥ /",
  "GR13uddamt_u:318": "śarkarādugdhapānena svastho bhavati nānyathā // UT_3.6",
  "GR13uddamt_u:319": "vāstukasya tu niryāsaṃ bījāni katakasya ca /",
  "GR13uddamt_u:320": "marditvā yātayāmābhyāṃ gṛhyate brahmarākṣasaiḥ // UT_3.7",
  "GR13uddamt_u:321": "śarkarādugdhapānena svastho bhavati nānyathā /",
  "GR13uddamt_u:322": "kapikacchukaniryāsair mātuluṅgasya bījakam // UT_3.8",
  "GR13uddamt_u:323": "bhāvayet saptarātraṃ tu bhakṣye pāne pradāpayet /",
  "GR13uddamt_u:324": "uoṃ namo bhagavate uḍḍāmareśvarāya maheśvaro nāma svāhā /",
  "GR13uddamt_u:325": "āmalakyāś ca cūrṇena strīdugdhasahitena ca // UT_3.9",
  "GR13uddamt_u:326": "pāyayitvā viṣkṛtaṃ tu svāsthyaṃ saṃjāyate dhruvam /",
  "GR13uddamt_u:327": "śarkarāpadmakiñjalkapadmakesarakalkakaiḥ // UT_3.10",
  "GR13uddamt_u:328": "cūrṇīkṛtais tac cūrṇaṃ tu dugdhena saha dāpayet /",
  "GR13uddamt_u:329": "tadā duṣṭagrahair muktaḥ svasthaś ca jāyate naraḥ // UT_3.11",
  "GR13uddamt_u:330": "Uḍḍāmareśvaratantra, Caturthaḥ paṭalaḥ",
  "GR13uddamt_u:331": "athātaḥ sampravakṣyāmi bhūtavāde sudurlabham /",
  "GR13uddamt_u:332": "yena vijñānamātreṇa sarvasiddhiḥ prajāyate // UT_4.1",
  "GR13uddamt_u:333": "uoṃ hrīṃ kālī kaṅkālī kila kila svāhā /",
  "GR13uddamt_u:334": "idaṃ mantraṃ pūrvaṃ sahasradaśakaṃ japet /",
  "GR13uddamt_u:335": "tataḥ sahasraṃ juhuyāt kaṅkālī varadā bhavati suvarṇamāṣacatuṣṭayaṃ pratyahaṃ dadāti /",
  "GR13uddamt_u:336": "atha sarvajanamukhastambhanam antaḥ uoṃ hrīṃ namo bhagavatī durvacatī kili vācābhañjanī sarvajanamukhastambhinī hrāṃ hrīṃ hraiṃ hrauṃ hraḥ svāhā /",
  "GR13uddamt_u:337": "anena mantreṇa bilvamaricaṃ ghṛtāktaṃ sahasrahavanaṃ kuryāt samastajanapadāḥ kiṃkarā bhavanti /",
  "GR13uddamt_u:338": "etanmantreṇa yadi nyagrodhasamidhaṃ ghṛtāktāṃ sahasraikaṃ homayet tadā strīvaśyaṃ bhavati /",
  "GR13uddamt_u:339": "uoṃ rauṃ hrīṃ hūṃ hūṃ eṃ vada vada vāgvādinī vāgīśvarī namaḥ svāhā /",
  "GR13uddamt_u:340": "anena mantreṇa sahasrajaptena kavitvaṃ karoti nātra saṃdehaḥ /",
  "GR13uddamt_u:341": "uoṃ uoṃ uoṃ īṃ īṃ īṃ aiṃ aiṃ aiṃ namaḥ svāhā /",
  "GR13uddamt_u:342": "anena mantreṇa daśasahasrajaptena kavitvaṃ karoti // UT_4.2",
  "GR13uddamt_u:343": "Uḍḍāmareśvaratantra, Pañcamaḥ paṭalaḥ",
  "GR13uddamt_u:344": "śṛṇu putra pravakṣyāmi yathā trailokyamohanam /",
  "GR13uddamt_u:345": "parapuruṣā vaśaṃ yānti yathāvat kathayāmi te // UT_5.1",
  "GR13uddamt_u:346": "elā kuṣṭhaṃ ca lodhraṃ ca vacā ca raktacandanam /",
  "GR13uddamt_u:347": "śmaśānabhasmasaṃyuktaṃ prayogaṃ māraṇāntakam // UT_5.2",
  "GR13uddamt_u:348": "māraṇaṃ saṃkocakaraṇam /",
  "GR13uddamt_u:349": "kulatthaṃ bilvapattraṃ ca rocanā ca manaḥśilā /",
  "GR13uddamt_u:350": "etāni samabhāgāni sthāpayet tāmrabhājane // UT_5.3",
  "GR13uddamt_u:351": "saptarātre sthite pātre tailam ebhiḥ paced budhaḥ /",
  "GR13uddamt_u:352": "tailena bhagam ālipya bhartāram upagacchati // UT_5.4",
  "GR13uddamt_u:353": "samprāpya maithunaṃ bhartā dāso bhavati nānyathā /",
  "GR13uddamt_u:354": "nāgaraiḥ madhusaṃyuktair guṭikāṃ kārayed budhaḥ // UT_5.5",
  "GR13uddamt_u:355": "aśvamūtreṇa saṃyujya puruṣāṇāṃ vaśaṃkaram /",
  "GR13uddamt_u:356": "kuṅkumaṃ śatapuṣpaṃ ca priyaṅgu rocanaṃ tataḥ // UT_5.6",
  "GR13uddamt_u:357": "ajākṣīreṇa dātavyaṃ yā bhāryā durbhagā bhavet /",
  "GR13uddamt_u:358": "tataḥ sā subhagā nityaṃ patidāsatvam āpnuyāt // UT_5.7",
  "GR13uddamt_u:359": "mātuluṅgasya bījāni paṅkajasya phalāni ca /",
  "GR13uddamt_u:360": "samudrajaṃ raktacūrṇaṃ madhunā saha lepayet // UT_5.8",
  "GR13uddamt_u:361": "tailayojitamātreṇa patir dāso bhaved dhruvam /",
  "GR13uddamt_u:362": "adhunā sampravakṣyāmi yogānāṃ sāram uttamam // UT_5.9",
  "GR13uddamt_u:363": "yena vijñātamātreṇa narī bhavati kiṃkarī /",
  "GR13uddamt_u:364": "uśīraṃ candanaṃ caiva madhunā saha saṃyutam // UT_5.10",
  "GR13uddamt_u:365": "gajahastaprayogo 'yaṃ sarvanarīprayojakaḥ /",
  "GR13uddamt_u:366": "kevalaṃ śaśinā yuktaṃ kuṅkumaṃ lepayed bhage // UT_5.11",
  "GR13uddamt_u:367": "nijavaj jāyate sāṅgaṃ jāyate yonisaṃcayam /",
  "GR13uddamt_u:368": "lavaṃgaṃ saindhavaṃ kṣaudraṃ pippalī maricāni ca // UT_5.12",
  "GR13uddamt_u:369": "narasya lepayed gātraṃ sa bhaved gajahastavat /",
  "GR13uddamt_u:370": "varaṭāveśmasambānaṃ śītatoyena peṣayet // UT_5.13",
  "GR13uddamt_u:371": "tenaiva liptamātreṇa bhage randhro na jāyate /",
  "GR13uddamt_u:372": "tatra prakṣālitenātha prasavatvaṃ bhaviṣyati // UT_5.14",
  "GR13uddamt_u:373": "yaḥ svaretaḥ samādāya ratyante savyapāṇinā /",
  "GR13uddamt_u:374": "vāmapādaṃ striyo limpet sā tasya vaśagā bhavet // UT_5.15",
  "GR13uddamt_u:375": "yā bhogaśeṣe kāntasya liṅgaṃ vāmāṅghriṇā spṛśet /",
  "GR13uddamt_u:376": "yāvad āyur bhaved dāsaḥ sa tasyā nātra saṃśayaḥ // UT_5.16",
  "GR13uddamt_u:377": "kapotaviṣṭhā sindhūtthamadhukaiḥ samabhāgikaiḥ /",
  "GR13uddamt_u:378": "liptvā liṅgaṃ bhajed yāṃ tu sā vaśyā syād varāṅganā // UT_5.17",
  "GR13uddamt_u:379": "ghanasāraṃ satallavyaṃ meḍhraṃ ca madhunā saha /",
  "GR13uddamt_u:380": "piṣṭvā liptvā rajo yāṃ ca bhajet sā vaśyagā bhavet // UT_5.18",
  "GR13uddamt_u:381": "rocanā kanakaṃ śambhubījaṃ karpūracandanam /",
  "GR13uddamt_u:382": "ebhir viliptaliṅgo yāṃ bhajate sā vaśā bhavet // UT_5.19",
  "GR13uddamt_u:383": "Uḍḍāmareśvaratantra, ṣaṣṭhaḥ paṭalaḥ",
  "GR13uddamt_u:384_0": "kṛṣṇacchāgaromakṛṣṇamārjāraromakṛṣṇakākaromāṇi kṛṣṇāṣṭamyāṃ kṛṣṇacaturdaśyāṃ vā śanibhaumayor",
  "GR13uddamt_u:384_1": "vāre 'śleṣānakṣatre ārdrānakṣatre vā samabhāgāni kṛtvā kūpataḍāganadīpayasā peṣayitvā",
  "GR13uddamt_u:384_2": "guṭikāṃ kṛtvā saṃgrāme copaviśet /",
  "GR13uddamt_u:385": "raṇapāṃśunā tilakaṃ kuryāt /",
  "GR13uddamt_u:386": "athānantaraṃ ye 'nye puruṣā darśanaṃ kurvanti te kampayanti mūrchayanti utpatanti palāyante /",
  "GR13uddamt_u:387": "ye piṣṭvā lepaṃ kurvanti teṣāṃ śuci kāpi patati na muñcati /",
  "GR13uddamt_u:388": "eṣa yogo mayā prokto devānām api durlabhaḥ /",
  "GR13uddamt_u:389": "nivedanīyaḥ kasyāpi na kadācid iti bruve // UT_6.1",
  "GR13uddamt_u:390": "athātaḥ sampravakṣyāmi śarīrajñānam uttamam /",
  "GR13uddamt_u:391": "yena vijñānamātreṇa jāyate ca śubhāśubham // UT_6.2",
  "GR13uddamt_u:392": "jīvitaṃ maraṇaṃ caiva lābhālābhaṃ jayājayam /",
  "GR13uddamt_u:393": "sukhaduḥkhaṃ bhavābhāvau gamanāgamanaṃ tathā // UT_6.3",
  "GR13uddamt_u:394": "himālayasutā vai hi pṛṣṭavatī vṛṣadhvajam /",
  "GR13uddamt_u:395": "atha pṛthivyaptejovāyvākāśāni tattvāni tatra guror bṛhatprasādena śāstrāṇi ca yena yogenātītena trailokyaṃ sacarācaraṃ jātam eva /",
  "GR13uddamt_u:396": "yeṣāṃ samayogāni sthūlasūkṣmāṇi kathyante /",
  "GR13uddamt_u:397": "sa ca sampretya ceṣṭāyāṃ lakṣyate tasyāḥ kiṃ nāma tasya ca kā jijñāsā yathāpad ucyate cāhus tataḥ pañcatattvāni paṭhyante /",
  "GR13uddamt_u:398": "samprati dūto yad āgatya vadati tasya vāg udeti pañcatattvākṣarāṇi jñātvā yasya tattvākṣarasya vaktre tattvākṣarāṇi bhavanti praśnacintāyāṃ sa tattvaṃ japati /",
  "GR13uddamt_u:399": "yadi praśnacintāyāṃ pṛthivītattvākṣarāṇi bhavanti tadā pṛthvītattvaṃ bhavati /",
  "GR13uddamt_u:400": "yady eṣām adhikā bhavanti tadā pānīyatattvāni bhavanti tattvākṣarāṇīty arthaḥ /",
  "GR13uddamt_u:401": "aāiīuūṛṝḷḹ etāni pṛthvītattvākṣarāṇi /",
  "GR13uddamt_u:402": "eaioauaṃaḥ etāni jalatattvākṣarāṇi /",
  "GR13uddamt_u:403": "kakhagaghaṅacachajajhaña etāni tejastattvākṣarāṇi /",
  "GR13uddamt_u:404": "ṭaṭhaḍaḍhaṇatathadadhanapaphababhama etāni vāyutattvākṣarāṇi /",
  "GR13uddamt_u:405": "yaralavaśaṣasaha tāny ākāśatattvākṣarāṇi /",
  "GR13uddamt_u:406": "etāni vardhitavākyenādhikākṣarāṇi bhavanti /",
  "GR13uddamt_u:407": "vividhaprakāracintāḥ samaviṣamākṣarāṇi pṛthvītattvāni jñātavyānīti /",
  "GR13uddamt_u:408": "jīvitamaraṇalābhālābhajayaparājayasukhaduḥkhagamanāgamanāni ca yāni samāni viṣamāṇi aptattvāni nirvācitavyāni /",
  "GR13uddamt_u:409": "yadā cittaṃ bhavati kṛtasya vākyaviṣaye pṛthivīviṣaye tadā salilatattvākṣarāṇi bhavanti tadā sa japtaṃ japati /",
  "GR13uddamt_u:410": "apcintāyāṃ yadā pṛthivītattvākṣarāṇi bhavanti tadā pṛthvītattvaṃ bhavati /",
  "GR13uddamt_u:411": "evam anyeṣv api boddhavyam /",
  "GR13uddamt_u:412": "akṣarāṇi yena kathayati /",
  "GR13uddamt_u:413": "lābhacintāyāṃ tejākāśākṣarāṇi adhikāni bhavanti tadā te 'śubho 'dhikataro bhavitā /",
  "GR13uddamt_u:414": "yadā deśāt tattvād vā gamanādikaṃ tejasaḥ grāmacalite saṃgrāmagamane ahetu ake ḍake taijasākṣarāṇy adhikāni bhavanti /",
  "GR13uddamt_u:415": "pṛthivyaptejovāyvākāśā eteṣām akṣarāṇi vivāhakāle eteṣu tejo'kṣarāṇi śubhahārakāṇi bhavanti // UT_6.4",
  "GR13uddamt_u:416": "Uḍḍāmareśvaratantra, Saptamaḥ paṭalaḥ",
  "GR13uddamt_u:417": "athauṣadhīkaraṇaṃ nirūpyate /",
  "GR13uddamt_u:418": "oṣadhī paramā śreṣṭhā gopitavyā prayatnataḥ /",
  "GR13uddamt_u:419": "yasyāḥ prayogamātreṇa devatā yānti vaśyatām // UT_7.1",
  "GR13uddamt_u:420": "oṣadhī sā budhaiḥ proktā cāṇḍālī lokaviśrutā /",
  "GR13uddamt_u:421": "surāsuragaṇaiḥ pūjyā sarvakāryārthasādhinī // UT_7.2",
  "GR13uddamt_u:422": "ekapattrī dvipattrī ca tripattrī turyapattrikā /",
  "GR13uddamt_u:423": "anena vidhinā devi catuścaraṇagāminī // UT_7.3",
  "GR13uddamt_u:424": "mānuṣāṇāṃ viśeṣeṇa vaśyakarmaṇi yojitā /",
  "GR13uddamt_u:425": "ekapattrī tu svāṅgamalasaṃyuktā striyaṃ vaśam ānayati dvipattrī rājño rājapuruṣān /",
  "GR13uddamt_u:426": "tripattrī śrīśākamaricasahitā duṣṭāṃ camūṃ vaśam ānayati catuṣpattrī ca kandusahitā mattaduṣṭagajaṃ vaśam ānayati /",
  "GR13uddamt_u:427_0": "athotpāṭanavidhiḥ kathyate śanivāre śucir bhūtvā sāyaṃ saṃdhyādikaṃ vidhāya gandhapuṣpadhūpadīpanaivedyādibhiḥ",
  "GR13uddamt_u:427_1": "pañcopacāraiḥ pūjādikaṃ vidhāya akṣataṃ phalaṃ haste gṛhītvā oṣadhisamīpe sthitvābhimantraṇaṃ kuryāt /",
  "GR13uddamt_u:428": "tato 'nudite bhānau khadirakāṣṭhakalikena khanayet /",
  "GR13uddamt_u:429": "tatra mantraḥ yena tvāṃ khanate brahmā hṛṣīkeśo maheśvaraḥ /",
  "GR13uddamt_u:430": "śacīpatiḥ pitṛpatir jaleśaś ca dhanādhipaḥ /",
  "GR13uddamt_u:431": "tena tvāṃ khanayiṣyāmi tiṣṭha tiṣṭha mahauṣadhi /",
  "GR13uddamt_u:432": "iti paṭhitvā khanayet /",
  "GR13uddamt_u:433": "śucir ārabhya ekānte prabhāte mantramuktitaḥ // UT_7.4",
  "GR13uddamt_u:434": "saṃgrāhyam auṣadhaṃ siddhyai na bhavanti hi kāṣṭhavat /",
  "GR13uddamt_u:435": "namo 'stv amṛtasambhūte balavīryavivardhini // UT_7.5",
  "GR13uddamt_u:436": "balam āyuś ca me dehi pāpaṃ me naya dūrataḥ /",
  "GR13uddamt_u:437": "yena cānena mantreṇa khanitvotpāṭyamānaṃ kṛtvā yaḥ pūrvam ānīto yo 'nyathā bhavet /",
  "GR13uddamt_u:438": "atraiva tiṣṭha kalyāṇi mama kārśyakarī bhava // UT_7.6",
  "GR13uddamt_u:439": "mama kārye kṛte siddhe itas tvaṃ hi gamiṣyasi /",
  "GR13uddamt_u:440": "uoṃ hīṃ raktacāmuṇḍe hūṃ phaṭ svāhā /",
  "GR13uddamt_u:441_0": "anena mantreṇa puṣyarkṣe hastarkṣe vā nakṣatre sarvāś cauṣadhya utpāṭanīyā yair naraiś",
  "GR13uddamt_u:441_1": "ca udite bhānau oṣadhyaḥ khanyante utpāṭyante utpadyante vā tāsāṃ ravikiraṇapītaprabhāvenāvīryaprabhāvo bhavati /",
  "GR13uddamt_u:442": "siddhikārikā na bhavanti /",
  "GR13uddamt_u:443": "yady udite bhāskare utpāṭyante tadā tāsāṃ pūjā kartavyā /",
  "GR13uddamt_u:444": "japāraktotpalaraktakaravīraraktacandanakuṅkumena gavyagomayena sapādahastabhūmiṃ saṃlipya tanmadhye caturasraṃ kārayet /",
  "GR13uddamt_u:445": "raktacandanakuṅkumābhyāṃ tanmadhye vartulaṃ vitastimātraṃ bhānuṃ pūjayet /",
  "GR13uddamt_u:446": "pārśve candrādigrahān pūjayet /",
  "GR13uddamt_u:447": "tato raktabhaktapuṣparaktair vakṣyamāṇamantreṇa baliṃ dadyāt /",
  "GR13uddamt_u:448": "uoṃ drāṃ drīṃ drūṃ draiṃ drauṃ draḥ saḥ svāhā /",
  "GR13uddamt_u:449": "anena mantreṇa pūjāṃ kṛtvotpāṭayed vīryayuktā bhavati sarvakāryakṣamā bhavati // UT_7.7",
  "GR13uddamt_u:450": "Uḍḍāmareśvaratantra, Aṣṭamaḥ paṭalaḥ",
  "GR13uddamt_u:451": "athānyat sampravakṣyāmi nārīṇāṃ garbhadhāraṇam /",
  "GR13uddamt_u:452": "padmabījaṃ gavyapayasā saha yā narī pibati sā garbhavatī bhavati satyam eva ādityavāre nimantrayet candravāre bhakṣayet /",
  "GR13uddamt_u:453": "pūrvadigbhāgasthitaṃ śarīṣamūlaṃ gavyaghṛtena saha ṛtusamaye bhakṣayet sā saṃvatsareṇa garbhavatī bhavati /",
  "GR13uddamt_u:454": "anapatyā ca yā narī kapitthaṃ bhakṣayet sadā /",
  "GR13uddamt_u:455": "abhimantrya tu mantreṇa sāpi putravatī bhavet // UT_8.1",
  "GR13uddamt_u:456": "ekavṛkṣataṭe nārī snānaṃ kṛtvābhimantrayet /",
  "GR13uddamt_u:457": "ādivandhyāpi deveśi bhaved garbhavatī hi sā // UT_8.2",
  "GR13uddamt_u:458": "devaḥ śivo bhaved yatra nadīsaṅgam asaṃnidhau /",
  "GR13uddamt_u:459": "tasyāṃ nadyāṃ diśi svāhā vandhyā putravatī bhavet // UT_8.3",
  "GR13uddamt_u:460": "vidhir atrocyate kapilāgomayenātha bhūmiṃ saṃlipya yatnataḥ /",
  "GR13uddamt_u:461": "snātvā vidhiprakāreṇa maṇḍalaṃ kārayet tataḥ // UT_8.4",
  "GR13uddamt_u:462": "caturasraṃ catuṣkoṇaṃ tanmadhye vartulaṃ smṛtam /",
  "GR13uddamt_u:463": "tanmadhye vilikhet paścād aṣṭapattraṃ sakarṇikam // UT_8.5",
  "GR13uddamt_u:464": "madhye tu pūjayed devaṃ pattre śaktiṃ prapūjayet /",
  "GR13uddamt_u:465": "nirvraṇamaṇḍalasyāgre kamalaṃ sthāpayed budhaḥ // UT_8.6",
  "GR13uddamt_u:466": "śikhipattranakhavarṇena likhet /",
  "GR13uddamt_u:467_0": "bhṛṅgatā kulasaptaparvatamṛttikā [... au5 Zeichenjh] svamalāmṛttikāvalmīkamṛttikānimbamūlamṛttikā",
  "GR13uddamt_u:467_1": "suvarṇarajatatāmrakāṃsyasahasramūlasarvatīrthāni samudrāḥ saritaḥ sarvāḥ sarvauṣadhayaḥ",
  "GR13uddamt_u:467_2": "sarvadevatāḥ sarvasiddhayaḥ sarvayoginyaḥ sarve girayaḥ sarve nāgāḥ pañcajātyāni",
  "GR13uddamt_u:467_3": "phalāni pañcaprakārākṣatāni pañca suvarṇapuṣpāṇi sthiracittena mantritakalaśe parikalpayet /",
  "GR13uddamt_u:468": "atha mantraḥ kṣaṃ kṣīṃ kṣūṃ kṣaiṃ kṣauṃ kṣaḥ /",
  "GR13uddamt_u:469": "anena mantreṇa yā narī vidhānena niratavarjitā abrahmacāriṇī devī vandhyā pañcapativarjitā /",
  "GR13uddamt_u:470": "aputrā labhate putrān durbhagā subhagā bhavet /",
  "GR13uddamt_u:471": "anenaiva vidhānena kanyā prāpnoti satpatim // UT_8.7",
  "GR13uddamt_u:472": "mantrauṣadhīprayogāś ca ye cānye cūrṇakīrṇakāḥ /",
  "GR13uddamt_u:473": "navābhicāritāḥ kūrāḥ śuddhadehā bhavanti te // UT_8.8",
  "GR13uddamt_u:474": "ye cānye vighnakartāraś caranti bhuvi rākṣasāḥ /",
  "GR13uddamt_u:475": "te sarve pralayaṃ yānti satyaṃ devi mayoditam // UT_8.9",
  "GR13uddamt_u:476": "sakṛd uccarite mantre mahāpuṇyaṃ prajāyate /",
  "GR13uddamt_u:477": "brahmahatyādayo doṣāḥ kṣayaṃ yānti na saṃśayaḥ // UT_8.10",
  "GR13uddamt_u:478": "atha prathamopāya ucyate nāgakesara 10 māṣakaṃ gavyaghṛtena sahartusnānadivase pibet /",
  "GR13uddamt_u:479": "tadanantaraṃ bhartrā saha rātrau saṃyogaṃ kuryāt /",
  "GR13uddamt_u:480": "sā avaśyam eva garbhavatī bhavati /",
  "GR13uddamt_u:481": "atha dvitīyopāyaḥ śvetajīrakam 17 māṣamātrakaṃ rātrau mṛnmayapātre jalena saha nirāvaraṇasthāne samagrarātrau sthāpayet /",
  "GR13uddamt_u:482": "agnimadivase śilāyāṃ piṣṭvā paryuṣitajalena yā strī ṛtusnānadine pītvā rātrau bhartrā saha saṃyogaṃ kuryād avaśyaṃ sā garbhavatī bhavati /",
  "GR13uddamt_u:483": "atha tṛtīyopāya dakālvadmadīpi 10 māṣakaṃ gavyadugdhena saha yā ṛtusnānadivase pītvā rātrau bhartrā saha saṃyogaṃ kuryāt sā avaśyam eva garbhavatī bhavati /",
  "GR13uddamt_u:484": "iti tṛtīyopāyaḥ /",
  "GR13uddamt_u:485": "uoṃ ghaṇṭākarṇāya svāhā imaṃ saptadhā japtvā grāme nagare vā praviśet tatra viśiṣṭaṃ bhojanaṃ prāpnoti /",
  "GR13uddamt_u:486": "anyac ca bho alla me siddhā anenāṣṭottaraśataṃ japet /",
  "GR13uddamt_u:487": "śirīṣamūlamṛdaḥ kṣetrasya catuṣkoṇeṣu mokṣayet tadā śaśakamūṣakavarāhacatuṣpādaprabhṛtīnāṃ mukhabandhanaṃ bhavati /",
  "GR13uddamt_u:488": "adhunā sampravakṣyāmi mantrān me phaladāyakāḥ /",
  "GR13uddamt_u:489": "ye sidhyati daśānyūnaṃ mantrasādhanamuktidāḥ // UT_8.11",
  "GR13uddamt_u:490": "śatrumitrodāsīnasādhyasiddhasya lakṣaṇam /",
  "GR13uddamt_u:491": "mantrākṣarāṇi likhitvā sādhakasya tasya yadāpi ca prathamavargākṣaro bhavati tadā mitraṃ dvitīyavargākṣaro bhavati tadā siddhaḥ /",
  "GR13uddamt_u:492": "tṛtīyavargasya yadā bhavati tadā sādhyaḥ caturthavargākṣaro bhavati tadodāsīnaḥ pañcamavargākṣaro yadā bhavati tadā śatrur jñātavyaḥ /",
  "GR13uddamt_u:493": "etān bhedān jñātvā mantraśodhanam ārabhet tadā sādhakānāṃ sukhāvaho bhavati atha kalpavṛkṣaṣaṇḍamūlāni yāni prakṣālitāni gavyadadhimiśritāyāṃ rājikāyāṃ saṃskāryāṇi /",
  "GR13uddamt_u:494": "tato niyamapūrvakaṃ bhakṣayet /",
  "GR13uddamt_u:495": "nirvyādhiyogeṣv amuṃ svamukhe niyojayet /",
  "GR13uddamt_u:496": "vidhānam asyā bravīmīti devī /",
  "GR13uddamt_u:497": "atha mantraḥ uoṃ namaḥ ṣaṇmukhāya śaktihastāya mayūravāhanāya auṣadhīkena dehi me bhava svāhā /",
  "GR13uddamt_u:498": "anena mantreṇa caturdaśyāṃ śucir bhūtvā mayūraśikhām utpāṭayet tadā mahāprabhāvayuktā bhavati /",
  "GR13uddamt_u:499": "gavyaghṛtena saha saṃgṛhyeta tadā indriyabalo bhavati /",
  "GR13uddamt_u:500": "pañcamalena svarṇakāro bhavati /",
  "GR13uddamt_u:501": "anyac ca śvetakaravīramūlaśvetagirikarṇikāmūlahevacanāṅbhīkṛtajātāñjalī pañcamalasamāyuktā khāne pāne pradātavyā maraṇāntaṃ vaśīkaraṇam // UT_8.12",
  "GR13uddamt_u:502_0": "anyac ca śvetagirikarṇikāmūlaṃ svavīryeṇa saha svakīyapañcamalaharavīryaśvetārkamūlam",
  "GR13uddamt_u:502_1": "etāni hastarkṣe puṣyarkṣe vā ekīkṛtya kumārikāhastābhyāṃ mardayitvā aṣṭamyāṃ caturdaśyāṃ",
  "GR13uddamt_u:502_2": "vā gajamadena saha haste guṭikāṃ kārayet /",
  "GR13uddamt_u:503": "yasyai ekāpi dīyate sā vaśyā bhavati nānyathā /",
  "GR13uddamt_u:504": "śuklapakṣe 'pi sarpāṇāṃ dīyate te sarpā api vaśyā bhavanti śrīmahābhairavasya vaco yathā kuṅkumena saha dīyate tadā vai gajo vaśībhavati /",
  "GR13uddamt_u:505": "rocanayā kuṅkumena saha yadā tilakaṃ kriyate tadā sā strī pṛṣṭhalagnā bhramati /",
  "GR13uddamt_u:506": "gurudārebhyaḥ tilako na darśayitavyaḥ /",
  "GR13uddamt_u:507": "rājadvāre tathā nyāye vivāhe yuddhe jayāvahe trailokyamohanam etat /",
  "GR13uddamt_u:508": "triphalā 5 māṣāḥ nimba 1 māṣa kadamba 2 māṣa nīpa 3 māṣa tirāitā 4 māṣa karañja 5 māṣa bhṛṅgarāja 6 māṣa mayūraśikhā 7 māṣāḥ etāni samabhāgāni sūkṣmacūrṇāni kārayet /",
  "GR13uddamt_u:509": "tadanantaraṃ madhunā saha peṣayet /",
  "GR13uddamt_u:510": "bhojanaṃ ca yathāhāraṃ kurute nātra saṃśayaḥ /",
  "GR13uddamt_u:511": "etac cūrṇaṃ surebhyo 'pi durlabham /",
  "GR13uddamt_u:512": "rātricūrṇaṃ śirīṣavalkalacūrṇaṃ ca gavyaghṛtena saha yasyai vanitāyai ṛtusnānadivase pānārthaṃ dīyate sā strī vandhyāpi garbhavatī bhavati nātra saṃśayaḥ /",
  "GR13uddamt_u:513": "etac cūrṇaṃ kapitthaphalena saha ṛtusamaye aputravatī bhakṣayati sā strī putram āpnoti /",
  "GR13uddamt_u:514": "etac cūrṇaṃ śvetakaṅkolīmūlaṃ lakṣmaṇācūrṇaṃ ca samaṃ kṛtvā kuṅkumakvāthena sahartusamaye sadā bhakṣaṇārthaṃ dīyate tadā tasyāḥ śarīraśuddhir bhavati /",
  "GR13uddamt_u:515": "paścād ṛtusamayopari pañca dināni bhakṣayet tadā sā garbhadhāraṇakṣamā bhavati nātra saṃśayaḥ // UT_8.13",
  "GR13uddamt_u:516": "Uḍḍāmareśvaratantra, Navamaḥ paṭalaḥ",
  "GR13uddamt_u:517": "athānyat sampravakṣyāmi auṣadhaṃ paramadurlabham /",
  "GR13uddamt_u:518": "āsphoṭī nāma vikhyātā nāgadamanīti viśrutā // UT_9.1",
  "GR13uddamt_u:519": "asyā vidhānaṃ vakṣyāmi durlabhaṃ tridivaukasām /",
  "GR13uddamt_u:520": "viṣāḥ sarve vinaśyanti lepanād bhakṣaṇāt kṣaṇāt // UT_9.2",
  "GR13uddamt_u:521": "pattrahaste tāṃ pralipya sarpo dhriyate dhṛtamātre sarpo na naśyati naiva kṣatāni pralipya nāgapūjitamantreṇa sarpo vinaśyati /",
  "GR13uddamt_u:522": "nāgadamanīmūlaṃ khananān nāḍīlalāṭalepanān nāśayati samantataḥ āmavātaṃ pittavātaṃ śleṣmavātam ete vātā vinaśyanti bhakṣaṇān nātra saṃśayaḥ /",
  "GR13uddamt_u:523": "atha kathayāmy oṣadhīkaraṇe karaṇakāraṇāni /",
  "GR13uddamt_u:524": "putramaya vaśīkaraṇakārakaputraputraṃ kaṃsaṃ kātarāpi vaśaṃ paraṃ mahilājanasyaikaśa apy asya dīyate sā patiṃ parityajya paśyatāṃ lokānāṃ nagnā bhūtvā bhramati /",
  "GR13uddamt_u:525": "atha kathayāmi tāntrikavidhim /",
  "GR13uddamt_u:526": "tāmravedīparora iti lokair ucyate śanivāre tām abhimantrya digambaro muktakeśo bhūtvānudite bhānau grahaṇaṃ kuryāt /",
  "GR13uddamt_u:527": "piṣṭvā samyakprakāreṇa strīpañcamalena ca kāmātureṇa kṛtvā tāmbūlena saha bhaginīkṛtvā dīyate sā vaśyā bhavati nānyathā /",
  "GR13uddamt_u:528": "mātāpi putraṃ parityajya tatparā bhūtvā pṛṣṭhato nagnā bhavati yatra kutrāpi tathā tam anuyāti na saṃśayaḥ /",
  "GR13uddamt_u:529_0": "kākajaṅgheti vikhyātā mahauṣadhir grāme sarvatra tiṣṭhati śanivāre saṃdhyāsamaye",
  "GR13uddamt_u:529_1": "tasyā abhimantraṇaṃ kuryāt tadantaraṃ brāhme muhūrte utthāyānudite bhānau puṣyarkṣe",
  "GR13uddamt_u:529_2": "hastarkṣe vā yoge khadirakīlakena tāṃ samūlām utpāṭayet /",
  "GR13uddamt_u:530_0": "punas tāṃ saptamyām aṣṭamyāṃ navamyāṃ vā etāsu tithiṣu punarvasupuṣyahastarkṣayuktāsu",
  "GR13uddamt_u:530_1": "svapañcamalena saha piṣṭvā svavīryaṃ svaraktam api tasmin dattvā yasyai vanitāyai",
  "GR13uddamt_u:530_2": "dīyate sā strī vaśyā bhavati satyam eva mantreṇānena mantrayet /",
  "GR13uddamt_u:531": "uoṃ namo bhagavati tripure trailokyamohini aiṃ drāṃ śrīṃ klīṃ sauṃ amukanāmnīṃ śīghraṃ me vaśam ānaya svāhā /",
  "GR13uddamt_u:532": "iti mantraḥ /",
  "GR13uddamt_u:533": "atha guñjākalpo likhyate śvetaguñjāṃ śanivāre saṃdhyāsamaye 'bhimantritāṃ kṛtvā tato brāhme muhūrte utthāyānudite bhānau khadirakīlakena digambaro bhūtvā samūlām utpāṭayet /",
  "GR13uddamt_u:534_0": "puṣyarkṣe hastarkṣe vā strīpuṣpeṇa saha gorocanakaśmīrakuṅkumaśvetacandanaraktacandanakastūrīkarpūrahastimadena",
  "GR13uddamt_u:534_1": "sahābhimantrya tilakaṃ kuryāt tadā strī kāmabāṇavimohitā vihvalā bhavati /",
  "GR13uddamt_u:535": "mantreṇānena mantrayet uoṃ aiṃ hrīṃ śrīṃ klīṃ hūṃ phaṭ svāhā /",
  "GR13uddamt_u:536": "iti kāmabāṇatilakam /",
  "GR13uddamt_u:537": "athānyatantroktaṃ vaśīkaraṇādikaṃ likhyate sāram uddhṛtya saṃkṣepād vaśīkaraṇamohane /",
  "GR13uddamt_u:538": "kāmināṃ prītijanakaṃ kiṃcit tad api gadyate // UT_9.3",
  "GR13uddamt_u:539": "tatrādau tilakavidhiḥ /",
  "GR13uddamt_u:540": "lajjāṃ madhūkaṃ kavyaṃ ca nalinīmūlam eva ca /",
  "GR13uddamt_u:541": "etān piṣṭvā svavīryeṇa yaḥ kuryāt tilakaṃ pumān // UT_9.4",
  "GR13uddamt_u:542": "tatkṣaṇād eva nayati vaśyatāṃ bhuvanatrayam /",
  "GR13uddamt_u:543": "vātsyāyanena muninā proktaṃ yogam anuttamam // UT_9.5",
  "GR13uddamt_u:544": "sitāṣṭamūlamañjiṣṭhā vacā mustā sakuṣṭhakā /",
  "GR13uddamt_u:545": "strīyoniśoṇite caitad ekīkṛtya lalāṭake // UT_9.6",
  "GR13uddamt_u:546": "śubhaṃ tilakam ādhatte yaḥ sa lokatrayaṃ kramāt /",
  "GR13uddamt_u:547": "kṛtajñaḥ svavaśaṃ kuryān modate ca ciraṃ bhuvi // UT_9.7",
  "GR13uddamt_u:548": "tagaraṃ pippalīmūlaṃ meṣaśṛṅgī kaṇā jaṭā /",
  "GR13uddamt_u:549": "etat samaṃ svapañcāṅgamale nītvaikatāṃ sudhīḥ // UT_9.8",
  "GR13uddamt_u:550": "madhunā tilakaṃ kuryād yaḥ kṣoṇīsutavāsare /",
  "GR13uddamt_u:551": "jagat sarvaṃ vaśīkuryāt sa pumān nātra saṃśayaḥ // UT_9.9",
  "GR13uddamt_u:552": "gorocanaṃ ca saṃbhāvya svapuṃso rudhireṇa yā /",
  "GR13uddamt_u:553": "kuryāt sā tilakaṃ bhāle patiṃ ca mohayed bhṛśam // UT_9.10",
  "GR13uddamt_u:554": "athāñjanavidhiḥ /",
  "GR13uddamt_u:555": "mahāṣṭamīdine yas tu śmaśāne naramastake /",
  "GR13uddamt_u:556": "pātitaṃ kajjalaṃ viśvaṃ mohayen nayanāñjanāt // UT_9.11",
  "GR13uddamt_u:557": "rocanāṃ kesaraṃ kanyāṃ śilāṃ ceti viśodhayan /",
  "GR13uddamt_u:558": "yājayed dṛṣṭipathagaṃ sarvam eva vimohayet // UT_9.12",
  "GR13uddamt_u:559": "tālīśakuṣṭhanāgaraiḥ kṛtvā kṣoṇīśavartikām /",
  "GR13uddamt_u:560": "siddhārthataile niḥkṣipya kajjalaṃ naramastake // UT_9.13",
  "GR13uddamt_u:561": "pātayed añjanaṃ tasya sarvadā bhuvanatraye /",
  "GR13uddamt_u:562": "dṛṣṭigocaram āyātaḥ sarvo bhavati dāsavat // UT_9.14",
  "GR13uddamt_u:563": "śilākiñjalkaphalinī rocanānāṃ tathāñjanam /",
  "GR13uddamt_u:564": "puṣyarkṣayoge vihitaṃ dampatyor mohanaṃ param // UT_9.15",
  "GR13uddamt_u:565": "iti atha cūrṇavidhiḥ /",
  "GR13uddamt_u:566": "kākajaṅghā śilā pakṣau bhrāmarau kṛṣṇam utpalam /",
  "GR13uddamt_u:567": "tagarajaṃ caiṣāṃ cūrṇaṃ kṣiptaṃ vimohane // UT_9.16",
  "GR13uddamt_u:568": "vātapaittikadalaṃ puṃso malaṃ mālāsavasya ca /",
  "GR13uddamt_u:569": "pakṣāvaler idaṃ cūrṇaṃ kṣiptaṃ śirasi mohanam // UT_9.17",
  "GR13uddamt_u:570": "atha bhakṣaṇavidhiḥ /",
  "GR13uddamt_u:571": "antrādi sarvaṃ niṣkāsya khañjarīṭodaraṃ kulaiḥ /",
  "GR13uddamt_u:572": "pūrayitvā svavīryeṇa sārameyagale kṣipet // UT_9.18",
  "GR13uddamt_u:573": "mudrāṃ kṛtvā tadekānte saptāhaṃ dhārayet sudhīḥ /",
  "GR13uddamt_u:574": "paścān niṣkāsya saṃśodhya vaṭīṃ kuryād viśoṣayet // UT_9.19",
  "GR13uddamt_u:575": "sā bhakṣaṇavidhānena dīpamālā parasparam /",
  "GR13uddamt_u:576": "dampatyoḥ prītijananī kīrtitā niyamottamā // UT_9.20",
  "GR13uddamt_u:577": "anyat sumatam /",
  "GR13uddamt_u:578": "athānyat sampravakṣyāmi tilakaṃ sarvakāmikam /",
  "GR13uddamt_u:579_0": "gorocanaṃ vaṃśalocanaṃ matsyapittaṃ kaśmīrakuṅkumakesarasvayambhūkusumasvavīryaśrīkhaṇḍaraktacandanakastūrīkarpūrakākajaṅghāmūlāni",
  "GR13uddamt_u:579_1": "samabhāgāni kṛtvā kūpataḍāganadījalena mardayitvā kumārikāpārśvakāṃ guṭikāṃ kṛtvā",
  "GR13uddamt_u:579_2": "chāyāṃ guṭikāṃ kārayet /",
  "GR13uddamt_u:580": "tayā lalāṭe tilakaṃ kṛtvā yāṃ yāṃ striyaṃ paśyati sā sā vaśyā bhavati /",
  "GR13uddamt_u:581": "drauṃ vāṃ dhāṃ kṣauṃ aṃ kaṃ chaḥ ity anena mantreṇa mahiṣāsthimayaṃ kīlakam ekonaviṃśatyaṅgulaṃ sahasreṇābhimantritaṃ yasya nāmnā kūpataṭe nikhanet sa mahiṣeṇa vadhyate /",
  "GR13uddamt_u:582": "uoṃ cchaḥ cchaḥ ḹṃ amukaṃ huṃ īṃ cchaḥ cchaḥ uoṃ iti /",
  "GR13uddamt_u:583": "anena mantreṇa mayūrāsthimayaṃ kīlakaṃ tryaṅgulaṃ sahasreṇābhimantritaṃ yasya nāmnā catuṣpathe nikhanet sa tatra bhramati /",
  "GR13uddamt_u:584": "tatrānenāvatiṣṭhati paryaṭati kṣaṇamātreṇa uttolanena śāntir bhavati /",
  "GR13uddamt_u:585": "uoṃ śrīṃ śrīṃ vrāṃ vrīṃ īṃ īṃ cchaḥ cchaḥ svāhā /",
  "GR13uddamt_u:586": "anena mantreṇa meṣāsthimayaṃ kīlakaṃ dvādaśāṅgulaṃ sahasreṇābhimantritaṃ kṛtvā yasya gṛhe nikhanet sarvasiddhir asiddhā tasya bhavati /",
  "GR13uddamt_u:587": "drīṃ bandhūkapuṣpasaṃkāśaṃ dhyātavyaṃ mantradīpake /",
  "GR13uddamt_u:588": "kumbhakena varārohe śṛṇu vakṣyāmi ṣaḍguṇam // UT_9.21",
  "GR13uddamt_u:589": "dhyātvā tu māsam ekaṃ tu mahāstrīm ānayed dhruvam /",
  "GR13uddamt_u:590": "māsenaikena manunā ānayen nāgakanyakām // UT_9.22",
  "GR13uddamt_u:591": "devakanyāṃ tribhir māsaiḥ sāyāhne nānyathā bhavet /",
  "GR13uddamt_u:592": "uoṃ haṃ haḥ iti /",
  "GR13uddamt_u:593": "anenaiva tu mantreṇa dhyātavyāḥ krodhayājakāḥ // UT_9.23",
  "GR13uddamt_u:594": "yājyasya rudrasaṃkāśaṃ rudrahastaṃ surāsuraiḥ /",
  "GR13uddamt_u:595": "māsena mānuṣaṃ lokaṃ nāgalokaṃ dvimāsataḥ // UT_9.24",
  "GR13uddamt_u:596": "tribhir māsais tu deveśi svargalokaṃ na saṃśayaḥ /",
  "GR13uddamt_u:597": "ṣaṇmāsābhyāsayogena trailokyaṃ niścalaṃ kuru // UT_9.25",
  "GR13uddamt_u:598": "uoṃ raktahaṭā raktagaṭā mukuṭadhāriṇī edhati svāhā /",
  "GR13uddamt_u:599": "mantrarāja ulṭā vedhā /",
  "GR13uddamt_u:600": "uoṃ hrīṃ śrīṃ dhrīṃ vikṛtānanā bāhye phaṭ svāhā /",
  "GR13uddamt_u:601": "mantram imaṃ yantre likhitvā yasya īkṣitaṃ dīyate sa aikāhikadvyāhikatryāhikaviṣamajvareṇa gṛhyate tatkṣaṇād eva naśyati nātra saṃśayaḥ /",
  "GR13uddamt_u:602": "uoṃ bandhuna kṣayaṃ drīṃ drīṃ amukasyātmānaṃ nityajvareṇa pattrībandhanamātrasya sphura svāhā /",
  "GR13uddamt_u:603": "iti nityajvaraśodhanapattrikā /",
  "GR13uddamt_u:604": "uoṃ kṣaḥ svāhā /",
  "GR13uddamt_u:605": "anena mantreṇa mantritaṃ jalaṃ bhṛśaṃ kṛtvā jvaritāṅgaṃ secayet tena jvaravimuktir bhavati niścitam /",
  "GR13uddamt_u:606": "kharavāhanasiṃhasya kramād evānuśāsanam /",
  "GR13uddamt_u:607": "ṛkṣaturagagato vāyur jīmūta iva garjitaḥ // UT_9.26",
  "GR13uddamt_u:608": "ravivāre ślokam imaṃ likhitvā śirasi nyaset /",
  "GR13uddamt_u:609": "tena sthāpitamātreṇa traimāsikajvaraṃ haret // UT_9.27",
  "GR13uddamt_u:610": "vāneyasya biḍālasya gṛhītvā rudhiraṃ tataḥ /",
  "GR13uddamt_u:611": "padmasūtrotthavartiṃ ca bhāvayet saptavārakam // UT_9.28",
  "GR13uddamt_u:612": "śivāgre tajjatailena pātayet kajjalaṃ tataḥ /",
  "GR13uddamt_u:613": "tenāñjitalocanas tu adṛśyo bhavati dhruvam // UT_9.29",
  "GR13uddamt_u:614": "hebhirihebherihe /",
  "GR13uddamt_u:615": "anenodakam ādāyālokya sahasravāraṃ parijapya anenaivāñjanena trirātreṇa siddhiḥ /",
  "GR13uddamt_u:616": "padmasūtravartikasya tailena kajjalaṃ pātayet tenāñjitanetras tu adṛśyo bhavati /",
  "GR13uddamt_u:617": "tato gomūtreṇa cakṣuṣī prakṣālya punaḥ pratyakṣo bhavati // UT_9.30",
  "GR13uddamt_u:618_0": "atha ḍākinīdamanamantraḥ akṣaḥ kṣāṃ kṣaukājasinau devatā tattvadhūlinī ghonāśālinī",
  "GR13uddamt_u:618_1": "bhamantri bandhuśanādaivataṃ laghukaṇṭakena purum abhiśāsano devatāṃ mahābhairava",
  "GR13uddamt_u:618_2": "maṇḍalam acala uoṃ cchaḥ cchaḥ cchaḥ ḍākinīmatabandhu namaḥ /",
  "GR13uddamt_u:619": "uoṃ namo bhagavate vajrāya caṇḍeśvarāya īṃ īṃ phaṭ svāhā /",
  "GR13uddamt_u:620": "iti sarvabhūtaḍākinīdamanamantraḥ /",
  "GR13uddamt_u:621": "damana sarpalaṅga ebhalisim ajabandhaniśi nāgapāśam acalaḥ iti damanamantraṃ bandhanaṃ ca /",
  "GR13uddamt_u:622": "uoṃ raṃstrīṃ śīghraṃ ha svāhā /",
  "GR13uddamt_u:623": "tripurāṃ sindūraśaṅkhacūrṇābhyāṃ udanālapattre likhitvā śodhayitavyaḥ sa divasatrayeṇa jvareṇāgatya milati /",
  "GR13uddamt_u:624": "uoṃ ahohaḥ amukanamnīṃ śīghram ānaya svāhā ity ākarṣaṇam // UT_9.31",
  "GR13uddamt_u:625": "uoṃ strīṃ strīṃ valīṃ valīm īṃ ahaḥ phaṭ svāhā /",
  "GR13uddamt_u:626": "majjanasvastho bhavati /",
  "GR13uddamt_u:627": "apsaraṇīṃ amukīṃ jīva /",
  "GR13uddamt_u:628": "tena anena mantreṇa saptavāraṃ jalaṃ prajapya kāminyai pānārthaṃ dātavyam /",
  "GR13uddamt_u:629": "uoṃ namo jale mohe kule phalāni saṃkule svāhā /",
  "GR13uddamt_u:630": "anena mantreṇa saptavārābhimantritaṃ yasya dīyate sa vaśyo bhavati /",
  "GR13uddamt_u:631": "uoṃ namo jale mohe drāṃ abjini phaṭ svāhā /",
  "GR13uddamt_u:632": "anena mantreṇa pratyūṣe pānīyena mukhaṃ prakṣālayet sarvajanapriyo bhavati sarvasiddhīśvaro bhavati // UT_9.32",
  "GR13uddamt_u:633": "uoṃ bhūr bhuvaḥ svaḥ svāhā /",
  "GR13uddamt_u:634": "tāmbūlaṃ mantrayitvā yasya dīyate sa vaśyo bhavati /",
  "GR13uddamt_u:635": "uoṃ namo jale mohe hana hana daha daha paca paca matha matha amukaṃ me vaśam ānaya svāhā /",
  "GR13uddamt_u:636": "atha yakṣiṇīmantrasādhanaṃ surasundarīmanohāriṇīkanakāvatīratikarīkāmeśvarīnaṭyanurāgiṇīpadminī etā aṣṭau yakṣiṇyaḥ kāmanāyāṃ sādhanam /",
  "GR13uddamt_u:637": "atha surasundarīsādhanam uoṃ hrīṃ āgaccha āgaccha surasundari svāhā /",
  "GR13uddamt_u:638": "vajrapāṇigṛhaṃ gatvā gugguladhūpaṃ dattvā trisaṃdhyaṃ pūjayet sahasraṃ trisaṃdhyaṃ māsaparyantaṃ japet tato māsābhyantare pratyakṣā bhavati antimadine raktacandanenārghyaṃ dadyāt /",
  "GR13uddamt_u:639": "tata āgatya mātā bhaginī bhāryā vā bhavati tāsāṃ yāni karmāṇi tāny eva karoti /",
  "GR13uddamt_u:640": "yadi mātā bhavati tadā siddhadravyāṇi rasāyanāni dadāti /",
  "GR13uddamt_u:641": "yadi bhaginī bhavati tadā pūrvavad amūlyaṃ vastraṃ dadāti /",
  "GR13uddamt_u:642": "yadi bhāryā bhavati tadā sarvam aiśvaryaṃ paripūrayati /",
  "GR13uddamt_u:643": "paraṃ tu varjanīyam ihānyayā saha śayanaṃ sā ca maithunapriyā bhavati anyathā naśyati // UT_9.33",
  "GR13uddamt_u:644": "atha manohāriṇīsādhanam uoṃ hīṃ āgaccha āgaccha manohari svāhā /",
  "GR13uddamt_u:645": "iha nadīsaṃgame gatvā candanena maṇḍalaṃ kṛtvā agurudhūpaṃ dattvā sahasraikaṃ mantraṃ māsaparyantaṃ pratyahaṃ japet /",
  "GR13uddamt_u:646_0": "tato māsānte candanodakenārghyaṃ dadyāt puṣpaphalenaikacittena tasyā arcanaṃ kartavyaṃ",
  "GR13uddamt_u:646_1": "tato 'rdharātrasamaye niyatam āgacchati āgatā satī tadājñāṃ karoti suvarṇaśataṃ tasmai",
  "GR13uddamt_u:646_2": "sādhakāya pratyahaṃ dadāti // UT_9.34",
  "GR13uddamt_u:647": "atha kanakāvatīsādhanam uoṃ hrīṃ kanakāvati maithunapriye āgaccha āgaccha svāhā /",
  "GR13uddamt_u:648": "vaṭavṛkṣasamīpe sthitvā madyamāṃsādinaivedyaṃ tasyai mūlamantreṇa dattvā śeṣaṃ svayam apy aṅgīkṛtya sahasram ekaṃ mūlamantraṃ japet /",
  "GR13uddamt_u:649": "evaṃ saptadinaparyantaṃ kuryāt /",
  "GR13uddamt_u:650": "aṣṭamyāṃ rātrāv ardharātrasamaye vastrālaṃkārabhūṣitā aṣṭau parivārān ādāyopagacchati /",
  "GR13uddamt_u:651": "āgatā sā kāmayitavyā bhāryā vā bhavati dvādaśajanānāṃ vastrālaṃkārabhojanaṃ ca dadāti aṣṭau kalā nityaṃ sādhakāya prayacchati // UT_9.35",
  "GR13uddamt_u:652": "atha kāmeśvarīsādhanam uoṃ hīṃ āgaccha āgaccha kāmeśvari svāhā /",
  "GR13uddamt_u:653_0": "iha gorocanayā bhūrjapattropari strīrūpāṃ pratimāṃ saṃlikhya ṣoḍaśopacāraiḥ pañcopacārair",
  "GR13uddamt_u:653_1": "vā sampūjya tataḥ śayyāyām ekākī ekānte upaviśya tanmanā bhūtvā sahasraṃ japet tato",
  "GR13uddamt_u:653_2": "māsānte tadbuddhyā svakīyāṃ bhāryāṃ pūjayet /",
  "GR13uddamt_u:654": "tato madhusarpirbhyāṃ pratirātraṃ dīpaṃ prajvālya paścān maunaṃ kṛtvā mūlamantraṃ sahasrasaṃkhyaṃ japet /",
  "GR13uddamt_u:655": "tato 'rdharātrasamaye niyatam āgacchati paraṃ tv anyāḥ striyo varjanīyāḥ // UT_9.36",
  "GR13uddamt_u:656": "atha ratipriyāsādhanam uoṃ hīṃ āgaccha āgaccha ratikari svāhā /",
  "GR13uddamt_u:657": "atra paṭe citrarūpiṇī lekhyā vastrakanakālaṅkārabhūṣitā utpalahastā kumarī jātīpuṣpaiḥ prapūjanaṃ kuryāt guggulena dhūpaṃ dadyāt tato 'ṣṭasahasraṃ pratyahaṃ japet /",
  "GR13uddamt_u:658": "māsānte tu vidhivat pūjanaṃ kuryāt /",
  "GR13uddamt_u:659_0": "dhūpadīpau prajvālanīyau tato 'rdharātrasamaye 'vaśyam āgacchati āgatā sā strībhāvena",
  "GR13uddamt_u:659_1": "kāmayitavyā bhāryā bhavati sādhakasya parivāraṃ pālayati divyaṃ kāmikaṃ bhojanaṃ",
  "GR13uddamt_u:659_2": "ca dadāti // UT_9.37",
  "GR13uddamt_u:660": "atha padminīsādhanam uoṃ hīṃ āgaccha āgaccha padmini svāhā /",
  "GR13uddamt_u:661": "svagṛhe candanena maṇḍalaṃ kṛtvā śiraḥsthaṃ kārayet guggulena dhūpaṃ dattvā sahasram ekaṃ pratyahaṃ japet tato māsānte paurṇamāsyāṃ rātrau vidhivat pūjāṃ kṛtvā japet /",
  "GR13uddamt_u:662": "japānte 'rdharātrasamaye niyatam āgacchati āgatā sā kāmayitavyā bhāryā bhūtvā sarvakāmapradā bhavati rasaṃ rasāyanaṃ siddhadravyaṃ pratyahaṃ sādhakāya prayacchati // UT_9.38",
  "GR13uddamt_u:663": "atha naṭīsādhanam uoṃ hrīṃ āgaccha āgaccha naṭi svāhā /",
  "GR13uddamt_u:664": "atrāśokatale gatvā matsyamāṃsādyāhāragandhapuṣpādidhūpadīpabaliṃ dattvā sahasraṃ pratyahaṃ japet tataḥ sā māsānte niyatam āgacchati āgatā sā mātā bhaginī bhāryā vā bhavati /",
  "GR13uddamt_u:665": "yadi mātā bhavati tadā divyaṃ kāmikaṃ bhojanaṃ dadāti vastrasugandhisuvarṇaśataṃ dadāti ca /",
  "GR13uddamt_u:666": "yadi bhaginī bhavati tadā śatayojanād uttamāṃ striyam ānīya dadāti /",
  "GR13uddamt_u:667": "yadi bhāryā bhavati tadā divyaṃ vastraṃ rasāyanam aṣṭadināntareṇa dadāti // UT_9.39",
  "GR13uddamt_u:668": "athānurāgiṇīsādhanam uoṃ hrīṃ anurāgiṇi āgaccha āgaccha svāhā /",
  "GR13uddamt_u:669": "iha kaśmīrakuṅkumena bhūrjapattre strīsadṛśīṃ pratimāṃ vilikhyāvāhanādikaṃ kṛtvā gandhapuṣpadhūpadīpādikaṃ dattvā tāmbūlāni nivedya sahasraṃ pratyahaṃ japet /",
  "GR13uddamt_u:670": "māsam ekaṃ trisaṃdhyaṃ japet māsānte paurṇamāsyāṃ vidhivat pūjāṃ kṛtvā ghṛtadīpaṃ prajvālya samagrarātrau mantraṃ prajapet /",
  "GR13uddamt_u:671": "tataḥ prabhātasamaye niyatam āgacchati āgatā sā sarvakāmapradā bhavati divyarasāyanāni dadāti pratyahaṃ ca dīnārāṇāṃ sahasraṃ dadāti /",
  "GR13uddamt_u:672": "tasyāḥ prasādena varṣasahasrāṇy āyuś ca bhavati // UT_9.40",
  "GR13uddamt_u:673": "atha ṣaṭtriṃśad yakṣiṇyaḥ /",
  "GR13uddamt_u:674": "vicitrā vibhramā haṃsī bhīṣaṇī janarañjinī /",
  "GR13uddamt_u:675": "viśālā madanā ghaṇṭā kālakarṇī mahābhayā // UT_9.41",
  "GR13uddamt_u:676": "māhendrī śaṅkhinī cāndrī śmaśānā vaṭayakṣiṇī /",
  "GR13uddamt_u:677": "mekhalā vikalā lakṣmīr mālinī śatapattrikā // UT_9.42",
  "GR13uddamt_u:678": "sulocanā suśobhāḍhyā kapālinī viśālinī /",
  "GR13uddamt_u:679": "naṭī kāmeśvarī svarṇarekhā ca surasundarī // UT_9.43",
  "GR13uddamt_u:680": "manoharā pramodānurāgiṇī nakhakeśikā /",
  "GR13uddamt_u:681": "bhāminī padminī caiva svarṇāvatī ratipriyā // UT_9.44",
  "GR13uddamt_u:682": "ṣaṭtriṃśad etā yakṣiṇyaḥ kathitāḥ siddhikāmadāḥ /",
  "GR13uddamt_u:683": "karaṅkiṇīmate tantre mahādevena vistarāt // UT_9.45",
  "GR13uddamt_u:684": "ārādhanaṃ mahat tāsāṃ pravakṣyāmi samāsataḥ /",
  "GR13uddamt_u:685": "phalaṃ caiva yathā tuṣṭāḥ prayacchanti samāhitam // UT_9.46",
  "GR13uddamt_u:686": "lakṣadvayaṃ japen mantraṃ vaṭavṛkṣatale śuciḥ /",
  "GR13uddamt_u:687": "paścāc campakapuṣpaiś ca homaṃ madhughṛtānvitam // UT_9.47",
  "GR13uddamt_u:688": "kuryād daśāṃśato mantrī śaṃkareṇoditaṃ yathā /",
  "GR13uddamt_u:689": "tataḥ siddhā bhaved devi vicitrā vāñchitapradā // UT_9.48",
  "GR13uddamt_u:690": "uoṃ vicitre citrarūpiṇi me siddhiṃ kuru 2 svāhā /",
  "GR13uddamt_u:691": "iti mantraḥ /",
  "GR13uddamt_u:692": "lakṣadvayaṃ japen mantraṃ śmaśāne nibhṛte niśi /",
  "GR13uddamt_u:693": "ghṛtāktair guggulair home daśāṃśena kṛte sati // UT_9.49",
  "GR13uddamt_u:694": "vibhramā toṣam āyāti pañcāśanmānuṣaiḥ samam /",
  "GR13uddamt_u:695": "dadāti bhojanaṃ dravyaṃ pratyahaṃ śaṃkaro 'bravīt // UT_9.50",
  "GR13uddamt_u:696": "uoṃ hrīṃ vibhrame vibhramaṅgarūpe vibhramaṃ kuru 2 bhagavati svāhā /",
  "GR13uddamt_u:697": "pradeśe nagarasyātha lakṣasaṃkhyaṃ japen manum /",
  "GR13uddamt_u:698": "padmapattrair ghṛtopetaiḥ kṛte home daśāṃśataḥ // UT_9.51",
  "GR13uddamt_u:699": "prayacchaty añjanaṃ haṃsī yena paśyati bhūnidhim /",
  "GR13uddamt_u:700": "sukhena taṃ ca gṛhṇāti na vighnaiḥ paribhūyate // UT_9.52",
  "GR13uddamt_u:701": "uoṃ drīṃ namo haṃsi haṃsavāhinī klīṃ klīṃ svāhā /",
  "GR13uddamt_u:702": "tripathastho japen mantraṃ lakṣasaṃkhyaṃ daśāṃśataḥ /",
  "GR13uddamt_u:703": "uoṃ śrīṃ drīṃ vaṭavāsini yakṣakulaprasūte vaṭayakṣiṇi ehy ehi svāhā /",
  "GR13uddamt_u:704": "madhūkavṛkṣatale mantraṃ caturdaśadināvadhi /",
  "GR13uddamt_u:705": "prajapen mekhalā tuṣṭā dadāty añjanam uttamam // UT_9.53",
  "GR13uddamt_u:706": "uoṃ drīṃ huṃ madanamekhalāyai madanaviḍambanāyai namaḥ svāhā /",
  "GR13uddamt_u:707": "guhāntaḥstho 'dhare māsatrayaṃ mantraṃ japen naraḥ /",
  "GR13uddamt_u:708": "tataḥ siddhā bhaved devi vikalā vāñchitapradā // UT_9.54",
  "GR13uddamt_u:709": "oṃ vikale aiṃ hrīṃ śrīṃ klīṃ svāhā /",
  "GR13uddamt_u:710": "svagṛhāvasthito raktaiḥ prasūnaiḥ karavīrajaiḥ /",
  "GR13uddamt_u:711": "lakṣam āvartayen mantrī dūrvājyābhyāṃ daśāṃśataḥ // UT_9.55",
  "GR13uddamt_u:712": "home kṛte bhavet siddhā lakṣmīnamnī ca yakṣiṇī /",
  "GR13uddamt_u:713": "rasaṃ rasāyanaṃ divyaṃ nidhānaṃ ca prayacchati // UT_9.56",
  "GR13uddamt_u:714": "uoṃ aiṃ hrīṃ śrīṃ lakṣmi kamaladhāriṇi haṃsaḥ so 'haṃ svāhā /",
  "GR13uddamt_u:715": "catuṣpathasthito lakṣam āpadi prajapen manum /",
  "GR13uddamt_u:716": "mālinī jāyate siddhā divyaṃ khaṅgaṃ prayacchati // UT_9.57",
  "GR13uddamt_u:717": "yat prabhāvena loke 'smin durlabhaṃ rājyam āpnuyāt /",
  "GR13uddamt_u:718": "uoṃ drīṃ uoṃ namo mālinī stri ehy ehi sundari haṃsahaṃsi samīhāṃ me saṅgabhaya svāhā /",
  "GR13uddamt_u:719": "śatapattravane yas tu mantralakṣaṃ japen muniḥ /",
  "GR13uddamt_u:720": "kṣīrājyahomaiḥ saṃsiddhā siddhiṃ yacchati bhūnidhim // UT_9.58",
  "GR13uddamt_u:721": "uoṃ drīṃ śatapattrike drīṃ drīṃ śrīṃ svāhā /",
  "GR13uddamt_u:722": "nadītīrasthito lakṣatrayaṃ mantrī japen manum /",
  "GR13uddamt_u:723": "ghṛtahome daśāṃśena kṛte devī prasīdati // UT_9.59",
  "GR13uddamt_u:724": "dadāti pādukāṃ tasmai yathāruci nabhastale /",
  "GR13uddamt_u:725": "manaḥpavanavegena yāti cāyāti sādhakaḥ // UT_9.60",
  "GR13uddamt_u:726": "uoṃ drīṃ klīṃ sulocane siddhiṃ me dehi dehi svāhā /",
  "GR13uddamt_u:727": "raktāmbaradharo mantrī caturdaśadināvadhi /",
  "GR13uddamt_u:728": "japet siddhā bhaved devī śobhanā bhogadāyinī // UT_9.61",
  "GR13uddamt_u:729": "uoṃ drīṃ aśokapallavakaratale śobhane śrīṃ kṣaḥ svāhā /",
  "GR13uddamt_u:730": "mahāvratadharo mantrī yaḥ śālyodanabhojanaiḥ /",
  "GR13uddamt_u:731": "lakṣadvayaṃ japen mantraṃ kapālaṃ labhate muniḥ // UT_9.62",
  "GR13uddamt_u:732": "ākāśagamanaṃ dūrāt svapnarūpasamāgamaḥ /",
  "GR13uddamt_u:733": "dūrād darśanam ityādi sādhakāya prayacchati // UT_9.63",
  "GR13uddamt_u:734": "uoṃ aiṃ kapālinī drāṃ drīṃ klāṃ klīṃ klūṃ klaiṃ klauṃ klaḥ haṃsaḥ so 'haṃ sakalahrīṃ phaṭ svāhā /",
  "GR13uddamt_u:735": "sarittīre japen mantram ardhaṃ lakṣasya deśikaḥ /",
  "GR13uddamt_u:736": "ghṛtāktaguggulair home devī saubhāgyadā bhavet // UT_9.64",
  "GR13uddamt_u:737": "oṃ varayakṣiṇī varayakṣaviśālini āgaccha 2 priyaṃ me bhavatu haime bhava svāhā /",
  "GR13uddamt_u:738": "puṇyāśokatalaṃ gatvā candanena sumaṇḍalam /",
  "GR13uddamt_u:739": "kṛtvā cābhyarcayed devīṃ dhūpaṃ dattvā sahasrakam // UT_9.65",
  "GR13uddamt_u:740": "mantram ārādhayen māsaṃ naktaṃbhojī rasaḥ sadā /",
  "GR13uddamt_u:741": "rātrau pūjāṃ śubhāṃ kṛtvā japen mantraṃ munivrataḥ // UT_9.66",
  "GR13uddamt_u:742": "naṭī devī samāgatya nidhānaṃ rasam añjanam /",
  "GR13uddamt_u:743": "dadāti mantriṇe mantraṃ divyayogaṃ ca siddhidam // UT_9.67",
  "GR13uddamt_u:744": "uoṃ drīṃ naṭi mahānaṭi rūpavati drīṃ svāhā /",
  "GR13uddamt_u:745": "ekāsane śucau deśe trisaṃdhyaṃ trisahasrakam /",
  "GR13uddamt_u:746": "māsam ekaṃ japen mantraṃ tadā pūjāṃ samārabhet // UT_9.68",
  "GR13uddamt_u:747": "puṣpair dhūpaiś ca naivedyaiḥ pradīpair ghṛtapūritaiḥ /",
  "GR13uddamt_u:748": "rātrau devīṃ samabhyarcya japen mantraṃ prasannadhīḥ // UT_9.69",
  "GR13uddamt_u:749": "ardharātre gate devī samāgatya prayacchati /",
  "GR13uddamt_u:750": "rasaṃ rasāyanaṃ divyaṃ vastrālaṃkaraṇāni ca // UT_9.70",
  "GR13uddamt_u:751": "uoṃ hrīṃ āgaccha āgaccha kāmeśvari svāhā /",
  "GR13uddamt_u:752": "nadītīre śubhe ramye candanena sumaṇḍalam /",
  "GR13uddamt_u:753": "vidhāya pūjayed devīṃ tato mantrāyutaṃ japet // UT_9.71",
  "GR13uddamt_u:754": "ekaviṃśatighasrāntaṃ prasannā vitaret sadā /",
  "GR13uddamt_u:755": "ardharātre gate devī dīnārāṇāṃ sahasrakam // UT_9.72",
  "GR13uddamt_u:756": "dadāti pratyahaṃ tasmai vyayaṃ kuryād dine dine /",
  "GR13uddamt_u:757": "tadvyayābhāvato bhūyo na dadāti prakupyati // UT_9.73",
  "GR13uddamt_u:758": "uoṃ hīṃ sarvakāmade manohare svāhā /",
  "GR13uddamt_u:759": "ardharātre samutthāya sahasraṃ prajapen manum /",
  "GR13uddamt_u:760": "māsam ekaṃ tato devī nidhiṃ darśayati dhruvam // UT_9.74",
  "GR13uddamt_u:761": "oṃ hrīṃ pramodāyai svāhā /",
  "GR13uddamt_u:762": "kuṅkumena samālikhya bhūrje devīṃ sulakṣaṇām /",
  "GR13uddamt_u:763": "pratipattithim ārabhya dhūpadīpādibhir varām // UT_9.75",
  "GR13uddamt_u:764": "kṛtvā devīṃ sahasraṃ ca trisaṃdhyaṃ parivartayet /",
  "GR13uddamt_u:765": "māsam ekaṃ tataḥ pūjāṃ rātrau kṛtvā punar japet // UT_9.76",
  "GR13uddamt_u:766": "ardharātre gate devī samāgatya prayacchati /",
  "GR13uddamt_u:767": "dīnārāṇāṃ sahasraikaṃ pratyahaṃ paritoṣitā // UT_9.77",
  "GR13uddamt_u:768": "uoṃ anurāgiṇi maithunapriye yakṣakulaprasūte svāhā /",
  "GR13uddamt_u:769": "gatvā pakṣigṛhaṃ mantrī nakhakeśaiḥ prapūjayet // UT_9.78",
  "GR13uddamt_u:770": "dinaikaviṃśatir yāvat pūjāṃ kṛtvā tato niśi /",
  "GR13uddamt_u:771": "āvartayed ekacitto mantrī mantraṃ susaṃyataḥ // UT_9.79",
  "GR13uddamt_u:772": "niśārdhe vāñchitaṃ kāryaṃ devy āgatya prayacchati /",
  "GR13uddamt_u:773": "uoṃ hīṃ nakhakeśike svāhā /",
  "GR13uddamt_u:774": "dinatrayam anāharī somasūryagrahe sati // UT_9.80",
  "GR13uddamt_u:775": "sparśād vimuktiparyantaṃ japet tadgatamānasaḥ /",
  "GR13uddamt_u:776": "tataḥ prasannā sā devī yacchaty añjanam uttamam // UT_9.81",
  "GR13uddamt_u:777": "tenāñjito naro 'dṛśyaṃ nidhiṃ paśyati bhūgatam /",
  "GR13uddamt_u:778": "uoṃ hīṃ yakṣiṇi bhāmini ratipriye svāhā /",
  "GR13uddamt_u:779": "vaṭavṛkṣatale kṛtvā candanena sumaṇḍalam // UT_9.82",
  "GR13uddamt_u:780": "yakṣiṇīṃ pūjayitvā tu naivedyam upadarśayet /",
  "GR13uddamt_u:781": "śaśamāṃsaṃ ghṛtaṃ cīraṃ mantram āvartayet tataḥ // UT_9.83",
  "GR13uddamt_u:782": "dine dine sahasraikaṃ yāvat saptadinaṃ bhavet /",
  "GR13uddamt_u:783": "athāgatya sadā tasmai mantram añjanamuttamam // UT_9.84",
  "GR13uddamt_u:784": "yatprabhāvāntare sarvaṃ paśyen nidhim aśaṅkitaḥ /",
  "GR13uddamt_u:785": "uoṃ hrīṃ āgaccha 2 svarṇāvati svāhā /",
  "GR13uddamt_u:786": "śaṅkhaliptapaṭe yasmād devīṃ gaurīṃ dhṛtotpalām // UT_9.85",
  "GR13uddamt_u:787": "sarvālaṃkāriṇīṃ divyāṃ samālikhyārcayen naraḥ /",
  "GR13uddamt_u:788": "jātīpuṣpaiḥ prapūjyātha sahasraṃ parivartayet // UT_9.86",
  "GR13uddamt_u:789": "saptāhaṃ mantravit tasyāḥ kuryād arcāṃ śubhāṃ tataḥ /",
  "GR13uddamt_u:790": "ardharātre gate devī samāgatya prayacchati // UT_9.87",
  "GR13uddamt_u:791": "pañcaviṃśatidīnārān pratyahaṃ paritoṣitā /",
  "GR13uddamt_u:792": "vāñchitaṃ manasas tasmai mantrajñāya na saṃśayaḥ // UT_9.88",
  "GR13uddamt_u:793": "uoṃ uoṃ hīṃ ratipriye svāhā /",
  "GR13uddamt_u:794": "Uḍḍāmareśvaratantra, Daśamaḥ paṭalaḥ",
  "GR13uddamt_u:795": "tatra ceṭakasādhanam /",
  "GR13uddamt_u:796": "atha ceṭakā likhyante /",
  "GR13uddamt_u:797": "kāmātureṇa cittena niśi mantraṃ japet sadā /",
  "GR13uddamt_u:798": "japto 'vaśyaṃ vaśyakaro mantro 'yaṃ nātra saṃśayaḥ // UT_10.1",
  "GR13uddamt_u:799_0": "oṃ aiṃ skīṃ klīṃ klīṃ sahavallari klīṃ kāmapiśāca klīṃ hrīṃ kāmapiśāca amukīṃ kāminīṃ",
  "GR13uddamt_u:799_1": "kāmayāmy ahaṃ tāṃ kāmena grāhaya 2 svapne mama rūpe nakhair vidāraya 2 drāvaya 2",
  "GR13uddamt_u:799_2": "astreṇa bandhaya 2 śrīṃ phaṭ svāhā /",
  "GR13uddamt_u:800": "japen māsatrayaṃ mantraṃ kambalaḥ suprasannadhīḥ /",
  "GR13uddamt_u:801": "mṛtakotthāpanaṃ kuryāt pratimāṃ cālayet tathā // UT_10.2",
  "GR13uddamt_u:802": "sadāraktakambala mahādevadūta mṛtakam utthāpaya 2 pratimāṃ cālaya 2 parvatān kampaya 2 līlayā vilasaya 2 īṃ īṃ phaṭ svāhā /",
  "GR13uddamt_u:803": "caturlakṣaṃ japen mantraṃ sāgarasya taṭe śuciḥ /",
  "GR13uddamt_u:804": "pattrapuṣpaphalādīni karoty ākarṣaṇaṃ dhruvam // UT_10.3",
  "GR13uddamt_u:805": "abhaya ghudghutākarṣa karmakartā sṛṣṭiputra amukam ākarṣaya drīṃ /",
  "GR13uddamt_u:806": "sahasrāṣṭam imaṃ mantraṃ japet saptadināvadhi /",
  "GR13uddamt_u:807": "pratyahaṃ maṇibhadrākhyaḥ prayacchaty ekarūpyakam // UT_10.4",
  "GR13uddamt_u:808": "oṃ namo maṇibhadrāya namaḥ pūrṇabhadrāya namo mahāyakṣāya senādhipataye mauddhamauddhadharāya sughaṭamudrāvahe svāhā /",
  "GR13uddamt_u:809": "trisaṃdhyaṃ balidānaṃ ca niśāyāṃ prajapen manum /",
  "GR13uddamt_u:810": "sahasraṃ hi japen nityaṃ yāvat svapnaṃ prajāyate // UT_10.5",
  "GR13uddamt_u:811": "prāṇināṃ mṛtyusamayaṃ vadaty eva na saṃśayaḥ /",
  "GR13uddamt_u:812": "oṃ namo bhagavate rudrāya dehi me vacanasiddhividhānaṃ pārvatīpate hrāṃ hrīṃ hūṃ hreṃ hrauṃ hraḥ /",
  "GR13uddamt_u:813": "rātrau rātrau japen mantraṃ sāgarasya taṭe śuciḥ /",
  "GR13uddamt_u:814": "lakṣajāpe kṛte siddho datte sāgaraceṭakaḥ // UT_10.6",
  "GR13uddamt_u:815": "ratnatrayaṃ tadā maunyaṃ yasmin mantrī sukhī bhavet /",
  "GR13uddamt_u:816": "sahasradaśakaṃ nityaṃ rātrau mantraṃ japet sudhīḥ // UT_10.7",
  "GR13uddamt_u:817": "taddaśāṃśaṃ madhupayomiśraiḥ padmaiś ca homayet /",
  "GR13uddamt_u:818": "oṃ namo bhagavate rudra dehi me nijarāśiṃ śrīṃ namo 'stu te svāhā /",
  "GR13uddamt_u:819": "oṃ hrīṃ amukaṃ rañjaya svāhā /",
  "GR13uddamt_u:820": "anena mantreṇa sarvajanās tasmāt tu rañjakā bhavanti niśācaraṃ dhyātvā ātmapāṇinā japanād adṛśyakāriṇīṃ vidyām āpnoti // UT_10.8",
  "GR13uddamt_u:821": "oṃ namo rasācāriṇe maheśvarāya mama paryaṭane sarvalokalocanāni bandhaya 2 devy ājñāpayati svāhā /",
  "GR13uddamt_u:822": "sakṛd uccāramātreṇa nṛsiṃhaceṭakākhyo mantro ḍākinyādidoṣaṃ nāśayati /",
  "GR13uddamt_u:823_0": "oṃ namo bhagavate hiraṇyakaśipubalavidāraṇāya tribhuvanavyāpakāya bhūtapretapiśācakūṣmāṇḍabrahmarākṣasayoginīḍākinīkulonmūlanāya",
  "GR13uddamt_u:823_1": "stambhodbhavāya samastadoṣān nāśaya 2 visara 2 kampaya 2 matha 2 hūṃ hṛṃ svāhā ehy",
  "GR13uddamt_u:823_2": "ehi rudra ājñāpayati svāhā /",
  "GR13uddamt_u:824": "prerakaḥ sahasrapādaḥ anidrām ākarṣayati /",
  "GR13uddamt_u:825": "oṃ preraka amukīṃ tava maṇḍalaṃ samāvartaya drāvaya dāhaya saṃtāpaya hauṃ // UT_10.9",
  "GR13uddamt_u:826": "Uḍḍāmareśvaratantra, Ekādaśaḥ paṭalaḥ",
  "GR13uddamt_u:827": "atha digbandhanamantraḥ /",
  "GR13uddamt_u:828": "vajrakrodhāya mahādantāya daśadiśo bandha bandha haṃ phaṭ svāhā /",
  "GR13uddamt_u:829": "atha yonisaṃkocanam /",
  "GR13uddamt_u:830": "kumudaṃ haritālaṃ ca piṣṭvā yoniṃ pralepayet /",
  "GR13uddamt_u:831": "trirātraṃ pañcarātraṃ ca yonir bhavati saṃyutā // UT_11.1",
  "GR13uddamt_u:832": "māṃsī candanamustā ca tagaraṃ nāgakesaram /",
  "GR13uddamt_u:833": "ebhir māsaprayogaṃ ca bhagalepanam uttamam // UT_11.2",
  "GR13uddamt_u:834": "mālatīkusumais tailair valkair varāṅgalepanam /",
  "GR13uddamt_u:835": "ṛtukāle 'thavā kuryāt tadā tattulyatā bhavet // UT_11.3",
  "GR13uddamt_u:836": "ḍimbasyānīya pañcāṅgaṃ sarṣapatailapācitam /",
  "GR13uddamt_u:837": "satatam abhilepena sā bhartāraṃ vaśaṃ nayet // UT_11.4",
  "GR13uddamt_u:838": "mūlaṃ tu vānarīśṛṅgaṃ chāgīmūtreṇa lepayet /",
  "GR13uddamt_u:839": "lepanāt tu tataḥ śiśnaṃ yathecchaṃ kāmayed balāt // UT_11.5",
  "GR13uddamt_u:840": "saubhāgyapippalī lākṣā viṣaṃ ca kramavardhitam /",
  "GR13uddamt_u:841": "lepaṃ prakṣālitaṃ liṅgaṃ nārī kāmayate cirāt // UT_11.6",
  "GR13uddamt_u:842": "pārāvataṃ tathā guñjā śvetotpalaṃ samakṣikam /",
  "GR13uddamt_u:843": "nābhilepanam ity uktaṃ vīryastambhakaraṃ param // UT_11.7",
  "GR13uddamt_u:844": "dvādaśāraṃ likhec cakraṃ kuṅkumena samanvitam /",
  "GR13uddamt_u:845": "bhūrjapattre 'thavā vastre netre baddhaphalādike // UT_11.8",
  "GR13uddamt_u:846": "pattre pattre likhed bījaṃ hrīṃkāraṃ paramojjvalam /",
  "GR13uddamt_u:847": "sādhyanāma tathā madhye karṇikāyāṃ viśeṣataḥ // UT_11.9",
  "GR13uddamt_u:848": "vidarbhamantramukhyena tatkūṭaṃ parimaṇḍale /",
  "GR13uddamt_u:849": "mṛttikābhiḥ samastābhiḥ pratimāṃ kārayed dṛḍham // UT_11.10",
  "GR13uddamt_u:850": "karṣayet pramadāṃ nṝṇāṃ garvitāṃ tu na saṃśayaḥ /",
  "GR13uddamt_u:851": "vairāgyaṃ na punar yāti dāsībhāvena tiṣṭhati // UT_11.11",
  "GR13uddamt_u:852": "dāḍimaṃ pañcakolaṃ ca lohaṃ vajrorasaṃ ghṛtam /",
  "GR13uddamt_u:853": "cūrṇaṃ bhūmandarā śākhā dantanakhaṃ karoti vai // UT_11.12",
  "GR13uddamt_u:854": "manaḥśilā prayaṅguś ca rocanā nāgakesaram /",
  "GR13uddamt_u:855": "netrāñjanasamāyuktaṃ sarvasattvavaśaṃkaram // UT_11.13",
  "GR13uddamt_u:856": "Uḍḍāmareśvaratantra, Dvādaśaḥ paṭalaḥ",
  "GR13uddamt_u:857": "oṃ hrīṃ śrīṃ klīṃ draṃ caṇḍogre trinetre cāmuṇḍe ariṣṭe hūṃ phaṭ svāhā /",
  "GR13uddamt_u:858": "hrīṃ namāmy ahaṃ mahādevaṃ nṛsiṃhaṃ bhīmarūpiṇam oṃ namas tasmai /",
  "GR13uddamt_u:859": "śrīpārvaty uvāca /",
  "GR13uddamt_u:860": "uḍḍīśena samākīrṇe yogivṛndasamākule /",
  "GR13uddamt_u:861": "praṇamya śirasā gaurī paripṛcchati śaṃkaram // UT_12.1",
  "GR13uddamt_u:862": "śrīśvara uvāca /",
  "GR13uddamt_u:863": "śṛṇu tvaṃ hi varārohe siddhyarthaṃ prativāsase /",
  "GR13uddamt_u:864": "taṃ vadiṣyāmi te devi sarvaṃ tat samupāhṛtam // UT_12.2",
  "GR13uddamt_u:865": "devi yo dvijo mantrais tu viprahanyān na saṃśayaḥ /",
  "GR13uddamt_u:866": "pūrvoditaṃ mayoḍḍīśaṃ kathyate tava bhaktitaḥ // UT_12.3",
  "GR13uddamt_u:867": "uḍḍīśaṃ ca namaskṛtya rudraṃ caiva sudurjayam /",
  "GR13uddamt_u:868": "kapardinaṃ virūpākṣaṃ sarvabhūtabhayāvaham // UT_12.4",
  "GR13uddamt_u:869": "prathamaṃ bhūtakaraṇaṃ dvitīyonmādanaṃ tathā /",
  "GR13uddamt_u:870": "tṛtīyaṃ dveṣaṇaṃ caiva turyam uccāṭanaṃ tathā // UT_12.5",
  "GR13uddamt_u:871": "grāmoccāṭaṃ pañcamaṃ ca ṣaṣṭhaṃ ca jalastambhanam /",
  "GR13uddamt_u:872": "saptamam agnistambhaṃ ca vaśīkaraṇam aṣṭamam // UT_12.6",
  "GR13uddamt_u:873": "anyān api prayogāṃś ca śṛṇuṣva vai varānane /",
  "GR13uddamt_u:874": "śivena kathitā yogā uḍḍīśe śāstraniścaye // UT_12.7",
  "GR13uddamt_u:875": "andhī ca vandhīkaraṇaṃ mūkīkāras tathaiva ca /",
  "GR13uddamt_u:876": "gātrasaṃkocanaṃ caiva bhūtajvarakaras tathā // UT_12.8",
  "GR13uddamt_u:877": "astraśastrasya truṭitaṃ pānīyasya vināśanam /",
  "GR13uddamt_u:878": "dadhimadhunāśanaṃ ca nakhakaraṇaṃ tathaiva ca // UT_12.9",
  "GR13uddamt_u:879": "gajānāṃ vājināṃ caiva prakopanaṃ parasparam /",
  "GR13uddamt_u:880": "ākarṣaṇaṃ bhujaṃgānāṃ mānavānāṃ tathā dhruvam // UT_12.10",
  "GR13uddamt_u:881": "sasyavināśanaṃ caiva garbhasyāntardhikāraṇam /",
  "GR13uddamt_u:882": "vetālāñjanasiddhiś ca ulūkasiddhir api hi // UT_12.11",
  "GR13uddamt_u:883": "anyān api mahāraudrān prayogān śṛṇu sāmpratam /",
  "GR13uddamt_u:884": "vidyāmantraprayogāṃś ca auṣadhaṃ cābhicārikam // UT_12.12",
  "GR13uddamt_u:885": "guptā guptatarāḥ kāryā rakṣitavyāḥ prayatnataḥ /",
  "GR13uddamt_u:886": "akulīnādhamabuddher bhaktihīnasya vai tathā // UT_12.13",
  "GR13uddamt_u:887": "hiṃsakasya ca kṣudrasya nindakasya viśeṣataḥ /",
  "GR13uddamt_u:888": "svārthaṃ phalādilubdhasya upadeśam amanyataḥ // UT_12.14",
  "GR13uddamt_u:889": "asmin śāpe pūruṣās te varjanīyāḥ prayatnataḥ /",
  "GR13uddamt_u:890": "etaiś ca saha saṃyogo na kāryaḥ sarvadā budhaiḥ // UT_12.15",
  "GR13uddamt_u:891": "ya uḍḍīśakriyāśaktibhedaṃ kurvanti mohitāḥ /",
  "GR13uddamt_u:892": "te duṣṭā durjayāś caiva kim atra bahubhāṣitaiḥ // UT_12.16",
  "GR13uddamt_u:893": "yadīcchāsiddhim ātmānam ātmārthaṃ hi tathaiva ca /",
  "GR13uddamt_u:894": "satpūruṣāya dātavyaṃ devagururatāya ca // UT_12.17",
  "GR13uddamt_u:895": "prayogās tu prayoktavyāḥ sādhakaiḥ śatrukāraṇe /",
  "GR13uddamt_u:896": "animittā nivartante svātmagrāhe na saṃśayaḥ // UT_12.18",
  "GR13uddamt_u:897": "asaṃtuṣṭo hy ayuktaś ca prayogān iti nācaret /",
  "GR13uddamt_u:898": "śāstrasiddhavicārās tu sāmantakoṣakāḥ śubhāḥ // UT_12.19",
  "GR13uddamt_u:899": "oṃ glauṃ gaṃ gaṇeśāya namaḥ /",
  "GR13uddamt_u:900": "mantreṇānena mantrajñaḥ kumbhakāramṛdā tathā /",
  "GR13uddamt_u:901": "lambodaraṃ prakurvīta pūjayed upacārakaiḥ // UT_12.20",
  "GR13uddamt_u:902": "sāptāhikaṃ trisaṃdhyāyāṃ japtavyaṃ sāvadhānataḥ /",
  "GR13uddamt_u:903": "sahasraikapramāṇena japāc chāntir bhaviṣyati // UT_12.21",
  "GR13uddamt_u:904": "prātar aṣṭottaraṃ japtvā labhed buddhiṃ śubhāṃ naraḥ /",
  "GR13uddamt_u:905": "māsenaikena deveśi śrīlābhaś ca bhaved dhruvam // UT_12.22",
  "GR13uddamt_u:906": "ṣaṇmāsena varārohe mahādhanapatir bhavet /",
  "GR13uddamt_u:907": "trikālajñānavettā ca varṣaikena na saṃśayaḥ // UT_12.23",
  "GR13uddamt_u:908": "aiṃ namaḥ svāhā /",
  "GR13uddamt_u:909": "prātaḥ sahasravāraṃ tu prajaptena prapūjayet /",
  "GR13uddamt_u:910": "varadāṃ tu mahādevīṃ śvetagandhānulepanaiḥ // UT_12.24",
  "GR13uddamt_u:911": "puṣpair jāpair dakṣiṇādisopacārais tu pratyaham /",
  "GR13uddamt_u:912": "saptame divase hy evaṃ vāgaiśvaryaṃ prajāyate // UT_12.25",
  "GR13uddamt_u:913": "bhavet sadyaḥ pravaktā ca śrutismṛtidharo 'pi ca /",
  "GR13uddamt_u:914": "bāndhavaḥ sarvabhūtānāṃ cirāyuḥ sukham edhate // UT_12.26",
  "GR13uddamt_u:915": "oṃ klīṃ mantreṇānena deveśi sādhakaḥ japam ārabhet /",
  "GR13uddamt_u:916": "raktavastrāvṛto nityaṃ tathā kuṅkumajāṅgale // UT_12.27",
  "GR13uddamt_u:917": "saptāhajapamātreṇa hy ānayet tridaśāṅganām /",
  "GR13uddamt_u:918": "oṃ drīṃ drīṃ drīṃ drīṃ svāhā /",
  "GR13uddamt_u:919": "pūrvavidhāno hi japed ekāntasaṃsthitaḥ // UT_12.28",
  "GR13uddamt_u:920": "ākarṣeti striyaṃ śastāṃ sālaṃkārāṃ suvāsasam /",
  "GR13uddamt_u:921": "oṃ haiṃ haḥ huṃ /",
  "GR13uddamt_u:922": "ūrdhvadṛṣṭiprayogeṇa japel lakṣatrayaṃ priye // UT_12.29",
  "GR13uddamt_u:923": "sarvapāpavinirmukto jāyate khecare pade /",
  "GR13uddamt_u:924": "oṃ drīṃ kārīṇḍaḥ kṣaḥ kṣīṃ phaṭ svāhā /",
  "GR13uddamt_u:925": "ekapādasthito bhadre japed aṣṭottaraṃ śatam // UT_12.30",
  "GR13uddamt_u:926": "yad yat prārthayate vastu tad dadāti dine dine /",
  "GR13uddamt_u:927": "yajen naraviśeṣaṃ ca devāgnigurubrāhmaṇaiḥ // UT_12.31",
  "GR13uddamt_u:928": "oṃ śrīṃ kṣīṃ lohaṃ muñca kili kili amukaṃ kāṭaya kāṭaya mātaṃgini svāhā /",
  "GR13uddamt_u:929": "mantreṇānena pūrvāhṇe pūjayann upacārakaiḥ /",
  "GR13uddamt_u:930": "śarāvaṃ pūrayitvā tu catuṣpathe baliṃ haret // UT_12.32",
  "GR13uddamt_u:931": "samantraṃ kṣipyati pumān puruṣaṃ yadi paśyati /",
  "GR13uddamt_u:932": "ātmacintitakāryāṇi sādhayaty eva nānyathā // UT_12.33",
  "GR13uddamt_u:933": "oṃ stambhini svāhā kapālini svāhā drīṃ drīṃ vaiṣādārthini svāhā chaḥ chaḥ /",
  "GR13uddamt_u:934": "mantreṇa mṛttikāṃ japtvā pratārya saptadhā jale /",
  "GR13uddamt_u:935": "saṃmukhībhūya kṣiptvā ca japtvā cāyutaṃ vāsare // UT_12.34",
  "GR13uddamt_u:936": "tena siddho bhaven mantraḥ sādhakasya na saṃśayaḥ /",
  "GR13uddamt_u:937": "oṃ śrīṃ kṣāṃ kṣīṃ kṣūṃ kṣaiṃ kṣauṃ kṣaḥ /",
  "GR13uddamt_u:938": "madhyāhnasamaye sūryasammukhe japam ācaret // UT_12.35",
  "GR13uddamt_u:939": "ayutaṃ japtamātreṇa svasāmarthyaṃ prapaśyati /",
  "GR13uddamt_u:940": "tasya dṛṣṭinipātena dvipadaś ca catuṣpadaḥ // UT_12.36",
  "GR13uddamt_u:941": "jvarābhibhūtā jāyante apūrvā mantrasampadaḥ /",
  "GR13uddamt_u:942": "oṃ haṃsaḥ haṃsaṃ so 'haṃ svāhā /",
  "GR13uddamt_u:943": "ekaviṃśatijaptena jalena jvarapīḍitaḥ // UT_12.37",
  "GR13uddamt_u:944": "vimucyate pānamātrāt sadyaḥ svasthaś ca jāyate /",
  "GR13uddamt_u:945": "oṃ drīṃ namo ghoreśvari ghoramukhi cāmuṇḍe ūrdhvakeśi vikṛtānane drīṃ drīṃ huṃ phaṭ huṃ svāhā /",
  "GR13uddamt_u:946": "ayaṃ sarvadalanamantraḥ // UT_12.38",
  "GR13uddamt_u:947": "oṃ drīṃ drīṃ drīṃ phaṭ phaṭ phaṭ svāhā sarvagrahāṇāṃ trāsanaṃ kuru kuru aṅguliprahāreṇa /",
  "GR13uddamt_u:948": "oṃ sraṃ srāṃ sriṃ srīṃ sruṃ srūṃ sreṃ sraiṃ sroṃ srauṃ sraṃ sraḥ ha raṃ rauṃ rīṃ rūṃ raiṃ reviḥ chuṃ chuṃ haṃsaḥ amṛtavarcase svāhā /",
  "GR13uddamt_u:949": "anena mantreṇodakaṃ śarāvaṃ saṃkṣipyāṣṭottaraśatenābhimantritaṃ kṛtvā pibet prātar utthāya saṃvatsareṇa vallīpalitavarjito bhavati /",
  "GR13uddamt_u:950": "vṛkṣasthāvarajaṅgamākṛtiṃ samāṅgīkārāc ca vyāghralomādikaṃ pūrvodaryāṃ bhasmīkaroti sarvajanapriyo bhavati cirāyur bhavati /",
  "GR13uddamt_u:951": "oṃ namo bhagavate rudrāya caṇḍeśvarāya huṃ huṃ huṃ phaṭ svāhā /",
  "GR13uddamt_u:952": "anena mantreṇa japaṃ kṛtvā śīghram īpsitaṃ labhet // UT_12.39",
  "GR13uddamt_u:953": "oṃ hūṃ drīṃ kṣaṃ kṣāṃ kṣiṃ kṣīṃ kṣuṃ kṣūṃ kṣeṃ kṣaiṃ kṣoṃ kṣauṃ kṣaṃ kṣaḥ hūṃ phaṭ svāhā /",
  "GR13uddamt_u:954": "imaṃ mantraṃ pūrvaṃ lakṣam ekaṃ japet taddaśāṃśam ayutaṃ havanaṃ kuryāt /",
  "GR13uddamt_u:955": "ekaikaṃ samidhaṃ ghṛtāktāṃ juhuyāt siddho bhavati gaṅgāgoloke na te meghāḥ praṇaśyanti na ca varṣanti vāsavo nadasamudraṃ śoṣayati meghastambho bhavati /",
  "GR13uddamt_u:956": "udakamadhye sthitvā japaṃ karoty anāvṛṣṭikāle 'tivṛṣṭiṃ karoti /",
  "GR13uddamt_u:957": "oṃ drīṃ pracalite kubere hūṃ hūṃ kili kili svāhā /",
  "GR13uddamt_u:958": "pūrvavelāyām ādarśadīpasamīpe ṣaḍaṅgulena bhājane sūryamaṇḍale kumāraṃ vāme veśayati pūrvam ayutajapaḥ kartavyaḥ pañcopacāreṇa pūjā ca kartavyā pūrvābhiś ca svarājye /",
  "GR13uddamt_u:959": "oṃ śrīṃ himajāte prayaccha me dhanaṃ svāhā /",
  "GR13uddamt_u:960_0": "anena mantreṇa siddhārthakaṃ ghṛtamiśritaṃ hunet aṣṭottaraśate na annapānavimiśritaṃ",
  "GR13uddamt_u:960_1": "sahasreṇa hunet manasaḥ prārthitaṃ labhet ayutaṃ hunec chrīsumanā bhavet lakṣaṃ huned",
  "GR13uddamt_u:960_2": "grāmaśataṃ labhet // UT_12.40",
  "GR13uddamt_u:961": "oṃ namo namaḥ /",
  "GR13uddamt_u:962": "imaṃ mantraṃ śataṃ japet sarvakāmaprado 'yaṃ mantraḥ // UT_12.41",
  "GR13uddamt_u:963": "oṃ drīṃ śrīṃ sārase siddhikari krīṃ namaḥ svāhā /",
  "GR13uddamt_u:964": "imaṃ mantraṃ lakṣam ekaṃ japed raktakaravīraiś ca pūjayet satataṃ sarvakāmado 'yaṃ mantraḥ // UT_12.42",
  "GR13uddamt_u:965": "oṃ druṃ kṣeṃ kṣeṃ huṃ kṣaḥ amukaṃ kṣaḥ svāhā /",
  "GR13uddamt_u:966": "anena mantreṇa rājikālavaṇatuṣakaṇṭakaśivanirmālyaṃ tailena yutaṃ hunet samastaśrībhājanaṃ bhavati // UT_12.43",
  "GR13uddamt_u:967": "oṃ huṃ huṃ huṃ lūṃ laṃ lauṃ huṃ laḥ amukaṃ chaḥ chaḥ svāhā /",
  "GR13uddamt_u:968": "anena mantreṇa siddhārthaṃ bhasmanā saha mantritaṃ kartavyaṃ yasya gṛhe prakṣipya mantrabalipāṃśvair ākṣipet tasya bāhustambho bhavati /",
  "GR13uddamt_u:969": "ripusainyāgre kṣipet śatrusainyastambho bhavati aśvagajanarā niśceṣṭā bhavanti vikalā bhavanti samantādevākulā bhavanti // UT_12.44",
  "GR13uddamt_u:970": "oṃ ruṃ ruṃ mukhe svāhā /",
  "GR13uddamt_u:971": "anena mantreṇa japtatailena mukhaṃ prakṣālya tilatailena gātrābhyaṅgaṃ vā vidhāya vātādikaṃ dinasaptakena naśyati /",
  "GR13uddamt_u:972": "aiṃ mātaṃgi vimalāvati vikarāle drīṃ chaḥ chaḥ svāhā /",
  "GR13uddamt_u:973": "anena mantreṇa japāpuṣpaṃ parijapya vārīṇi nadyādau homayet saptāhena īpsitaṃ phalaṃ labhet /",
  "GR13uddamt_u:974": "kārtavīryārjuno nāma rājā bāhusahasrabhṛt /",
  "GR13uddamt_u:975": "tannāmakīrtanād eva hṛtaṃ naṣṭaṃ ca labhyate // UT_12.45",
  "GR13uddamt_u:976": "nityaṃ nityaṃ japet kiṃcid vidyāṃ vittasya prāptaye /",
  "GR13uddamt_u:977": "oṃ maṃ kiṇi svāhā /",
  "GR13uddamt_u:978": "iti vṛścikamantraḥ /",
  "GR13uddamt_u:979": "oṃ huṃ huṃ haṃsaḥ haṃsaṃ so 'haṃ so 'haṃ svāhā /",
  "GR13uddamt_u:980": "iti sarvaviṣāpaharaṇamantraḥ /",
  "GR13uddamt_u:981": "mayūrapicchena kuśena śareṇa śaradaṇḍena vā taddehe sammārjanaṃ kuryāt /",
  "GR13uddamt_u:982": "haṃ hāṃ hiṃ hīṃ huṃ hūṃ heṃ haiṃ hoṃ hauṃ haṃ haḥ chaḥ chaḥ svāhā /",
  "GR13uddamt_u:983_0": "imaṃ gokṣīrasadṛśaṃ vāraṃ vāraṃ vicintayed vā varānanamukhe śirasi śarīre tataḥ kaṇṭhe",
  "GR13uddamt_u:983_1": "tato hṛdi nābhimaṇḍale guhye tathā sarvāṅge cintayet tathā pūrakeṇa varārohe kaṇṭhadaṣṭo 'pi jīvati /",
  "GR13uddamt_u:984": "oṃ gaṃ gaṇapataye mahāgaṇapataye vighnaharāya mataṃgasambhavāya lambodarāya gaurīpriyaputrāya hrīṃ gāṃ namaḥ raṃ haṃ kṣaḥ svāhā /",
  "GR13uddamt_u:985_0": "gorocanāviṣarājikāpippalīnīcayavair mahātailena saha devadattaiś ca lakṣitān ālikhet",
  "GR13uddamt_u:985_1": "nimbakāṣṭhena pratikṛtiṃ hutvā pṛṣṭhato likhet sadyo jvaravilopo bhavati śāntir bhavati // UT_12.46",
  "GR13uddamt_u:986": "Uḍḍāmareśvaratantra, Trayodaśaḥ paṭalaḥ",
  "GR13uddamt_u:987": "oṃ drīṃ vidyāstambhini stambhini chaḥ chaḥ svāhā /",
  "GR13uddamt_u:988": "imaṃ mantraṃ prathamam ayutam ekaṃ japet paścān manasā saṃsmaret /",
  "GR13uddamt_u:989": "vanamadhye 'pi bhojanaṃ prāpnoti /",
  "GR13uddamt_u:990": "oṃ hauṃ namo bhagavate mahārudrāya uḍḍāmareśvarāya huṃ huṃ chaṃ chaṃ drīṃ drīṃ svāhā /",
  "GR13uddamt_u:991_0": "anena mantreṇābhiṣekārthaṃ sahasravārajaptaṃ kalaśaṃ kārayet tanmadhye pañcaratnaṃ",
  "GR13uddamt_u:991_1": "nidhāya śvetavastreṇa veṣṭayet nānāphalasusaṃcūrṇaṃ nānāratnopaśobhitaṃ taddvārakagṛhavāsaṃ",
  "GR13uddamt_u:991_2": "kalaśaṃ dhṛtvā rātrau striyā saha śmaśāne vanaspatau vā ekavṛkṣe vā sarittaṭe samudragāminyāṃ",
  "GR13uddamt_u:991_3": "nadyāṃ vā catuṣpathe vā gacchet /",
  "GR13uddamt_u:992": "tataś ca kalaśaṃ nītvā strī vandhyā vā mṛtavatsā vā durbhagā vā kākavandhyā vā bhaṅgā sarvajanapriyā bhavati pīḍitā udvartayet /",
  "GR13uddamt_u:993_0": "priyaṅguḥ kuṅkumaṃ gorocanā nāgakesaro dūrvā haridre dve siddhārthakadvayaṃ vacā",
  "GR13uddamt_u:993_1": "punarnavāpāmārgo 'rkaś citrakaṃ śālmalī lakṣmaṇā tālamūlī śatāvarī vandhyā karkaṭī",
  "GR13uddamt_u:993_2": "balā kṣīriṇī mṛgapippalī tathā cirāṇi supattrāṇy uśīraṃ ghṛtaṃ madhu tathā palāśapuṣpapattrāṇi",
  "GR13uddamt_u:993_3": "ambarabilvapattrāṇy aśvagandhādīni sugandhadravyāṇi sarvāṇi sarve sādhyaviśeṣataḥ",
  "GR13uddamt_u:993_4": "anyad udvartayed gātraṃ śirolepano yaḥ punaḥ kalaśaṃ prakṣipya snāpayet labhate striyaṃ",
  "GR13uddamt_u:993_5": "sadā udvartanavastraṃ tyaktvā paravastraparidhānaṃ kuryāt /",
  "GR13uddamt_u:994": "bhadrāsane vyavasthitā [... au4 Zeichenjh] kuryād vāri niḥkṣipya kumbhasthitaṃ yā strīṇāṃ madhye samākarṣayati yantraṃ tatas tāṃ sammukhastriyam arcayet /",
  "GR13uddamt_u:995": "vastrālaṃkārasindūrasugandhikusumādibhiḥ /",
  "GR13uddamt_u:996": "gṛhārcāṃ kārayed devaṃ śivaṃ devyā sahārcayet // UT_13.1",
  "GR13uddamt_u:997": "dakṣiṇāṃ sa pumān dadyāt śvetāṃ gāṃ vatsasaṃyutām /",
  "GR13uddamt_u:998": "atha snānaphalaṃ vakṣye yathoktaṃ tripurāriṇā // UT_13.2",
  "GR13uddamt_u:999": "putrārthī labhate putraṃ dhanārthī labhate dhanam /",
  "GR13uddamt_u:1000": "śāntyarthī śāntim āpnoti durbhagā subhagā bhavet // UT_13.3",
  "GR13uddamt_u:1001": "bhraṣṭarājyas tathā rājā rājyaṃ prāpnoti niścitam /",
  "GR13uddamt_u:1002": "abhāryo labhate bhāryāṃ sukhārthī sukham āpnuyāt // UT_13.4",
  "GR13uddamt_u:1003": "iti strīpuruṣayoḥ snānaphalam // UT_13.5",
  "GR13uddamt_u:1004": "huṃ amukaṃ huṃ phaṭ svāhā /",
  "GR13uddamt_u:1005": "śmaśāne gatvā ulūkakapotakāñjīrāṇām atisatvaraṃ stanyaṃ gṛhītvā japet saptāhena // UT_13.6",
  "GR13uddamt_u:1006": "huṃ amukaṃ phaṭ phaṭ svāhā anena mantreṇa bhānuvṛkṣasamīpe sthitvāyutaikaṃ japet tataḥ kaṭutailena daśāṃśena havanaṃ kuryāt nipātīkaraṇaṃ bhavati // UT_13.7",
  "GR13uddamt_u:1007": "oṃ oṃ oṃ iti mantraṃ pūrvam ayutaṃ japtvānāvṛṣṭikāle japen mahāvṛṣṭir bhavati /",
  "GR13uddamt_u:1008": "oṃ hrīṃ varade svāhā /",
  "GR13uddamt_u:1009": "imaṃ mantraṃ pūrvam ayutaṃ japtvā taddaśāṃśaṃ palāśasamidbhir havanaṃ kuryāt ghṛtaṃ hunet tataḥ sārvakālikaṃ phalaṃ labhet /",
  "GR13uddamt_u:1010": "huṃ huṃ huṃ naṃ naṃ naṃ amukaṃ huṃ phaṭ svāhā /",
  "GR13uddamt_u:1011_0": "imaṃ mantraṃ pūrvam ayutaṃ japtvā khādirasamidho rudhireṇa liptvā taddaśāṃśaṃ hunet",
  "GR13uddamt_u:1011_1": "yasya nāmnā sa sahasraikena mahendrajvareṇa gṛhyate ayutahavanena nipātanaṃ tathānenaiva",
  "GR13uddamt_u:1011_2": "mantreṇāpāmārgasamidho hunet ayutasaṃkhyakāḥ trimadhuyutāḥ tato vibhīṣaṇādayo rākṣasā",
  "GR13uddamt_u:1011_3": "varadā bhavanti // UT_13.8",
  "GR13uddamt_u:1012": "oṃ hūṃ vāṃ vīṃ vūṃ vaiṃ vauṃ vaṃ vaḥ oṃ huṃ phaṭ svāhā /",
  "GR13uddamt_u:1013": "ayaṃ jvaragrahaṇamantraḥ // UT_13.9",
  "GR13uddamt_u:1014": "oṃ aiṃ kṣili kili phaṭ svāhā /",
  "GR13uddamt_u:1015": "anena mantreṇa trimadhuyuktam uḍumbaraṃ pūrvam ayutaṃ japtvā sahasraikaṃ homayed anāvṛṣṭikāle mahāvṛṣṭiṃ karoti /",
  "GR13uddamt_u:1016": "oṃ drāṃ drīṃ drūṃ draiṃ drauṃ haḥ oṃ svāhā /",
  "GR13uddamt_u:1017": "imaṃ mantraṃ pūrvam ayutaṃ japtvā trimadhuyutā bilvasamidho hunet tataḥ samastajanapadāḥ kiṃkarā bhavanti // UT_13.10",
  "GR13uddamt_u:1018": "oṃ drīṃ oṃ drīṃ huṃ oṃ svāhā /",
  "GR13uddamt_u:1019": "imaṃ mantraṃ pūrvam ayutaṃ japtvā taddaśāṃśaṃ darbhasamidho ghṛtakṣīrayutā huned ayutahomataḥ sarvarogapraśāntir bhavati /",
  "GR13uddamt_u:1020": "oṃ klīṃ amukīṃ khe khe svāhā /",
  "GR13uddamt_u:1021": "imaṃ mantraṃ pūrvam ayutaṃ tu juhuyāt taddaśāṃśaṃ nyagrodhasamidho madhuyuktā hunet sahasramātrahomena mahārājapatnī vaśagā bhavati anyalokastrīṇāṃ tu kā kathā // UT_13.11",
  "GR13uddamt_u:1022": "oṃ drīṃ gomukhi gomukhi sahasrasutālā bhīmabhogapiśitabhūmau āgacchatu svāhā // UT_13.12",
  "GR13uddamt_u:1023_0": "anena mantreṇa raktakaravīraṃ kṣaudreṇa saṃyuktaṃ hunet vaśakāmo lavaṇaṃ hunet striyam",
  "GR13uddamt_u:1023_1": "ākarṣayati pūrvasaṃyuktaṃ premakāmaḥ sindūraṃ hunet purakṣobho bhavati tuṣakaraṭaṃ",
  "GR13uddamt_u:1023_2": "huned abhicārakarma bhavati mahāmāṃsaṃ ghṛtasaṃyuktaṃ hunet mahādhanapatir bhavet // UT_13.13",
  "GR13uddamt_u:1024": "oṃ namo bhagavate rudrāya uḍḍāmareśvarāya huṃ phaṭ svāhā /",
  "GR13uddamt_u:1025_0": "anena mantreṇa śrīphalasaṃyuktaṃ ghṛtaṃ hunet śatahomena prajñā bhavati sahasreṇa",
  "GR13uddamt_u:1025_1": "golābho bhavati lakṣeṇa grāmasahasralābho bhavati sapādalakṣeṇa bhraṣṭarājyaṃ rājā",
  "GR13uddamt_u:1025_2": "prāpnoti // UT_13.14",
  "GR13uddamt_u:1026": "oṃ aiṃ drīṃ huṃ phaṭ svāhā /",
  "GR13uddamt_u:1027_0": "anena mantreṇa kākamāṃsaṃ kukkuṭabījaṃ kaṭutailena hunet sahasraikena drīṃkārāntaṃ",
  "GR13uddamt_u:1027_1": "nāma saṃjapya yasya nāmnā japet sa conmatto bhavati sahasraikena taṇḍulahomena sustho bhavati // UT_13.15",
  "GR13uddamt_u:1028": "oṃ aiṃ śrīṃ kṣaṃ klīṃ svāhā /",
  "GR13uddamt_u:1029_0": "anena mantreṇa japaḥ kāryaḥ saptavārajaptena dehaśuddhir bhavati śatajaptena sarvatīrthasnānaphalaṃ",
  "GR13uddamt_u:1029_1": "bhavati sahasreṇa dhīvṛddhiḥ ayutena sahasragranthakartā mahān kavir bhavati ekalakṣeṇa",
  "GR13uddamt_u:1029_2": "śrutidharo bhavati dvilakṣeṇa samastaśāstrajño bhavati trilakṣeṇātītānāgatavartamānajño",
  "GR13uddamt_u:1029_3": "bhavati caturlakṣeṇa grahapatir bhavati pañcalakṣeṇa vedavedāntapurāṇasmṛtiviśeṣajño",
  "GR13uddamt_u:1029_4": "bhavati ṣaḍlakṣair vajratantur bhavati saptalakṣair nadīṃ śoṣayati hariharabrahmādiṣu",
  "GR13uddamt_u:1029_5": "sakhyaṃ bhavati nocet vajroktena vidhinā japet tadā saṃskṛto 'yaṃ darśakena vā maharṣiṇā",
  "GR13uddamt_u:1029_6": "śatena samo bhavati sahasreṇa saṃtāparahito bhavati punar apy ayutena purakṣobhako",
  "GR13uddamt_u:1029_7": "bhavati ṣaḍguṇena trailokyaṃ kṣobhayati tṛtīyena saptapātālaṃ kṣobhayati caturthena",
  "GR13uddamt_u:1029_8": "svargaṃ kṣobhayati pañcamenordhvagān saptalokān kṣobhayati ṣaḍguṇena trailokyaṃ kṣobhayati",
  "GR13uddamt_u:1029_9": "saptamena dvipadacatuṣpadādiprāṇimātraṃ kṣobhayati aṣṭamena sthāvarajaṅgamam ākarṣayati",
  "GR13uddamt_u:1029_10": "navamena svayam eva sarvalokeṣu nāradavad anāvṛtagatir bhavati daśalakṣeṇa kartum",
  "GR13uddamt_u:1029_11": "akartum anyathā kartuṃ kṣamo bhavati /",
  "GR13uddamt_u:1030_0": "punar apy amṛtakṣepaṇavidhinā japet sakṛd api naraḥ śvetakaravīrakusumatrimadhuyuktām",
  "GR13uddamt_u:1030_1": "āhutiṃ dadyāt sarvajanapriyo bhavati aśokapuṣpāṇi saghṛtaṃ hunet śokarahito bhavati",
  "GR13uddamt_u:1030_2": "bhraṣṭarājyaprāptikāmaḥ śrīphalahomaṃ kuryāt bhraṣṭarājyaṃ prāpnoti ājyayuktapadmapuṣpāṇi",
  "GR13uddamt_u:1030_3": "athavā kumudinīpuṣpāṇi homayet /",
  "GR13uddamt_u:1031": "nipātakāmaḥ kaṭutailayuktaṃ mayūramāṃsaṃ hunet kūṭena maraṇaṃ bhavati /",
  "GR13uddamt_u:1032": "pūgīphalaṃ kaṭutailaṃ lohacūrṇaṃ ca hunet samastadehe visphoṭakā bhavanti /",
  "GR13uddamt_u:1033": "kṣīripattrabilvapattrahomena śāntir bhavati /",
  "GR13uddamt_u:1034": "tilasamidhaḥ sakaṭutailā hunet tena vidveṣaṇaṃ bhavati /",
  "GR13uddamt_u:1035": "dhattūracūrṇe sāsthicūrṇe sakaṭutailalohacūrṇe ca hute śīghraṃ śatrunāśo bhavati /",
  "GR13uddamt_u:1036": "mahāmāṃsaṃ saghṛtaṃ hunet mano'bhīṣṭaṃ sarvaṃ bhavati // UT_13.16",
  "GR13uddamt_u:1037": "Uḍḍāmareśvaratantra, Caturdaśaḥ paṭalaḥ",
  "GR13uddamt_u:1038": "klīṃ kāmāture kāmamekhale viṣayiṇi vararati bhagavati amukaṃ me vaśaṃ kuru vaśaṃ kuru klīṃ namaḥ svāhā /",
  "GR13uddamt_u:1039": "anena mantreṇa bhojanakāle saptagrāsān saptavārābhimantritān bhuñjīta /",
  "GR13uddamt_u:1040": "saptame divase strī vā puruṣo vā vaśībhavati svaṃ ca dadāti /",
  "GR13uddamt_u:1041": "oṃ huṃ svāhā /",
  "GR13uddamt_u:1042": "imaṃ mantraṃ trisaṃdhyaṃ japet śatrunāśo bhavati /",
  "GR13uddamt_u:1043": "klīṃ kāli kāli mahākāli kole kinyā svāhā /",
  "GR13uddamt_u:1044": "imaṃ mantraṃ pūrvam ayutaṃ japtvā saṃdhyākāle sahasraikaṃ homayet tataḥ kaṅkālī varadā bhavati suvarṇacatuṣṭayaṃ pratyahaṃ dadāti // UT_14.1",
  "GR13uddamt_u:1045": "oṃ drīṃ drīṃ draṃ draiṃ drauṃ draḥ huṃ namaḥ svāhā /",
  "GR13uddamt_u:1046": "anena mantreṇa pūrvam evāyutaṃ japtvā kevalam ājyaṃ hunet asmād ākarṣaṇaṃ bhavati // UT_14.2",
  "GR13uddamt_u:1047": "oṃ drauṃ drauṃ hīṃ hīṃ huṃ namaḥ svāhā /",
  "GR13uddamt_u:1048": "anena mantreṇa pūrvavidhinā japtvārdhamāsād ākarṣaṇaṃ bhavati // UT_14.3",
  "GR13uddamt_u:1049": "oṃ haṃ oṃ hūṃ hūṃ hīṃ svāhā /",
  "GR13uddamt_u:1050": "iti pūrvakhaṅgabhedaḥ // UT_14.4",
  "GR13uddamt_u:1051": "sarvasaṃjīvanīmantraḥ oṃ huṃ drīṃ draṃ drauṃ draḥ huṃ huṃ /",
  "GR13uddamt_u:1052": "anena mantreṇa sarvajvaranāśanaṃ bhavati // UT_14.5",
  "GR13uddamt_u:1053": "dīṃ haṃ sini svāhā /",
  "GR13uddamt_u:1054": "anena mantreṇa sarvajanavaśīkaraṇam // UT_14.6",
  "GR13uddamt_u:1055": "oṃ hīṃ namaḥ hīṃ phaṭ svāhā /",
  "GR13uddamt_u:1056_0": "imaṃ mantraṃ sādhyanāmnāyutaṃ japet śavāsanasthito hṛdayaṃ na prakāśayet [... au4",
  "GR13uddamt_u:1056_1": "Zeichenjh] amukīṃ tāṃ [... au4 Zeichenjh] saṃgṛhya guṭikāṃ kṛtvā mukhe prakṣipya",
  "GR13uddamt_u:1056_2": "vidyādharatvaṃ bhavati // UT_14.7",
  "GR13uddamt_u:1057": "oṃ hīṃ huṃ namaḥ /",
  "GR13uddamt_u:1058": "imaṃ mantraṃ pūrvavidhinā japet pādukāsiddhir bhavati // UT_14.8",
  "GR13uddamt_u:1059": "oṃ kṣaṃ kṣaṃ hrīṃ huṃ phaṭ svāhā /",
  "GR13uddamt_u:1060": "imaṃ mantraṃ pūrvakrameṇa japed vetālasiddhir bhavati // UT_14.9",
  "GR13uddamt_u:1061": "oṃ hrīṃ svāhā /",
  "GR13uddamt_u:1062_0": "anena mantreṇa narakapālaṃ gṛhītvā tasmin naratailaṃ dattvā tasmin vāyasacakṣuḥsaṃvardhinīṃ",
  "GR13uddamt_u:1062_1": "vartikāṃ prajvālayet kṛṣṇapakṣāmāvāsyāyāṃ śanivāre andhakūpe śmaśāne vā śūnyāyatane",
  "GR13uddamt_u:1062_2": "vā kajjalaṃ pātayitavyaṃ tāvat kālaṃ pūrvoktaṃ mantraṃ japet yāvatā kālena vartiśeṣaṃ",
  "GR13uddamt_u:1062_3": "prajvalati avasāne prabhūtabalidānaṃ kartavyaṃ tatra balistambham ādāya tena siddhāñjanenāñjitanayanaḥ",
  "GR13uddamt_u:1062_4": "surāsurair api na dṛśyate 'nyalokasya kā kathā // UT_14.10",
  "GR13uddamt_u:1063": "oṃ hraṃ hrīṃ hūṃ hraiṃ hrauṃ hraḥ hrīṃ hrīṃ iti śaṅkhinīvidyā /",
  "GR13uddamt_u:1064": "oṃ hīṃ huṃ iti puṣpāñjalivedhaḥ /",
  "GR13uddamt_u:1065": "huṃ huṃ iti huṃkāravedhaḥ /",
  "GR13uddamt_u:1066": "oṃ hrīṃ huṃ ity ālayavedhaḥ /",
  "GR13uddamt_u:1067": "hrāṃ śivāvedhamantraḥ /",
  "GR13uddamt_u:1068": "hrīṃ iti bhramarāvartasaṃghaṭṭavedhaḥ /",
  "GR13uddamt_u:1069": "oṃ drīṃ huṃ chaḥ chaḥ svāhā /",
  "GR13uddamt_u:1070": "lohatriśūlaṃ kṛtvā rudhireṇa viṣaṃ piṣṭvā tena triśūlaṃ liptvāyutenābhimantritaṃ kṛtvā yasya nāmnā bhūmau nikhanet tasya śīghraṃ mṛtyur bhavati // UT_14.11",
  "GR13uddamt_u:1071_0": "oṃ hrīṃkāri hūṃkāri kapāli samāvedhaṃ bandhuṃ napuṃsakaṃ mahāśaye abhayaṃkari amarākhyaṃ",
  "GR13uddamt_u:1071_1": "kuru kuru jvaraṃ hana hana ākrośāt kolāhalaṃ parāṃ śaktyākarṣiṇīṃ sarvaśaktiprasaṅginīṃ",
  "GR13uddamt_u:1071_2": "śāntike huṃ phaṭ svāhā /",
  "GR13uddamt_u:1072": "imāṃ mahāvidyāṃ śatruvaśaṃkarīṃ manasā smaret sa sarvatra nirbhayo bhavati // UT_14.12",
  "GR13uddamt_u:1073": "oṃ oṃ oṃ haṃ haṃ haṃ haṃ sāṃ sāṃ sāṃ sāṃ imaṃ mantraṃ japitvā sthāvarajaṅgamaviṣanāśanaṃ bhavati // UT_14.13",
  "GR13uddamt_u:1074": "oṃ asthi yaṃsthi vidrānidrā saṃnividyā rā ṭaṃ ṭīṃ drīṃ samāsaṃ maṭaṃṭīṃ chaṃ chaṃ /",
  "GR13uddamt_u:1075": "anena mantreṇa kākapakṣaṃ sahasraikaṃ hunet yasya nāmnā tam uccāṭayati // UT_14.14",
  "GR13uddamt_u:1076": "strīṃ haṃ anena mantreṇāyute japte sati kavitvavidyā bhavati strīmaṇiśakunavidyāṃ hi saṃjapet jhaṭiti kavitvaṃ karoti // UT_14.15",
  "GR13uddamt_u:1077": "haṃ aiṃ haṃ haṃ aiṃ vada vada vāgvādini svāhā /",
  "GR13uddamt_u:1078": "imaṃ mantraṃ saptavāraṃ japtvādhikādhikaṃ kavitvaṃ ca karoti // UT_14.16",
  "GR13uddamt_u:1079": "oṃ haṃ chaṃ chaṃ chaṃ aiṃ namaḥ svāhā /",
  "GR13uddamt_u:1080": "sahasrajapādadhikādhikaṃ kavitvado 'yaṃ mantraḥ /",
  "GR13uddamt_u:1081": "oṃ kaṃ khaṃ gaṃ ghaṃ caṃ chaṃ chaṃ avilambaṃ vaktuḥ stambhayati vācam ālokanāt /",
  "GR13uddamt_u:1082": "huṃ huṃ huṃ huṃ khaṃ khaṃ khaṃ khaṃ chaṃ chaṃ vācāṃ stambhinī vāyusaṃjīvanī vidyā /",
  "GR13uddamt_u:1083": "drīṃ ālokavedhaḥ parokṣavedhaḥ /",
  "GR13uddamt_u:1084": "hrīṃ sarvavedhanamantraḥ /",
  "GR13uddamt_u:1085": "draṃ drauṃ drauṃ drauṃ draṃ amukaṃ bheji bheji hrīṃ chaṃ chaṃ chaṃ iti visphoṭakasaṃjīvinī avalokanāt kāryasiddhikarī // UT_14.17",
  "GR13uddamt_u:1086": "oṃ drāṃ drīṃ pūrvarākṣasān nāśaya sarvāṇi bhañjaya saṃtuṣṭā mohaya mahāsvane huṃ huṃ phaṭ svāhā iti sarvabhūtamāraṇamantraḥ /",
  "GR13uddamt_u:1087": "oṃ hrīṃ saḥ drāṃ chaḥ chaḥ chaḥ dūrvākṣīrahomena sarvaśāntikarī vidyā // UT_14.18",
  "GR13uddamt_u:1088_0": "huṃ pañcāṇḍaṃ cāṇḍaṃ drīṃ phaṭ svāhā anena mantreṇa manuṣyāsthikīlakaṃ saptāṅgulaṃ",
  "GR13uddamt_u:1088_1": "sahasradhābhimantritaṃ yasya gehe nikhanet tasya kūṭam utsādinaṃ bhavati uddhṛte",
  "GR13uddamt_u:1088_2": "sati punaḥ svāsthyaṃ bhavati /",
  "GR13uddamt_u:1089": "huṃ kṣaṃ amukaṃ phaṭ svāhā anena mantreṇa pecakapakṣimāṃsaṃ kaṭutailena saṃyutaṃ homayet sahasrahomena śatruṃ nipātayati // UT_14.19",
  "GR13uddamt_u:1090": "oṃ śrīṃ śrīṃ hrīṃ hrīṃ dhuṃ dhuṃ haṃ haḥ svāhā /",
  "GR13uddamt_u:1091": "iyaṃ hi trailokyavijayānamnī vidyā /",
  "GR13uddamt_u:1092": "manasā smaret sarvakāmaprado 'yaṃ mantraḥ // UT_14.20",
  "GR13uddamt_u:1093": "oṃ aiṃ hrīṃ śrīṃ klīṃ viśvarūpiṇi piśācini bhūtabhaviṣyādikaṃ vada vada me karṇe kathaya kathaya huṃ phaṭ svāhā /",
  "GR13uddamt_u:1094_0": "imaṃ mantraṃ śuklapratipadam ārabhya pūrṇimāparyantaṃ sahasraikaṃ trisaṃdhyaṃ japet",
  "GR13uddamt_u:1094_1": "pratyahaṃ pūtaṃ jalaṃ saghṛtaṃ bhaktapiṇḍaṃ harmyopari rātrau dadyāt trailokye yādṛśī",
  "GR13uddamt_u:1094_2": "tādṛśī vārttā sādhakasya karṇe bhūtabhaviṣyādikaṃ ca kathayati // UT_14.21",
  "GR13uddamt_u:1095_0": "oṃ raṃ rāṃ saṃ sāṃ laṃ lāṃ haṃ haḥ saṃ saḥ khaṃ khaḥ taṃ taḥ dhaṃ saṃ sphuṃ sphaḥ",
  "GR13uddamt_u:1095_1": "hrīṃ huṃ huṃ huṃ kṣīṃ kṣīṃ kṣauṃ sauṃ saḥ chaṃ chaḥ dhaṃ saḥ sphuṃ sphaḥ hrīṃ huṃ",
  "GR13uddamt_u:1095_2": "huṃ huṃ kṣīṃ kṣīṃ kṣauṃ saṃ phaṃ phaḥ huṃ phaṭ svāhā /",
  "GR13uddamt_u:1096": "ayaṃ samastaviṣanāśanamantraḥ /",
  "GR13uddamt_u:1097_0": "sacarācare oṃ sacarācare oṃ huṃ huṃ haṃ haṃ haṃ haṃ haṃ haṃ haṃ haṃ haṃ haṃ kṣakṣakṣaḥ",
  "GR13uddamt_u:1097_1": "hasaḥ oṃ saṃ huṃ hrīṃ sarveśa viṣṇubalena śaṃkaradarpeṇa vāyuvegena ravitejasā candrakāntyā",
  "GR13uddamt_u:1097_2": "vairaṃ bāṇaśūrpaṇaṃ sarvaṃ viṣaharaṃ vada sarvarakṣāṃsi hi nāśaya 2 bhañjaya 2 sarvaduṣṭān",
  "GR13uddamt_u:1097_3": "mohaya 2 deva huṃ phaṭ svāhā huṃ phaṭ svāhā /",
  "GR13uddamt_u:1098": "imaṃ mantram aṣṭottarasahasraṃ śataṃ vā japtvā saptame divase siddhiḥ samākarṣaṇaṃ bhavati // UT_14.22",
  "GR13uddamt_u:1099_0": "oṃ hrīṃ amukaṃ chaḥ chaḥ anena mantreṇa mānuṣyāsthimayaṃ kīlakam ekādaśāṅgulaṃ sahasreṇābhimantritaṃ",
  "GR13uddamt_u:1099_1": "yasya gṛhe nikhanet tasya kūṭaṃ cotsādanaṃ bhavati uddhṛte punaḥ svāsthyaṃ bhavati // UT_14.23",
  "GR13uddamt_u:1100": "oṃ hrīṃ kāla kaṅkāla mahākāla karālavadana amukaṃ gṛhṇa triśūlena bhinddhi 2 khaḍgena chinddhi 2 huṃ phaṭ chaḥ chaḥ svāhā /",
  "GR13uddamt_u:1101": "anena mantreṇa vibhītakakāṣṭhakīlakam ekaviṃśatyaṅgulaṃ sahasreṇābhimantritaṃ yasya gṛhadvāre nikhanyate tasya sadyo dehanipātanaṃ bhavati // UT_14.24",
  "GR13uddamt_u:1102": "oṃ hrīṃ klīṃ śrīṃ huṃ amukaṃ chaḥ chaḥ /",
  "GR13uddamt_u:1103": "anena mantreṇa siddhikāṣṭhamayaṃ kīlakaṃ navāṅgulaṃ sahasreṇābhimantritaṃ yasya gṛhe nikhanyate sa vaśyo bhavati /",
  "GR13uddamt_u:1104": "oṃ hrīṃ śrīṃ klīṃ mātaṃgini aiṃ hrīṃ śrīṃ klīṃ svāhā /",
  "GR13uddamt_u:1105": "anena mantreṇa rājikāṃ lavaṇaghṛtamiśritāṃ yasya nāmnā saha homayet tāṃ striyaṃ puruṣaṃ vā vaśayaty ākarṣaṇaṃ ca karoti // UT_14.25",
  "GR13uddamt_u:1106": "oṃ hrīṃ hūṃ chaḥ chaḥ /",
  "GR13uddamt_u:1107": "anena mantreṇa vāḍavakāṣṭhamayaṃ kīlakaṃ trayodaśāṅgulaṃ sahasreṇābhimantritaṃ yasya gṛhe nikhanet sa cakṣurbhyām andho bhavati // UT_14.26",
  "GR13uddamt_u:1108": "oṃ chaḥ oṃ chaḥ chaḥ /",
  "GR13uddamt_u:1109": "anena mantreṇa bilvakāṣṭhasya kīlakaṃ daśāṅgulaṃ sahasreṇābhimantritaṃ yasya gṛhe nikhanet saparivārasya tasya pretatvaṃ bhavati // UT_14.27",
  "GR13uddamt_u:1110": "oṃ hrīṃ amukīṃ me prayaccha svāhā /",
  "GR13uddamt_u:1111": "anena mantreṇa pāṭalākāṣṭhamayaṃ pañcāṅgulaṃ kīlakaṃ sahasreṇābhimantritaṃ yasya nāmnā devatāyatane nikhanet sa śīghraṃ kanyāṃ labhate // UT_14.28",
  "GR13uddamt_u:1112": "Uḍḍāmareśvaratantra, Pañcadaśaḥ paṭalaḥ",
  "GR13uddamt_u:1113": "ṣaṭkoṇaṃ yantraṃ likhitvā tatra ṣaṭkoṇe oṃ kurukulle svāhā iti mantraṃ pūrvakoṇe likhet /",
  "GR13uddamt_u:1114": "kuru ity akṣaradvayam aparakoṇe likhet /",
  "GR13uddamt_u:1115": "akṣaraikaṃ pūrvāvartakrameṇa lekhitavyam /",
  "GR13uddamt_u:1116": "tato bhūrjapattre imaṃ mantraṃ likhitvā gṛhadvāre dehalyā ekadeśe dhṛte sati gṛhasarpam uccāṭayati vivaradvāri dhṛte vivarastho naśyaty eva // UT_15.1",
  "GR13uddamt_u:1117": "raktakaravīrapuṣpam āmrapattrabhasmanā liptaṃ tatkṣaṇād eva śubhraṃ bhavati tathā gandhakadhūpenāpi bhāvitena śuktir bhavati /",
  "GR13uddamt_u:1118": "loke hayamāra ityākhyasya raktakaravīrasya puṣpaṃ tūlavartikāgandhakena saha saṃyojya tatkṣaṇād eva jvalati /",
  "GR13uddamt_u:1119": "tathā ṭaṅkanaharidrābhyāṃ kṛte lepe kuṅkumakāntir bhavati // UT_15.2",
  "GR13uddamt_u:1120": "purāṇaśuṣkagomayaṃ yadā jale pātayet tadā bhīmoṣmaṇā tasmād budbudam utpadyate /",
  "GR13uddamt_u:1121": "evaṃ gauraṃ tu bhūmyupari bhūtalaṃ spṛṣṭvā raktakaravīravṛkṣo jāyate iti /",
  "GR13uddamt_u:1122": "rūpake tāmre bhramara iva kumbhe samarpayet kiṃcid anuyogitvena mano'nurāgo bhavati tāmbūlarāgataḥ naśyati haridrārāgo ravikiraṇāt // UT_15.3",
  "GR13uddamt_u:1123_0": "oṃ huṃ sati kurur upakṣiśabdataḥ kuralakuṅkumena iti prasiddhiḥ kroñca ity api tasya",
  "GR13uddamt_u:1123_1": "nāma jihvākrīṃkṛtaṃ vāmakaratalamadhyalagnaparilepaṃ darśayitvā uditaviśvadhārābhasmanā",
  "GR13uddamt_u:1123_2": "punar api karatalalagnāt pradarśya gatyāścaryamate śiśudugdhabhāvitāt śodhayitvā",
  "GR13uddamt_u:1123_3": "gavādidugdhaṃ coṣṇaṃ kāṃsyapātre kṛtvā tīkṣṇataraṃ dhṛtvā taṇḍulanikṣepaṇena kṣīraṃ bhavati // UT_15.4",
  "GR13uddamt_u:1124": "bhūrjapattrapuṭakaṃ tilatailena dīpayitvā vividhabhakṣyānnaṃ sādhayet yathā lauhabhājane sādhyate /",
  "GR13uddamt_u:1125": "vārtākarañjikāpalam iti tat sūtreṇa veṣṭayitvā dīpayitvā ca jvālayet tenāvisūtreṇa veṣṭite ca sūtraṃ saṃdahyate vārtākaś ca pacyate // UT_15.5",
  "GR13uddamt_u:1126_0": "ādipaṅktau sapta svarān saṃlikhya tadadhaḥpaṅktau kādisaptavargāt saṃlikhya tadadhaḥpaṅktau",
  "GR13uddamt_u:1126_1": "haridrādikrameṇālekhanīyā tatra svaravarṇayojanena saṃkocanād akṣarakoṣṭhādisaṃsparśanāt saṃjāyate /",
  "GR13uddamt_u:1127": "bahuṣu madhyeṣu dattasaṃjñākṛtasaṃketaś cauraḥ svadṛṣṭim api saptasaptasvarādau jānāti /",
  "GR13uddamt_u:1128": "vyāpāramadhye kṣaṇarasikaś cauro jñāyate kṛto bhadradravye // UT_15.6",
  "GR13uddamt_u:1129": "kutrāpi dhattūrakabījaṃ kṣiptvā tad vā bhakṣati tadā tadguṇādiphalaṃ labhyate asau cauraḥ iti /",
  "GR13uddamt_u:1130": "svalpacaracaurās tu vastulābhe pradātāraḥ /",
  "GR13uddamt_u:1131_0": "kṣīryarkādivṛkṣadugdhena saṃlikhitaṃ cauranāmākṣaraṃ karatale 'pi likhitam anantaraṃ",
  "GR13uddamt_u:1131_1": "bhūrjapattre kṛtam api mardane sparśayitvā bhakṣituṃ tato dadāti aparilikhitaṃ cauranāma",
  "GR13uddamt_u:1131_2": "pattrayuktaṃ ca arigṛhagarbhamṛttikākāṇḍakaṃ bhavati /",
  "GR13uddamt_u:1132": "jale sādhunāma pattrayuktamṛttikā ca jale majjati tataḥ spṛṣṭvā kriyate asau cauraḥ iti /",
  "GR13uddamt_u:1133": "kṣīritarudugdhalikhitakṣudralekhe aṅgāracūrṇena marditāḥ spaṣṭā bhavanti /",
  "GR13uddamt_u:1134": "kūṭo 'pi viparītalikhitavarṇa ādarśādau pratikṛtibhāvāpanno varṇavaiparītyāt prativivardhitanyāsaḥ atidṛḍhā masī bhavati // UT_15.7",
  "GR13uddamt_u:1135_0": "nimbatālake samatāmrabhājane yāmamātramarditena vidhir astu samabhāgatā yathā āmalakīharītakīvibhītakanimbakhādirāṇām",
  "GR13uddamt_u:1135_1": "nīrākhyārājakaravīrarasaiḥ samastarasakajjalamuktamardanaprakāreṇa yāmamātreṇa pratyekaṃ",
  "GR13uddamt_u:1135_2": "yena prakāreṇa masidravyaṃ jāyate /",
  "GR13uddamt_u:1136": "śirīṣavṛkṣatvakcūrṇaṃ khadiraṃ vinā tāmbūlarāgaṃ janayati /",
  "GR13uddamt_u:1137": "tiryaka bhūmau nārikelaphalam asthisahitaṃ mukhena karṇikāyām ekena prahāreṇa dvidhā bhavati /",
  "GR13uddamt_u:1138": "laghukāṣṭhasūkṣmaracitapākāṃ vinā pādaikaṃ vā bhramati /",
  "GR13uddamt_u:1139": "guñjāphalāsthiliptaṃ stambhitaṃ taduttarapādaṃ prayojya prapadātyantaṃ bhramati tadā pādatale tālakāralagnā uttiṣṭhati /",
  "GR13uddamt_u:1140": "evaṃ laghukāṣṭhanirmitāsamakaḥ pāpapurahāsārthaṃ dattamukhaveṣṭaṃ kiṃcit yas tena sitavastrādau kaṭyāṃ lagnam upatiṣṭhamānās tiṣṭhati // UT_15.8",
  "GR13uddamt_u:1141_0": "evaṃ niviḍāmbarapihitajambādau adhomukhakāṃsyabhājananihitam aṅgāraṃ na dahati vastraṃ",
  "GR13uddamt_u:1141_1": "dahati cāpi śiśirajalamiśritam api ānataphalacūrṇabhāvitakalaśaḥ tīkṣṇaś ca kāṃsyabhājananihitaṃ",
  "GR13uddamt_u:1141_2": "guruḍḍanāpy aśaktaṃ na bhavati tadānīṃ tiktaṃ yāti yac chuktaṃ miṣṭam eti kajjalacavikācūrṇābhyāṃ",
  "GR13uddamt_u:1141_3": "kramasaṃlikhitapustakamadhyakāraṇe 'pi yatheṣṭayā pacyate yathā kaṭāhe ramyatare",
  "GR13uddamt_u:1141_4": "madhunāgniprajvalite sakuṇḍādau jalapūrṇe adhomukhe ujjvalaṃ svayam eti dhūmābhyāṃ",
  "GR13uddamt_u:1141_5": "svayam udgirati vartidvaye śaśaviṣṭhāpūrṇagarbhe kamaṭhair adhovartiviṣṭhāyitāpi",
  "GR13uddamt_u:1141_6": "upari jvalajjvālājvalitavartijvālām api jvalitadhūmam aṅgāratīkṣṇaśikhayā nāḍikādau /",
  "GR13uddamt_u:1142": "vālivāte 'yaṃ prayogaḥ kāryaḥ /",
  "GR13uddamt_u:1143": "vāmakarāṅguliparyantaṃ gopitaṃ sūtracihnam apy acihnaṃ ca dṛśyate janasya viṣamasamākṣareṇa vīkṣite kālaḥ asamam api puruṣaṃ jānīyāt /",
  "GR13uddamt_u:1144": "pañcadāḍime śikhare masiguṇite yaddhi bhavati tāvat guṭike vijānīyāt /",
  "GR13uddamt_u:1145": "akālavakre sati kālam atha phalacūrṇena militvā bhasmanā saha ghṛtena kākañjikā sahasā bhavati // UT_15.9",
  "GR13uddamt_u:1146": "agādhasthirajale dhūmacūrṇena likhitacintādi bhītavad bhāṣate na nimajjatīti /",
  "GR13uddamt_u:1147": "samadaśaghṛtajadhṛtasamāveśārdhaṃ dhṛtamūṣalaṃ tiṣṭhati // UT_15.10",
  "GR13uddamt_u:1148": "puṣyanakṣatre kuṅkumāvartitena bāṇena dūrastham api lakṣyaṃ bālo 'pi vidhyate /",
  "GR13uddamt_u:1149": "ṣaṇḍaṃ gomayānāṃ vartidīpakāntyā dagdhaṃ madhye hataśaśarudhiraṃ dṛśyate tatrāpi tailaṃ yat kiṃcid iti /",
  "GR13uddamt_u:1150": "śvetārkaphale tūlakaṃ sarṣapasamaṃ tailenaikīkṛtavartikadīpajvālāyāṃ gṛhoparivaṃśādidāru sarvaṃ sarpa iva dṛśyate /",
  "GR13uddamt_u:1151": "bhujagataile sacchidrabhāṇḍe bhujaṃgaṃ kṣiptvā acchidrabhāṇḍāntare vyavasthitam agnipātena jalaṃ jvalati /",
  "GR13uddamt_u:1152": "tadaiva tailaṃ pūrvaprakāreṇa kṛṣṇāṣṭamyāṃ maṇḍūkatailāṅkitena sarvaṃ śātrava sarvaṃ bhavati /",
  "GR13uddamt_u:1153_0": "dīpakāntyā dīpayitvā yat kiṃcic ca kukkuṭapakṣicañcvādividagdhanālalakṣitā satī hṛtā",
  "GR13uddamt_u:1153_1": "lekhā yadāyāti harikapālaṃ dhṛtvā bhavati tadā taj jalapūrṇāṃ ca kalaśaṃ riktakaṃ",
  "GR13uddamt_u:1153_2": "bhavati tathā maricaśuṇṭhī pippalīcūrṇenobhābhyāṃ vāmacaraṇatalaṃ liptvā tenāhato",
  "GR13uddamt_u:1153_3": "vṛkṣaḥ kalpavṛkṣaś ca nameruphalaṃ prasūyate // UT_15.11",
  "GR13uddamt_u:1154_0": "kṛṣṇā gauḥ prasavakāle tadvat samānavarṇaṃ jarāyur āgatatvena prajāreṇḍalā phalaṃ",
  "GR13uddamt_u:1154_1": "dṛṣṭvā muṣṭigṛhīte uccais tamasi phalaṃ prāyeṇa kṛtvā pradāsyati tathā kālāyitamudrikā",
  "GR13uddamt_u:1154_2": "varagostanī syād āpatitā gṛhītā nikṣiptā tu aṣṭau pūrvaphalāni janayati /",
  "GR13uddamt_u:1155": "samustāharitālamanaḥśilābhyāṃ navanītādiyogena kāritāñjane mayūrasya viṣṭhayā kṛtvā hastaṃ limpet tatra sthitaṃ dravyaṃ brahmāpi na paśyati /",
  "GR13uddamt_u:1156": "samukhaṃ phalacūrṇaṃ miśrodvartanakājale kṣiptvā krimisahasratulyaṃ dṛśyate /",
  "GR13uddamt_u:1157": "hayakālīyakasya śoṣitasya cūrṇaṃ gavaśīrṣakeṇa samudvartanena tātkālikaṃ sūkṣmajale niḥkṣipya sabījaṃ kṛṣir uccalati // UT_15.12",
  "GR13uddamt_u:1158": "adhaḥpaṭenāśasyāvaśyādi dṛṣṭvā pādāgrasthitaṃ dravyaṃ dṛśyate /",
  "GR13uddamt_u:1159": "japākusumodvartitāṅgaṃ churikādau kaṇācitaikakīṭakāphalākhyā yantrite rudhiravaj jaḍitaṃ kṣīrivṛkṣatvagavabhāvitā tailāktā vastravartir jalair jvalati /",
  "GR13uddamt_u:1160": "evaṃ samudratailayuktāpi vartikā jvalati /",
  "GR13uddamt_u:1161": "droṇakapuṣpādīni kṣudrapuṣpāṇi cūrṇāgre viniṣkṣipya dhattūrabījāni jalasiktāni sajīvavat phalanti /",
  "GR13uddamt_u:1162": "ikṣuḥ kukkuṭībījacūrṇena sudarśanapattram iva tatkṣaṇāt jāyate /",
  "GR13uddamt_u:1163": "masṛṇakarpaṭaṃ nirmalakāṃsyabhājane 'rkasammukhaṃ sthāpanena vartulakayogād agnir uttarati // UT_15.13"
}