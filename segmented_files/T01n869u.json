{
    "T01n869u_001:0": " Buddhagadyaya (buddhagajjaya)",
    "T01n869u_001:1": " namo buddhāya |",
    "T01n869u_001:2": " 1. namas samantabhadrāya sarvagocaracakṣue",
    "T01n869u_001:3": " karuṇāmṛtakallola­ sindhave sūryyabandhave |",
    "T01n869u_001:4": " 2.jaya jaya dharmmarāja janakṛtaśarmmapūja",
    "T01n869u_001:5": " asadṛśabuddhalīla atipariśuddhaśila",
    "T01n869u_001:6": " 3.sphuṭitagabhastijāla bahuvidhavisvapala",
    "T01n869u_001:7": " jagati nirastadosa- praṇamitaśastaveṣa",
    "T01n869u_001:8": " 4. ruciravimuktibhūṣa magadhaviśiṣṭabhāṣa",
    "T01n869u_001:9": " daṇḍitabahumāra khaṇḍitabhavabhāra",
    "T01n869u_001:10": " 5. maṇḍitaśubhagātha paṇḍitajananātha",
    "T01n869u_001:11": " añcitapadapāta sañcitahitajāta",
    "T01n869u_001:12": " 6. sāraharivaraśayana tāmarasanibhanayana",
    "T01n869u_001:13": " lokajanasukhakaraṇa lolasuranatacaraṇa",
    "T01n869u_001:14": " 7. kālajayacaturatara śiladharadivasakara",
    "T01n869u_001:15": " bālajanakumatihara ālavakadamanakara",
    "T01n869u_001:16": " 8. suranarapūjanīyāryya budhajanabodhanāvīryya",
    "T01n869u_001:17": " parahitasādhanākāryya tribhuvanaśāsanācāryya",
    "T01n869u_001:18": " 9. dānavāripadmāsanastha dhīrapūtacitrāsanastha",
    "T01n869u_001:19": " vītamoharudrāsanastha bodhimūlavajrāsanastha",
    "T01n869u_001:20": " 10. yajñādhīśaguṇapraṇatijña vijñādhāravarasphuṭavijña",
    "T01n869u_001:21": " ajñānāribalapraharajña prajñādhānamahatṣaḍabhijña",
    "T01n869u_001:22": " 11. dhiṣaṇāmayasārasāyaka vipadākulahetuhāyaka",
    "T01n869u_001:23": " ajarāmarabhūtidāyaka sacarācaralokanāyaka",
    "T01n869u_001:24": " 12. praśrutamṛduvācācandana niśrutasurapūjāvindana",
    "T01n869u_001:25": " suśrutajanamāyānandana viśrutakula-māyānandana",
    "T01n869u_001:26": " 13. iṣṭavinaṣṭasamujjhitakopa tuṣṭavariṣṭhavivarjjitapāpa",
    "T01n869u_001:27": " śiṣṭaviśiṣṭavinirjjitatāpa aṣṭacatuṣṭayalakṣaṇarūpa",
    "T01n869u_001:28": " 14. yogyabhāvagaṇanāhṛtasīma bhāgyadāyajanamodanarāma",
    "T01n869u_001:29": " vākyaleśapariśoṣitakāma sākyarājakulasāgarasoma",
    "T01n869u_001:30": " 15. preritaśāsananītiviśāla dhāritabodhimanoharamūla",
    "T01n869u_001:31": " vārita-māravadhūjanalīla pūritapāramitādaśaśīla",
    "T01n869u_001:32": " 16. kāmaprabhātārarocirddineśa hemaprabhāśobhamānapradeśa",
    "T01n869u_001:33": " śyāmaprabhāpūraṇānarghakeśa vyāmaprabhālokakaprakāśa",
    "T01n869u_001:34": " 17. cīrṇākhilajñānayogarddhicandra pūrṇādharaccedanerāddhacandra",
    "T01n869u_001:35": " pūrṇāgamakhyātadhīrārddhacandra ūrṇārucicchedabālārddhacandra",
    "T01n869u_001:36": " 18. kumbhodayādhīśaviśvatyarāja dambholiśālīśavistutyarāja",
    "T01n869u_001:37": " ambhodhinīkāśasatkarmmarāja śambhodhivāgīśasaddharmmarāja",
    "T01n869u_001:38": " 19. nikuñcadbhavādīnavāśeṣabuddha sadañcadguṇāveśaśīlādiśuddha",
    "T01n869u_001:39": " viriñcatprabhābhedaśobhādisiddha udañcadmahāketumālānubaddha",
    "T01n869u_001:40": " 20. anusamayaśubhasārabhāṣaṇa atulaguṇadhara vītabhīṣaṇa",
    "T01n869u_001:41": " atimalinabhavarāgaroṣaṇa aparamitavaraśīlabhūṣaṇa",
    "T01n869u_001:42": " 21. prasuta prahita prasava pracala prathita praguṇa pramada praphala",
    "T01n869u_001:43": " praṇatapracura prabhavapradala prakaṭapraṇaya pratima prabala",
    "T01n869u_001:44": " 22. nistārivikhyātaviśvajanaśaraṇa astārisaddhīravṛndaśivakaraṇa",
    "T01n869u_001:45": " śastārisattyāgasiddhakaracaraṇa vistāriṣaḍbhedavarṇavarakiraṇa",
    "T01n869u_001:46": " 23. vyaktikaravinyāsasādhujanasaṅga bhaktikarasammānanādimadhubhṛṅga",
    "T01n869u_001:47": " bhaktidharasaṃsārabhedaraṇaraṅga muktipurakalyāṇamodamunituṅga",
    "T01n869u_001:48": " 24. sarasijaniśrutaviracitatantra sapaditiraskṛtabhavabhayayantra",
    "T01n869u_001:49": " budhajanaśikṣitabahuvidhatantra tribhuvanaviśrutanavaguṇamantra",
    "T01n869u_001:50": " 25. bahulolakathanīyarāvādhirāva guṇaśīlamahanīyasevādhiseva",
    "T01n869u_001:51": " avipākaramaṇīyabhāvādhibhāva jagadekagaraṇīyadevādhideva",
    "T01n869u_001:52": " 26. tapanaśaśiśikhimahassatyāvabodhana anayakulamayatapassatyāvabādhana",
    "T01n869u_001:53": " aparimitaguṇavacassatyāvasādhana sakalajanahitacatussatyāvabodhana",
    "T01n869u_001:54": " 27. agatilakatalanarmmacakrapramarddana sugatikarabahukarmmacakrapravarddhana",
    "T01n869u_001:55": " dugatimayabhavakarmmacakrapramarddana jagatikṛtavaradharmmacakrapravarttana",
    "T01n869u_001:56": " 28. siddhāgamasadbhāvanasujñāpitapāka buddhāgamavikhyāpanavijñāpitanāka",
    "T01n869u_001:57": " śuddhāgamavisphāraṇavidhmāpitaśoka ṛddhyāgamavistāraṇavijñāpitaloka",
    "T01n869u_001:58": " 29. mṛtasamṛnmayānnapātralabdhadevatāñcana vatsalatvadhāmagātraluptaśobhakāñcana",
    "T01n869u_001:59": " utsavṛndaśītamañjucitrajātivāñcana sat-samantakūṭaśṛṅgadattapādalāñchana",
    "T01n869u_001:60": " 30. prathitacaritasaṅgagītivītakadana amitavimaladharmmaśīlanītisadana",
    "T01n869u_001:61": " bahuladhavalapuñjahāracāruradana śiśirakiraṇamaṇḍalābhirāmavadana",
    "T01n869u_001:62": " 31. jātadivasīyamahamoditapitāmaha vītamalalokahitapūtakuśalāvaha",
    "T01n869u_001:63": " bāhubalaghoraraṇa -mārabahuvīraha rāhunayanāviṣayapādasarasīruha",
    "T01n869u_001:64": " 32. premapūgasīmabhūrisomasāravācana bhīmabhāvabhāmarāganāmarūpasūdana",
    "T01n869u_001:65": " vāmadeva-kāmanāthasāmapādarodhana hemarāśidhāmacārunāmarūpaśobhana",
    "T01n869u_001:66": " 33. vādabaddhavisphuratkudṛṣṭidṛṣṭisañcaya bhedacittasambhavaprapañcapattisañcaya",
    "T01n869u_001:67": " pādapadmasañcaratpraphullapadmasañcaya vedasiddhaśemuṣīprabhagnabhedyasañcaya",
    "T01n869u_001:68": " 34. akhilalokapūjitaprahitasarvaśocana sakalatāpavedanaprabhavasaṅgamocana",
    "T01n869u_001:69": " madhurasāraśītalaprakaṭabhavyavācana nirvaśeṣagocarapratatabuddhilocana",
    "T01n869u_001:70": " 35. kiraṇanivahapramaṇḍitavitatapuṣkara kaluṣaharaṇasphurannavalalitapuṣkara",
    "T01n869u_001:71": " gamanasamayasvayannadadamitapuṣkara sakalabhuvanapriyaṅkaracaraṇapuṣkara",
    "T01n869u_001:72": " 36. nityapeśalanityadakṣiṇanityabhāvatathāgata nityabhāsuranityadeśitanityabhāvatathāgata",
    "T01n869u_001:73": " nityavismayanityavatsalanityamodatathāgata nityamaṅgalanityasundaranityapūjyatathāgata",
    "T01n869u_001:74": " 37. trividhaśubhacalanavarajalajanibhayugala vinayamayavividhamanusamitaduritagala",
    "T01n869u_001:75": " mathitabahuviṣayabharabharitabhavanigala praṇatasuramakuṭamaṇighaṭitapadayugala",
    "T01n869u_001:76": " 38. helāviracitadolāyitajanamūlāgamavidhidīpanavāṭa hālāhalanibhaśālābhavaśubhalīlāvidalanaśāsanajhāṭa",
    "T01n869u_001:77": " bālānayamatijālādaraharaśīlāyudhadharavāridakūṭa kolāhalakara-nālāgirigajakālākṛtimadavegavighāṭa",
    "T01n869u_001:78": " 39. vanamuditavispaṣṭamadhurataranāda janahṛdayamaddhyasthakamalamṛdupāda",
    "T01n869u_001:79": " vinayabalaviccinnaduritakulabheda anavaratasaddharmmavitaraṇavinoda",
    "T01n869u_001:80": " 40. aruṇapadatalasakalaviṣayakavimaladaśavidhamatibala karuṇajalanidhilahariparikarasatatakuśalitamahitala",
    "T01n869u_001:81": " viśadadinamaṇikiraṇavikasitakamalamṛdutalakaratala daśadigupagatasurabhikulavaravadanavikasitaparimala.",
    "T01n869u_001:82": " 41. anagham atimanojñaṃ dharmmarājasya gadyaṃ likhati paṭhati yo vā sādaraṃ yaś śruṇoti",
    "T01n869u_001:83": " tribhuvanabhavanāntaḥ prāpya bhogān aśeṣān anubhavati sa nityaṃ śāntanirvāṇasaukhyam.",
    "T01n869u_001:84": " siddhir astu. śubham astu.",
    "T01n869u_001:85": " buddhagadyaya nimi."
}