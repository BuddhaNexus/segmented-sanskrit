{
  "SA15bsa001_u:0": "Ālambanaparīkṣā (Āp)",
  "SA15bsa001_u:1": "ācāryadiṅnāgakṛtā",
  "SA15bsa001_u:2": "namaḥ sarvabuddhabodhisattvebhyaḥ",
  "SA15bsa001_u:3": "Āp_1 yadyapīndriyavijñaptergrāhyāṃśaḥ(=aṇavaḥ) kāraṇaṃ bhavet/",
  "SA15bsa001_u:4": "atadābhatayā tasyā nākṣavadviṣayaḥ sa tu(aṇavaḥ) //",
  "SA15bsa001_u:5": "Āp_2 yadābhāsā na tasmāt sā dravyābhāvāt dvicandravat /",
  "SA15bsa001_u:6": "evaṃ bāhyadvayañcaiva na yuktaṃ matigocaraḥ //",
  "SA15bsa001_u:7": "Āp_3 sādhanaṃ sañcitākāramicchanti kila kecana /",
  "SA15bsa001_u:8": "aṇvākāro na vijñapterarthaḥ kaṭhinatādivat //",
  "SA15bsa001_u:9": "Āp_4 bhaveddhaṭaśarāvādestathā sati samā matiḥ /",
  "SA15bsa001_u:10": "ākārabhedādbhedaścet, nāsti tu dravyasatyaṇau //",
  "SA15bsa001_u:11": "Āp_5 pramāṇabhedābhāvāt saḥ, adravye 'sti tataḥ sa hi /",
  "SA15bsa001_u:12": "aṇūnāṃ parihāre hi tadābhajñānaviplavāt //",
  "SA15bsa001_u:13": "Āp_6 yadantarjñeyarūpaṃ tu vahirvadavabhāsate /",
  "SA15bsa001_u:14": "so 'rtho vijñānarūpatvāttatpratyayatayāpi ca //",
  "SA15bsa001_u:15": "Āp_7 ekāṃśaḥ pratyayo 'vītāt śaktyarpaṇātkrameṇa[vā] /",
  "SA15bsa001_u:16": "sahakārivaśādyaddhi śaktirūpaṃ [tat] indriyam //",
  "SA15bsa001_u:17": "Āp_8 sā cāviruddhā vijñapterevaṃ viṣayarūpakam /",
  "SA15bsa001_u:18": "pravartate 'nādikālaṃ śaktiścānyonyahetuke //",
  "SA15bsa001_u:19": "ityācāryadiṅnāgakṛtā ālambanaparīkṣāprakaraṇakārikā samāptā"
}