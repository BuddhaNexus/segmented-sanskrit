{
  "SA15bsa001_u:0": "Ālambanaparīkṣā (Āp)",
  "SA15bsa001_u:1": "ācāryadiṅnāgakṛtā",
  "SA15bsa001_u:2": "namaḥ sarvabuddhabodhisattvebhyaḥ",
  "SA15bsa001_u:3": "yadyapīndriyavijñaptergrāhyāṃśaḥ(=aṇavaḥ)",
  "SA15bsa001_u:4": "kāraṇaṃ bhavet/",
  "SA15bsa001_u:5": "atadābhatayā tasyā nākṣavadviṣayaḥ sa tu(aṇavaḥ) // Āp_1 //",
  "SA15bsa001_u:6": "yadābhāsā na tasmāt sā dravyābhāvāt dvicandravat /",
  "SA15bsa001_u:7": "evaṃ bāhyadvayañcaiva na yuktaṃ matigocaraḥ // Āp_2 //",
  "SA15bsa001_u:8": "sādhanaṃ sañcitākāramicchanti kila kecana /",
  "SA15bsa001_u:9": "aṇvākāro na vijñapterarthaḥ kaṭhinatādivat // Āp_3 //",
  "SA15bsa001_u:10": "bhaveddhaṭaśarāvādestathā sati samā matiḥ /",
  "SA15bsa001_u:11": "ākārabhedādbhedaścet,",
  "SA15bsa001_u:12": "nāsti tu dravyasatyaṇau // Āp_4 //",
  "SA15bsa001_u:13": "pramāṇabhedābhāvāt saḥ,",
  "SA15bsa001_u:14": "adravye 'sti tataḥ sa hi /",
  "SA15bsa001_u:15": "aṇūnāṃ parihāre hi tadābhajñānaviplavāt // Āp_5 //",
  "SA15bsa001_u:16": "yadantarjñeyarūpaṃ tu vahirvadavabhāsate /",
  "SA15bsa001_u:17": "so 'rtho vijñānarūpatvāttatpratyayatayāpi ca // Āp_6 //",
  "SA15bsa001_u:18": "ekāṃśaḥ pratyayo 'vītāt śaktyarpaṇātkrameṇa[vā] /",
  "SA15bsa001_u:19": "sahakārivaśādyaddhi śaktirūpaṃ [tat] indriyam // Āp_7 //",
  "SA15bsa001_u:20": "sā cāviruddhā vijñapterevaṃ viṣayarūpakam /",
  "SA15bsa001_u:21": "pravartate 'nādikālaṃ śaktiścānyonyahetuke // Āp_8 //",
  "SA15bsa001_u:22": "ityācāryadiṅnāgakṛtā ālambanaparīkṣāprakaraṇakārikā samāptā"
}