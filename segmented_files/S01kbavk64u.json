{
    "S01kbavk64u:0_0": "Sudhanakinnaryavadāna",
    "S01kbavk64u:0_1": "from: Kṣemendra: Avadānakalpalatā (Avadāna 64) = KAvk_64",
    "S01kbavk64u:kavk_64.1_0": "abhinavakisalayakomalamanasām api kuliśakaṭhinadhairyāṇām /",
    "S01kbavk64u:kavk_64.1_1": "mahatāṃ maṇivimalānāṃ api bhavati na rāgasaṃkrāntiḥ //",
    "S01kbavk64u:kavk_64.2_0": "śākyālaye darśanam eva pitrā sarvānukampī bhṛśam arthyamānaḥ",
    "S01kbavk64u:kavk_64.2_1": "yadā yadānandasudhārasendur viveśa śāstā nijarājadhānīṃ //",
    "S01kbavk64u:kavk_64.3_0": "tadā tadā harmyagatā mṛgākṣī karṇāvataṃsīkṛtanetrakāntiḥ /",
    "S01kbavk64u:kavk_64.3_1": "kāntyā diśāṃ vismayam ullikhantaṃ yaśodharā taṃ dayitaṃ vilokya //",
    "S01kbavk64u:kavk_64.4_0": "tatsaṃgamāliṅganayor nirāśā bhrāntākhilāśā viṣamūrcchiteva /",
    "S01kbavk64u:kavk_64.4_1": "dhṛtiṃ vayasyām iva vārayantīṃ nirasya saudhāt tanum utsasarja //",
    "S01kbavk64u:kavk_64.5_0": "yadā yadā pallavapeśalāṅgī dehaṃ samutsṛṣṭavatī satī sā /",
    "S01kbavk64u:kavk_64.5_1": "tadā tadā manmathamohitāṃ tāṃ dayārdracakṣur bhagavān rarakṣa //",
    "S01kbavk64u:kavk_64.6_0": "tataḥ kadā cid bhagavān vanānte tatkautukād bhikṣugaṇena pṛṣṭaḥ /",
    "S01kbavk64u:kavk_64.6_1": "jagāda dantadyuticandrikābhir nivārayan rāgam ivādharasya //",
    "S01kbavk64u:kavk_64.7_0": "yaśodharā madviraheṇa nityaṃ karoti yat sāhasam etad ārtā /",
    "S01kbavk64u:kavk_64.7_1": "haranti dhairyaṃ vitaranti mohaṃ eṣa svabhāvaḥ smaravibhramāṇāṃ //",
    "S01kbavk64u:kavk_64.8_0": "mayāpi tasyā viraheṇa pūrvaṃ janmāntare māravimohitena /",
    "S01kbavk64u:kavk_64.8_1": "saṃsaktasaṃtāpanimittabhūtaḥ khedaḥ prabhūtavyaśano 'nubhūtaḥ //",
    "S01kbavk64u:kavk_64.9_0": "purā jitāmarapure satpure hastināpure /",
    "S01kbavk64u:kavk_64.9_1": "rājā dhanābhidhāno 'bhūn nidhānaṃ guṇasaṃpadāṃ //",
    "S01kbavk64u:kavk_64.10_0": "bhujenāliṅgitā bhūmiḥ kṛtā kaṇṭhe sarasvatī /",
    "S01kbavk64u:kavk_64.10_1": "lakṣmīḥ prasādhitā yena kīrtir eva pravāsitā //",
    "S01kbavk64u:kavk_64.11_0": "rāmāyāṃ tasya jāyāyāṃ tanayaḥ sudhanābhidhaḥ /",
    "S01kbavk64u:kavk_64.11_1": "abhavat sahasaṃjātanidhānaśataviśrutaḥ //",
    "S01kbavk64u:kavk_64.12_0": "sarvavidyākumudinīvikāsarasikaḥ sadā /",
    "S01kbavk64u:kavk_64.12_1": "kalāvān nirmalarucir yaḥ pūrṇendur ivābabhau //",
    "S01kbavk64u:kavk_64.13_0": "babhūva tasya bhūbhartur bhūpatir bhūmyanantaraḥ /",
    "S01kbavk64u:kavk_64.13_1": "mānī mahendrasenākhyaḥ prakhyātapṛthuvikramaḥ //",
    "S01kbavk64u:kavk_64.14_0": "tena duḥsahadaṇḍena sarvasarvasvahāriṇā /",
    "S01kbavk64u:kavk_64.14_1": "akālakālakalpena pīḍitāḥ śuśucuḥ prajāḥ //",
    "S01kbavk64u:kavk_64.15_0": "tasyādharmapravṛttasya nivṛttasukṛtotsave /",
    "S01kbavk64u:kavk_64.15_1": "tīvropatāpasaṃtapte pure na vavṛṣur ghanāḥ //",
    "S01kbavk64u:kavk_64.16_0": "pratikūle mahīpāle tatra durbhikṣaviplavaḥ /",
    "S01kbavk64u:kavk_64.16_1": "babhūva vyasaneṣv eva bhavanti vyasanodayāḥ //",
    "S01kbavk64u:kavk_64.17_0": "tataḥ kleśaviśeṣārtāḥ sarve puranivāsinaḥ /",
    "S01kbavk64u:kavk_64.17_1": "kupativyasanodvegād ekībhūtā vyacintayan //",
    "S01kbavk64u:kavk_64.18_0": "rājñā doṣākareṇeyaṃ jaḍena janatā param /",
    "S01kbavk64u:kavk_64.18_1": "pratyagrakarapātena nalinīva nimīlitā //",
    "S01kbavk64u:kavk_64.19_0": "eṣa durvyasanī nityam asatyāmātyasaṃmataḥ /",
    "S01kbavk64u:kavk_64.19_1": "asmān nipīḍya puṣṇāti viṭaceṭakagāyanān //",
    "S01kbavk64u:kavk_64.20_0": "kaṣṭā tatrāpy anāvṛṣṭiḥ pāpaśāpena bhūpateḥ /",
    "S01kbavk64u:kavk_64.20_1": "durbhikṣajananī jātā janasaṃkṣayasākṣiṇī //",
    "S01kbavk64u:kavk_64.20_2": "sutīkṣṇaḥ kṣmāpālaḥ kharamukharamūrkhaḥ parijanaḥ",
    "S01kbavk64u:kavk_64.20_3": "kadaryāś cāmātyāḥ kaṭukapaṭakauṭilyapaṭavaḥ /",
    "S01kbavk64u:kavk_64.20_4": "padasthāḥ kāyasthā viṣamamukharogāḥ prakupitāḥ",
    "S01kbavk64u:kavk_64.20_5": "kathaṃ sahyaḥ so 'yaṃ kṛpaṇadalano dāruṇagaṇaḥ //",
    "S01kbavk64u:kavk_64.22_0": "dhanaḥ śrimān kṣitipatiḥ śrūyate rāṣṭravardhanaḥ /",
    "S01kbavk64u:kavk_64.22_1": "gacchāmas tatpuraṃ so 'smān vatsalaḥ pālayiṣyati //",
    "S01kbavk64u:kavk_64.23_0": "apatyam iva rāṣṭraṃ yaḥ sadā paśyati bhūpatiḥ /",
    "S01kbavk64u:kavk_64.23_1": "viṣaye jīvyate tasya janakasyeva veśmani //",
    "S01kbavk64u:kavk_64.24_0": "iti niścayam ādhāya yayus te hastināpuraṃ /",
    "S01kbavk64u:kavk_64.24_1": "tyājyaḥ kāyo 'pi sāpāyaḥ kiṃ punar deśasaṃśrayaḥ //",
    "S01kbavk64u:kavk_64.25_0": "jñātvā mahendraseno 'pi svapuraṃ nirjanaṃ nṛpaḥ /",
    "S01kbavk64u:kavk_64.25_1": "tīvrānutāpaḥ sāmarṣaṃ mahāmātyān abhāṣata //",
    "S01kbavk64u:kavk_64.26_0": "sa siddhāṃ ghṛtapākena sudhāṃ pītvā mahauṣadhim /",
    "S01kbavk64u:kavk_64.26_1": "labdharddhibalamāhātmyaḥ sāyudhaḥ prayayau śanaiḥ //",
    "S01kbavk64u:kavk_64.27_0": "durbhikṣakhinnā yadi te yātā mama ripoḥ puram /",
    "S01kbavk64u:kavk_64.27_1": "tat sarvatra bhavanty eva paryāyair devaviplavāḥ //",
    "S01kbavk64u:kavk_64.28_0": "atha vā rājadoṣena gatās te sukhavāñchayā /",
    "S01kbavk64u:kavk_64.28_1": "viṣṭidaṇḍakaronmuktaḥ kasya rājñaḥ pure janaḥ //",
    "S01kbavk64u:kavk_64.29_0": "prāyaḥ paricitadveṣāt sadā navanavaiṣiṇaḥ /",
    "S01kbavk64u:kavk_64.29_1": "dūrastha eva sarvasya sarvo bhavati vallabhaḥ //",
    "S01kbavk64u:kavk_64.30_0": "asmadabhyadhikaḥ ko 'sau tasya bhūmipater guṇaḥ /",
    "S01kbavk64u:kavk_64.30_1": "pareṣāṃ harate yena mugdhā jāyā iva prajāḥ //",
    "S01kbavk64u:kavk_64.31_0": "upāyaś cintyatāṃ tāvat tasya darpapraśāntaye /",
    "S01kbavk64u:kavk_64.31_1": "samṛddhikāraṇaṃ yac ca tadvighāto vidhīyatāṃ //",
    "S01kbavk64u:kavk_64.32_0": "iti rājavacaḥ śrutvā mahāmātyā babhāṣire /",
    "S01kbavk64u:kavk_64.32_1": "śrūyatāṃ deva yenāsau rājā dhanajanorjitaḥ //",
    "S01kbavk64u:kavk_64.33_0": "viṣaye nāgarājo 'sti citro nāma bahūdakaḥ /",
    "S01kbavk64u:kavk_64.33_1": "tasya kṣitipater mūrtaḥ puṇyabaddha ivodayaḥ //",
    "S01kbavk64u:kavk_64.34_0": "akāle sasyaniṣpattis tatprabhāveṇa jāyate /",
    "S01kbavk64u:kavk_64.34_1": "kṛṣisaṃpattimūlāś ca bhūbhujāṃ sarvasaṃpadaḥ //",
    "S01kbavk64u:kavk_64.35_0": "tasmād vidyābalān nāgaḥ sa hartuṃ yadi śakyate /",
    "S01kbavk64u:kavk_64.35_1": "tadā yānti svayaṃ tasya prajās tvām eva saṃśrayam //",
    "S01kbavk64u:kavk_64.36_0": "dīptamantrabalaṃ kaṃ cit tasmād anviṣya sādhakam /",
    "S01kbavk64u:kavk_64.36_1": "nāgarājasya haraṇe kriyatāṃ tūrṇam udyamaḥ //",
    "S01kbavk64u:kavk_64.37_0": "ity amātyavacaḥ śrutvā tathety āha mahīpatiḥ /",
    "S01kbavk64u:kavk_64.37_1": "svaguṇādhānavikalāḥ paradoṣodyatāḥ khalāḥ //",
    "S01kbavk64u:kavk_64.38_0": "tataḥ prabhūtakanakapradānapaṇaghoṣaṇām /",
    "S01kbavk64u:kavk_64.38_1": "kṛtvā te mantriṇaḥ prāpur nāgabandhanamantriṇam //",
    "S01kbavk64u:kavk_64.39_0": "sa tair vidyādharo nāma suvarṇārpaṇasaṃvidā /",
    "S01kbavk64u:kavk_64.39_1": "prārthitaś citram ānetuṃ prayayau hastināpuram //",
    "S01kbavk64u:kavk_64.40_0": "tatra kānanaparyante snigdhaśyāmalapādape /",
    "S01kbavk64u:kavk_64.40_1": "bhavanaṃ bhogināṃ bhartuḥ sa dadarśa nabhaḥprabham //",
    "S01kbavk64u:kavk_64.41_0": "valadbakulamālāyā vilasattilakaśriyaḥ /",
    "S01kbavk64u:kavk_64.41_1": "vanalakṣmyā ivāsannamaṇḍanaṃ maṇidarpaṇam //",
    "S01kbavk64u:kavk_64.42_0": "tad vilokyāmalajalaṃ spṛhāmalinamānasaḥ /",
    "S01kbavk64u:kavk_64.42_1": "mantrānudhyānasaṃnaddhaḥ siddhyai digbandham ādadhe //",
    "S01kbavk64u:kavk_64.43_0": "digbandhe vihite tena vratenātyugratejasā /",
    "S01kbavk64u:kavk_64.43_1": "śirovyathā nāgapater abhūt taptaphaṇāmaṇeḥ //",
    "S01kbavk64u:kavk_64.44_0": "athādṛśyaḥ samutthāya taṃ dṛṣṭvā mantrasādhakam /",
    "S01kbavk64u:kavk_64.44_1": "kampamānaḥ phaṇipatir bandhatrāsād acintayat //",
    "S01kbavk64u:kavk_64.45_0": "babhrubhrūśmaśruśabalas taḍitkapilalocanaḥ /",
    "S01kbavk64u:kavk_64.45_1": "akālakālasaṃkāśaḥ kulaṃ hantuṃ mamāgataḥ //",
    "S01kbavk64u:kavk_64.46_0": "vane saṃprati digbandhaḥ kṛto 'nena durātmanā /",
    "S01kbavk64u:kavk_64.46_1": "badhnāty eṣa na yāvan māṃ tāvad yuktikramaḥ kṣamaḥ //",
    "S01kbavk64u:kavk_64.47_0": "tīropānte vasaty asmin maharṣir valkalāyanaḥ /",
    "S01kbavk64u:kavk_64.47_1": "jāne so 'pi na me sādhu paritrāṇe pragalbhate //",
    "S01kbavk64u:kavk_64.48_0": "tasyāśramapade yo 'sau paricaryāparaḥ sadā /",
    "S01kbavk64u:kavk_64.48_1": "lubdhakaḥ padmako nāma sa me saṃrakṣaṇakṣamaḥ //",
    "S01kbavk64u:kavk_64.49_0": "iti niścitya manasā sa gatvā lubdhakāntikam /",
    "S01kbavk64u:kavk_64.49_1": "svavṛttāntaṃ nivedyāsmai bandharakṣām ayācata //",
    "S01kbavk64u:kavk_64.50_0": "sādhakasya vadhāyaiva nāgarājena so 'rthitaḥ /",
    "S01kbavk64u:kavk_64.50_1": "dhanvī taṃ deśam abhyetya mantradhīraṃ vyalokayat //",
    "S01kbavk64u:kavk_64.51_0": "asminn avasare mantrasādhako 'pi hutānalaḥ /",
    "S01kbavk64u:kavk_64.51_1": "ākṛṣṭiṃ nāgarājasya vidadhe bandhanotsukaḥ //",
    "S01kbavk64u:kavk_64.52_0": "mantrākṛṣṭe phaṇipatau kṣaṇaṃ tadbhavanodakam /",
    "S01kbavk64u:kavk_64.52_1": "saviṣādaṃ rurodeva prodyadbudbudagadgadam /",
    "S01kbavk64u:kavk_64.52_2": "/ saṃtrāsavihvalabhujaṅgavadhūviṣādaniśvāsavegavihitojjvalaphenamālam /",
    "S01kbavk64u:kavk_64.53_0": "mantrākṛṣṭe phaṇipatau kṣaṇaṃ tadbhavanodakam /",
    "S01kbavk64u:kavk_64.53_1": "saviṣādaṃ rurodeva prodyadbudbudagadgadam /",
    "S01kbavk64u:kavk_64.53_2": "/ saṃtrāsavihvalabhujaṅgavadhūviṣādaniśvāsavegavihitojjvalaphenamālam /",
    "S01kbavk64u:kavk_64.53_3": "rakṣārthanām iva cakāra taraṅgahastasaktāñjali prabalakampavilolam ambhaḥ //",
    "S01kbavk64u:kavk_64.54_0": "ātte vidyābalāt tena nāge garudatejasā /",
    "S01kbavk64u:kavk_64.54_1": "saṃkocakuṭilābhoge kṣipte ca jalabhājane //",
    "S01kbavk64u:kavk_64.55_0": "taṃ hemalubdhaṃ bāṇena trāsasaṃdigdhalocanam /",
    "S01kbavk64u:kavk_64.55_1": "vivyādha dhanur ākṛṣya viṣadigdhena lubdhakaḥ //",
    "S01kbavk64u:kavk_64.56_0": "magnabāṇaṃ tam abhyetya bhūyastyaktabhujaṅgamaṃ /",
    "S01kbavk64u:kavk_64.56_1": "karālakaravālena viśiraskaṃ cakāra saḥ //",
    "S01kbavk64u:kavk_64.57_0": "sā vidyābandhakī tasya lobhād anyopayoginī /",
    "S01kbavk64u:kavk_64.57_1": "abhūt siddhāpi mugdhasya svavināśāya kevalam //",
    "S01kbavk64u:kavk_64.58_0": "yuktāḥ paropatāpāya vidyāvibhavaśaktayaḥ /",
    "S01kbavk64u:kavk_64.58_1": "sahasaiva vimūḍhānāṃ vinaśyanti sahāsubhiḥ //",
    "S01kbavk64u:kavk_64.59_0": "tataḥ praharṣasaṃpūrṇaḥ kṛtajñaḥ phaṇināyakaḥ /",
    "S01kbavk64u:kavk_64.59_1": "taṃ nināya svabhavanaṃ lubdhakaṃ snehalubdhadhīḥ //",
    "S01kbavk64u:kavk_64.60_0": "tatra ratnalatodyānavimānamaṇiveśmasu /",
    "S01kbavk64u:kavk_64.60_1": "abhyarcyamānaś citreṇa kaṃ cit kālam uvāsa saḥ //",
    "S01kbavk64u:kavk_64.61_0": "kadā cid atha nāgena pūjyamānaṃ savismayaḥ /",
    "S01kbavk64u:kavk_64.61_1": "vidyuddāmopamaṃ pāśam amoghākhyaṃ dadarśa saḥ //",
    "S01kbavk64u:kavk_64.62_0": "taṃ dṛṣṭvā tatprabhāvaṃ ca śrutvā nāganiveditam /",
    "S01kbavk64u:kavk_64.62_1": "yatnāt tadarthanāṃ cakre lubdhako lubdhamānasaḥ //",
    "S01kbavk64u:kavk_64.63_0": "ajayyaṃ samarodyoge surāṇām api bandhanaṃ /",
    "S01kbavk64u:kavk_64.63_1": "taṃ jīvitādhikaṃ tasmai dadau prītyā phaṇīśvaraḥ //",
    "S01kbavk64u:kavk_64.64_0": "tatas taṃ pāśam ādāya citram āmantrya lubdhakaḥ /",
    "S01kbavk64u:kavk_64.64_1": "uttīrya nāgabhavanāl labdhārthaḥ svapadaṃ yayau //",
    "S01kbavk64u:kavk_64.65_0": "nāgaprabhāvasaṃprāptāṃ ciraṃ bhuktvā sa saṃpadam /",
    "S01kbavk64u:kavk_64.65_1": "putrāyotpalakākhyāya pāśaṃ dattvā vyapadyata //",
    "S01kbavk64u:kavk_64.66_0": "pālayan pitur ācāraṃ so 'pi lubdhakumārakaḥ /",
    "S01kbavk64u:kavk_64.66_1": "munes tasya kulasthityā paricaryāparo 'bhavat //",
    "S01kbavk64u:kavk_64.67_0": "tataḥ kadā cit sa muner viśrāntasya sthitaḥ puraḥ /",
    "S01kbavk64u:kavk_64.67_1": "śuśrāva kākalīgītaṃ kīrṇaṃ karṇarasāyanam // gītaśravaṇaniṣpandanilīnahariṇaṃ vanam /",
    "S01kbavk64u:kavk_64.68_0": "tataḥ kadā cit sa muner viśrāntasya sthitaḥ puraḥ /",
    "S01kbavk64u:kavk_64.68_1": "śuśrāva kākalīgītaṃ kīrṇaṃ karṇarasāyanam // gītaśravaṇaniṣpandanilīnahariṇaṃ vanam /",
    "S01kbavk64u:kavk_64.68_2": "citranyastam ivālokya so 'pṛcchad vismito munim // kamalābandhasaṃruddhamadhupadhvanisodaraḥ /",
    "S01kbavk64u:kavk_64.69_0": "citranyastam ivālokya so 'pṛcchad vismito munim // kamalābandhasaṃruddhamadhupadhvanisodaraḥ /",
    "S01kbavk64u:kavk_64.69_1": "kuto 'yaṃ kokilālāpalalitaḥ śrūyate svanaḥ //",
    "S01kbavk64u:kavk_64.70_0": "iti lubdhakaputreṇa pṛṣṭas taṃ munir abravīt /",
    "S01kbavk64u:kavk_64.70_1": "gāyanti madhurālāpam etaṃ kinnarakanyakāḥ //",
    "S01kbavk64u:kavk_64.71_0": "drumasya kinnarapateḥ kanyā kanyāśatair vṛtā /",
    "S01kbavk64u:kavk_64.71_1": "pañcabhir nāgabhavane krīḍaty eṣā manoharā //",
    "S01kbavk64u:kavk_64.72_0": "śrutvaitat kautukākrāntaḥ sa punar munim abhyadhāt /",
    "S01kbavk64u:kavk_64.72_1": "api śaknoti puruṣaḥ prāptuṃ kinnarakanyakām //",
    "S01kbavk64u:kavk_64.73_0": "tam uvāca munir yasya bhavet pāśaḥ karāgragaḥ /",
    "S01kbavk64u:kavk_64.73_1": "amoghākhyaḥ sa śaknoti hartuṃ kinnarakāminīm //",
    "S01kbavk64u:kavk_64.74_0": "etad ākarṇya sotsāhas taṃ praṇamyātha lubdhakaḥ /",
    "S01kbavk64u:kavk_64.74_1": "prayayau pāśam ādāya bhogīndrabhavanāntikam //",
    "S01kbavk64u:kavk_64.75_0": "tatra kelivilāsāṅkaṃ so 'paśyat kinnarīgaṇam /",
    "S01kbavk64u:kavk_64.75_1": "bibhrāṇam anilālolahemavallīvanaśriyam //",
    "S01kbavk64u:kavk_64.76_0": "madbye snānotthitāṃ tāsāṃ sa dadarśa manoharām /",
    "S01kbavk64u:kavk_64.76_1": "smarasyeva trinetrāgninirvāṇajaladevatām //",
    "S01kbavk64u:kavk_64.77_0": "anaṅgavibhramārambhanirbharormiṇi yauvane /",
    "S01kbavk64u:kavk_64.77_1": "majjataḥ śaiśavasyeva kurvāṇām avalambanam // mekhalābaddhasaṃnaddhadivyāmbaramanoramām /",
    "S01kbavk64u:kavk_64.78_0": "anaṅgavibhramārambhanirbharormiṇi yauvane /",
    "S01kbavk64u:kavk_64.78_1": "majjataḥ śaiśavasyeva kurvāṇām avalambanam // mekhalābaddhasaṃnaddhadivyāmbaramanoramām /",
    "S01kbavk64u:kavk_64.78_2": "jalakelikalāsaktasphāraphenāvalīm iva //",
    "S01kbavk64u:kavk_64.79_0": "lāvaṇyaprasṛteneva pravāhena mahīyasā /",
    "S01kbavk64u:kavk_64.79_1": "harantīṃ tārahāreṇa śaśiśubhraniśāśriyam //",
    "S01kbavk64u:kavk_64.80_0": "kalayantīṃ jalollīḍhāṃ līlāpattralatāṃ punaḥ /",
    "S01kbavk64u:kavk_64.80_1": "karṇābharaṇaratnāṃśukalāpena kapolayoḥ //",
    "S01kbavk64u:kavk_64.81_0": "kastūrīlekhayā sakhyā likhyamānalalāṭikām /",
    "S01kbavk64u:kavk_64.81_1": "kalaṅkakalanāklaibyaṃ śamayantīṃ himatviṣaḥ //",
    "S01kbavk64u:kavk_64.82_0": "tāṃ dṛṣṭvā vismayāveśapāśenākṛṣṭamānasaḥ /",
    "S01kbavk64u:kavk_64.82_1": "cakre pāśam amoghākhyaṃ sajjaṃ sapadi lubdhakaḥ //",
    "S01kbavk64u:kavk_64.83_0": "tataḥ saṃtrāsataralāḥ sahasā hariṇekṣaṇāḥ /",
    "S01kbavk64u:kavk_64.83_1": "kinnaryo divam utpetuḥ pāśahastaṃ vilokya taṃ //",
    "S01kbavk64u:kavk_64.84_0": "laghuhastatayā kṣiptvā pāśaṃ cakitalocanām /",
    "S01kbavk64u:kavk_64.84_1": "manoharāṃ sa jagrāha hariṇīm iva lubdhakaḥ //",
    "S01kbavk64u:kavk_64.85_0": "sā pāśavivaśā tena kṛṣṭā kaṣṭadaśāṃ śritā /",
    "S01kbavk64u:kavk_64.85_1": "kim etad iti nājñāsīt kṣaṇamūrcchānimīlitā //",
    "S01kbavk64u:kavk_64.86_0": "yūthabhraṣṭeva hariṇī svajanālokanāśayā /",
    "S01kbavk64u:kavk_64.86_1": "nirīkṣamāṇā kakubhaḥ sā saṃbhrāntā tam abhyadhāt //",
    "S01kbavk64u:kavk_64.87_0": "muñca muñca dṛḍhākṣiptāṃ mā sprākṣīḥ parirakṣa mām /",
    "S01kbavk64u:kavk_64.87_1": "krūrā api bhavanty eva śokārtiṣu kṛpālavaḥ //",
    "S01kbavk64u:kavk_64.88_0": "lobhād anuttamapadaprayuktā divyakanyakā /",
    "S01kbavk64u:kavk_64.88_1": "sadyaḥ pradīptā vidyeva nirdahaty eva sādhakam //",
    "S01kbavk64u:kavk_64.89_0": "māṃ vicārya dhiyā dhīmann ucitāya prayacchataḥ /",
    "S01kbavk64u:kavk_64.89_1": "bhaviṣyati tavāvaśyam mahān dharmadhanāgamaḥ //",
    "S01kbavk64u:kavk_64.90_0": "pīḍāṃ pāśakṛtām etāṃ na sahe muñca bandhanam /",
    "S01kbavk64u:kavk_64.90_1": "svayaṃ vrajāmy ahaṃ tatra yatra te 'bhimatā gatiḥ //",
    "S01kbavk64u:kavk_64.91_0": "divam utplutya gacchāmi na tv ahaṃ muktabandhanā /",
    "S01kbavk64u:kavk_64.91_1": "yadvaśān me gatir vyomni cūḍāratnaṃ gṛhāṇa tat //",
    "S01kbavk64u:kavk_64.92_0": "ity uktaḥ sa tayā sāsraṃ prayātaḥ karuṇārdratām /",
    "S01kbavk64u:kavk_64.92_1": "cūḍāmaṇiṃ samādāya pāśaṃ muktvā jagāda tām //",
    "S01kbavk64u:kavk_64.93_0": "samāśvasihi kalyāṇi na śokaṃ kartum arhasi /",
    "S01kbavk64u:kavk_64.93_1": "na nāmānucitāya tvāṃ prayacchāmi nijecchayā //",
    "S01kbavk64u:kavk_64.94_0": "asti rājasutaḥ śrīmān guṇaratnamahodadhiḥ /",
    "S01kbavk64u:kavk_64.94_1": "pūritāḥ kakubhaḥ sarvā yena kīrtyamṛtormibhiḥ //",
    "S01kbavk64u:kavk_64.95_0": "sa vidyāvadanādarśaḥ kalākelivibhūṣaṇaḥ /",
    "S01kbavk64u:kavk_64.95_1": "suvṛttaḥ sudhano nāma nijavaṃśaviśeṣakaḥ //",
    "S01kbavk64u:kavk_64.96_0": "sa te samucitaḥ subhru vibhramābharaṇaṃ bhuvaḥ /",
    "S01kbavk64u:kavk_64.96_1": "tyāgopabhogasubhagaḥ sukhotsava iva śriyaḥ // surakinnaragandharvavidyādharavilāsinām /",
    "S01kbavk64u:kavk_64.97_0": "sa te samucitaḥ subhru vibhramābharaṇaṃ bhuvaḥ /",
    "S01kbavk64u:kavk_64.97_1": "tyāgopabhogasubhagaḥ sukhotsava iva śriyaḥ // surakinnaragandharvavidyādharavilāsinām /",
    "S01kbavk64u:kavk_64.97_2": "yaḥ kharvīkurute garvam urvarāśarvaripatiḥ //",
    "S01kbavk64u:kavk_64.98_0": "iti tena kṛtāśvāsā bandhuvargaviyoginī /",
    "S01kbavk64u:kavk_64.98_1": "kurarīvātikaruṇaṃ vilalāpa manoharā //",
    "S01kbavk64u:kavk_64.99_0": "atrāntare vindhyataṭīṃ mṛgayākelikautukī /",
    "S01kbavk64u:kavk_64.99_1": "prasthitaḥ sudhano dhanvī śanais taṃ deśam āyayau //",
    "S01kbavk64u:kavk_64.100_0": "rathanemisvanais tasya pranṛttaśikhimaṇḍalī /",
    "S01kbavk64u:kavk_64.100_1": "vanalakṣmyāḥ kṣaṇaṃ lebhe lolanīladukūlatām //",
    "S01kbavk64u:kavk_64.101_0": "sa kapolapraṇayibhir babhau svedodabindubhiḥ /",
    "S01kbavk64u:kavk_64.101_1": "saṃkrāntaiḥ kuṇḍalaprānte kāntamuktāphalair iva //",
    "S01kbavk64u:kavk_64.102_0": "syandanāśvakhuroddhūtaṃ dantadīdhitibhiḥ puraḥ /",
    "S01kbavk64u:kavk_64.102_1": "harann iva rajaḥpuñjaṃ vyājahāra sa sārathim //",
    "S01kbavk64u:kavk_64.103_0": "aho manoratheneva rathenānilaraṃhasā /",
    "S01kbavk64u:kavk_64.103_1": "dūrojjhitā svasainyena kiyatī laṅghitā kṣitiḥ //",
    "S01kbavk64u:kavk_64.104_0": "etā bālānilollāsalolapippalapallavāḥ /",
    "S01kbavk64u:kavk_64.104_1": "haranti haritacchāyāṃ hariṇābharaṇā bhuvaḥ //",
    "S01kbavk64u:kavk_64.105_0": "etā bālapravāloṣṭhyaḥ stabakastanabandhurāḥ /",
    "S01kbavk64u:kavk_64.105_1": "sotkaṇṭhā iva jṛmbhante mañjaryaḥ śvasanākulāḥ //",
    "S01kbavk64u:kavk_64.106_0": "imā marakataśyāmaśaṣpasaṃcayakañcukāḥ /",
    "S01kbavk64u:kavk_64.106_1": "rājante kausumarajorañjitā vanarājayaḥ //",
    "S01kbavk64u:kavk_64.107_0": "etā vivalitagrīvā hariṇyas trāsavidrutāḥ /",
    "S01kbavk64u:kavk_64.107_1": "nīlotpalavanānīva sṛjanti taralekṣitaiḥ //",
    "S01kbavk64u:kavk_64.108_0": "ete niśākarakarāṅkurakāntadantāḥ pallīpatipraṇayiṇīstanatulyakumbhāḥ /",
    "S01kbavk64u:kavk_64.108_1": "paśyanti dantiśiśavaḥ parito rathaṃ me nemisvanāpaḥrtacāpalalīnakarṇāḥ //",
    "S01kbavk64u:kavk_64.108_2": "ete nirmalanarmadāparisaravyājṛmbhivallīvalat-",
    "S01kbavk64u:kavk_64.108_3": "puṣpoddāmamadhūtsavapraṇayinaḥ kṣībā ivāghūrṇitāḥ /",
    "S01kbavk64u:kavk_64.108_4": "saṃnaddhāḥ śabarīnitambavilasanmāyūrapattrāvalī-",
    "S01kbavk64u:kavk_64.108_5": "līlāndolananarmavibhramakalābandheṣu vindhyānilāḥ //",
    "S01kbavk64u:kavk_64.110_0": "iti bruvāṇaḥ kalayan vanalakṣmīṃ nṛpātmajaḥ /",
    "S01kbavk64u:kavk_64.110_1": "śuśrāva nirjane kīrṇaṃ kinnaryāḥ karuṇaṃ svanam //",
    "S01kbavk64u:kavk_64.111_0": "śrutvaiva kautukākṛṣṭas tatsamīpaṃ kṛpānidhiḥ /",
    "S01kbavk64u:kavk_64.111_1": "so 'bhyetya sadguṇādarśas tāṃ dadarśa mṛgīdṛśam //",
    "S01kbavk64u:kavk_64.112_0": "yācamānām paritrāṇaṃ lubdhakaṃ sāśrulocanām /",
    "S01kbavk64u:kavk_64.112_1": "vanecarabhayodvignām iva kānanadevatāṃ //",
    "S01kbavk64u:kavk_64.113_0": "anveṣṭuṃ lubdhakākṛṣṭaṃ svam aṅkaṃrgam āgatām /",
    "S01kbavk64u:kavk_64.113_1": "khinnām iva vanabhrāntyā lakṣmīṃ hariṇalakṣmaṇaḥ //",
    "S01kbavk64u:kavk_64.114_0": "tāṃ vilokya sa sāścaryarūpātiśayavismitaḥ /",
    "S01kbavk64u:kavk_64.114_1": "abhilāṣapaṭe kṣipraṃ citranyasta ivābhavat //",
    "S01kbavk64u:kavk_64.115_0": "so 'cintayad aho ramyanirmāṇābhyāsakāriṇaḥ /",
    "S01kbavk64u:kavk_64.115_1": "asmin mukhasamullekhe rekhāpariṇatir vidheḥ //",
    "S01kbavk64u:kavk_64.116_0": "durlabhā bhogibhavane martyaloke kathaiva kā /",
    "S01kbavk64u:kavk_64.116_1": "manye lāvaṇyamudreyaṃ svarge 'py abhinavoditā //",
    "S01kbavk64u:kavk_64.116_2": "tāruṇyena nipītaśaiśavatayā sānaṅgaśṛṅgāriṇī",
    "S01kbavk64u:kavk_64.116_3": "tanvaṅgyā sakalāṅgasaṃgamasakhī bhaṅgir navāṅgīkṛtā /",
    "S01kbavk64u:kavk_64.116_4": "niḥsaṃrambhaparākramaḥ pṛthutarārambhābhiyogaṃ vinā",
    "S01kbavk64u:kavk_64.116_5": "sāṃrājye jagatāṃ yayā vijayate devo vilāsāyudhaḥ //",
    "S01kbavk64u:kavk_64.118_0": "iti vismayagarbheṇa sābhilāṣeṇa cakṣuṣa /",
    "S01kbavk64u:kavk_64.118_1": "tāṃ pibantam ivābhyetya praṇamya prāha lubdhakaḥ //",
    "S01kbavk64u:kavk_64.119_0": "kulakalpadrumasyeyaṃ drumasya dayitā sutā /",
    "S01kbavk64u:kavk_64.119_1": "deva kinnararājasya pāśenāpaḥrtā mayā //",
    "S01kbavk64u:kavk_64.120_0": "ānītā tvatkṛte divyakanyaiṣā pratigṛhyatām /",
    "S01kbavk64u:kavk_64.120_1": "tvam evāsyā guṇodāra bhartā bhuva ivocitaḥ //",
    "S01kbavk64u:kavk_64.121_0": "asyāś cūḍāmaṇir ayaṃ mayā svecchāgatipradaḥ /",
    "S01kbavk64u:kavk_64.121_1": "gṛhītas tadvirahitā neyaṃ yāti vihāyasā //",
    "S01kbavk64u:kavk_64.122_0": "rakṣyo maṇir ayaṃ nāsti datte 'smin saṃgamo 'nayā /",
    "S01kbavk64u:kavk_64.122_1": "ity uktvāsmai dadau kanyāratnaṃ ratnaṃ ca lubdhakaḥ //",
    "S01kbavk64u:kavk_64.123_0": "gṛhītā rājaputreṇa sā mahīṃrgalakṣmaṇā /",
    "S01kbavk64u:kavk_64.123_1": "sudhāsikteva tatyāja svadeśavirahānalam //",
    "S01kbavk64u:kavk_64.124_0": "utkaṇṭhālokanālolāṃ tāṃ bālahariṇīm iva /",
    "S01kbavk64u:kavk_64.124_1": "babandha lubdhakatyaktāṃ rāgavāgurayā smaraḥ //",
    "S01kbavk64u:kavk_64.125_0": "kinnarīṃ ratham āropya ratnair āpūrya lubdhakam /",
    "S01kbavk64u:kavk_64.125_1": "harṣapūrṇaḥ svanagaraṃ pratasthe pārthivātmajaḥ //",
    "S01kbavk64u:kavk_64.126_0": "sa hastināpuraṃ prāpya nivedya svakathāṃ pituḥ /",
    "S01kbavk64u:kavk_64.126_1": "harṣād vismayinā tena vivāhe vihitotsavaḥ //",
    "S01kbavk64u:kavk_64.127_0": "sukṛtair bhogyatāṃ yātāṃ mūrtām iva śaśiśriyam /",
    "S01kbavk64u:kavk_64.127_1": "antaḥpurapraṇayiṇīṃ cakre kinnarakanyakām //",
    "S01kbavk64u:kavk_64.128_0": "dadhatā madhupeneva tenādharamadhuspṛhām /",
    "S01kbavk64u:kavk_64.128_1": "spṛṣṭā natamukhāmbhojā cakampe nalinīva sā //",
    "S01kbavk64u:kavk_64.129_0": "maune 'pi kathitotkaṇṭhāṃ muhuḥ kampe 'pi niścalām /",
    "S01kbavk64u:kavk_64.129_1": "vailakṣye 'pi sphuṭallakṣmīṃ tasyāḥ prītiṃ tatāna saḥ //",
    "S01kbavk64u:kavk_64.130_0": "sa śanair adharāsvāde dattvā dantavibhīṣikām /",
    "S01kbavk64u:kavk_64.130_1": "vinidrābjadṛśas tasyā maunamudrāṃ avārayat //",
    "S01kbavk64u:kavk_64.131_0": "nīvīmokṣe niṣedhe ca dampatyoḥ paṇipadmayoḥ /",
    "S01kbavk64u:kavk_64.131_1": "vivāda iva sotkampaṃ kaṅkaṇasvanayor abhūt //",
    "S01kbavk64u:kavk_64.132_0": "sa rāgapallavas tasya vilāsasmitapuṣpitaḥ /",
    "S01kbavk64u:kavk_64.132_1": "kāntākucaphalāṅko 'bhūd bhogyaḥ saṃbhogapādapaḥ //",
    "S01kbavk64u:kavk_64.133_0": "atrāntare dākṣiṇātyau viprau kapilapuṣkarau /",
    "S01kbavk64u:kavk_64.133_1": "ājagmatur vṛttikāmau dhanasya nṛpateḥ sabhām //",
    "S01kbavk64u:kavk_64.134_0": "tau vidyātiśayaślāghyau paurohityam avāpatuḥ /",
    "S01kbavk64u:kavk_64.134_1": "kapilaḥ kṣitipālasya rājaputrasya cāparaḥ //",
    "S01kbavk64u:kavk_64.135_0": "tayoḥ spardhānubandhena sadā vivadamānayoḥ /",
    "S01kbavk64u:kavk_64.135_1": "ekadravyābhilāṣeṇa vidveṣaḥ samajāyata //",
    "S01kbavk64u:kavk_64.136_0": "dveṣadoṣeṇa mātaṅgayogyanirghātayos tayoḥ /",
    "S01kbavk64u:kavk_64.136_1": "vidadhe madalekheva vidyā malinatām mukhe //",
    "S01kbavk64u:kavk_64.136_2": "yeṣāṃ vastuvivekinī guṇasakhī lokaprakāśonmukhī",
    "S01kbavk64u:kavk_64.136_3": "vidyādīpaśikhā karoti viṣamaṃ dveṣāndhakāraṃ puraḥ /",
    "S01kbavk64u:kavk_64.136_4": "te mohopahatā vicārarahitāḥ saujanyajanyāhitā",
    "S01kbavk64u:kavk_64.136_5": "dagdhāś candanacandrakāntakamalasyandodgatenāgninā //",
    "S01kbavk64u:kavk_64.138_0": "śrutismṛtivivādeṣu puṣkareṇa pade pade /",
    "S01kbavk64u:kavk_64.138_1": "nigṛhyamāṇaḥ kapilaḥ kopatāpād acintayat //",
    "S01kbavk64u:kavk_64.139_0": "mandābhyāsaṃ dṛḍhābhyāsas tīkṣṇas tīvramadoddhataḥ /",
    "S01kbavk64u:kavk_64.139_1": "sadā saṃsadi mām eva nayaty eṣa vilakṣatām //",
    "S01kbavk64u:kavk_64.140_0": "prajñā vañcakavṛttāya śrutaṃ darpajvarāya ca /",
    "S01kbavk64u:kavk_64.140_1": "dhanaṃ dharmaniṣedhāya bhavaty adhamacetasām //",
    "S01kbavk64u:kavk_64.141_0": "dṛptaḥ paribhavaty eṣa rājaputrāśrayeṇa mām /",
    "S01kbavk64u:kavk_64.141_1": "tasmād āśrayam evāsya śrīmūlam praharāmy aham //",
    "S01kbavk64u:kavk_64.142_0": "nidhane rājaputrasya yuktyupāyena kena cit /",
    "S01kbavk64u:kavk_64.142_1": "yuktaḥ kartuṃ prayatno me mānamlāniṃ kathaṃ sahe //",
    "S01kbavk64u:kavk_64.143_0": "ity ugrapāpasaṃkalpas tasya dveṣāt samudyayau /",
    "S01kbavk64u:kavk_64.143_1": "nāsti tat pātakaṃ loke yan na kurvanti matsarāḥ //",
    "S01kbavk64u:kavk_64.144_0": "kathaṃ paśyati sadvartma sa sadā vyathitāśayaḥ /",
    "S01kbavk64u:kavk_64.144_1": "dattaṃ nayanayor yena tīvrāmarṣaviṣāñjanam //",
    "S01kbavk64u:kavk_64.144_2": "rāgaḥ pāpaṃ paramam adhikaṃ darpapāpaṃ tato 'pi",
    "S01kbavk64u:kavk_64.144_3": "krodhāt pāpaṃ jagati na paraṃ duḥsahaṃ lobhapāpam /",
    "S01kbavk64u:kavk_64.144_4": "yāvān eṣa vyasanini jane gaṇyate pāpavargaḥ",
    "S01kbavk64u:kavk_64.144_5": "pāpāṃśasya spṛśati na tulāṃ so 'pi vidveṣasūteḥ //",
    "S01kbavk64u:kavk_64.146_0": "tataḥ kadā cin meghākhyaṃ krūraṃ karvaṭavāsinam /",
    "S01kbavk64u:kavk_64.146_1": "visṛṣṭasainyahantāraṃ sāmantam apakāriṇam //",
    "S01kbavk64u:kavk_64.147_0": "śrutvā narapatiḥ kopāc caturthopāyaniścaye /",
    "S01kbavk64u:kavk_64.147_1": "amātyānāṃ anumate kumāram idam abravīt //",
    "S01kbavk64u:kavk_64.148_0": "kumāra gamyatāṃ tūrṇam ucchettuṃ tarasā ripum /",
    "S01kbavk64u:kavk_64.148_1": "kramopapannaṃ sāṃrājyaṃ niḥśalyam idam astu te //",
    "S01kbavk64u:kavk_64.149_0": "ayaṃ te samarārambhe prabhāvābharaṇo bhujaḥ /",
    "S01kbavk64u:kavk_64.149_1": "ālānastambhatāṃ yātu jagadvijayadantinaḥ //",
    "S01kbavk64u:kavk_64.150_0": "meghe bhūbhṛtkulākrāntisaṃrambhābhyadhikodaye /",
    "S01kbavk64u:kavk_64.150_1": "hate tava pratāpasya nirvighnāvaraṇā diśaḥ //",
    "S01kbavk64u:kavk_64.151_0": "durbalaiḥ kiṃ hatair anyaiḥ sāmantair antavāsibhiḥ /",
    "S01kbavk64u:kavk_64.151_1": "dṛptaḥ sa eva hantavyas tadvadhe sarvasiddhayaḥ //",
    "S01kbavk64u:kavk_64.151_2": "kiṃ kautukaṃ yadi hariḥ karicakravālaṃ",
    "S01kbavk64u:kavk_64.151_3": "āhanti daivavihitam nijam eva bhojyam /",
    "S01kbavk64u:kavk_64.151_4": "pañcānanaṃ yadi bhinatti nakhāṭṭahāsaṃ",
    "S01kbavk64u:kavk_64.151_5": "tat tasya pauruṣakathāpatham eti śauryam //",
    "S01kbavk64u:kavk_64.153_0": "iti pitrā samādiṣṭaḥ samīhitaraṇotsavaḥ /",
    "S01kbavk64u:kavk_64.153_1": "kinnarīvirahālolaḥ so 'bhūd dolākulaḥ kṣaṇam //",
    "S01kbavk64u:kavk_64.154_0": "acirāgamanākhyānair yatnair āśvāsya vallabhām /",
    "S01kbavk64u:kavk_64.154_1": "jananīṃ svairam abhyetya praṇipatya jagāda saḥ //",
    "S01kbavk64u:kavk_64.155_0": "duhitā śakrakalpasya kinnarendrasya māninī /",
    "S01kbavk64u:kavk_64.155_1": "pālyā virahaśokārtā madvātsalyadhiyā tvayā //",
    "S01kbavk64u:kavk_64.156_0": "asyāś cūḍāmaṇir ayaṃ rakṣyaḥ svecchāgatipradaḥ /",
    "S01kbavk64u:kavk_64.156_1": "dātavyaḥ sarvathā mātar nānyatra prāṇasaṃśayāt //",
    "S01kbavk64u:kavk_64.157_0": "ity uktvā jananīhaste kāntaṃ kāntāśikhāmaṇim /",
    "S01kbavk64u:kavk_64.157_1": "nikṣipya sa yayau tūrṇaṃ sainyācchāditadiṅmukhaḥ //",
    "S01kbavk64u:kavk_64.158_0": "tasya vājivrajoddhūtarajaḥpuñjaghanodayaḥ /",
    "S01kbavk64u:kavk_64.158_1": "prayayau rājahaṃsānāṃ saṃtrāsāyāsahetutām //",
    "S01kbavk64u:kavk_64.159_0": "dūraṃ prayāte dayite viraheṇa manoharā /",
    "S01kbavk64u:kavk_64.159_1": "babhūva bālanalinīpalāśaśayanāśrayā //",
    "S01kbavk64u:kavk_64.159_2": "sotkaṇṭhāyā divasagaṇanārambhanityābhiyoge",
    "S01kbavk64u:kavk_64.159_3": "saṃkhyālekhāsaraṇim avanau kampalolaṃ likhantyāḥ /",
    "S01kbavk64u:kavk_64.159_4": "tasyāḥ pāṇau nipatitaraṇatkaṅkaṇe tānavena",
    "S01kbavk64u:kavk_64.159_5": "kṣipraṃ muktāvalayakalanām aśrudhārā cakāra //",
    "S01kbavk64u:kavk_64.159_6": "dveṣaḥ puṣpaśare sukhe vimukhatā dehe 'pi niḥsnehatā",
    "S01kbavk64u:kavk_64.159_7": "patyau dhyānaparāyaṇatvam aniśaṃ tannāmamantro japaḥ /",
    "S01kbavk64u:kavk_64.159_8": "śayyā bhūmitalaṃ tathāpi sutanos tāpakṣatir nābhavan",
    "S01kbavk64u:kavk_64.159_9": "nūnaṃ niścalalīnarāgamanasāṃ muktir na tīvravrataiḥ //",
    "S01kbavk64u:kavk_64.162_0": "līnā sphaṭikaparyaṅke haricandanapāṇḍurā /",
    "S01kbavk64u:kavk_64.162_1": "candralekheva sā tanvī jyotsnāmadhyagatā babhau //",
    "S01kbavk64u:kavk_64.163_0": "kadā cid atha bhūpālaḥ svapnadarśanaśaṅkitaḥ /",
    "S01kbavk64u:kavk_64.163_1": "purohitaṃ samāhūya papraccha kapilaṃ rahaḥ //",
    "S01kbavk64u:kavk_64.164_0": "dṛṣṭaṃ adya mayā svapne niruddhaṃ śatrubhiḥ puram /",
    "S01kbavk64u:kavk_64.164_1": "pāṭitodarakṛṣṭaiś ca mamāntraiḥ pariveṣṭitam //",
    "S01kbavk64u:kavk_64.165_0": "svapnasyāsya vipākārhaṃ phalaṃ brūhi mahāmate /",
    "S01kbavk64u:kavk_64.165_1": "vicintaya śubhodarkām ucitāṃ ca pratikriyām //",
    "S01kbavk64u:kavk_64.166_0": "iti pṛṣṭaḥ kṣitīśena kṣaṇam antaḥ purohitaḥ /",
    "S01kbavk64u:kavk_64.166_1": "bhaktidambhadhṛtadhyānaḥ samīhitam acintayat //",
    "S01kbavk64u:kavk_64.167_0": "upāyo 'yaṃ mayā diṣṭyā prāptaḥ suciracintitaḥ /",
    "S01kbavk64u:kavk_64.167_1": "puṣkarasyāśrayocchittyai rājaputravināśane //",
    "S01kbavk64u:kavk_64.168_0": "priyā manoharā jyeṣṭhaṃ jīvitaṃ tasya kinnarī /",
    "S01kbavk64u:kavk_64.168_1": "abhāve niyataṃ tasyā na sa jīvati duḥkhitaḥ //",
    "S01kbavk64u:kavk_64.169_0": "iti saṃcintya śanakair mithyākhedaviṣādavān /",
    "S01kbavk64u:kavk_64.169_1": "abhyadhād vasudhādhīśam ahitaiṣī purohitaḥ //",
    "S01kbavk64u:kavk_64.170_0": "duḥsvapno 'yaṃ tvayā deva hṛdayākampanaḥ param /",
    "S01kbavk64u:kavk_64.170_1": "dṛṣṭaḥ spaṣṭaṃ phalaṃ tasya duḥsahaṃ katham ucyate //",
    "S01kbavk64u:kavk_64.171_0": "prabhubhaktivratasthānāṃ doṣeṣv avihitātmanām /",
    "S01kbavk64u:kavk_64.171_1": "na karṇakaṭukaṃ vaktuṃ niṣedho 'sti hitaiṣiṇām //",
    "S01kbavk64u:kavk_64.172_0": "rājyāt bhraṃśaḥ śarīrād vā svapnasyāsya phalaṃ sphuṭam /",
    "S01kbavk64u:kavk_64.172_1": "śaṅkāvirahitaiḥ kāryaḥ pratīkāro 'tra bhūtaye //",
    "S01kbavk64u:kavk_64.173_0": "puṣkariṇyāṃ kratukṣetre pūrṇāyāṃ paśuśoṇitaiḥ /",
    "S01kbavk64u:kavk_64.173_1": "snātas tvaṃ mārjito viprair bhūriratnasuvarṇadaḥ //",
    "S01kbavk64u:kavk_64.174_0": "kinnarīmedasā vahniṃ hutvā kuśalam āpsyasi /",
    "S01kbavk64u:kavk_64.174_1": "antaḥpure snuṣā te 'sti kinnarī na tu durlabhā //",
    "S01kbavk64u:kavk_64.175_0": "iti tasya vacaḥ śrutvā krūraṃ pātakakūṇitaḥ /",
    "S01kbavk64u:kavk_64.175_1": "nṛśaṃsavṛttasaṃtrastas tam abhāṣata bhūpatiḥ //",
    "S01kbavk64u:kavk_64.176_0": "nijajīvitarakṣāyai kathaṃ strīvadham utsahe /",
    "S01kbavk64u:kavk_64.176_1": "kinnarīvirahe 'vaśyaṃ na ca jīvati me sutaḥ //",
    "S01kbavk64u:kavk_64.177_0": "iti bhūmibhujā tasya pratyākhyāte samīhite /",
    "S01kbavk64u:kavk_64.177_1": "taṃ pāpābhiniveśena punaḥ prāha purohitaḥ //",
    "S01kbavk64u:kavk_64.178_0": "aho rājan na jānīṣe dhīmān api janasthitim /",
    "S01kbavk64u:kavk_64.178_1": "trivargasādhanaṃ tyājyam na rājyaṃ na ca jīvitaṃ //",
    "S01kbavk64u:kavk_64.179_0": "arthā iva svajanamitrakalatraputrā naṣṭāḥ sthitasya puruṣasya punar bhavanti /",
    "S01kbavk64u:kavk_64.179_1": "ucchvāsamātravirahe gatajīvitasya tatkālasaṃnihitam apy asad eva sarvam //",
    "S01kbavk64u:kavk_64.180_0": "tyajyante jīvitasyārthe nijadeśapriyātmajāḥ /",
    "S01kbavk64u:kavk_64.180_1": "jīvitād aparaṃ rājañ jīvaloke 'sti na priyam //",
    "S01kbavk64u:kavk_64.181_0": "iti jīvitalobhāya tena nānānidarśanaiḥ śanaiḥ /",
    "S01kbavk64u:kavk_64.181_1": "pratāritaḥ pāpaṃ rājā yuktam amanyata //",
    "S01kbavk64u:kavk_64.182_0": "tataḥ susambhṛtārambhe pravṛtte yajñakarmaṇi /",
    "S01kbavk64u:kavk_64.182_1": "kṛtāyāṃ puṣkariṇyāṃ ca pūrṇāyāṃ paśuśoṇitaiḥ //",
    "S01kbavk64u:kavk_64.183_0": "rājñā kathitavṛttāntā nijapatnī svayaṃ rahaḥ /",
    "S01kbavk64u:kavk_64.183_1": "putrapravāsaśokārtā pāpatrastā vyacintayat //",
    "S01kbavk64u:kavk_64.184_0": "aho mūrkhataro rājā mohāndhena purodhasā /",
    "S01kbavk64u:kavk_64.184_1": "snuṣāvadhavidhāne 'smin preritaḥ pṛthupātake //",
    "S01kbavk64u:kavk_64.185_0": "yatnair aparihārye 'pi nibaddhe nidhanāvadhau /",
    "S01kbavk64u:kavk_64.185_1": "paraprāṇāpahāreṇa mūḍhā vāñchanti jīvitam //",
    "S01kbavk64u:kavk_64.186_0": "yadi jīvitalubdhena mugdhā mṛgavadhūr iva /",
    "S01kbavk64u:kavk_64.186_1": "snuṣāpi hanyate rājñā tat kiṃ vakṣyāmy ahaṃ sutam //",
    "S01kbavk64u:kavk_64.187_0": "mātas tvayeyaṃ vātsalyāt pālyā mama manoharā /",
    "S01kbavk64u:kavk_64.187_1": "ity uktvā sudhanaḥ sūnur gato nikṣipya me vadhūm //",
    "S01kbavk64u:kavk_64.188_0": "tasmāc cūḍāmaṇim mattaḥ prāpya vyomnā prayātu sā /",
    "S01kbavk64u:kavk_64.188_1": "bhaviṣyati tayā patyur jīvantyā saṃgamaḥ punaḥ //",
    "S01kbavk64u:kavk_64.189_0": "iti saṃcintya sā gatvā sāśrunetrā snuṣāntikam /",
    "S01kbavk64u:kavk_64.189_1": "rājavṛttaṃ nivedyāsyai sotkampā punar abravīt //",
    "S01kbavk64u:kavk_64.190_0": "vatse cūḍāmaṇiṃ baddhvā gaccha tūrṇaṃ vihāyasā /",
    "S01kbavk64u:kavk_64.190_1": "nṛpaḥ pāpapravṛtto 'yaṃ na sadācāram īkṣate //",
    "S01kbavk64u:kavk_64.191_0": "yajñabhūmiṃ tvayā gatvā gantavyaṃ vyomavartmanā /",
    "S01kbavk64u:kavk_64.191_1": "anyathā tvām asau vetti gūḍhanyastāṃ mayā kva cit //",
    "S01kbavk64u:kavk_64.192_0": "iti bhartṛpravāsārtā vacaḥ śrutvā manoharā /",
    "S01kbavk64u:kavk_64.192_1": "tatsaṃgamāya rakṣantī yatnāt priyataraṃ vapuḥ //",
    "S01kbavk64u:kavk_64.193_0": "śvaśrvā dattaṃ samādāya baddhvā mūrdhni śikhāmaṇim /",
    "S01kbavk64u:kavk_64.193_1": "nṛpāhūtā kratukṣetraṃ gatvā vyoma vyagāhata //",
    "S01kbavk64u:kavk_64.193_2": "rājan naitat tava samucitaṃ yat priyasyāpi sūnor",
    "S01kbavk64u:kavk_64.193_3": "vadhyā patnī nijapadam iyaṃ svasti tubhyaṃ gatāham /",
    "S01kbavk64u:kavk_64.193_4": "rakṣyaś cāsau pratihatadhṛtir madviyoge kumāras",
    "S01kbavk64u:kavk_64.193_5": "tatrety uktvā tanutaratadidvibhramaiḥ sā jagāma //",
    "S01kbavk64u:kavk_64.195_0": "tasyāṃ gatāyāṃ nṛpatir yajñavighnena śaṅkitaḥ",
    "S01kbavk64u:kavk_64.195_1": "purohitas tam avadad deva mā saṃśayaṃ kṛthāḥ //",
    "S01kbavk64u:kavk_64.196_0": "mantrair mayā samākṛṣṭaḥ krūrākhyo brahmarākṣasaḥ /",
    "S01kbavk64u:kavk_64.196_1": "nirvighnas te kratuḥ siddhaḥ sā hatā tena kinnarī //",
    "S01kbavk64u:kavk_64.197_0": "iti mithyāvacas tasya rājā satyam amanyata /",
    "S01kbavk64u:kavk_64.197_1": "nartyante kuṭilair mugdhā yantraputrakalīlayā //",
    "S01kbavk64u:kavk_64.198_0": "pitur bhavanam abhyetya kīrṇaharṣā manoharā /",
    "S01kbavk64u:kavk_64.198_1": "nyavedayat svavṛttāntaṃ vahantī vallabhaṃ hṛdi //",
    "S01kbavk64u:kavk_64.199_0": "sā pituḥ śāsanān martyasaṅgasaurabhaśāntaye /",
    "S01kbavk64u:kavk_64.199_1": "hemakumbhaśataiḥ snānaṃ pañcabhiḥ pratyahaṃ vyadhāt //",
    "S01kbavk64u:kavk_64.200_0": "martyāmodaḥ pratanutāṃ kṣālitāyāḥ śanair yayau /",
    "S01kbavk64u:kavk_64.200_1": "sudhanasnehasaṃyogī na tu rāgo mṛgīdṛśaḥ //",
    "S01kbavk64u:kavk_64.201_0": "divyodyānopabhogeṣu na sā nirvṛtim āyayau /",
    "S01kbavk64u:kavk_64.201_1": "anyatra baddharāgāṇāṃ ratir nānyatra dehinām //",
    "S01kbavk64u:kavk_64.202_0": "sā kāntavirahaklāntā kadā cid vyomagāminī /",
    "S01kbavk64u:kavk_64.202_1": "tāṃ nāgabhavanopāntavanāntavasudhāṃ yayau //",
    "S01kbavk64u:kavk_64.203_0": "tatrāśramasthalīsaktaṃ maharṣiṃ valkalayanam /",
    "S01kbavk64u:kavk_64.203_1": "avadat sā samabhyetya praṇāmavinamanmukhī //",
    "S01kbavk64u:kavk_64.204_0": "lubdhakasyopadiśatā bhavatā mama bandhanam /",
    "S01kbavk64u:kavk_64.204_1": "tvam eva brūhi bhagavan yadi yuktam idaṃ kṛtam //",
    "S01kbavk64u:kavk_64.205_0": "iti tasyā vacaḥ śrutvā kiṃcillajjānatānanaḥ /",
    "S01kbavk64u:kavk_64.205_1": "tām uvāca munir mugdhe tavaiṣā bhavitavyatā //",
    "S01kbavk64u:kavk_64.206_0": "amoghapāśas tasyāstīty ajñātvā kathitaṃ mayā /",
    "S01kbavk64u:kavk_64.206_1": "upalabhya kathāṃ dhūrtas tvāṃ babandha sa lubdhakaḥ //",
    "S01kbavk64u:kavk_64.207_0": "duṣṭātmanāṃ na jānīmaḥ kauṭilyaṃ krūracetasām /",
    "S01kbavk64u:kavk_64.207_1": "satyapravādamukharāḥ svabhāvasaralā vayam //",
    "S01kbavk64u:kavk_64.208_0": "ity uktā muninā tanvī praṇayāt tam abhāṣata /",
    "S01kbavk64u:kavk_64.208_1": "bhagavan kṣamyatām etad bālāvacanacāpalam //",
    "S01kbavk64u:kavk_64.209_0": "idaṃ tu bhavatām agre yan mayā kiṃ cid ucyate /",
    "S01kbavk64u:kavk_64.209_1": "lalanāsulabhaḥ so 'yaṃ sadācāravyatikramaḥ //",
    "S01kbavk64u:kavk_64.210_0": "kathātithitvam āyānti cāpale guravo 'pi yat /",
    "S01kbavk64u:kavk_64.210_1": "sā viyogāgnitāpasya jvālāyogāsahiṣṇutā //",
    "S01kbavk64u:kavk_64.211_0": "duḥkhoddharaṇasaṃnaddhāḥ saṃtaptānāṃ dayālavaḥ /",
    "S01kbavk64u:kavk_64.211_1": "kāryāntaraṅgāḥ prāyeṇa bhavanty anuciteṣv api //",
    "S01kbavk64u:kavk_64.212_0": "pāśabandhād vimuktāhaṃ lubdhakena pralāpinī /",
    "S01kbavk64u:kavk_64.212_1": "nibaddhā rājaputreṇa snehapāśena hāriṇā //",
    "S01kbavk64u:kavk_64.213_0": "subhagaḥ sudhanākhyo 'sau madviyogānalākulaḥ /",
    "S01kbavk64u:kavk_64.213_1": "amunā yadi mārgeṇa sameṣyati tavāntikam //",
    "S01kbavk64u:kavk_64.214_0": "tad idaṃ bhavatā vācyaṃ kāruṇyād vacasā mama /",
    "S01kbavk64u:kavk_64.214_1": "sthitā tvadvirahāyāsaniḥsukhāhaṃ gṛhe pituḥ //",
    "S01kbavk64u:kavk_64.215_0": "utkaṇṭhām anukampāṃ vā sahajāṃ vā kṛtajñatām /",
    "S01kbavk64u:kavk_64.215_1": "dākṣiṇyaṃ vā puraskṛtya tūrṇam āgamyatām itaḥ //",
    "S01kbavk64u:kavk_64.216_0": "durgamaḥ kinnarapure mārgaḥ kleśaśatāśrayaḥ /",
    "S01kbavk64u:kavk_64.216_1": "abhūmir eva martyānām alpavīryabalaujasām //",
    "S01kbavk64u:kavk_64.217_0": "dīptā tapovanānte 'smin sudhā nāma mahauṣadhiḥ /",
    "S01kbavk64u:kavk_64.217_1": "dṛśyate haviṣā paktvā pātavyā sā svayaṃ tvayā //",
    "S01kbavk64u:kavk_64.218_0": "tatprabhāvāt samuttīrya kleśaṃ sattvasahāyavān /",
    "S01kbavk64u:kavk_64.218_1": "kailāsahāsaśubhreṇa pathā matpuram eṣyasi //",
    "S01kbavk64u:kavk_64.219_0": "idaṃ ca tasmai dātavyam madabhijñāṅgulīyakam /",
    "S01kbavk64u:kavk_64.219_1": "ity uktvā viṣamaṃ vartma kathayitvā krameṇa sā //",
    "S01kbavk64u:kavk_64.220_0": "vighnapratikriyopāyān saṃdiśyāścaryayuktibhiḥ /",
    "S01kbavk64u:kavk_64.220_1": "āśābandhadhṛtaprāṇā yayau dattvāṅgulīyakam //",
    "S01kbavk64u:kavk_64.221_0": "tayā kathitam ākarṇya dūrādhvataraṇādbhutam /",
    "S01kbavk64u:kavk_64.221_1": "aṅgulīyakam ādāya tad evācintayan muniḥ //",
    "S01kbavk64u:kavk_64.222_0": "atrāntare rājasūnur jitvā meghaṃ mahīpatim /",
    "S01kbavk64u:kavk_64.222_1": "āyayau kośam ādāya dayitādarśanotsukaḥ //",
    "S01kbavk64u:kavk_64.223_0": "sa viveśa svanagarīṃ sāmantacchattramaṇḍalaiḥ /",
    "S01kbavk64u:kavk_64.223_1": "phullaphenasmitasyābdheḥ kurvāṇaḥ saṃnibhaṃ nabhaḥ // snuṣāvaiśasavṛttāntakathanakleśakampitam /",
    "S01kbavk64u:kavk_64.224_0": "sa viveśa svanagarīṃ sāmantacchattramaṇḍalaiḥ /",
    "S01kbavk64u:kavk_64.224_1": "phullaphenasmitasyābdheḥ kurvāṇaḥ saṃnibhaṃ nabhaḥ // snuṣāvaiśasavṛttāntakathanakleśakampitam /",
    "S01kbavk64u:kavk_64.224_2": "athāntaḥpuram abhyetya janakaṃ praṇanāma saḥ //",
    "S01kbavk64u:kavk_64.225_0": "adhomukhākhilajanaṃ śokaśalyahatotsavam /",
    "S01kbavk64u:kavk_64.225_1": "pitur antaḥpuraṃ dṛṣṭvā sa vipriyam aśaṅkata //",
    "S01kbavk64u:kavk_64.226_0": "api jīvati sā tanvī virahārtā manoharā /",
    "S01kbavk64u:kavk_64.226_1": "iti bruvāṇaṃ na yadā tam ūce kaś cid apriyam //",
    "S01kbavk64u:kavk_64.227_0": "tadā jagāda jananī putra jīvati te priyā /",
    "S01kbavk64u:kavk_64.227_1": "gatā cūḍāmaṇiṃ prāpya kiṃ tu jīvitasaṃśaye //",
    "S01kbavk64u:kavk_64.228_0": "iti śrutvaiva sahasā sa papāta mahītale /",
    "S01kbavk64u:kavk_64.228_1": "kīrṇahāralatāṃ kurvan sāśrudhārām iva kṣitim // tuṣāraśīkarasmeraharicandanavāribhiḥ /",
    "S01kbavk64u:kavk_64.229_0": "iti śrutvaiva sahasā sa papāta mahītale /",
    "S01kbavk64u:kavk_64.229_1": "kīrṇahāralatāṃ kurvan sāśrudhārām iva kṣitim // tuṣāraśīkarasmeraharicandanavāribhiḥ /",
    "S01kbavk64u:kavk_64.229_2": "sa labdhasaṃjñaḥ śanakair vilalāpāśrugadgadaḥ //",
    "S01kbavk64u:kavk_64.230_0": "anākāśaśaśāṅkaśrīr amanthāmṛtavāhinī /",
    "S01kbavk64u:kavk_64.230_1": "ayatnaratnavaḍabhī kva sā kusumadhanvanaḥ //",
    "S01kbavk64u:kavk_64.231_0": "guruśāsanayantritena dūraṃ vrajatā bāṣpaniruddhalocanāyāḥ /",
    "S01kbavk64u:kavk_64.231_1": "vihitā na dhṛtir mayā mṛgākṣyās tad ayaṃ me patitaḥ smarābhiśāpaḥ //",
    "S01kbavk64u:kavk_64.232_0": "dehi prativacaḥ subhru kva gatāsi manohare /",
    "S01kbavk64u:kavk_64.232_1": "mayā pramādamūḍhena hariṇākṣī na rakṣitā //",
    "S01kbavk64u:kavk_64.233_0": "tvatsamāgamasaubhāgyaślāghyasya surasaṃsadi /",
    "S01kbavk64u:kavk_64.233_1": "mameva martyalokasya tvadviyuktasya kā dyutiḥ //",
    "S01kbavk64u:kavk_64.234_0": "iti bruvāṇaḥ śanakaiḥ kāntāsaṃbhogasākṣiṣu /",
    "S01kbavk64u:kavk_64.234_1": "udyāneṣu priyatamāṃ vicetuṃ svayam udyayau //",
    "S01kbavk64u:kavk_64.235_0": "vañcayitvā parijanaṃ sa rajanyām alakṣitaḥ /",
    "S01kbavk64u:kavk_64.235_1": "gatvā vanāntaṃ babhrāma sameṣu viṣameṣu ca //",
    "S01kbavk64u:kavk_64.236_0": "tīvrarāgapiśācena mahatā sa vimohitaḥ /",
    "S01kbavk64u:kavk_64.236_1": "unmatta iva papraccha cetanācetanān api //",
    "S01kbavk64u:kavk_64.237_0": "tīvrarāgapiśācena mahatā sa vimohitaḥ /",
    "S01kbavk64u:kavk_64.237_1": "unmatta iva papraccha cetanācetanān api //",
    "S01kbavk64u:kavk_64.237_2": "brūhi sakhe śukaśāvaka sakhyuḥ prāṇasakhīṃ nikhilendumukhīṃ tām /",
    "S01kbavk64u:kavk_64.237_3": "taddaśanacchadarāgavibhāge bimbaphale 'stu sadā tava bhogaḥ /",
    "S01kbavk64u:kavk_64.237_4": "haṃho haṃsa sitāṃsa śaṃsa nalinīlīlāvataṃsadyute",
    "S01kbavk64u:kavk_64.237_5": "dṛṣṭā saurabhasadmapadmavadanā kiṃ kāntikallolinī /",
    "S01kbavk64u:kavk_64.237_6": "yasyāḥ pīnapayodharāgraviluṭhanmuktākalāpasya sā",
    "S01kbavk64u:kavk_64.237_7": "haṃsasyeva vibhāti romalatikā śaivālavallī cyutā //",
    "S01kbavk64u:kavk_64.239_0": "tasyeti tīvravyasanānubandhāt pralāpinaḥ praskhalataḥ same 'pi /",
    "S01kbavk64u:kavk_64.239_1": "diśan prakāśaṃ dayayeva mārge śanair jagāhe gaganaṃ sitāṃśuḥ //",
    "S01kbavk64u:kavk_64.240_0": "śyāmāpater manmathabāndhavasya kāntaṃ sa dṛṣṭvāmbaracumbi bimbam /",
    "S01kbavk64u:kavk_64.240_1": "saṃdarśitaṃ sasmitam indumukhyā mene mukhaṃ vyomavimānaśrṅgāt //",
    "S01kbavk64u:kavk_64.241_0": "mūkaṃ kalaṅkāṅkam avāptadoṣam avibhramaṃ hāsavilāsahīnaṃ /",
    "S01kbavk64u:kavk_64.241_1": "cireṇa niścitya śaśāṅkam eva papraccha gacchan naranāthasūnuḥ //",
    "S01kbavk64u:kavk_64.242_0": "api tvayā kāntisakhī sakhe khe tulyekṣaṇā lakṣmaṃrgasya dṛṣṭā /",
    "S01kbavk64u:kavk_64.242_1": "tavoditā yadvadanopamānasaṃbandhalabdhā jagati prasiddhiḥ //",
    "S01kbavk64u:kavk_64.243_0": "api tvayā kāntisakhī sakhe khe tulyekṣaṇā lakṣmaṃrgasya dṛṣṭā /",
    "S01kbavk64u:kavk_64.243_1": "tavoditā yadvadanopamānasaṃbandhalabdhā jagati prasiddhiḥ //",
    "S01kbavk64u:kavk_64.243_2": "kathaṃ na kiṃ cit kathayaty ayaṃ me gatasya kāntākathanārthibhāvam /",
    "S01kbavk64u:kavk_64.243_3": "parārthasaṃpādanaśītalena kalāvatā kasya kṛto 'nurodhaḥ /",
    "S01kbavk64u:kavk_64.244_0": "api tvayā snigdhataḍitprakāśā ghanastanī kvāpi mayūra dṛṣṭā /",
    "S01kbavk64u:kavk_64.244_1": "tvadbarhabhārasya suhṛt sa yasyā vicitramālyaḥ kabarīkalāpaḥ //",
    "S01kbavk64u:kavk_64.245_0": "bhujaṃga kac cid bhavatā bhujaṃgī dṛṣṭā kva cit sā vararatnacūḍā /",
    "S01kbavk64u:kavk_64.245_1": "viṣacchaṭāḥ paśya yayā visṛṣṭā māṃ duḥsahe 'smin virahe dahanti //",
    "S01kbavk64u:kavk_64.246_0": "sāraṅga sā raṅgavilāsinī kiṃ dṛṣṭā tvayā manmathapārthivasya /",
    "S01kbavk64u:kavk_64.246_1": "yasyāḥ kaṭākṣotpalasaṃvibhāgair vibhānti manye gahane hariṇyaḥ //",
    "S01kbavk64u:kavk_64.247_0": "api tvayā vibhramajanmabhumir vanaspate pallavapeśaloṣṭhī /",
    "S01kbavk64u:kavk_64.247_1": "līlāvilolā lalanā vanānte lateva dṛṣṭā stabakāvanaṃrā //",
    "S01kbavk64u:kavk_64.248_0": "anena nūnaṃ vanakuñjareṇa sā rājarambhā parirambhalobhāt /",
    "S01kbavk64u:kavk_64.248_1": "ākṛṣya nītā ghanasaṃnibhena saṃcchāditā vā śaśinaḥ kaleva //",
    "S01kbavk64u:kavk_64.249_0": "iti kānanakuñjeṣu tasyonmādapralāpinaḥ /",
    "S01kbavk64u:kavk_64.249_1": "śokād iva vivarṇenduvadanā rajanī yayau //",
    "S01kbavk64u:kavk_64.250_0": "sa nāgabhavanāsannatīropāntatapovanam /",
    "S01kbavk64u:kavk_64.250_1": "śanaiḥ praviśya papraccha maharṣiṃ valkalāyanaṃ //",
    "S01kbavk64u:kavk_64.251_0": "ihavirahavicintāśokaniśvāsamūrcchanmadanadahanadhūmaśyāmasaktaikaveṇī /",
    "S01kbavk64u:kavk_64.251_1": "api śamitaśaśāṅkoddāmasaundaryadarpā munivara hariṇākṣī kinnarī kāpi dṛṣṭā //",
    "S01kbavk64u:kavk_64.252_0": "iti kāntāviyuktasya prāptasyonmādinīṃ daśām /",
    "S01kbavk64u:kavk_64.252_1": "muniḥ śrutvā vacas tasya parijñāya tam abravīt //",
    "S01kbavk64u:kavk_64.253_0": "samāśvasihi viśramya saṃtāpas tyajyatām ayam /",
    "S01kbavk64u:kavk_64.253_1": "dṛṣṭā sā tava kalyāṇī mayā mānasacandrikā //",
    "S01kbavk64u:kavk_64.254_0": "yūthabhraṣṭeva hariṇī nirapekṣāpi jīvite /",
    "S01kbavk64u:kavk_64.254_1": "pāśākṛṣṭeva kariṇī dhāryate sā tvadāśayā //",
    "S01kbavk64u:kavk_64.254_2": "pāṇau śete vadanakamalaṃ prastare pallavānāṃ",
    "S01kbavk64u:kavk_64.254_3": "tāpaklāntā taralavalanasraṃsinī gātralekhā /",
    "S01kbavk64u:kavk_64.254_4": "āśābandhe dhṛtir iva mates tvadviyogākulāyās",
    "S01kbavk64u:kavk_64.254_5": "tasyā naiva kva cid api manaḥ kiṃ tu viśrāntim eti //",
    "S01kbavk64u:kavk_64.256_0": "drumasya kinnarapateḥ sthitāhaṃ bhavane pituḥ /",
    "S01kbavk64u:kavk_64.256_1": "āgantavyaṃ tvayā tūrṇam iti tvāṃ saṃdideśa sā //",
    "S01kbavk64u:kavk_64.257_0": "vīryasattvabalopāyadhairyotsāhavatām api /",
    "S01kbavk64u:kavk_64.257_1": "agamye kinnarapure kramād vartma śaśaṃsa ca //",
    "S01kbavk64u:kavk_64.258_0": "idaṃ ca tvatkṛte dattaṃ tayā ratnāṅgulīyakam /",
    "S01kbavk64u:kavk_64.258_1": "yasya snigdhaprabhābhyaṅgair diśo yānti piśaṅgatām //",
    "S01kbavk64u:kavk_64.259_0": "ity ānandasudhāsiktam uktvā dhairyāvalambanam /",
    "S01kbavk64u:kavk_64.259_1": "aṅgulīyaṃ dadau tasmai mārgaṃ cākathayan muniḥ //",
    "S01kbavk64u:kavk_64.260_0": "pathā tadupadiṣṭena sopāyena nṛpātmajaḥ /",
    "S01kbavk64u:kavk_64.260_1": "dhīraḥ pracakrame gantuṃ dhanadādhyuṣitāṃ diśam //",
    "S01kbavk64u:kavk_64.262_0": "ṛddhyā saṃnihitaṃ tasya sarvopakaraṇaṃ pathi /",
    "S01kbavk64u:kavk_64.262_1": "abhūt sattvasahāyānāṃ svādhīnāḥ sarvasaṃpadaḥ //",
    "S01kbavk64u:kavk_64.263_0": "atha vidyādharavadhūvilāsahasitadyutim /",
    "S01kbavk64u:kavk_64.263_1": "himavantam atikramya kukūlādrim avāpa saḥ //",
    "S01kbavk64u:kavk_64.264_0": "phalopahāraiḥ svīkṛtya tatra vānarayūthapam /",
    "S01kbavk64u:kavk_64.264_1": "vāyuvegākhyam āruhya sa taṃ śailam alaṅghayat //",
    "S01kbavk64u:kavk_64.265_0": "athājapathanāmānam aticakrāma bhūdharam /",
    "S01kbavk64u:kavk_64.265_1": "nihatyājagaraṃ ghoraṃ vighnasaṃgham iveṣunā //",
    "S01kbavk64u:kavk_64.266_0": "vīṇāsvanair vaśīkṛtya rākṣasīṃ kāmarūpiṇīm /",
    "S01kbavk64u:kavk_64.266_1": "kāmarūpādrim ullaṅghya prayayau kinnarīpriyaḥ //",
    "S01kbavk64u:kavk_64.267_0": "balavān mudgarāghātanikhātaiḥ śastraśaṅkubhiḥ /",
    "S01kbavk64u:kavk_64.267_1": "ekadhāraṃ tataḥ śailam ārurohātisāhasaḥ //",
    "S01kbavk64u:kavk_64.268_0": "athogrataram āruhya vajrakākhyaṃ sa parvatam /",
    "S01kbavk64u:kavk_64.268_1": "gṛdhrarūpāṃ samālokya rākṣasīṃ piśitaiṣiṇīm //",
    "S01kbavk64u:kavk_64.269_0": "parivṛttena saṃcchannaḥ samāṃsamṛgacarmaṇā /",
    "S01kbavk64u:kavk_64.269_1": "sa pādamūle tasyādres tasthau niścalavigrahaḥ //",
    "S01kbavk64u:kavk_64.270_0": "māṃsalubdhā tam utkṣipya gṛdhrarūpā niśācarī /",
    "S01kbavk64u:kavk_64.270_1": "nidadhe śikharasyāgre bhoktuṃ bhīṣaṇavigrahā //",
    "S01kbavk64u:kavk_64.271_0": "mṛgacarma samutsṛjya tāṃ nihatya sa vīryavān /",
    "S01kbavk64u:kavk_64.271_1": "nīrandhrakhadirākīrṇam prāpa khādirabhūdharam //",
    "S01kbavk64u:kavk_64.272_0": "mṛgacarma samutsṛjya tāṃ nihatya sa vīryavān /",
    "S01kbavk64u:kavk_64.272_1": "nīrandhrakhadirākīrṇam prāpa khādirabhūdharam //",
    "S01kbavk64u:kavk_64.272_2": "praviśya tadguhāṃ lebhe śilāṃ vyasya mahauṣadhim / śītātapatamaḥsarparākṣasādibhayāpahām //",
    "S01kbavk64u:kavk_64.273_0": "sa yantraparvatau prāpya saṃghaṭtaiḥ prāṇahāriṇau /",
    "S01kbavk64u:kavk_64.273_1": "yantrakīlaṃ śarāgreṇa chittvā cakre viniścalau //",
    "S01kbavk64u:kavk_64.274_0": "yantrakīlasamucchedair yantradvāraṃ vidārya saḥ /",
    "S01kbavk64u:kavk_64.274_1": "chedanam yantracakraṃ ca yantrayuktau tathāyasau //",
    "S01kbavk64u:kavk_64.275_0": "tīvraprahārau puruṣau yantrameṣau ca duḥsahau /",
    "S01kbavk64u:kavk_64.275_1": "yantrogradantaniṣpeṣau tathā makararākṣasau //",
    "S01kbavk64u:kavk_64.276_0": "ghorāndhakāragambhīraṃ guhākūpaṃ vilaṅghya ca /",
    "S01kbavk64u:kavk_64.276_1": "tuṅgāṃ saritam uttīrya hatvā tatkūlarākṣasān //",
    "S01kbavk64u:kavk_64.277_0": "āśīviṣāvṛtajalāṃ pataṃgākhyāṃ ca nimnagām /",
    "S01kbavk64u:kavk_64.277_1": "rodinīṃ ca nadīṃ tīre yasyāḥ kinnaraceṭikāḥ //",
    "S01kbavk64u:kavk_64.278_0": "kurvanti rodanaravair vighnaṃ tadgatacetasām /",
    "S01kbavk64u:kavk_64.278_1": "tadvidhāṃ hāsinīṃ nāma hāsāpaḥrtacetasām //",
    "S01kbavk64u:kavk_64.279_0": "diśanti puline yasyā vyasanaṃ kinnarāṅganāḥ /",
    "S01kbavk64u:kavk_64.279_1": "laṅghayitvāpagāś cānyā vetrāṃ prāpya nadīṃ tataḥ //",
    "S01kbavk64u:kavk_64.280_0": "kūlavetralatālambī tasyām atha titīrṣayā /",
    "S01kbavk64u:kavk_64.280_1": "pavanapreritāṃ pāravetravallīm avāpa saḥ //",
    "S01kbavk64u:kavk_64.281_0": "tayā prāpya paraṃ pāram āśayevātidīrghayā /",
    "S01kbavk64u:kavk_64.281_1": "dadarśa kinnarapuraṃ sphārasphaṭikamandiram //",
    "S01kbavk64u:kavk_64.282_0": "praviśya sa śanaiḥ prapya kāntāṃ kanakapadminīm /",
    "S01kbavk64u:kavk_64.282_1": "tattīratarum āruhya tasthau ratnalatāvṛtaḥ //",
    "S01kbavk64u:kavk_64.283_0": "sa dadarśāmbujarajaḥpuñjaiḥ surabhipiñjaram /",
    "S01kbavk64u:kavk_64.283_1": "hemakumbhair jalaṃ tatra nayantīḥ kinnarāṅganāḥ //",
    "S01kbavk64u:kavk_64.284_0": "kumbhotkṣepe śramārtāyās tatraikasyāḥ sametya saḥ /",
    "S01kbavk64u:kavk_64.284_1": "hastālambena sāhāyyaṃ kṛtvā papraccha tārn śanaiḥ //",
    "S01kbavk64u:kavk_64.285_0": "mātaḥ kasya kṛte toyaṃ idaṃ yatnena nīyate /",
    "S01kbavk64u:kavk_64.285_1": "yadbhaktyā gaṇyate nāyaṃ bhavatībhiḥ pariśramaḥ //",
    "S01kbavk64u:kavk_64.286_0": "iti tena priyagirā sā pṛṣṭā tam abhāṣata /",
    "S01kbavk64u:kavk_64.286_1": "mādhuryadhuryasaundarye pakṣapātavatī kṣaṇāt //",
    "S01kbavk64u:kavk_64.287_0": "martyāmodāpanodāya sadā surabhivāribhiḥ /",
    "S01kbavk64u:kavk_64.287_1": "pituḥ kinnararājasya girā snāti manoharā //",
    "S01kbavk64u:kavk_64.288_0": "tayeti kathitaṃ śrutvā sudhāsikta iva kṣaṇāt /",
    "S01kbavk64u:kavk_64.288_1": "sa hemakumbhe cikṣepa tadabhijñāṅgulīyakam //",
    "S01kbavk64u:kavk_64.289_0": "snāntyās tatas tad abhihāri manoharāyāḥ kumbhāt papāta kucakumbhayuge 'ṅgulīyam /",
    "S01kbavk64u:kavk_64.289_1": "yasyāṃśumatpratimaratnamayūkhalekhāḥ kṣipraṃ nakhakṣatavilāsatulām avāpuḥ //",
    "S01kbavk64u:kavk_64.289_2": "mūrtaṃ tataḥ svaṃ anurāgam ivākalayya",
    "S01kbavk64u:kavk_64.289_3": "ratnāṅgulīyakam anaṅgakathāntaraṅgam /",
    "S01kbavk64u:kavk_64.289_4": "sā kāntam āgatam avetya kutas tvayedaṃ",
    "S01kbavk64u:kavk_64.289_5": "saṃprāptam ity avadad ucchaliteva dāsīm //",
    "S01kbavk64u:kavk_64.291_0": "tatas tām avadad dāsī devi puṣkariṇītaṭe /",
    "S01kbavk64u:kavk_64.291_1": "sthitaḥ ko 'pi yuvā kāntaḥ pratyakṣa iva manmathaḥ //",
    "S01kbavk64u:kavk_64.292_0": "nikṣiptaṃ hemakumbhe 'sminn idaṃ tenāṅgulīyakam /",
    "S01kbavk64u:kavk_64.292_1": "bhajate yatprabhāgarbham payaḥ kuṅkumakāntatām //",
    "S01kbavk64u:kavk_64.293_0": "iti tadvacanaṃ tanvī priyaṃ śrutvā manoharā /",
    "S01kbavk64u:kavk_64.293_1": "niścitya dayitaṃ prāptam ānināya tayaiva tam //",
    "S01kbavk64u:kavk_64.294_0": "tayā guptatare nyastaṃ kāntam udyānamandire /",
    "S01kbavk64u:kavk_64.294_1": "kumudvatīva śaśinaṃ gatvāpaśyan manoharā //",
    "S01kbavk64u:kavk_64.295_0": "parasparālokanavibhrameṇa viyogasaṃtāpanivedanena /",
    "S01kbavk64u:kavk_64.295_1": "tayoḥ praharṣānubhavena lebhe śobhām aśeṣāṅgavatīm anaṅgaḥ //",
    "S01kbavk64u:kavk_64.295_2": "yad yat kiṃ cid virahasamaye cintayābhyastam antar",
    "S01kbavk64u:kavk_64.295_3": "yad yat prauḍhapramadasuhṛdā manmathenopadiṣṭam /",
    "S01kbavk64u:kavk_64.295_4": "yad yat premṇaḥ sadṛśam ucitaṃ yad yad autsukyarāśes",
    "S01kbavk64u:kavk_64.295_5": "tat tat sarvaṃ praṇayasubhagaṃ dampatī cakratus tau //",
    "S01kbavk64u:kavk_64.297_0": "tataḥ pracchannavṛttāntaṃ lajjamānā manoharā /",
    "S01kbavk64u:kavk_64.297_1": "nivedyādarśayat pitroḥ patiṃ bhūmimanobhavam //",
    "S01kbavk64u:kavk_64.298_0": "tataḥ kinnararājas tāṃ kopaprasphuritādharaḥ /",
    "S01kbavk64u:kavk_64.298_1": "uvāca darśanapathaṃ parihṛtyātmajāpateḥ //",
    "S01kbavk64u:kavk_64.299_0": "aho pramādapatitā daivād anucite jane /",
    "S01kbavk64u:kavk_64.299_1": "na vimuñcasi durvṛtte kṣālyamānāpi raktatām //",
    "S01kbavk64u:kavk_64.300_0": "yauvanāvanilāvaṇyaṃ spṛhaṇīyaṃ divaukasām /",
    "S01kbavk64u:kavk_64.300_1": "bata prayātam etat te martyasnehena śocyatāṃ //",
    "S01kbavk64u:kavk_64.301_0": "udagragotraprabhavā ghanayauvananirbharā /",
    "S01kbavk64u:kavk_64.301_1": "nimnage kṣobhavibhraṣṭā yātāsi sutarām adhaḥ //",
    "S01kbavk64u:kavk_64.302_0": "vidvadudvegajananī kulavailakṣyakāriṇī /",
    "S01kbavk64u:kavk_64.302_1": "malinā khalavidyeva saṃmatāsi na kasya cit //",
    "S01kbavk64u:kavk_64.303_0": "rūpamātreṇa tuṣṭā tvaṃ yadi martyavaśaṃ gatā /",
    "S01kbavk64u:kavk_64.303_1": "tat kiṃ na ramase hemanirmāṇapuruṣatviṣā //",
    "S01kbavk64u:kavk_64.304_0": "prabhāvaguṇahīnasya puṃsaś cārutarākṛteḥ /",
    "S01kbavk64u:kavk_64.304_1": "ālekhyapuruṣasyeva saundaryaṃ bhittirañjanam //",
    "S01kbavk64u:kavk_64.305_0": "vadhyo me tvatpatiḥ pāpe hīnasaṃbandhalajjayā /",
    "S01kbavk64u:kavk_64.305_1": "mukhaṃ draṣṭuṃ na śaknomi tvadyācñāptadivaukasām //",
    "S01kbavk64u:kavk_64.306_0": "satyaṃ utsāhayuktasya kulasyonnatiśālinaḥ /",
    "S01kbavk64u:kavk_64.306_1": "jareva kila kāyasya kanyā saṃkocakāriṇī //",
    "S01kbavk64u:kavk_64.307_0": "iti sā bhartsitā pitrā tam uvāca natānanā /",
    "S01kbavk64u:kavk_64.307_1": "asūtrahāraṃ kurvāṇā kucayor bāṣpabindhubhiḥ //",
    "S01kbavk64u:kavk_64.308_0": "kopād anucitaṃ tāta naitan māṃ vaktum arhasi /",
    "S01kbavk64u:kavk_64.308_1": "na śrūyante prabhāveṇa kiṃ narāḥ kinnarādhikāḥ //",
    "S01kbavk64u:kavk_64.309_0": "garuḍasyāpi durlaṅghyām imām ullaṅghya yaḥ kṣitim /",
    "S01kbavk64u:kavk_64.309_1": "prabhāvabhūmir āyāti manuṣyaḥ sa kathaṃ bhavet //",
    "S01kbavk64u:kavk_64.310_0": "guṇasaṃvādinī mūrtir bhavaty eva śaririṇām /",
    "S01kbavk64u:kavk_64.310_1": "karoty ānanda saṃvādaṃ dyutir eva himatviṣaḥ //",
    "S01kbavk64u:kavk_64.311_0": "jātyā kiṃ kriyate tāta svabhāvānuguṇā guṇāḥ /",
    "S01kbavk64u:kavk_64.311_1": "pūrṇendur amṛtasyandī kālakūṭasya sodaraḥ //",
    "S01kbavk64u:kavk_64.312_0": "bhavanty antarguṇāḥ ke cic channadoṣās tathāpare /",
    "S01kbavk64u:kavk_64.312_1": "aparīkṣya na kartavyā maṇīnāṃ mūlyalaṅghanā //",
    "S01kbavk64u:kavk_64.313_0": "śrutvaitat kinnarapatis tat tatheti vicintya ca /",
    "S01kbavk64u:kavk_64.313_1": "jāmātaraṃ samāhūya guṇajijñāsayābravīt //",
    "S01kbavk64u:kavk_64.314_0": "tvayā kāntyā jitās tāvad ete kinnaradārakāḥ /",
    "S01kbavk64u:kavk_64.314_1": "saṃdarśitaprabhāvas tu divyasaṃbandham arhasi //",
    "S01kbavk64u:kavk_64.315_0": "atyāyataṃ śaravanaṃ kṛtvoddhṛtaśaraṃ kṣaṇāt /",
    "S01kbavk64u:kavk_64.315_1": "vyuptam anyūnam uccitya punar dehi tilādhakam //",
    "S01kbavk64u:kavk_64.316_0": "saṃdarśaya dhanurvede dṛḍhalakṣyādikauśalam /",
    "S01kbavk64u:kavk_64.316_1": "tataḥ kīrtipatākeyaṃ tavāyattā manoharā //",
    "S01kbavk64u:kavk_64.317_0": "ity aśakye 'pi kauṭilyāt preritas tena karmaṇi /",
    "S01kbavk64u:kavk_64.317_1": "sarvaṃ kāntānurāgeṇa kumāraḥ kartum udyayau //",
    "S01kbavk64u:kavk_64.318_0": "mithyāśramakleśaphale pravṛttaṃ śarapāṭane /",
    "S01kbavk64u:kavk_64.318_1": "taṃ vijñāya sahasrākṣaḥ pakṣapātād acintayat //",
    "S01kbavk64u:kavk_64.319_0": "kiṃ bhādrakalpiko bodhisattvo 'yaṃ pārthivātmajaḥ /",
    "S01kbavk64u:kavk_64.319_1": "niyuktaḥ kinnarendreṇa niṣphale kleśakarmaṇi //",
    "S01kbavk64u:kavk_64.320_0": "asyāsmin samayāyāse kāryaṃ sāhāyyakaṃ mayā /",
    "S01kbavk64u:kavk_64.320_1": "iti saṃcintya śakro 'sya karmaniṣpattim ādadhe //",
    "S01kbavk64u:kavk_64.321_0": "śatakratusamādiṣṭair yakṣaiḥ sūkararūpibhiḥ /",
    "S01kbavk64u:kavk_64.321_1": "utpāṭite śaravane same vyuptaṃ tilādhakam //",
    "S01kbavk64u:kavk_64.322_0": "ekīkṛtaṃ samuccitya śakrasṛṣṭaiḥ pipīlakaiḥ /",
    "S01kbavk64u:kavk_64.322_1": "kumāraḥ kinnarendrāya vismitāya nyavedayat //",
    "S01kbavk64u:kavk_64.323_0": "sa saptakanakastambhān saptatālān balorjitaḥ /",
    "S01kbavk64u:kavk_64.323_1": "sūkarīcakrasaṃyuktān viddhvā niśitapattriṇā //",
    "S01kbavk64u:kavk_64.324_0": "śastrāstravikramakalāśilpaśaktim adarśayat /",
    "S01kbavk64u:kavk_64.324_1": "yayāsya petur mukuṭe divyāḥ kusumavṛṣṭayaḥ //",
    "S01kbavk64u:kavk_64.325_0": "vismito 'pi prabhāveṇa tasya kinnarabhūpatiḥ /",
    "S01kbavk64u:kavk_64.325_1": "punas tadvañcanāyaiva tāṃ tāṃ yuktim acintayat //",
    "S01kbavk64u:kavk_64.326_0": "malinavadanāḥ kīrtyutkarṣe vrajanti vivāditām /",
    "S01kbavk64u:kavk_64.326_1": "api guṇaśatair nārādhyante viruddhadhiyaḥ paraṃ paraparibhavakṣobhārambhasthirābhiniveśinaḥ //",
    "S01kbavk64u:kavk_64.327_0": "sa tam ūce prabhāvo 'yaṃ divyaḥ prakaṭitas tvayā /",
    "S01kbavk64u:kavk_64.327_1": "prajñāprakarṣam adhunā saṃdarśayitum arhasi //",
    "S01kbavk64u:kavk_64.328_0": "abhinnavarṇarūpāṇāṃ tulyābharaṇavāsasām /",
    "S01kbavk64u:kavk_64.328_1": "kinnarīṇāṃ sthitāṃ madhye gṛhāṇa nijavallabhām //",
    "S01kbavk64u:kavk_64.329_0": "ity uktas tena sa punaḥ kinnarīśatapañcakam /",
    "S01kbavk64u:kavk_64.329_1": "tulyavarṇavayoveśaṃ dadarśāvyagram agrataḥ //",
    "S01kbavk64u:kavk_64.330_0": "tāsāṃ madhye parijñāya sa jagrāha manoharām /",
    "S01kbavk64u:kavk_64.330_1": "vallarīvanasaṃcchannāṃ bhrṅgaś cūtalatām iva //",
    "S01kbavk64u:kavk_64.331_0": "devo 'yam iti niścitya tatas taṃ kinnareśvaraḥ /",
    "S01kbavk64u:kavk_64.331_1": "tuṣṭas tasmai dadau divyaratnaiḥ saha manoharām //",
    "S01kbavk64u:kavk_64.332_0": "ślāghyopabhogavibhavaiḥ pūjitas tena sādaram /",
    "S01kbavk64u:kavk_64.332_1": "jāyāsakhas tam āmantrya kumāraḥ svapuraṃ yayau //",
    "S01kbavk64u:kavk_64.333_0": "manoharāgragaṃ putraṃ prāptam ālokya bhūpatiḥ /",
    "S01kbavk64u:kavk_64.333_1": "rākendudarśanodbhūtaḥ sudhāmbudhir ivābabhau //",
    "S01kbavk64u:kavk_64.334_0": "putraṃ tataś caritacandrasitātapatre rājye 'bhiṣicya paritāpaharaṃ prajānāṃ /",
    "S01kbavk64u:kavk_64.334_1": "saṃtoṣaśītalavivekasukhābhirāmāṃ chāyām asevata nṛpaḥ praśamadrumasya //",
    "S01kbavk64u:kavk_64.335_0": "putraṃ tataś caritacandrasitātapatre rājye 'bhiṣicya paritāpaharaṃ prajānāṃ /",
    "S01kbavk64u:kavk_64.335_1": "saṃtoṣaśītalavivekasukhābhirāmāṃ chāyām asevata nṛpaḥ praśamadrumasya //",
    "S01kbavk64u:kavk_64.335_2": "prāptābhiṣekaṃ sudhanam prabhāte taṃ saptaratnāni pṛthupratāpam /",
    "S01kbavk64u:kavk_64.335_3": "navaprabhāvaprabhubhāvabhītyā sevānivāsārtham ivopajagmuḥ /",
    "S01kbavk64u:kavk_64.336_0": "sa bodhisattvaḥ sudhano 'ham eva yaśodharā sāpi manoharābhūt",
    "S01kbavk64u:kavk_64.336_1": "tadviprayogavyasanānalārtiḥ kāmānubandhād iyatī mayāptā //",
    "S01kbavk64u:kavk_64.337_0": "varjyaḥ sadbhiḥ śamaṃrgavadhūbandhakeliḥ kirātaḥ / sphūrjatpuṣpaprasarajarajaḥpuñjahālāhalāgrair",
    "S01kbavk64u:kavk_64.337_1": "lokaḥ śokavyasanaviśikhair mohanair yena viddhaḥ //",
    "S01kbavk64u:kavk_64.338_0": "iti bhikṣugaṇaḥ svayaṃ jinena svakathāṃ tāṃ viniveditāṃ niśamya /",
    "S01kbavk64u:kavk_64.338_1": "sarasaṃ pṛthumūlam eva mene śataśākhasya manobhavam bhavasya //",
    "S01kbavk64u:1_0": "iti kṣemendraviracitāyāṃ bodhisattvāvadānakalpalatāyāṃ sudhanakinnaryavadānaṃ catuḥṣaṣṭitamaḥ pallavaḥ"
}