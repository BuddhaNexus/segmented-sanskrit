{
    "GR14ss1_tatu:0": "śrī-bhāgavata-sandarbhe prathamaḥ",
    "GR14ss1_tatu:1": "tattva-sandarbhaḥ",
    "GR14ss1_tatu:2": "śrī-kṛṣṇo jayati |",
    "GR14ss1_tatu:3": "kṛṣṇa-varṇaṃ tviṣākṛṣṇaṃ sāṅgopāṅgāstra-pārṣadam |",
    "GR14ss1_tatu:4": "yajñaiḥ saṅkīrtana-prāyair yajanti hi sumedhasaḥ ||1|| [BhP 11.5.32]",
    "GR14ss1_tatu:5": "BD: śrīkṛṣṇo jayati |",
    "GR14ss1_tatu:6": "bhaktyābhāsenāpi toṣaṃ dadhāne dharmādhyakṣe viśva-nistāri-nāmni |",
    "GR14ss1_tatu:7": "nityānandādvaita-caitanya-rūpe",
    "GR14ss1_tatu:8": "tattve tasmin nityam āstāṃ ratir naḥ ||",
    "GR14ss1_tatu:9": "māyāvādaṃ yas tamaḥ-stomam",
    "GR14ss1_tatu:10": "uccair nāśaṃ ninye veda-vāg-aṃśu-jālaiḥ |",
    "GR14ss1_tatu:11": "bhaktir viṣṇor darśitā yena loke jīyāt so'yaṃ bhānur ānanda-tīrthaḥ ||",
    "GR14ss1_tatu:12": "govindābhidham indirāśrita-padaṃ hasta-stha-ratnādivat |",
    "GR14ss1_tatu:13": "tattvaṃ tattva-vid uttamau kṣiti-tale yau darśayāñcakratuḥ ||",
    "GR14ss1_tatu:14": "māyāvāda-mahāndhakāra-paṭalī-sat-puṣpavantau sadā tau śrī-rūpa-sanātanau viracitāścaryau suvaryau stumaḥ ||",
    "GR14ss1_tatu:15": "yaḥ sāṅkhya-paṅkena kutarka-pāṃśunā",
    "GR14ss1_tatu:16": "vivarta-gartena ca lupta-dīdhitim |",
    "GR14ss1_tatu:17": "śuddhaṃ vyadhād vāk-sudhayā maheśvaraṃ kṛṣṇaṃ sa jīvaḥ prabhur astu no gatiḥ ||",
    "GR14ss1_tatu:18": "ālasyā apravṛttiḥ syāt puṃsāṃ yad grantha-vistare |",
    "GR14ss1_tatu:19": "ato'tra gūḍhe sandarbhe ṭippany alpā prakāśyate ||",
    "GR14ss1_tatu:20": "śrīmaj-jīvena ye pāṭhāḥ sandarbhe'smin pariṣkṛtāḥ |",
    "GR14ss1_tatu:21": "vyākhyāyante ta evāmī nānye ye tena helitāḥ ||",
    "GR14ss1_tatu:22": "śrī-bādarāyaṇo bhagavān vyāso brahma-sūtrāṇi prakāśya tad-bhāṣya-bhūtaṃ",
    "GR14ss1_tatu:23": "śrī-bhāgavatam āvirbhāvya śukaṃ tad-adhyāpitavān |",
    "GR14ss1_tatu:24": "tad-arthaṃ nirṇetu-",
    "GR14ss1_tatu:25": "kāmaḥ śrī-jīvaḥ pratyūha-kulācala-kuliśaṃ vāñchita-pīyūṣa-balāhaka-",
    "GR14ss1_tatu:26": "sveṣṭa-vastu-nirdeśaṃ maṅgalam ācarati kṛṣṇeti |",
    "GR14ss1_tatu:27": "nimi-nṛpatinā pṛṣṭaḥ",
    "GR14ss1_tatu:28": "kara-",
    "GR14ss1_tatu:29": "bhājano yogī satyādi-yugāvatārānuktvā'tha kalāv api tathā śṛṇu iti tam",
    "GR14ss1_tatu:30": "avadhāpyāha kṛṣṇa-varṇam iti |",
    "GR14ss1_tatu:31": "sumedhaso janāḥ kalāv api hariṃ bhajanti |",
    "GR14ss1_tatu:32": "kaiḥ |",
    "GR14ss1_tatu:33": "ity āha saṅkīrtana-prāyair yajñaiḥ arcanair iti |",
    "GR14ss1_tatu:34": "kīdṛśaṃ tam |",
    "GR14ss1_tatu:35": "ity āha kṛṣṇo varṇo rūpaṃ yasyāntar iti śeṣaḥ |",
    "GR14ss1_tatu:36": "tviṣā kāntyā tv akṛṣṇam |",
    "GR14ss1_tatu:37": "śuklo raktas tathā pītaḥ idānīṃ kṛṣṇatāṃ gataḥ [BhP 10.8.13] iti",
    "GR14ss1_tatu:38": "gargokti-pāriśeṣya-",
    "GR14ss1_tatu:39": "vidyud-gauram ity arthaḥ |",
    "GR14ss1_tatu:40": "aṅge nityānandādvaitau |",
    "GR14ss1_tatu:41": "upāṅgāni śrīvāsādayaḥ |",
    "GR14ss1_tatu:42": "astrāṇi avidyācchettṛtvād bhagavan-nāmāni |",
    "GR14ss1_tatu:43": "pārṣadāṅ",
    "GR14ss1_tatu:44": "gadādhara-govindāyaḥ |",
    "GR14ss1_tatu:45": "taiḥ sahitam iti mahābalitvaṃ vyajyate |",
    "GR14ss1_tatu:46": "garga-vākye",
    "GR14ss1_tatu:47": "pīta iti prācīna-tad-avatārāpekṣayā |",
    "GR14ss1_tatu:48": "ayam avatāraḥ śveta-varāha-kalpa-",
    "GR14ss1_tatu:49": "gatāṣṭa-viṃśa-vaivasvatam anvantarīya-kalau bodhyaḥ |",
    "GR14ss1_tatu:50": "tatratye",
    "GR14ss1_tatu:51": "śrī-caitanya",
    "GR14ss1_tatu:52": "evokta-dharma-darśanāt |",
    "GR14ss1_tatu:53": "anyeṣu kaliṣ kvacic chyāmatvena kvaicc cuka-",
    "GR14ss1_tatu:54": "patrābhatvena vyakter ukteḥ |",
    "GR14ss1_tatu:55": "channaḥ kalau yad abhavaḥ [BhP 7.9.38] iti śuklo raktas tathā pītaḥ [BhP 10.8.13] iti |",
    "GR14ss1_tatu:56": "kalāv api tathā śṛṇu [BhP 11.5.31]",
    "GR14ss1_tatu:57": "iti ca |",
    "GR14ss1_tatu:58": "ye vimṛśanti te sumedhasaḥ |",
    "GR14ss1_tatu:59": "channatvaṃ ca preyasī-tviṣāvṛtatvaṃ bodhyam |",
    "GR14ss1_tatu:60": "aṅkāḥ pūrvāṅkato'trānye ṭippanī-krama-bodhakāḥ |",
    "GR14ss1_tatu:61": "dvi-bindavas te vijñeyā viṣayāṅkāras tv abindavaḥ |",
    "GR14ss1_tatu:62": "atra granthe skandhādhyāya-sūcakā yugmāṅkā",
    "GR14ss1_tatu:63": "grantha-kṛtāṃ santi |",
    "GR14ss1_tatu:64": "tebhyo'nye ye ṭippanī-krama-bodhāyāsmābhiḥ kalpitās te dvibindu-mastakāḥ |",
    "GR14ss1_tatu:65": "viṣaya-vākyebhyaḥ pare ye'ṅkās te tv abindu-mastakā",
    "GR14ss1_tatu:66": "bodhyāḥ ||1||",
    "GR14ss1_tatu:67": "antaḥkṛṣṇaṃ bahir gauraṃ darśitāṅgādi-vaibhavam |",
    "GR14ss1_tatu:68": "kalau saṅkīrtanādyaiḥ smaḥ kṛṣṇa-caitanyam āśritāḥ ||2||",
    "GR14ss1_tatu:69": "BD: kṛṣṇa-varṇa-padya-vyākhyā-vyājena tad-artham āśrayati antar iti |",
    "GR14ss1_tatu:70": "sphuṭārthaḥ ||2||",
    "GR14ss1_tatu:71": "jayatāṃ mathurā-bhūmau śrīla-rūpa-sanātanau |",
    "GR14ss1_tatu:72": "yau vilekhayatas tattvaṃ jñāpakau pustikām imām ||3||",
    "GR14ss1_tatu:73": "BD: athāśīr namaskāra-rūpaṃ maṅgalam ācarati jayatām iti |",
    "GR14ss1_tatu:74": "śrīlau jñāna-",
    "GR14ss1_tatu:75": "vairāgya-tapaḥ-sampattimantau rūpa-sanātanau me guru-parama-gurū jayataḥ nijotkarṣaṃ prakaṭayatām",
    "GR14ss1_tatu:76": "mathurā-bhūmāv iti |",
    "GR14ss1_tatu:77": "tatra tayor adhyakṣatā vyajyate |",
    "GR14ss1_tatu:78": "tayor jayo'stv ity āśāsyate |",
    "GR14ss1_tatu:79": "jayatir atra tad itara-sarva-sad-vṛndotkarṣa-vacanaḥ |",
    "GR14ss1_tatu:80": "tad-utkarṣāśrayatvāt tayos",
    "GR14ss1_tatu:81": "tat-",
    "GR14ss1_tatu:82": "sarva-namasyatvam ākṣipyate |",
    "GR14ss1_tatu:83": "tat-sarvāntaḥpātitvāt svasya tau namayāv iti ca vyajyate |",
    "GR14ss1_tatu:84": "tau kīdṛśāv ity āha |",
    "GR14ss1_tatu:85": "yāv imāṃ samdarbhākhyāṃ pustikāṃ vilekhayatas tasyā likhane māṃ pravartayataḥ |",
    "GR14ss1_tatu:86": "buddhau siddhatvāt imām ity uktiḥ |",
    "GR14ss1_tatu:87": "tattvaṃ jñāpakau tattvaṃ vādya-prabhede syāt svarūpe paramātmani iti",
    "GR14ss1_tatu:89": "viśva-koṣāt |",
    "GR14ss1_tatu:90": "pareśaṃ saparikaraṃ jñāpayiṣyantāv ity arthaḥ |",
    "GR14ss1_tatu:91": "kartari bhaviṣyati ṇvul ṣaṣṭhī-niṣedhas tu akenor bhaviṣyad ādhamarṇayoḥ (Pāṇ",
    "GR14ss1_tatu:92": "2.3.70) iti sūtrāt ||3||",
    "GR14ss1_tatu:93": "ko'pi tad-bāndhavo bhaṭṭo dakṣiṇa-dvija-vaṃśajaḥ |",
    "GR14ss1_tatu:94": "vivicya vyalikhad granthaṃ likhitād vṛddha-vaiṣṇavaiḥ ||4||",
    "GR14ss1_tatu:95": "BD: granthasya purātanatvaṃ svapariṣkṛtatvaṃ cāha ko'pīti |",
    "GR14ss1_tatu:96": "tad-bāndhavas",
    "GR14ss1_tatu:97": "tayo rūpa=sanātanayor bandhur gopāla-bhaṭṭa ity arthaḥ |",
    "GR14ss1_tatu:98": "vṛddha-vaiṣṇavaiḥ",
    "GR14ss1_tatu:99": "śrī-madhvādibhir likhitād granthāt taṃ vivicya vicārya sāraṃ gṛhītvā grantham imaṃ vyalikhat",
    "GR14ss1_tatu:100": "tasyādyaṃ granthanālekhaṃ krāntam utkrānta-khaṇḍitam |",
    "GR14ss1_tatu:101": "paryālocyātha paryāyaṃ kṛtvā likhati jīvakaḥ ||5||",
    "GR14ss1_tatu:102": "BD: tasya bhaṭṭasya ādyaṃ purātanaṃ granthanālekhaṃ paryālocya jīvako",
    "GR14ss1_tatu:103": "mal-lakṣaṇaḥ paryāyaṃ kṛtvā kramaṃ nibadhya likhati |",
    "GR14ss1_tatu:104": "grantha sandarbhe caurādikaḥ |",
    "GR14ss1_tatu:105": "tato ṇyāsa-śrantha (Pāṇ 3.3.107) iti karmaṇi yuc granthanā granthaḥ |",
    "GR14ss1_tatu:106": "tasya lekhaṃ likhanaṃ, bhāve ghañ |",
    "GR14ss1_tatu:107": "taṃ lekhaṃ kīdṛśam ity āha krāntaṃ krameṇa sthitam |",
    "GR14ss1_tatu:108": "vyutkrāntaṃ vyutkrameṇa sthitam |",
    "GR14ss1_tatu:109": "khaṇḍitaṃ chinnam iti svaśramasya sārthakyam ||5||",
    "GR14ss1_tatu:110": "yaḥ śrī-kṛṣṇa-padāmbhoja-bhajanaikābhilāṣavān |",
    "GR14ss1_tatu:111": "tenaiva dṛśyatām etad anyasmai śapatho'rpitaḥ ||6||",
    "GR14ss1_tatu:112": "BD: granthasya rahasyatvam āha yaḥ śrīti |",
    "GR14ss1_tatu:113": "kṛṣṇa-pāratamye'nyenānādṛte",
    "GR14ss1_tatu:114": "tasyāmaṅgalaṃ syād iti |",
    "GR14ss1_tatu:115": "tan-maṅgalāyaitat |",
    "GR14ss1_tatu:116": "na tu granthāvadya-bhayāt |",
    "GR14ss1_tatu:117": "tasya suvyutpannair niravadyatvena parīkṣitatvāt ||6||",
    "GR14ss1_tatu:118": "atha natvā mantra-gurūn gurūn bhāgavatārthadān |",
    "GR14ss1_tatu:119": "śrī-bhāgavata-sandarbhaṃ sandarbhaṃ vaśmi lekhitum ||7||",
    "GR14ss1_tatu:120": "BD: atheti gūḍhasya prakāśaś ca sāroktiḥ śresṭhā tathā |",
    "GR14ss1_tatu:121": "nānārthavattvaṃ vedyatvaṃ sandarbhaḥ kathyate budhaiḥ |",
    "GR14ss1_tatu:122": "ity abhiyuktokta-laksaṇaṃ",
    "GR14ss1_tatu:123": "sandarbhaṃ lekhituṃ vaśmi vāñchāmi |",
    "GR14ss1_tatu:124": "śrī-bhāgavataṃ sandṛbhyate grathyate'treti |",
    "GR14ss1_tatu:125": "halaś ca (Pāṇ 3.3.21) ity adhikaraṇe ghañ ||7||",
    "GR14ss1_tatu:126": "yasya brahmeti saṃjñāṃ kvacid api nigame yāti cin-mātra-sattāpy",
    "GR14ss1_tatu:127": "aṃśo yasyāṃśakaiḥ svair vibhavati vaśayann eva māyāṃ pumāṃś ca |",
    "GR14ss1_tatu:128": "ekaṃ yasyaiva rūpaṃ vilasati parama-vyomni nārāyaṇākhyaṃ sa śrī-kṛṣṇo vidhattāṃ svayam iha bhagavān prema tat-pāda-bhājām ||8||",
    "GR14ss1_tatu:129": "BD: atha śrotṛ-rucy-utpattaye granthasya viṣayādīn anubandhān saṅkṣepeṇa tāvad āha yasyeti",
    "GR14ss1_tatu:130": "sa svayaṃ bhagavān śrī-kṛṣṇaḥ |",
    "GR14ss1_tatu:131": "iha jagati tat-pāda-",
    "GR14ss1_tatu:132": "bhājāṃ tac-caraṇa-padma-sevināṃ sva-viṣayakaṃ prema vidhattām arpayatu |",
    "GR14ss1_tatu:133": "sa kaḥ |",
    "GR14ss1_tatu:134": "ity āha yasya svarūpānubandhyākṛtiguṇa-vibhūti-viśiṣṭasyaiva śrī-",
    "GR14ss1_tatu:135": "kṛṣṇasya |",
    "GR14ss1_tatu:136": "cinmātra-sattā anabhivyakta-tat-tad-viśeṣā jñāna-rūpā",
    "GR14ss1_tatu:137": "vidyamānatā |",
    "GR14ss1_tatu:138": "kvacid api nigame kasmiṃścit satyaṃ jñānam anantaṃ brahma (TaittU 2.1.1) astīty evopalabdhavyaḥ (KaṭhU 2.3.13) ity ādi-rūpe śruti-",
    "GR14ss1_tatu:139": "khaṇḍe brahmeti saṃjñāṃ yāti |",
    "GR14ss1_tatu:140": "tādṛśatayā cintayatāṃ tathā pratītam āsīd ity arthaḥ |",
    "GR14ss1_tatu:141": "bhakti-bhāvita-manasāṃ tu vyañjita-tat-tad-viśeṣā saiva puruṣatvena pratītā bhavatīti bodhyam",
    "GR14ss1_tatu:142": "satyaṃ jñānam ity upakrāntasyaivānandamaya-",
    "GR14ss1_tatu:143": "puruṣatvena nirūpaṇāt |",
    "GR14ss1_tatu:144": "ata evam uktaṃ jitaṃ te stotre -",
    "GR14ss1_tatu:145": "na te rūpaṃ na cākāro nāyudhāni na cāspadam |",
    "GR14ss1_tatu:146": "tathāpi puruṣākāro bhaktānāṃ tvaṃ prakāśate || iti |",
    "GR14ss1_tatu:147": "sa caivaṃ prācīnāṅgīkṛtam iti vācyam |",
    "GR14ss1_tatu:148": "uktarītyā tasyāpy anabhīṣṭatvābhāvāt |",
    "GR14ss1_tatu:149": "yasya kṛṣṇasyāṃśaḥ pumān māyāṃ vaśayann eva svair aṃśakair vibhavati |",
    "GR14ss1_tatu:150": "kāraṇārṇavaśāyī sahasraśīrṣā puruṣaḥ saṅkarṣaṇaḥ kṛṣṇāṃśaḥ prakṛter bhartā |",
    "GR14ss1_tatu:151": "tāṃ vaśe sthāpayann eva sva-vīkṣaṇa-kṣubdhayā",
    "GR14ss1_tatu:152": "tayāṇḍāni sṛṣṭvā, teṣāṃ garbheṣv ambubhir ardha-pūrṇeṣu sahasra-śīrṣā",
    "GR14ss1_tatu:153": "pradyumnaḥ san svair aṃśakaiḥ matsyādibhiḥ |",
    "GR14ss1_tatu:154": "vibhavati vibhava-saṃjñakān",
    "GR14ss1_tatu:155": "līlāvatārān prakaṭayatīty arthaḥ |",
    "GR14ss1_tatu:156": "yasyaiva kṛṣṇasya nārāyaṇākhyam ekaṃ mukhyaṃ rūpam |",
    "GR14ss1_tatu:157": "āvaraṇāṣṭakād bahiḥṣṭhe parama-vyomni vilasati sa nārāyaṇo yaya vilāsa ity arthaḥ |",
    "GR14ss1_tatu:158": "ananyāpekṣi-rūpaḥ svayaṃ bhagavān prāyas",
    "GR14ss1_tatu:159": "tat-sama-guṇa-vibhūtir ākṛtyādibhir anyādṛk tu vilāsa iti sarvam etac",
    "GR14ss1_tatu:160": "caturtha-sandarbhe visphuṭībhaviṣyad-vīkṣaṇīyam ||8||",
    "GR14ss1_tatu:161": "athaivaṃ sūcitānāṃ śrī-kṛṣṇa-tad-vācya-vācakatā-lakṣaṇa-sambandha-tad-",
    "GR14ss1_tatu:162": "bhajana-lakṣaṇa-vidheya-saparyāyābhidheya-tat-prema-lakṣaṇa-",
    "GR14ss1_tatu:163": "prayojanākhyānām arthānāṃ nirṇayāya tāvat pramāṇaṃ nirṇīyate |",
    "GR14ss1_tatu:164": "tatra puruṣasya bhramādi-doṣa-catuṣṭaya-duṣṭatvāt sutarām alaukikācintya-",
    "GR14ss1_tatu:165": "svabhāva-vastu-sparśāyogyatvāc ca tat-pratyakṣādīny api sadoṣāṇi ||9||",
    "GR14ss1_tatu:166": "BD:athaivam iti |",
    "GR14ss1_tatu:167": "sūcitānāṃ vyañjitānāṃ caturṇām ity arthaḥ |",
    "GR14ss1_tatu:168": "śrī-kṛṣṇaś",
    "GR14ss1_tatu:169": "ca granthasya viṣayaḥ |",
    "GR14ss1_tatu:170": "tad-vācya-vācaka-lakṣaṇaś ca sambandhaḥ |",
    "GR14ss1_tatu:171": "tad-bhajanaṃ",
    "GR14ss1_tatu:172": "tac-chravaṇa-kīrtanādi-tal-lakṣaṇaṃ yad-vidheyaṃ tat-saparyāyāṃ yad abhidheyaṃ tac ca |",
    "GR14ss1_tatu:173": "tat-prema-lakṣaṇaṃ prayojanaṃ ca puruṣārthas tad-",
    "GR14ss1_tatu:174": "ākhyānām |",
    "GR14ss1_tatu:175": "eka-vācya-vācakatavaṃ paryāyatvam |",
    "GR14ss1_tatu:176": "samānaḥ paryāyo'syeti",
    "GR14ss1_tatu:177": "saparyāyaḥ |",
    "GR14ss1_tatu:178": "samānārtahka-saha-śabdena samāsād asvapada-vigraho bahu-",
    "GR14ss1_tatu:179": "vrīhiḥ |",
    "GR14ss1_tatu:180": "vopasarjanasya iti sūtrāt (Pāṇ 6.3.82) sahasya sādeśaḥ |",
    "GR14ss1_tatu:181": "saha-śabdas tu sākalpa-yaugapadya-samṛddhiṣu |",
    "GR14ss1_tatu:182": "sādṛśye vidyamāne ca sambandhe ca saha smṛtaṃ || iti śrīdharaḥ |",
    "GR14ss1_tatu:183": "tatreti puruṣasya vyāvahārikasya vyutpannasyāpi bhramādi-doṣa-grastatvāt",
    "GR14ss1_tatu:184": "tādṛk-pāramārthaika-vastu-sparśānarhatvāc ca tat-pratyakṣādīni ca sadoṣāṇīiti yojyam |",
    "GR14ss1_tatu:185": "bhramaḥ pramādo vipralipsā karaṇāpaṭavaṃ ceti jīve catvāro doṣāḥ |",
    "GR14ss1_tatu:186": "teṣv atasmiṃs tad-buddhir bhramaḥ |",
    "GR14ss1_tatu:187": "yena sthāṇau puruṣa-",
    "GR14ss1_tatu:188": "buddhiḥ |",
    "GR14ss1_tatu:189": "anavadhānatānya-cittatālakṣaṇaḥ pramādaḥ |",
    "GR14ss1_tatu:190": "yenāntike gīyamānaṃ gānaṃ na gṛhyate |",
    "GR14ss1_tatu:191": "vañcanecchā vipralipsā |",
    "GR14ss1_tatu:192": "yayā'śiṣye sva-jñāto'py artho na prakāśyate |",
    "GR14ss1_tatu:193": "indriyam āndyaṃ karaṇāpaṭavam |",
    "GR14ss1_tatu:194": "yena datta-manasāpi yathāvat vastu na paricīyate |",
    "GR14ss1_tatu:195": "ete pramātṛ-jīva-doṣāḥ |",
    "GR14ss1_tatu:196": "parmāṇeṣu sañcaranti |",
    "GR14ss1_tatu:197": "teṣu",
    "GR14ss1_tatu:198": "bhramādi-trayaṃ pratyakṣe, tan-mūlake'numāne ca |",
    "GR14ss1_tatu:199": "vipralipsā tu śabda iti bodhyam |",
    "GR14ss1_tatu:200": "pratyakṣādīny aṣṭau bhavanti pramāṇāni |",
    "GR14ss1_tatu:201": "tatrārtha-sannikṛṣṭaṃ",
    "GR14ss1_tatu:202": "cakṣurādīndriyaṃ pratyakṣam |",
    "GR14ss1_tatu:203": "anumiti-karaṇam anumānam (Tarka-",
    "GR14ss1_tatu:204": "saṅgraha) agnyādi-jñānam anumitiḥ, tat-karaṇaṃ dhūmādi-jñānam |",
    "GR14ss1_tatu:205": "āpta-",
    "GR14ss1_tatu:206": "vākyaṃ śabdaḥ (ibid.) |",
    "GR14ss1_tatu:207": "upamiti-karaṇam upamānam (ibid.) go-sadṛśo gavaya ity ādau |",
    "GR14ss1_tatu:208": "saṃjñāsaṃjñi-sambandha-jñānam upamitiḥ (ibid.) tat-karaṇaṃ",
    "GR14ss1_tatu:209": "sādṛśya-jñānam |",
    "GR14ss1_tatu:210": "asaidhyad-artha-dṛṣṭyā sādhakānyārthakalpanam arthāpattiḥ |",
    "GR14ss1_tatu:211": "yayā divābhuñjāne pīnatvaṃ rātri-bhojanaṃ kalpayitvā sādhyate |",
    "GR14ss1_tatu:212": "abhāva-",
    "GR14ss1_tatu:213": "grāhikānupalabdhiḥ |",
    "GR14ss1_tatu:214": "bhūtale ghaṭānupalabdhyā yathā ghaṭābhāvo gṛhyate |",
    "GR14ss1_tatu:215": "sahasre śataṃ sambhaved iti buddhau sambhāvanā sambhavaḥ |",
    "GR14ss1_tatu:216": "ajñāta-",
    "GR14ss1_tatu:217": "vaktṛkaṃ paramparāprasiddham aitihyam |",
    "GR14ss1_tatu:218": "yatheha tarau yakṣo'sti |",
    "GR14ss1_tatu:219": "ity evam aṣṭau ||9||",
    "GR14ss1_tatu:220": "tatas tāni na pramāṇīty anādi-siddha-sarva-puruṣa-paramparāsi sarva-",
    "GR14ss1_tatu:221": "laukikālaukika-jñāna-nidānatvād-aprākṛta-vacana-lakṣaṇo veda evāsmākaṃ sarvātīta-sarvāśraya-sarvācintyāścarya-svabhāvaṃ vastu vividiṣatāṃ pramāṇam ||10||",
    "GR14ss1_tatu:222": "BD: tatas tāni ca pramāṇānīti |",
    "GR14ss1_tatu:223": "tato bhramādi-doṣa-yogāt |",
    "GR14ss1_tatu:224": "tāni pratyakṣādīni paramārtha-pramā-karaṇāni na bhavanti |",
    "GR14ss1_tatu:225": "māyā-muṇḍāvaloke",
    "GR14ss1_tatu:226": "tasyaivedaṃ muṇḍam ity atra pratyakṣaṃ vyabhicāri |",
    "GR14ss1_tatu:227": "vṛṣṭyā tat-kāla-",
    "GR14ss1_tatu:228": "nirvāpita-vahnau ciraṃ dhūma-prodgāriṇi girau vahminān dhūmāt ity anumānaṃ ca vyabhicāri dṛṣṭam",
    "GR14ss1_tatu:229": "āpta-vākyaṃ ca tathā, ekenāptena muniā sarthitasyārthasyāpareṇa tādṛśena dūṣitatvāt |",
    "GR14ss1_tatu:230": "ata uktaṃ nāsav ṛṣir yasya mataṃ na bhinnam iti |",
    "GR14ss1_tatu:231": "evaṃ mukhyānām eṣāṃ sadoṣatvāt tad upajīvinām upamānādīnāṃ tathātvaṃ susiddham eva |",
    "GR14ss1_tatu:232": "kiṃc cāpta-vākyaṃ laukikārtha-grahe pramāṇam eva, yathā himādrau himam ity ādau |",
    "GR14ss1_tatu:233": "tad-ubhaya-nirapekṣaṃ ca tat daśamas tvam asi ity ādau |",
    "GR14ss1_tatu:234": "tad-ubhayāgamye sādhakatamaṃ ca tat |",
    "GR14ss1_tatu:235": "grahāṇāṃ rāśiṣu sañcāre yathā |",
    "GR14ss1_tatu:236": "kiṃ cāpta-vākyenānugṛhītaṃ tad-ubhayaṃ pramāpakam |",
    "GR14ss1_tatu:237": "dṛṣṭa-cara-",
    "GR14ss1_tatu:238": "māyā-muṇḍakena puṃsā satye'py aviśvaste tasyaivedaṃ muṇḍam iti nabhovāṇyānugṛhītaṃ pratyakṣaṃ yathā |",
    "GR14ss1_tatu:239": "are śītārtāḥ panthā māsminn agniṃ sambhāvayata, vṛṣṭyā nirvāṇo'tra sa dṛṣṭaḥ kintv amuṣmin dhūmodgāriṇi girau so'sti ity āptavākyenānugṛhītam anumānaṃ ca yatheti |",
    "GR14ss1_tatu:240": "tad evaṃ pratyakṣānumāna-śabdāḥ pramāṇānīty āha manuḥ -",
    "GR14ss1_tatu:241": "pratyakṣam anumānaṃ ca śāstraṃ ca vividhāgamam |",
    "GR14ss1_tatu:242": "trayaṃ suviditaṃ kāryaṃ dharma-śuddhim abhīpsatā || iti (Manu 12.105) |",
    "GR14ss1_tatu:243": "evam asmad-vṛddhāś ca |",
    "GR14ss1_tatu:244": "sarva-paramparāsu brahmotpanneṣu deva-",
    "GR14ss1_tatu:245": "mānavādiṣu sarveṣu vaṃśeṣu |",
    "GR14ss1_tatu:246": "paramparā parīpāṭyāṃ santāne'pi vadhe kvacit iti viśvaḥ |",
    "GR14ss1_tatu:247": "laukika-jñānaṃ karma-vidyā |",
    "GR14ss1_tatu:248": "alaukika-jñānaṃ brahma-",
    "GR14ss1_tatu:249": "vidyā |",
    "GR14ss1_tatu:250": "aprākṛteti vācā virūpa nityayā iti mantra-varṇanāt (RV 8.75.6) |",
    "GR14ss1_tatu:251": "anādi-nidhanā nityā vāg utsṛṣṭā svayambhuvā |",
    "GR14ss1_tatu:252": "ādau vedamayī divyā yataḥ sarvāḥ pravṛttayaḥ ||",
    "GR14ss1_tatu:253": "iti smaraṇāc (Mbh 12.231.56-57) ca |",
    "GR14ss1_tatu:254": "sphuṭam anyat ||10||",
    "GR14ss1_tatu:255": "tac cānugataṃ tarkāpratiṣṭhānāt (Vs. 2.1.11) ity ādau, acintyāḥ khalu ye",
    "GR14ss1_tatu:256": "bhāvā na tāṃs tarkeṇa yojayet [Mbh 6.5.12] ity ādau śāstra-yonitvāt (Vs.",
    "GR14ss1_tatu:257": "ity ādau |",
    "GR14ss1_tatu:258": "śrutes tu śabda-mūlatvāt (Vs. 2.1.27) ity ādau |",
    "GR14ss1_tatu:259": "pitṛ-deva-manuṣyāṇāṃ vedaś cakṣus taveśvara |",
    "GR14ss1_tatu:260": "śreyas tv anupalabdhe'rthe sādha-sādhanayor api || [BhP 11.20.4]",
    "GR14ss1_tatu:261": "BD: nanu ko'yam āgraho veda evāsmākaṃ pramāṇam iti cet tatrāha tac cānumatam iti |",
    "GR14ss1_tatu:262": "śrī-vyāsādyair iti śeṣaḥ |",
    "GR14ss1_tatu:263": "tad-vāyāny āha tarketyādīni sādhya-sādhanayor apīty antāni |",
    "GR14ss1_tatu:264": "tarketi brahma-sūtra-khaṇḍaḥ |",
    "GR14ss1_tatu:265": "tasyārthaḥ",
    "GR14ss1_tatu:266": "paramārtha-nirṇayas tarkeṇa na bhavati puruṣa-buddhi-vaividhyena tasya",
    "GR14ss1_tatu:267": "naṣṭa-pratiṣṭhatvāt |",
    "GR14ss1_tatu:268": "evam āha śrutiḥ naiṣā tarkeṇa matir āpaneyā proktānyenaiva sujñānāya preṣṭha iti (KaṭhaU 1.2.9)",
    "GR14ss1_tatu:269": "vyāpyāropeṇa vyāpakāropas tarkaḥ (Tarka-saṅgraha), yady ayaṃ nirvahniḥ syāt tadā nirdhūmaḥ syāt ity evaṃ rūpaḥ |",
    "GR14ss1_tatu:270": "sa ca vyāpti-śaṅkāṃ nirasyann anumānāṅgaṃ bhaved atas tarkeṇānumānaṃ grāhyam iti |",
    "GR14ss1_tatu:271": "acintyāḥ ity udyama-parvaṇi dṛṣṭam |",
    "GR14ss1_tatu:272": "śāstreti brahma-sūtram |",
    "GR14ss1_tatu:273": "na ity ākṛṣyam |",
    "GR14ss1_tatu:274": "upāsyo harir anumānenopaniṣadā vā vedya iti sandehe mantavyaḥ (BṛhadU 4.5.6) iti śruter anumānena sa vedya iti prāpte nānumānena vedyo hariḥ |",
    "GR14ss1_tatu:275": "kutaḥ ?",
    "GR14ss1_tatu:276": "śāstram upaniṣad yonir vedana-hetur yasya tattvāt |",
    "GR14ss1_tatu:277": "aupaniṣadaṃ puruṣaṃ pṛcchāmi (BṛhadU 3.9.26) ity ādyā hi śrutiḥ |",
    "GR14ss1_tatu:278": "śrutes tu iti brahma-sūtram",
    "GR14ss1_tatu:279": "na ity anuvartate |",
    "GR14ss1_tatu:280": "brahmaṇi loka-dṛṣṭāḥ śramādayo doṣā na syuḥ",
    "GR14ss1_tatu:281": "kutaḥ |",
    "GR14ss1_tatu:282": "so'kāmayata bahu syāṃ prajāyeya (TaittU 2.6.1) iti",
    "GR14ss1_tatu:283": "saṅkalpa-mātreṇa",
    "GR14ss1_tatu:284": "nikhila-sṛṣṭi-śravaṇāt |",
    "GR14ss1_tatu:285": "nanu śrutir bādhitaṃ kathaṃ brūyād iti cet tatrāha śabdeti |",
    "GR14ss1_tatu:286": "avicintyārthasya śabdaika-pramāṇakatvāt |",
    "GR14ss1_tatu:287": "dṛṣṭaṃ caitan maṇi-",
    "GR14ss1_tatu:288": "mantrādau |",
    "GR14ss1_tatu:289": "pitṛdeva ity uddhavoktir ekādeśe |",
    "GR14ss1_tatu:290": "he īśvara, tava vedaḥ pitrādīnāṃ śreyaḥ śreṣṭhaṃ cakṣuḥ |",
    "GR14ss1_tatu:291": "kvety āha anupalabdhe'rtha ity ādi |",
    "GR14ss1_tatu:292": "tathā ca veda evāsmākaṃ pramāṇam iti mad-vākyaṃ sarva-sammatim iti nāpūrvaṃ mayoktam ||11||",
    "GR14ss1_tatu:293": "tatra ca veda-śabdasya samprati duṣpāratvād duradhigamārthatvāc ca tad-",
    "GR14ss1_tatu:294": "artha-nirṇāyakānāṃ munīnām api paraspara-virodhād veda-rūpo vedārtha-",
    "GR14ss1_tatu:295": "nirṇāyakaś cetihāsa-purāṇātmakaḥ śabda eva vicāraṇīyaḥ |",
    "GR14ss1_tatu:296": "tatra ca yo vā",
    "GR14ss1_tatu:297": "veda-śabdo nātma-viditaḥ so'pi tad-dṛṣṭyānumeya eveti samprati tasyaiva",
    "GR14ss1_tatu:298": "pramotpādakatvaṃ sthitam |",
    "GR14ss1_tatu:299": "tathā hi mahābhārate mānavīye ca - itihāsa-",
    "GR14ss1_tatu:300": "purāṇābhyāṃ vedaṃ samupabṛṃhayet iti [Mbh 1.1.267] |",
    "GR14ss1_tatu:301": "pūraṇāt purāṇam iti cānyatra |",
    "GR14ss1_tatu:302": "na cāvedena vedasya bṛṃhaṇaṃ sambhavati |",
    "GR14ss1_tatu:303": "na hy aparipūrṇasya",
    "GR14ss1_tatu:304": "kanaka-valayasya trapuṇā pūraṇaṃ yujyate |",
    "GR14ss1_tatu:305": "nanu yadi veda-śabdaḥ purāṇam itihāsaṃ copādatte |",
    "GR14ss1_tatu:306": "tarhi purāṇam anyad anveṣaṇīyam |",
    "GR14ss1_tatu:307": "yadi tu na, na tarhītihāsa-purāṇayor abhedo vedena |",
    "GR14ss1_tatu:308": "ucyate",
    "GR14ss1_tatu:309": "viśiṣṭaikārtha-pratipādaka-pada-kadambasyāpauruṣeyatvād abhede'pi",
    "GR14ss1_tatu:310": "svarakramabhedād bheda-nirdeśo'py upapadyate |",
    "GR14ss1_tatu:311": "ṛg-ādibhiḥ samam anayor apauruṣeyatvenābhedo mādhyandina-śrutāv eva vyajyate evaṃ vā are'sya",
    "GR14ss1_tatu:312": "mahato bhūtasya niśvasitam etad yad ṛg-vedo yajur-vedaḥ sāma-",
    "GR14ss1_tatu:313": "vedo'tharvāṅgirasa itihāsaḥ purāṇam ity ādinā [BṛhadU 2.4.10] ||12||",
    "GR14ss1_tatu:314": "BD: evaṃ ced ṛg-ādi-vedenāstu paramārtha-vicāraḥ |",
    "GR14ss1_tatu:315": "tatrāha tatra ca veda-",
    "GR14ss1_tatu:316": "śabdasyeti |",
    "GR14ss1_tatu:317": "tarhi nyāyādi-śāstrair vedārtha-nirṇetṛbhiḥ |",
    "GR14ss1_tatu:318": "so'stīti cet tatrāha tad-artha-nirṇāyakānām iti |",
    "GR14ss1_tatu:319": "tasyaiveti itihāsa-purāṇātmakasya",
    "GR14ss1_tatu:320": "veda-rūpasyety",
    "GR14ss1_tatu:321": "arthaḥ |",
    "GR14ss1_tatu:322": "samupabṛṃhayed iti vedārthaṃ spaṣṭīkuryād ity arthaḥ |",
    "GR14ss1_tatu:323": "purāṇād iti vedārthasyeti bodhyam |",
    "GR14ss1_tatu:324": "trapuṇā sīsakena |",
    "GR14ss1_tatu:325": "purāṇetihāsayor veda-rūpatāyāṃ",
    "GR14ss1_tatu:326": "kaścic chaṅkate nanv ity ādinā |",
    "GR14ss1_tatu:327": "tatra samādhatte ucyata ity ādinā |",
    "GR14ss1_tatu:328": "nikhila-",
    "GR14ss1_tatu:329": "śakti-viśiṣṭa-bhagavad-rūpaikārtha-pratipādakaṃ yat padaka-damba-mṛgādi-",
    "GR14ss1_tatu:330": "purāṇāntaṃ tasyeti |",
    "GR14ss1_tatu:331": "ṛgādi-bhāge svara-kramo'sti itihāsa-purāṇa-bhāge tu sa nāstīty etad-aṃśena bhedaḥ |",
    "GR14ss1_tatu:332": "evaṃ vā iti maitreyīṃ patnīṃ prati",
    "GR14ss1_tatu:333": "yājñavalkya-",
    "GR14ss1_tatu:334": "vacanam |",
    "GR14ss1_tatu:335": "are maitreyi asyeśvarasya mahato vibhoḥ pūjyasya vā bhūtasya pūrva-siddhasya |",
    "GR14ss1_tatu:336": "sphuṭārtham anyat ||12||",
    "GR14ss1_tatu:337": "ataeva skānda-prabhāsa-khaṇḍe -",
    "GR14ss1_tatu:338": "purā tapaś cacārogram amarāṇāṃ pitāmahaḥ |",
    "GR14ss1_tatu:339": "āvirbhūtās tato vedāḥ saṣaḍ-aṅga-pada-kramāḥ ||",
    "GR14ss1_tatu:340": "tataḥ purāṇam akhilaṃ sarva-śāstra-mayaṃ dhruvam |",
    "GR14ss1_tatu:341": "nitya-śabda-mayaṃ puṇyaṃ śata-koṭi-pravistaram ||",
    "GR14ss1_tatu:342": "nirgataṃ brahmaṇo vaktrāt tasya bhedān nibodhata |",
    "GR14ss1_tatu:343": "brāhmyaṃ purāṇaṃ prathamam ity ādi |",
    "GR14ss1_tatu:344": "[SkandaP 2.3-5]",
    "GR14ss1_tatu:345": "atra śata-koṭi-saṅkhyā brahma-loke prasiddheti tathoktam |",
    "GR14ss1_tatu:346": "tṛtīya-skandhe",
    "GR14ss1_tatu:347": "ca ṛg-yajuḥ-sāmātharvākhyān vedān pūrvādibhir mukhaiḥ [BhP 3.12.37] ity",
    "GR14ss1_tatu:348": "ādi-prakaraṇe,",
    "GR14ss1_tatu:349": "itihāsa-purāṇāni pañcamaṃ vedam īśvaraḥ |",
    "GR14ss1_tatu:350": "sarvebhya eva vaktrebhyaḥ sasṛje sarva-darśanaḥ || iti |",
    "GR14ss1_tatu:351": "[BhP 3.12.39]",
    "GR14ss1_tatu:352": "api cātra sākṣād eva veda-śabdaḥ prayuktaḥ purāṇetihāsayoḥ |",
    "GR14ss1_tatu:353": "anyatra ca --",
    "GR14ss1_tatu:354": "purāṇaṃ pañcamo vedaḥ |",
    "GR14ss1_tatu:355": "itihāsaḥ purāṇaṃ ca pañcamo veda ucyate [BhP",
    "GR14ss1_tatu:356": "vedān adhyāpayāmāsa mahābhārata-pañcamān [Mbh 12.340.11] ity ādau |",
    "GR14ss1_tatu:357": "anyathā vedān ityādāv api pañcamatvaṃ nāvakalpeta samāna-jātīya-",
    "GR14ss1_tatu:358": "niveśitatvāt saṅkhyāyāḥ |",
    "GR14ss1_tatu:359": "bhaviṣya-purāṇe kārṣṇaṃ ca pañcamaṃ vedaṃ yan mahābhārataṃ smṛtam iti |",
    "GR14ss1_tatu:360": "tathā ca sāma-kauthumīya-śākhāyāṃ",
    "GR14ss1_tatu:361": "chāndogyopaniṣadi ca -- ṛg-vedaṃ bhagavo'dhyemi yajur-vedaṃ sāma-vedam",
    "GR14ss1_tatu:362": "ātharvaṇaṃ caturtham itihāsaṃ purāṇaṃ pañcamaṃ vedānāṃ vedam [ChāU",
    "GR14ss1_tatu:363": "7.1.2] ity ādi |",
    "GR14ss1_tatu:364": "ataeva asya mahato bhūtasya [BṛhadU 2.4.10] ity ādāv itihāsa-",
    "GR14ss1_tatu:365": "purāṇayoś caturṇām evāntarbhūtatva-kalpanayā prasiddha-pratyākhyānaṃ",
    "GR14ss1_tatu:366": "nirastam |",
    "GR14ss1_tatu:367": "tad uktaṃ brāhmyaṃ purāṇaṃ prathamam ity ādi ||13||",
    "GR14ss1_tatu:368": "BD: puretyādau vedānāṃ purāṇānāṃ cāvirbhāva uktaḥ |",
    "GR14ss1_tatu:369": "sasṛje āvirbhāvayāmāsa |",
    "GR14ss1_tatu:370": "samāneti yajña-datta-pañcamān viprān āmantrayasva itivat |",
    "GR14ss1_tatu:371": "kārṣṇam iti kṛṣṇena vyāsenoktam ity arthaḥ |",
    "GR14ss1_tatu:372": "ataeveti pañcama-",
    "GR14ss1_tatu:373": "vedatva-śravaṇād evety arthaḥ |",
    "GR14ss1_tatu:374": "caturṇām evāntargate |",
    "GR14ss1_tatu:375": "teṣv eva yat purāvṛttaṃ yac ca pañca-lakṣaṇam ākhyānaṃ |",
    "GR14ss1_tatu:376": "te eva tad-bhūte grāhye |",
    "GR14ss1_tatu:377": "na tu ye vyāsa-kṛta-tattvena bhuvi khyāte śūdrāṇām api śravye iti karmaṭhair yat kalpitaṃ tan-nirastam ity arthaḥ ||13||",
    "GR14ss1_tatu:378": "pañcamatve kāraṇaṃ ca vāyu-purāṇe sūta-vākyam -",
    "GR14ss1_tatu:379": "itihāsa-purāṇānāṃ vaktāraṃ samyag eva hi |",
    "GR14ss1_tatu:380": "māṃ caiva pratijagrāha bhagavān īśvaraḥ prabhuḥ ||",
    "GR14ss1_tatu:381": "eka āsīd yajur vedas taṃ caturdhā vyakalpayat |",
    "GR14ss1_tatu:382": "cāturhotram abhūt tasmiṃs tena yajñam akalpayat ||",
    "GR14ss1_tatu:383": "ādhvaryavaṃ yajurbhis tu ṛgbhir hotraṃ tathaiva ca |",
    "GR14ss1_tatu:384": "audgātraṃ sāmabhiś caiva brahmatvaṃ cāy atharvabhiḥ || [VāyuP 60.16-18]",
    "GR14ss1_tatu:385": "ākhyānaiś cāpy upākhyānair gāthābhir dvija-sattamāḥ |",
    "GR14ss1_tatu:386": "purāṇa-saṃhitāś cakre purāṇārtha-viśāradaḥ ||",
    "GR14ss1_tatu:387": "yac chiṣṭaṃ tu yajurveda iti śāstrārtha-nirṇayaḥ |",
    "GR14ss1_tatu:388": "[VāyuP 60.21-22]",
    "GR14ss1_tatu:389": "iti brahma-yajñādhyayane ca viniyogo dṛśyate'mīṣāṃ yad-brāhmaṇānītihāsa-",
    "GR14ss1_tatu:390": "purāṇāni iti |",
    "GR14ss1_tatu:391": "so'pi nāvedatve sambhavati |",
    "GR14ss1_tatu:392": "ato yad āha bhagavān mātsye --",
    "GR14ss1_tatu:393": "kālenāgrahaṇaṃ matvā purāṇasya dvijottamāḥ |",
    "GR14ss1_tatu:394": "vyāsa-rūpam ahaṃ kṛtvā saṃharāmi yuge yuge || iti [MatsyaP 53.8-9]",
    "GR14ss1_tatu:395": "pūrva-siddham eva purāṇaṃ sukha-saṅgrahaṇāya saṅkalpayāmīti tatrārthaḥ |",
    "GR14ss1_tatu:396": "tad-anantaraṃ hy uktam -",
    "GR14ss1_tatu:397": "caturlakṣa-pramāṇena dvāpare dvāpare sadā |",
    "GR14ss1_tatu:398": "tad-aṣṭādaśadhā kṛtvā kṛtvā bhūr-loke'smin prabhāṣyate |",
    "GR14ss1_tatu:399": "adyāpy amartya-loke tu śata-koṭi-pravistaram |",
    "GR14ss1_tatu:400": "tad-artho'tra catur-lakṣaḥ saṅkṣepeṇa niveśitaḥ || [MatsyaP 53.9-11] iti |",
    "GR14ss1_tatu:401": "atra tu yac chiṣṭaṃ tu yajur vede ity uktatvāt tasyābhidheya-bhāgaś",
    "GR14ss1_tatu:402": "caturlakṣas tv atra martya-loke saṅkṣepeṇa sāra-saṅgraheṇa niveśitaḥ |",
    "GR14ss1_tatu:403": "na tu racanāntareṇa ||14||",
    "GR14ss1_tatu:404": "BD: pañcamatve kāraṇaṃ ceti |",
    "GR14ss1_tatu:405": "ṛg-ādibhiś caturbhiś cāturhotraṃ caturbhir",
    "GR14ss1_tatu:406": "ṛtvibhir nispādyaṃ karma bhavati itihāsādibhyāṃ tan na bhavatīti tad-",
    "GR14ss1_tatu:407": "bhāgasya pañcamatvam ity arthaḥ |",
    "GR14ss1_tatu:408": "ākhyānaiḥ pañca-lakṣaṇaiḥ purāṇāni |",
    "GR14ss1_tatu:409": "upākhyānaiḥ purāvṛttaiḥ |",
    "GR14ss1_tatu:410": "gāthābhiś chando-viśeṣaiś ca |",
    "GR14ss1_tatu:411": "saṃhitā bhārata-",
    "GR14ss1_tatu:412": "rūpāś cakre| tāś ca yac chiṣṭaṃ tu yajur veda tad-rūpā ity arthaḥ |",
    "GR14ss1_tatu:413": "brahmeti |",
    "GR14ss1_tatu:414": "brahma-yajñe vedādhyayane'mīṣām itihāsādīnāṃ viniyogo dṛśyate |",
    "GR14ss1_tatu:415": "so'pi",
    "GR14ss1_tatu:416": "viniyogas teṣām avedatve na sambhavati |",
    "GR14ss1_tatu:417": "kṛtvā'virbhāvya |",
    "GR14ss1_tatu:418": "saṅkalayāmi saṅkṣipāmi |",
    "GR14ss1_tatu:419": "abhidheya-bhāgaḥ sārāṃśaḥ ||14||",
    "GR14ss1_tatu:420": "tathaiva darśitaṃ veda-sahabhāvena śiva-purāṇasya vāyavīya-saṃhitāyām -",
    "GR14ss1_tatu:421": "saṅkṣipya caturo vedāṃś caturdhā vyabhajat prabhuḥ |",
    "GR14ss1_tatu:422": "vyasta-vedatayā khyāto veda-vyāsa iti smṛtaḥ ||",
    "GR14ss1_tatu:423": "purāṇam api saṅkṣiptaṃ caturlakṣa-pramāṇataḥ |",
    "GR14ss1_tatu:424": "adyāpy amartya-loke tu śata-koṭi-pravistaram || [ŚivaP 1.33-34]",
    "GR14ss1_tatu:425": "saṅkṣiptam ity atra teneti śeṣaḥ |",
    "GR14ss1_tatu:426": "skāndam āgneyam ity ādi samākhyās tu",
    "GR14ss1_tatu:427": "pravacana-nibandhanāḥ kāṭhakādivat |",
    "GR14ss1_tatu:428": "ānupūrvīr nirmāṇa-nibandhanā vā |",
    "GR14ss1_tatu:429": "tasmāt kvacid anityatva-śravaṇaṃ tv āvirbhāva-tirobhāvāpekṣayā |",
    "GR14ss1_tatu:430": "tad evam itihāsa-purāṇayor vedatvaṃ siddham |",
    "GR14ss1_tatu:431": "tathāpi sūtādīnām adhikāraḥ |",
    "GR14ss1_tatu:432": "sakala-",
    "GR14ss1_tatu:433": "nigama-vallī-sat-phala-śrī-kṛṣṇa-nāmavat |",
    "GR14ss1_tatu:434": "yathoktam - prabhāsa-khaṇḍe -",
    "GR14ss1_tatu:435": "madhura-madhuram etan maṅgalaṃ maṅgalānāṃ",
    "GR14ss1_tatu:436": "sakala-nigama-vallī-sat-phalaṃ cit-svarūpam |",
    "GR14ss1_tatu:437": "sakṛd api parigītaṃ śraddhayā helayā vā",
    "GR14ss1_tatu:438": "bhṛgu-vara nara-mātraṃ tārayet kṛṣṇa-nāma || iti ||",
    "GR14ss1_tatu:439": "yathā coktaṃ viṣṇu-dharme -",
    "GR14ss1_tatu:440": "ṛg-vedo'tha yajur-vedaḥ sāma-vedo'py atharvaṇaḥ |",
    "GR14ss1_tatu:441": "adhītās tena yenoktaṃ hair ity akṣara-dvayam || iti |",
    "GR14ss1_tatu:442": "atha vedārtha-nirṇāyakatvaṃ ca vaiṣṇave -",
    "GR14ss1_tatu:443": "bhārata-vyapadeśena hy āmnāyārthaḥ pradarśitaḥ |",
    "GR14ss1_tatu:444": "vedāḥ pratiṣṭhitāḥ sarve purāṇe nātra saṃśayaḥ || ity ādau |",
    "GR14ss1_tatu:445": "kiṃ ca vedārtha-dīpakānāṃ śāstrāṇāṃ madhya-pātitābhyupagame'py",
    "GR14ss1_tatu:446": "āvirbhāvaka-vaiśiṣṭyāt tayor eva vaiśiṣṭyam |",
    "GR14ss1_tatu:447": "yathā pādme --",
    "GR14ss1_tatu:448": "dvaipāyanena yad buddhaṃ brahmādyais tan na budhyate |",
    "GR14ss1_tatu:449": "sarva-buddhaṃ sa vai veda",
    "GR14ss1_tatu:450": "tad buddhaṃ nānya-gocaraḥ ||15||",
    "GR14ss1_tatu:451": "BD: vyasteti |",
    "GR14ss1_tatu:452": "vyastā vibhaktā vedā yena tatayā veda-vyāsaḥ smṛtaḥ |",
    "GR14ss1_tatu:453": "skāndam ity ādi |",
    "GR14ss1_tatu:454": "skandena proktaṃ na tu kṛtam iti vaktṛ-hetukā skāndādi-",
    "GR14ss1_tatu:455": "saṃjñā |",
    "GR14ss1_tatu:456": "kaṭhenādhītaṃ kāṭhakam ity ādi saṃjñāvat |",
    "GR14ss1_tatu:457": "kaṭhānāṃ vedaḥ kāḍhakaḥ |",
    "GR14ss1_tatu:458": "gotra-varaṇād vuñ (Pāṇ 4.3.126), caraṇād dharmāmnāyayor iti",
    "GR14ss1_tatu:459": "vaktavyam iti sūtra-vārtikābhyām |",
    "GR14ss1_tatu:460": "tataś ca kañhenādhītam iti suṣṭhūktam |",
    "GR14ss1_tatu:461": "anyathā janatvenānityatāpattiḥ |",
    "GR14ss1_tatu:462": "ānupūrvī kramaḥ |",
    "GR14ss1_tatu:463": "brāhyam ity ādikaramanirmāṇa-hetukā vā sā sā sa`jñety arthaḥ |",
    "GR14ss1_tatu:464": "brāhmyādikramea",
    "GR14ss1_tatu:465": "purāṇa-bhāgo bodhyaḥ |",
    "GR14ss1_tatu:466": "tathāpi sūtādīnām iti |",
    "GR14ss1_tatu:467": "itihāsāder vedatve'pi tatra śūdrādhikāraḥ strī-śūdra-dvija-bandhūnām ity ādi-vākya-balād bodhyaḥ",
    "GR14ss1_tatu:468": "bhārata-vyapadeśeneti |",
    "GR14ss1_tatu:469": "durūha-bhāgasya vyākhyānāt, chinna-bhāgārtha-",
    "GR14ss1_tatu:470": "pūraṇāc capurāṇe vedāḥ pratiṣṭhitāḥ naiścalyena sthitā ity arthaḥ |",
    "GR14ss1_tatu:471": "kiṃ ceti |",
    "GR14ss1_tatu:472": "vedārtha-dīpakānāṃ mānavīyādīnāṃ madhye yadyapītihāsa-purāṇayoḥ",
    "GR14ss1_tatu:473": "smṛtitvenābhyupagamas tathāpi vyāsayeśvarasya tad-āvirbhāvakatvāt tad-",
    "GR14ss1_tatu:474": "utkarṣa ity arthaḥ |",
    "GR14ss1_tatu:475": "tatra pramāṇaṃ dvaipāyanenety ādi ||15||",
    "GR14ss1_tatu:476": "skānde -",
    "GR14ss1_tatu:477": "vyāsa-citta-sthitākāśād avacchinnāni kānicit |",
    "GR14ss1_tatu:478": "anye vyavaharanty etāny urīkṛtya gṛhād iva || iti |",
    "GR14ss1_tatu:479": "tathaiva dṛṣṭaṃ śrī-viṣṇu-purāṇe parāśara-vākyam -",
    "GR14ss1_tatu:480": "tato'tra mat-suto vyāsa aṣṭāviṃśatime'ntare |",
    "GR14ss1_tatu:481": "vedam ekaṃ catuṣpādaṃ caturdhā vyabhajat prabhuḥ ||",
    "GR14ss1_tatu:482": "yathātra tena vai vyastā veda-vyāsena dhīmatā |",
    "GR14ss1_tatu:483": "vedas tathā samastais tair vyāsair anyais tathā mayā ||",
    "GR14ss1_tatu:484": "tad anenaiva vyāsānāṃ śākhābhedān dvijottama |",
    "GR14ss1_tatu:485": "caturyugeṣu racitān samasteṣv avadhāraya ||",
    "GR14ss1_tatu:486": "kṛṣṇa-dvaipāyanaṃ vyāsaṃ viddhi nārāyaṇaṃ prabhum |",
    "GR14ss1_tatu:487": "ko'nyo hi bhuvi maitreya mahābhārata-kṛd bhavet || [ViP 3.4.2-5] iti |",
    "GR14ss1_tatu:488": "skānda eva -",
    "GR14ss1_tatu:489": "nārāyaṇād viniṣpannaṃ jñānaṃ kṛta-yuge sthitam |",
    "GR14ss1_tatu:490": "kiñcit tad anyathā jātaṃ tretāyāṃ dvāpare'khilam ||",
    "GR14ss1_tatu:491": "gautamasya ṛṣeḥ śāpāj jñāne tv ajñānatāṃ gate |",
    "GR14ss1_tatu:492": "saṅkīrṇa-buddhayo devā brahma-rudra-puraḥsarāḥ ||",
    "GR14ss1_tatu:493": "śaraṇyaṃ śaraṇaṃ jagmur nārāyaṇam anāmayam |",
    "GR14ss1_tatu:494": "tair vijñāpita-kāryas tu bhagavān puruṣottamaḥ ||",
    "GR14ss1_tatu:495": "avatīrṇo mahāyogī satyavatyāṃ parāśarāt |",
    "GR14ss1_tatu:496": "utsannān bhagavān vedān ujjahāra hariḥ svayam || iti |",
    "GR14ss1_tatu:497": "veda-śabdenātra purāṇādi-dvayam api gṛhyate |",
    "GR14ss1_tatu:498": "tad evam itihāsa-purāṇa-",
    "GR14ss1_tatu:499": "vicāra eva śreyān iti siddham |",
    "GR14ss1_tatu:500": "tatrāpi purāṇasyaiva garimā dṛśyate |",
    "GR14ss1_tatu:501": "uktaṃ hi nāradīye -",
    "GR14ss1_tatu:502": "vedārthād adhikaṃ manye purāṇārthaṃ varānane |",
    "GR14ss1_tatu:503": "vedāḥ pratiṣṭhitāḥ sarve purāṇe nātra saṃśayaḥ ||",
    "GR14ss1_tatu:504": "purāṇam anyathā kṛtvā tiryag-yonim avāpnuyāt |",
    "GR14ss1_tatu:505": "sudānto'pi suśānto'pi na gatiṃ kvacid āpnuyāt || iti |16||",
    "GR14ss1_tatu:506": "BD: vyāseti |",
    "GR14ss1_tatu:507": "bādarāyaṇasya jñānaṃ mahākāśam |",
    "GR14ss1_tatu:508": "anyeṣāṃ jñānāni tu tad-",
    "GR14ss1_tatu:509": "aṃśa-bhūtāni khaṇḍākāśānīti tasyeśvaratvāt sārvajñyam uktam |",
    "GR14ss1_tatu:510": "tato'tra",
    "GR14ss1_tatu:511": "mat-sutaḥ ity ādau ca vyāsāntarebhyaḥ pārāśaryasyeśvaratvān mahotkarṣaḥ |",
    "GR14ss1_tatu:512": "nārāyaṇāt ity ādau ceśvaratvaṃ prasphuṭam uktam |",
    "GR14ss1_tatu:513": "gautamasya śāpāt iti |",
    "GR14ss1_tatu:514": "varotpanna-nityadhānya-rāśir gautamo mahati durbhikṣe viprān abhojayat |",
    "GR14ss1_tatu:515": "atha subhikṣe gantukāmāṃs tān haṭhena nyavāsayat |",
    "GR14ss1_tatu:516": "te ca māyānirmitāyā",
    "GR14ss1_tatu:517": "go-gautama-sparśena mṛtāyā hatyām uktvā gatāḥ |",
    "GR14ss1_tatu:518": "tataḥ kṛta-prāyaścitto'pi",
    "GR14ss1_tatu:519": "gautamas tan-māyāṃ vijñāya śaśāpa |",
    "GR14ss1_tatu:520": "tatas teṣāṃ jñāna-lopa iti vārāhe kathāsti |",
    "GR14ss1_tatu:521": "adhikam iti |",
    "GR14ss1_tatu:522": "niḥśandehatvād iti bodhyam |",
    "GR14ss1_tatu:523": "anyathā kṛtvā avajñāya ||16||",
    "GR14ss1_tatu:524": "skānda-prabhāsa-khaṇḍe --",
    "GR14ss1_tatu:525": "vedavan niścalaṃ manye purāṇārthaṃ dvijottamāḥ |",
    "GR14ss1_tatu:526": "vedāḥ pratiṣṭhitāḥ sarve purāṇe nātra saṃśayaḥ ||",
    "GR14ss1_tatu:527": "bibhety alpa-śrutād vedī mām ayaṃ cālayiṣyati |",
    "GR14ss1_tatu:528": "itihāsa-purāṇais tu niścalo'yaṃ kutaḥ purā ||",
    "GR14ss1_tatu:529": "yan na dṛṣṭaṃ hi vedeṣu tad dṛṣṭaṃ smṛtiṣu dvijāḥ |",
    "GR14ss1_tatu:530": "ubhayor yan na dṛṣṭaṃ hi tat purāṇaiḥ pragīyate ||",
    "GR14ss1_tatu:531": "yo veda caturo vedān sāṅgopaniṣado dvijāḥ |",
    "GR14ss1_tatu:532": "purāṇaṃ naiva jānāti na ca sa syād vicakṣaṇaḥ || (2.90-93) iti |",
    "GR14ss1_tatu:533": "atha pruāṇānām evaṃ prāmāṇye sthite'pi teṣām api sāmastyenāpracarad-",
    "GR14ss1_tatu:534": "rūpatvāt nānādevatāpratipādaka-prāyatvād arvācīnaiḥ kṣudrar-buddhibhir",
    "GR14ss1_tatu:535": "artho duradhigama iti tad-avastha eva saṃśayaḥ |",
    "GR14ss1_tatu:536": "yad uktaṃ mātsye -",
    "GR14ss1_tatu:537": "pañcāṅgaṃ ca purāṇaṃ syād ākhyānam itarat smṛtam |",
    "GR14ss1_tatu:538": "sāttvikeṣu ca kalpeṣu māhātmyam adhikaṃ hareḥ ||",
    "GR14ss1_tatu:539": "rājaseṣu ca māhātmyam adhikaṃ brahmaṇo viduḥ |",
    "GR14ss1_tatu:540": "tadvad agneś ca māhātmyaṃ tāmaseṣu śivasya ca |",
    "GR14ss1_tatu:541": "saṅkīrṇeṣu sarasvatyāḥ pitṝṇāṃ ca nigadyate || iti |",
    "GR14ss1_tatu:542": "atrāgnes tat-tad-aganu pratipādyasya tat-tad-yajñasyety arthaḥ |",
    "GR14ss1_tatu:543": "śivasya ceti cakārāch chivāyāś ca |",
    "GR14ss1_tatu:544": "saṅkīrṇeṣu sattva-rajas-tamomayeṣu kalpeṣu bahuṣu |",
    "GR14ss1_tatu:545": "sarasvatyāḥ nānāvāṇyātmaka-tad-upalakṣitāyā nānādevatāyā ity arthaḥ |",
    "GR14ss1_tatu:546": "pitṝṇāṃ karmaṇā pitṛlokaḥ [BAU 1.5.16] iti |",
    "GR14ss1_tatu:547": "śrutes tat prāpaka-karmaṇām",
    "GR14ss1_tatu:548": "ity arthaḥ ||17||",
    "GR14ss1_tatu:549": "BD: vedavad iti |",
    "GR14ss1_tatu:550": "purāṇārtho vedavat sarva-sammata ity arthaḥ |",
    "GR14ss1_tatu:551": "nanu paṇḍitaiḥ kṛtād veda-bhāṣyāt tad-artho grāhya iti cet tatrāha bibhetīti |",
    "GR14ss1_tatu:552": "akṛte bhāṣye siddhe kiṃ tena kṛtrimeṇeti bhāvaḥ |",
    "GR14ss1_tatu:553": "atheti asndigdhārthatayā purāṇānām eva prāmāṇye pramākaraṇatva ity arthaḥ |",
    "GR14ss1_tatu:554": "arvācīnaiḥ kṣdra-",
    "GR14ss1_tatu:555": "buddhibhir iti |",
    "GR14ss1_tatu:556": "yasya vibhūtayo'pīdṛśyaḥ sa harir eva sarva-śreṣṭha iti tadaikārthyam -",
    "GR14ss1_tatu:557": "veda rāmāyaṇe caiva purāṇe bhārate tathā |",
    "GR14ss1_tatu:558": "ādāv ante ca madhye ca hariḥ sarvatra gīyate || (HV 132.95)[*ENDNOTE 1]",
    "GR14ss1_tatu:559": "iti harivaṃśoktam ajānadbhir ity arthaḥ ||17||",
    "GR14ss1_tatu:560": "tad evaṃ sati tat-tat-kalpa-kathāmayatvenaiva mātsya eva prasiddhānāṃ",
    "GR14ss1_tatu:561": "tat-tat-",
    "GR14ss1_tatu:562": "purāṇānāṃ vyavasthā jñāpitā |",
    "GR14ss1_tatu:563": "tāratamyaṃ tu kathaṃ syāt yenetara-nirṇayaḥ",
    "GR14ss1_tatu:564": "kriyeta |",
    "GR14ss1_tatu:565": "sattvādi-tāratamyenaiveti cet, sattvāt sañjāyate jñānam (Gītā",
    "GR14ss1_tatu:566": "iti sattvaṃ yad brahma-darśanam iti ca nyāyāt sāttvikam eva purāṇādika",
    "GR14ss1_tatu:567": "paramārtha-jñānāya prablama ity āyātam |",
    "GR14ss1_tatu:568": "tathāpi paramārthe'pi nānā-",
    "GR14ss1_tatu:569": "bhaṅgyā vipratipadyamānānāṃ samādhānāya kiṃ syāt |",
    "GR14ss1_tatu:570": "yadi sarvasyāpi vedasya purāṇasya cārtha-nirṇayāya tenaiva śrī-bhagavatā vyāsena brahma-",
    "GR14ss1_tatu:571": "sūtraṃ kṛtaṃ tad-avalokanenaiva sarvo'rtho nirṇaye ity ucyate |",
    "GR14ss1_tatu:573": "nānya-",
    "GR14ss1_tatu:574": "sūtrakāra-muny-anugatair manyeta |",
    "GR14ss1_tatu:575": "kiṃ cātyanta-gūḍhārthānām",
    "GR14ss1_tatu:576": "alpākṣarāṇāṃ tat-sūtrāṇām anyārthatvaṃ kaścid ācakṣīta |",
    "GR14ss1_tatu:577": "tataḥ katarad ivātra samādhānam |",
    "GR14ss1_tatu:578": "tad eva samādheyam yady ekatamam eva purāṇa-",
    "GR14ss1_tatu:579": "lakṣaṇam apauruṣeyaṃ śāstraṃ sarva-vedetihāsa-purāṇānām artha-sāraṃ",
    "GR14ss1_tatu:580": "brahma-sūtropajīvyaṃ ca bhavad bhuvi sampūrṇaṃ pracarad-rūpaṃ syāt |",
    "GR14ss1_tatu:581": "satyam uktam, yata eva ca sarva-pramāṇānāṃ cakravarti-bhūtam asmad-",
    "GR14ss1_tatu:582": "abhimataṃ śrīmad-bhāgavatam evodbhāvitaṃ bhavatā ||18||",
    "GR14ss1_tatu:583": "BD: tad evam iti |",
    "GR14ss1_tatu:584": "mātsya eveti |",
    "GR14ss1_tatu:585": "purāṇa-saṅkhyā-tad-dāna-phala-",
    "GR14ss1_tatu:586": "kathanāñcite'dhyāya iti bodhyam |",
    "GR14ss1_tatu:587": "tāratamyam iti |",
    "GR14ss1_tatu:588": "apakarṣotkarṣa-rūpaṃ",
    "GR14ss1_tatu:589": "yenetarasyotkṛṣṭasya purāṇasya nirṇayaḥ syād ity arthaḥ |",
    "GR14ss1_tatu:590": "sāttvika-purāṇam",
    "GR14ss1_tatu:591": "evotkṛṣṭam iti bhāvena svayam āha sattvād iti |",
    "GR14ss1_tatu:592": "pṛcchati tathāpīti,",
    "GR14ss1_tatu:593": "paramārtha-nirṇayāya sāttvika-śāstrāṅgīkāre'pīty arthaḥ |",
    "GR14ss1_tatu:594": "nānā-bhaṅgyeti",
    "GR14ss1_tatu:595": "| saguṇaṃ nirguṇaṃ jñāna-guṇakaṃ jaḍam ity ādikaṃ kuṭila-yukti-kadambair",
    "GR14ss1_tatu:596": "nirūpayatām ity arthaḥ |",
    "GR14ss1_tatu:597": "nānā-sūtra-kāreti |",
    "GR14ss1_tatu:598": "gautamādy-anusāribhir ity arthaḥ |",
    "GR14ss1_tatu:599": "nanu brahma-sūtra-śāstre sthite kāpekṣā tad-anya-sūtrāṇām iti cet tatrāha kiṃ cātyanteti",
    "GR14ss1_tatu:600": "pṛṣṭaḥ prāha tad eveti |",
    "GR14ss1_tatu:601": "brahma-sūtropajīvyam iti",
    "GR14ss1_tatu:602": "yena brahma-sūtraṃ sthirārthaṃ syād ity arthaḥ |",
    "GR14ss1_tatu:603": "pṛṣṭasya hṛd-gataṃ",
    "GR14ss1_tatu:604": "sphuṭayati satyam uktam ity ādinā ||18||",
    "GR14ss1_tatu:605": "yat khalu purāṇa-jātam āvirbhāvya brahma-sūtraṃ ca praṇīyāpya aparituṣṭena tena bhagavatā nija-sūtrāṇām akṛtrima-bhāṣya-bhūtaṃ",
    "GR14ss1_tatu:606": "samādhi-labdham āvirbhāvitaṃ yasminn eva sarva-śāstra-samanvayo dṛśyate |",
    "GR14ss1_tatu:607": "sarva-vedārtha-lakṣaṇāṃ gāyatrīm adhikṛtya pravartitatvāt |",
    "GR14ss1_tatu:608": "tathā hi tat-",
    "GR14ss1_tatu:609": "svarūpaṃ mātsye -",
    "GR14ss1_tatu:610": "yatrādhikṛtya gāyatrīṃ varṇyate dharma-vistaraḥ |",
    "GR14ss1_tatu:611": "vṛtrāsura-vadhopetaṃ tad-bhāgavatam iṣyate || (MatsyaP 53.20)",
    "GR14ss1_tatu:612": "likhitvā tac ca yo dadyād dhema-siṃha-samanvitam |",
    "GR14ss1_tatu:613": "prauṣṭha-padyāṃ paurṇamāsyāṃ sa yāti paramāṃ gatim |",
    "GR14ss1_tatu:614": "aṣṭādaśa-sahasrāṇi purāṇaṃ tat prakīrtitam || (MatsyaP 53.22) iti |",
    "GR14ss1_tatu:615": "atra gāyatrī-śabdena",
    "GR14ss1_tatu:616": "tat-sūcaka-tad-avyabhicāri-dhīmahi-pada-saṃvalita-tad-",
    "GR14ss1_tatu:617": "arthaṃ eveṣyate |",
    "GR14ss1_tatu:618": "sarveṣāṃ mantrāṇām ādirūpāyās tasyāḥ sākṣāt-",
    "GR14ss1_tatu:619": "kathanānarhatvāt |",
    "GR14ss1_tatu:620": "tad-arthatā ca janmādy asya yataḥ [BhP 1.1.1],",
    "GR14ss1_tatu:621": "tena brahma hṛdā iti sarva-lokāśrayatva-buddhi-vṛtti-prerakatvādi-sāmyāt |",
    "GR14ss1_tatu:622": "dharma-vistara ity atra dharma-śabdaḥ parama-dharma-paraḥ |",
    "GR14ss1_tatu:623": "dharmaḥ",
    "GR14ss1_tatu:624": "projjhita-kaitavo'tra paramaḥ [BhP 1.1.2] ity atraiva pratipāditatvāt |",
    "GR14ss1_tatu:625": "sa ca bhagavad-dhyānādi-lakṣaṇa eveti purastād vyaktībhaviṣyati ||19||",
    "GR14ss1_tatu:626": "BD: śrībhāgavataṃ stauti yat khalv ity ādi |",
    "GR14ss1_tatu:627": "aparituṣṭeneti |",
    "GR14ss1_tatu:628": "purāṇa-jāte",
    "GR14ss1_tatu:629": "brahma-sūtre ca bhagavat-pāramaiśvarya-mādhuryayoḥ sandigdhatayā gūḍhatayā coktes tatra tatra cāparitoṣaḥ |",
    "GR14ss1_tatu:630": "śrī-bhāgavate tu tayos tad-",
    "GR14ss1_tatu:631": "vilakṣaṇatayoktes tatra paritoṣa iti bodhyam |",
    "GR14ss1_tatu:632": "tad-arthatā gāyatry-arthatā",
    "GR14ss1_tatu:633": "| sa ca bhagavad-dhyānādi-lakṣaṇa iti |",
    "GR14ss1_tatu:634": "viśuddha-bhakti-mārga-bodhaka ity arthaḥ ||19||",
    "GR14ss1_tatu:635": "evaṃ skānde prabhāsa-khaṇḍe ca yatrādhikṛtya gāyatrīm ity ādi |",
    "GR14ss1_tatu:636": "sārasvatasya kalpasya madhye ye syur narāmarāḥ |",
    "GR14ss1_tatu:637": "sad-vṛttānodbhavaṃ loke tac ca bhāgavataṃ smṛtam ||",
    "GR14ss1_tatu:638": "likhitvā tac ca ity ādi |",
    "GR14ss1_tatu:639": "aṣṭādaśa-sahasrāṇi purāṇaṃ tat prakīrtitam iti purāṇāntaraṃ ca -",
    "GR14ss1_tatu:640": "grantho'ṣṭādaśa-sāhasro dvādaśa-skandha-sammitaḥ |",
    "GR14ss1_tatu:641": "hayagrīva-brahma-vidyā yatra vṛtra-vadhas tathā |",
    "GR14ss1_tatu:642": "gāyatryā ca samārambhas tad vai bhāgavataṃ viduḥ || iti |",
    "GR14ss1_tatu:643": "atra hayagrīva-brahma-vidyā iti vṛtra-vadha-sāhacaryeṇa nārāyaṇa-",
    "GR14ss1_tatu:644": "varmaivocyate |",
    "GR14ss1_tatu:645": "hayagrīva-śabdenātrāśvaśirā dadhīcir evocyate |",
    "GR14ss1_tatu:646": "tenaiva ca pravartitā nārāyaṇa-varmākhyā brahma-vidyā |",
    "GR14ss1_tatu:647": "tasyāśva-śirastvaṃ ca ṣaṣṭhe yad vā aśva-śiro nāma [BhP 6.9.52] ity atra prasiddhaṃ nārāyaṇa-varmaṇo",
    "GR14ss1_tatu:648": "brahma-vidyātvaṃ ca -",
    "GR14ss1_tatu:649": "etac chrutvā tathovāca dadhyaṅ ātharvaṇas tayoḥ |",
    "GR14ss1_tatu:650": "pravargyaṃ brahma-vidyāṃ ca sat-kṛto'satya-śaṅkitaḥ || iti",
    "GR14ss1_tatu:651": "ṭīkotthāpita-vacanena ceti |",
    "GR14ss1_tatu:652": "śrīmad-bhāgavatasya bhagavat-priyatvena",
    "GR14ss1_tatu:653": "bhāgavatābhīṣṭatvena ca parama-sāttvikatvam |",
    "GR14ss1_tatu:654": "yathā pādme ambarīṣaṃ prati gautama-praśnaḥ -",
    "GR14ss1_tatu:655": "purāṇaṃ tvaṃ bhāgavataṃ paṭhase purato hareḥ |",
    "GR14ss1_tatu:656": "caritaṃ daitya-rājasya prahlādasya ca bhūpate || [PadmaP]",
    "GR14ss1_tatu:657": "tatraiva vyañjulī-māhātmye tasya tasminn upadeśaḥ -",
    "GR14ss1_tatu:658": "rātrau tu jāgaraḥ kāryaḥ śrotavyā vaiṣṇavī kathā |",
    "GR14ss1_tatu:659": "gītānām asahasraṃ ca purāṇaṃ śuka-bhāṣitam |",
    "GR14ss1_tatu:660": "paṭhitavyaṃ prayatnena hareḥ santoṣa-kāraṇam || [PadmaP]",
    "GR14ss1_tatu:661": "tatraivānyatra -",
    "GR14ss1_tatu:662": "ambarīṣa śuka-proktaṃ nityaṃ bhāgavataṃ śṛṇu |",
    "GR14ss1_tatu:663": "paṭhasva sva-mukhenaiva yadīcchasi bhava-kṣayam || [PadmaP]",
    "GR14ss1_tatu:664": "skānde prahlāda-saṃhitāyāṃ dvārakā-māhātmye -",
    "GR14ss1_tatu:665": "śrīmad-bhāgavataṃ bhaktyā paṭhate hari-sannidhau |",
    "GR14ss1_tatu:666": "jāgare tat-padaṃ yāti kula-vṛnda-samanvitaḥ ||20||",
    "GR14ss1_tatu:667": "BD: grantha ity ādau hayagrīvādi-śabdayor bhrāntiṃ nirākurvan vyācaṣṭe |",
    "GR14ss1_tatu:668": "atra hayagrīvety ādinā |",
    "GR14ss1_tatu:669": "etac chrutveti |",
    "GR14ss1_tatu:670": "dadhyaṅ dadhīciḥ |",
    "GR14ss1_tatu:671": "pravargyam iti prāṇa-vidyām |",
    "GR14ss1_tatu:672": "nanu pādmādīni sāttvikāni pañca santi |",
    "GR14ss1_tatu:673": "tair astu vicāra iti cet tatrāha śrīmad iti |",
    "GR14ss1_tatu:674": "etasya parama-sāttvikatve pādmādi-vacanāny",
    "GR14ss1_tatu:675": "udāharati purāṇaṃ tvam ity ādinā |",
    "GR14ss1_tatu:676": "kula-vṛndeti tat-kartṛka-śravaṇa-",
    "GR14ss1_tatu:677": "mahimnā tat-kulasya ca hari-pada-lābha ity arthaḥ ||20||",
    "GR14ss1_tatu:678": "gāruḍe ca -",
    "GR14ss1_tatu:679": "pūrṇaḥ so'yam atiśayaḥ |",
    "GR14ss1_tatu:680": "artho'yaṃ brahma-sūtrāṇāṃ bhāratārtha-vinirṇayaḥ ||",
    "GR14ss1_tatu:681": "gāyatrī-bhāṣya-rūpo'sau vedārtha-paribṛṃhitaḥ |",
    "GR14ss1_tatu:682": "purāṇānāṃ sāma-rūpaḥ sākṣād-bhagavatoditaḥ ||",
    "GR14ss1_tatu:683": "dvādaśa-skandha-yukto'yaṃ śatavic-cheda-saṃyutaḥ |",
    "GR14ss1_tatu:684": "grantho'ṣṭādaśa-sāhasraḥ śrīmad-bhāgavatābhidhaḥ || iti |",
    "GR14ss1_tatu:685": "brahma-sūtrāṇām arthas teṣām akṛtrima-bhāṣya-bhūta ity arthaḥ |",
    "GR14ss1_tatu:686": "pūrvaṃ sūkṣmatvena manasy āvirbhūtaṃ tad eva saṅkṣipya sūtratvena punaḥ prakaṭitam paścād vistīrṇatvena sākṣāc-chrī-bhāgavatam iti |",
    "GR14ss1_tatu:687": "tasmāt tad-",
    "GR14ss1_tatu:688": "bhāṣya-bhūte svataḥ-siddhe tasmin satyarvacīnam anyad anyeṣāṃ",
    "GR14ss1_tatu:689": "svasvakapola-kalpitaṃ tad-anugatam evādaraṇīyam iti gamyate |",
    "GR14ss1_tatu:690": "bhāratārtha-vinirṇayaḥ -",
    "GR14ss1_tatu:691": "nirṇayaḥ sarva-śāstrāṇāṃ bhārataṃ parikīrtitam |",
    "GR14ss1_tatu:692": "bhārataṃ sarva-vedāś ca tulām āropitāḥ purā |",
    "GR14ss1_tatu:693": "devair brahmādibhiḥ sarvair ṛṣibhiś ca samanvitaiḥ ||",
    "GR14ss1_tatu:694": "vyāsasyaivājñayā tatra tvatyaricyata bhāratam |",
    "GR14ss1_tatu:695": "mahattvād bhāravattvāc ca mahābhāratam ucyate ||",
    "GR14ss1_tatu:696": "ity ādy-ukta-lakṣaṇasya bhāratasyārtha-vinirṇayo yatra saḥ |",
    "GR14ss1_tatu:697": "śrī-bhagavaty",
    "GR14ss1_tatu:698": "eva tātparyaṃ tasyāpi |",
    "GR14ss1_tatu:699": "tad uktaṃ mokṣa-dharme nārāyaṇīye śrī-veda-vyāsaṃ",
    "GR14ss1_tatu:700": "prati janamejayena -",
    "GR14ss1_tatu:701": "idaṃ śatasahasrād dhi bhāratākhyāna vistarāt |",
    "GR14ss1_tatu:702": "āmathya matimanthena jñānodadhim anuttamam ||",
    "GR14ss1_tatu:703": "nava nītaṃ yathā dadhno malayāc candanaṃ yathā |",
    "GR14ss1_tatu:704": "āraṇyakaṃ ca vedebhya oṣadhibhyo 'mṛtaṃ yathā ||",
    "GR14ss1_tatu:705": "samuddhṛtam idaṃ brahman kathāmṛtam anuttamam |",
    "GR14ss1_tatu:706": "tapo nidhe tvayoktaṃ hi nārāyaṇa kathāśrayam || [Mbh 12.331.2-4] iti |21||",
    "GR14ss1_tatu:707": "BD: gāruḍa-vacanaiś ca parama-sāttvikatvaṃ vyañjayan brahma-sūtrādy-artha-",
    "GR14ss1_tatu:708": "nirṇīyakatvaṃ guṇam āha artho'yam iti |",
    "GR14ss1_tatu:709": "gāruḍa-vākya-padāni vyācaṣṭe",
    "GR14ss1_tatu:710": "brahma-sūtrāṇām ity ādinā |",
    "GR14ss1_tatu:711": "tasmāt tad-bhāṣyety ādi anyad vaiṣṇavācārya-",
    "GR14ss1_tatu:712": "racitam ādhunikaṃ bhāṣyaṃ tad-anugataṃ śrī-bhāgavatāviruddham",
    "GR14ss1_tatu:713": "evādartavyaṃ |",
    "GR14ss1_tatu:714": "tad-viruddhaṃ śaṅkara-bhaṭṭa-bhāskarādi-racitaṃ tu heyam ity arthaḥ |",
    "GR14ss1_tatu:715": "bhāratārtheti padaṃ vyākurvan bhārata-vākyenaiva bhārata-",
    "GR14ss1_tatu:716": "svarūpaṃ darśayati nirṇayaḥ sarveti |",
    "GR14ss1_tatu:717": "bhārataṃ kiṃ tātparyakam ity āha śrībhagavaty eveti |",
    "GR14ss1_tatu:718": "tasya bhāratasyāpīty arthaḥ |",
    "GR14ss1_tatu:719": "bhāratasya",
    "GR14ss1_tatu:720": "bhagavat-tāt-",
    "GR14ss1_tatu:721": "paryakatve nārāyaṇīya-vākyam udāharati idaṃ śatety ādi ||21||",
    "GR14ss1_tatu:722": "tathā ca tṛtīye -",
    "GR14ss1_tatu:723": "munir vivakṣur bhagavad-guṇānāṃ",
    "GR14ss1_tatu:724": "sakhāpi te bhāratam āha kṛṣṇaḥ |",
    "GR14ss1_tatu:725": "yasmin nṛṇāṃ grāmya-sukhānuvādair",
    "GR14ss1_tatu:726": "matir gṛhītā nu hareḥ kathāyām || iti [BhP 3.5.12]",
    "GR14ss1_tatu:727": "tasmād gāyatrī-bhāṣya-rūpo'sau |",
    "GR14ss1_tatu:728": "tathaiva hi viṣṇudharmottarādau tad-",
    "GR14ss1_tatu:729": "vyākhyāne bhagavān eva vistareṇa pratipāditaḥ |",
    "GR14ss1_tatu:730": "atra janmādyasya ity asya vyākhyānaṃ ca tathā darśayiṣyate |",
    "GR14ss1_tatu:731": "vedārtha-paribṛṃhitaḥ |",
    "GR14ss1_tatu:732": "vedārthasya paribṛṃhaṇaṃ yasmāt |",
    "GR14ss1_tatu:733": "tac coktam itihāsa-",
    "GR14ss1_tatu:734": "purāṇābhyām ity ādi |",
    "GR14ss1_tatu:735": "purāṇānāṃ sāma-rūpaḥ |",
    "GR14ss1_tatu:736": "vedeṣu sāmavat sa teṣu śreṣṭha ity arthaḥ |",
    "GR14ss1_tatu:737": "ataeva skānde -",
    "GR14ss1_tatu:738": "śataśo'tha sahasraiś ca kim anyaiḥ śāstra-saṅgrahaiḥ |",
    "GR14ss1_tatu:739": "na yasya tiṣṭhate gehe śāstraṃ bhāgavataṃ kalau ||",
    "GR14ss1_tatu:740": "kathaṃ sa vaiṣṇavo jñeyaḥ śāstraṃ bhāgavataṃ kalau |",
    "GR14ss1_tatu:741": "gṛhe na tiṣṭhate yasya sa vipraḥ śvapacādhamaḥ ||",
    "GR14ss1_tatu:742": "yatra yatra bhaved vipra śāstraṃ bhāgavataṃ kalau |",
    "GR14ss1_tatu:743": "tatra tatra harir yāti tridaśaiḥ saha nārada ||",
    "GR14ss1_tatu:744": "yaḥ paṭhet prayato nityaṃ ślokaṃ bhāgavataṃ mune |",
    "GR14ss1_tatu:745": "aṣṭādaśa-purāṇānāṃ phalaṃ prāpnoti mānavaḥ || iti |",
    "GR14ss1_tatu:746": "śata-viccheda-saṃyutaḥ |",
    "GR14ss1_tatu:747": "pañcatriṃśad-adhika-śata-trayādhyāya-viśiṣṭa ity arthaḥ |",
    "GR14ss1_tatu:748": "spaṣṭārtham anyat |",
    "GR14ss1_tatu:749": "tad evaṃ paramārtha-vivitsubhiḥ",
    "GR14ss1_tatu:750": "śrī-bhāgavatam",
    "GR14ss1_tatu:751": "eva sāmprataṃ vicāraṇīyam iti sthitam |",
    "GR14ss1_tatu:752": "hemādrer vrata-khaṇḍe -",
    "GR14ss1_tatu:753": "strī-śūdra-dvijabandhūnāṃ trayī na śruti-gocarā |",
    "GR14ss1_tatu:754": "karma-śreyasi mūḍhānāṃ śreya evaṃ bhaved iha |",
    "GR14ss1_tatu:755": "iti bhāratam ākhyānaṃ kṛpayā muninā kṛtam || [BhP 1.4.25]",
    "GR14ss1_tatu:756": "iti vākyaṃ śrī-bhāgavatīyatvenotthāpya bhāratasya vedārtha-tulyatvena",
    "GR14ss1_tatu:757": "nirṇayaḥ kṛta iti |",
    "GR14ss1_tatu:758": "tan-matānusāreṇa tv evaṃ vyākhyeyam bhāratārthasya vinirṇayaḥ |",
    "GR14ss1_tatu:759": "vedārtha-tulyatvena viśiṣya nirṇayo yatreti |",
    "GR14ss1_tatu:760": "yasmād eva:a",
    "GR14ss1_tatu:761": "bhagavat-paras tasmād eva yatrādhikṛtya gāyatrīm iti kṛta-lakṣaṇa-śrīmad-",
    "GR14ss1_tatu:762": "bhāgavata-nāmā granthaḥ śrī-bhagavat-parāyā gāyatryā bhāṣya-rūpo'sau |",
    "GR14ss1_tatu:763": "tad uktaṃ yatrādhikṛtya gāyatrīm ity ādi |",
    "GR14ss1_tatu:764": "tathaiva hy agni-purāṇe tasya vyākhyāne vistareṇa pratipāditaḥ |",
    "GR14ss1_tatu:765": "tatra tadīya-vyākhyā-dig-darśanaṃ yathā",
    "GR14ss1_tatu:766": "taj-jyotiḥ paramaṃ brahma bhargas tejo yataḥ smṛtaḥ |",
    "GR14ss1_tatu:767": "ity ārabhya punar āha -",
    "GR14ss1_tatu:768": "taj-jyotir bhagavān viṣṇur jagaj-janmādi-kāraṇam ||",
    "GR14ss1_tatu:769": "śivaṃ kecit paṭhanti sma śakti-rūpaṃ paṭhanti ca |",
    "GR14ss1_tatu:770": "kecit sūryaṃ kecid agniṃ daivatāny agni-hotriṇaḥ ||",
    "GR14ss1_tatu:771": "agny-ādi-rūpo viṣṇur hi vedādau brahma gīyate |",
    "GR14ss1_tatu:772": "atra janmādyasya ity asya vyākhyānaṃ ca tathā darśayiṣyate |",
    "GR14ss1_tatu:773": "kasmai yena vibhāsito'yam [BhP 12.13.19] ity upasaṃhāra-vākye ca tac-chuddham [BhP",
    "GR14ss1_tatu:774": "12.13.19] ity ādi-samānam evāgni-purāṇe tad vyākhyānam |",
    "GR14ss1_tatu:775": "nityaṃ śuddhaṃ paraṃ brahma nitya-bhargam adhīśvaram |",
    "GR14ss1_tatu:776": "ahaṃ jyotiḥ paraṃ brahma dhyāyema hi vimuktaye || iti |",
    "GR14ss1_tatu:777": "atrāhaṃ brahmeti nādevo devam arcayet iti nyāyena yogyatvāya svasya",
    "GR14ss1_tatu:778": "tākṛktva-bhāvanā darśitā |",
    "GR14ss1_tatu:779": "dhyāyemeti ahaṃ tāvat dhyāyeyaṃ sarve ca vayaṃ dhyāyemety arthaḥ |",
    "GR14ss1_tatu:780": "tad etan-mate tu mantre'pi bharga-śabdo'yam adanata eva syāt |",
    "GR14ss1_tatu:781": "supāṃ suluk ity [Pāṇ 7.1.39] ādinā chāndasa-sūtreṇa tu dvitīyaikavacanasyāmaḥ su-bhāvo jñeyaḥ",
    "GR14ss1_tatu:782": "yat tu dvādaśe oṃ namaste ity ādi [BhP 12.6.67] gadyeṣu tad-arthatvena",
    "GR14ss1_tatu:783": "sūryaḥ stutaḥ |",
    "GR14ss1_tatu:784": "tat paramātma-dṛṣṭyaiva, na tu svātantryeṇety adoṣaḥ |",
    "GR14ss1_tatu:785": "tathaivāgre śrī-śaunaka-vākye brūhi naḥ śraddadhānānāṃ vyūhaṃ sūryātmano hareḥ iti |",
    "GR14ss1_tatu:786": "na cāsya bhargasya sūrya-maṇḍala-",
    "GR14ss1_tatu:787": "mātrādhiṣṭhānatvam |",
    "GR14ss1_tatu:788": "mantre vareṇya-śabdena |",
    "GR14ss1_tatu:789": "atra ca granthe para-",
    "GR14ss1_tatu:790": "śabdena paramaiśvarya-paryantatāyā darśitatvāt |",
    "GR14ss1_tatu:791": "tad evam agni-purāṇe'py uktam --",
    "GR14ss1_tatu:792": "dhyānena puruṣo'yaṃ ca draṣṭavyaḥ sūrya-maṇḍale |",
    "GR14ss1_tatu:793": "satyaṃ sadā-śivaṃ brahma viṣṇor yat paramaṃ padam || iti |",
    "GR14ss1_tatu:794": "trilokī-janānām upāsanārthaṃ pralaye vināśini sūrya-maṇḍale",
    "GR14ss1_tatu:795": "cāntaryāmitayā prādurbhūto'yaṃ puruṣo dhyānena draṣṭavya upāsitavyaḥ |",
    "GR14ss1_tatu:796": "yat tu viṣṇos tasya mahā-vaikuṇṭha-rūpaṃ paramaṃ padam |",
    "GR14ss1_tatu:797": "tad eva satyaṃ",
    "GR14ss1_tatu:798": "kāla-trayāvyabhicāri, sadā-śivam upadrava-śūnyaṃ yato brahma-svarūpam ity arthaḥ |",
    "GR14ss1_tatu:799": "tad etad gāyatrīṃ procya purāṇa-lakṣaṇa-prakaraṇe yatrādhikṛtya gāyatrīm ity ādy apy uktam agni-purāṇe |",
    "GR14ss1_tatu:800": "tasmāt agneḥ purāṇaṃ gāyatrīṃ sametya bhagavat-parām |",
    "GR14ss1_tatu:801": "bhagavantaṃ tatra matvā jagaj-janmādi-kāraṇam ||",
    "GR14ss1_tatu:802": "yatrādhikṛtya gāyatrīm iti lakṣaṇa-pūrvakam |",
    "GR14ss1_tatu:803": "śrīmad-bhāgavataṃ śaśvat pṛthvyāṃ jayati sarvataḥ ||",
    "GR14ss1_tatu:804": "tad evam asya śāstrasya gāyatrīm adhikṛtya pravṛttir darśitā |",
    "GR14ss1_tatu:805": "yat tu sārasvata-kalpam adhikṛtyeti pūrvam uktam |",
    "GR14ss1_tatu:806": "tac ca gāyatryā",
    "GR14ss1_tatu:807": "bhagavat-",
    "GR14ss1_tatu:808": "pratipādaka-vāg-viśeṣa-rūpa-sarasvatītvād upayuktam eva |",
    "GR14ss1_tatu:809": "yad uktam agni-",
    "GR14ss1_tatu:810": "purāṇe -",
    "GR14ss1_tatu:811": "gāyatry-ukthāni śāstrāṇi bhargaṃ prāṇāṃs tathaiva ca ||",
    "GR14ss1_tatu:812": "tataḥ smṛteyaṃ gāyatrī sāvitrī yata eva ca |",
    "GR14ss1_tatu:813": "prakāśinī sā savitur vāg-rūpatvāt sarasvatī ||",
    "GR14ss1_tatu:814": "atha krama-prāptā vyākhyā vedārtha-paribṛṃhita iti |",
    "GR14ss1_tatu:815": "vedārthānāṃ paribṛṃhaṇaṃ yasmāt |",
    "GR14ss1_tatu:816": "tac coktam itihāsa-purāṇābhyām iti |",
    "GR14ss1_tatu:817": "purāṇānāṃ",
    "GR14ss1_tatu:818": "sāma-rūpa iti vedeṣu sāmavat purāṇeṣu śreṣṭha ity arthaḥ |",
    "GR14ss1_tatu:819": "purāṇāntarāṇāṃ keṣāṃcid āpātato rajas-tamasī juṣamāṇais tat-paratvāpratītatve'pi vedānāṃ",
    "GR14ss1_tatu:820": "kāṇḍa-traya-vākyaika-vākyatāyāṃ yathā sāmnā tathā teṣāṃ śrī-bhāgavatena",
    "GR14ss1_tatu:821": "pratipādye śrī-bhagavaty eva paryavasānam iti bhāvaḥ |",
    "GR14ss1_tatu:822": "tad uktam -",
    "GR14ss1_tatu:823": "vede rāmāyaṇe caiva purāṇe bhārate tathā |",
    "GR14ss1_tatu:824": "ādāv ante ca madhye ca hariḥ sarvatra gīyate || iti |",
    "GR14ss1_tatu:825": "pratipādayiṣyate ca tad idaṃ paramātma-sandarbhe |",
    "GR14ss1_tatu:826": "sākṣād bhagavatoditam iti |",
    "GR14ss1_tatu:827": "kasmai yena vibhāsito'yam [BhP 12.13.19] ity",
    "GR14ss1_tatu:828": "upasaṃhāra-vākyānusāreṇa",
    "GR14ss1_tatu:829": "jñeyam |",
    "GR14ss1_tatu:830": "śata-viccheda-saṃyuta iti |",
    "GR14ss1_tatu:831": "vistāra-bhiyā na viviriyate |",
    "GR14ss1_tatu:832": "tad evaṃ śrīmad-bhāgavataṃ sarva-śāstra-cakravarti-padam āptam iti sthite hema-",
    "GR14ss1_tatu:833": "siṃha-samanvitam ity atra hema-siṃhāsanam ārūḍham iti ṭīkākārair yad vyākhyātaṃ tad eva yuktam",
    "GR14ss1_tatu:834": "ataḥ śrīmad-bhāgavatasyaivābhyāsāvaśyakatvaṃ śreṣṭhatvaṃ ca skānde",
    "GR14ss1_tatu:835": "nirṇītam - śataśo'tha sahasraiś ca kim anyaiḥ śāstra-saṅgrahaiḥ |",
    "GR14ss1_tatu:836": "tad evaṃ paramārtha-vivitsubhiḥ śrī-bhāgavatam eva sāmprataṃ vicāraṇīyam iti sthitam ||22||",
    "GR14ss1_tatu:837": "BD: nanu śrī-bhāgavatasya bhāratārtha-nirṇāyakatvaṃ kathaṃ pratītam iti",
    "GR14ss1_tatu:838": "cet tatrāha tathā tṛtīya iti |",
    "GR14ss1_tatu:839": "munir iti maitreyaṃ prati viduroktiḥ |",
    "GR14ss1_tatu:840": "te maitreyasya guru-putratvāt sakhā kṛṣṇo vyāsaḥ |",
    "GR14ss1_tatu:841": "grāmyā",
    "GR14ss1_tatu:842": "gṛhidharmakartavyatādi-lakṣaṇā vyāvahārikī mūṣika-viḍāla-gṛdhra-gomāyu-",
    "GR14ss1_tatu:843": "dṛṣṭāntopetā ca kathā |",
    "GR14ss1_tatu:844": "tat-tat-svārtha-kautuka-kathā-śravaṇāya bhārata-",
    "GR14ss1_tatu:845": "sadasi samāgatānāṃ nṝṇāṃ śrī-gītādi-śravaṇena harau matir gṛhītā syād iti tat-kathānuvāda eva |",
    "GR14ss1_tatu:846": "vastuto bhagavat-param eva bhāratam iti śrī-",
    "GR14ss1_tatu:847": "bhāgavatena nirṇītam ity arthaḥ |",
    "GR14ss1_tatu:848": "sāmavedavadasya śraiṣṭhyaṃ skānda-",
    "GR14ss1_tatu:849": "vākyaṃ śataśo'thetyādi prakaṭārtham |",
    "GR14ss1_tatu:850": "tad evam iti |",
    "GR14ss1_tatu:851": "ukta-guṇa-gaṇe siddhe satīty arthaḥ ||22||",
    "GR14ss1_tatu:852": "ataeva satsv api nānā-śāstreṣv etad evoktam - kalau naṣṭa-dṛśām eṣa",
    "GR14ss1_tatu:853": "purāṇārko'dhunoditaḥ [BhP 1.3.45] iti |",
    "GR14ss1_tatu:854": "arkatā-rūpakeṇa tad vinā nānyeṣāṃ",
    "GR14ss1_tatu:855": "samyag-vastu-prakāśakatvam iti pratipadyate |",
    "GR14ss1_tatu:856": "yasyaiva śrīmad-bhāgavatasya",
    "GR14ss1_tatu:857": "bhāṣya-bhūtaṃ śrī-hayaśīrṣa-pañcarātre śāstra-prastāve gaṇitaṃ tantra-",
    "GR14ss1_tatu:858": "bhāgavatābhidhaṃ tantram |",
    "GR14ss1_tatu:859": "yasya sākṣāc chrī-hanumadbhāṣya-",
    "GR14ss1_tatu:860": "vāsanābhāṣya-sambandhokti-vidvatkāmadhenu-tattvadīpikā-",
    "GR14ss1_tatu:861": "bhāvārthadīpikā-paramahaṃsapriyā-śukahṛdayādayo vyākhyā-granthāḥ |",
    "GR14ss1_tatu:862": "tathā muktāphala-harilīlā-bhaktiratnāvaly-ādayo nibandhāś ca vividhā eva",
    "GR14ss1_tatu:863": "tat-tan-mata-prasiddha-mahānubhāva-kṛtā virājante |",
    "GR14ss1_tatu:864": "yad eva ca hemādri-",
    "GR14ss1_tatu:865": "granthasya dāna-khaṇḍe purāṇa-dāna-prastāve matsya-purāṇīya-tal-lakṣaṇa-",
    "GR14ss1_tatu:866": "dhṛtyā praśastam |",
    "GR14ss1_tatu:867": "hemādri-pariśeṣa-khaṇḍasya kāla-nirṇaye ca kali-yuga-",
    "GR14ss1_tatu:868": "dharma-nirṇaye kaliṃ sabhājayanty āryāḥ (BhP 11.5.36) ity ādikaṃ yad-",
    "GR14ss1_tatu:869": "vākyatvenotthāpya yat pratipādita-dharma eva kalāv aṅgīkṛtaḥ |",
    "GR14ss1_tatu:870": "atha yad eva kaivalyam apy atikramya bhakti-sukha-vyāhārādi-liṅgena nija-",
    "GR14ss1_tatu:871": "matasyāpy upari virājamānārthaṃ matvā yad apauruṣeyaṃ vedānta-",
    "GR14ss1_tatu:872": "vyākhyānaṃ bhayād acālayataiva śaṅkarāvatāratayā prasiddhena vakṣyamāṇa-svagopanādi-hetuka-bhagavad-ājñā-pravartitādvaya-vādenāpi",
    "GR14ss1_tatu:873": "tan-mātra-varṇita-viśva-rūpa-darśana-kṛta-vrajeśvarī-vismaya-śrī-vraja-",
    "GR14ss1_tatu:874": "kumārī-vasana-cauryādikaṃ govindāṣṭakādau varṇayatā taṭasthībhūya nija-",
    "GR14ss1_tatu:875": "vacaḥ-sāphalyāya spṛṣṭam iti ||23||",
    "GR14ss1_tatu:876": "BD: ataeveti varṇita-lakṣaṇād utkarṣād eva hetor ity arthaḥ |",
    "GR14ss1_tatu:877": "purātanānām ṛṣīṇām ādhunikānāṃ ca vidvattamānām upādeyam idaṃ śrī-bhāgavatam",
    "GR14ss1_tatu:878": "ity āha yasyaiveti |",
    "GR14ss1_tatu:879": "virājante samprati pracarantīty arthaḥ |",
    "GR14ss1_tatu:880": "dharma-śāstra-",
    "GR14ss1_tatu:881": "kṛtāṃ copādeyam etad ity āha yad eva ca hemādrīty ādi |",
    "GR14ss1_tatu:882": "tat-pratipādito",
    "GR14ss1_tatu:883": "dharmaḥ kṛṣṇa-saṅkīrtana-lakṣaṇaḥ |",
    "GR14ss1_tatu:884": "nanu ced īdṛśaṃ śrī-bhāgavataṃ tarhi śaṅkarācāryaḥ kutas tan na vyācaṣṭeti cet tatrāha |",
    "GR14ss1_tatu:885": "atha yad eva kaivalyam ity ādi |",
    "GR14ss1_tatu:886": "ayaṃ bhāvaḥ pralayādhikārī khalu harer bhakto'ham upaniṣad-ādi",
    "GR14ss1_tatu:887": "vyākhyāya tat-siddhāntaṃ vilāpya tasyājñāṃ pālitavān evāsmi |",
    "GR14ss1_tatu:888": "atha tad atipriye śrī-bhāgavate'pi cālite sa prabhur mayi kupyed ato na tac cālyam",
    "GR14ss1_tatu:889": "evaṃ sati me sārajñatā sukha-sampac ca na syād ataḥ kathañcit tat",
    "GR14ss1_tatu:890": "sparśanīyam iti tan-mātroktaṃ viśva-rūpa-darśanādi-sva-kāvye nibabandheti tena cādṛta tad iti sarva-mānyaṃ śrī-bhāgavatam iti ||23||",
    "GR14ss1_tatu:891": "yad eva kila dṛṣṭvā śrī-madhvācārya-caraṇair vaiṣṇavāntarāṇāṃ tac-",
    "GR14ss1_tatu:892": "chiṣyāntara-puṇyāraṇyādi-rītika-vyākhyā-praveśa-śaṅkayā tatra tātparyāntaraṃ likhadbhir vartmopadeśaḥ kṛta iti ca sātvatā varṇayanti |",
    "GR14ss1_tatu:893": "tasmād yuktam uktaṃ tatraiva prathama-skandhe -",
    "GR14ss1_tatu:894": "tad idaṃ grāhayāmāsa sutam ātmavatāṃ varam |",
    "GR14ss1_tatu:895": "sarva-vedetihāsānāṃ sāraṃ sāraṃ sumuddhṛtam || [BhP 1.3.41-42]",
    "GR14ss1_tatu:896": "dvādaśe -",
    "GR14ss1_tatu:897": "sarva-vedānta-sāraṃ hi śrī-bhāgavatam iṣyate |",
    "GR14ss1_tatu:898": "tad-rasāmṛta-tṛptasya nānyatra syād ratiḥ kvacit || [BhP 12.13.15]",
    "GR14ss1_tatu:899": "tathā prathame --",
    "GR14ss1_tatu:900": "nigama-kalpa-taror galitaṃ phalaṃ śuka-mukhād amṛta-drava-saṃyutam |",
    "GR14ss1_tatu:901": "pibata bhāgavataṃ rasam ālayaṃ muhur aho rasikā bhuvi bhāvukāḥ || [BhP 1.1.3]",
    "GR14ss1_tatu:902": "ataeva tatraiva -",
    "GR14ss1_tatu:903": "yaḥ svānubhāvam akhila-śruti-sāram ekam",
    "GR14ss1_tatu:904": "adhyātma-dīpam atititīrṣatāṃ tamo 'ndham |",
    "GR14ss1_tatu:905": "saṃsāriṇāṃ karuṇayāha purāṇa-guhyaṃ",
    "GR14ss1_tatu:906": "taṃ vyāsa-sūnum upayāmi guruṃ munīnām || [BhP 1.2.3]",
    "GR14ss1_tatu:907": "śrī-bhāgavata-mataṃ tu sarva-matānām adhīśa-rūpam iti sūcakam |",
    "GR14ss1_tatu:908": "sarva-",
    "GR14ss1_tatu:909": "munīnāṃ sabhā-madhyam adhyāsyopadeṣṭṛtvena teṣāṃ gurutvam api tasya tatra suvyaktam ||24||",
    "GR14ss1_tatu:910": "BD: śrī-madhvamunes tu paramopāsyaṃ śrī-bhāgavatam ity āha yad eva kileti |",
    "GR14ss1_tatu:911": "śaṅkareṇa naitad vicālitaṃ kintv ādṛtam eveti vibhāvyety arthaḥ kintu",
    "GR14ss1_tatu:912": "tac-chiṣyaiḥ puṇyāraṇyādibhir etad anyathā vyākhyātaṃ tena vaiṣṇavānāṃ",
    "GR14ss1_tatu:913": "nirguṇa-cinmātra-param idam iti bhrāntiḥ syād iti śaṅkayā hetunā tad-",
    "GR14ss1_tatu:914": "bhrānti-cchedāya tatra tātparyāntaraṃ bhagavat-paratā-rūpaṃ tato'nyat",
    "GR14ss1_tatu:915": "tātparyaṃ likhadbhis tasya vyākhyāna-vartmopadiṣṭaṃ vaiṣṇavān pratīti |",
    "GR14ss1_tatu:916": "madhvācārya-caraṇair iti atyādara-sūcaka-bahutva-nirdeśaḥ |",
    "GR14ss1_tatu:917": "sva-",
    "GR14ss1_tatu:918": "pūrvācāryatvād iti bodhyam |",
    "GR14ss1_tatu:919": "vāyudevaḥ khalu madhva-muniḥ",
    "GR14ss1_tatu:920": "sarvajño'tivikramī yo dig-vijayinaṃ caturdaśa-vidyaṃ caturdaśabhiḥ kṣaṇair nirjityāsanāni tasya caturdaśa jagrāha |",
    "GR14ss1_tatu:921": "sa ca tac-chiṣyaḥ",
    "GR14ss1_tatu:922": "padmanābhābhidhāno babhūveti prasiddham |",
    "GR14ss1_tatu:923": "tasmād iti prokta-guṇakatvād",
    "GR14ss1_tatu:924": "dhetor ity arthaḥ |",
    "GR14ss1_tatu:925": "ālayam iti mokṣam abhivyāpyety arthaḥ |",
    "GR14ss1_tatu:926": "ya iti andhaṃ",
    "GR14ss1_tatu:927": "tamo'vidyām atititīrṣatāṃ saṃsāriṇāṃ karuṇayā yaḥ purāṇa-guhyaṃ śrī-",
    "GR14ss1_tatu:928": "bhāgavatam āhety anvayaḥ |",
    "GR14ss1_tatu:929": "svānuybhāvam asādhāraṇa-prabhāvam ity arthaḥ ||24||",
    "GR14ss1_tatu:930": "yataḥ --",
    "GR14ss1_tatu:931": "tatropajagmur bhuvanaṃ punānā mahānubhāvā munayaḥ sa-śiṣyāḥ |",
    "GR14ss1_tatu:932": "prāyeṇa tīrthābhigamāpadeśaiḥ svayaṃ hi tīrthāni punanti santaḥ ||",
    "GR14ss1_tatu:933": "atrir vasiṣṭhaś cyavanaḥ śaradvān ariṣṭanemir bhṛgur aṅgirāś ca |",
    "GR14ss1_tatu:934": "parāśaro gādhi-suto 'tha rāma utathya indrapramadedhmavāhau ||",
    "GR14ss1_tatu:935": "medhātithir devala ārṣṭiṣeṇo bhāradvājo gautamaḥ pippalādaḥ |",
    "GR14ss1_tatu:936": "maitreya aurvaḥ kavaṣaḥ kumbhayonir dvaipāyano bhagavān nāradaś ca ||",
    "GR14ss1_tatu:937": "anye ca devarṣi-brahmarṣi-varyā",
    "GR14ss1_tatu:938": "rājarṣi-varyā aruṇādayaś ca |",
    "GR14ss1_tatu:939": "nānārṣeya-pravarān sametān abhyarcya rājā śirasā vavande ||",
    "GR14ss1_tatu:940": "sukhopaviṣṭeṣv atha teṣu bhūyaḥ",
    "GR14ss1_tatu:941": "kṛta-praṇāmaḥ sva-cikīrṣitaṃ yat |",
    "GR14ss1_tatu:942": "vijñāpayām āsa vivikta-cetā",
    "GR14ss1_tatu:943": "upasthito 'gre 'bhigṛhīta-pāṇiḥ || [BhP 1.19.8-12] ity ādy-anantaram -",
    "GR14ss1_tatu:944": "tataś ca vaḥ pṛcchyam imaṃ vipṛcche viśrabhya viprā iti kṛtyatāyām |",
    "GR14ss1_tatu:945": "sarvātmanā mriyamāṇaiś ca kṛtyaṃ śuddhaṃ ca tatrāmṛśatābhiyuktāḥ || [BhP 1.19.24]",
    "GR14ss1_tatu:946": "iti pṛcchati rājñi -",
    "GR14ss1_tatu:947": "tatrābhavad bhagavān vyāsa-putro",
    "GR14ss1_tatu:948": "yadṛcchayā gām aṭamāno 'napekṣaḥ |",
    "GR14ss1_tatu:949": "alakṣya-liṅgo nija-lābha-tuṣṭo",
    "GR14ss1_tatu:950": "vṛtaś ca bālair avadhūta-veṣaḥ || [BhP 1.19.25]",
    "GR14ss1_tatu:951": "tataś ca -- pratyutthitās te munayaḥ svāsanebhyaḥ (BhP 1.19.28)",
    "GR14ss1_tatu:952": "ity-ādy-ante",
    "GR14ss1_tatu:953": "sa saṃvṛtas tatra mahān mahīyasāṃ brahmarṣi-rājarṣi-devarṣi-saṅghaiḥ |",
    "GR14ss1_tatu:954": "vyarocatālaṃ bhagavān yathendur",
    "GR14ss1_tatu:955": "graharkṣa-tārā-nikaraiḥ parītaḥ || (BhP 1.19.30) ity uktam || 25||",
    "GR14ss1_tatu:956": "BD: munīnāṃ gurum ity uktam |",
    "GR14ss1_tatu:957": "tat katham ity atrāha yata iti |",
    "GR14ss1_tatu:958": "yata ity asya ity uktam iti pareṇa sambandhaḥ |",
    "GR14ss1_tatu:959": "aurva iti vipra-vaṃśaṃ vināśayadbhyo duṣṭebhyaḥ kṣatriyebhyo bhayād garbhād ākṛṣyorau tan-mātrā sthāpitas tato jātaḥ kṣatriyāṃs tān svena tejasā bhasmīcakāra iti",
    "GR14ss1_tatu:960": "bhārate[*ENDNOTE 2] kathāsti |",
    "GR14ss1_tatu:961": "nigṛhīta-pāṇi-yojitāñjali-puṭaḥ |",
    "GR14ss1_tatu:962": "evaṃ kartavyasya bhāva itikartavyatā |",
    "GR14ss1_tatu:963": "tasyāṃ viṣaye sarvāvasthāyāṃ puṃsaḥ kiṃ kṛtyam |",
    "GR14ss1_tatu:964": "tatrāpi mriyamāṇaiś ca kiṃ kṛtyam |",
    "GR14ss1_tatu:965": "tac ca śuddhaṃ hiṃsā-śūnyaṃ,",
    "GR14ss1_tatu:966": "tatrāmṛśata yūyam |",
    "GR14ss1_tatu:967": "gāṃ pṛthivīm |",
    "GR14ss1_tatu:968": "anapekṣo niḥspṛhaḥ |",
    "GR14ss1_tatu:969": "nijasya śuddhi-",
    "GR14ss1_tatu:970": "pūrti-kartuḥ sva-svāminaḥ kṛṣṇasya lābhena tuṣṭaḥ |",
    "GR14ss1_tatu:971": "tatra sabhāyām ||25||",
    "GR14ss1_tatu:972": "atra yadyapi tatra śrī-vyāsa-nāradau tasyāpi guru-parama-gurū, tathāpi punas tan-mukha-niḥsṛtaṃ śrī-bhāgavataṃ tayor apy aśrutacaram iva jātam ity evaṃ",
    "GR14ss1_tatu:973": "śrī-śukas tāv apy upadideśa deśyam ity abhiprāyaḥ |",
    "GR14ss1_tatu:974": "yad uktaṃ śuka-",
    "GR14ss1_tatu:975": "mukhād amṛta-dravya-saṃyutam (1.1.3) iti |",
    "GR14ss1_tatu:976": "tasmād evam api śrī-",
    "GR14ss1_tatu:977": "bhāgavatasyaiva sarvādhikyam |",
    "GR14ss1_tatu:978": "mātsyādīnāṃ yat purāṇādhikyaṃ śrūyate tat tv āpekṣikam iti |",
    "GR14ss1_tatu:979": "aho kiṃ bahunā, śrī-kṛṣṇa-pratinidhi-rūpam evedam |",
    "GR14ss1_tatu:980": "yata uktaṃ prathama-skandhe--",
    "GR14ss1_tatu:981": "kṛṣṇe sva-dhāmopagate dharma-jñānādibhiḥ saha |",
    "GR14ss1_tatu:982": "kalau naṣṭa-dṛśām eṣa purāṇārko 'dhunoditaḥ || (BhP 1.3.45) iti |",
    "GR14ss1_tatu:983": "ataeva sarva-guṇa-yuktatvam asyaiva dṛṣṭaṃ dharmaḥ projjhita-kaitavo'tra",
    "GR14ss1_tatu:984": "(1.1.2) ity ādinā,",
    "GR14ss1_tatu:985": "vedāḥ purāṇaṃ kāvyaṃ ca prabhur mitraṃ priyeva ca |",
    "GR14ss1_tatu:986": "bodhayantīti hi prāhus trivṛd bhāgavataṃ punaḥ ||",
    "GR14ss1_tatu:987": "iti muktāphale hemādri-kāra-vacanena ca |",
    "GR14ss1_tatu:988": "tasmān manyantāṃ vā kecit purāṇāntareṣu veda-sāpekṣatvaṃ śrī-bhāgavate tu tathā sambhāvanā svayam eva nirastaity api svayam eva labdhaṃ bhavati |",
    "GR14ss1_tatu:989": "ataeva",
    "GR14ss1_tatu:990": "parama-śruti-rūpatvaṃ",
    "GR14ss1_tatu:991": "tasya |",
    "GR14ss1_tatu:992": "yathoktam --",
    "GR14ss1_tatu:993": "kathaṃ vā pāṇḍaveyasya rājarṣer muninā saha |",
    "GR14ss1_tatu:994": "saṃvādaḥ samabhūt tāta yatraiṣā sātvatī śrutiḥ || (BhP 1.4.7) iti |",
    "GR14ss1_tatu:995": "atha yat khalu sarvaṃ purāṇa-jātam āvirbhāvyety ādikaṃ pūrvam uktaṃ tat tu prathama-skandha-gata-śrī-vyāsa-nārada-saṃvādenaiva prameyam ||26||",
    "GR14ss1_tatu:996": "BD: vaktavyaṃ yojayaty atra yadyapīty-ādinā |",
    "GR14ss1_tatu:997": "tasmād evam iti tad-vaktuḥ",
    "GR14ss1_tatu:998": "śrī-śukasya sarva-gurutvenāpīty arthaḥ |",
    "GR14ss1_tatu:999": "āpekṣikam iti etad-anya-",
    "GR14ss1_tatu:1000": "purāṇāpekṣayety arthaḥ |",
    "GR14ss1_tatu:1001": "atha paramotkarṣam āha aho kim iti ataeveti",
    "GR14ss1_tatu:1002": "kṛṣṇa-pratinidhitvāt kṛṣṇavat sarva-guṇa-yuktatvam ity arthaḥ |",
    "GR14ss1_tatu:1003": "priyeva kānteva |",
    "GR14ss1_tatu:1004": "trivṛt vedādi-traya-guṇa-yuktam ity arthaḥ |",
    "GR14ss1_tatu:1005": "tasmād iti veda-",
    "GR14ss1_tatu:1006": "sāpekṣatvaṃ veda-vākyena purāṇa-prāmāṇyam ity arthaḥ |",
    "GR14ss1_tatu:1007": "ataeveti paramārthāvedakatvād vedāntasyeva bhāgavatasya parama-śruti-rūpatvam ity arthaḥ |",
    "GR14ss1_tatu:1008": "yatra saṃvāde |",
    "GR14ss1_tatu:1009": "sātvatī vaiṣṇavīty arthaḥ |",
    "GR14ss1_tatu:1010": "artheti - idaṃ bhagavatā pūrvam ity ādi-dvādaśokter brahma-nārāyaṇa-saṃvāda-rūpam aṣṭādaśasu madhye prakaṭitaṃ, vyāsa-nārada-saṃvāda-rūpaṃ tatraiva praveśitaṃ, tad-",
    "GR14ss1_tatu:1011": "ubhayasya lakṣaṇa-saṅkhye tu mātsyādāv ukte iti bodhyam ity arthaḥ |",
    "GR14ss1_tatu:1012": "evam eva bhāratopakrame'pi dṛṣṭam |",
    "GR14ss1_tatu:1013": "ādāv ākhyānair vinā caturviṃśati-sahasraṃ",
    "GR14ss1_tatu:1014": "bhārataṃ tatas taiḥ sahitaṃ pañcāśat-sahasraṃ tatas tais tato'py adhikam",
    "GR14ss1_tatu:1015": "ito'py",
    "GR14ss1_tatu:1016": "adhikam iti tadvat ||26||",
    "GR14ss1_tatu:1017": "tad evaṃ parama-niḥśreyasa-niścayāya śrī-bhāgavatam eva paurvāparyāvirodhena vicāryate |",
    "GR14ss1_tatu:1018": "tatrāsmin sandarbha-ṣaṭkātmake granthe",
    "GR14ss1_tatu:1019": "sūtra-sthānīyam avatārikā-vākyaṃ viṣaya-vākyaṃ śrī-bhāgavata-vākyam |",
    "GR14ss1_tatu:1020": "bhāṣya-rūpā tad-vyākhyā tu samprati madhya-deśādau vyāptān advaita-",
    "GR14ss1_tatu:1021": "vādino nūnaṃ bhagavan-mahimānam avagāhayituṃ tad-vādena karburita-",
    "GR14ss1_tatu:1022": "lipīnāṃ parama-vaiṣṇavānāṃ śrīdhara-svāmi-caraṇānāṃ śuddha-vaiṣṇava-",
    "GR14ss1_tatu:1023": "siddhāntānugatā cet tarhi yathāvad eva vilikhyate |",
    "GR14ss1_tatu:1024": "kvacit teṣām evānyatra-",
    "GR14ss1_tatu:1025": "dṛṣṭa-vyākhyānusāreṇa draviḍādi-deśa-vikhyāta-parama-bhāgavatānāṃ",
    "GR14ss1_tatu:1026": "teṣām eva bāhulyena tatra vaiṣṇavatvena prasiddhatvāt |",
    "GR14ss1_tatu:1027": "śrī-bhāgavata eva,",
    "GR14ss1_tatu:1028": "kvacit kvacin mahārāja draviḍeṣu ca bhūriśaḥ (BhP 11.5.39) ity anena prathita-mahimnāṃ sākṣāc chrī-prabhṛtitaḥ pravṛtta-sampradāyānāṃ śrī-",
    "GR14ss1_tatu:1029": "vaiṣṇavābhidhānāṃ śrī-rāmānuja-bhagavat-pāda-viracita-śrī-bhāṣyādi-",
    "GR14ss1_tatu:1030": "dṛṣṭa-mata-prāmāṇyena mūla-grantha-svārasyena cānyathā ca |",
    "GR14ss1_tatu:1031": "advaita-",
    "GR14ss1_tatu:1032": "vyākhyānaṃ tu prasiddhatvān nātivitāyate ||27||",
    "GR14ss1_tatu:1033": "BD: tad evam iti |",
    "GR14ss1_tatu:1034": "nanu veda evāsmākaṃ pramāṇam iti pratijñāya purāṇam eva tat svīkarotīti kim idaṃ kautukam iti cen maivaṃ bhramitavyam |",
    "GR14ss1_tatu:1035": "evaṃ vā are'sya mahato bhūtasya (BṛhadU 2.4.10) ity ādi-śrutyaiva purāṇasya vedatvābhidhānāt",
    "GR14ss1_tatu:1036": "vedeṣu vedāntasyaiva purāṇeṣu śrī-bhāgavatasya",
    "GR14ss1_tatu:1037": "śraiṣṭhya-nirṇayāc ca tad eva pramāṇam iti kim asaṅgatam uktam iti |",
    "GR14ss1_tatu:1038": "atha",
    "GR14ss1_tatu:1039": "brahma-sūtra-bhāṣya-rītyā sandarbhasyāsya pravṛttir ity āha tatrasminn iti",
    "GR14ss1_tatu:1040": "vicārārhavākyaṃ viṣaya-vākyam |",
    "GR14ss1_tatu:1041": "bhāṣya-rūpā tad-vyākhyeti |",
    "GR14ss1_tatu:1042": "ayam arthaḥ śrīdhara-svāmino vaiṣṇavā eva, taṭ-ṭīkāsu bhagavad-vigraha-guṇa-vibhūti-",
    "GR14ss1_tatu:1043": "dhāmnāṃ tat-pārṣada-tanūnāṃ ca nityatvokteḥ |",
    "GR14ss1_tatu:1044": "bhagavad-bhakteḥ",
    "GR14ss1_tatu:1045": "sarvotkṛṣṭa-mokṣānuvṛttyor ukteś ca tathāpi kvacit kvacin māyāvādollekhas",
    "GR14ss1_tatu:1046": "tad-vādino bhagavad-bhaktau praveśayituṃ baḍiśāmiṣārpaṇa-nyāyenaiveti",
    "GR14ss1_tatu:1047": "viditam iti |",
    "GR14ss1_tatu:1048": "śuddha-vaiṣṇaveti yathā sāṅkhyādi-śāstrāṇām aviruddhāṃśaḥ sarvaiḥ svīkṛtas tadvad idaṃ bodhyam",
    "GR14ss1_tatu:1049": "kvacit teṣām eveti kvacit",
    "GR14ss1_tatu:1050": "sthalāntarīya-svāmi-vyākhyānusāreṇa śrī-bhāṣyādi-dṛṣṭa-mata-",
    "GR14ss1_tatu:1051": "prāmāṇyena mūla-śrī-bhāgavata-svārasyena cānyathā ca bhāṣya-rūpā tad-",
    "GR14ss1_tatu:1052": "vyākhyā mayā likhyata iti mat-kapola-kalpanaṃ kiñcid api nāstīti",
    "GR14ss1_tatu:1053": "pramāṇopetātra ṭīkety arthaḥ |",
    "GR14ss1_tatu:1054": "nanu pūrva-pakṣa-jñānāyādvaitaṃ ca vyākhyeyam iti tatrāha advaiteti ||27||",
    "GR14ss1_tatu:1055": "atra ca sva-darśitārtha-viśeṣa-prāmāṇyāyaiva, na tu śrīmad-bhāgavata-",
    "GR14ss1_tatu:1056": "vākya-prāmāṇyāya, pramāṇāni śruti-purāṇādi-vacanāni yathā-dṛṣṭam",
    "GR14ss1_tatu:1057": "evodāharaṇīyāni |",
    "GR14ss1_tatu:1058": "kvacit svayam adṛṣṭākarāṇi ca tattva-vāda-gurūṇām",
    "GR14ss1_tatu:1059": "anādhunikānāṃ pracura-pracārita-vaiṣṇava-mata-viśeṣāṇāṃ dakṣiṇādi-deśa-",
    "GR14ss1_tatu:1060": "vikhyāta-śiṣyopaśiṣyībhūta-vijayadhvaja-vyāsatīrthādi-veda-vedārtha-vid-",
    "GR14ss1_tatu:1061": "varāṇāṃ śrī-madhvācārya-caraṇānāṃ bhāgavata-tātparya-bhārata-tātparya-",
    "GR14ss1_tatu:1062": "brahma-sūtra-bhāṣyādibhyaḥ saṅgṛhītāni |",
    "GR14ss1_tatu:1063": "taiś caivam uktaṃ bhārata-",
    "GR14ss1_tatu:1064": "tātparye -",
    "GR14ss1_tatu:1065": "śāstrāntarāṇi saṃjānan vedāntasya prasādataḥ |",
    "GR14ss1_tatu:1066": "deśe deśe tathā granthān dṛṣṭvā caiva pṛthag-vidhān ||",
    "GR14ss1_tatu:1067": "yathā sa bhagavān vyāsaḥ sākṣān nārāyaṇaḥ prabhuḥ |",
    "GR14ss1_tatu:1068": "jagāda bhāratādyeṣu tathā vakṣye tad-īkṣayā || iti |",
    "GR14ss1_tatu:1069": "tatra tad-uddhṛtā śrutiś caturveda-śikhādyā, purāṇaṃ ca gāruḍādīnāṃ",
    "GR14ss1_tatu:1070": "samprati sarvatrāpracarad-rūpam aṃśādikam |",
    "GR14ss1_tatu:1071": "saṃhitā ca mahā-saṃhitādikā",
    "GR14ss1_tatu:1072": "tantraṃ ca tantra-bhāgavatādikaṃ brahma-tarkādikam iti jñeyam ||28||",
    "GR14ss1_tatu:1073": "BD: atreti |",
    "GR14ss1_tatu:1074": "iha granthe yāni śruti-purāṇādi-vacanāni mayā dhriyante tāni",
    "GR14ss1_tatu:1075": "svadarśitārtha-viśeṣa-prāmāṇyaiva |",
    "GR14ss1_tatu:1076": "na tu śrī-bhāgavata-vākya-prāmaṇyāya,",
    "GR14ss1_tatu:1077": "tasya svataḥ pramāṇatvāt |",
    "GR14ss1_tatu:1078": "tāni ca yathā-dṛṣṭam evodāharaṇīyāni mūla-",
    "GR14ss1_tatu:1079": "granthān vilokyotthāpitānīty arthaḥ |",
    "GR14ss1_tatu:1080": "kānicid vākyāni tu mad-adṛṣṭākarāṇy",
    "GR14ss1_tatu:1081": "asmad-ācārya-śrī-madhvamuni-dṛṣṭākarāṇy eva kvacin mayā dhriyanta ity āha kvacid iti |",
    "GR14ss1_tatu:1082": "mad-vyākhyānaṃ kvacid artha-viśeṣe prāmāṇyāya śrī-",
    "GR14ss1_tatu:1083": "madhvācārya-caraṇānāṃ bhāgavata-tātparyādibhyo granthebhyaḥ saṅgṛhītāni śruti-purāṇādi-vacanāni dhriyanta ity anuṣaṅgaḥ |",
    "GR14ss1_tatu:1084": "atrāsya",
    "GR14ss1_tatu:1085": "grantha-kartuḥ satyavāditvaṃ dhvanitam |",
    "GR14ss1_tatu:1086": "kaumāra-brahmacaryavān",
    "GR14ss1_tatu:1087": "naiṣṭhiko yaḥ satya-taponidhiḥ svapne'py anṛtaṃ noce ceti prasiddham |",
    "GR14ss1_tatu:1088": "teṣāṃ kīdṛśānām ity āha tattveti |",
    "GR14ss1_tatu:1089": "sarvaṃ vastu satyam iti vādas tattva-vādas",
    "GR14ss1_tatu:1090": "tad-",
    "GR14ss1_tatu:1091": "upadeṣṭṝṇām ity arthaḥ |",
    "GR14ss1_tatu:1092": "anādhunikānām atiprācīnānāṃ kenacic chāṅkareṇa saha vivāde madhvasya mataṃ vyāsaḥ svīcakre",
    "GR14ss1_tatu:1093": "śaṅkarasya tu tatyājetyaitihyam asti |",
    "GR14ss1_tatu:1094": "pracāriteti bhaktānāṃ viprāṇām eva mokṣaḥ |",
    "GR14ss1_tatu:1095": "devā bhakteṣu mukhyāḥ |",
    "GR14ss1_tatu:1096": "viriñcasyaiva sāyujyam |",
    "GR14ss1_tatu:1097": "lakṣmyā jīvakoṭitvam ity evaṃ",
    "GR14ss1_tatu:1098": "mata-viśeṣaḥ |",
    "GR14ss1_tatu:1099": "dakṣiṇādideśeti tena gauḍe'pi mādhavendrādayas tad-",
    "GR14ss1_tatu:1100": "upaśiṣyāḥ katicid babhūvur ity arthaḥ |",
    "GR14ss1_tatu:1101": "śāstrāntarāṇīti tena svasya dṛṣṭa-",
    "GR14ss1_tatu:1102": "sarvākaratā vyajyate dig-vijayitvaṃ cety upodghāto vyākhyātaḥ ||28||",
    "GR14ss1_tatu:1103": "atha namaskurvann eva tathābhūtasya śrīmad-bhāgavatasya tātparya-tad-",
    "GR14ss1_tatu:1104": "vaktur hṛdaya-niṣṭhā-paryālocanayā saṅkṣepatas tāvan nirdhārayati -",
    "GR14ss1_tatu:1105": "sva-sukha-nibhṛta-cetās tad-vyudastāny abhāvo'",
    "GR14ss1_tatu:1106": "py ajita-rucir alīlākṛṣṭa-sāras tadīyam |",
    "GR14ss1_tatu:1107": "vyatanuta kṛpayā yas tattva-dīpaṃ purāṇaṃ tam akhila-vṛjina-ghnaṃ vyāsa-sūnuṃ nato'smi || [BhP 12.12.69]",
    "GR14ss1_tatu:1108": "ṭīkā ca śrīdhara-svāmi-viracitā - śrī-guruṃ namaskaroti |",
    "GR14ss1_tatu:1109": "sva-sukhenaiva",
    "GR14ss1_tatu:1110": "nibhṛtaṃ pūrṇaṃ ceto yasya saḥ |",
    "GR14ss1_tatu:1111": "tenaiva vyudasto'nyasmin bhāvo bhāvanā yasya tathābhūto'py ajitasya rucirābhir līlābhir ākṛṣṭaḥ sāraḥ sva-sukha-",
    "GR14ss1_tatu:1112": "gataṃ dhairyaṃ yasya saḥ |",
    "GR14ss1_tatu:1113": "tattva-dīpaṃ paramārtha-prakāśakaṃ śrī-",
    "GR14ss1_tatu:1114": "bhāgavataṃ yo vyatanuta taṃ nato'smi ity eṣā |",
    "GR14ss1_tatu:1115": "evam eva dvitīye tad-vākyam",
    "GR14ss1_tatu:1116": "eva prāyeṇa munayo rājan (BhP 2.1.7) ity ādi-padya-trayam anusandheyam |",
    "GR14ss1_tatu:1117": "atrākhila-vṛjinaṃ tādṛśa-bhāvasya pratkūlam udāsīnaṃ ca jñeyam |",
    "GR14ss1_tatu:1118": "tad evam iha sambandhi-tattvaṃ brahmānandād api prakṛṣṭo rucira-līlāvaśiṣṭaḥ",
    "GR14ss1_tatu:1119": "śrīmān ajita eva |",
    "GR14ss1_tatu:1120": "sa ca pūrṇatvena mukhyatayā śrī-kṛṣṇa-saṃjña eveti śrī-",
    "GR14ss1_tatu:1121": "bādarāyaṇa-samādhau vyaktībhaviṣyati |",
    "GR14ss1_tatu:1122": "tathā prayojanākhyaḥ puruṣārthaś ca tādṛśa-tad-āsakti-janakaṃ tal-līlāśravaṇādi-lakṣaṇaṃ tad-bhajanam evety āyātam |",
    "GR14ss1_tatu:1123": "atra vyāsa-sūnum iti brahma-vaivartānusāreṇa śrī-kṛṣṇa-varāj",
    "GR14ss1_tatu:1124": "janmata eva māyayā tasyāspṛṣṭatvaṃ sūcitam || 12.12 || śrī-sūtaḥ śrī-",
    "GR14ss1_tatu:1125": "śaunakam ||29||",
    "GR14ss1_tatu:1126": "BD: atha yasya brahmeti (TattvaS, verse viii) padyoktam sambandhi-kṛṣṇa-",
    "GR14ss1_tatu:1127": "tattvaṃ, tad-bhakti-lakṣaṇam abhidheyaṃ, tat-prema-lakṣaṇaṃ pumarthaṃ ca nirūpatayā padyena tāvad-granthaṃ pravartayan granthakṛd avatārayati",
    "GR14ss1_tatu:1128": "atheti maṅgalārtham |",
    "GR14ss1_tatu:1129": "yasmin śāstra-vaktur hṛdaya-niṣṭhā pratīyate tad eva",
    "GR14ss1_tatu:1130": "śāstra-pratipādya-vastu, na tv anyad ity arthaḥ |",
    "GR14ss1_tatu:1131": "sveti tadīyam ajita-nirūpakaṃ",
    "GR14ss1_tatu:1132": "purāṇam ity arthaḥ |",
    "GR14ss1_tatu:1133": "ṭīkā ceti sva-sukheneti |",
    "GR14ss1_tatu:1134": "svam asādhāraṇaṃ jīvānāndād utkṛṣṭam |",
    "GR14ss1_tatu:1135": "guḍād iva madhu, yad-anabhibyakta-saṃsthāna-guṇa-vibhūti-līlam",
    "GR14ss1_tatu:1136": "ānanda-rūpaṃ sva-prakāśaṃ brahma-śabda-vyapadeśyaṃ vastu tenety arthaḥ |",
    "GR14ss1_tatu:1137": "rucirābhir iti pāramaiśvarya-samaveta-mādhurya-sambhinnatvān",
    "GR14ss1_tatu:1138": "manojñābhir ānandaika-rūpābhiḥ pānaka-rasa-nyāyena sphurad-ajita-tat-",
    "GR14ss1_tatu:1139": "parikarādibhir līlābhir ity arthaḥ |",
    "GR14ss1_tatu:1140": "atrākhileti |",
    "GR14ss1_tatu:1141": "pratikūlaṃ pratyākhyāyakam |",
    "GR14ss1_tatu:1142": "udāsīnaṃ tyājakam ity arthaḥ |",
    "GR14ss1_tatu:1143": "aṅka-yugmaṃ skandhādhyāyayor jñāpakam |",
    "GR14ss1_tatu:1144": "śrī-sūtaḥ śrī-śaunakaṃ prati nirdhārayatīty avatārikāvākyena sambandhaḥ |",
    "GR14ss1_tatu:1145": "evam uttaratra sarvatra bodhyam ||29||",
    "GR14ss1_tatu:1146": "tādṛśam eva tātparyaṃ karisyamāṇa-tad-grantha-pratipādya-tattva-nirṇaya-",
    "GR14ss1_tatu:1147": "kṛte tat-pravaktṛ-śrī-bādarāyaṇa-kṛte samādhāv api saṅkṣepata eva nirdhārayati -",
    "GR14ss1_tatu:1148": "bhakti-yogena manasi samyak praṇihite 'male |",
    "GR14ss1_tatu:1149": "apaśyat puruṣaṃ pūrṇaṃ māyāṃ ca tad-apāśrayam ||",
    "GR14ss1_tatu:1150": "yayā sammohito jīva ātmānaṃ tri-guṇātmakam |",
    "GR14ss1_tatu:1151": "paro 'pi manute 'narthaṃ tat-kṛtaṃ cābhipadyate ||",
    "GR14ss1_tatu:1152": "anarthopaśamaṃ sākṣād bhakti-yogam adhokṣaje |",
    "GR14ss1_tatu:1153": "lokasyājānato vidvāṃś cakre sātvata-saṃhitām ||",
    "GR14ss1_tatu:1154": "yasyāṃ vai śrūyamāṇāyāṃ kṛṣṇe parama-pūruṣe |",
    "GR14ss1_tatu:1155": "bhaktir utpadyate puṃsaḥ śoka-moha-bhayāpahā ||",
    "GR14ss1_tatu:1156": "sa saṃhitāṃ bhāgavatīṃ kṛtvānukramya cātma-jam |",
    "GR14ss1_tatu:1157": "śukam adhyāpayām āsa nivṛtti-nirataṃ muniḥ || (BhP 1.7.4-8)",
    "GR14ss1_tatu:1158": "tatra --",
    "GR14ss1_tatu:1159": "sa vai nivṛtti-nirataḥ sarvatropekṣako muniḥ |",
    "GR14ss1_tatu:1160": "kasya vā bṛhatīm etām ātmārāmaḥ samabhyasat || (BhP 1.7.9)",
    "GR14ss1_tatu:1161": "iti śaunaka-praśnānantaraṃ ca -",
    "GR14ss1_tatu:1162": "ātmārāmāś ca munayo nirgranthā apy urukrame |",
    "GR14ss1_tatu:1163": "kurvanty ahaitukīṃ bhaktim ittham-bhūta-guṇo hariḥ ||",
    "GR14ss1_tatu:1164": "harer guṇākṣipta-matir bhagavān bādarāyaṇiḥ |",
    "GR14ss1_tatu:1165": "adhyagān mahad ākhyānaṃ nityaṃ viṣṇu-jana-priyaḥ || (BhP 1.7.10-11)",
    "GR14ss1_tatu:1166": "bhakti-yogena premṇā |",
    "GR14ss1_tatu:1167": "astv evam aṅga bhagavān bhajatāṃ mukundo muktiṃ dadāti karhicit sma na bhakti-yogam || (BhP",
    "GR14ss1_tatu:1168": "ity atra prasiddheḥ |",
    "GR14ss1_tatu:1169": "praṇihite samāhite samādhinānusmara tad-viceṣṭitam",
    "GR14ss1_tatu:1170": "(BhP 1.5.13) iti taṃ prati śrī-nāradopadeśāt |",
    "GR14ss1_tatu:1171": "pūrṇadasya mukta-pragrahayā",
    "GR14ss1_tatu:1172": "vṛttyā -",
    "GR14ss1_tatu:1173": "bhagavān iti śabdo'yaṃ tathā puruṣa ity api |",
    "GR14ss1_tatu:1174": "vartate nirupādhiś ca vāsudeve'khilātmani ||",
    "GR14ss1_tatu:1175": "iti pādmottara-khaṇḍa-vacanāvaṣṭambhena, tathā -",
    "GR14ss1_tatu:1176": "kāma-kāmo yajet somam akāmaḥ puruṣaṃ param ||",
    "GR14ss1_tatu:1177": "akāmaḥ sarva-kāmo vā mokṣa-kāma udāra-dhīḥ |",
    "GR14ss1_tatu:1178": "tīvreṇa bhakti-yogena yajeta puruṣaṃ param || (BhP 2.3.9-10)",
    "GR14ss1_tatu:1179": "ity asya vākya-dvayasya pūrva-vākye puruṣaṃ paramātmānaṃ prakṛty-",
    "GR14ss1_tatu:1180": "ekopādhim uttara-vākye puruṣaṃ pūrṇaṃ nirupādhim iti ṭīkānusāreṇa ca",
    "GR14ss1_tatu:1181": "pūrṇaḥ puruṣo'tra svayaṃ bhagavān ucyate ||30||",
    "GR14ss1_tatu:1182": "BD: grantha-vaktuḥ śukasya yatra niṣṭhāvadhāritā |",
    "GR14ss1_tatu:1183": "tatraiva grantha-kartur",
    "GR14ss1_tatu:1184": "vyāsasyāpi niṣṭhām avadhārayitum avatārayati tādṛśam eveti |",
    "GR14ss1_tatu:1185": "nivṛtti-nirataṃ",
    "GR14ss1_tatu:1186": "brahmānandād anyasmin spṛhā-virahitam |",
    "GR14ss1_tatu:1187": "kasyeti saṃhitābhyāsasya kiṃ phalam ity arthaḥ |",
    "GR14ss1_tatu:1188": "adhyagād adhītavān |",
    "GR14ss1_tatu:1189_0": "mukta-pragrahayeti yathāśvaḥ pragrahe mukte balāvadhi dhāvaty evaṃ pūrṇa-śabdaḥ pravṛttaḥ",
    "GR14ss1_tatu:1189_1": "pūrṇatvāvadhi pravarteteti vaktuṃ tad-avadhiś ca svayaṃ-bhagavaty eveti tathocyata",
    "GR14ss1_tatu:1189_2": "ity arthaḥ pūrvam iti pāṭhe pūrvam evāham ihāsam, iti tat-puruṣasya puruṣatvam iti",
    "GR14ss1_tatu:1189_3": "śrauta-nirvacana-viśeṣa-puraskāreṇa ca sa evocyate |",
    "GR14ss1_tatu:1190": "tam apaśyat śrī-veda-",
    "GR14ss1_tatu:1191": "vyāsa iti svarūpa-śaktim antam evety etat svayam eva labdham pūrṇaṃ candram apaśyad ity ukte kāntim antam apaśyad iti labhyate |",
    "GR14ss1_tatu:1192": "ataeva -",
    "GR14ss1_tatu:1193": "tvam ādyaḥ puruṣaḥ sākṣād īśvaraḥ prakṛteḥ paraḥ māyāṃ vyudasya cic-chaktyā",
    "GR14ss1_tatu:1194": "kaivalye sthita ātmani || [BhP 1.7.23] ity uktam |",
    "GR14ss1_tatu:1195": "ataeva māyāṃ ca tad-apāśrayam ity anena tasmin apa apakṛṣṭa āśrayo",
    "GR14ss1_tatu:1196": "yasyāḥ |",
    "GR14ss1_tatu:1197": "nilīya sthitatvād iti māyāyā na tat-svarūpa-bhūtatvam ity api labhyate |",
    "GR14ss1_tatu:1198": "vakṣyate ca - māyā paraity abhimukhe ca vilajjamānā iti [BhP",
    "GR14ss1_tatu:1199": "svarūpa-śaktir iyam atraiva vyaktībhaviṣyati anarthopaśamaṃ sākṣād bhakti-yogam adhokṣaje [BhP 1.7.6] ity anena ātmārāmāś ca [BhP 1.7.10] ity anena ca |",
    "GR14ss1_tatu:1200": "pūrvatra hi bhakti-yoga-prabhāvaḥ khalv asau māyābhibhāvakatayā",
    "GR14ss1_tatu:1201": "svarūpa-śakti-vṛttitvenaiva gamyate |",
    "GR14ss1_tatu:1202": "paratra ca te guṇā brahmānandasyāpy uparicaratayā svarūpa-śakteḥ parama-vṛttitām evārhantīti",
    "GR14ss1_tatu:1203": "māyādhiṣṭhātṛ-",
    "GR14ss1_tatu:1204": "puruṣas tu tad-aṃśatvena, brahma ca tadīya-nirviśeṣāvirbhāvatvena, tad-",
    "GR14ss1_tatu:1205": "antarbhāva-vivakṣayā pṛthaṅ nokte iti jñeyam |",
    "GR14ss1_tatu:1206": "ato'tra pūrvavad eva sambandhi-tattvaṃ nirdhāritam ||31||",
    "GR14ss1_tatu:1207": "BD: pāṭhāntareṇāpi sa evārtha iti vyākhyātum āha pūrvam iti |",
    "GR14ss1_tatu:1208": "īśvarasyaiva",
    "GR14ss1_tatu:1209": "pūrva-vartitvāt puruṣatvam ity arthaḥ |",
    "GR14ss1_tatu:1210": "sa eveti svayaṃ bhagavān eva |",
    "GR14ss1_tatu:1211": "svarūpa-śaktimattve pramāṇam āha tvam iti |",
    "GR14ss1_tatu:1212": "śrutiś cātrāsti |",
    "GR14ss1_tatu:1213": "parāsya śaktir vividhaiva śrūyate svābhāvikī jñāna-bala-kriyā ca iti (ŚvetU 6.8) |",
    "GR14ss1_tatu:1214": "eṣaiva hlādinī sandhinīty ādinā smaryate |",
    "GR14ss1_tatu:1215": "ity uktam iti kaṇṭhataḥ pāṭhitam arjunenety arthaḥ |",
    "GR14ss1_tatu:1216": "māyāto'nyeyaṃ bodhyety āha ataevety ādinā |",
    "GR14ss1_tatu:1217": "mūla-",
    "GR14ss1_tatu:1218": "vākyena svarūpa-bhūtā cic-chaktir iyaṃ bodhitāstīy āha ataevety ādinā |",
    "GR14ss1_tatu:1219": "paṭṭa-mahiṣīva svarūpa-śaktiḥ, bahir dvāra-sevikeva māyā-śaktir ity ubhayor mahad-antaraṃ bodhyam |",
    "GR14ss1_tatu:1220": "bhagavad-bhakter bhagavad-guṇānāṃ ca",
    "GR14ss1_tatu:1221": "svarūpa-śakti-sārāṃśatvaṃ sayuktikam āha pūrvatra hītyādinā |",
    "GR14ss1_tatu:1222": "brahmānandasyeti anabhivyakta-saṃsthānādi-viśeṣasyeti bodhyam |",
    "GR14ss1_tatu:1223": "nanu",
    "GR14ss1_tatu:1224": "paramātma-rūpas tādṛśa-brahma-rūpaś cāvirbhāvaḥ kuto vyāsena na dṛṣṭa iti cet tatrāha māyādhiṣṭhātr iti ||31||",
    "GR14ss1_tatu:1225_0": "atha prāk-pratipāditasyaivābhedhyeasya prayojanasya ca sthāpakaṃ jīvasya svarūpata",
    "GR14ss1_tatu:1225_1": "eva parameśvarād vailakṣaṇyam apaśyad ity āha- yayā māyayā sammohito jīvaḥ svayaṃ",
    "GR14ss1_tatu:1225_2": "cid-rūpatvena triguṇātmakāj jaḍāt paro'py ātmānaṃ triguṇātmakaṃ jaḍaṃ dehādi-saṅghātaṃ",
    "GR14ss1_tatu:1225_3": "manute |",
    "GR14ss1_tatu:1226": "tan-manana-kṛtam anarthaṃ",
    "GR14ss1_tatu:1227": "saṃsāra-vyasanaṃ cābhipadyate |",
    "GR14ss1_tatu:1228": "tad evaṃ jīvasya cid-rūpatve'pi yayā sammohita iti manute iti ca svarūpa-bhūta-jñāna-śālitvaṃ",
    "GR14ss1_tatu:1229": "prakāśaika-rūpasya tejasaḥ svapara-prakāśana-śaktivat |",
    "GR14ss1_tatu:1230": "ajñānenāvṛtaṃ jñānaṃ tena muhyanti jantavaḥ (Gītā 5.25) iti śrī-gītābhyaḥ |",
    "GR14ss1_tatu:1231": "tad evaṃ upādher eva jīvatvaṃ tan-nāśasyaiva mokṣatvam iti matāntaraṃ parihṛtavān |",
    "GR14ss1_tatu:1232": "atra yayā sammohitaḥ ity anena tasyā eva tatra kartṛtvaṃ bhagavatas tatrodāsīnatvaṃ matam",
    "GR14ss1_tatu:1233": "vakṣyate ca --",
    "GR14ss1_tatu:1234": "vilajjamānayā yasya sthātum īkṣā-pathe'muyā",
    "GR14ss1_tatu:1235": "vimohitā vikatthante mamāham iti durdhiyaḥ || [BhP 2.5.13] iti |",
    "GR14ss1_tatu:1236": "atra vilajjamānayā ity anenedam āyāti tasyā jīva-sammhohanaṃ karma śrī-",
    "GR14ss1_tatu:1237": "bhagavate na rocata iti yadyapi sā svayaṃ jānāti, tathāpi bhayaṃ dvitīyābhiniveśataḥ syād īśād apetasya (BhP 11.2.37) iti diśā jīvānām",
    "GR14ss1_tatu:1238": "anādi-bhagavad-ajñāna-maya-vaimukhyam asahamānā svarūpāvaraṇam asvarūpāveśaṃ ca karoti",
    "GR14ss1_tatu:1239": "jīvo yenśvaraṃ bhajet bhaktyā ca tasmin premāṇaṃ vindet tato māyayā vimuktaḥ syāt tam īśvarāj jīvasya vāstavaṃ bhedam apaśyad iti vyācaṣṭe,",
    "GR14ss1_tatu:1240": "atha prāg ity ādinā |",
    "GR14ss1_tatu:1241": "jīvasyeti vailakṣaṇyam iti sevakatva-sevyatvāṇutva-",
    "GR14ss1_tatu:1242": "vibhutva-rūpa-nitya-dharma-hetukaṃ bhedam ity arthaḥ |",
    "GR14ss1_tatu:1243": "nanu cin-mātro",
    "GR14ss1_tatu:1244": "jīvaḥ yo vijñāne tiṣṭhan (BṛhadU 3.7.22), vijñānaṃ yajñaṃ tanute (TaittU",
    "GR14ss1_tatu:1245": "2.5.1) ity ādau cid-dhātutva-śravaṇāt, na tasya dharma-bhūtaṃ nityaṃ jñānam asti yena moha-manane varṇanīye |",
    "GR14ss1_tatu:1246": "tasmāt sattvā sañjāyate jñānam (Gītā",
    "GR14ss1_tatu:1247": "14.17) ity ādi-vākyāt, sattve yā caitanyasya cchāyā, tad eva sattvopahitasya tasya jñānaṃ yena moha-manane vyāsena dṛṣṭe syātām iti cet tatrāha tad evam ity ādinā |",
    "GR14ss1_tatu:1248": "chāyābhāvāc ca na tat-kalpanaṃ yuktam iti bhāvaḥ |",
    "GR14ss1_tatu:1249": "nanu",
    "GR14ss1_tatu:1250": "svarūpa-bhūtaṃ jñānaṃ katham iti cet tatrāha parkāśaiketi |",
    "GR14ss1_tatu:1251": "ahi-",
    "GR14ss1_tatu:1252": "kuṇḍalādhikaraṇe (Vs. 3.2.28) bhāṣitam etad draṣṭavyam |",
    "GR14ss1_tatu:1253": "tṛtīya-sandarbhe",
    "GR14ss1_tatu:1254": "vistarīṣyāma etat |",
    "GR14ss1_tatu:1255": "tad evam upādher iti antaḥkaraṇaṃ jīvaḥ antaḥ-karaṇa-",
    "GR14ss1_tatu:1256": "nāśo jīvasya mokṣa iti śaṅkara-mataṃ dūsitam |",
    "GR14ss1_tatu:1257": "tathā sati paro'pīty ādi-",
    "GR14ss1_tatu:1258": "vyākopād iti bhāvaḥ |",
    "GR14ss1_tatu:1259": "atreti tatra jīva-mohane karmaṇi |",
    "GR14ss1_tatu:1260": "tasyā māyāyāḥ |",
    "GR14ss1_tatu:1261": "vilajjeti brahma-vākyam |",
    "GR14ss1_tatu:1262": "amuyā māyayā |",
    "GR14ss1_tatu:1263": "asahamāneti dāsyā ucitam etat karma yat svāmi-vimukhān duḥkhākarotīti |",
    "GR14ss1_tatu:1264": "īśa-vaimukhyena pihitaṃ jīvaṃ māyā pidhatte, ghaṭenāvṛtaṃ dīpaṃ yathā tama āvṛṇotīti ||32||",
    "GR14ss1_tatu:1265": "śrī-bhagavāṃś cānādita eva bhaktāyāṃ prapañcādhikāriṇyāṃ tasyāṃ dākṣiṇyaṃ laṅghituṃ na śaknoti |",
    "GR14ss1_tatu:1266": "tathā tad-bhayenāpi jīvānāṃ sva-",
    "GR14ss1_tatu:1267": "sāmmukhyaṃ vāñchann upadiśati --",
    "GR14ss1_tatu:1268": "daivī hy eṣā guṇa-mayī mama māyā duratyayā |",
    "GR14ss1_tatu:1269": "mām eva ye prapadyante māyām etāṃ taranti te || iti [Gītā 7.14]",
    "GR14ss1_tatu:1270": "satāṃ prasaṅgān mama vīrya-saṃvido",
    "GR14ss1_tatu:1271": "bhavanti hṛt-karṇa-rasāyanāḥ kathāḥ |",
    "GR14ss1_tatu:1272": "taj-joṣaṇād āśv apavarga-vartmani",
    "GR14ss1_tatu:1273": "śraddhā ratir bhaktir anukramiṣyati || (3.25.25)",
    "GR14ss1_tatu:1274": "līlayā śrīmad-vyāsa-rūpeṇa tu viśiṣṭayā tad-upadiṣṭavān ity anantaram evāyāsyati |",
    "GR14ss1_tatu:1275": "anarthopaśamaṃ sākṣād iti |",
    "GR14ss1_tatu:1276": "tasmād dvayor api tat tat samañjasaṃ jñeyam |",
    "GR14ss1_tatu:1277": "nanu māyā khalu śaktiḥ śaktiś ca kārya-kṣamatvaṃ |",
    "GR14ss1_tatu:1278": "tac ca dharma-viśeṣaḥ |",
    "GR14ss1_tatu:1279": "tasyāḥ kathaṃ lajjādikam |",
    "GR14ss1_tatu:1280": "ucyate evaṃ saty api bhagavati tāsāṃ śaktīnām",
    "GR14ss1_tatu:1281": "adhiṣṭhātṛ-devyaḥ śrūyante, yathā kenopaniṣadi mahendra-māyayoḥ",
    "GR14ss1_tatu:1282": "saṃvādaḥ |",
    "GR14ss1_tatu:1283": "tad āstāṃ, prastutaṃ prastūyate ||33||",
    "GR14ss1_tatu:1284": "BD: nanv īśvaraḥ kathaṃ tan mohanaṃ sahate |",
    "GR14ss1_tatu:1285": "tatrāha bhagavāṃś ceti |",
    "GR14ss1_tatu:1286": "tarhi",
    "GR14ss1_tatu:1287": "kṛpālutā-ksiḥ |",
    "GR14ss1_tatu:1288": "tatrāha tatheti |",
    "GR14ss1_tatu:1289": "tad-bhayenāpīti māyāto yaj-jīvānāṃ",
    "GR14ss1_tatu:1290": "bhayaṃ tenāpi hetunety arthaḥ |",
    "GR14ss1_tatu:1291": "tataś ca na tat-ksatir ity arthaḥ |",
    "GR14ss1_tatu:1292": "daivīti prapattiś ceyaṃ sat-prasaṅga-hetukaiva tad-upadiṣṭā yayā sāmmukhyaṃ syāt tad viddhi praṇipātena (Gītā 4.34) ity ādi tad-vākyāt |",
    "GR14ss1_tatu:1293": "satāṃ prasaṅgāt ity",
    "GR14ss1_tatu:1294": "ādy-agrima-",
    "GR14ss1_tatu:1295": "vākyāc ca |",
    "GR14ss1_tatu:1296": "līlayeti līlāvatāreṇa |",
    "GR14ss1_tatu:1297": "viśiṣṭatayeti ācārya-rūpeṇety arthaḥ |",
    "GR14ss1_tatu:1298": "tasmād iti dvayor māyā-bhagavator api |",
    "GR14ss1_tatu:1299": "tat tad iti |",
    "GR14ss1_tatu:1300": "mohanaṃ sāmmukhya-",
    "GR14ss1_tatu:1301": "vāñchā cety arthaḥ |",
    "GR14ss1_tatu:1302": "nanu māyāyā mohana-lajjana-kartṛtvam uktaṃ tat kathaṃ",
    "GR14ss1_tatu:1303": "jaḍāyās tasyāḥ sambhaved iti śaṅkate - nanu māyeti |",
    "GR14ss1_tatu:1304": "dharma-viśeṣa",
    "GR14ss1_tatu:1305": "utsāhādivad ity arthaḥ |",
    "GR14ss1_tatu:1306": "siddhāntayati ucyata iti |",
    "GR14ss1_tatu:1307": "adhiṣṭhātṛ-devya iti |",
    "GR14ss1_tatu:1308": "vindhyādi-girīṇāṃ yathādhiṣṭhātṛ-mūrtayas tadvat |",
    "GR14ss1_tatu:1309": "keneti tasyāṃ brahma ha devebhyo vijigye (KenaU 3.1) ity ādi-vākyam asti |",
    "GR14ss1_tatu:1310": "tatrāgni-vāyu-",
    "GR14ss1_tatu:1311": "maghonaḥ sagarvān vīkṣya tad-garvam apanetuṃ paramātmāvirabhūt |",
    "GR14ss1_tatu:1312": "tam ajānantas te jijñāsayāmāsuḥ |",
    "GR14ss1_tatu:1313": "teṣāṃ vīryaṃ parīkṣamāṇaḥ sa tṛṇaṃ nidadhau |",
    "GR14ss1_tatu:1314": "sarvaṃ daheyam ity agniḥ |",
    "GR14ss1_tatu:1315": "sarvam ādadīyeti vāyuś ca bruvaṃs tan-",
    "GR14ss1_tatu:1316": "nirdagdhum ādayetuṃ ca nāśakat |",
    "GR14ss1_tatu:1317": "jñātuṃ pravṛttān madhonas tu sa tiro'dhatta |",
    "GR14ss1_tatu:1318": "tad-ākāśe maghavā haimavatīm umām ājagāma |",
    "GR14ss1_tatu:1319": "kim etad iti papraccha |",
    "GR14ss1_tatu:1320": "sā ca brahmaitad ity uvāceti niṣkṛṣṭam ||33||",
    "GR14ss1_tatu:1321": "tatra jīvasya tādṛśa-cid-rūpatve'pi parameśvarato vailakṣaṇyaṃ tad-apāśrayam",
    "GR14ss1_tatu:1322": "iti, yathā sammohita iti ca darśayati ||34||",
    "GR14ss1_tatu:1323": "BD: tatra jīvasyeti māyāṃ ca tad-apāśrayām itīśvarasya māyā-niyantṛtvaṃ",
    "GR14ss1_tatu:1324": "yayā sammohito jīva iti jīvasya māyā-niyamyatvaṃ ca |",
    "GR14ss1_tatu:1325": "tena svarūpata īśāj jīvasya bheda-paryāyaṃ vailakṣaṇyaṃ dṛṣṭavān iti prasphuṭam |",
    "GR14ss1_tatu:1326": "apaśyat ity anena kālo'py ānītaḥ |",
    "GR14ss1_tatu:1327": "tad evam īśvara-jīva-māyā-kālākhyāni catvāri tattvāni samādhau śrī-vyāsena dṛṣṭāni |",
    "GR14ss1_tatu:1328": "tāni nityāny eva |",
    "GR14ss1_tatu:1329": "atha ha vāva nityāni puruṣaḥ prakṛtir ātmā kālaḥ ity evaṃ bhāllaveya-śruteḥ |",
    "GR14ss1_tatu:1330": "nityo nityānāṃ cetanaś cetanānām eko bahūnāṃ yo vidadhāti kāmān (KaṭhaU",
    "GR14ss1_tatu:1331": "2.2.13) iti kāṭhakāt |",
    "GR14ss1_tatu:1332": "ajām ekāṃ lohita-śukla-kṛṣṇāṃ",
    "GR14ss1_tatu:1333": "bahvīḥ prajāḥ sṛjamānāṃ sarūpāḥ |",
    "GR14ss1_tatu:1334": "ajo hy eko juṣamāṇo'nuśete",
    "GR14ss1_tatu:1335": "jahāty enāṃ bhukta-bhogām ajo'nyaḥ || iti śvetāśvatarāṇāṃ mantrāc ca",
    "GR14ss1_tatu:1336": "(ŚvetU 4.5) |",
    "GR14ss1_tatu:1337": "avikārāya śuddhāya nityāya parmātmane |",
    "GR14ss1_tatu:1338": "sadaika-rūpa-rūpāya viṣṇave sarva-jiṣṇave || (ViP 1.2.1)",
    "GR14ss1_tatu:1339": "pradhānaṃ puruṣaṃ cāpi praviśyātmecchayā hariḥ |",
    "GR14ss1_tatu:1340": "kṣobhayāmāsa samprāpte sarga-kāle vyayāvyayau || (ViP 1.2.29)",
    "GR14ss1_tatu:1341": "avyaktaṃ kāraṇaṃ yat tat pradhāna ṛṣi-sattamaiḥ |",
    "GR14ss1_tatu:1342": "procyate prakṛtiḥ sūkṣmā nityaṃ sad-asad-ātmakam || (ViP 1.2.19)",
    "GR14ss1_tatu:1343": "anādir bhagavān kālo nānto'sya dvija vidyate |",
    "GR14ss1_tatu:1344": "avyucchinnās tatas tv ete sarga-sthity-anta-saṃyamāḥ || (ViP 1.2.26)",
    "GR14ss1_tatu:1345": "iti śrī-vaiṣṇavāc ca |",
    "GR14ss1_tatu:1346": "teṣv īśvaraḥ śaktimān svatantraḥ jīvādayas tu tac-",
    "GR14ss1_tatu:1347": "chaktayo'svatantrāḥ |",
    "GR14ss1_tatu:1348": "viṣṇu-śaktiḥ parā proktā kṣetrajñākhyā tathāparā |",
    "GR14ss1_tatu:1349": "avidyā-karma-saṃjñānyā tṛtīyā śaktir iṣyate || (ViP 6.7.61)",
    "GR14ss1_tatu:1350": "iti śrī-vaiṣṇavāt |",
    "GR14ss1_tatu:1351": "sa yāvad urvyā bharam īśvareśvaraḥ svakāla-śaktyā",
    "GR14ss1_tatu:1352": "kṣapayaṃś cared bhuvi (BhP 10.1.22) iti śrī-bhāgavatāc ca |",
    "GR14ss1_tatu:1353": "tatra vibhuvijñānam īśvaraḥ, aṇu-vijñānaṃ jīvaḥ |",
    "GR14ss1_tatu:1354": "ubhayaṃ nitya-jñāna-guṇakam |",
    "GR14ss1_tatu:1355": "sattvādi-guṇa-traya-viśiṣṭaṃ jaḍaṃ dravyaṃ māyā |",
    "GR14ss1_tatu:1356": "guṇa-traya-śūnyaṃ bhūta-",
    "GR14ss1_tatu:1357": "vartamānādi-vyavahāra-kāraṇaṃ jaḍaṃ dravyaṃ tu kālaḥ |",
    "GR14ss1_tatu:1358": "karmāpy anādi vināśi cāsti na karmāvibhāgād iti cen nānāditvāt iti (Vs 2.1.35) iti sūtrād",
    "GR14ss1_tatu:1359": "vastu-sthitiḥ śruti-smṛti-siddhā veditavyā ||34||",
    "GR14ss1_tatu:1360": "yarhy eva yad ekaṃ cid-rūpaṃ brahma māyāśrayatā-valitaṃ vidyāmayaṃ tarhy eva tan-māyā-viṣayatāpannam avidyā-paribhūtaṃ cety uktam iti jīveśvara-",
    "GR14ss1_tatu:1361": "vibhāgo ævagataḥ |",
    "GR14ss1_tatu:1362": "tataś ca svarūpa-sāmarthya-vailakṣaṇyena tad dvitayaṃ mitho vilakṣaṇa-svarūpam evety āgatam",
    "GR14ss1_tatu:1363": "BD: yat tu ekam evādvitīyam (ChāU 6.2.1), vijñānam ānandaṃ brahma",
    "GR14ss1_tatu:1364": "(BṛhadU 3.9.28), neha nānāsti kiñcana (BṛhadU 4.4.19) ity ādi-śrutibhyo",
    "GR14ss1_tatu:1365": "nirviśeṣa-cin-mātrādvaitaṃ brahma vāstavyam |",
    "GR14ss1_tatu:1366": "atha sadasad-vilakṣaṇatvād",
    "GR14ss1_tatu:1367": "anirvacanīyena vidyāvidyā-vṛttikenājñānena sambandhāt tasmād vidyopahitam īśvara-caitanyam avidyopahitaṃ jīva-caitanyaṃ cābhūt |",
    "GR14ss1_tatu:1368": "svarūpa-",
    "GR14ss1_tatu:1369": "jñānena nivṛtte tv ajñāne na tatreśvara-jīva-bhāvaḥ, kintu",
    "GR14ss1_tatu:1370": "nirviśeṣādvitīya-",
    "GR14ss1_tatu:1371": "cinmātra-rūpāvasthitir bhaved ity āha māyī śaṅkaraḥ |",
    "GR14ss1_tatu:1372": "tatrāha yarhy eva yad ekam iti visphuṭārtham |",
    "GR14ss1_tatu:1373": "ity uktam iti |",
    "GR14ss1_tatu:1374": "yugapad evākasmād evājñāna-yogād",
    "GR14ss1_tatu:1375": "ekasya bhāgasya vidyāśrayatvam anyasyāvidyā-parābhūtir iti |",
    "GR14ss1_tatu:1376": "kim aparāddhaṃ tena brahmaṇā yena vividha-vikṣepa-",
    "GR14ss1_tatu:1377": "kleśānubhavabhājanatābhūt |",
    "GR14ss1_tatu:1378": "punar apy ākasmikājñāna-",
    "GR14ss1_tatu:1379": "sambandhasyāśakyatvād vaktum iti na tad uktarītyā tad-vibhāgo vācyaḥ kintu śrī-vyāsa-dṛṣṭa-rītyaiva so'smābhir avagata ity arthaḥ ||35||",
    "GR14ss1_tatu:1380": "na copādhitāratamyamaya-pariccheda-pratibimbatvādi-vyavasthayā tayor vibhāgaḥ syāt ||36||",
    "GR14ss1_tatu:1381": "BD: yat tu indro māyābhiḥ puru-rūpa īyate (RV 6.47.18, BṛhadU 2.5.19) ity",
    "GR14ss1_tatu:1382": "ādi-śrutes tasyādvitīyasya brahmaṇo māyayā paricchedād īśvara-jīva-",
    "GR14ss1_tatu:1383": "vibhāgaḥ syāt |",
    "GR14ss1_tatu:1384": "tatra vidyayā paricchinno mahān khaṇḍa īśvaraḥ |",
    "GR14ss1_tatu:1385": "avidyayā paricchinnaḥ kanīyān khaṇḍas tu jīvaḥ |",
    "GR14ss1_tatu:1386": "yathā ghaṭenāvacchinnaḥ śarāveṇāvacchinnaś cākāśa-khaṇḍo mahad-alpatā-vyapadeśaṃ bhajati |",
    "GR14ss1_tatu:1387": "yathā hy ayaṃ jyotir ātmā vivasvān apo bhittvā bahudhaiko'nugacchan |",
    "GR14ss1_tatu:1388": "upādhinā kriyate bheda-rūpo",
    "GR14ss1_tatu:1389": "devaḥ kṣetreṣv evam ajo'yam ātmā || (śruti?)",
    "GR14ss1_tatu:1390": "ity ādiṣu brahmaṇas tasya pratibimba-śravaṇāt tad-vibhāgaḥ syāt |",
    "GR14ss1_tatu:1391": "vidyāyāṃ pratibimba īśvaraḥ |",
    "GR14ss1_tatu:1392": "avidyāyāṃ pratibimbas tu jīvaḥ |",
    "GR14ss1_tatu:1393": "yathā sarasi raveḥ pratibimbaḥ yathā ca ghaṭe pratibimbo mahad-alpatva-vyapadeśaṃ bhajate tadvad ity āha śaṅkaraḥ |",
    "GR14ss1_tatu:1394": "tad idaṃ nirasanāya darśayati na ceti |",
    "GR14ss1_tatu:1395": "anayā rītyā tayor vibhāgo na ca syād ity anvayaḥ ||36||",
    "GR14ss1_tatu:1396": "tatra yady upādher anāvidyakatvena vāstavatvaṃ tarhy aviṣayasya tasya pariccheda-viṣayatvāsambhavaḥ",
    "GR14ss1_tatu:1397": "nirdharmakasya vyāpakasya niravayavasya ca pratibimbatvāyogo'pi |",
    "GR14ss1_tatu:1398": "upādhi-sambandhābhāvāt bimba-pratibimba-",
    "GR14ss1_tatu:1399": "bhedābhāvāt, dṛśyatvābhāvāc ca |",
    "GR14ss1_tatu:1400": "upādhi-paricchinnākāśastha-jyotir-",
    "GR14ss1_tatu:1401": "aṃśasyeva pratibimbo dṛśyate, na tv ākāśasya dṛśyatvābhāvād eva ||37||",
    "GR14ss1_tatu:1402": "BD: kuto na vācya iti tad-anupapatter evety āha tatra yady upādher iti |",
    "GR14ss1_tatu:1403": "pariccheda-pakṣaṃ nirākaroti anāvidyakatvena rajju-bhujaṅgavad-ajñāna-",
    "GR14ss1_tatu:1404": "racitatvābhāvena vastu-bhūtatve satīty arthaḥ |",
    "GR14ss1_tatu:1405": "aviṣayasyeti agṛhyo na hi gṛhyate iti (BṛhadU 3.9.26) śruteḥ sarvāspṛśyasya tasya brahmaṇa ity arthaḥ |",
    "GR14ss1_tatu:1406": "idam atra bodhyam - na ca ṭaṅka-cchinna-pāṣāṇa-khaṇḍavad-vāstavopādhi-",
    "GR14ss1_tatu:1407": "cchinno brahma-khaṇḍa-viśeṣa īśvaro jīvaś ca |",
    "GR14ss1_tatu:1408": "brahmaṇo'cchedyatvād",
    "GR14ss1_tatu:1409": "akhaṇḍatvābhyupagamāc ca |",
    "GR14ss1_tatu:1410": "ādimattvāpattaiś ceśvara-jīvayoḥ |",
    "GR14ss1_tatu:1411": "yata ekasya dvidhā tridhā vidhānaṃ chedaḥ |",
    "GR14ss1_tatu:1412": "nāpy acchinna evopādhi-saṃyukto brahma-",
    "GR14ss1_tatu:1413": "pradeśa-viśeṣa eva sa saḥ |",
    "GR14ss1_tatu:1414": "upādhau calaty upādhi-saṃyukti-brahma-pradeśa-",
    "GR14ss1_tatu:1415": "calanāyogāt pratikṣaṇam upādhi-saṃyukta-brahma-pradeśa-bhedād",
    "GR14ss1_tatu:1416": "anukṣaṇam upahitatvānupahitatvāpatteḥ |",
    "GR14ss1_tatu:1417": "na ca kṛtsnaṃ brahmaivopahitaṃ sa saḥ |",
    "GR14ss1_tatu:1418": "anupahita-brahma-vyapadeśāsiddheḥ |",
    "GR14ss1_tatu:1419": "nāpi brahmādhiṣṭhānam |",
    "GR14ss1_tatu:1420": "upādhir eva sa saḥ |",
    "GR14ss1_tatu:1421": "muktāvīśa-jīvābhāvāpatter iti tucchaḥ pariccheda-",
    "GR14ss1_tatu:1422": "vādaḥ |",
    "GR14ss1_tatu:1423": "atha pratibimba-pakṣaṃ nirākaroti nirdharmakasyety ādinā |",
    "GR14ss1_tatu:1424": "nirdharmakasyopādi-sambandhābhāvāt |",
    "GR14ss1_tatu:1425": "vyāpakasya bimba-pratibimba-",
    "GR14ss1_tatu:1426": "bhedābhāvāt |",
    "GR14ss1_tatu:1427": "niravayavasya dṛśyatvābhāvāc ca brahmaṇaṅ pratibimba īśvaro jīvaś ca nety arthaḥ |",
    "GR14ss1_tatu:1428": "rūpādi-dharma-viśiṣṭasya paricchinnasya sāvayavasya ca sūryādes tad-vidūre jalādy-upādhau pratibimbo dṛṣṭaḥ tad-",
    "GR14ss1_tatu:1429": "vilakṣaṇasya brahmaṇaḥ sa na śakyo vaktum ity arthaḥ |",
    "GR14ss1_tatu:1430": "nanv ākāśasya tādṛśasyāpi pratibimba-darśanād brahmaṇaḥ sa bhaviṣyatīti cet tatrāha upādhīti graha-nakṣatra-prabhā-maṇḍalasyety arthaḥ |",
    "GR14ss1_tatu:1431": "anyathā vāyukāla-",
    "GR14ss1_tatu:1432": "diśām api sa darśanīyaḥ |",
    "GR14ss1_tatu:1433": "yat tu dhvaneḥ partidhvanir iva brahmaṇaḥ pratibimbaḥ syād ity āha tan na cāru |",
    "GR14ss1_tatu:1434": "arthāntaratvād iti pratibimba-vādo'py",
    "GR14ss1_tatu:1435": "atitucchaḥ ||37||",
    "GR14ss1_tatu:1436": "tathā vāstava-paricchedādau sati sāmānādhikaraṇya-jñāna-mātreṇa na tat-",
    "GR14ss1_tatu:1437": "tyāgaś ca bhavet |",
    "GR14ss1_tatu:1438": "tat-padārtha-prabhāvas tatra kāraṇam iti ced asmākam eva",
    "GR14ss1_tatu:1439": "mata-sammatam ||38||",
    "GR14ss1_tatu:1440": "BD: brahmaivāham iti jñāna-mātreṇa tad-rūpāvasthitiḥ syād iti yad-",
    "GR14ss1_tatu:1441": "abhimataṃ tat kahlūpādher vāstavatva-pakṣe na sambhavatīty āha tathā vāstaveti |",
    "GR14ss1_tatu:1442": "ādinā pratibimbo grāhyaḥ |",
    "GR14ss1_tatu:1443": "na khalu nigaḍitaḥ kaścid dīno rājaivāham iti jñāna-mātrād rājā bhavan dṛṣṭa iti bhāvaḥ |",
    "GR14ss1_tatu:1444": "nanu",
    "GR14ss1_tatu:1445": "brahmānusandhi-sāmarthyād bhaved iti cet tatrāha tat-padārtheti |",
    "GR14ss1_tatu:1446": "tathā ca tvan-mata-kṣatir iti ||38||",
    "GR14ss1_tatu:1447_0": "upādher āvidyakatve tu tatra tat-paricchinnatvāder apy aghaṭamānatvād āvidyakatvam",
    "GR14ss1_tatu:1447_1": "eveti ghaṭākāśādiṣu vāstavopādhimaya-tad-darśanayā na teṣām avāstava-svapna-dṛṣṭāntopajīvināṃ",
    "GR14ss1_tatu:1447_2": "siddhāntaḥ sidhyati,",
    "GR14ss1_tatu:1448": "ghaṭamānāghaṭamānayoḥ saṅgateḥ kartum aśakyatvāt |",
    "GR14ss1_tatu:1449": "tataś ca teṣāṃ tat tat sarvam avidyāvilasitam eveti svarūpam aprāptena tena tena tat-tad-",
    "GR14ss1_tatu:1450": "vyavasthāpayitum aśakyam ||39||",
    "GR14ss1_tatu:1451": "BD: athopādher āvidyakatva-pakṣe pariccehdādi-vāda-dvayaṃ nirākaroti upādher iti |",
    "GR14ss1_tatu:1452": "āvidyakatve rajju-bhujaṅgādivan mithyātve satīty arthaḥ |",
    "GR14ss1_tatu:1453": "tatropādhi-paricchinnatva-tat-pratibimbatvayor apy anupapadyamānatvān mithyātvam eveti hetoḥ |",
    "GR14ss1_tatu:1454": "ghaṭākāśādiṣ ghaṭa-paricchinnākāśe ghaṭāmbu-",
    "GR14ss1_tatu:1455": "pratibimbākāśe ca vāstavoopādhimaya-tad-ubhaya-dṛṣṭānta-darśanayā teṣāṃ cinmātrādvaitnām ekajīvavāda-pariniṣṭhatvād",
    "GR14ss1_tatu:1456": "dṛṣṭāntopajīvināṃ siddhānto na sidhyati |",
    "GR14ss1_tatu:1457": "upādher mithyātve tena paricchedaḥ pratibimbaś ca brahmaṇo mithaiva syāt |",
    "GR14ss1_tatu:1458": "ato mithyopādhi-dṛṣṭāntatvena satya-ghaṭa-ghaṭāmbunoḥ pradarśanam asamañjasam eva |",
    "GR14ss1_tatu:1459": "ghaṭa-ghaṭāmbu-dṛṣṭānta-pradarśanaṃ ghaṭamānaṃ,",
    "GR14ss1_tatu:1460": "vidyāvidhā-vṛtti-rūpa-dārṣṭāntika-pradarśanaṃ sva-ghaṭa-mānam |",
    "GR14ss1_tatu:1461": "tayoḥ saṅgatiḥ sādṛśya-vilakṣaṇā kartum aśakyaiva sādṛśyābhāvāt |",
    "GR14ss1_tatu:1462": "tataś ceti tat tat sarvaṃ pariccheda-pratibimba-kalpanam avidyāvilasitam ajñāna-",
    "GR14ss1_tatu:1463": "vijṛmbhitam eva |",
    "GR14ss1_tatu:1464": "iti evam-ukta-rītyā |",
    "GR14ss1_tatu:1465": "svarūpam aprāptena asiddhena |",
    "GR14ss1_tatu:1466": "tena paricchedavādena |",
    "GR14ss1_tatu:1467": "tena pratibimbavādena ca |",
    "GR14ss1_tatu:1468": "tat-tad-vyavasthāpayituṃ",
    "GR14ss1_tatu:1469": "pratipādayitum aśakyam |",
    "GR14ss1_tatu:1470": "tataś ca hantṛ-hata-nyāyena vyāsa-dṛṣṭa-",
    "GR14ss1_tatu:1471": "prakārakas tad-vibhāgo dhruvaḥ ||39||",
    "GR14ss1_tatu:1472": "iti brahmāvidyayoḥ paryavasāne sati yad eva brahma cin-",
    "GR14ss1_tatu:1473": "mātratvenāvidyāyogasyātyantābhāvāspadatvāc chuddhaṃ tad eva tad-yogād",
    "GR14ss1_tatu:1474": "aśuddhyā jīvaḥ |",
    "GR14ss1_tatu:1475": "punas tad eva jīvāvidyā-kalpita-māyāśrayatvād īśvaras tad eva ca tan-māyā-viṣayatvāj jīva iti virodhas tad-avastha eva syāt |",
    "GR14ss1_tatu:1476": "tatra ca śuddhāyāṃ city avidyā |",
    "GR14ss1_tatu:1477": "tad-avidyā-kalpitopādhau tasyām īśvarākhyāyāṃ vidyeti, tathā vidyāvattve'pi māyikatvam ity asamañjasā ca kalpanā syād",
    "GR14ss1_tatu:1478": "ity ādy anusandheyam ||40||",
    "GR14ss1_tatu:1479": "BD: nanu paricchedādi-vāda-dvaye nāsmākaṃ tātparyaṃ tasyājña-bodhanāya",
    "GR14ss1_tatu:1480": "kalpitatvāt |",
    "GR14ss1_tatu:1481": "kintv eka-jīva-vāda eva tad asti |",
    "GR14ss1_tatu:1482": "sa eva māyā parimohitātmā śarīram āsthāya karoti sarvam |",
    "GR14ss1_tatu:1483": "striyanna-pānādi-vicitra-bhogaiḥ",
    "GR14ss1_tatu:1484": "sa eva jāgrat parituṣṭim eti || (KaivalyaU 12)",
    "GR14ss1_tatu:1485": "ity ādi kaivalyopaniṣadi tasyiavopapāditatvāt |",
    "GR14ss1_tatu:1486": "tad-vādaś cettham ekam evādvitīyam ity ādy ukta-śrutibhyo'dvitīya-cin-mātro hy ātmā |",
    "GR14ss1_tatu:1487": "sa cātmany avidyayā guṇamayīṃ māyāṃ tad-vaiṣamyajāṃ kārya-saṃhitaṃ ca kalpanyann asmad-artham ekaṃ yuṣmad-arthāṃś ca bahūn kalpayati |",
    "GR14ss1_tatu:1488": "tatrāsmad-arthaḥ",
    "GR14ss1_tatu:1489": "sva-svarūpaḥ puruṣaḥ |",
    "GR14ss1_tatu:1490": "yuṣmad-arthaś ca mahad-ādīni bhūmy-antāni jaḍāni |",
    "GR14ss1_tatu:1491": "sva-tulyāni puruṣāntarāṇi, savaśvarākhyaḥ puruṣa-viśeṣaś cety evaṃ trividhaḥ |",
    "GR14ss1_tatu:1492": "jīveśāv ābhāsena karoti māyā cāvidyā ca svayam eva bhavati iti",
    "GR14ss1_tatu:1493": "(NTU 2.9) iti śruty-antarāc ca |",
    "GR14ss1_tatu:1494": "guṇa-yogād eva kartṛtva-bhoktṛtve",
    "GR14ss1_tatu:1495": "tatrātmany adhyaste |",
    "GR14ss1_tatu:1496": "yathā svapne kaścid rājadhānīṃ rājānaṃ tat-prajāś ca",
    "GR14ss1_tatu:1497": "kalpayati, tan-niyamyam ātmānaṃ ca manyate, tadvat |",
    "GR14ss1_tatu:1498": "jāte ca jñāne, jāgare ca sati, tato'nyan na kiñcid astīti cinmātram ekam ātma-svastv iti |",
    "GR14ss1_tatu:1499": "tam imaṃ vādaṃ nirākartum āha iti brahmeti |",
    "GR14ss1_tatu:1500": "iti evaṃ pūrvokta-rītyā",
    "GR14ss1_tatu:1501": "paricchedādi-vāda-dvayasya pratyākhyāne jāte, brahma cāvidyā ceti dvayoḥ paryavasāne satīty arthaḥ |",
    "GR14ss1_tatu:1502": "atyantābhāvāspadatvād iti agṛhyo na hi gṛhyate",
    "GR14ss1_tatu:1503": "(BṛhadU 3.9.26) ity ādi śruter evety arthaḥ |",
    "GR14ss1_tatu:1504": "virodhas tad-avastha iti vorodhatvād evāśakya-vyavasthāpana ity arthaḥ |",
    "GR14ss1_tatu:1505": "tava ca śuddhāyām iti śuddhe brahmaṇy akasmād avidyā-sambandhas tat-sambandhāt tasya jīvatvam",
    "GR14ss1_tatu:1506": "tena jīvena kalpitāyā māyāyā āśrayo bhūtvā tad brahmaiveśvaraḥ |",
    "GR14ss1_tatu:1507": "tasyeśvarasya māyayā paribhūtaṃ brahmaiva taj-jīvaḥ |",
    "GR14ss1_tatu:1508": "ity ādi vipralāpo'yam aviduṣām eva, na tu viduṣām iti bhāvaḥ |",
    "GR14ss1_tatu:1509": "māyikatvaṃ pratārakatvam ity arthaḥ |",
    "GR14ss1_tatu:1510": "sa eva māyā iti śrutis tu",
    "GR14ss1_tatu:1511": "brahmāyatta-vṛttikatva-",
    "GR14ss1_tatu:1512": "brahma-vyāpyatvābhyāṃ brahmaṇo'natirikto jīva ity eva nivedayantī gatārthā |",
    "GR14ss1_tatu:1513": "jīveśau iti śrutis tu",
    "GR14ss1_tatu:1514": "māyā-vimohita-tārkikādi-parikalpita-jīveśa-",
    "GR14ss1_tatu:1515": "paratayā gatārtheti na kiñcid anupapannam || 40 ||",
    "GR14ss1_tatu:1516": "kiṃ ca, yady atrābheda eva tātparyam abhaviṣyat tarhy ekam eva brahmājñānena bhinnaṃ, jñānena tu tasya bhedamayaṃ duḥkhaṃ vilīyata ity apaśyad ity evāvakṣyat |",
    "GR14ss1_tatu:1517": "tathā śrī-bhagaval-līlādīnāṃ vāstavatvābhāve sati śrī-śuka-hṛdaya-virodhaś ca jāyate ||42||",
    "GR14ss1_tatu:1518": "BD: anupapatty-antaram āha kiṃ ceti |",
    "GR14ss1_tatu:1519": "atra śrī-bhāgavate śāstre |",
    "GR14ss1_tatu:1520": "ity eveti pūrṇaḥ puruṣaḥ kaścid asti tad-āśritayā māyayā jīvo vimohito'narthaṃ",
    "GR14ss1_tatu:1521": "bhajati |",
    "GR14ss1_tatu:1522": "tad-anarthopaśamanī ca pūrṇasya tasya bhaktiḥ ity apaśyat |",
    "GR14ss1_tatu:1523": "ity evaṃ nāvakṣyad ity arthaḥ ||41||",
    "GR14ss1_tatu:1524": "tasmāt pariccheda-pratibimbatvādi-pratipādaka-śāstrāṇy api kathañcit tat-",
    "GR14ss1_tatu:1525": "sādṛśyena gauṇyaiva vṛttyā pravarteran |",
    "GR14ss1_tatu:1526": "ambuvad agrahaṇāt tu na tathātvam (Vs. 3.2.19), vṛddhi-hrāsa-bhāktvam antar- (page 98) bhāvād ubhaya-",
    "GR14ss1_tatu:1527": "sāmañjasyodevam (Vs 3.2.20) iti pūrvottara-pakṣamaya-nyāyābhyām ||42||",
    "GR14ss1_tatu:1528": "BD: tasmād iti |",
    "GR14ss1_tatu:1529": "tat-sādṛśyena paricchinna-pratibimba-tulyatvenety arthaḥ",
    "GR14ss1_tatu:1530": "siṃho devadattaḥ ity atra yathā gauṇyā vṛttyā siṃha-tulyatvaṃ",
    "GR14ss1_tatu:1531": "devadattasyocyate, na tu siṃhatvaṃ tadvad ity arthaḥ |",
    "GR14ss1_tatu:1532": "nanv evaṃ kena nirṇītam iti cet |",
    "GR14ss1_tatu:1533": "sūtrakṛtā śrī-vyāsenaiveti tat sūtra-dvayaṃ darśayati |",
    "GR14ss1_tatu:1534": "tatraikena tadvāda-dvayam asambhavān nirasyati ambuvad iti |",
    "GR14ss1_tatu:1535": "yathāmbunā",
    "GR14ss1_tatu:1536": "bhū-khaṇḍasya paricchedaḥ, evam upādhinā brahma-pradeśasya sa syāt |",
    "GR14ss1_tatu:1537": "na,",
    "GR14ss1_tatu:1538": "ambunā bhūkhaṇḍasyevopādhinā brahma-pradeśasya grahaṇābhāvāt |",
    "GR14ss1_tatu:1539": "agṛhyo na hi gṛhyate (BṛhadU 3.9.26) iti hi śrutiḥ |",
    "GR14ss1_tatu:1540": "ato na tathātvaṃ brahmaṇa",
    "GR14ss1_tatu:1541": "upādhi-paricchinnatvaṃ nety arthaḥ |",
    "GR14ss1_tatu:1542": "yad vā, ambuni yathā raveḥ partibimbaḥ paricchinnasya gṛhyate, evam upādhau brahmaṇaḥ pratibimbo vyāpakasya na gṛhyate |",
    "GR14ss1_tatu:1543": "ato na tathātvam tasya pratibimbo nety arthaḥ |",
    "GR14ss1_tatu:1544": "tarhi śāstra-dvayaṃ kathaṃ saṅgacchate |",
    "GR14ss1_tatu:1545": "tatrāha, vṛddhīti dvitīyena |",
    "GR14ss1_tatu:1546": "tad dvayaṃ na mukhya-vṛttyā pravartate |",
    "GR14ss1_tatu:1547": "kintu",
    "GR14ss1_tatu:1548": "vṛddhi-hrāsa-bhāktvaṃ guṇāṃśam ādāyaiva |",
    "GR14ss1_tatu:1549": "yathā mahad-alpau bhū-",
    "GR14ss1_tatu:1550": "khaṇḍau, yathā ca ravi-tat-pratibimbau vṛddhi-hrāsa-bhājau, tathā pareśa-",
    "GR14ss1_tatu:1551": "jīvau syātām |",
    "GR14ss1_tatu:1552": "kutaḥ? antarbhāvāt |",
    "GR14ss1_tatu:1553": "etasminn aṃśe śāstra-tātparya-pūrteḥ |",
    "GR14ss1_tatu:1554": "evaṃ saty ubhayor dṛṣṭāntāntikayoḥ sāmañjasyāt saṅgater ity arthaḥ |",
    "GR14ss1_tatu:1555": "pūrva-",
    "GR14ss1_tatu:1556": "nyāyena paricchedādi-vāda-dvayasya khaṇḍanam, uttara-nyāyena tu gauṇa-",
    "GR14ss1_tatu:1557": "vṛttyā tasya vyavasthāpanam iti |",
    "GR14ss1_tatu:1558": "brahmaṇaḥ khaṇḍaḥy pratibimbo vā jīva eveti sūtra-kṛtāṃ matam |",
    "GR14ss1_tatu:1559": "īśo'pi brahmaṇaḥ khaṇḍaḥ pratibimbo veti māyinām īśa-vimukhānāṃ matam iti bodhavyam ||42||",
    "GR14ss1_tatu:1560": "tata evābheda-śāstrāṇy ubhayoś cid-rūpatve jīva-samūhasya durghaṭa-",
    "GR14ss1_tatu:1561": "ghaṭanā-paṭīyasyā svābhāvika-tad-acintya-śaktyā svabhāvata eva tad-raśmi-",
    "GR14ss1_tatu:1562": "paramāṇu-guṇa-sthānīyatvāt tad-vyatirekeṇāvyatirekeṇa ca virodhaṃ parihṛtyāgre muhur api tad etad-vyāsa-samādhi-labdha-siddhānta-yojanāya",
    "GR14ss1_tatu:1563": "yojanīyāni ||43||",
    "GR14ss1_tatu:1564": "BD: tata iti paricchedādi-śāstra-dvayasya tat-sādṛśyārthakatvena nītatvād eva hetoḥ |",
    "GR14ss1_tatu:1565": "tvaṃ vā aham asmi bhagavo deva, ahaṃ vai tvam asi tattvam asi ity ādīny abheda-śāstrāṇi |",
    "GR14ss1_tatu:1566": "tad etad vyāsa-samādhi-siddhānta-yojanāya muhur apy agre yojanīyānīti sambandhaḥ |",
    "GR14ss1_tatu:1567": "kena hetunety āha ubhayor īśa-jīvayoś",
    "GR14ss1_tatu:1568": "cid-rūpatvena hetunā |",
    "GR14ss1_tatu:1569": "yathā gaura-śyāmayos taruṇa-kumārayor vā viprayor vipratvenaikyam |",
    "GR14ss1_tatu:1570": "tataś ca jātyaivābhedo, natu vyaktor ity arthaḥ |",
    "GR14ss1_tatu:1571": "tathā",
    "GR14ss1_tatu:1572": "jīva-",
    "GR14ss1_tatu:1573": "samūhasya durghaṭa-ghaṭanā-paṭīyasyā tad-acintya-śaktyā svabhāvata eva tad-raśmi-paramāṇu-guṇa-sthānīyatvāt tad-vyatirekeṇa, avyatirekeṇa ca hetunā virodhaṃ parihṛtyeti |",
    "GR14ss1_tatu:1574": "pareśasya kahlu svarūpānubandhinī parākhyā śaktir uṣṇateva raver asti |",
    "GR14ss1_tatu:1575": "parāsya śaktir vividhaiva śrūyate svābhāvikī jñāna-bala-kriyā ca (ŚvetU 6.8) iti mantra-varṇāt",
    "GR14ss1_tatu:1576": "viṣṇu-śaktiḥ parā proktā (ViP 6.7.61) iti smaraṇāc ca |",
    "GR14ss1_tatu:1577": "sā hi tad-itarān nikhilān niyamayati |",
    "GR14ss1_tatu:1578": "yasmāt tad anye sarve'rthāḥ svasvabhāvam atyajanto vartante |",
    "GR14ss1_tatu:1579": "prakṛtiḥ kālaḥ karma ca",
    "GR14ss1_tatu:1580": "svāntaḥ-sthitam apīśvaraṃ sparṣṭuṃ na śaknoti |",
    "GR14ss1_tatu:1581": "kintu tato bibhyed eva svasvabhāve tiṣṭhati |",
    "GR14ss1_tatu:1582": "jīva-gaṇāś ca tat-sajātīyo'pi na tena samparcituṃ",
    "GR14ss1_tatu:1583": "śaknoti kintu tamāśrayann eva vṛttiṃ labhate |",
    "GR14ss1_tatu:1584": "mukhya-prāṇam iva śrotrādir indriya-gaṇa iti |",
    "GR14ss1_tatu:1585": "tathā yad-attir yad-adhīnā sa tad-rūpaḥ ity abheda-",
    "GR14ss1_tatu:1586": "śāstrasyāpi bheda-śāstreṇa sārdham avirodho'yaṃ śrī-vyāsa-samādhi-labdha-",
    "GR14ss1_tatu:1587": "siddhānta-savyapekṣa iti |",
    "GR14ss1_tatu:1588": "tathā cātreśa-jīvayoḥ svaruūpābhedo nāstīti siddham ||43||",
    "GR14ss1_tatu:1589": "tad evaṃ māyāśrayatva-māyā-mohitatvābhyāṃ sthite dvayor bhede tad-",
    "GR14ss1_tatu:1590": "bhajanasyaivābhidheyatvam āyātam ||44||",
    "GR14ss1_tatu:1591": "tad evam iti sphuṭārtham |",
    "GR14ss1_tatu:1592": "tad-bhajanasya māyā-nivārakasyety arthaḥ ||44||",
    "GR14ss1_tatu:1593": "ataḥ śrī-bhagavata eva sarva-hitopadeṣṭṛtvāt, sarva-dhuḥkha-haratvāt,",
    "GR14ss1_tatu:1594": "raśmīnāṃ sūryavat sarveṣāṃ parama-svarūpatvāt sarvādhika-guṇa-śālitvāt,",
    "GR14ss1_tatu:1595": "parama-premayogatvam iti prayojanaṃ ca sthāpitam ||45||",
    "GR14ss1_tatu:1596": "BD: māyā-moha-nivārakatvād yasya bhajanam abhidheyaṃ, sa bhagavān eva",
    "GR14ss1_tatu:1597": "bhajatāṃ prema-yogya ity arthād āgatam ity āha ata iti |",
    "GR14ss1_tatu:1598": "ato māyāmoha-",
    "GR14ss1_tatu:1599": "nivāraka-bhajanatvād bhagavata eva parama-prema-yogyatvam iti sambandhaḥ |",
    "GR14ss1_tatu:1600": "jīvātmā prema-yogyaḥ, paramātmā bhagavāṃs tu parama-",
    "GR14ss1_tatu:1601": "prema-yogya ity arthaḥ |",
    "GR14ss1_tatu:1602": "kuta ity apekṣāyāṃ hetu-catuṣṭayam āha sarveti |",
    "GR14ss1_tatu:1603": "raśmīnām ity ādi - sūryo yathā raśmīnāṃ svarūpaṃ na, kintu parama-",
    "GR14ss1_tatu:1604": "svarūpam eva bhavaty evaṃ jīvānāṃ bhagavān iti svarūpaikyaṃ nirastam |",
    "GR14ss1_tatu:1605": "antaryāmi-brāhmaṇāt saubāla-brāhamaṇāc ca jīvātmanaḥ paramātmanaḥ",
    "GR14ss1_tatu:1606": "śarīrāṇi bhavanti, sa tu teṣāṃ śarīrī iti bhedaḥ prasphuṭo jñātaḥ |",
    "GR14ss1_tatu:1607": "ataḥ sarvādhiketi ||45||",
    "GR14ss1_tatu:1608": "tatrābhidheyaṃ ca tādṛśatvena dṛṣṭavān api, yatas tat-pravṛtty-arthaṃ śrī-",
    "GR14ss1_tatu:1609": "bhāgavatākhyām imāṃ sātvata-saṃhitāṃ pravartitavān ity āha anartheti |",
    "GR14ss1_tatu:1610": "bhaktiyogaḥ śravaṇa-kīrtanādi-lakṣaṇaḥ sādhana-bhaktiḥ, na tu prema-",
    "GR14ss1_tatu:1611": "lakṣaṇaḥ |",
    "GR14ss1_tatu:1612": "anuṣṭhānaṃ hy upadeśāpekṣaṃ prema tu tat-prasādāpekṣam iti tathāpi tasya tat-prasāda-hetos tat-prema-phala-garbhatvāt sākṣād",
    "GR14ss1_tatu:1613": "evānarthopaśamanatvaṃ, na tv anyasāpekṣatvena |",
    "GR14ss1_tatu:1614": "yat karmabhir yat tapasā",
    "GR14ss1_tatu:1615": "jñāna-vairāgyataś ca yat ity ādau (BhP 11.20.32), sarvaṃ mad-bhakti-yogena",
    "GR14ss1_tatu:1616": "mad-bhakto labhate'ñjasā |",
    "GR14ss1_tatu:1617": "svargāpavargaṃ (BhP 11.20.33) ity ādeḥ |",
    "GR14ss1_tatu:1618": "jñānādes tu bhakti-sāpekṣatvam eva śreyaḥ-sṛtiṃ bhaktim (BhP 10.14.4) ity ādeḥ |",
    "GR14ss1_tatu:1619": "athavā anarthasya saṃsāra-vyasanasya tāvat sākṣād-avyavadhānenopaśamanaṃ",
    "GR14ss1_tatu:1620": "sammohādi-dvayasya tu premākhya-svīya-phala-dvārety arthaḥ |",
    "GR14ss1_tatu:1621": "ataḥ pūrvavad evātrābhidheyaṃ darśitam ||46||",
    "GR14ss1_tatu:1622": "BD: tatrābhīti |",
    "GR14ss1_tatu:1623": "tādṛśatvena māyānivārakatvena |",
    "GR14ss1_tatu:1624": "dṛṣṭavān api śrī-vyāsaḥ |",
    "GR14ss1_tatu:1625": "anuṣṭhānaṃ kṛti-sādhyam |",
    "GR14ss1_tatu:1626": "tat-prasādeti bhagavad-anugrahety arthaḥ |",
    "GR14ss1_tatu:1627": "tasya",
    "GR14ss1_tatu:1628": "śravaṇādi-lakṣaṇasya |",
    "GR14ss1_tatu:1629": "anya-sāpekṣatvena karmādi-parikaratvena |",
    "GR14ss1_tatu:1630": "jñānādes tv iti jñānam atra yasya brahma (page 6) ity ukta-brahma-viṣayakam |",
    "GR14ss1_tatu:1631": "sammohādīyādi-padād ātmano jaḍa-dehādi-rūpatā-mananaṃ grāhyam |",
    "GR14ss1_tatu:1632": "ata iti |",
    "GR14ss1_tatu:1633": "atra anartheti vākye ||46||",
    "GR14ss1_tatu:1634": "atha pūrvadeva prayojanaṃ ca spaṣṭayituṃ pūrvoktasya pūrṇa-puruṣasya ca",
    "GR14ss1_tatu:1635": "śrī-kṛṣṇa-svarūpatvaṃ vyañjayituṃ, grantha-phala-nirdeśa-dvārā tatra tad-",
    "GR14ss1_tatu:1636": "anubhavāntaraṃ pratipādayann āha yasyām iti |",
    "GR14ss1_tatu:1637": "bhaktiḥ premā śravaṇa-",
    "GR14ss1_tatu:1638": "rūpayā (page 109) sādhana-bhaktyā sādhyatvāt |",
    "GR14ss1_tatu:1639": "utpadyate āvirbhavati |",
    "GR14ss1_tatu:1640": "tasyānuṣaṅgikaṃ guṇam āha śoketi |",
    "GR14ss1_tatu:1641": "atraiṣāṃ saṃskāro'pi naśyatīti bhāvaḥ |",
    "GR14ss1_tatu:1642": "(page 110) prītir na yāvan mayi vāsudeva na mucyate deha-yogena tāvat iti (BhP 5.5.6) śrī-ṛṣabhadeva-vākyāt",
    "GR14ss1_tatu:1643": "parama-puruṣe pūrvokta-pūrṇa-puruṣe |",
    "GR14ss1_tatu:1644": "kim ākāra ity apekṣāyām āha kṛṣṇe |",
    "GR14ss1_tatu:1645": "kṛṣṇas tu bhagavān svayam ity ādi",
    "GR14ss1_tatu:1646": "śāstra-sahasra-bhāvitāntaḥ-karaṇānāṃ paramparayā tat-prasiddi-madhya-",
    "GR14ss1_tatu:1647": "pātināṃ cāsāṅkhya-lokānāṃ tan-nāma-śravaṇa-mātreṇa yaḥ prathama-",
    "GR14ss1_tatu:1648": "pratīti-viṣayaḥ syāt, tathā tan-nāmnaḥ prathamākṣara-mātraṃ mantrāya kalpamānaṃ yasyābhimukhyāya syāt tad-ākāra ity arthaḥ |",
    "GR14ss1_tatu:1649": "āhuś ca nāma-",
    "GR14ss1_tatu:1650": "kaumudī-kārāḥ |",
    "GR14ss1_tatu:1651": "kṛṣṇa-śabdasya tamāla-śyāmala-tviṣi yaśodāyāḥ stanandhaye para-brahmaṇi rūḍhiḥ iti ||47||",
    "GR14ss1_tatu:1652": "BD: atheti |",
    "GR14ss1_tatu:1653": "prayojanaṃ bhagavat-prema-lakṣaṇam |",
    "GR14ss1_tatu:1654": "tatreti tatra samādhau",
    "GR14ss1_tatu:1655": "śrī-",
    "GR14ss1_tatu:1656": "vyāsasyānyam anubhavam ity arthaḥ |",
    "GR14ss1_tatu:1657": "āvirbhavatīti premṇaḥ parāsārāṃśatvenotpatty-asambhavād ity arthaḥ |",
    "GR14ss1_tatu:1658": "tasyeti premṇaḥ |",
    "GR14ss1_tatu:1659": "atra premṇi sati |",
    "GR14ss1_tatu:1660": "kṛṣṇas tu bhagavān svayaṃ iti śrī-sūtādīnāṃ śrī-jayadevādīnāṃ",
    "GR14ss1_tatu:1661": "cāsaṅkhya-lokānām ity arthaḥ |",
    "GR14ss1_tatu:1662": "tan-nāma iti tan-nāmnaḥ iti cobhayatra kṛṣṇeti nāma bodhyam |",
    "GR14ss1_tatu:1663": "rūḍhir iti prakṛti-pratyaya-sambandhaṃ vinaiva",
    "GR14ss1_tatu:1664": "yaśodā-sute prasiddhir maṇḍapa-śabdasyeva gṛha-viśeṣa ity arthaḥ ||47||",
    "GR14ss1_tatu:1665": "atha tasyaiva prayojanasya brahmānandānubhavād api paramatvam anubhūtavān |",
    "GR14ss1_tatu:1666": "yatas tādṛśaṃ śukam api tad-ānanda-vaiśiṣṭya-lambhanāya",
    "GR14ss1_tatu:1667": "tām adhyāpayāmāsety āha sa saṃhitām iti |",
    "GR14ss1_tatu:1668": "kṛtvānukramya ceti prathamataḥ svayaṃ saṅkṣepeṇa kṛtvā paścāt tu śrī-nāradopadeśād anukrameṇa vivṛtyety arthaḥ |",
    "GR14ss1_tatu:1669": "ataeva śrīmad-bhāgavataṃ bhāratānantaraṃ yad atra śrūyate, yac",
    "GR14ss1_tatu:1670": "cānyatrāṣṭādaśa-purāṇānantaraṃ bhāratam iti tad-dvayam api samāhitaṃ syāt |",
    "GR14ss1_tatu:1671": "brahmānandānubhava-nimagnatvāt nivṛtti-nirataṃ sarvato nivṛttau nirataṃ, tatrāvyabhicāriṇam apīty arthaḥ ||48||",
    "GR14ss1_tatu:1672": "BD: atheti brahmānandād yasya brahmety ukta-vastu-sukhād api |",
    "GR14ss1_tatu:1673": "paramatvam utkṛṣṭatvam anubhūtavān śrī-vyāsaḥ |",
    "GR14ss1_tatu:1674": "tādṛśaṃ tad-",
    "GR14ss1_tatu:1675": "ānandānubhavainam api |",
    "GR14ss1_tatu:1676": "tad-ānandeti kṛṣṇa-premānanda-prāpaṇāyety",
    "GR14ss1_tatu:1677": "arthaḥ |",
    "GR14ss1_tatu:1678": "ata eveti |",
    "GR14ss1_tatu:1679": "yad atreti atra śrī-bhāgavate |",
    "GR14ss1_tatu:1680": "ayatra mātsyādau aṣṭādśa-",
    "GR14ss1_tatu:1681": "purāṇāni kṛtvā satyavatī-sutaḥ |",
    "GR14ss1_tatu:1682": "cakre bhāratam ākhyānaṃ vedārthair upabṛṃhitam ity anenety arthaḥ |",
    "GR14ss1_tatu:1683": "tatreti nivṛttāv ity arthaḥ ||48||",
    "GR14ss1_tatu:1684": "tam etaṃ śrī-veda-vyāsasya samādhi-jātānubhavaṃ śrī-śaunaka-",
    "GR14ss1_tatu:1685": "praśnottaratvena viśadayan sarvātmārāmānubhavena sahetukaṃ saṃvādayati ātmārāmāś ceti |",
    "GR14ss1_tatu:1686": "nirgranthā vidhi-niṣedhātītā nirgatāhaṅkāra-granthayo",
    "GR14ss1_tatu:1687": "vā |",
    "GR14ss1_tatu:1688": "ahaitukīṃ phalānusandhi-rahitām |",
    "GR14ss1_tatu:1689": "atra sarvākṣepaparihārārtham āha itthambhūta ātmārāmāṇām apy ākarṣaṇa-svabhāvo guṇo yasya sa iti |",
    "GR14ss1_tatu:1690": "tam evārthaṃ śrī-śukasyāpy anubhavena saṃvādayati harer guṇeti |",
    "GR14ss1_tatu:1691": "śrī-",
    "GR14ss1_tatu:1692": "vyāsadevād yat-kiñcic-chrutena guṇena pūrvam ākṣiptā matir yasya saḥ |",
    "GR14ss1_tatu:1693": "paścād adhyagāt mahad-vistīrṇam api |",
    "GR14ss1_tatu:1694": "tataś ca tat-saṅkathā-sauhārdena",
    "GR14ss1_tatu:1695": "nityaṃ viṣṇu-janāḥ priyā yasya tathābhūto vā, teṣāṃ priyo vā svayam abhavad ity arthaḥ",
    "GR14ss1_tatu:1696": "ayaṃ bhāvaḥ brahma-vaivartānusāreṇa pūrvaṃ tāvad ayaṃ garbham ārabhya śrī-kṛṣṇasya svaritayā māyā-nivārakatvaṃ jñātavān |",
    "GR14ss1_tatu:1697": "tatra śrī-vyeda-vyāsas",
    "GR14ss1_tatu:1698": "tu taṃ vaśīkartuṃ tad-ananya-sādhanaṃ śrī-bhāgavatam eva jñātvā, tad-",
    "GR14ss1_tatu:1699": "guṇātiśaya-prakāśamayāṃs tadīya-padya-viśeṣān kathañcc chrāvayitvā tena",
    "GR14ss1_tatu:1700": "tam ākṣipta-matiṃ kṛtvā, tad eva pūrṇaṃ tam adhyāpayāmāseti śrī-",
    "GR14ss1_tatu:1701": "bhāgavata-mahimātiśayaḥ proktaḥ |",
    "GR14ss1_tatu:1702": "tad evaṃ darśitaṃ vaktuḥ śrī-śukasya",
    "GR14ss1_tatu:1703": "vedavyāsasya ca samāna-hṛdayam |",
    "GR14ss1_tatu:1704": "tasmād vaktur hṛdayānurūpam eva sarvatra tātparyaṃ paryālocanīyaṃ nānyathā |",
    "GR14ss1_tatu:1705": "yad yat tad anyathā",
    "GR14ss1_tatu:1706": "paryālocanaṃ, tatra tatra kupatha-gāmitaiveti niṣṭaṅkitam || 1.7 ||",
    "GR14ss1_tatu:1707": "śrī-sūtaḥ ||",
    "GR14ss1_tatu:1708": "BD: samādhi-dṛṣṭasyārthasya sarva-tattvajña-sammatatvam āha tam ity",
    "GR14ss1_tatu:1709": "ādinā |",
    "GR14ss1_tatu:1710": "nirgatāhaṅkāreti |",
    "GR14ss1_tatu:1711": "mahat-tattvāj jāto'yam ahaṅkāraḥ |",
    "GR14ss1_tatu:1712": "na tu svarūpānubandhīti bodhyaṃ, dvitīye sandarbhe evam eva nirṇeṣyamāṇatvāt |",
    "GR14ss1_tatu:1713": "tadīya-padya-viśeṣān iti pūtanādhātrī-gati-dāna-pāṇḍava-sārathya-",
    "GR14ss1_tatu:1714": "pratīhāratvādi-pradarśakān katicic chlokān ity arthaḥ |",
    "GR14ss1_tatu:1715": "brahma-vaivarte",
    "GR14ss1_tatu:1716": "śuko",
    "GR14ss1_tatu:1717": "yoni-jātaḥ, bhārate tv ayoni-jātaḥ kathyate |",
    "GR14ss1_tatu:1718": "dāra-grahaṇaṃ kanyā-santatiś",
    "GR14ss1_tatu:1719": "ceti |",
    "GR14ss1_tatu:1720": "tad etat sarvaṃ kalpa-bhedena saṅgamanīyam ||49||",
    "GR14ss1_tatu:1721": "atha krameṇa vistaratas tathaiva tātparyaṃ nirṇetuṃ sambandhābhidheya-",
    "GR14ss1_tatu:1722": "prayojaneṣu ṣaḍbhiḥ sandarbhair nirṇeṣyamāṇeṣu prathamaṃ yasya vācya-",
    "GR14ss1_tatu:1723": "vācakatā-sambandhīdaṃ śāstraṃ tad eva dharmaḥ projjhita-kaitavaḥ ity ādi-",
    "GR14ss1_tatu:1724": "padye sāmānyākāratas tāvad āha vedyaṃ vāstavam atra vastu (BhP 1.1.2) iti",
    "GR14ss1_tatu:1725": "ṭīkā ca atra śrīmati sundare bhāgavate vāstavaṃ paramārtha-bhūtaṃ vastu",
    "GR14ss1_tatu:1726": "vedyaṃ, na tu vaiśeṣikādivad dravya-guṇādi-rūpam ity eṣā ||1.1|| veda-",
    "GR14ss1_tatu:1727": "vyāsaḥ ||50||",
    "GR14ss1_tatu:1728": "BD: saṅkṣepeṇoktaṃ sambandhādikaṃ vistareṇa darśayitum upakramate athetyādi |",
    "GR14ss1_tatu:1729": "tathaiveti śrī-śukādi-hṛdayānusāreṇety arthaḥ |",
    "GR14ss1_tatu:1730": "sāmānyata iti anirdiṣṭa-svarūpa-guṇa-vibhūti-kathanāyety arthaḥ |",
    "GR14ss1_tatu:1731": "vaiśeṣikādivad iti kaṇāda-gautamokta-śāstravad ity arthaḥ ||50||",
    "GR14ss1_tatu:1732": "atha kiṃ rūpaṃ tad-vastu-tattvam ity atrāha vadanti tat tattva-vidas",
    "GR14ss1_tatu:1733": "tattvaṃ yaj jñānam advayam iti (BhP 1.2.11) |",
    "GR14ss1_tatu:1734": "jñānaṃ cid-eka-rūpam |",
    "GR14ss1_tatu:1735": "advayatvaṃ cāsya svayaṃ-siddhatādṛśātādṛśatattvāntarābhāvaāt svaśaktyeka-sahāyatvāt |",
    "GR14ss1_tatu:1736": "paramāśrayaṃ taṃ vinā tāsām asiddhatvāc ca |",
    "GR14ss1_tatu:1737": "tattvam iti parama-",
    "GR14ss1_tatu:1738": "puruṣārthatā-dyotanayā parama-sukha-rūpatvaṃ tasya bodhyate |",
    "GR14ss1_tatu:1739": "ataeva tasya nityatvaṃ ca darśitam ||1.2|| śrī-sutaḥ ||52||",
    "GR14ss1_tatu:1740": "BD: svarūpa-nideśa-pūrvakaṃ tattvaṃ vaktum avatārayati atha kim iti |",
    "GR14ss1_tatu:1741": "svayaṃ siddheti ātmanaiva siddhaṃ khalu svayaṃ siddham ucyate |",
    "GR14ss1_tatu:1742": "svayaṃ dāsās tapasvinaḥ ity atra tapasv-dāsyam ātmanā tapasvinaiva siddhaṃ pratīyate tadvat",
    "GR14ss1_tatu:1743": "tādṛśaṃ ca pareśa-vastv eva, na tu tādṛśam api jīva-caitanyaṃ, na tv atādṛśaṃ prakṛti-kāla-lakṣaṇaṃ jaḍa-vastu |",
    "GR14ss1_tatu:1744": "tad-abhāvād advayatvam |",
    "GR14ss1_tatu:1745": "tayoḥ svayaṃsiddhatvābhāvaḥ kutaḥ |",
    "GR14ss1_tatu:1746": "ity atrāha paramāśrayaṃ taṃ vineti |",
    "GR14ss1_tatu:1747": "sva-",
    "GR14ss1_tatu:1748": "śaktyeka-sahāye'py advaya-padaṃ prayujyate dhanur dvitīyaḥ pāṇḍur iti |",
    "GR14ss1_tatu:1749": "nanu vedānte vjñānam ānandaṃ brahma iti |",
    "GR14ss1_tatu:1750": "vijñānānada-svarūpaṃ brahma",
    "GR14ss1_tatu:1751": "paṭhyate, iha jñānam iti katham |",
    "GR14ss1_tatu:1752": "tatrāha tattvam iti |",
    "GR14ss1_tatu:1753": "idam atra tattvam ity ukte sāre vastuni tattva-śabdo nīyate |",
    "GR14ss1_tatu:1754": "sāraṃ ca sukham eva sarveṣām upāyānāṃ tad-arthatvāt |",
    "GR14ss1_tatu:1755": "tathā ca sukha-rūpatvam api tasyāgatam |",
    "GR14ss1_tatu:1756": "nanu jñānaṃ sukhaṃ cānityaṃ dṛṣṭaṃ tatrāha ataeveti |",
    "GR14ss1_tatu:1757": "svayaṃsiddhatvena vyākhyānān nityaṃ tad ity arthaḥ |",
    "GR14ss1_tatu:1758": "sad-akāraṇaṃ yat tan nityaṃ iti hi tīrthakārāḥ |",
    "GR14ss1_tatu:1759": "evaṃ ca tādṛśa-brahma-sambandhīdaṃ śāstram ity uktam ||51||",
    "GR14ss1_tatu:1760": "nanu nīla-pītādy-ākāraṃ kṣaṇikam eva jñānaṃ dṛṣṭam, tat punar advayaṃ",
    "GR14ss1_tatu:1761": "nityaṃ jñānaṃ kathaṃ lakṣyate yan-niṣṭham idaṃ śāstram |",
    "GR14ss1_tatu:1762": "ity atrāha sarva-",
    "GR14ss1_tatu:1763": "vedānta-sāraṃ yad brahmātvekatva-lakṣaṇam |",
    "GR14ss1_tatu:1764": "vastv advitīyaṃ tan-niṣṭham",
    "GR14ss1_tatu:1765": "iti (BhP 12.13.12) satyaṃ jñānam anantaṃ brahma iti yasya svarūpam uktam,",
    "GR14ss1_tatu:1766": "yenāśrutaṃ śrutaṃ bhavati (Chā 6.1.3) iti yad-vijñānena sarva-vijñānaṃ",
    "GR14ss1_tatu:1767": "pratijñātam |",
    "GR14ss1_tatu:1768": "sad eva saumyedam agra āsīt (Chā U 6.2.1) ity ādinā nikhila-",
    "GR14ss1_tatu:1769": "jagad-eka-kāraṇatā |",
    "GR14ss1_tatu:1770": "tad aikṣata bahu syām (ChāU 6.2.3) ity anena satya-",
    "GR14ss1_tatu:1771": "saṅkalpatā ca yasya pratipāditā, tena brahmaṇā svarūpa-śaktibhyāṃ sarva-",
    "GR14ss1_tatu:1772": "bṛhattamena sārdham |",
    "GR14ss1_tatu:1773": "anena jīvenātmanā (Chā U 6.3.2) iti tadīyoktāvidantānirdeśena tato bhinnatve'py ātmatānirdeśena",
    "GR14ss1_tatu:1774": "viśeṣatvena labdhasya bādarāyaṇa-samādhi-dṛṣṭa-yukter atyabhinnatā-",
    "GR14ss1_tatu:1775": "rahitasya jīvātmano yad ekatvaṃ tattvam asi (ChāU 6.8.7) ity ādau jātyā",
    "GR14ss1_tatu:1776": "tad-",
    "GR14ss1_tatu:1777": "aṃśa-bhūta-cid-rūpatvena samānākāratā |",
    "GR14ss1_tatu:1778": "tad eva lakṣaṇaṃ prathamato jñāne sādhakatamaṃ yasya tathābhūtaṃ yat sarva-vedānta-sāram advitīyaṃ vastu tan-",
    "GR14ss1_tatu:1779": "niṣṭhaṃ tad-eka-viṣayam idaṃ śrī-bhāgavatam iti prāktana-",
    "GR14ss1_tatu:1780": "padyasthenānuṣaṅgaḥ |",
    "GR14ss1_tatu:1781": "yathā janma-prabhṛti kaścid gṛha-guhāvaruddhaḥ",
    "GR14ss1_tatu:1782": "sūryaṃ vividiṣuḥ kathaṅcid gavākṣa-patitaṃ sūryāṃśu-kaṇaṃ darśayitvā kenacid upadiśyate eṣa sa iti |",
    "GR14ss1_tatu:1783": "etat tad-aṃśa-jyotiḥ-samānākāratayā",
    "GR14ss1_tatu:1784": "tan-mahā-",
    "GR14ss1_tatu:1785": "jyotir-maṇḍalam anusandhīyatām ity arthas tadvat |",
    "GR14ss1_tatu:1786": "jīvasya tathā tad-",
    "GR14ss1_tatu:1787": "aṃśatvaṃ ca tac-chakti-viśeṣa-siddhatvenaiva paramātma-sandarbhe",
    "GR14ss1_tatu:1788": "sthāpayiṣyāmaḥ |",
    "GR14ss1_tatu:1789": "tad etaj-jīvādi-lakṣaṇāṃśa-viśiṣṭatayaivopaniṣadas tasya sāṃśatvam api kvacid upadiśanti |",
    "GR14ss1_tatu:1790": "niraṃśatvopadeśikā śrutis tu kevala-tan-",
    "GR14ss1_tatu:1791": "niṣṭhā |",
    "GR14ss1_tatu:1792": "atra kaivalyaika-prayojanam iti caturtha-pādaś ca",
    "GR14ss1_tatu:1793": "kaivalya-padasya",
    "GR14ss1_tatu:1794": "śuddhatva-mātra-vacanatvena śuddhatvasya ca śuddha-bhaktitvena",
    "GR14ss1_tatu:1795": "paryavasānena prīti-sandarbhe vyākhyāsyate ||12|13|| śrī-sūtaḥ ||52||",
    "GR14ss1_tatu:1796": "BD: ārthikaṃ nityatvaṃ sthiraṃ kurvan, śāstrasya viśiṣṭa-brahma-",
    "GR14ss1_tatu:1797": "sambandhitvam āha - nanu nīlety ādinā |",
    "GR14ss1_tatu:1798": "anena jīvenety ādi |",
    "GR14ss1_tatu:1799": "tadīyoktau",
    "GR14ss1_tatu:1800": "paradevatā-vākye |",
    "GR14ss1_tatu:1801": "tad-ātmāṃśa-viśeṣatvena tad-vibhinnāṃśatvena, na tu matsyādivat svāṃśatvenety arthaḥ |",
    "GR14ss1_tatu:1802": "jīvātmano yad ekatvam iti jīvasya cid-",
    "GR14ss1_tatu:1803": "rūpatvena jātyā yad-brahma-samānākāratvaṃ tad eva tasya brahmaṇā sahaikyam iti vyakti-bhedaḥ prasphuṭaḥ |",
    "GR14ss1_tatu:1804": "evam eva yathetyādi-dṛṣṭāntenāpi",
    "GR14ss1_tatu:1805": "darśitaḥ |",
    "GR14ss1_tatu:1806": "tad etad iti upaniṣadaḥ so'kāmayata bahu syām ity ādyāḥ |",
    "GR14ss1_tatu:1807": "niraṃśatvopadeśiketi satyaṃ jñānam anantam (TaittU 2.1), niṣkalaṃ niṣriyaṃ śāntaṃ niravadyaṃ nirañjanam (ŚvetU 6.19) ity ādyā śrutis tu kevala-tan-",
    "GR14ss1_tatu:1808": "niṣṭhā viśeṣyamātra-parety arthaḥ |",
    "GR14ss1_tatu:1809": "anabhivyakta-saṃsthāna-guṇakaṃ brahma vadatīti yāvat ||52||",
    "GR14ss1_tatu:1810": "tatra yadi tvam-padārthaysa jīvātmano jñānatvaṃ nityatvaṃ ca prathamato vicāra-gocaraḥ syāt tadaiva tat-padārthasya tādṛśatvaṃ subodhaṃ syād iti |",
    "GR14ss1_tatu:1811": "tad bodhayitum anyārthaś ca parāmarśaḥ (Vs. 1.3.20) iti nyāyena jīvātmanas",
    "GR14ss1_tatu:1812": "tad-",
    "GR14ss1_tatu:1813": "rūpatvam āha |",
    "GR14ss1_tatu:1814": "nātmā jajāna na mariṣyati naidhate'sau",
    "GR14ss1_tatu:1815": "na kṣīyate savanavid-vyabhicāriṇāṃ hi |",
    "GR14ss1_tatu:1816": "sarvatra śaśvad anapāyy upalabdhi-mātraṃ",
    "GR14ss1_tatu:1817": "prāṇo yathendriya-balena vikalpitaṃ sat || (BhP 11.3.38)",
    "GR14ss1_tatu:1818": "ātmā śuddho jīvaḥ |",
    "GR14ss1_tatu:1819": "na jajāna na jātaḥ |",
    "GR14ss1_tatu:1820": "janmābhāvād eva tad-anantarāstitā-",
    "GR14ss1_tatu:1821": "lakṣaṇo vikāro'pi nāsti |",
    "GR14ss1_tatu:1822": "naidhate na vardhate |",
    "GR14ss1_tatu:1823": "vṛddhy-abhāvād eva",
    "GR14ss1_tatu:1824": "vipariṇāmo'pi nirastaḥ |",
    "GR14ss1_tatu:1825": "hi yasmāt |",
    "GR14ss1_tatu:1826": "vyabhicāriṇām āgamāpāyināṃ bāla-",
    "GR14ss1_tatu:1827": "yuvādi-dehānāṃ deva-manuṣyādy-ākāra-dehānāṃ vā |",
    "GR14ss1_tatu:1828": "savanavit tat-tat-kāla-",
    "GR14ss1_tatu:1829": "draṣṭā |",
    "GR14ss1_tatu:1830": "nahy avasthāvatāṃ draṣṭā tad-avastho bhavatīty arthaḥ |",
    "GR14ss1_tatu:1831": "niravasthaḥ",
    "GR14ss1_tatu:1832": "ko'sāv ātmā |",
    "GR14ss1_tatu:1833": "ata āha upalabdhi-mātraṃ jñānaika-rūpam |",
    "GR14ss1_tatu:1834": "kathambhūtam |",
    "GR14ss1_tatu:1835": "sarvatra dehe, śaśvat sarvadā anuvartamānam iti |",
    "GR14ss1_tatu:1836": "nanu nīla-jñānaṃ naṣṭaṃ pīta-jñānaṃ jātam iti pratīter na jñānasyānapāyitvam |",
    "GR14ss1_tatu:1837": "tatrāha indriya-baleneti |",
    "GR14ss1_tatu:1838": "sad eva jñānam ekam",
    "GR14ss1_tatu:1839": "indriya-",
    "GR14ss1_tatu:1840": "balena vividhaṃ kalpitam |",
    "GR14ss1_tatu:1841": "nīlādy-ākārā vṛttaya eva jāyante naśyanti ca na",
    "GR14ss1_tatu:1842": "jñānam iti bhāvaḥ |",
    "GR14ss1_tatu:1843": "ayam āgamāpāyitadavadhi-bhedena prathamas tarkaḥ |",
    "GR14ss1_tatu:1844": "draṣṭṛ-dṛśya-bhedena dvitīyo'pi tarko jñeyaḥ |",
    "GR14ss1_tatu:1845": "vyabhicāriṣv avasthā-",
    "GR14ss1_tatu:1846": "vyabhicāre dṛṣṭāntaḥ prāṇo yatheti |",
    "GR14ss1_tatu:1847": "BD: jīvātmani jñāte paramātmā sujñātaḥ syād ity uktam |",
    "GR14ss1_tatu:1848": "tad arthaṃ jīvātmānaṃ nirūpayiṣyann avatārayati tatra yadīty ādinā |",
    "GR14ss1_tatu:1849": "anyārthaś ceti brahma-sūtram |",
    "GR14ss1_tatu:1850": "dahara-vidyā chāndogye paṭhyate yad idam asmin brahma-",
    "GR14ss1_tatu:1851": "pure daharaṃ puṇḍarīkaṃ veśma daharo'sminn antar-ākāśas tasmin yad-antas",
    "GR14ss1_tatu:1852": "tad anveṣṭavyam (ChāU 8.1.1) iti |",
    "GR14ss1_tatu:1853": "atropāsakasya śarīraṃ brahma-puraṃ,",
    "GR14ss1_tatu:1854": "tatra",
    "GR14ss1_tatu:1855": "hṛt-puṇḍarīkastho daharaḥ paramātmā dhyeyaḥ kathyate |",
    "GR14ss1_tatu:1856": "tatrāpahata-",
    "GR14ss1_tatu:1857": "pāpmatvādi-guṇāṣṭakam anveṣṭavyam upadiśyata iti siddhāntitam |",
    "GR14ss1_tatu:1858": "tad-",
    "GR14ss1_tatu:1859": "vākya-madhye sa eṣa samprasādo'smāc charīrāt samutthāya paraṃ jyotir upasampadya svena rūpeṇābhiniṣpadyate, sa uttamaḥ puruṣaḥ (Chā 8.12.3) iti vākyaṃ paṭhitam |",
    "GR14ss1_tatu:1860": "atra samprasādo labdha-vijñāno jīvas tena yat paraṃ jyotir upapannaṃ sa eva puruṣottama ity arthaḥ |",
    "GR14ss1_tatu:1861": "dahara-vākyāntarāle jīva-",
    "GR14ss1_tatu:1862": "parāmarśaḥ kim artham iti cet tatrāha anyārtha iti |",
    "GR14ss1_tatu:1863": "tatra jīva-",
    "GR14ss1_tatu:1864": "parāmarśo'nyārthaḥ |",
    "GR14ss1_tatu:1865": "yaṃ prāpya jīvaḥ sva-svarūpeṇābhiniṣpadyate sa paramātmeti paramātma-jñānārtha ity arthaḥ",
    "GR14ss1_tatu:1866": "na jajāneti jāyate'sti",
    "GR14ss1_tatu:1867": "vardhate",
    "GR14ss1_tatu:1868": "vipariṇamate'pakṣīyate naśyati ca iti bhāva-vikārāḥ ṣaṭ paṭhitāḥ |",
    "GR14ss1_tatu:1869": "te jīvasya na santi iti samudāyārthaḥ |",
    "GR14ss1_tatu:1870": "nanu nīla-jñānam ity ādi jñāna-rūpam",
    "GR14ss1_tatu:1871": "ātmavastu jñātṛ bhavati |",
    "GR14ss1_tatu:1872": "prakāśa-vastu sūryaḥ prakāśayitā yathā |",
    "GR14ss1_tatu:1873": "tataś ca svarūpānubandhitvāj jñānaṃ tasya nityaṃ, tasyendriya-praṇālyā",
    "GR14ss1_tatu:1874": "nīlādi-niṣṭhā",
    "GR14ss1_tatu:1875": "yā viṣayatā vṛtti-pada-vācyā saiva nīlādyapagame naśyatīti ||53||",
    "GR14ss1_tatu:1876": "dṛṣṭāntaṃ vivṛṇvann indriyādilayena nirvikārātmopalabdhiṃ darśayati --",
    "GR14ss1_tatu:1877": "aṇḍeṣu peśiṣu taruṣv aviniściteṣu prāṇo hi jīvam upadhāvati tatra tatra |",
    "GR14ss1_tatu:1878": "sanne yad indriya-gaṇe'hami ca prasupte kūṭastha āśayam ṛte tad anusmṛtir naḥ || [BhP 11.3.39]",
    "GR14ss1_tatu:1879": "aṇḍeṣu aṇḍajeṣu |",
    "GR14ss1_tatu:1880": "peśiṣu jarāyujeṣu |",
    "GR14ss1_tatu:1881": "taruṣu udbhijjeṣu |",
    "GR14ss1_tatu:1882": "aviniściteṣu svedajeṣu |",
    "GR14ss1_tatu:1883": "upadhāvati anuvartate |",
    "GR14ss1_tatu:1884": "evaṃ dṛṣṭānte nirvikāratvaṃ pradarśya",
    "GR14ss1_tatu:1885": "dārṣṭāntike'pi darśayati |",
    "GR14ss1_tatu:1886": "katham |",
    "GR14ss1_tatu:1887": "tadaivātmā savikāra iva pratīyate yadā jāgare indriya-gaṇaḥ |",
    "GR14ss1_tatu:1888": "yadā ca svapne tat-saṃskāravān ahaṅkāraḥ |",
    "GR14ss1_tatu:1889": "yadā tu prasuptaṃ tadā tasmin prasupta indriya-gaṇe sanne līne |",
    "GR14ss1_tatu:1890": "ahami anaṅkāre ca sanne līne |",
    "GR14ss1_tatu:1891": "kūṭastho nirvikāra evātmā |",
    "GR14ss1_tatu:1892": "kutaḥ |",
    "GR14ss1_tatu:1893": "āśayam ṛte liṅga-śarīram",
    "GR14ss1_tatu:1894": "upādhiṃ vinā |",
    "GR14ss1_tatu:1895": "vikāra-hetor upādher abhāvāt ity arthaḥ |",
    "GR14ss1_tatu:1896": "nanv ahaṅkāra-paryantasya sarvasya laye śūnyam evāvaśiṣyate |",
    "GR14ss1_tatu:1897": "kva tadā kūṭastha ātmā |",
    "GR14ss1_tatu:1898": "ata āha tad-anusmṛtir naḥ |",
    "GR14ss1_tatu:1899": "tasyākhaṇḍātmanaḥ suṣpti-",
    "GR14ss1_tatu:1900": "sākṣiṇaḥ smṛtiḥ naḥ asmākaṃ jāgrad-draṣṭṝṇāṃ jāyate etāvantaṃ kālaṃ",
    "GR14ss1_tatu:1901": "sukham aham asvāpsaṃ na kiñcid avediṣam iti |",
    "GR14ss1_tatu:1902": "ato'nanubhūtasya",
    "GR14ss1_tatu:1903": "tasyāsmaraṇād asty eva suṣptau tādrg-ātmānubhavaḥ |",
    "GR14ss1_tatu:1904": "viṣaya-",
    "GR14ss1_tatu:1905": "sambandhābhāvāc ca na spaṣṭa iti bhāvaḥ |",
    "GR14ss1_tatu:1906": "ataḥ sva-prakāśa-mātra-vastunaḥ",
    "GR14ss1_tatu:1907": "sūryādeḥ prakāśavad upalabhdi-mātrasyāpy ātmana upalabhdiḥ svāśraye'sty",
    "GR14ss1_tatu:1908": "evety āyātam |",
    "GR14ss1_tatu:1909": "tathā ca śrutiḥ -- yad vai tan na paśyati paśyan vai draṣṭavyān na paśyati, na hi draṣṭur dṛṣṭorviparilopo vidyate (BṛhadU",
    "GR14ss1_tatu:1910": "4.3.23) iti |",
    "GR14ss1_tatu:1911": "ayaṃ sākṣi-sākṣya-vibhāgena tṛtīyas tarkaḥ |",
    "GR14ss1_tatu:1912": "duḥkhi-premāspadatva-",
    "GR14ss1_tatu:1913": "vibhāgena caturtho'pi tarko'vagantavyaḥ ||55||",
    "GR14ss1_tatu:1914": "BD: dṛṣṭāntam iti prāṇasya nānā-deheṣv aikarūpyān nirvikāratvam ity",
    "GR14ss1_tatu:1915": "arthaḥ |",
    "GR14ss1_tatu:1916": "tasminn ātmani |",
    "GR14ss1_tatu:1917": "upādher liṅga-śarīrasya |",
    "GR14ss1_tatu:1918": "abhāvād viśleṣād ity arthaḥ |",
    "GR14ss1_tatu:1919": "tadāpy atisūkṣmāyā vāsanāyāḥ sattvān mukter abhāva iti jñeyam |",
    "GR14ss1_tatu:1920": "prākṛtāhaṅkāre līne'pi svarūpānubandhino'ham arthasya sattvāt tena sukham aham asvāpsam iti vimarśo bhavatīti pratipādayitum āha nanv ity ādi |",
    "GR14ss1_tatu:1921": "śūnyam eveti ahaṃ-pratyayṃ vinātmano'pratīter iti bhāvaḥ |",
    "GR14ss1_tatu:1922": "akhaṇḍātmana iti |",
    "GR14ss1_tatu:1923": "aṇu-rūpatvād vibhāgānarhasyety arthaḥ |",
    "GR14ss1_tatu:1924": "nanu svāpād utthitasyātmano,haṅkāreṇa yogāt sukham aham asvāpsam iti vimarśo jāgare sidhyati",
    "GR14ss1_tatu:1925": "suṣuptau tu cin-mātraḥ sa iti cet tatrāha",
    "GR14ss1_tatu:1926": "ato'nanubhūtasyeti |",
    "GR14ss1_tatu:1927": "anubhava-smaraṇayoḥ sāmānādhikaraṇyād ity arthaḥ |",
    "GR14ss1_tatu:1928": "tasmāt tasyām apy anubhavitaivātmeti siddham |",
    "GR14ss1_tatu:1929": "nanūpalabdhi-mātram ity uktam |",
    "GR14ss1_tatu:1930": "tasyopalabdhṛtvaṃ katham |",
    "GR14ss1_tatu:1931": "tatrāha ata ity ādi |",
    "GR14ss1_tatu:1932": "yad vai iti |",
    "GR14ss1_tatu:1933": "tad-ātma-",
    "GR14ss1_tatu:1934": "caitanyaṃ kartṛ |",
    "GR14ss1_tatu:1935": "suṣuptau na paśyatīti yad ucyate tat khalu draṣṭavya-",
    "GR14ss1_tatu:1936": "viṣayābhāvād eva, na tu draṣṭṛtvābhāvād ity arthaḥ |",
    "GR14ss1_tatu:1937": "sphuṭam anyat ||54||",
    "GR14ss1_tatu:1938": "tad uktaṃ -",
    "GR14ss1_tatu:1939": "anvaya-vyatirekākhyas tarkaḥ syāc caturātmakaḥ |",
    "GR14ss1_tatu:1940": "āgamāpāyitadavadhi-bhedena prathamo mataḥ ||",
    "GR14ss1_tatu:1941": "draṣṭṛ-dṛśya-vibhāgena dvitīyo'pi matas tathā |",
    "GR14ss1_tatu:1942": "sākṣi-sākṣya-vibhāgena tṛtīyaḥ sammataḥ satām ||",
    "GR14ss1_tatu:1943": "duḥkhi-premāspadatvena caturthaḥ sukha-bodhakaḥ ||",
    "GR14ss1_tatu:1944": "||11.3|| iti śrī-pippalāyano nimim ||55||",
    "GR14ss1_tatu:1945": "BD: padyayor vyākhyāne catvāras tarkā yojitās tān abhiyuktoktābhyāṃ sārdhakārikābhyāṃ nirdiśati anvayeti |",
    "GR14ss1_tatu:1946": "tarka-śabdena tarkāṅgakam anumānaṃ bodhyam |",
    "GR14ss1_tatu:1947": "āgamāpāyino dṛśyāt sākṣyād duḥkhāspadāc ca dehāder ātmā bhidyate |",
    "GR14ss1_tatu:1948": "tad-avadhitvāt, tad-draṣṭṛtvāt, tat-sākṣitvāt,",
    "GR14ss1_tatu:1949": "premāspadatvāc ceti krameṇa hetavo neyāḥ |",
    "GR14ss1_tatu:1950": "vyatirekaś cohyaḥ ||55||",
    "GR14ss1_tatu:1951": "evambhūtānāṃ jīvānāṃ cin-mātraṃ yat svarūpaṃ tayaivākṛtyā tad-aṃśitvena",
    "GR14ss1_tatu:1952": "ca tad-abhinnaṃ yat tattvaṃ tad atra vācyam iti vyaṣṭi-nirdeśa-dvārā",
    "GR14ss1_tatu:1953": "proktam |",
    "GR14ss1_tatu:1954": "tad eva hy āśraya-saṃjñakaṃ mahāpurāṇa-lakṣaṇa-rūpaiḥ",
    "GR14ss1_tatu:1955": "sargādibhir arthaiḥ samaṣṭi-nirdeśa-dvārāpi lakṣyata ity atrāha dvābhyām -",
    "GR14ss1_tatu:1956": "atra sargo visargaś ca sthānaṃ poṣaṇam ūtayaḥ |",
    "GR14ss1_tatu:1957": "manvantareśānukathā nirodho muktir āśrayaḥ ||",
    "GR14ss1_tatu:1958": "daśamasya viśuddhy-arthaṃ navānām iha lakṣaṇam |",
    "GR14ss1_tatu:1959": "varṇayanti mahātmānaḥ śrutenārthena cāñjasā || (BhP 2.10.1-2)",
    "GR14ss1_tatu:1960": "manvantarāṇi ceśānukathāś ca manvantareśānukathāḥ |",
    "GR14ss1_tatu:1961": "atra sargādayo daśārthā lakṣyanta ity arthaḥ |",
    "GR14ss1_tatu:1962": "tatra ca daśamasya viśuddhy-arthaṃ tattva-",
    "GR14ss1_tatu:1963": "jñānārthaṃ navānāṃ lakṣaṇaṃ svarūpaṃ varṇayanti |",
    "GR14ss1_tatu:1964": "nanv atra naivaṃ pratīyate |",
    "GR14ss1_tatu:1965": "ata āha śrutena śrutyā kaṇṭhoktyaiva stutayādi-sthāneṣu,",
    "GR14ss1_tatu:1966": "añjasā sākṣād varṇayanti |",
    "GR14ss1_tatu:1967": "arthena tātparya-vṛttyā ca tat-tad-ākhyāneṣu ||56||",
    "GR14ss1_tatu:1968": "BD: īśvara-jñānārthaṃ jīva-svarūpa-jñānaṃ nirṇītam |",
    "GR14ss1_tatu:1969": "atha tat-",
    "GR14ss1_tatu:1970": "sādṛśyeneśvara-svarūpaṃ nirṇetuṃ pūrvoktaṃ yojayati evambhūtānām ity ādinā |",
    "GR14ss1_tatu:1971": "cin-mātraṃ yat svarūpam iti cetayitṛ ceti bodhyaṃ pūrva-nirūpaṇāt",
    "GR14ss1_tatu:1972": "tatahivākṛtyeti cinmātratve sati cetayitṛtvaṃ yākṛtir jātis tayety arthaḥ |",
    "GR14ss1_tatu:1973": "ākṛtis tu striyāṃ rūpe sāmānya-vapuṣor api iti medinī |",
    "GR14ss1_tatu:1974": "tad-aṃśitvena",
    "GR14ss1_tatu:1975": "jīvāṃśitvena cety arthaḥ |",
    "GR14ss1_tatu:1976": "tad-abhinnaṃ jīvābhinnaṃ yad brahma-tattvam |",
    "GR14ss1_tatu:1977": "aṃśaḥ khalv aṃśino na bhidyate vyaṣṭir ity arthaḥ |",
    "GR14ss1_tatu:1978": "jīvādi-śaktimad brahma samaṣṭiḥ |",
    "GR14ss1_tatu:1979": "jīvas tu vyaṣṭiḥ |",
    "GR14ss1_tatu:1980": "tādṛśa-samaṣṭi-brahma-nirūpaṇena tasya tathātvaṃ vaktavyam ity arthaḥ |",
    "GR14ss1_tatu:1981": "daśamasya ceśvarasya |",
    "GR14ss1_tatu:1982": "avaśiṣṭaḥ sphuṭārthaḥ ||56||",
    "GR14ss1_tatu:1983": "tam eva daśamaṃ vispaṣṭayituṃ teṣāṃ daśānāṃ vyutpādikāṃ sapta-ślokīm",
    "GR14ss1_tatu:1984": "āha --",
    "GR14ss1_tatu:1985": "bhūta-mātrendriya-dhiyāṃ janma sarga udāhṛtaḥ",
    "GR14ss1_tatu:1986": "brahmaṇo guṇa-vaiṣamyād visargaḥ pauruṣaḥ smṛtaḥ || (BhP 2.10.3)",
    "GR14ss1_tatu:1987": "bhūtāni khādīni |",
    "GR14ss1_tatu:1988": "mātrāṇi ca śabdādīni indriyāṇi ca |",
    "GR14ss1_tatu:1989": "dhī-śabdena mahad-",
    "GR14ss1_tatu:1990": "ahaṅkārau |",
    "GR14ss1_tatu:1991": "guṇānāṃ vaiṣamyāt pariṇāmāt |",
    "GR14ss1_tatu:1992": "brahmaṇaḥ parameśvarāt kartṛ-bhūtādīnāṃ janma sargaḥ |",
    "GR14ss1_tatu:1993": "puruṣo vairājo brahmā, tat-kṛtaḥ pauruṣaś",
    "GR14ss1_tatu:1994": "carācara-sargo visarga ity arthaḥ |",
    "GR14ss1_tatu:1995": "sthitir vaikuṇṭha-vijayaḥ poṣaṇaṃ tad-anugrahaḥ",
    "GR14ss1_tatu:1996": "manvantarāṇi sad-dharma ūtayaḥ karma-vāsanāḥ",
    "GR14ss1_tatu:1997": "avatārānucaritaṃ hareś cāsyānuvartinām puṃsām īśa-kathāḥ proktā nānākhyānopabṛṃhitāḥ || (BhP",
    "GR14ss1_tatu:1998": "vaikuṇṭhasya bhagavato vijayaḥ sṛṣṭānāṃ tat-tan-maryādā-pālanenotkarṣaḥ |",
    "GR14ss1_tatu:1999": "sthitiḥ sthānam |",
    "GR14ss1_tatu:2000": "tataḥ sthiteṣu svabhakteṣu tasyānugrahaḥ poṣaṇam |",
    "GR14ss1_tatu:2001": "manvantarāṇi tat-tan-manvantara-sthitānāṃ manvādīnāṃ tad-anugṛhītānāṃ",
    "GR14ss1_tatu:2002": "satāṃ caritāni, tāny eva dharmas tad-upāsanākhyaḥ sad-dharmaḥ |",
    "GR14ss1_tatu:2003": "tatraiva sthitau nānā-karma-vāsanā ūtayaḥ |",
    "GR14ss1_tatu:2004": "sthitāv eva harer avatārānucaritam asyānuvartināṃ ca kathā īśānukathāḥ proktā ity arthaḥ |",
    "GR14ss1_tatu:2005": "nirodho 'syānuśayanam ātmanaḥ saha śaktibhiḥ |",
    "GR14ss1_tatu:2006": "muktir hitvānyathā rūpaṃ sva-rūpeṇa vyavasthitiḥ || (BhP 2.10.6)",
    "GR14ss1_tatu:2007": "sthity-anantaraṃ cātmano jīvasya śaktibhiḥ svopādhibhiḥ sahāsya harer",
    "GR14ss1_tatu:2008": "anuśayanaṃ, hari-śayanānugatatvena śayanaṃ nirodha ity arthaḥ |",
    "GR14ss1_tatu:2009": "tatra hareḥ śayanaṃ prapañcaṃ prati dṛṣṭi-nimīlanam |",
    "GR14ss1_tatu:2010": "jīvānāṃ śayanaṃ tatra laya iti jñeyam |",
    "GR14ss1_tatu:2011": "tatraiva nirodhe'nyathārūpam avidyādhyastam ajñatvādikaṃ hitvā",
    "GR14ss1_tatu:2012": "svarūpeṇa vyavasthitir muktiḥ ||57||",
    "GR14ss1_tatu:2013": "BD: sargādīn daśa vyutpādayati tad evam ity ādinā |",
    "GR14ss1_tatu:2014": "brahmaṇaḥ parameśvarād iti |",
    "GR14ss1_tatu:2015": "kāraṇa-sṛṣṭiḥ pārameśvarī |",
    "GR14ss1_tatu:2016": "kārya-sṛṣṭis tu vairiñcīty arthaḥ |",
    "GR14ss1_tatu:2017": "muktir iti bhagavad-vaimukhyānugatayā'vidyayā racitam anyathā-",
    "GR14ss1_tatu:2018": "rūpaṃ devam ānavādibhāvaṃ hitvā tat-sāmmukhyānupravṛttayā tad-bhaktyā",
    "GR14ss1_tatu:2019": "vināśya, svarūpeṇāpahata-pāpmatvādi-guṇāṣṭaka-viśiṣṭena jīva-svarūpeṇa",
    "GR14ss1_tatu:2020": "jīvasya vyavasthitir viśiṣṭā punar āvṛtti-śūnyā punar āvṛtti-śūnyā",
    "GR14ss1_tatu:2021": "bhagavat-",
    "GR14ss1_tatu:2022": "sannidhau sthitir muktir ity arthaḥ ||57||",
    "GR14ss1_tatu:2023": "ābhāsaś ca nirodhaś ca yato 'sty adhyavasīyate sa āśrayaḥ paraṃ brahma paramātmeti śabdyate",
    "GR14ss1_tatu:2024": "[BhP 2.10.7]",
    "GR14ss1_tatu:2025": "ābhāsaḥ sṛṣṭiḥ |",
    "GR14ss1_tatu:2026": "nirodho layaś ca yato bhavati |",
    "GR14ss1_tatu:2027": "adhyavasīyata upalabhyate jīvānāṃ jñānendriyeṣu prakāśate ca |",
    "GR14ss1_tatu:2028": "sa brahmeti paramātmeti prasiddha āśrayaḥ kathyate |",
    "GR14ss1_tatu:2029": "iti śabdaḥ prakārārthaḥ |",
    "GR14ss1_tatu:2030": "tena bhagavān iti ca |",
    "GR14ss1_tatu:2031": "asya vivṛtir agre vidheyā ||58||",
    "GR14ss1_tatu:2032": "BD: atha navabhiḥ sargādibhir lakṣaṇīyam āśraya-tattvam āha ābhāsaś ceti |",
    "GR14ss1_tatu:2033": "yata iti hetau pañcamī ||58||",
    "GR14ss1_tatu:2034": "sthitau ca tatrāśraya-svarūpam aparokṣānubhavena vyaṣṭi-dvārāpi spaṣṭaṃ darśayitum adhyātmādi-vibhāgam āha -",
    "GR14ss1_tatu:2035": "yo 'dhyātmiko 'yaṃ puruṣaḥ so 'sāv evādhidaivikaḥ |",
    "GR14ss1_tatu:2036": "yas tatrobhaya-vicchedaḥ puruṣo hy ādhibhautikaḥ ||",
    "GR14ss1_tatu:2037": "ekam ekatarābhāve yadā nopalabhāmahe |",
    "GR14ss1_tatu:2038": "tritayaṃ tatra yo veda sa ātmā svāśrayāśrayaḥ || [BhP 2.10.8-9]",
    "GR14ss1_tatu:2039": "yo'yam ādhyātmikaḥ puruṣaś cakṣur-ādi-karaṇābhimānī draṣṭā jīvaḥ |",
    "GR14ss1_tatu:2040": "sa evādhidaivikaś cakṣur ādy-adhiṣṭhātā sūryādiḥ |",
    "GR14ss1_tatu:2041": "deha-sṛṣṭeḥ pūrvaṃ karaṇānāām adhiṣṭhānābhāvenākṣamatayā karaṇa-prakāśa-",
    "GR14ss1_tatu:2042": "kartṛtvābhimāni-tat-sahāyayor ubhayor api tayor vṛtti-bhedānudayena",
    "GR14ss1_tatu:2043": "jīvatva-",
    "GR14ss1_tatu:2044": "mātrāviśeṣāt |",
    "GR14ss1_tatu:2045": "tataś cobhayaḥ karaṇābhimāni-tad-adhiṣṭhātṛ-devatā-rūpo",
    "GR14ss1_tatu:2046": "dvirūpo vicchedo yasmāt |",
    "GR14ss1_tatu:2047": "sa ādhibhautikaś cakṣur golakādy-upalakṣito",
    "GR14ss1_tatu:2048": "dṛśyo dehaḥ puruṣa iti puruṣasya jīvasyopādhiḥ |",
    "GR14ss1_tatu:2049": "sa vā eṣa puruṣo'nna-rasa-mayaḥ",
    "GR14ss1_tatu:2050": "[TaittaU 2.1] ity ādi śruteḥ ||59||",
    "GR14ss1_tatu:2051": "BD: nanu karaṇābhimānino jīvasya karaṇa-pravartaka-sūryāditvam atra katham |",
    "GR14ss1_tatu:2052": "tatrāha deha-sṛṣṭeḥ pūrvam iti karaṇānām iti |",
    "GR14ss1_tatu:2053": "adhiṣṭhānābhāvena cakṣr golakādyabhāvenety arthaḥ |",
    "GR14ss1_tatu:2054": "ubhayor api tayor vṛtti-bhedānudayeneti",
    "GR14ss1_tatu:2055": "karaṇānāṃ viṣaya-grahaṇaṃ vṛttiḥ |",
    "GR14ss1_tatu:2056": "devatānāṃ tu tatra pravartakatvaṃ vṛttiḥ |",
    "GR14ss1_tatu:2057": "ayam atra niṣkarṣaḥ dehotpatteḥ pūrvam api jīvena sārdham indriyāṇi tad-",
    "GR14ss1_tatu:2058": "devatāś ca santy eva |",
    "GR14ss1_tatu:2059": "tadā teṣāṃ vṛtty-abhāvāj jīve'ntarbhāvo vivakṣitaḥ",
    "GR14ss1_tatu:2060": "utpanne tu dehe tayor vibhāgo yad-bhavatīty āha tataś cobhaya iti ||59||",
    "GR14ss1_tatu:2061": "ekam ekatarābhāva ity eṣām anyonya-sāpekṣa-siddhatve nānāśrayatvaṃ darśayati |",
    "GR14ss1_tatu:2062": "tathā hi dṛśyaṃ vinā tat-pratīty-anumeyaṃ karaṇaṃ na sidhyati",
    "GR14ss1_tatu:2063": "nāpi draṣṭā na ca tad vinā karaṇa-pravṛtty-anumeyas tad-adhiṣṭhātā",
    "GR14ss1_tatu:2064": "sūryādiḥ |",
    "GR14ss1_tatu:2065": "na ca taṃ vinā karaṇaṃ pravartate |",
    "GR14ss1_tatu:2066": "na ca tad vinā dṛyam ity ekatarasyābhāva ekaṃ nopalabhāmahe |",
    "GR14ss1_tatu:2067": "tatra tadā tat-tritayam",
    "GR14ss1_tatu:2068": "ālocanātmakena pratyayena |",
    "GR14ss1_tatu:2069": "yo veda sākṣitayā paśyati sa paramātmā āśrayaḥ |",
    "GR14ss1_tatu:2070": "teṣām api parasparam āśrayatvam astīti tad-vyavacchedārthaṃ",
    "GR14ss1_tatu:2071": "viśeṣaṇaṃ svāśrayo'nanyāśrayaḥ |",
    "GR14ss1_tatu:2072": "sa cāsāv anyeṣām āśrayaś ceti |",
    "GR14ss1_tatu:2073": "tatrāṃśāṃśinoḥ śuddha-jīva-paramātmanor abhedāṃśa-svīkāreṇaivāśraya",
    "GR14ss1_tatu:2074": "uktaḥ |",
    "GR14ss1_tatu:2075": "ataḥ paro'pi manute'nartham [BhP 1.7.5] iti |",
    "GR14ss1_tatu:2076": "jāgrat-svapna-suṣuptaṃ ca guṇato buddhi-vṛttayaḥ |",
    "GR14ss1_tatu:2077": "tāsāṃ vilakṣaṇo jīvaḥ sākṣitvena vivakṣitaḥ || [BhP 11.13.27] iti |",
    "GR14ss1_tatu:2078": "śuddho vicaṣṭe hy aviśuddha-kartuḥ [BhP 5.11.12] ity ādy uktasya sākṣi-",
    "GR14ss1_tatu:2079": "saṃjñinaḥ śuddha-jīvasyāśrayatvaṃ na śaṅkanīyam |",
    "GR14ss1_tatu:2080": "athavā nanv ādhyātmikādīnām apy āśrayatvam asty eva |",
    "GR14ss1_tatu:2081": "satyam |",
    "GR14ss1_tatu:2082": "tathāpi parasparāśrayatvān na tatrāśrayatākaivalyam iti te tv āśraya-śabdena",
    "GR14ss1_tatu:2083": "mukhyatayā nocyanta ity āha ekam iti |",
    "GR14ss1_tatu:2084": "tarhi sākṣiṇa evāstām āśrayatvam |",
    "GR14ss1_tatu:2085": "tatrāha tritayam iti |",
    "GR14ss1_tatu:2086": "sa ātmā sākṣī jīvas tu yaḥ svāśrayo'nanyāśrayaḥ",
    "GR14ss1_tatu:2087": "paramātmā sa evāśrayo yasya tathābhūta iti |",
    "GR14ss1_tatu:2088": "vakṣyate ca haṃsa-guhya-stave",
    "GR14ss1_tatu:2089": "sarvaṃ pumān veda guṇāṃś ca taj-jño na veda sarvajñam anantam īḍe iti [BhP",
    "GR14ss1_tatu:2090": "tasmāt ābhāsaś ca ity ādinoktaḥ paramātmaivāśraya iti ||2.10||",
    "GR14ss1_tatu:2091": "śrī-",
    "GR14ss1_tatu:2092": "śukaḥ ||60||",
    "GR14ss1_tatu:2093": "BD: ādhyātmikādīnāṃ trayāṇāṃ mithaḥ sāpekṣatvena siddhes teṣām",
    "GR14ss1_tatu:2094": "āśrayatvaṃ nāstīti vyācaṣṭe ekam ekatarety ādinā |",
    "GR14ss1_tatu:2095": "tritayam ādhyātmikādi-",
    "GR14ss1_tatu:2096": "tritayam |",
    "GR14ss1_tatu:2097": "nanu śuddhasya jīvasya dehendriyādi-sākṣitvābhidhānenānyān",
    "GR14ss1_tatu:2098": "apekṣatva-siddhes tasyāśrayatvaṃ kuto na brūsa tatrāha atrāṃśāṃśinor iti |",
    "GR14ss1_tatu:2099": "aṃśināṃśo'pīha gṛhīta ity arthaḥ |",
    "GR14ss1_tatu:2100": "asantoṣād vyākhyāntaram athaveti |",
    "GR14ss1_tatu:2101": "tarhīti sākṣiṇaḥ śuddha-jīvasya |",
    "GR14ss1_tatu:2102": "sarvam iti pumān jīvaḥ ||60||",
    "GR14ss1_tatu:2103": "asya śrī-bhāgavatasya mahā-purāṇatva-vyañjaka-lakṣaṇaṃ prakārāntareṇa ca vadann api tasyaivāśrayatvam āha dvayena -",
    "GR14ss1_tatu:2104": "sargo'syātha visargaś ca vṛttī rakṣāntarāṇi ca |",
    "GR14ss1_tatu:2105": "vaṃśo vaṃśānucaritaṃ saṃsthā hetur apāśrayaḥ ||",
    "GR14ss1_tatu:2106": "daśabhir lakṣaṇair yuktaṃ purāṇaṃ tad-vido viduḥ |",
    "GR14ss1_tatu:2107": "kecit pañca-vidhaṃ brahman mahad-alpa-vyavasthayā ||[BhP 12.7.9-10]",
    "GR14ss1_tatu:2108": "antarāṇi manvantarāṇi |",
    "GR14ss1_tatu:2109": "pañca-vidham -",
    "GR14ss1_tatu:2110": "sargaś ca pratisargaś ca vaṃśo manvantarāṇi ca |",
    "GR14ss1_tatu:2111": "vaṃśānucaritaṃ ceti purāṇaṃ pañca-lakṣaṇam || iti kecid vadanti |",
    "GR14ss1_tatu:2112": "sa ca matabhedo mahad-alpa-vyavasthayā mahā-purāṇam alpa-purāṇam iti bhinnādhikaraṇatvena",
    "GR14ss1_tatu:2113": "yadyapi viṣṇu-purāṇādāv api daśāpi tāni lakṣyante |",
    "GR14ss1_tatu:2114": "tathāpi pañcānām eva prādhānyenoktatvād alpatvam |",
    "GR14ss1_tatu:2115": "atra daśānām arthānāṃ skandheṣu yathākramaṃ praveśo na vivakṣitaḥ |",
    "GR14ss1_tatu:2116": "teṣām dvādaśa-",
    "GR14ss1_tatu:2117": "saṅkhyatvāt |",
    "GR14ss1_tatu:2118": "dvitīya-skandhoktānāṃ teṣāṃ tṛtīyādiṣ yathā-saṅkhyaṃ na samāveśaḥ |",
    "GR14ss1_tatu:2119": "nirodhādīnāṃ daśamādiṣv aṣṭama-varjam |",
    "GR14ss1_tatu:2120": "anyeṣām apy anyeṣu yathokta-lakṣaṇatayā samāveśanāśakyatvād eva |",
    "GR14ss1_tatu:2121": "tad uktaṃ śrī-",
    "GR14ss1_tatu:2122": "svāmibhir eva -",
    "GR14ss1_tatu:2123": "daśame kṛṣṇa-sat-kīrti-vitānāyopavarṇyate |",
    "GR14ss1_tatu:2124": "dharma-glāni-nimittas tu nirodho duṣṭa-bhūbhujām || iti |",
    "GR14ss1_tatu:2125": "prākṛtādi-caturdhā yo nirodhaḥ sa tu varṇitaḥ | iti |",
    "GR14ss1_tatu:2127": "ato'tra skandhe śrī-kṛṣṇa-rūpasyāśrayasyaiva varṇana-prādhānyaṃ tair vivakṣitam |",
    "GR14ss1_tatu:2128": "uktaṃ ca svayam eva - daśame daśamaṃ lakṣyam āśritāśraya-",
    "GR14ss1_tatu:2129": "vigraham iti |",
    "GR14ss1_tatu:2130": "evam anyatrāpy unneyam |",
    "GR14ss1_tatu:2131": "ataḥ prāyaśaḥ sarve'rthāḥ sarveṣv eva skandheṣu guṇatvena vā mukhyatvena vā nirūpyanta ity eva teṣām abhimatam |",
    "GR14ss1_tatu:2132": "śrutenārthena cāñjasā ity atra ca tathaiva pratipannaṃ sarvatra tat-tat-sambhavāt |",
    "GR14ss1_tatu:2133": "tataś ca parthama-dvitīyayor api mahā-purāṇatāyāṃ",
    "GR14ss1_tatu:2134": "praveśaḥ syāt |",
    "GR14ss1_tatu:2135": "tasmāt kramo na gṛhītaḥ ||61||",
    "GR14ss1_tatu:2136": "BD: asyeti |",
    "GR14ss1_tatu:2137": "prakārāntareṇeti kvacin-nāmāntaratvād arthāntaratvāc cety arthaḥ |",
    "GR14ss1_tatu:2138": "etāni daśa-lakṣaṇāni kecit tṛtīyādiṣu krameṇa sthūla-dhiyo",
    "GR14ss1_tatu:2139": "yojayanti |",
    "GR14ss1_tatu:2140": "tān nirākurvann āha dvitīya-skandhoktānām iti |",
    "GR14ss1_tatu:2141": "aṣṭādaśa-",
    "GR14ss1_tatu:2142": "sahasritvaṃ dvādaśa-skandhitvaṃ ca bhāgavata-lakṣaṇaṃ vyākupyeta |",
    "GR14ss1_tatu:2143": "adhyāya-pūrtau bhāgavatatvoktiś ca na sambhaved iti ca bodhyam |",
    "GR14ss1_tatu:2144": "śuka-",
    "GR14ss1_tatu:2145": "bhāṣitaṃ ced bhāgavataṃ tarhi prathamasya dvādaśa-śeṣasya ca tattvānāpattiḥ |",
    "GR14ss1_tatu:2146": "tasmād aṣṭādaśa-sahasri tat-pitur ācāryāc chukenādhītaṃ kathitaṃ ceti sāmprataṃ saṃvādās tu tathaivānādi-siddhā iti sāmpratam ||61||",
    "GR14ss1_tatu:2147": "atha sargādīnāṃ lakṣaṇam āha -",
    "GR14ss1_tatu:2148": "avyākṛta-guṇa-kṣobhān mahatas trivṛto'hamaḥ |",
    "GR14ss1_tatu:2149": "bhūta-mātrendriyārthānāṃ sambhavaḥ sarga ucyate || (BhP 12.7.11)",
    "GR14ss1_tatu:2150": "pradhāna-guṇa-kṣobhān mahān, tasmāt triguṇo'haṅkāraḥ |",
    "GR14ss1_tatu:2151": "tasmād bhūta-",
    "GR14ss1_tatu:2152": "mātrāṇāṃ bhūta-sūkṣmāṇām indriyāṇāṃ ca |",
    "GR14ss1_tatu:2153": "sthūla-bhūtānāṃ ca |",
    "GR14ss1_tatu:2154": "tad-",
    "GR14ss1_tatu:2155": "upalakṣita-tad-devatānāṃ ca sambhavaḥ sargaḥ |",
    "GR14ss1_tatu:2156": "kāraṇa-sṛṣṭiḥ sarga ity arthaḥ |",
    "GR14ss1_tatu:2157": "puruṣānugṛhītānām eteṣāṃ vāsanāmayaḥ |",
    "GR14ss1_tatu:2158": "visargo'yaṃ samāhāro bījād bījaṃ carācaram || (BhP 12.7.12)",
    "GR14ss1_tatu:2159": "puruṣaḥ paramātmā |",
    "GR14ss1_tatu:2160": "eteṣāṃ mahad-ādīnāṃ, jīvasya pūrvakarma-vāsanā-",
    "GR14ss1_tatu:2161": "pradhāno'yaṃ samāhāraḥ |",
    "GR14ss1_tatu:2162": "kārya-bhūtaś carācara-prāṇi-rūpo bījād bījam iva pravāhāpanno visarga ucyate |",
    "GR14ss1_tatu:2163": "vyaṣṭi-sṛṣṭi-visarga ity arthaḥ |",
    "GR14ss1_tatu:2164": "anenotir ay uktā -",
    "GR14ss1_tatu:2165": "vṛttir bhūtāni bhūtānāṃ carāṇām acarāṇi ca |",
    "GR14ss1_tatu:2166": "kṛtā svena nṝṇāṃ tatra kāmāc codanayāpi vā || (BhP 12.7.13)",
    "GR14ss1_tatu:2167": "carāṇāṃ bhūtānāṃ sāmānyato'carāṇi, cakārāc carāṇi ca kāmād vṛttiḥ |",
    "GR14ss1_tatu:2168": "tatra tu nṝṇāṃ svena svabhāvena kāmāc codanayāpi vā yā niyatā vṛttir jīvikākṛtā, sā vṛttir ucyata ity arthaḥ |",
    "GR14ss1_tatu:2169": "rakṣācyutāvatārehā viśvasyānuyuge yuge |",
    "GR14ss1_tatu:2170": "tiryaṅ-martyarṣideveṣu hanyante yais trayī-dviṣaḥ || (BhP 12.7.14)",
    "GR14ss1_tatu:2171": "yair avatāraiḥ |",
    "GR14ss1_tatu:2172": "aneneśakathā |",
    "GR14ss1_tatu:2173": "sthānaṃ poṣaṇaṃ ceti trayam uktam |",
    "GR14ss1_tatu:2174": "manvantaraṃ manur devā manu-putrāḥ sureśvarāḥ |",
    "GR14ss1_tatu:2175": "ṛṣayo'ṃśāvatārāś ca hareḥ ṣaḍ-vidham ucyate || (BhP 12.7.15)",
    "GR14ss1_tatu:2176": "manvādyācaraṇa-kathanena sad-dharma evātra vivakṣita ity arthaḥ |",
    "GR14ss1_tatu:2177": "tataś ca prāktana-granthenaikārthyam |",
    "GR14ss1_tatu:2178": "rājñāṃ brahma-prasūtānāṃ vaṃśas traikāliko'nvayaḥ |",
    "GR14ss1_tatu:2179": "vaṃśyānucaritaṃ teṣāṃ vṛttaṃ vaṃśadharāś ca ye || (BhP 12.7.16)",
    "GR14ss1_tatu:2180": "teṣāṃ rājñāṃ ye ca vaṃśa-dharās teṣāṃ vṛttaṃ vaṃśyānucaritam || 62 ||",
    "GR14ss1_tatu:2181": "BD: uddiṣṭānāṃ sargādīnāṃ krameṇa lakṣaṇāni darśayitum āha -",
    "GR14ss1_tatu:2182": "athetyādi |",
    "GR14ss1_tatu:2183": "avyākṛteti trivṛt-padaṃ mahato'pi viśeṣaṇaṃ bodhyam |",
    "GR14ss1_tatu:2184": "sāttvikī rājasaś caiva tāmasaś ca tridhā mahān (ViP 1.2.34) iti śrī-vaiṣṇavāt |",
    "GR14ss1_tatu:2185": "puruṣaḥ paramātmā viriñcāntaḥstha iti bodhyam |",
    "GR14ss1_tatu:2186": "sphuṭārthāni śiṣṭāni ||62||",
    "GR14ss1_tatu:2187": "naimittikaḥ prākṛtiko nitya ātyantiko layaḥ |",
    "GR14ss1_tatu:2188": "saṃstheti kavibhiḥ proktaś caturdhāsya svabhāvataḥ || (BhP 12.7.17)",
    "GR14ss1_tatu:2189": "asya parameśvarasya |",
    "GR14ss1_tatu:2190": "svabhāvataḥ śaktitaḥ |",
    "GR14ss1_tatu:2191": "ātyantika ity anena muktir apy atra praveśitā |",
    "GR14ss1_tatu:2192": "hetur jīvo'sya sargāder avidyā-karma-kārakaḥ |",
    "GR14ss1_tatu:2193": "yaṃ cānuśayinaṃ prāhur avyākṛtam utāpare || (BhP 12.7.18)",
    "GR14ss1_tatu:2194": "hetur nimittam |",
    "GR14ss1_tatu:2195": "asya viśvasya |",
    "GR14ss1_tatu:2196": "yato'yam avidyayā karma-kārakaḥ |",
    "GR14ss1_tatu:2197": "yam eva hetuṃ kecic caitanya-prādhānenānuśayinaṃ prāhuḥ |",
    "GR14ss1_tatu:2198": "apara upādhi-",
    "GR14ss1_tatu:2199": "prādhānyenāvyākṛtam iti |",
    "GR14ss1_tatu:2200": "vyatirekānvayo yasya jāgrat-svapna-suṣuptiṣu |",
    "GR14ss1_tatu:2201": "māyāmayeṣu tad brahma jīva-vṛttiṣv apāśrayaḥ || (BhP 12.7.19)",
    "GR14ss1_tatu:2202": "śrī-bādarāyaṇa-samādhi-labdhārtha-virodhād atra ca jīva-śuddha-svarūpam",
    "GR14ss1_tatu:2203": "evāśrayatvena na vyākhyāyate kintv ayam evārthaḥ |",
    "GR14ss1_tatu:2204": "jāgrad-ādiṣv avasthāsu,",
    "GR14ss1_tatu:2205": "māyāmayeṣu māyā-śakti-kalpiteṣu mahad-ādi-dravyeṣu ca |",
    "GR14ss1_tatu:2206": "kevala-",
    "GR14ss1_tatu:2207": "svarūpeṇa vyatirekaḥ parama-sākṣitayānvayaś ca yasya tad brahma jīvānāṃ vṛttiṣu śudda-svarūpatayā sopādhitayā ca vartaneṣu sthitiṣv apāśrayaḥ |",
    "GR14ss1_tatu:2208": "sarvam aty atikramyāśraya ity arthaḥ |",
    "GR14ss1_tatu:2209": "apa ity etat kahlu varjane,",
    "GR14ss1_tatu:2210": "varjanaṃ cātikrame paryavasyatīti |",
    "GR14ss1_tatu:2211": "tad evam apāśrayābhivyakti-dvāra-bhūtaṃ hetu-",
    "GR14ss1_tatu:2212": "śabda-vyapadiṣṭasya jīvasya śuddha-svarūpa-jñānam āha dvābhyām |",
    "GR14ss1_tatu:2213": "padārtheṣu yathā dravyaṃ tan-mātraṃ rūpa-nāmasu |",
    "GR14ss1_tatu:2214": "bījādi-pañcatāṃ tāsu hy avasthāsu yutāyutam ||",
    "GR14ss1_tatu:2215": "virameta yadā cittaṃ hitvā vṛtti-trayaṃ svayam |",
    "GR14ss1_tatu:2216": "yogena vā tad-ātmānaṃ vedehāyā nivartate || (BhP 12.7.20-21)",
    "GR14ss1_tatu:2217": "rūpa-nāmātmakeṣu padārtheṣu ghaṭādiṣu yathā dravyaṃ pṛthivyādi yutam",
    "GR14ss1_tatu:2218": "ayutaṃ ca bhavati |",
    "GR14ss1_tatu:2219": "kārya-dṛṣṭiṃ vināpy upalambhāt |",
    "GR14ss1_tatu:2220": "tathā tan-mātraṃ",
    "GR14ss1_tatu:2221_0": "śuddhaṃ jīva-caitanya-mātraṃ vastu garbhādhānādi-pañcatāntāsu navasv apy avasthāsv",
    "GR14ss1_tatu:2221_1": "avidyayā yutaṃ svatas tv ayutam iti śuddham ātmānam itthaṃ jñātvā nirviṇṇaḥ sann",
    "GR14ss1_tatu:2221_2": "apāśrayānusandhāna-yogyo bhavatīty āha virameteti |",
    "GR14ss1_tatu:2222": "vṛtti-trayaṃ jāgrat-svapna-suṣupti-rūpam |",
    "GR14ss1_tatu:2223": "ātmānaṃ paramātmānam |",
    "GR14ss1_tatu:2224": "svayaṃ vāsudevāder iva māyāmayatvānusandhānena deva tyāder ivāniṣṭhitena yogena vā |",
    "GR14ss1_tatu:2225": "tataś cehāyās tad-anuśīlana-vyatirikta-ceṣṭāyāḥ || 1.7 || śrī-",
    "GR14ss1_tatu:2226": "sūtaḥ || uddiṣṭaḥ sambandhaḥ ||63||",
    "GR14ss1_tatu:2227": "BD: pūrvoktāyāṃ daśa-lakṣaṇyāṃ muktir eka-lakṣaṇam |",
    "GR14ss1_tatu:2228": "asyāṃ tu caturvidhānāṃ saṃsthāyāṃ ātyantika-laya-śabditā muktir ānīteti |",
    "GR14ss1_tatu:2229": "yaṃ cānuśayinam iti bhukta-śiṣṭa-karma-viśiṣṭo jīvonuśayīty ucyate |",
    "GR14ss1_tatu:2230": "rūpeti mūrtyā saṃjñayā copeteṣv ity arthaḥ |",
    "GR14ss1_tatu:2231": "kārya-dṛṣṭim iti ghaṭādibhyaḥ pṛthag",
    "GR14ss1_tatu:2232": "api pṛthvyādeḥ prāpter ity arthaḥ |",
    "GR14ss1_tatu:2233": "apāśrayeti īśvara-dhyāna-yogyo",
    "GR14ss1_tatu:2234": "bhavatīty arthaḥ |",
    "GR14ss1_tatu:2235": "svayam iti vāmadevaḥ khalu garbhasya eva paramātmānaṃ bubudhe,",
    "GR14ss1_tatu:2236": "yogena devahūtīty arthaḥ ||63||",
    "GR14ss1_tatu:2237": "iti śrī-kali-yuga-pāvana-sva-bhajana-vibhājana-prayojanāvatāra-śrī-śrī-",
    "GR14ss1_tatu:2238": "bhagavat-kṛṣṇa-caitanya-deva-caraṇānucara-viśva-vaiṣṇava-rāja-sabhājana-",
    "GR14ss1_tatu:2239": "bhājana-śrī-rūpa-sanātanānuśāsana-bhāratī-garbhe śrī-bhāgavata-sandarbhe",
    "GR14ss1_tatu:2240": "tattva-sandarbho nāma prathamaḥ sandarbhaḥ ||",
    "GR14ss1_tatu:2241": "BD: iti kalīti kali-yuga-pāvanaṃ yat sva-bhajanaṃ tasya vibhajanaṃ vistaraṇaṃ prayojanaṃ yasya tādṛśo'vatāraḥ prādurbhāvo yasya, tasya śrī-bhagavat-",
    "GR14ss1_tatu:2242": "kṛṣṇa-caitanya-devasya caraṇayor anucarau, viśvasmin ye vaiṣṇava-rājās",
    "GR14ss1_tatu:2243": "teṣāṃ sabhāsu yat sa-bhājanaṃ sat-kāras tasya bhājane pātre ca yau śrī-rūpa-",
    "GR14ss1_tatu:2244": "sanātanau tayor anuśāsana-bhāratya upadeśa-vākyāni garbhe madhye yasya",
    "GR14ss1_tatu:2245": "tasmin ||",
    "GR14ss1_tatu:2246": "ṭippaṇī tattva-sandarbhe vidyā-bhūṣaṇa-nirmitā |",
    "GR14ss1_tatu:2247": "śrī-jīva-pāṭha-saṃpṛktā sadbhir eṣā viśodhyatām ||",
    "GR14ss1_tatu:2248": "iti śrīmad-baladeva-vidyā-bhūṣaṇa-viracitā tattva-sandarbha-ṭippaṇī",
    "GR14ss1_tatu:2249": "samāptā ||",
    "GR14ss1_tatu:2250": "[*ENDNOTE 1] Alternative reading: veda rāmāyaṇe puṇye bhārate bharatarṣabha |",
    "GR14ss1_tatu:2251": "ādāv cānte ca madhye ca hariḥ sarvatra gīyate ||",
    "GR14ss1_tatu:2252": "[*ENDNOTE 2] āruṣī tu manoḥ kanyā tasya patnī manīṣiṇaḥ |",
    "GR14ss1_tatu:2253": "aurvas tasyāṃ samabhavad ūruṃ bhittvā mahā-yaśāḥ || (Mbh 1.66.46)"
}