{
  "GR14ss1_tatu:0": "śrī-bhāgavata-sandarbhe prathamaḥ",
  "GR14ss1_tatu:1": "tattva-sandarbhaḥ",
  "GR14ss1_tatu:2": "śrī-kṛṣṇo jayati /",
  "GR14ss1_tatu:3": "kṛṣṇa-varṇaṃ tviṣākṛṣṇaṃ sāṅgopāṅgāstra-pārṣadam /",
  "GR14ss1_tatu:4": "yajñaiḥ saṅkīrtana-prāyair yajanti hi sumedhasaḥ //1// [BhP 11.5.32]",
  "GR14ss1_tatu:5": "BD: śrīkṛṣṇo jayati /",
  "GR14ss1_tatu:6": "bhaktyābhāsenāpi toṣaṃ dadhāne",
  "GR14ss1_tatu:7": "dharmādhyakṣe viśva-nistāri-nāmni /",
  "GR14ss1_tatu:8": "nityānandādvaita-caitanya-rūpe",
  "GR14ss1_tatu:9": "tattve tasmin nityam āstāṃ ratir naḥ //",
  "GR14ss1_tatu:10": "māyāvādaṃ yas tamaḥ-stomam",
  "GR14ss1_tatu:11": "uccair nāśaṃ ninye veda-vāg-aṃśu-jālaiḥ /",
  "GR14ss1_tatu:12": "bhaktir viṣṇor darśitā yena loke",
  "GR14ss1_tatu:13": "jīyāt so'yaṃ bhānur ānanda-tīrthaḥ //",
  "GR14ss1_tatu:14": "govindābhidham indirāśrita-padaṃ hasta-stha-ratnādivat /",
  "GR14ss1_tatu:15": "tattvaṃ tattva-vid uttamau kṣiti-tale yau darśayāñcakratuḥ //",
  "GR14ss1_tatu:16": "māyāvāda-mahāndhakāra-paṭalī-sat-puṣpavantau sadā",
  "GR14ss1_tatu:17": "tau śrī-rūpa-sanātanau viracitāścaryau suvaryau stumaḥ //",
  "GR14ss1_tatu:18": "yaḥ sāṅkhya-paṅkena kutarka-pāṃśunā",
  "GR14ss1_tatu:19": "vivarta-gartena ca lupta-dīdhitim /",
  "GR14ss1_tatu:20": "śuddhaṃ vyadhād vāk-sudhayā maheśvaraṃ",
  "GR14ss1_tatu:21": "kṛṣṇaṃ sa jīvaḥ prabhur astu no gatiḥ //",
  "GR14ss1_tatu:22": "ālasyā apravṛttiḥ syāt puṃsāṃ yad grantha-vistare /",
  "GR14ss1_tatu:23": "ato'tra gūḍhe sandarbhe ṭippany alpā prakāśyate //",
  "GR14ss1_tatu:24": "śrīmaj-jīvena ye pāṭhāḥ sandarbhe'smin pariṣkṛtāḥ /",
  "GR14ss1_tatu:25": "vyākhyāyante ta evāmī nānye ye tena helitāḥ //",
  "GR14ss1_tatu:26": "śrī-bādarāyaṇo bhagavān vyāso brahma-sūtrāṇi prakāśya tad-bhāṣya-bhūtaṃ",
  "GR14ss1_tatu:27": "śrī-bhāgavatam āvirbhāvya śukaṃ tad-adhyāpitavān /",
  "GR14ss1_tatu:28": "tad-arthaṃ nirṇetu-",
  "GR14ss1_tatu:29": "kāmaḥ śrī-jīvaḥ pratyūha-kulācala-kuliśaṃ vāñchita-pīyūṣa-balāhaka-",
  "GR14ss1_tatu:30": "sveṣṭa-vastu-nirdeśaṃ maṅgalam ācarati kṛṣṇeti /",
  "GR14ss1_tatu:31": "nimi-nṛpatinā pṛṣṭaḥ kara-",
  "GR14ss1_tatu:32": "bhājano yogī satyādi-yugāvatārānuktvā'tha kalāv api tathā śṛṇu iti tam",
  "GR14ss1_tatu:33": "avadhāpyāha kṛṣṇa-varṇam iti /",
  "GR14ss1_tatu:34": "sumedhaso janāḥ kalāv api hariṃ bhajanti /",
  "GR14ss1_tatu:35": "kaiḥ / ity āha saṅkīrtana-prāyair yajñaiḥ arcanair iti /",
  "GR14ss1_tatu:36": "kīdṛśaṃ tam / ity āha",
  "GR14ss1_tatu:37": "kṛṣṇo varṇo rūpaṃ yasyāntar iti śeṣaḥ /",
  "GR14ss1_tatu:38": "tviṣā kāntyā tv akṛṣṇam / śuklo",
  "GR14ss1_tatu:39": "raktas tathā pītaḥ idānīṃ kṛṣṇatāṃ gataḥ [BhP 10.8.13] iti gargokti-pāriśeṣya-",
  "GR14ss1_tatu:40": "vidyud-gauram ity arthaḥ /",
  "GR14ss1_tatu:41": "aṅge nityānandādvaitau / upāṅgāni",
  "GR14ss1_tatu:42": "śrīvāsādayaḥ /",
  "GR14ss1_tatu:43": "astrāṇi avidyācchettṛtvād bhagavan-nāmāni / pārṣadāṅ",
  "GR14ss1_tatu:44": "gadādhara-govindāyaḥ /",
  "GR14ss1_tatu:45": "taiḥ sahitam iti mahābalitvaṃ vyajyate /",
  "GR14ss1_tatu:46": "garga-vākye",
  "GR14ss1_tatu:47": "pīta iti prācīna-tad-avatārāpekṣayā /",
  "GR14ss1_tatu:48": "ayam avatāraḥ śveta-varāha-kalpa-",
  "GR14ss1_tatu:49": "gatāṣṭa-viṃśa-vaivasvatam anvantarīya-kalau bodhyaḥ /",
  "GR14ss1_tatu:50": "tatratye śrī-caitanya",
  "GR14ss1_tatu:51": "evokta-dharma-darśanāt /",
  "GR14ss1_tatu:52": "anyeṣu kaliṣ kvacic chyāmatvena kvaicc cuka-",
  "GR14ss1_tatu:53": "patrābhatvena vyakter ukteḥ /",
  "GR14ss1_tatu:54": "channaḥ kalau yad abhavaḥ [BhP 7.9.38] iti śuklo",
  "GR14ss1_tatu:55": "raktas tathā pītaḥ [BhP 10.8.13] iti /",
  "GR14ss1_tatu:56": "kalāv api tathā śṛṇu [BhP 11.5.31] iti ca /",
  "GR14ss1_tatu:57": "ye vimṛśanti te sumedhasaḥ /",
  "GR14ss1_tatu:58": "channatvaṃ ca preyasī-tviṣāvṛtatvaṃ bodhyam /",
  "GR14ss1_tatu:59": "aṅkāḥ pūrvāṅkato'trānye ṭippanī-krama-bodhakāḥ /",
  "GR14ss1_tatu:60": "dvi-bindavas te vijñeyā",
  "GR14ss1_tatu:61": "viṣayāṅkāras tv abindavaḥ /",
  "GR14ss1_tatu:62": "atra granthe skandhādhyāya-sūcakā yugmāṅkā",
  "GR14ss1_tatu:63": "grantha-kṛtāṃ santi /",
  "GR14ss1_tatu:64": "tebhyo'nye ye ṭippanī-krama-bodhāyāsmābhiḥ kalpitās",
  "GR14ss1_tatu:65": "te dvibindu-mastakāḥ /",
  "GR14ss1_tatu:66": "viṣaya-vākyebhyaḥ pare ye'ṅkās te tv abindu-mastakā",
  "GR14ss1_tatu:67": "bodhyāḥ //1//",
  "GR14ss1_tatu:68": "antaḥkṛṣṇaṃ bahir gauraṃ darśitāṅgādi-vaibhavam /",
  "GR14ss1_tatu:69": "kalau saṅkīrtanādyaiḥ smaḥ kṛṣṇa-caitanyam āśritāḥ //2//",
  "GR14ss1_tatu:70": "BD: kṛṣṇa-varṇa-padya-vyākhyā-vyājena tad-artham āśrayati antar iti /",
  "GR14ss1_tatu:71": "sphuṭārthaḥ //2//",
  "GR14ss1_tatu:72": "jayatāṃ mathurā-bhūmau śrīla-rūpa-sanātanau /",
  "GR14ss1_tatu:73": "yau vilekhayatas tattvaṃ jñāpakau pustikām imām //3//",
  "GR14ss1_tatu:74": "BD: athāśīr namaskāra-rūpaṃ maṅgalam ācarati jayatām iti /",
  "GR14ss1_tatu:75": "śrīlau jñāna-",
  "GR14ss1_tatu:76": "vairāgya-tapaḥ-sampattimantau rūpa-sanātanau me guru-parama-gurū jayataḥ",
  "GR14ss1_tatu:77": "nijotkarṣaṃ prakaṭayatām /",
  "GR14ss1_tatu:78": "mathurā-bhūmāv iti /",
  "GR14ss1_tatu:79": "tatra tayor adhyakṣatā",
  "GR14ss1_tatu:80": "vyajyate / tayor jayo'stv ity āśāsyate / jayatir",
  "GR14ss1_tatu:81": "atra tad itara-sarva-sad-vṛndotkarṣa-vacanaḥ /",
  "GR14ss1_tatu:82": "tad-utkarṣāśrayatvāt tayos tat-",
  "GR14ss1_tatu:83": "sarva-namasyatvam ākṣipyate /",
  "GR14ss1_tatu:84": "tat-sarvāntaḥpātitvāt svasya tau namayāv iti",
  "GR14ss1_tatu:85": "ca vyajyate /",
  "GR14ss1_tatu:86": "tau kīdṛśāv ity āha /",
  "GR14ss1_tatu:87": "yāv imāṃ samdarbhākhyāṃ pustikāṃ",
  "GR14ss1_tatu:88": "vilekhayatas tasyā likhane māṃ pravartayataḥ /",
  "GR14ss1_tatu:89": "buddhau siddhatvāt imām ity",
  "GR14ss1_tatu:90": "uktiḥ / tattvaṃ jñāpakau tattvaṃ vādya-prabhede syāt svarūpe paramātmani iti",
  "GR14ss1_tatu:91": "viśva-koṣāt /",
  "GR14ss1_tatu:92": "pareśaṃ saparikaraṃ jñāpayiṣyantāv ity arthaḥ / kartari",
  "GR14ss1_tatu:93": "bhaviṣyati ṇvul ṣaṣṭhī-niṣedhas tu akenor bhaviṣyad ādhamarṇayoḥ (Pāṇ",
  "GR14ss1_tatu:94": "2.3.70) iti sūtrāt //3//",
  "GR14ss1_tatu:95": "ko'pi tad-bāndhavo bhaṭṭo dakṣiṇa-dvija-vaṃśajaḥ /",
  "GR14ss1_tatu:96": "vivicya vyalikhad granthaṃ likhitād vṛddha-vaiṣṇavaiḥ //4//",
  "GR14ss1_tatu:97": "BD: granthasya purātanatvaṃ svapariṣkṛtatvaṃ cāha ko'pīti /",
  "GR14ss1_tatu:98": "tad-bāndhavas",
  "GR14ss1_tatu:99": "tayo rūpa=sanātanayor bandhur gopāla-bhaṭṭa ity arthaḥ /",
  "GR14ss1_tatu:100": "vṛddha-vaiṣṇavaiḥ",
  "GR14ss1_tatu:101": "śrī-madhvādibhir likhitād granthāt taṃ vivicya vicārya sāraṃ gṛhītvā",
  "GR14ss1_tatu:102": "grantham imaṃ vyalikhat //4//",
  "GR14ss1_tatu:103": "tasyādyaṃ granthanālekhaṃ krāntam utkrānta-khaṇḍitam /",
  "GR14ss1_tatu:104": "paryālocyātha paryāyaṃ kṛtvā likhati jīvakaḥ //5//",
  "GR14ss1_tatu:105": "BD: tasya bhaṭṭasya ādyaṃ purātanaṃ granthanālekhaṃ paryālocya jīvako",
  "GR14ss1_tatu:106": "mal-lakṣaṇaḥ paryāyaṃ kṛtvā kramaṃ nibadhya likhati /",
  "GR14ss1_tatu:107": "grantha sandarbhe",
  "GR14ss1_tatu:108": "caurādikaḥ /",
  "GR14ss1_tatu:109": "tato ṇyāsa-śrantha (Pāṇ 3.3.107)",
  "GR14ss1_tatu:110": "iti karmaṇi yuc granthanā",
  "GR14ss1_tatu:111": "granthaḥ / tasya lekhaṃ likhanaṃ, bhāve ghañ /",
  "GR14ss1_tatu:112": "taṃ lekhaṃ kīdṛśam ity āha",
  "GR14ss1_tatu:113": "krāntaṃ krameṇa sthitam /",
  "GR14ss1_tatu:114": "vyutkrāntaṃ vyutkrameṇa sthitam / khaṇḍitaṃ",
  "GR14ss1_tatu:115": "chinnam iti svaśramasya sārthakyam //5//",
  "GR14ss1_tatu:116": "yaḥ śrī-kṛṣṇa-padāmbhoja-bhajanaikābhilāṣavān /",
  "GR14ss1_tatu:117": "tenaiva dṛśyatām etad anyasmai śapatho'rpitaḥ //6//",
  "GR14ss1_tatu:118": "BD: granthasya rahasyatvam āha yaḥ śrīti /",
  "GR14ss1_tatu:119": "kṛṣṇa-pāratamye'nyenānādṛte",
  "GR14ss1_tatu:120": "tasyāmaṅgalaṃ syād iti /",
  "GR14ss1_tatu:121": "tan-maṅgalāyaitat /",
  "GR14ss1_tatu:122": "na tu granthāvadya-bhayāt /",
  "GR14ss1_tatu:123": "tasya suvyutpannair niravadyatvena parīkṣitatvāt //6//",
  "GR14ss1_tatu:124": "atha natvā mantra-gurūn gurūn bhāgavatārthadān /",
  "GR14ss1_tatu:125": "śrī-bhāgavata-sandarbhaṃ sandarbhaṃ vaśmi lekhitum //7//",
  "GR14ss1_tatu:126": "BD: atheti gūḍhasya prakāśaś ca sāroktiḥ śresṭhā tathā /",
  "GR14ss1_tatu:127": "nānārthavattvaṃ",
  "GR14ss1_tatu:128": "vedyatvaṃ sandarbhaḥ kathyate budhaiḥ /",
  "GR14ss1_tatu:129": "ity abhiyuktokta-laksaṇaṃ sandarbhaṃ",
  "GR14ss1_tatu:130": "lekhituṃ vaśmi vāñchāmi /",
  "GR14ss1_tatu:131": "śrī-bhāgavataṃ sandṛbhyate grathyate'treti / halaś",
  "GR14ss1_tatu:132": "ca (Pāṇ 3.3.21) ity adhikaraṇe ghañ //7//",
  "GR14ss1_tatu:133": "yasya brahmeti saṃjñāṃ kvacid api nigame yāti cin-mātra-sattāpy",
  "GR14ss1_tatu:134": "aṃśo yasyāṃśakaiḥ svair vibhavati vaśayann eva māyāṃ pumāṃś ca /",
  "GR14ss1_tatu:135": "ekaṃ yasyaiva rūpaṃ vilasati parama-vyomni nārāyaṇākhyaṃ",
  "GR14ss1_tatu:136": "sa śrī-kṛṣṇo vidhattāṃ svayam iha bhagavān prema tat-pāda-bhājām //8//",
  "GR14ss1_tatu:137": "BD: atha śrotṛ-rucy-utpattaye granthasya viṣayādīn anubandhān saṅkṣepeṇa",
  "GR14ss1_tatu:138": "tāvad āha yasyeti /",
  "GR14ss1_tatu:139": "sa svayaṃ bhagavān śrī-kṛṣṇaḥ /",
  "GR14ss1_tatu:140": "iha jagati tat-pāda-",
  "GR14ss1_tatu:141": "bhājāṃ tac-caraṇa-padma-sevināṃ sva-viṣayakaṃ prema vidhattām arpayatu /",
  "GR14ss1_tatu:142": "sa kaḥ / ity āha yasya svarūpānubandhyākṛtiguṇa-vibhūti-viśiṣṭasyaiva śrī-",
  "GR14ss1_tatu:143": "kṛṣṇasya / cinmātra-sattā anabhivyakta-tat-tad-viśeṣā jñāna-rūpā",
  "GR14ss1_tatu:144": "vidyamānatā /",
  "GR14ss1_tatu:145": "kvacid api nigame kasmiṃścit satyaṃ jñānam anantaṃ brahma",
  "GR14ss1_tatu:146": "(TaittU 2.1.1) astīty evopalabdhavyaḥ (KaṭhU 2.3.13)",
  "GR14ss1_tatu:147": "ity ādi-rūpe śruti-",
  "GR14ss1_tatu:148": "khaṇḍe brahmeti saṃjñāṃ yāti /",
  "GR14ss1_tatu:149": "tādṛśatayā cintayatāṃ tathā pratītam āsīd ity",
  "GR14ss1_tatu:150": "arthaḥ / bhakti-bhāvita-manasāṃ tu vyañjita-tat-tad-viśeṣā saiva puruṣatvena",
  "GR14ss1_tatu:151": "pratītā bhavatīti bodhyam /",
  "GR14ss1_tatu:152": "satyaṃ jñānam ity upakrāntasyaivānandamaya-",
  "GR14ss1_tatu:153": "puruṣatvena nirūpaṇāt /",
  "GR14ss1_tatu:154": "ata evam uktaṃ jitaṃ te stotre -",
  "GR14ss1_tatu:155": "na te rūpaṃ na cākāro nāyudhāni na cāspadam /",
  "GR14ss1_tatu:156": "tathāpi puruṣākāro bhaktānāṃ tvaṃ prakāśate // iti /",
  "GR14ss1_tatu:157": "sa caivaṃ prācīnāṅgīkṛtam iti vācyam /",
  "GR14ss1_tatu:158": "uktarītyā tasyāpy",
  "GR14ss1_tatu:159": "anabhīṣṭatvābhāvāt /",
  "GR14ss1_tatu:160": "yasya kṛṣṇasyāṃśaḥ pumān māyāṃ vaśayann eva svair",
  "GR14ss1_tatu:161": "aṃśakair vibhavati /",
  "GR14ss1_tatu:162": "kāraṇārṇavaśāyī sahasraśīrṣā puruṣaḥ saṅkarṣaṇaḥ",
  "GR14ss1_tatu:163": "kṛṣṇāṃśaḥ prakṛter bhartā /",
  "GR14ss1_tatu:164": "tāṃ vaśe sthāpayann eva sva-vīkṣaṇa-kṣubdhayā",
  "GR14ss1_tatu:165": "tayāṇḍāni sṛṣṭvā,",
  "GR14ss1_tatu:166": "teṣāṃ garbheṣv ambubhir ardha-pūrṇeṣu sahasra-śīrṣā",
  "GR14ss1_tatu:167": "pradyumnaḥ san svair aṃśakaiḥ matsyādibhiḥ /",
  "GR14ss1_tatu:168": "vibhavati vibhava-saṃjñakān",
  "GR14ss1_tatu:169": "līlāvatārān prakaṭayatīty arthaḥ /",
  "GR14ss1_tatu:170": "yasyaiva kṛṣṇasya nārāyaṇākhyam ekaṃ",
  "GR14ss1_tatu:171": "mukhyaṃ rūpam /",
  "GR14ss1_tatu:172": "āvaraṇāṣṭakād bahiḥṣṭhe parama-vyomni vilasati sa",
  "GR14ss1_tatu:173": "nārāyaṇo yaya vilāsa ity arthaḥ /",
  "GR14ss1_tatu:174": "ananyāpekṣi-rūpaḥ svayaṃ bhagavān prāyas",
  "GR14ss1_tatu:175": "tat-sama-guṇa-vibhūtir ākṛtyādibhir anyādṛk tu vilāsa iti sarvam etac",
  "GR14ss1_tatu:176": "caturtha-sandarbhe visphuṭībhaviṣyad-vīkṣaṇīyam //8//",
  "GR14ss1_tatu:177": "athaivaṃ sūcitānāṃ śrī-kṛṣṇa-tad-vācya-vācakatā-lakṣaṇa-sambandha-tad-",
  "GR14ss1_tatu:178": "bhajana-lakṣaṇa-vidheya-saparyāyābhidheya-tat-prema-lakṣaṇa-",
  "GR14ss1_tatu:179": "prayojanākhyānām arthānāṃ nirṇayāya tāvat pramāṇaṃ nirṇīyate / tatra",
  "GR14ss1_tatu:180": "puruṣasya bhramādi-doṣa-catuṣṭaya-duṣṭatvāt sutarām alaukikācintya-",
  "GR14ss1_tatu:181": "svabhāva-vastu-sparśāyogyatvāc ca tat-pratyakṣādīny api sadoṣāṇi //9//",
  "GR14ss1_tatu:182": "BD:athaivam iti /",
  "GR14ss1_tatu:183": "sūcitānāṃ vyañjitānāṃ caturṇām ity arthaḥ /",
  "GR14ss1_tatu:184": "śrī-kṛṣṇaś ca",
  "GR14ss1_tatu:185": "granthasya viṣayaḥ /",
  "GR14ss1_tatu:186": "tad-vācya-vācaka-lakṣaṇaś ca sambandhaḥ /",
  "GR14ss1_tatu:187": "tad-bhajanaṃ",
  "GR14ss1_tatu:188": "tac-chravaṇa-kīrtanādi-tal-lakṣaṇaṃ yad-vidheyaṃ tat-saparyāyāṃ yad",
  "GR14ss1_tatu:189": "abhidheyaṃ tac ca /",
  "GR14ss1_tatu:190": "tat-prema-lakṣaṇaṃ prayojanaṃ ca puruṣārthas tad-",
  "GR14ss1_tatu:191": "ākhyānām / eka-vācya-vācakatavaṃ paryāyatvam /",
  "GR14ss1_tatu:192": "samānaḥ paryāyo'syeti",
  "GR14ss1_tatu:193": "saparyāyaḥ /",
  "GR14ss1_tatu:194": "samānārtahka-saha-śabdena samāsād asvapada-vigraho bahu-",
  "GR14ss1_tatu:195": "vrīhiḥ / vopasarjanasya iti sūtrāt (Pāṇ 6.3.82)",
  "GR14ss1_tatu:196": "sahasya sādeśaḥ /",
  "GR14ss1_tatu:197": "saha-śabdas tu sākalpa-yaugapadya-samṛddhiṣu /",
  "GR14ss1_tatu:198": "sādṛśye vidyamāne ca sambandhe ca saha smṛtaṃ //",
  "GR14ss1_tatu:199": "iti śrīdharaḥ /",
  "GR14ss1_tatu:200": "tatreti puruṣasya vyāvahārikasya vyutpannasyāpi bhramādi-doṣa-grastatvāt",
  "GR14ss1_tatu:201": "tādṛk-pāramārthaika-vastu-sparśānarhatvāc ca tat-pratyakṣādīni ca",
  "GR14ss1_tatu:202": "sadoṣāṇīiti yojyam /",
  "GR14ss1_tatu:203": "bhramaḥ pramādo vipralipsā karaṇāpaṭavaṃ ceti jīve",
  "GR14ss1_tatu:204": "catvāro doṣāḥ /",
  "GR14ss1_tatu:205": "teṣv atasmiṃs tad-buddhir bhramaḥ /",
  "GR14ss1_tatu:206": "yena sthāṇau puruṣa-",
  "GR14ss1_tatu:207": "buddhiḥ / anavadhānatānya-cittatālakṣaṇaḥ pramādaḥ /",
  "GR14ss1_tatu:208": "yenāntike gīyamānaṃ",
  "GR14ss1_tatu:209": "gānaṃ na gṛhyate /",
  "GR14ss1_tatu:210": "vañcanecchā vipralipsā /",
  "GR14ss1_tatu:211": "yayā'śiṣye sva-jñāto'py artho na",
  "GR14ss1_tatu:212": "prakāśyate /",
  "GR14ss1_tatu:213": "indriyam āndyaṃ karaṇāpaṭavam /",
  "GR14ss1_tatu:214": "yena datta-manasāpi yathāvat",
  "GR14ss1_tatu:215": "vastu na paricīyate /",
  "GR14ss1_tatu:216": "ete pramātṛ-jīva-doṣāḥ /",
  "GR14ss1_tatu:217": "parmāṇeṣu sañcaranti / teṣu",
  "GR14ss1_tatu:218": "bhramādi-trayaṃ pratyakṣe,",
  "GR14ss1_tatu:219": "tan-mūlake'numāne ca /",
  "GR14ss1_tatu:220": "vipralipsā tu śabda iti",
  "GR14ss1_tatu:221": "bodhyam / pratyakṣādīny aṣṭau bhavanti pramāṇāni /",
  "GR14ss1_tatu:222": "tatrārtha-sannikṛṣṭaṃ",
  "GR14ss1_tatu:223": "cakṣurādīndriyaṃ pratyakṣam /",
  "GR14ss1_tatu:224": "anumiti-karaṇam anumānam (Tarka-",
  "GR14ss1_tatu:225": "saṅgraha) agnyādi-jñānam anumitiḥ,",
  "GR14ss1_tatu:226": "tat-karaṇaṃ dhūmādi-jñānam / āpta-",
  "GR14ss1_tatu:227": "vākyaṃ śabdaḥ (ibid.) /",
  "GR14ss1_tatu:228": "upamiti-karaṇam upamānam (ibid.)",
  "GR14ss1_tatu:229": "go-sadṛśo gavaya",
  "GR14ss1_tatu:230": "ity ādau / saṃjñāsaṃjñi-sambandha-jñānam upamitiḥ (ibid.)",
  "GR14ss1_tatu:231": "tat-karaṇaṃ",
  "GR14ss1_tatu:232": "sādṛśya-jñānam /",
  "GR14ss1_tatu:233": "asaidhyad-artha-dṛṣṭyā sādhakānyārthakalpanam arthāpattiḥ / yayā",
  "GR14ss1_tatu:234": "divābhuñjāne pīnatvaṃ rātri-bhojanaṃ kalpayitvā sādhyate / abhāva-",
  "GR14ss1_tatu:235": "grāhikānupalabdhiḥ /",
  "GR14ss1_tatu:236": "bhūtale ghaṭānupalabdhyā yathā ghaṭābhāvo gṛhyate /",
  "GR14ss1_tatu:237": "sahasre śataṃ sambhaved iti buddhau sambhāvanā sambhavaḥ / ajñāta-",
  "GR14ss1_tatu:238": "vaktṛkaṃ paramparāprasiddham aitihyam /",
  "GR14ss1_tatu:239": "yatheha tarau yakṣo'sti / ity evam",
  "GR14ss1_tatu:240": "aṣṭau //9//",
  "GR14ss1_tatu:241": "tatas tāni na pramāṇīty anādi-siddha-sarva-puruṣa-paramparāsi sarva-",
  "GR14ss1_tatu:242": "laukikālaukika-jñāna-nidānatvād-aprākṛta-vacana-lakṣaṇo veda evāsmākaṃ",
  "GR14ss1_tatu:243": "sarvātīta-sarvāśraya-sarvācintyāścarya-svabhāvaṃ vastu vividiṣatāṃ",
  "GR14ss1_tatu:244": "pramāṇam //10//",
  "GR14ss1_tatu:245": "BD: tatas tāni ca pramāṇānīti /",
  "GR14ss1_tatu:246": "tato bhramādi-doṣa-yogāt / tāni",
  "GR14ss1_tatu:247": "pratyakṣādīni paramārtha-pramā-karaṇāni na bhavanti /",
  "GR14ss1_tatu:248": "māyā-muṇḍāvaloke",
  "GR14ss1_tatu:249": "tasyaivedaṃ muṇḍam ity atra pratyakṣaṃ vyabhicāri /",
  "GR14ss1_tatu:250": "vṛṣṭyā tat-kāla-",
  "GR14ss1_tatu:251": "nirvāpita-vahnau ciraṃ dhūma-prodgāriṇi girau vahminān dhūmāt ity",
  "GR14ss1_tatu:252": "anumānaṃ ca vyabhicāri dṛṣṭam /",
  "GR14ss1_tatu:253": "āpta-vākyaṃ ca tathā,",
  "GR14ss1_tatu:254": "ekenāptena muniā",
  "GR14ss1_tatu:255": "sarthitasyārthasyāpareṇa tādṛśena dūṣitatvāt /",
  "GR14ss1_tatu:256": "ata uktaṃ nāsav ṛṣir yasya",
  "GR14ss1_tatu:257": "mataṃ na bhinnam iti /",
  "GR14ss1_tatu:258": "evaṃ mukhyānām eṣāṃ sadoṣatvāt tad upajīvinām upamānādīnāṃ tathātvaṃ",
  "GR14ss1_tatu:259": "susiddham eva /",
  "GR14ss1_tatu:260": "kiṃc cāpta-vākyaṃ laukikārtha-grahe pramāṇam eva, yathā",
  "GR14ss1_tatu:261": "himādrau himam ity ādau /",
  "GR14ss1_tatu:262": "tad-ubhaya-nirapekṣaṃ ca tat daśamas tvam asi",
  "GR14ss1_tatu:263": "ity ādau / tad-ubhayāgamye sādhakatamaṃ ca tat /",
  "GR14ss1_tatu:264": "grahāṇāṃ rāśiṣu sañcāre",
  "GR14ss1_tatu:265": "yathā / kiṃ cāpta-vākyenānugṛhītaṃ tad-ubhayaṃ pramāpakam / dṛṣṭa-cara-",
  "GR14ss1_tatu:266": "māyā-muṇḍakena puṃsā satye'py aviśvaste tasyaivedaṃ muṇḍam iti",
  "GR14ss1_tatu:267": "nabhovāṇyānugṛhītaṃ pratyakṣaṃ yathā /",
  "GR14ss1_tatu:268": "are śītārtāḥ panthā māsminn",
  "GR14ss1_tatu:269": "agniṃ sambhāvayata,",
  "GR14ss1_tatu:270": "vṛṣṭyā nirvāṇo'tra sa dṛṣṭaḥ kintv amuṣmin",
  "GR14ss1_tatu:271": "dhūmodgāriṇi girau so'sti ity āptavākyenānugṛhītam anumānaṃ ca yatheti /",
  "GR14ss1_tatu:272": "tad evaṃ pratyakṣānumāna-śabdāḥ pramāṇānīty āha manuḥ -",
  "GR14ss1_tatu:273": "pratyakṣam anumānaṃ ca śāstraṃ ca vividhāgamam /",
  "GR14ss1_tatu:274": "trayaṃ suviditaṃ kāryaṃ dharma-śuddhim abhīpsatā // iti (Manu 12.105) /",
  "GR14ss1_tatu:275": "evam asmad-vṛddhāś ca /",
  "GR14ss1_tatu:276": "sarva-paramparāsu brahmotpanneṣu deva-",
  "GR14ss1_tatu:277": "mānavādiṣu sarveṣu vaṃśeṣu /",
  "GR14ss1_tatu:278": "paramparā parīpāṭyāṃ santāne'pi vadhe",
  "GR14ss1_tatu:279": "kvacit iti viśvaḥ /",
  "GR14ss1_tatu:280": "laukika-jñānaṃ karma-vidyā /",
  "GR14ss1_tatu:281": "alaukika-jñānaṃ brahma-",
  "GR14ss1_tatu:282": "vidyā / aprākṛteti vācā virūpa nityayā iti mantra-varṇanāt (RV 8.75.6) /",
  "GR14ss1_tatu:283": "anādi-nidhanā nityā vāg utsṛṣṭā svayambhuvā /",
  "GR14ss1_tatu:284": "ādau vedamayī divyā yataḥ sarvāḥ pravṛttayaḥ //",
  "GR14ss1_tatu:285": "iti smaraṇāc (Mbh 12.231.56-57) ca /",
  "GR14ss1_tatu:286": "sphuṭam anyat //10//",
  "GR14ss1_tatu:287": "tac cānugataṃ tarkāpratiṣṭhānāt (Vs. 2.1.11)",
  "GR14ss1_tatu:288": "ity ādau, acintyāḥ khalu ye",
  "GR14ss1_tatu:289": "bhāvā na tāṃs tarkeṇa yojayet [Mbh 6.5.12] ity ādau śāstra-yonitvāt (Vs. 1.1.3)",
  "GR14ss1_tatu:290": "ity ādau / śrutes tu śabda-mūlatvāt (Vs. 2.1.27) ity ādau /",
  "GR14ss1_tatu:291": "pitṛ-deva-manuṣyāṇāṃ vedaś cakṣus taveśvara /",
  "GR14ss1_tatu:292": "śreyas tv anupalabdhe'rthe sādha-sādhanayor api // [BhP 11.20.4]",
  "GR14ss1_tatu:293": "BD: nanu ko'yam āgraho veda evāsmākaṃ pramāṇam iti cet tatrāha tac",
  "GR14ss1_tatu:294": "cānumatam iti /",
  "GR14ss1_tatu:295": "śrī-vyāsādyair iti śeṣaḥ /",
  "GR14ss1_tatu:296": "tad-vāyāny āha tarketyādīni",
  "GR14ss1_tatu:297": "sādhya-sādhanayor apīty antāni /",
  "GR14ss1_tatu:298": "tarketi brahma-sūtra-khaṇḍaḥ /",
  "GR14ss1_tatu:299": "tasyārthaḥ -",
  "GR14ss1_tatu:300": "paramārtha-nirṇayas tarkeṇa na bhavati puruṣa-buddhi-vaividhyena tasya",
  "GR14ss1_tatu:301": "naṣṭa-pratiṣṭhatvāt /",
  "GR14ss1_tatu:302": "evam āha śrutiḥ naiṣā tarkeṇa matir āpaneyā",
  "GR14ss1_tatu:303": "proktānyenaiva sujñānāya preṣṭha iti (KaṭhaU 1.2.9) /",
  "GR14ss1_tatu:304": "vyāpyāropeṇa",
  "GR14ss1_tatu:305": "vyāpakāropas tarkaḥ (Tarka-saṅgraha)",
  "GR14ss1_tatu:306": ", yady ayaṃ nirvahniḥ syāt tadā",
  "GR14ss1_tatu:307": "nirdhūmaḥ syāt ity evaṃ rūpaḥ /",
  "GR14ss1_tatu:308": "sa ca vyāpti-śaṅkāṃ nirasyann",
  "GR14ss1_tatu:309": "anumānāṅgaṃ bhaved atas tarkeṇānumānaṃ grāhyam iti /",
  "GR14ss1_tatu:310": "acintyāḥ ity",
  "GR14ss1_tatu:311": "udyama-parvaṇi dṛṣṭam /",
  "GR14ss1_tatu:312": "śāstreti brahma-sūtram /",
  "GR14ss1_tatu:313": "na ity ākṛṣyam / upāsyo",
  "GR14ss1_tatu:314": "harir anumānenopaniṣadā vā vedya iti sandehe mantavyaḥ (BṛhadU 4.5.6) iti",
  "GR14ss1_tatu:315": "śruter anumānena sa vedya iti prāpte nānumānena vedyo hariḥ / kutaḥ ?",
  "GR14ss1_tatu:316": "śāstram upaniṣad yonir vedana-hetur yasya tattvāt /",
  "GR14ss1_tatu:317": "aupaniṣadaṃ puruṣaṃ",
  "GR14ss1_tatu:318": "pṛcchāmi (BṛhadU 3.9.26)",
  "GR14ss1_tatu:319": "ity ādyā hi śrutiḥ /",
  "GR14ss1_tatu:320": "śrutes tu iti brahma-sūtram",
  "GR14ss1_tatu:321": "(2.1.17) / na ity anuvartate /",
  "GR14ss1_tatu:322": "brahmaṇi loka-dṛṣṭāḥ śramādayo doṣā na syuḥ /",
  "GR14ss1_tatu:323": "kutaḥ / so'kāmayata bahu syāṃ prajāyeya (TaittU 2.6.1)",
  "GR14ss1_tatu:324": "iti saṅkalpa-mātreṇa",
  "GR14ss1_tatu:325": "nikhila-sṛṣṭi-śravaṇāt /",
  "GR14ss1_tatu:326": "nanu śrutir bādhitaṃ kathaṃ brūyād iti cet tatrāha",
  "GR14ss1_tatu:327": "śabdeti / avicintyārthasya śabdaika-pramāṇakatvāt /",
  "GR14ss1_tatu:328": "dṛṣṭaṃ caitan maṇi-",
  "GR14ss1_tatu:329": "mantrādau / pitṛdeva ity uddhavoktir ekādeśe /",
  "GR14ss1_tatu:330": "he īśvara, tava vedaḥ",
  "GR14ss1_tatu:331": "pitrādīnāṃ śreyaḥ śreṣṭhaṃ cakṣuḥ /",
  "GR14ss1_tatu:332": "kvety āha anupalabdhe'rtha ity ādi /",
  "GR14ss1_tatu:333": "tathā ca veda evāsmākaṃ pramāṇam iti mad-vākyaṃ sarva-sammatim iti",
  "GR14ss1_tatu:334": "nāpūrvaṃ mayoktam //11//",
  "GR14ss1_tatu:335": "tatra ca veda-śabdasya samprati duṣpāratvād duradhigamārthatvāc ca tad-",
  "GR14ss1_tatu:336": "artha-nirṇāyakānāṃ munīnām api paraspara-virodhād veda-rūpo vedārtha-",
  "GR14ss1_tatu:337": "nirṇāyakaś cetihāsa-purāṇātmakaḥ śabda eva vicāraṇīyaḥ /",
  "GR14ss1_tatu:338": "tatra ca yo vā",
  "GR14ss1_tatu:339": "veda-śabdo nātma-viditaḥ so'pi tad-dṛṣṭyānumeya eveti samprati tasyaiva",
  "GR14ss1_tatu:340": "pramotpādakatvaṃ sthitam /",
  "GR14ss1_tatu:341": "tathā hi mahābhārate mānavīye ca - itihāsa-",
  "GR14ss1_tatu:342": "purāṇābhyāṃ vedaṃ samupabṛṃhayet iti [Mbh 1.1.267] /",
  "GR14ss1_tatu:343": "pūraṇāt purāṇam iti",
  "GR14ss1_tatu:344": "cānyatra / na cāvedena vedasya bṛṃhaṇaṃ sambhavati /",
  "GR14ss1_tatu:345": "na hy aparipūrṇasya",
  "GR14ss1_tatu:346": "kanaka-valayasya trapuṇā pūraṇaṃ yujyate /",
  "GR14ss1_tatu:347": "nanu yadi veda-śabdaḥ purāṇam itihāsaṃ copādatte /",
  "GR14ss1_tatu:348": "tarhi purāṇam anyad",
  "GR14ss1_tatu:349": "anveṣaṇīyam /",
  "GR14ss1_tatu:350": "yadi tu na, na tarhītihāsa-purāṇayor abhedo vedena / ucyate -",
  "GR14ss1_tatu:351": "viśiṣṭaikārtha-pratipādaka-pada-kadambasyāpauruṣeyatvād abhede'pi",
  "GR14ss1_tatu:352": "svarakramabhedād bheda-nirdeśo'py upapadyate /",
  "GR14ss1_tatu:353": "ṛg-ādibhiḥ samam anayor",
  "GR14ss1_tatu:354": "apauruṣeyatvenābhedo mādhyandina-śrutāv eva vyajyate evaṃ vā are'sya",
  "GR14ss1_tatu:355": "mahato bhūtasya niśvasitam etad yad ṛg-vedo yajur-vedaḥ sāma-",
  "GR14ss1_tatu:356": "vedo'tharvāṅgirasa itihāsaḥ purāṇam ity ādinā [BṛhadU 2.4.10] //12//",
  "GR14ss1_tatu:357": "BD: evaṃ ced ṛg-ādi-vedenāstu paramārtha-vicāraḥ /",
  "GR14ss1_tatu:358": "tatrāha tatra ca veda-",
  "GR14ss1_tatu:359": "śabdasyeti /",
  "GR14ss1_tatu:360": "tarhi nyāyādi-śāstrair vedārtha-nirṇetṛbhiḥ /",
  "GR14ss1_tatu:361": "so'stīti cet tatrāha",
  "GR14ss1_tatu:362": "tad-artha-nirṇāyakānām iti /",
  "GR14ss1_tatu:363": "tasyaiveti itihāsa-purāṇātmakasya veda-rūpasyety",
  "GR14ss1_tatu:364": "arthaḥ / samupabṛṃhayed iti vedārthaṃ spaṣṭīkuryād ity arthaḥ /",
  "GR14ss1_tatu:365": "purāṇād iti",
  "GR14ss1_tatu:366": "vedārthasyeti bodhyam /",
  "GR14ss1_tatu:367": "trapuṇā sīsakena /",
  "GR14ss1_tatu:368": "purāṇetihāsayor veda-rūpatāyāṃ",
  "GR14ss1_tatu:369": "kaścic chaṅkate nanv ity ādinā /",
  "GR14ss1_tatu:370": "tatra samādhatte ucyata ity ādinā / nikhila-",
  "GR14ss1_tatu:371": "śakti-viśiṣṭa-bhagavad-rūpaikārtha-pratipādakaṃ yat padaka-damba-mṛgādi-",
  "GR14ss1_tatu:372": "purāṇāntaṃ tasyeti /",
  "GR14ss1_tatu:373": "ṛgādi-bhāge svara-kramo'sti itihāsa-purāṇa-bhāge tu sa",
  "GR14ss1_tatu:374": "nāstīty etad-aṃśena bhedaḥ /",
  "GR14ss1_tatu:375": "evaṃ vā iti maitreyīṃ patnīṃ prati yājñavalkya-",
  "GR14ss1_tatu:376": "vacanam / are maitreyi asyeśvarasya mahato vibhoḥ pūjyasya vā bhūtasya",
  "GR14ss1_tatu:377": "pūrva-siddhasya /",
  "GR14ss1_tatu:378": "sphuṭārtham anyat //12//",
  "GR14ss1_tatu:379": "ataeva skānda-prabhāsa-khaṇḍe -",
  "GR14ss1_tatu:380": "purā tapaś cacārogram amarāṇāṃ pitāmahaḥ /",
  "GR14ss1_tatu:381": "āvirbhūtās tato vedāḥ saṣaḍ-aṅga-pada-kramāḥ //",
  "GR14ss1_tatu:382": "tataḥ purāṇam akhilaṃ sarva-śāstra-mayaṃ dhruvam /",
  "GR14ss1_tatu:383": "nitya-śabda-mayaṃ puṇyaṃ śata-koṭi-pravistaram //",
  "GR14ss1_tatu:384": "nirgataṃ brahmaṇo vaktrāt tasya bhedān nibodhata /",
  "GR14ss1_tatu:385": "brāhmyaṃ purāṇaṃ prathamam ity ādi / [SkandaP 2.3-5]",
  "GR14ss1_tatu:386": "atra śata-koṭi-saṅkhyā brahma-loke prasiddheti tathoktam /",
  "GR14ss1_tatu:387": "tṛtīya-skandhe",
  "GR14ss1_tatu:388": "ca ṛg-yajuḥ-sāmātharvākhyān vedān pūrvādibhir mukhaiḥ [BhP 3.12.37] ity",
  "GR14ss1_tatu:389": "ādi-prakaraṇe,",
  "GR14ss1_tatu:390": "itihāsa-purāṇāni pañcamaṃ vedam īśvaraḥ /",
  "GR14ss1_tatu:391": "sarvebhya eva vaktrebhyaḥ sasṛje sarva-darśanaḥ // iti / [BhP 3.12.39]",
  "GR14ss1_tatu:392": "api cātra sākṣād eva veda-śabdaḥ prayuktaḥ purāṇetihāsayoḥ / anyatra ca --",
  "GR14ss1_tatu:393": "purāṇaṃ pañcamo vedaḥ /",
  "GR14ss1_tatu:394": "itihāsaḥ purāṇaṃ ca pañcamo veda ucyate [BhP",
  "GR14ss1_tatu:395": "1.4.20] / vedān adhyāpayāmāsa mahābhārata-pañcamān [Mbh 12.340.11] ity",
  "GR14ss1_tatu:396": "ādau / anyathā vedān ityādāv api pañcamatvaṃ nāvakalpeta samāna-jātīya-",
  "GR14ss1_tatu:397": "niveśitatvāt saṅkhyāyāḥ /",
  "GR14ss1_tatu:398": "bhaviṣya-purāṇe kārṣṇaṃ ca pañcamaṃ vedaṃ yan",
  "GR14ss1_tatu:399": "mahābhārataṃ smṛtam iti /",
  "GR14ss1_tatu:400": "tathā ca sāma-kauthumīya-śākhāyāṃ",
  "GR14ss1_tatu:401": "chāndogyopaniṣadi ca -- ṛg-vedaṃ bhagavo'dhyemi yajur-vedaṃ sāma-vedam",
  "GR14ss1_tatu:402": "ātharvaṇaṃ caturtham itihāsaṃ purāṇaṃ pañcamaṃ vedānāṃ vedam [ChāU",
  "GR14ss1_tatu:403": "7.1.2] ity ādi / ataeva asya mahato bhūtasya [BṛhadU 2.4.10] ity ādāv itihāsa-",
  "GR14ss1_tatu:404": "purāṇayoś caturṇām evāntarbhūtatva-kalpanayā prasiddha-pratyākhyānaṃ",
  "GR14ss1_tatu:405": "nirastam / tad uktaṃ brāhmyaṃ purāṇaṃ prathamam ity ādi //13//",
  "GR14ss1_tatu:406": "BD: puretyādau vedānāṃ purāṇānāṃ cāvirbhāva uktaḥ / sasṛje",
  "GR14ss1_tatu:407": "āvirbhāvayāmāsa /",
  "GR14ss1_tatu:408": "samāneti yajña-datta-pañcamān viprān āmantrayasva",
  "GR14ss1_tatu:409": "itivat / kārṣṇam iti kṛṣṇena vyāsenoktam ity arthaḥ /",
  "GR14ss1_tatu:410": "ataeveti pañcama-",
  "GR14ss1_tatu:411": "vedatva-śravaṇād evety arthaḥ /",
  "GR14ss1_tatu:412": "caturṇām evāntargate /",
  "GR14ss1_tatu:413": "teṣv eva yat",
  "GR14ss1_tatu:414": "purāvṛttaṃ yac ca pañca-lakṣaṇam ākhyānaṃ /",
  "GR14ss1_tatu:415": "te eva tad-bhūte grāhye / na tu",
  "GR14ss1_tatu:416": "ye vyāsa-kṛta-tattvena bhuvi khyāte śūdrāṇām api śravye iti karmaṭhair yat",
  "GR14ss1_tatu:417": "kalpitaṃ tan-nirastam ity arthaḥ //13//",
  "GR14ss1_tatu:418": "pañcamatve kāraṇaṃ ca vāyu-purāṇe sūta-vākyam -",
  "GR14ss1_tatu:419": "itihāsa-purāṇānāṃ vaktāraṃ samyag eva hi /",
  "GR14ss1_tatu:420": "māṃ caiva pratijagrāha bhagavān īśvaraḥ prabhuḥ //",
  "GR14ss1_tatu:421": "eka āsīd yajur vedas taṃ caturdhā vyakalpayat /",
  "GR14ss1_tatu:422": "cāturhotram abhūt tasmiṃs tena yajñam akalpayat //",
  "GR14ss1_tatu:423": "ādhvaryavaṃ yajurbhis tu ṛgbhir hotraṃ tathaiva ca /",
  "GR14ss1_tatu:424": "audgātraṃ sāmabhiś caiva brahmatvaṃ cāy atharvabhiḥ // [VāyuP 60.16-18]",
  "GR14ss1_tatu:425": "ākhyānaiś cāpy upākhyānair gāthābhir dvija-sattamāḥ /",
  "GR14ss1_tatu:426": "purāṇa-saṃhitāś cakre purāṇārtha-viśāradaḥ //",
  "GR14ss1_tatu:427": "yac chiṣṭaṃ tu yajurveda iti śāstrārtha-nirṇayaḥ / [VāyuP 60.21-22]",
  "GR14ss1_tatu:428": "iti brahma-yajñādhyayane ca viniyogo dṛśyate'mīṣāṃ yad-brāhmaṇānītihāsa-",
  "GR14ss1_tatu:429": "purāṇāni iti /",
  "GR14ss1_tatu:430": "so'pi nāvedatve sambhavati /",
  "GR14ss1_tatu:431": "ato yad āha bhagavān mātsye --",
  "GR14ss1_tatu:432": "kālenāgrahaṇaṃ matvā purāṇasya dvijottamāḥ /",
  "GR14ss1_tatu:433": "vyāsa-rūpam ahaṃ kṛtvā saṃharāmi yuge yuge // iti [MatsyaP 53.8-9]",
  "GR14ss1_tatu:434": "pūrva-siddham eva purāṇaṃ sukha-saṅgrahaṇāya saṅkalpayāmīti tatrārthaḥ /",
  "GR14ss1_tatu:435": "tad-anantaraṃ hy uktam -",
  "GR14ss1_tatu:436": "caturlakṣa-pramāṇena dvāpare dvāpare sadā /",
  "GR14ss1_tatu:437": "tad-aṣṭādaśadhā kṛtvā kṛtvā bhūr-loke'smin prabhāṣyate /",
  "GR14ss1_tatu:438": "adyāpy amartya-loke tu śata-koṭi-pravistaram /",
  "GR14ss1_tatu:439": "tad-artho'tra catur-lakṣaḥ saṅkṣepeṇa niveśitaḥ // [MatsyaP 53.9-11] iti /",
  "GR14ss1_tatu:440": "atra tu yac chiṣṭaṃ tu yajur vede ity uktatvāt tasyābhidheya-bhāgaś",
  "GR14ss1_tatu:441": "caturlakṣas tv atra martya-loke saṅkṣepeṇa sāra-saṅgraheṇa niveśitaḥ / na tu",
  "GR14ss1_tatu:442": "racanāntareṇa //14//",
  "GR14ss1_tatu:443": "BD: pañcamatve kāraṇaṃ ceti /",
  "GR14ss1_tatu:444": "ṛg-ādibhiś caturbhiś cāturhotraṃ caturbhir",
  "GR14ss1_tatu:445": "ṛtvibhir nispādyaṃ karma bhavati itihāsādibhyāṃ tan na bhavatīti tad-",
  "GR14ss1_tatu:446": "bhāgasya pañcamatvam ity arthaḥ /",
  "GR14ss1_tatu:447": "ākhyānaiḥ pañca-lakṣaṇaiḥ purāṇāni /",
  "GR14ss1_tatu:448": "upākhyānaiḥ purāvṛttaiḥ /",
  "GR14ss1_tatu:449": "gāthābhiś chando-viśeṣaiś ca /",
  "GR14ss1_tatu:450": "saṃhitā bhārata-",
  "GR14ss1_tatu:451": "rūpāś cakre/",
  "GR14ss1_tatu:452": "tāś ca yac chiṣṭaṃ tu yajur veda tad-rūpā ity arthaḥ / brahmeti /",
  "GR14ss1_tatu:453": "brahma-yajñe vedādhyayane'mīṣām itihāsādīnāṃ viniyogo dṛśyate / so'pi",
  "GR14ss1_tatu:454": "viniyogas teṣām avedatve na sambhavati /",
  "GR14ss1_tatu:455": "kṛtvā'virbhāvya /",
  "GR14ss1_tatu:456": "saṅkalayāmi",
  "GR14ss1_tatu:457": "saṅkṣipāmi /",
  "GR14ss1_tatu:458": "abhidheya-bhāgaḥ sārāṃśaḥ //14//",
  "GR14ss1_tatu:459": "tathaiva darśitaṃ veda-sahabhāvena śiva-purāṇasya vāyavīya-saṃhitāyām -",
  "GR14ss1_tatu:460": "saṅkṣipya caturo vedāṃś caturdhā vyabhajat prabhuḥ /",
  "GR14ss1_tatu:461": "vyasta-vedatayā khyāto veda-vyāsa iti smṛtaḥ //",
  "GR14ss1_tatu:462": "purāṇam api saṅkṣiptaṃ caturlakṣa-pramāṇataḥ /",
  "GR14ss1_tatu:463": "adyāpy amartya-loke tu śata-koṭi-pravistaram // [ŚivaP 1.33-34]",
  "GR14ss1_tatu:464": "saṅkṣiptam ity atra teneti śeṣaḥ /",
  "GR14ss1_tatu:465": "skāndam āgneyam ity ādi samākhyās tu",
  "GR14ss1_tatu:466": "pravacana-nibandhanāḥ kāṭhakādivat /",
  "GR14ss1_tatu:467": "ānupūrvīr nirmāṇa-nibandhanā vā /",
  "GR14ss1_tatu:468": "tasmāt kvacid anityatva-śravaṇaṃ tv āvirbhāva-tirobhāvāpekṣayā / tad evam",
  "GR14ss1_tatu:469": "itihāsa-purāṇayor vedatvaṃ siddham /",
  "GR14ss1_tatu:470": "tathāpi sūtādīnām adhikāraḥ / sakala-",
  "GR14ss1_tatu:471": "nigama-vallī-sat-phala-śrī-kṛṣṇa-nāmavat /",
  "GR14ss1_tatu:472": "yathoktam - prabhāsa-khaṇḍe -",
  "GR14ss1_tatu:473": "madhura-madhuram etan maṅgalaṃ maṅgalānāṃ",
  "GR14ss1_tatu:474": "sakala-nigama-vallī-sat-phalaṃ cit-svarūpam /",
  "GR14ss1_tatu:475": "sakṛd api parigītaṃ śraddhayā helayā vā",
  "GR14ss1_tatu:476": "bhṛgu-vara nara-mātraṃ tārayet kṛṣṇa-nāma // iti //",
  "GR14ss1_tatu:477": "yathā coktaṃ viṣṇu-dharme -",
  "GR14ss1_tatu:478": "ṛg-vedo'tha yajur-vedaḥ sāma-vedo'py atharvaṇaḥ /",
  "GR14ss1_tatu:479": "adhītās tena yenoktaṃ hair ity akṣara-dvayam // iti /",
  "GR14ss1_tatu:480": "atha vedārtha-nirṇāyakatvaṃ ca vaiṣṇave -",
  "GR14ss1_tatu:481": "bhārata-vyapadeśena hy āmnāyārthaḥ pradarśitaḥ /",
  "GR14ss1_tatu:482": "vedāḥ pratiṣṭhitāḥ sarve purāṇe nātra saṃśayaḥ // ity ādau /",
  "GR14ss1_tatu:483": "kiṃ ca vedārtha-dīpakānāṃ śāstrāṇāṃ madhya-pātitābhyupagame'py",
  "GR14ss1_tatu:484": "āvirbhāvaka-vaiśiṣṭyāt tayor eva vaiśiṣṭyam /",
  "GR14ss1_tatu:485": "yathā pādme --",
  "GR14ss1_tatu:486": "dvaipāyanena yad buddhaṃ",
  "GR14ss1_tatu:487": "brahmādyais tan na budhyate /",
  "GR14ss1_tatu:488": "sarva-buddhaṃ sa vai veda",
  "GR14ss1_tatu:489": "tad buddhaṃ nānya-gocaraḥ //15//",
  "GR14ss1_tatu:490": "BD: vyasteti / vyastā vibhaktā vedā yena tatayā veda-vyāsaḥ smṛtaḥ /",
  "GR14ss1_tatu:491": "skāndam ity ādi /",
  "GR14ss1_tatu:492": "skandena proktaṃ na tu kṛtam iti vaktṛ-hetukā skāndādi-",
  "GR14ss1_tatu:493": "saṃjñā / kaṭhenādhītaṃ kāṭhakam ity ādi saṃjñāvat /",
  "GR14ss1_tatu:494": "kaṭhānāṃ vedaḥ",
  "GR14ss1_tatu:495": "kāḍhakaḥ / gotra-varaṇād vuñ (Pāṇ 4.3.126)",
  "GR14ss1_tatu:496": ", caraṇād dharmāmnāyayor iti",
  "GR14ss1_tatu:497": "vaktavyam iti sūtra-vārtikābhyām /",
  "GR14ss1_tatu:498": "tataś ca kañhenādhītam iti suṣṭhūktam /",
  "GR14ss1_tatu:499": "anyathā janatvenānityatāpattiḥ /",
  "GR14ss1_tatu:500": "ānupūrvī kramaḥ /",
  "GR14ss1_tatu:501": "brāhyam ity",
  "GR14ss1_tatu:502": "ādikaramanirmāṇa-hetukā vā sā sā sa`jñety arthaḥ /",
  "GR14ss1_tatu:503": "brāhmyādikramea",
  "GR14ss1_tatu:504": "purāṇa-bhāgo bodhyaḥ /",
  "GR14ss1_tatu:505": "tathāpi sūtādīnām iti /",
  "GR14ss1_tatu:506": "itihāsāder vedatve'pi tatra",
  "GR14ss1_tatu:507": "śūdrādhikāraḥ strī-śūdra-dvija-bandhūnām ity ādi-vākya-balād bodhyaḥ /",
  "GR14ss1_tatu:508": "bhārata-vyapadeśeneti /",
  "GR14ss1_tatu:509": "durūha-bhāgasya vyākhyānāt,",
  "GR14ss1_tatu:510": "chinna-bhāgārtha-",
  "GR14ss1_tatu:511": "pūraṇāc capurāṇe vedāḥ pratiṣṭhitāḥ naiścalyena sthitā ity arthaḥ / kiṃ ceti /",
  "GR14ss1_tatu:512": "vedārtha-dīpakānāṃ mānavīyādīnāṃ madhye yadyapītihāsa-purāṇayoḥ",
  "GR14ss1_tatu:513": "smṛtitvenābhyupagamas tathāpi vyāsayeśvarasya tad-āvirbhāvakatvāt tad-",
  "GR14ss1_tatu:514": "utkarṣa ity arthaḥ /",
  "GR14ss1_tatu:515": "tatra pramāṇaṃ dvaipāyanenety ādi //15//",
  "GR14ss1_tatu:516": "skānde -",
  "GR14ss1_tatu:517": "vyāsa-citta-sthitākāśād avacchinnāni kānicit /",
  "GR14ss1_tatu:518": "anye vyavaharanty etāny urīkṛtya gṛhād iva // iti /",
  "GR14ss1_tatu:519": "tathaiva dṛṣṭaṃ śrī-viṣṇu-purāṇe parāśara-vākyam -",
  "GR14ss1_tatu:520": "tato'tra mat-suto vyāsa aṣṭāviṃśatime'ntare /",
  "GR14ss1_tatu:521": "vedam ekaṃ catuṣpādaṃ caturdhā vyabhajat prabhuḥ //",
  "GR14ss1_tatu:522": "yathātra tena vai vyastā veda-vyāsena dhīmatā /",
  "GR14ss1_tatu:523": "vedas tathā samastais tair vyāsair anyais tathā mayā //",
  "GR14ss1_tatu:524": "tad anenaiva vyāsānāṃ śākhābhedān dvijottama /",
  "GR14ss1_tatu:525": "caturyugeṣu racitān samasteṣv avadhāraya //",
  "GR14ss1_tatu:526": "kṛṣṇa-dvaipāyanaṃ vyāsaṃ viddhi nārāyaṇaṃ prabhum /",
  "GR14ss1_tatu:527": "ko'nyo hi bhuvi maitreya mahābhārata-kṛd bhavet // [ViP 3.4.2-5] iti /",
  "GR14ss1_tatu:528": "skānda eva -",
  "GR14ss1_tatu:529": "nārāyaṇād viniṣpannaṃ jñānaṃ kṛta-yuge sthitam /",
  "GR14ss1_tatu:530": "kiñcit tad anyathā jātaṃ tretāyāṃ dvāpare'khilam //",
  "GR14ss1_tatu:531": "gautamasya ṛṣeḥ śāpāj jñāne tv ajñānatāṃ gate /",
  "GR14ss1_tatu:532": "saṅkīrṇa-buddhayo devā brahma-rudra-puraḥsarāḥ //",
  "GR14ss1_tatu:533": "śaraṇyaṃ śaraṇaṃ jagmur nārāyaṇam anāmayam /",
  "GR14ss1_tatu:534": "tair vijñāpita-kāryas tu bhagavān puruṣottamaḥ //",
  "GR14ss1_tatu:535": "avatīrṇo mahāyogī satyavatyāṃ parāśarāt /",
  "GR14ss1_tatu:536": "utsannān bhagavān vedān ujjahāra hariḥ svayam // iti /",
  "GR14ss1_tatu:537": "veda-śabdenātra purāṇādi-dvayam api gṛhyate /",
  "GR14ss1_tatu:538": "tad evam itihāsa-purāṇa-",
  "GR14ss1_tatu:539": "vicāra eva śreyān iti siddham /",
  "GR14ss1_tatu:540": "tatrāpi purāṇasyaiva garimā dṛśyate / uktaṃ",
  "GR14ss1_tatu:541": "hi nāradīye -",
  "GR14ss1_tatu:542": "vedārthād adhikaṃ manye purāṇārthaṃ varānane /",
  "GR14ss1_tatu:543": "vedāḥ pratiṣṭhitāḥ sarve purāṇe nātra saṃśayaḥ //",
  "GR14ss1_tatu:544": "purāṇam anyathā kṛtvā tiryag-yonim avāpnuyāt /",
  "GR14ss1_tatu:545": "sudānto'pi suśānto'pi na gatiṃ kvacid āpnuyāt // iti /16//",
  "GR14ss1_tatu:546": "BD: vyāseti / bādarāyaṇasya jñānaṃ mahākāśam /",
  "GR14ss1_tatu:547": "anyeṣāṃ jñānāni tu tad-",
  "GR14ss1_tatu:548": "aṃśa-bhūtāni khaṇḍākāśānīti tasyeśvaratvāt sārvajñyam uktam / tato'tra",
  "GR14ss1_tatu:549": "mat-sutaḥ ity ādau ca vyāsāntarebhyaḥ pārāśaryasyeśvaratvān mahotkarṣaḥ /",
  "GR14ss1_tatu:550": "nārāyaṇāt ity ādau ceśvaratvaṃ prasphuṭam uktam /",
  "GR14ss1_tatu:551": "gautamasya śāpāt iti /",
  "GR14ss1_tatu:552": "varotpanna-nityadhānya-rāśir gautamo mahati durbhikṣe viprān abhojayat /",
  "GR14ss1_tatu:553": "atha subhikṣe gantukāmāṃs tān haṭhena nyavāsayat /",
  "GR14ss1_tatu:554": "te ca māyānirmitāyā",
  "GR14ss1_tatu:555": "go-gautama-sparśena mṛtāyā hatyām uktvā gatāḥ /",
  "GR14ss1_tatu:556": "tataḥ kṛta-prāyaścitto'pi",
  "GR14ss1_tatu:557": "gautamas tan-māyāṃ vijñāya śaśāpa /",
  "GR14ss1_tatu:558": "tatas teṣāṃ jñāna-lopa iti vārāhe",
  "GR14ss1_tatu:559": "kathāsti / adhikam iti /",
  "GR14ss1_tatu:560": "niḥśandehatvād iti bodhyam /",
  "GR14ss1_tatu:561": "anyathā kṛtvā",
  "GR14ss1_tatu:562": "avajñāya //16//",
  "GR14ss1_tatu:563": "skānda-prabhāsa-khaṇḍe --",
  "GR14ss1_tatu:564": "vedavan niścalaṃ manye purāṇārthaṃ dvijottamāḥ /",
  "GR14ss1_tatu:565": "vedāḥ pratiṣṭhitāḥ sarve purāṇe nātra saṃśayaḥ //",
  "GR14ss1_tatu:566": "bibhety alpa-śrutād vedī mām ayaṃ cālayiṣyati /",
  "GR14ss1_tatu:567": "itihāsa-purāṇais tu niścalo'yaṃ kutaḥ purā //",
  "GR14ss1_tatu:568": "yan na dṛṣṭaṃ hi vedeṣu tad dṛṣṭaṃ smṛtiṣu dvijāḥ /",
  "GR14ss1_tatu:569": "ubhayor yan na dṛṣṭaṃ hi tat purāṇaiḥ pragīyate //",
  "GR14ss1_tatu:570": "yo veda caturo vedān sāṅgopaniṣado dvijāḥ /",
  "GR14ss1_tatu:571": "purāṇaṃ naiva jānāti na ca sa syād vicakṣaṇaḥ // (2.90-93) iti /",
  "GR14ss1_tatu:572": "atha pruāṇānām evaṃ prāmāṇye sthite'pi teṣām api sāmastyenāpracarad-",
  "GR14ss1_tatu:573": "rūpatvāt nānādevatāpratipādaka-prāyatvād arvācīnaiḥ kṣudrar-buddhibhir",
  "GR14ss1_tatu:574": "artho duradhigama iti tad-avastha eva saṃśayaḥ /",
  "GR14ss1_tatu:575": "yad uktaṃ mātsye -",
  "GR14ss1_tatu:576": "pañcāṅgaṃ ca purāṇaṃ syād ākhyānam itarat smṛtam /",
  "GR14ss1_tatu:577": "sāttvikeṣu ca kalpeṣu māhātmyam adhikaṃ hareḥ //",
  "GR14ss1_tatu:578": "rājaseṣu ca māhātmyam adhikaṃ brahmaṇo viduḥ /",
  "GR14ss1_tatu:579": "tadvad agneś ca māhātmyaṃ tāmaseṣu śivasya ca /",
  "GR14ss1_tatu:580": "saṅkīrṇeṣu sarasvatyāḥ pitṝṇāṃ ca nigadyate // iti /",
  "GR14ss1_tatu:581": "atrāgnes tat-tad-aganu pratipādyasya tat-tad-yajñasyety arthaḥ /",
  "GR14ss1_tatu:582": "śivasya ceti",
  "GR14ss1_tatu:583": "cakārāch chivāyāś ca /",
  "GR14ss1_tatu:584": "saṅkīrṇeṣu sattva-rajas-tamomayeṣu kalpeṣu bahuṣu /",
  "GR14ss1_tatu:585": "sarasvatyāḥ nānāvāṇyātmaka-tad-upalakṣitāyā nānādevatāyā ity arthaḥ /",
  "GR14ss1_tatu:586": "pitṝṇāṃ karmaṇā pitṛlokaḥ [BAU 1.5.16] iti /",
  "GR14ss1_tatu:587": "śrutes tat prāpaka-karmaṇām",
  "GR14ss1_tatu:588": "ity arthaḥ //17//",
  "GR14ss1_tatu:589": "BD: vedavad iti /",
  "GR14ss1_tatu:590": "purāṇārtho vedavat sarva-sammata ity arthaḥ / nanu",
  "GR14ss1_tatu:591": "paṇḍitaiḥ kṛtād veda-bhāṣyāt tad-artho grāhya iti cet tatrāha bibhetīti /",
  "GR14ss1_tatu:592": "akṛte bhāṣye siddhe kiṃ tena kṛtrimeṇeti bhāvaḥ /",
  "GR14ss1_tatu:593": "atheti asndigdhārthatayā",
  "GR14ss1_tatu:594": "purāṇānām eva prāmāṇye pramākaraṇatva ity arthaḥ /",
  "GR14ss1_tatu:595": "arvācīnaiḥ kṣdra-",
  "GR14ss1_tatu:596": "buddhibhir iti /",
  "GR14ss1_tatu:597": "yasya vibhūtayo'pīdṛśyaḥ sa harir eva sarva-śreṣṭha iti",
  "GR14ss1_tatu:598": "tadaikārthyam -",
  "GR14ss1_tatu:599": "veda rāmāyaṇe caiva purāṇe bhārate tathā /",
  "GR14ss1_tatu:600": "ādāv ante ca madhye ca hariḥ sarvatra gīyate // (HV 132.95)[*ENDNOTE #1]",
  "GR14ss1_tatu:601": "iti harivaṃśoktam ajānadbhir ity arthaḥ //17//",
  "GR14ss1_tatu:602": "tad evaṃ sati tat-tat-kalpa-kathāmayatvenaiva mātsya eva prasiddhānāṃ tat-tat-",
  "GR14ss1_tatu:603": "purāṇānāṃ vyavasthā jñāpitā /",
  "GR14ss1_tatu:604": "tāratamyaṃ tu kathaṃ syāt yenetara-nirṇayaḥ",
  "GR14ss1_tatu:605": "kriyeta / sattvādi-tāratamyenaiveti cet,",
  "GR14ss1_tatu:606": "sattvāt sañjāyate jñānam (Gītā 14.17)",
  "GR14ss1_tatu:607": "iti sattvaṃ yad brahma-darśanam iti ca nyāyāt sāttvikam eva purāṇādika",
  "GR14ss1_tatu:608": "paramārtha-jñānāya prablama ity āyātam /",
  "GR14ss1_tatu:609": "tathāpi paramārthe'pi nānā-",
  "GR14ss1_tatu:610": "bhaṅgyā vipratipadyamānānāṃ samādhānāya kiṃ syāt /",
  "GR14ss1_tatu:611": "yadi sarvasyāpi",
  "GR14ss1_tatu:612": "vedasya purāṇasya cārtha-nirṇayāya tenaiva śrī-bhagavatā vyāsena brahma-",
  "GR14ss1_tatu:613": "sūtraṃ kṛtaṃ tad-avalokanenaiva sarvo'rtho nirṇaye ity ucyate /",
  "GR14ss1_tatu:614": "tarhi nānya-",
  "GR14ss1_tatu:615": "sūtrakāra-muny-anugatair manyeta /",
  "GR14ss1_tatu:616": "kiṃ cātyanta-gūḍhārthānām",
  "GR14ss1_tatu:617": "alpākṣarāṇāṃ tat-sūtrāṇām anyārthatvaṃ kaścid ācakṣīta /",
  "GR14ss1_tatu:618": "tataḥ katarad",
  "GR14ss1_tatu:619": "ivātra samādhānam /",
  "GR14ss1_tatu:620": "tad eva samādheyam yady ekatamam eva purāṇa-",
  "GR14ss1_tatu:621": "lakṣaṇam apauruṣeyaṃ śāstraṃ sarva-vedetihāsa-purāṇānām artha-sāraṃ",
  "GR14ss1_tatu:622": "brahma-sūtropajīvyaṃ ca bhavad bhuvi sampūrṇaṃ pracarad-rūpaṃ syāt /",
  "GR14ss1_tatu:623": "satyam uktam,",
  "GR14ss1_tatu:624": "yata eva ca sarva-pramāṇānāṃ cakravarti-bhūtam asmad-",
  "GR14ss1_tatu:625": "abhimataṃ śrīmad-bhāgavatam evodbhāvitaṃ bhavatā //18//",
  "GR14ss1_tatu:626": "BD: tad evam iti /",
  "GR14ss1_tatu:627": "mātsya eveti /",
  "GR14ss1_tatu:628": "purāṇa-saṅkhyā-tad-dāna-phala-",
  "GR14ss1_tatu:629": "kathanāñcite'dhyāya iti bodhyam /",
  "GR14ss1_tatu:630": "tāratamyam iti /",
  "GR14ss1_tatu:631": "apakarṣotkarṣa-rūpaṃ",
  "GR14ss1_tatu:632": "yenetarasyotkṛṣṭasya purāṇasya nirṇayaḥ syād ity arthaḥ /",
  "GR14ss1_tatu:633": "sāttvika-purāṇam",
  "GR14ss1_tatu:634": "evotkṛṣṭam iti bhāvena svayam āha sattvād iti /",
  "GR14ss1_tatu:635": "pṛcchati tathāpīti,",
  "GR14ss1_tatu:636": "paramārtha-nirṇayāya sāttvika-śāstrāṅgīkāre'pīty arthaḥ /",
  "GR14ss1_tatu:637": "nānā-bhaṅgyeti",
  "GR14ss1_tatu:638": "/ saguṇaṃ nirguṇaṃ jñāna-guṇakaṃ jaḍam ity ādikaṃ kuṭila-yukti-kadambair",
  "GR14ss1_tatu:639": "nirūpayatām ity arthaḥ /",
  "GR14ss1_tatu:640": "nānā-sūtra-kāreti /",
  "GR14ss1_tatu:641": "gautamādy-anusāribhir ity",
  "GR14ss1_tatu:642": "arthaḥ / nanu brahma-sūtra-śāstre sthite kāpekṣā tad-anya-sūtrāṇām iti cet",
  "GR14ss1_tatu:643": "tatrāha kiṃ cātyanteti /",
  "GR14ss1_tatu:644": "pṛṣṭaḥ prāha tad eveti /",
  "GR14ss1_tatu:645": "brahma-sūtropajīvyam iti /",
  "GR14ss1_tatu:646": "yena brahma-sūtraṃ sthirārthaṃ syād ity arthaḥ /",
  "GR14ss1_tatu:647": "pṛṣṭasya hṛd-gataṃ",
  "GR14ss1_tatu:648": "sphuṭayati satyam uktam ity ādinā //18//",
  "GR14ss1_tatu:649": "yat khalu purāṇa-jātam āvirbhāvya brahma-sūtraṃ ca praṇīyāpya",
  "GR14ss1_tatu:650": "aparituṣṭena tena bhagavatā nija-sūtrāṇām akṛtrima-bhāṣya-bhūtaṃ",
  "GR14ss1_tatu:651": "samādhi-labdham āvirbhāvitaṃ yasminn eva sarva-śāstra-samanvayo dṛśyate /",
  "GR14ss1_tatu:652": "sarva-vedārtha-lakṣaṇāṃ gāyatrīm adhikṛtya pravartitatvāt /",
  "GR14ss1_tatu:653": "tathā hi tat-",
  "GR14ss1_tatu:654": "svarūpaṃ mātsye -",
  "GR14ss1_tatu:655": "yatrādhikṛtya gāyatrīṃ varṇyate dharma-vistaraḥ /",
  "GR14ss1_tatu:656": "vṛtrāsura-vadhopetaṃ tad-bhāgavatam iṣyate // (MatsyaP 53.20)",
  "GR14ss1_tatu:657": "likhitvā tac ca yo dadyād dhema-siṃha-samanvitam /",
  "GR14ss1_tatu:658": "prauṣṭha-padyāṃ paurṇamāsyāṃ sa yāti paramāṃ gatim /",
  "GR14ss1_tatu:659": "aṣṭādaśa-sahasrāṇi purāṇaṃ tat prakīrtitam // (MatsyaP 53.22) iti /",
  "GR14ss1_tatu:660": "atra gāyatrī-śabdena tat-sūcaka-tad-avyabhicāri-dhīmahi-pada-saṃvalita-tad-",
  "GR14ss1_tatu:661": "arthaṃ eveṣyate /",
  "GR14ss1_tatu:662": "sarveṣāṃ mantrāṇām ādirūpāyās tasyāḥ sākṣāt-",
  "GR14ss1_tatu:663": "kathanānarhatvāt /",
  "GR14ss1_tatu:664": "tad-arthatā ca janmādy asya yataḥ [BhP 1.1.1],",
  "GR14ss1_tatu:665": "tena brahma hṛdā iti sarva-lokāśrayatva-buddhi-vṛtti-prerakatvādi-sāmyāt /",
  "GR14ss1_tatu:666": "dharma-vistara ity atra dharma-śabdaḥ parama-dharma-paraḥ / dharmaḥ",
  "GR14ss1_tatu:667": "projjhita-kaitavo'tra paramaḥ [BhP 1.1.2] ity atraiva pratipāditatvāt / sa ca",
  "GR14ss1_tatu:668": "bhagavad-dhyānādi-lakṣaṇa eveti purastād vyaktībhaviṣyati //19//",
  "GR14ss1_tatu:669": "BD: śrībhāgavataṃ stauti yat khalv ity ādi /",
  "GR14ss1_tatu:670": "aparituṣṭeneti /",
  "GR14ss1_tatu:671": "purāṇa-jāte",
  "GR14ss1_tatu:672": "brahma-sūtre ca bhagavat-pāramaiśvarya-mādhuryayoḥ sandigdhatayā",
  "GR14ss1_tatu:673": "gūḍhatayā coktes tatra tatra cāparitoṣaḥ /",
  "GR14ss1_tatu:674": "śrī-bhāgavate tu tayos tad-",
  "GR14ss1_tatu:675": "vilakṣaṇatayoktes tatra paritoṣa iti bodhyam /",
  "GR14ss1_tatu:676": "tad-arthatā gāyatry-arthatā / sa",
  "GR14ss1_tatu:677": "ca bhagavad-dhyānādi-lakṣaṇa iti /",
  "GR14ss1_tatu:678": "viśuddha-bhakti-mārga-bodhaka ity",
  "GR14ss1_tatu:679": "arthaḥ //19//",
  "GR14ss1_tatu:680": "evaṃ skānde prabhāsa-khaṇḍe ca yatrādhikṛtya gāyatrīm ity ādi /",
  "GR14ss1_tatu:681": "sārasvatasya kalpasya madhye ye syur narāmarāḥ /",
  "GR14ss1_tatu:682": "sad-vṛttānodbhavaṃ loke tac ca bhāgavataṃ smṛtam //",
  "GR14ss1_tatu:683": "likhitvā tac ca ity ādi /",
  "GR14ss1_tatu:684": "aṣṭādaśa-sahasrāṇi purāṇaṃ tat prakīrtitam iti",
  "GR14ss1_tatu:685": "purāṇāntaraṃ ca -",
  "GR14ss1_tatu:686": "grantho'ṣṭādaśa-sāhasro dvādaśa-skandha-sammitaḥ /",
  "GR14ss1_tatu:687": "hayagrīva-brahma-vidyā yatra vṛtra-vadhas tathā /",
  "GR14ss1_tatu:688": "gāyatryā ca samārambhas tad vai bhāgavataṃ viduḥ // iti /",
  "GR14ss1_tatu:689": "atra hayagrīva-brahma-vidyā iti vṛtra-vadha-sāhacaryeṇa nārāyaṇa-",
  "GR14ss1_tatu:690": "varmaivocyate /",
  "GR14ss1_tatu:691": "hayagrīva-śabdenātrāśvaśirā dadhīcir evocyate / tenaiva ca",
  "GR14ss1_tatu:692": "pravartitā nārāyaṇa-varmākhyā brahma-vidyā /",
  "GR14ss1_tatu:693": "tasyāśva-śirastvaṃ ca ṣaṣṭhe",
  "GR14ss1_tatu:694": "yad vā aśva-śiro nāma [BhP 6.9.52] ity atra prasiddhaṃ nārāyaṇa-varmaṇo",
  "GR14ss1_tatu:695": "brahma-vidyātvaṃ ca -",
  "GR14ss1_tatu:696": "etac chrutvā tathovāca dadhyaṅ ātharvaṇas tayoḥ /",
  "GR14ss1_tatu:697": "pravargyaṃ brahma-vidyāṃ ca sat-kṛto'satya-śaṅkitaḥ // iti",
  "GR14ss1_tatu:698": "ṭīkotthāpita-vacanena ceti /",
  "GR14ss1_tatu:699": "śrīmad-bhāgavatasya bhagavat-priyatvena",
  "GR14ss1_tatu:700": "bhāgavatābhīṣṭatvena ca parama-sāttvikatvam /",
  "GR14ss1_tatu:701": "yathā pādme ambarīṣaṃ",
  "GR14ss1_tatu:702": "prati gautama-praśnaḥ -",
  "GR14ss1_tatu:703": "purāṇaṃ tvaṃ bhāgavataṃ paṭhase purato hareḥ /",
  "GR14ss1_tatu:704": "caritaṃ daitya-rājasya prahlādasya ca bhūpate // [PadmaP]",
  "GR14ss1_tatu:705": "tatraiva vyañjulī-māhātmye tasya tasminn upadeśaḥ -",
  "GR14ss1_tatu:706": "rātrau tu jāgaraḥ kāryaḥ śrotavyā vaiṣṇavī kathā /",
  "GR14ss1_tatu:707": "gītānām asahasraṃ ca purāṇaṃ śuka-bhāṣitam /",
  "GR14ss1_tatu:708": "paṭhitavyaṃ prayatnena hareḥ santoṣa-kāraṇam // [PadmaP]",
  "GR14ss1_tatu:709": "tatraivānyatra -",
  "GR14ss1_tatu:710": "ambarīṣa śuka-proktaṃ nityaṃ bhāgavataṃ śṛṇu /",
  "GR14ss1_tatu:711": "paṭhasva sva-mukhenaiva yadīcchasi bhava-kṣayam // [PadmaP]",
  "GR14ss1_tatu:712": "skānde prahlāda-saṃhitāyāṃ dvārakā-māhātmye -",
  "GR14ss1_tatu:713": "śrīmad-bhāgavataṃ bhaktyā paṭhate hari-sannidhau /",
  "GR14ss1_tatu:714": "jāgare tat-padaṃ yāti kula-vṛnda-samanvitaḥ //20//",
  "GR14ss1_tatu:715": "BD: grantha ity ādau hayagrīvādi-śabdayor bhrāntiṃ nirākurvan vyācaṣṭe /",
  "GR14ss1_tatu:716": "atra hayagrīvety ādinā /",
  "GR14ss1_tatu:717": "etac chrutveti /",
  "GR14ss1_tatu:718": "dadhyaṅ dadhīciḥ /",
  "GR14ss1_tatu:719": "pravargyam iti",
  "GR14ss1_tatu:720": "prāṇa-vidyām /",
  "GR14ss1_tatu:721": "nanu pādmādīni sāttvikāni pañca santi /",
  "GR14ss1_tatu:722": "tair astu vicāra iti",
  "GR14ss1_tatu:723": "cet tatrāha śrīmad iti /",
  "GR14ss1_tatu:724": "etasya parama-sāttvikatve pādmādi-vacanāny",
  "GR14ss1_tatu:725": "udāharati purāṇaṃ tvam ity ādinā /",
  "GR14ss1_tatu:726": "kula-vṛndeti tat-kartṛka-śravaṇa-",
  "GR14ss1_tatu:727": "mahimnā tat-kulasya ca hari-pada-lābha ity arthaḥ //20//",
  "GR14ss1_tatu:728": "gāruḍe ca -",
  "GR14ss1_tatu:729": "pūrṇaḥ so'yam atiśayaḥ /",
  "GR14ss1_tatu:730": "artho'yaṃ brahma-sūtrāṇāṃ bhāratārtha-vinirṇayaḥ //",
  "GR14ss1_tatu:731": "gāyatrī-bhāṣya-rūpo'sau vedārtha-paribṛṃhitaḥ /",
  "GR14ss1_tatu:732": "purāṇānāṃ sāma-rūpaḥ sākṣād-bhagavatoditaḥ //",
  "GR14ss1_tatu:733": "dvādaśa-skandha-yukto'yaṃ śatavic-cheda-saṃyutaḥ /",
  "GR14ss1_tatu:734": "grantho'ṣṭādaśa-sāhasraḥ śrīmad-bhāgavatābhidhaḥ // iti /",
  "GR14ss1_tatu:735": "brahma-sūtrāṇām arthas teṣām akṛtrima-bhāṣya-bhūta ity arthaḥ / pūrvaṃ",
  "GR14ss1_tatu:736": "sūkṣmatvena manasy āvirbhūtaṃ tad eva saṅkṣipya sūtratvena punaḥ",
  "GR14ss1_tatu:737": "prakaṭitam paścād vistīrṇatvena sākṣāc-chrī-bhāgavatam iti / tasmāt tad-",
  "GR14ss1_tatu:738": "bhāṣya-bhūte svataḥ-siddhe tasmin satyarvacīnam anyad anyeṣāṃ",
  "GR14ss1_tatu:739": "svasvakapola-kalpitaṃ tad-anugatam evādaraṇīyam iti gamyate /",
  "GR14ss1_tatu:740": "bhāratārtha-vinirṇayaḥ -",
  "GR14ss1_tatu:741": "nirṇayaḥ sarva-śāstrāṇāṃ bhārataṃ parikīrtitam /",
  "GR14ss1_tatu:742": "bhārataṃ sarva-vedāś ca tulām āropitāḥ purā /",
  "GR14ss1_tatu:743": "devair brahmādibhiḥ sarvair ṛṣibhiś ca samanvitaiḥ //",
  "GR14ss1_tatu:744": "vyāsasyaivājñayā tatra tvatyaricyata bhāratam /",
  "GR14ss1_tatu:745": "mahattvād bhāravattvāc ca mahābhāratam ucyate //",
  "GR14ss1_tatu:746": "ity ādy-ukta-lakṣaṇasya bhāratasyārtha-vinirṇayo yatra saḥ /",
  "GR14ss1_tatu:747": "śrī-bhagavaty",
  "GR14ss1_tatu:748": "eva tātparyaṃ tasyāpi /",
  "GR14ss1_tatu:749": "tad uktaṃ mokṣa-dharme nārāyaṇīye śrī-veda-vyāsaṃ",
  "GR14ss1_tatu:750": "prati janamejayena -",
  "GR14ss1_tatu:751": "idaṃ śatasahasrād dhi bhāratākhyāna vistarāt /",
  "GR14ss1_tatu:752": "āmathya matimanthena jñānodadhim anuttamam //",
  "GR14ss1_tatu:753": "nava nītaṃ yathā dadhno malayāc candanaṃ yathā /",
  "GR14ss1_tatu:754": "āraṇyakaṃ ca vedebhya oṣadhibhyo 'mṛtaṃ yathā //",
  "GR14ss1_tatu:755": "samuddhṛtam idaṃ brahman kathāmṛtam anuttamam /",
  "GR14ss1_tatu:756": "tapo nidhe tvayoktaṃ hi nārāyaṇa kathāśrayam // [Mbh 12.331.2-4] iti /21//",
  "GR14ss1_tatu:757": "BD: gāruḍa-vacanaiś ca parama-sāttvikatvaṃ vyañjayan brahma-sūtrādy-artha-",
  "GR14ss1_tatu:758": "nirṇīyakatvaṃ guṇam āha artho'yam iti /",
  "GR14ss1_tatu:759": "gāruḍa-vākya-padāni vyācaṣṭe",
  "GR14ss1_tatu:760": "brahma-sūtrāṇām ity ādinā /",
  "GR14ss1_tatu:761": "tasmāt tad-bhāṣyety ādi anyad vaiṣṇavācārya-",
  "GR14ss1_tatu:762": "racitam ādhunikaṃ bhāṣyaṃ tad-anugataṃ śrī-bhāgavatāviruddham",
  "GR14ss1_tatu:763": "evādartavyaṃ /",
  "GR14ss1_tatu:764": "tad-viruddhaṃ śaṅkara-bhaṭṭa-bhāskarādi-racitaṃ tu heyam",
  "GR14ss1_tatu:765": "ity arthaḥ / bhāratārtheti padaṃ vyākurvan bhārata-vākyenaiva bhārata-",
  "GR14ss1_tatu:766": "svarūpaṃ darśayati nirṇayaḥ sarveti /",
  "GR14ss1_tatu:767": "bhārataṃ kiṃ tātparyakam ity āha",
  "GR14ss1_tatu:768": "śrībhagavaty eveti /",
  "GR14ss1_tatu:769": "tasya bhāratasyāpīty arthaḥ /",
  "GR14ss1_tatu:770": "bhāratasya bhagavat-tāt-",
  "GR14ss1_tatu:771": "paryakatve nārāyaṇīya-vākyam udāharati idaṃ śatety ādi //21//",
  "GR14ss1_tatu:772": "tathā ca tṛtīye -",
  "GR14ss1_tatu:773": "munir vivakṣur bhagavad-guṇānāṃ",
  "GR14ss1_tatu:774": "sakhāpi te bhāratam āha kṛṣṇaḥ /",
  "GR14ss1_tatu:775": "yasmin nṛṇāṃ grāmya-sukhānuvādair",
  "GR14ss1_tatu:776": "matir gṛhītā nu hareḥ kathāyām // iti [BhP 3.5.12]",
  "GR14ss1_tatu:777": "tasmād gāyatrī-bhāṣya-rūpo'sau /",
  "GR14ss1_tatu:778": "tathaiva hi viṣṇudharmottarādau tad-",
  "GR14ss1_tatu:779": "vyākhyāne bhagavān eva vistareṇa pratipāditaḥ /",
  "GR14ss1_tatu:780": "atra janmādyasya ity asya",
  "GR14ss1_tatu:781": "vyākhyānaṃ ca tathā darśayiṣyate /",
  "GR14ss1_tatu:782": "vedārtha-paribṛṃhitaḥ /",
  "GR14ss1_tatu:783": "vedārthasya paribṛṃhaṇaṃ yasmāt /",
  "GR14ss1_tatu:784": "tac coktam itihāsa-",
  "GR14ss1_tatu:785": "purāṇābhyām ity ādi /",
  "GR14ss1_tatu:786": "purāṇānāṃ sāma-rūpaḥ /",
  "GR14ss1_tatu:787": "vedeṣu sāmavat sa teṣu",
  "GR14ss1_tatu:788": "śreṣṭha ity arthaḥ /",
  "GR14ss1_tatu:789": "ataeva skānde -",
  "GR14ss1_tatu:790": "śataśo'tha sahasraiś ca kim anyaiḥ śāstra-saṅgrahaiḥ /",
  "GR14ss1_tatu:791": "na yasya tiṣṭhate gehe śāstraṃ bhāgavataṃ kalau //",
  "GR14ss1_tatu:792": "kathaṃ sa vaiṣṇavo jñeyaḥ śāstraṃ bhāgavataṃ kalau /",
  "GR14ss1_tatu:793": "gṛhe na tiṣṭhate yasya sa vipraḥ śvapacādhamaḥ //",
  "GR14ss1_tatu:794": "yatra yatra bhaved vipra śāstraṃ bhāgavataṃ kalau /",
  "GR14ss1_tatu:795": "tatra tatra harir yāti tridaśaiḥ saha nārada //",
  "GR14ss1_tatu:796": "yaḥ paṭhet prayato nityaṃ ślokaṃ bhāgavataṃ mune /",
  "GR14ss1_tatu:797": "aṣṭādaśa-purāṇānāṃ phalaṃ prāpnoti mānavaḥ // iti /",
  "GR14ss1_tatu:798": "śata-viccheda-saṃyutaḥ /",
  "GR14ss1_tatu:799": "pañcatriṃśad-adhika-śata-trayādhyāya-viśiṣṭa ity",
  "GR14ss1_tatu:800": "arthaḥ / spaṣṭārtham anyat /",
  "GR14ss1_tatu:801": "tad evaṃ paramārtha-vivitsubhiḥ śrī-bhāgavatam",
  "GR14ss1_tatu:802": "eva sāmprataṃ vicāraṇīyam iti sthitam /",
  "GR14ss1_tatu:803": "hemādrer vrata-khaṇḍe -",
  "GR14ss1_tatu:804": "strī-śūdra-dvijabandhūnāṃ trayī na śruti-gocarā /",
  "GR14ss1_tatu:805": "karma-śreyasi mūḍhānāṃ śreya evaṃ bhaved iha /",
  "GR14ss1_tatu:806": "iti bhāratam ākhyānaṃ kṛpayā muninā kṛtam // [BhP 1.4.25]",
  "GR14ss1_tatu:807": "iti vākyaṃ śrī-bhāgavatīyatvenotthāpya bhāratasya vedārtha-tulyatvena",
  "GR14ss1_tatu:808": "nirṇayaḥ kṛta iti /",
  "GR14ss1_tatu:809": "tan-matānusāreṇa tv evaṃ vyākhyeyam bhāratārthasya",
  "GR14ss1_tatu:810": "vinirṇayaḥ /",
  "GR14ss1_tatu:811": "vedārtha-tulyatvena viśiṣya nirṇayo yatreti /",
  "GR14ss1_tatu:812": "yasmād eva:a",
  "GR14ss1_tatu:813": "bhagavat-paras tasmād eva yatrādhikṛtya gāyatrīm iti kṛta-lakṣaṇa-śrīmad-",
  "GR14ss1_tatu:814": "bhāgavata-nāmā granthaḥ śrī-bhagavat-parāyā gāyatryā bhāṣya-rūpo'sau /",
  "GR14ss1_tatu:815": "tad uktaṃ yatrādhikṛtya gāyatrīm ity ādi /",
  "GR14ss1_tatu:816": "tathaiva hy agni-purāṇe tasya",
  "GR14ss1_tatu:817": "vyākhyāne vistareṇa pratipāditaḥ /",
  "GR14ss1_tatu:818": "tatra tadīya-vyākhyā-dig-darśanaṃ yathā -",
  "GR14ss1_tatu:819": "taj-jyotiḥ paramaṃ brahma bhargas tejo yataḥ smṛtaḥ /",
  "GR14ss1_tatu:820": "ity ārabhya punar āha -",
  "GR14ss1_tatu:821": "taj-jyotir bhagavān viṣṇur jagaj-janmādi-kāraṇam //",
  "GR14ss1_tatu:822": "śivaṃ kecit paṭhanti sma śakti-rūpaṃ paṭhanti ca /",
  "GR14ss1_tatu:823": "kecit sūryaṃ kecid agniṃ daivatāny agni-hotriṇaḥ //",
  "GR14ss1_tatu:824": "agny-ādi-rūpo viṣṇur hi vedādau brahma gīyate /",
  "GR14ss1_tatu:825": "atra janmādyasya ity asya vyākhyānaṃ ca tathā darśayiṣyate /",
  "GR14ss1_tatu:826": "kasmai yena",
  "GR14ss1_tatu:827": "vibhāsito'yam [BhP 12.13.19] ity upasaṃhāra-vākye ca tac-chuddham [BhP",
  "GR14ss1_tatu:828": "12.13.19] ity ādi-samānam evāgni-purāṇe tad vyākhyānam /",
  "GR14ss1_tatu:829": "nityaṃ śuddhaṃ paraṃ brahma nitya-bhargam adhīśvaram /",
  "GR14ss1_tatu:830": "ahaṃ jyotiḥ paraṃ brahma dhyāyema hi vimuktaye // iti /",
  "GR14ss1_tatu:831": "atrāhaṃ brahmeti nādevo devam arcayet iti nyāyena yogyatvāya svasya",
  "GR14ss1_tatu:832": "tākṛktva-bhāvanā darśitā /",
  "GR14ss1_tatu:833": "dhyāyemeti ahaṃ tāvat dhyāyeyaṃ sarve ca vayaṃ",
  "GR14ss1_tatu:834": "dhyāyemety arthaḥ /",
  "GR14ss1_tatu:835": "tad etan-mate tu mantre'pi bharga-śabdo'yam adanata eva",
  "GR14ss1_tatu:836": "syāt / supāṃ suluk ity [Pāṇ 7.1.39] ādinā chāndasa-sūtreṇa tu",
  "GR14ss1_tatu:837": "dvitīyaikavacanasyāmaḥ su-bhāvo jñeyaḥ /",
  "GR14ss1_tatu:838": "yat tu dvādaśe oṃ namaste ity ādi [BhP 12.6.67] gadyeṣu tad-arthatvena sūryaḥ",
  "GR14ss1_tatu:839": "stutaḥ / tat paramātma-dṛṣṭyaiva,",
  "GR14ss1_tatu:840": "na tu svātantryeṇety adoṣaḥ /",
  "GR14ss1_tatu:841": "tathaivāgre śrī-śaunaka-vākye brūhi naḥ śraddadhānānāṃ vyūhaṃ",
  "GR14ss1_tatu:842": "sūryātmano hareḥ iti /",
  "GR14ss1_tatu:843": "na cāsya bhargasya sūrya-maṇḍala-",
  "GR14ss1_tatu:844": "mātrādhiṣṭhānatvam /",
  "GR14ss1_tatu:845": "mantre vareṇya-śabdena /",
  "GR14ss1_tatu:846": "atra ca granthe para-",
  "GR14ss1_tatu:847": "śabdena paramaiśvarya-paryantatāyā darśitatvāt /",
  "GR14ss1_tatu:848": "tad evam agni-purāṇe'py uktam --",
  "GR14ss1_tatu:849": "dhyānena puruṣo'yaṃ ca draṣṭavyaḥ sūrya-maṇḍale /",
  "GR14ss1_tatu:850": "satyaṃ sadā-śivaṃ brahma viṣṇor yat paramaṃ padam // iti /",
  "GR14ss1_tatu:851": "trilokī-janānām upāsanārthaṃ pralaye vināśini sūrya-maṇḍale",
  "GR14ss1_tatu:852": "cāntaryāmitayā prādurbhūto'yaṃ puruṣo dhyānena draṣṭavya upāsitavyaḥ /",
  "GR14ss1_tatu:853": "yat tu viṣṇos tasya mahā-vaikuṇṭha-rūpaṃ paramaṃ padam /",
  "GR14ss1_tatu:854": "tad eva satyaṃ",
  "GR14ss1_tatu:855": "kāla-trayāvyabhicāri,",
  "GR14ss1_tatu:856": "sadā-śivam upadrava-śūnyaṃ yato brahma-svarūpam ity",
  "GR14ss1_tatu:857": "arthaḥ / tad etad gāyatrīṃ procya purāṇa-lakṣaṇa-prakaraṇe yatrādhikṛtya",
  "GR14ss1_tatu:858": "gāyatrīm ity ādy apy uktam agni-purāṇe / tasmāt",
  "GR14ss1_tatu:859": "agneḥ purāṇaṃ gāyatrīṃ sametya bhagavat-parām /",
  "GR14ss1_tatu:860": "bhagavantaṃ tatra matvā jagaj-janmādi-kāraṇam //",
  "GR14ss1_tatu:861": "yatrādhikṛtya gāyatrīm iti lakṣaṇa-pūrvakam /",
  "GR14ss1_tatu:862": "śrīmad-bhāgavataṃ śaśvat pṛthvyāṃ jayati sarvataḥ //",
  "GR14ss1_tatu:863": "tad evam asya śāstrasya gāyatrīm adhikṛtya pravṛttir darśitā /",
  "GR14ss1_tatu:864": "yat tu sārasvata-kalpam adhikṛtyeti pūrvam uktam /",
  "GR14ss1_tatu:865": "tac ca gāyatryā bhagavat-",
  "GR14ss1_tatu:866": "pratipādaka-vāg-viśeṣa-rūpa-sarasvatītvād upayuktam eva /",
  "GR14ss1_tatu:867": "yad uktam agni-",
  "GR14ss1_tatu:868": "purāṇe -",
  "GR14ss1_tatu:869": "gāyatry-ukthāni śāstrāṇi bhargaṃ prāṇāṃs tathaiva ca //",
  "GR14ss1_tatu:870": "tataḥ smṛteyaṃ gāyatrī sāvitrī yata eva ca /",
  "GR14ss1_tatu:871": "prakāśinī sā savitur vāg-rūpatvāt sarasvatī //",
  "GR14ss1_tatu:872": "atha krama-prāptā vyākhyā vedārtha-paribṛṃhita iti /",
  "GR14ss1_tatu:873": "vedārthānāṃ",
  "GR14ss1_tatu:874": "paribṛṃhaṇaṃ yasmāt /",
  "GR14ss1_tatu:875": "tac coktam itihāsa-purāṇābhyām iti / purāṇānāṃ",
  "GR14ss1_tatu:876": "sāma-rūpa iti vedeṣu sāmavat purāṇeṣu śreṣṭha ity arthaḥ /",
  "GR14ss1_tatu:877": "purāṇāntarāṇāṃ",
  "GR14ss1_tatu:878": "keṣāṃcid āpātato rajas-tamasī juṣamāṇais tat-paratvāpratītatve'pi vedānāṃ",
  "GR14ss1_tatu:879": "kāṇḍa-traya-vākyaika-vākyatāyāṃ yathā sāmnā tathā teṣāṃ śrī-bhāgavatena",
  "GR14ss1_tatu:880": "pratipādye śrī-bhagavaty eva paryavasānam iti bhāvaḥ / tad uktam -",
  "GR14ss1_tatu:881": "vede rāmāyaṇe caiva purāṇe bhārate tathā /",
  "GR14ss1_tatu:882": "ādāv ante ca madhye ca hariḥ sarvatra gīyate // iti / [HV 132.95]",
  "GR14ss1_tatu:883": "pratipādayiṣyate ca tad idaṃ paramātma-sandarbhe /",
  "GR14ss1_tatu:884": "sākṣād bhagavatoditam",
  "GR14ss1_tatu:885": "iti / kasmai yena vibhāsito'yam [BhP 12.13.19] ity upasaṃhāra-vākyānusāreṇa",
  "GR14ss1_tatu:886": "jñeyam / śata-viccheda-saṃyuta iti /",
  "GR14ss1_tatu:887": "vistāra-bhiyā na viviriyate / tad evaṃ",
  "GR14ss1_tatu:888": "śrīmad-bhāgavataṃ sarva-śāstra-cakravarti-padam āptam iti sthite hema-",
  "GR14ss1_tatu:889": "siṃha-samanvitam ity atra hema-siṃhāsanam ārūḍham iti ṭīkākārair yad",
  "GR14ss1_tatu:890": "vyākhyātaṃ tad eva yuktam /",
  "GR14ss1_tatu:891": "ataḥ śrīmad-bhāgavatasyaivābhyāsāvaśyakatvaṃ śreṣṭhatvaṃ ca skānde",
  "GR14ss1_tatu:892": "nirṇītam - śataśo'tha sahasraiś ca kim anyaiḥ śāstra-saṅgrahaiḥ / tad evaṃ",
  "GR14ss1_tatu:893": "paramārtha-vivitsubhiḥ śrī-bhāgavatam eva sāmprataṃ vicāraṇīyam iti",
  "GR14ss1_tatu:894": "sthitam //22//",
  "GR14ss1_tatu:895": "BD: nanu śrī-bhāgavatasya bhāratārtha-nirṇāyakatvaṃ kathaṃ pratītam iti",
  "GR14ss1_tatu:896": "cet tatrāha tathā tṛtīya iti /",
  "GR14ss1_tatu:897": "munir iti maitreyaṃ prati viduroktiḥ / te",
  "GR14ss1_tatu:898": "maitreyasya guru-putratvāt sakhā kṛṣṇo vyāsaḥ / grāmyā",
  "GR14ss1_tatu:899": "gṛhidharmakartavyatādi-lakṣaṇā vyāvahārikī mūṣika-viḍāla-gṛdhra-gomāyu-",
  "GR14ss1_tatu:900": "dṛṣṭāntopetā ca kathā /",
  "GR14ss1_tatu:901": "tat-tat-svārtha-kautuka-kathā-śravaṇāya bhārata-",
  "GR14ss1_tatu:902": "sadasi samāgatānāṃ nṝṇāṃ śrī-gītādi-śravaṇena harau matir gṛhītā syād",
  "GR14ss1_tatu:903": "iti tat-kathānuvāda eva /",
  "GR14ss1_tatu:904": "vastuto bhagavat-param eva bhāratam iti śrī-",
  "GR14ss1_tatu:905": "bhāgavatena nirṇītam ity arthaḥ /",
  "GR14ss1_tatu:906": "sāmavedavadasya śraiṣṭhyaṃ skānda-",
  "GR14ss1_tatu:907": "vākyaṃ śataśo'thetyādi prakaṭārtham /",
  "GR14ss1_tatu:908": "tad evam iti /",
  "GR14ss1_tatu:909": "ukta-guṇa-gaṇe siddhe",
  "GR14ss1_tatu:910": "satīty arthaḥ //22//",
  "GR14ss1_tatu:911": "ataeva satsv api nānā-śāstreṣv etad evoktam - kalau naṣṭa-dṛśām eṣa",
  "GR14ss1_tatu:912": "purāṇārko'dhunoditaḥ [BhP 1.3.45] iti /",
  "GR14ss1_tatu:913": "arkatā-rūpakeṇa tad vinā nānyeṣāṃ",
  "GR14ss1_tatu:914": "samyag-vastu-prakāśakatvam iti pratipadyate /",
  "GR14ss1_tatu:915": "yasyaiva śrīmad-bhāgavatasya",
  "GR14ss1_tatu:916": "bhāṣya-bhūtaṃ śrī-hayaśīrṣa-pañcarātre śāstra-prastāve gaṇitaṃ tantra-",
  "GR14ss1_tatu:917": "bhāgavatābhidhaṃ tantram /",
  "GR14ss1_tatu:918": "yasya sākṣāc chrī-hanumadbhāṣya-",
  "GR14ss1_tatu:919": "vāsanābhāṣya-sambandhokti-vidvatkāmadhenu-tattvadīpikā-",
  "GR14ss1_tatu:920": "bhāvārthadīpikā-paramahaṃsapriyā-śukahṛdayādayo vyākhyā-granthāḥ /",
  "GR14ss1_tatu:921": "tathā muktāphala-harilīlā-bhaktiratnāvaly-ādayo nibandhāś ca vividhā eva",
  "GR14ss1_tatu:922": "tat-tan-mata-prasiddha-mahānubhāva-kṛtā virājante /",
  "GR14ss1_tatu:923": "yad eva ca hemādri-",
  "GR14ss1_tatu:924": "granthasya dāna-khaṇḍe purāṇa-dāna-prastāve matsya-purāṇīya-tal-lakṣaṇa-",
  "GR14ss1_tatu:925": "dhṛtyā praśastam /",
  "GR14ss1_tatu:926": "hemādri-pariśeṣa-khaṇḍasya kāla-nirṇaye ca kali-yuga-",
  "GR14ss1_tatu:927": "dharma-nirṇaye kaliṃ sabhājayanty āryāḥ (BhP 11.5.36)",
  "GR14ss1_tatu:928": "ity ādikaṃ yad-",
  "GR14ss1_tatu:929": "vākyatvenotthāpya yat pratipādita-dharma eva kalāv aṅgīkṛtaḥ /",
  "GR14ss1_tatu:930": "atha yad eva kaivalyam apy atikramya bhakti-sukha-vyāhārādi-liṅgena nija-",
  "GR14ss1_tatu:931": "matasyāpy upari virājamānārthaṃ matvā yad apauruṣeyaṃ vedānta-",
  "GR14ss1_tatu:932": "vyākhyānaṃ bhayād acālayataiva śaṅkarāvatāratayā prasiddhena",
  "GR14ss1_tatu:933": "vakṣyamāṇa-svagopanādi-hetuka-bhagavad-ājñā-pravartitādvaya-vādenāpi",
  "GR14ss1_tatu:934": "tan-mātra-varṇita-viśva-rūpa-darśana-kṛta-vrajeśvarī-vismaya-śrī-vraja-",
  "GR14ss1_tatu:935": "kumārī-vasana-cauryādikaṃ govindāṣṭakādau varṇayatā taṭasthībhūya nija-",
  "GR14ss1_tatu:936": "vacaḥ-sāphalyāya spṛṣṭam iti //23//",
  "GR14ss1_tatu:937": "BD: ataeveti varṇita-lakṣaṇād utkarṣād eva hetor ity arthaḥ /",
  "GR14ss1_tatu:938": "purātanānām",
  "GR14ss1_tatu:939": "ṛṣīṇām ādhunikānāṃ ca vidvattamānām upādeyam idaṃ śrī-bhāgavatam",
  "GR14ss1_tatu:940": "ity āha yasyaiveti /",
  "GR14ss1_tatu:941": "virājante samprati pracarantīty arthaḥ /",
  "GR14ss1_tatu:942": "dharma-śāstra-",
  "GR14ss1_tatu:943": "kṛtāṃ copādeyam etad ity āha yad eva ca hemādrīty ādi /",
  "GR14ss1_tatu:944": "tat-pratipādito",
  "GR14ss1_tatu:945": "dharmaḥ kṛṣṇa-saṅkīrtana-lakṣaṇaḥ /",
  "GR14ss1_tatu:946": "nanu ced īdṛśaṃ śrī-bhāgavataṃ tarhi",
  "GR14ss1_tatu:947": "śaṅkarācāryaḥ kutas tan na vyācaṣṭeti cet tatrāha /",
  "GR14ss1_tatu:948": "atha yad eva kaivalyam",
  "GR14ss1_tatu:949": "ity ādi / ayaṃ bhāvaḥ pralayādhikārī khalu harer bhakto'ham upaniṣad-ādi",
  "GR14ss1_tatu:950": "vyākhyāya tat-siddhāntaṃ vilāpya tasyājñāṃ pālitavān evāsmi / atha tad",
  "GR14ss1_tatu:951": "atipriye śrī-bhāgavate'pi cālite sa prabhur mayi kupyed ato na tac cālyam /",
  "GR14ss1_tatu:952": "evaṃ sati me sārajñatā sukha-sampac ca na syād ataḥ kathañcit tat",
  "GR14ss1_tatu:953": "sparśanīyam iti tan-mātroktaṃ viśva-rūpa-darśanādi-sva-kāvye nibabandheti",
  "GR14ss1_tatu:954": "tena cādṛta tad iti sarva-mānyaṃ śrī-bhāgavatam iti //23//",
  "GR14ss1_tatu:955": "yad eva kila dṛṣṭvā śrī-madhvācārya-caraṇair vaiṣṇavāntarāṇāṃ tac-",
  "GR14ss1_tatu:956": "chiṣyāntara-puṇyāraṇyādi-rītika-vyākhyā-praveśa-śaṅkayā tatra",
  "GR14ss1_tatu:957": "tātparyāntaraṃ likhadbhir vartmopadeśaḥ kṛta iti ca sātvatā varṇayanti /",
  "GR14ss1_tatu:958": "tasmād yuktam uktaṃ tatraiva prathama-skandhe -",
  "GR14ss1_tatu:959": "tad idaṃ grāhayāmāsa sutam ātmavatāṃ varam /",
  "GR14ss1_tatu:960": "sarva-vedetihāsānāṃ sāraṃ sāraṃ sumuddhṛtam // [BhP 1.3.41-42]",
  "GR14ss1_tatu:961": "dvādaśe -",
  "GR14ss1_tatu:962": "sarva-vedānta-sāraṃ hi śrī-bhāgavatam iṣyate /",
  "GR14ss1_tatu:963": "tad-rasāmṛta-tṛptasya nānyatra syād ratiḥ kvacit // [BhP 12.13.15]",
  "GR14ss1_tatu:964": "tathā prathame --",
  "GR14ss1_tatu:965": "nigama-kalpa-taror galitaṃ phalaṃ",
  "GR14ss1_tatu:966": "śuka-mukhād amṛta-drava-saṃyutam /",
  "GR14ss1_tatu:967": "pibata bhāgavataṃ rasam ālayaṃ",
  "GR14ss1_tatu:968": "muhur aho rasikā bhuvi bhāvukāḥ // [BhP 1.1.3]",
  "GR14ss1_tatu:969": "ataeva tatraiva -",
  "GR14ss1_tatu:970": "yaḥ svānubhāvam akhila-śruti-sāram ekam",
  "GR14ss1_tatu:971": "adhyātma-dīpam atititīrṣatāṃ tamo 'ndham /",
  "GR14ss1_tatu:972": "saṃsāriṇāṃ karuṇayāha purāṇa-guhyaṃ",
  "GR14ss1_tatu:973": "taṃ vyāsa-sūnum upayāmi guruṃ munīnām // [BhP 1.2.3]",
  "GR14ss1_tatu:974": "śrī-bhāgavata-mataṃ tu sarva-matānām adhīśa-rūpam iti sūcakam / sarva-",
  "GR14ss1_tatu:975": "munīnāṃ sabhā-madhyam adhyāsyopadeṣṭṛtvena teṣāṃ gurutvam api tasya",
  "GR14ss1_tatu:976": "tatra suvyaktam //24//",
  "GR14ss1_tatu:977": "BD: śrī-madhvamunes tu paramopāsyaṃ śrī-bhāgavatam ity āha yad eva",
  "GR14ss1_tatu:978": "kileti / śaṅkareṇa naitad vicālitaṃ kintv ādṛtam eveti vibhāvyety arthaḥ kintu",
  "GR14ss1_tatu:979": "tac-chiṣyaiḥ puṇyāraṇyādibhir etad anyathā vyākhyātaṃ tena vaiṣṇavānāṃ",
  "GR14ss1_tatu:980": "nirguṇa-cinmātra-param idam iti bhrāntiḥ syād iti śaṅkayā hetunā tad-",
  "GR14ss1_tatu:981": "bhrānti-cchedāya tatra tātparyāntaraṃ bhagavat-paratā-rūpaṃ tato'nyat",
  "GR14ss1_tatu:982": "tātparyaṃ likhadbhis tasya vyākhyāna-vartmopadiṣṭaṃ vaiṣṇavān pratīti /",
  "GR14ss1_tatu:983": "madhvācārya-caraṇair iti atyādara-sūcaka-bahutva-nirdeśaḥ / sva-",
  "GR14ss1_tatu:984": "pūrvācāryatvād iti bodhyam /",
  "GR14ss1_tatu:985": "vāyudevaḥ khalu madhva-muniḥ",
  "GR14ss1_tatu:986": "sarvajño'tivikramī yo dig-vijayinaṃ caturdaśa-vidyaṃ caturdaśabhiḥ kṣaṇair",
  "GR14ss1_tatu:987": "nirjityāsanāni tasya caturdaśa jagrāha /",
  "GR14ss1_tatu:988": "sa ca tac-chiṣyaḥ",
  "GR14ss1_tatu:989": "padmanābhābhidhāno babhūveti prasiddham /",
  "GR14ss1_tatu:990": "tasmād iti prokta-guṇakatvād",
  "GR14ss1_tatu:991": "dhetor ity arthaḥ /",
  "GR14ss1_tatu:992": "ālayam iti mokṣam abhivyāpyety arthaḥ /",
  "GR14ss1_tatu:993": "ya iti andhaṃ",
  "GR14ss1_tatu:994": "tamo'vidyām atititīrṣatāṃ saṃsāriṇāṃ karuṇayā yaḥ purāṇa-guhyaṃ śrī-",
  "GR14ss1_tatu:995": "bhāgavatam āhety anvayaḥ /",
  "GR14ss1_tatu:996": "svānuybhāvam asādhāraṇa-prabhāvam ity",
  "GR14ss1_tatu:997": "arthaḥ //24//",
  "GR14ss1_tatu:998": "yataḥ --",
  "GR14ss1_tatu:999": "tatropajagmur bhuvanaṃ punānā",
  "GR14ss1_tatu:1000": "mahānubhāvā munayaḥ sa-śiṣyāḥ /",
  "GR14ss1_tatu:1001": "prāyeṇa tīrthābhigamāpadeśaiḥ",
  "GR14ss1_tatu:1002": "svayaṃ hi tīrthāni punanti santaḥ //",
  "GR14ss1_tatu:1003": "atrir vasiṣṭhaś cyavanaḥ śaradvān",
  "GR14ss1_tatu:1004": "ariṣṭanemir bhṛgur aṅgirāś ca /",
  "GR14ss1_tatu:1005": "parāśaro gādhi-suto 'tha rāma",
  "GR14ss1_tatu:1006": "utathya indrapramadedhmavāhau //",
  "GR14ss1_tatu:1007": "medhātithir devala ārṣṭiṣeṇo",
  "GR14ss1_tatu:1008": "bhāradvājo gautamaḥ pippalādaḥ /",
  "GR14ss1_tatu:1009": "maitreya aurvaḥ kavaṣaḥ kumbhayonir",
  "GR14ss1_tatu:1010": "dvaipāyano bhagavān nāradaś ca //",
  "GR14ss1_tatu:1011": "anye ca devarṣi-brahmarṣi-varyā",
  "GR14ss1_tatu:1012": "rājarṣi-varyā aruṇādayaś ca /",
  "GR14ss1_tatu:1013": "nānārṣeya-pravarān sametān",
  "GR14ss1_tatu:1014": "abhyarcya rājā śirasā vavande //",
  "GR14ss1_tatu:1015": "sukhopaviṣṭeṣv atha teṣu bhūyaḥ",
  "GR14ss1_tatu:1016": "kṛta-praṇāmaḥ sva-cikīrṣitaṃ yat /",
  "GR14ss1_tatu:1017": "vijñāpayām āsa vivikta-cetā",
  "GR14ss1_tatu:1018": "upasthito 'gre 'bhigṛhīta-pāṇiḥ //",
  "GR14ss1_tatu:1019": "[BhP 1.19.8-12] ity ādy-anantaram -",
  "GR14ss1_tatu:1020": "tataś ca vaḥ pṛcchyam imaṃ vipṛcche",
  "GR14ss1_tatu:1021": "viśrabhya viprā iti kṛtyatāyām /",
  "GR14ss1_tatu:1022": "sarvātmanā mriyamāṇaiś ca kṛtyaṃ",
  "GR14ss1_tatu:1023": "śuddhaṃ ca tatrāmṛśatābhiyuktāḥ // [BhP 1.19.24]",
  "GR14ss1_tatu:1024": "iti pṛcchati rājñi -",
  "GR14ss1_tatu:1025": "tatrābhavad bhagavān vyāsa-putro",
  "GR14ss1_tatu:1026": "yadṛcchayā gām aṭamāno 'napekṣaḥ /",
  "GR14ss1_tatu:1027": "alakṣya-liṅgo nija-lābha-tuṣṭo",
  "GR14ss1_tatu:1028": "vṛtaś ca bālair avadhūta-veṣaḥ // [BhP 1.19.25]",
  "GR14ss1_tatu:1029": "tataś ca -- pratyutthitās te munayaḥ svāsanebhyaḥ (BhP 1.19.28)",
  "GR14ss1_tatu:1030": "ity-ādy-ante",
  "GR14ss1_tatu:1031": "sa saṃvṛtas tatra mahān mahīyasāṃ",
  "GR14ss1_tatu:1032": "brahmarṣi-rājarṣi-devarṣi-saṅghaiḥ /",
  "GR14ss1_tatu:1033": "vyarocatālaṃ bhagavān yathendur",
  "GR14ss1_tatu:1034": "graharkṣa-tārā-nikaraiḥ parītaḥ // (BhP 1.19.30) ity uktam // 25//",
  "GR14ss1_tatu:1035": "BD: munīnāṃ gurum ity uktam /",
  "GR14ss1_tatu:1036": "tat katham ity atrāha yata iti /",
  "GR14ss1_tatu:1037": "yata ity asya",
  "GR14ss1_tatu:1038": "ity uktam iti pareṇa sambandhaḥ /",
  "GR14ss1_tatu:1039": "aurva iti vipra-vaṃśaṃ vināśayadbhyo",
  "GR14ss1_tatu:1040": "duṣṭebhyaḥ kṣatriyebhyo bhayād garbhād ākṛṣyorau tan-mātrā sthāpitas",
  "GR14ss1_tatu:1041": "tato jātaḥ kṣatriyāṃs tān svena tejasā bhasmīcakāra iti",
  "GR14ss1_tatu:1042": "bhārate[*ENDNOTE #2] kathāsti /",
  "GR14ss1_tatu:1043": "nigṛhīta-pāṇi-yojitāñjali-puṭaḥ / evaṃ",
  "GR14ss1_tatu:1044": "kartavyasya bhāva itikartavyatā /",
  "GR14ss1_tatu:1045": "tasyāṃ viṣaye sarvāvasthāyāṃ puṃsaḥ kiṃ",
  "GR14ss1_tatu:1046": "kṛtyam / tatrāpi mriyamāṇaiś ca kiṃ kṛtyam /",
  "GR14ss1_tatu:1047": "tac ca śuddhaṃ hiṃsā-śūnyaṃ,",
  "GR14ss1_tatu:1048": "tatrāmṛśata yūyam /",
  "GR14ss1_tatu:1049": "gāṃ pṛthivīm /",
  "GR14ss1_tatu:1050": "anapekṣo niḥspṛhaḥ /",
  "GR14ss1_tatu:1051": "nijasya śuddhi-",
  "GR14ss1_tatu:1052": "pūrti-kartuḥ sva-svāminaḥ kṛṣṇasya lābhena tuṣṭaḥ /",
  "GR14ss1_tatu:1053": "tatra sabhāyām //25//",
  "GR14ss1_tatu:1054": "atra yadyapi tatra śrī-vyāsa-nāradau tasyāpi guru-parama-gurū,",
  "GR14ss1_tatu:1055": "tathāpi punas",
  "GR14ss1_tatu:1056": "tan-mukha-niḥsṛtaṃ śrī-bhāgavataṃ tayor apy aśrutacaram iva jātam ity evaṃ",
  "GR14ss1_tatu:1057": "śrī-śukas tāv apy upadideśa deśyam ity abhiprāyaḥ /",
  "GR14ss1_tatu:1058": "yad uktaṃ śuka-",
  "GR14ss1_tatu:1059": "mukhād amṛta-dravya-saṃyutam (1.1.3) iti /",
  "GR14ss1_tatu:1060": "tasmād evam api śrī-",
  "GR14ss1_tatu:1061": "bhāgavatasyaiva sarvādhikyam /",
  "GR14ss1_tatu:1062": "mātsyādīnāṃ yat purāṇādhikyaṃ śrūyate tat",
  "GR14ss1_tatu:1063": "tv āpekṣikam iti /",
  "GR14ss1_tatu:1064": "aho kiṃ bahunā,",
  "GR14ss1_tatu:1065": "śrī-kṛṣṇa-pratinidhi-rūpam evedam / yata",
  "GR14ss1_tatu:1066": "uktaṃ prathama-skandhe--",
  "GR14ss1_tatu:1067": "kṛṣṇe sva-dhāmopagate dharma-jñānādibhiḥ saha /",
  "GR14ss1_tatu:1068": "kalau naṣṭa-dṛśām eṣa purāṇārko 'dhunoditaḥ // (BhP 1.3.45) iti /",
  "GR14ss1_tatu:1069": "ataeva sarva-guṇa-yuktatvam asyaiva dṛṣṭaṃ dharmaḥ projjhita-kaitavo'tra",
  "GR14ss1_tatu:1070": "(1.1.2) ity ādinā,",
  "GR14ss1_tatu:1071": "vedāḥ purāṇaṃ kāvyaṃ ca prabhur mitraṃ priyeva ca /",
  "GR14ss1_tatu:1072": "bodhayantīti hi prāhus trivṛd bhāgavataṃ punaḥ //",
  "GR14ss1_tatu:1073": "iti muktāphale hemādri-kāra-vacanena ca /",
  "GR14ss1_tatu:1074": "tasmān manyantāṃ vā kecit",
  "GR14ss1_tatu:1075": "purāṇāntareṣu veda-sāpekṣatvaṃ śrī-bhāgavate tu tathā sambhāvanā svayam",
  "GR14ss1_tatu:1076": "eva nirastaity api svayam eva labdhaṃ bhavati /",
  "GR14ss1_tatu:1077": "ataeva parama-śruti-rūpatvaṃ",
  "GR14ss1_tatu:1078": "tasya / yathoktam --",
  "GR14ss1_tatu:1079": "kathaṃ vā pāṇḍaveyasya rājarṣer muninā saha /",
  "GR14ss1_tatu:1080": "saṃvādaḥ samabhūt tāta yatraiṣā sātvatī śrutiḥ // (BhP 1.4.7) iti /",
  "GR14ss1_tatu:1081": "atha yat khalu sarvaṃ purāṇa-jātam āvirbhāvyety ādikaṃ pūrvam uktaṃ tat",
  "GR14ss1_tatu:1082": "tu prathama-skandha-gata-śrī-vyāsa-nārada-saṃvādenaiva prameyam //26//",
  "GR14ss1_tatu:1083": "BD: vaktavyaṃ yojayaty atra yadyapīty-ādinā /",
  "GR14ss1_tatu:1084": "tasmād evam iti tad-vaktuḥ",
  "GR14ss1_tatu:1085": "śrī-śukasya sarva-gurutvenāpīty arthaḥ /",
  "GR14ss1_tatu:1086": "āpekṣikam iti etad-anya-",
  "GR14ss1_tatu:1087": "purāṇāpekṣayety arthaḥ /",
  "GR14ss1_tatu:1088": "atha paramotkarṣam āha aho kim iti # ataeveti",
  "GR14ss1_tatu:1089": "kṛṣṇa-pratinidhitvāt kṛṣṇavat sarva-guṇa-yuktatvam ity arthaḥ / priyeva",
  "GR14ss1_tatu:1090": "kānteva / trivṛt vedādi-traya-guṇa-yuktam ity arthaḥ /",
  "GR14ss1_tatu:1091": "tasmād iti veda-",
  "GR14ss1_tatu:1092": "sāpekṣatvaṃ veda-vākyena purāṇa-prāmāṇyam ity arthaḥ / ataeveti",
  "GR14ss1_tatu:1093": "paramārthāvedakatvād vedāntasyeva bhāgavatasya parama-śruti-rūpatvam ity",
  "GR14ss1_tatu:1094": "arthaḥ / yatra saṃvāde /",
  "GR14ss1_tatu:1095": "sātvatī vaiṣṇavīty arthaḥ /",
  "GR14ss1_tatu:1096": "artheti - idaṃ bhagavatā",
  "GR14ss1_tatu:1097": "pūrvam ity ādi-dvādaśokter brahma-nārāyaṇa-saṃvāda-rūpam aṣṭādaśasu",
  "GR14ss1_tatu:1098": "madhye prakaṭitaṃ,",
  "GR14ss1_tatu:1099": "vyāsa-nārada-saṃvāda-rūpaṃ tatraiva praveśitaṃ, tad-",
  "GR14ss1_tatu:1100": "ubhayasya lakṣaṇa-saṅkhye tu mātsyādāv ukte iti bodhyam ity arthaḥ / evam",
  "GR14ss1_tatu:1101": "eva bhāratopakrame'pi dṛṣṭam /",
  "GR14ss1_tatu:1102": "ādāv ākhyānair vinā caturviṃśati-sahasraṃ",
  "GR14ss1_tatu:1103": "bhārataṃ tatas taiḥ sahitaṃ pañcāśat-sahasraṃ tatas tais tato'py adhikam ito'py",
  "GR14ss1_tatu:1104": "adhikam iti tadvat //26//",
  "GR14ss1_tatu:1105": "tad evaṃ parama-niḥśreyasa-niścayāya śrī-bhāgavatam eva",
  "GR14ss1_tatu:1106": "paurvāparyāvirodhena vicāryate /",
  "GR14ss1_tatu:1107": "tatrāsmin sandarbha-ṣaṭkātmake granthe",
  "GR14ss1_tatu:1108": "sūtra-sthānīyam avatārikā-vākyaṃ viṣaya-vākyaṃ śrī-bhāgavata-vākyam /",
  "GR14ss1_tatu:1109": "bhāṣya-rūpā tad-vyākhyā tu samprati madhya-deśādau vyāptān advaita-",
  "GR14ss1_tatu:1110": "vādino nūnaṃ bhagavan-mahimānam avagāhayituṃ tad-vādena karburita-",
  "GR14ss1_tatu:1111": "lipīnāṃ parama-vaiṣṇavānāṃ śrīdhara-svāmi-caraṇānāṃ śuddha-vaiṣṇava-",
  "GR14ss1_tatu:1112": "siddhāntānugatā cet tarhi yathāvad eva vilikhyate /",
  "GR14ss1_tatu:1113": "kvacit teṣām evānyatra-",
  "GR14ss1_tatu:1114": "dṛṣṭa-vyākhyānusāreṇa draviḍādi-deśa-vikhyāta-parama-bhāgavatānāṃ",
  "GR14ss1_tatu:1115": "teṣām eva bāhulyena tatra vaiṣṇavatvena prasiddhatvāt /",
  "GR14ss1_tatu:1116": "śrī-bhāgavata eva,",
  "GR14ss1_tatu:1117": "kvacit kvacin mahārāja draviḍeṣu ca bhūriśaḥ (BhP 11.5.39) ity anena",
  "GR14ss1_tatu:1118": "prathita-mahimnāṃ sākṣāc chrī-prabhṛtitaḥ pravṛtta-sampradāyānāṃ śrī-",
  "GR14ss1_tatu:1119": "vaiṣṇavābhidhānāṃ śrī-rāmānuja-bhagavat-pāda-viracita-śrī-bhāṣyādi-",
  "GR14ss1_tatu:1120": "dṛṣṭa-mata-prāmāṇyena mūla-grantha-svārasyena cānyathā ca / advaita-",
  "GR14ss1_tatu:1121": "vyākhyānaṃ tu prasiddhatvān nātivitāyate //27//",
  "GR14ss1_tatu:1122": "BD: tad evam iti /",
  "GR14ss1_tatu:1123": "nanu veda evāsmākaṃ pramāṇam iti pratijñāya purāṇam",
  "GR14ss1_tatu:1124": "eva tat svīkarotīti kim idaṃ kautukam iti cen maivaṃ bhramitavyam / evaṃ vā",
  "GR14ss1_tatu:1125": "are'sya mahato bhūtasya (BṛhadU 2.4.10)",
  "GR14ss1_tatu:1126": "ity ādi-śrutyaiva purāṇasya",
  "GR14ss1_tatu:1127": "vedatvābhidhānāt /",
  "GR14ss1_tatu:1128": "vedeṣu vedāntasyaiva purāṇeṣu śrī-bhāgavatasya",
  "GR14ss1_tatu:1129": "śraiṣṭhya-nirṇayāc ca tad eva pramāṇam iti kim asaṅgatam uktam iti / atha",
  "GR14ss1_tatu:1130": "brahma-sūtra-bhāṣya-rītyā sandarbhasyāsya pravṛttir ity āha tatrasminn iti /",
  "GR14ss1_tatu:1131": "vicārārhavākyaṃ viṣaya-vākyam /",
  "GR14ss1_tatu:1132": "bhāṣya-rūpā tad-vyākhyeti /",
  "GR14ss1_tatu:1133": "ayam arthaḥ",
  "GR14ss1_tatu:1134": "śrīdhara-svāmino vaiṣṇavā eva,",
  "GR14ss1_tatu:1135": "taṭ-ṭīkāsu bhagavad-vigraha-guṇa-vibhūti-",
  "GR14ss1_tatu:1136": "dhāmnāṃ tat-pārṣada-tanūnāṃ ca nityatvokteḥ /",
  "GR14ss1_tatu:1137": "bhagavad-bhakteḥ",
  "GR14ss1_tatu:1138": "sarvotkṛṣṭa-mokṣānuvṛttyor ukteś ca tathāpi kvacit kvacin māyāvādollekhas",
  "GR14ss1_tatu:1139": "tad-vādino bhagavad-bhaktau praveśayituṃ baḍiśāmiṣārpaṇa-nyāyenaiveti",
  "GR14ss1_tatu:1140": "viditam iti /",
  "GR14ss1_tatu:1141": "śuddha-vaiṣṇaveti yathā sāṅkhyādi-śāstrāṇām aviruddhāṃśaḥ",
  "GR14ss1_tatu:1142": "sarvaiḥ svīkṛtas tadvad idaṃ bodhyam /",
  "GR14ss1_tatu:1143": "kvacit teṣām eveti kvacit",
  "GR14ss1_tatu:1144": "sthalāntarīya-svāmi-vyākhyānusāreṇa śrī-bhāṣyādi-dṛṣṭa-mata-",
  "GR14ss1_tatu:1145": "prāmāṇyena mūla-śrī-bhāgavata-svārasyena cānyathā ca bhāṣya-rūpā tad-",
  "GR14ss1_tatu:1146": "vyākhyā mayā likhyata iti mat-kapola-kalpanaṃ kiñcid api nāstīti",
  "GR14ss1_tatu:1147": "pramāṇopetātra ṭīkety arthaḥ /",
  "GR14ss1_tatu:1148": "nanu pūrva-pakṣa-jñānāyādvaitaṃ ca",
  "GR14ss1_tatu:1149": "vyākhyeyam iti tatrāha advaiteti //27//",
  "GR14ss1_tatu:1150": "atra ca sva-darśitārtha-viśeṣa-prāmāṇyāyaiva,",
  "GR14ss1_tatu:1151": "na tu śrīmad-bhāgavata-",
  "GR14ss1_tatu:1152": "vākya-prāmāṇyāya,",
  "GR14ss1_tatu:1153": "pramāṇāni śruti-purāṇādi-vacanāni yathā-dṛṣṭam",
  "GR14ss1_tatu:1154": "evodāharaṇīyāni /",
  "GR14ss1_tatu:1155": "kvacit svayam adṛṣṭākarāṇi ca tattva-vāda-gurūṇām",
  "GR14ss1_tatu:1156": "anādhunikānāṃ pracura-pracārita-vaiṣṇava-mata-viśeṣāṇāṃ dakṣiṇādi-deśa-",
  "GR14ss1_tatu:1157": "vikhyāta-śiṣyopaśiṣyībhūta-vijayadhvaja-vyāsatīrthādi-veda-vedārtha-vid-",
  "GR14ss1_tatu:1158": "varāṇāṃ śrī-madhvācārya-caraṇānāṃ bhāgavata-tātparya-bhārata-tātparya-",
  "GR14ss1_tatu:1159": "brahma-sūtra-bhāṣyādibhyaḥ saṅgṛhītāni /",
  "GR14ss1_tatu:1160": "taiś caivam uktaṃ bhārata-",
  "GR14ss1_tatu:1161": "tātparye -",
  "GR14ss1_tatu:1162": "śāstrāntarāṇi saṃjānan vedāntasya prasādataḥ /",
  "GR14ss1_tatu:1163": "deśe deśe tathā granthān dṛṣṭvā caiva pṛthag-vidhān //",
  "GR14ss1_tatu:1164": "yathā sa bhagavān vyāsaḥ sākṣān nārāyaṇaḥ prabhuḥ /",
  "GR14ss1_tatu:1165": "jagāda bhāratādyeṣu tathā vakṣye tad-īkṣayā // iti /",
  "GR14ss1_tatu:1166": "tatra tad-uddhṛtā śrutiś caturveda-śikhādyā,",
  "GR14ss1_tatu:1167": "purāṇaṃ ca gāruḍādīnāṃ",
  "GR14ss1_tatu:1168": "samprati sarvatrāpracarad-rūpam aṃśādikam /",
  "GR14ss1_tatu:1169": "saṃhitā ca mahā-saṃhitādikā",
  "GR14ss1_tatu:1170": "tantraṃ ca tantra-bhāgavatādikaṃ brahma-tarkādikam iti jñeyam //28//",
  "GR14ss1_tatu:1171": "BD: atreti / iha granthe yāni śruti-purāṇādi-vacanāni mayā dhriyante tāni",
  "GR14ss1_tatu:1172": "svadarśitārtha-viśeṣa-prāmāṇyaiva /",
  "GR14ss1_tatu:1173": "na tu śrī-bhāgavata-vākya-prāmaṇyāya,",
  "GR14ss1_tatu:1174": "tasya svataḥ pramāṇatvāt /",
  "GR14ss1_tatu:1175": "tāni ca yathā-dṛṣṭam evodāharaṇīyāni mūla-",
  "GR14ss1_tatu:1176": "granthān vilokyotthāpitānīty arthaḥ /",
  "GR14ss1_tatu:1177": "kānicid vākyāni tu mad-adṛṣṭākarāṇy",
  "GR14ss1_tatu:1178": "asmad-ācārya-śrī-madhvamuni-dṛṣṭākarāṇy eva kvacin mayā dhriyanta ity",
  "GR14ss1_tatu:1179": "āha kvacid iti /",
  "GR14ss1_tatu:1180": "mad-vyākhyānaṃ kvacid artha-viśeṣe prāmāṇyāya śrī-",
  "GR14ss1_tatu:1181": "madhvācārya-caraṇānāṃ bhāgavata-tātparyādibhyo granthebhyaḥ",
  "GR14ss1_tatu:1182": "saṅgṛhītāni śruti-purāṇādi-vacanāni dhriyanta ity anuṣaṅgaḥ / atrāsya",
  "GR14ss1_tatu:1183": "grantha-kartuḥ satyavāditvaṃ dhvanitam /",
  "GR14ss1_tatu:1184": "kaumāra-brahmacaryavān",
  "GR14ss1_tatu:1185": "naiṣṭhiko yaḥ satya-taponidhiḥ svapne'py anṛtaṃ noce ceti prasiddham / teṣāṃ",
  "GR14ss1_tatu:1186": "kīdṛśānām ity āha tattveti /",
  "GR14ss1_tatu:1187": "sarvaṃ vastu satyam iti vādas tattva-vādas tad-",
  "GR14ss1_tatu:1188": "upadeṣṭṝṇām ity arthaḥ /",
  "GR14ss1_tatu:1189": "anādhunikānām atiprācīnānāṃ kenacic",
  "GR14ss1_tatu:1190": "chāṅkareṇa saha vivāde madhvasya mataṃ vyāsaḥ svīcakre /",
  "GR14ss1_tatu:1191": "śaṅkarasya tu",
  "GR14ss1_tatu:1192": "tatyājetyaitihyam asti /",
  "GR14ss1_tatu:1193": "pracāriteti bhaktānāṃ viprāṇām eva mokṣaḥ / devā",
  "GR14ss1_tatu:1194": "bhakteṣu mukhyāḥ /",
  "GR14ss1_tatu:1195": "viriñcasyaiva sāyujyam /",
  "GR14ss1_tatu:1196": "lakṣmyā jīvakoṭitvam ity evaṃ",
  "GR14ss1_tatu:1197": "mata-viśeṣaḥ /",
  "GR14ss1_tatu:1198": "dakṣiṇādideśeti tena gauḍe'pi mādhavendrādayas tad-",
  "GR14ss1_tatu:1199": "upaśiṣyāḥ katicid babhūvur ity arthaḥ /",
  "GR14ss1_tatu:1200": "śāstrāntarāṇīti tena svasya dṛṣṭa-",
  "GR14ss1_tatu:1201": "sarvākaratā vyajyate dig-vijayitvaṃ cety upodghāto vyākhyātaḥ //28//",
  "GR14ss1_tatu:1202": "atha namaskurvann eva tathābhūtasya śrīmad-bhāgavatasya tātparya-tad-",
  "GR14ss1_tatu:1203": "vaktur hṛdaya-niṣṭhā-paryālocanayā saṅkṣepatas tāvan nirdhārayati -",
  "GR14ss1_tatu:1204": "sva-sukha-nibhṛta-cetās tad-vyudastāny abhāvo'",
  "GR14ss1_tatu:1205": "py ajita-rucir alīlākṛṣṭa-sāras tadīyam /",
  "GR14ss1_tatu:1206": "vyatanuta kṛpayā yas tattva-dīpaṃ purāṇaṃ",
  "GR14ss1_tatu:1207": "tam akhila-vṛjina-ghnaṃ vyāsa-sūnuṃ nato'smi // [BhP 12.12.69]",
  "GR14ss1_tatu:1208": "ṭīkā ca śrīdhara-svāmi-viracitā - śrī-guruṃ namaskaroti /",
  "GR14ss1_tatu:1209": "sva-sukhenaiva",
  "GR14ss1_tatu:1210": "nibhṛtaṃ pūrṇaṃ ceto yasya saḥ /",
  "GR14ss1_tatu:1211": "tenaiva vyudasto'nyasmin bhāvo bhāvanā",
  "GR14ss1_tatu:1212": "yasya tathābhūto'py ajitasya rucirābhir līlābhir ākṛṣṭaḥ sāraḥ sva-sukha-",
  "GR14ss1_tatu:1213": "gataṃ dhairyaṃ yasya saḥ /",
  "GR14ss1_tatu:1214": "tattva-dīpaṃ paramārtha-prakāśakaṃ śrī-",
  "GR14ss1_tatu:1215": "bhāgavataṃ yo vyatanuta taṃ nato'smi ity eṣā /",
  "GR14ss1_tatu:1216": "evam eva dvitīye tad-vākyam",
  "GR14ss1_tatu:1217": "eva prāyeṇa munayo rājan (BhP 2.1.7)",
  "GR14ss1_tatu:1218": "ity ādi-padya-trayam anusandheyam /",
  "GR14ss1_tatu:1219": "atrākhila-vṛjinaṃ tādṛśa-bhāvasya pratkūlam udāsīnaṃ ca jñeyam / tad evam",
  "GR14ss1_tatu:1220": "iha sambandhi-tattvaṃ brahmānandād api prakṛṣṭo rucira-līlāvaśiṣṭaḥ",
  "GR14ss1_tatu:1221": "śrīmān ajita eva /",
  "GR14ss1_tatu:1222": "sa ca pūrṇatvena mukhyatayā śrī-kṛṣṇa-saṃjña eveti śrī-",
  "GR14ss1_tatu:1223": "bādarāyaṇa-samādhau vyaktībhaviṣyati /",
  "GR14ss1_tatu:1224": "tathā prayojanākhyaḥ puruṣārthaś",
  "GR14ss1_tatu:1225": "ca tādṛśa-tad-āsakti-janakaṃ tal-līlāśravaṇādi-lakṣaṇaṃ tad-bhajanam evety",
  "GR14ss1_tatu:1226": "āyātam / atra vyāsa-sūnum iti brahma-vaivartānusāreṇa śrī-kṛṣṇa-varāj",
  "GR14ss1_tatu:1227": "janmata eva māyayā tasyāspṛṣṭatvaṃ sūcitam //",
  "GR14ss1_tatu:1228": "12.12 //",
  "GR14ss1_tatu:1229": "śrī-sūtaḥ śrī-",
  "GR14ss1_tatu:1230": "śaunakam //29//",
  "GR14ss1_tatu:1231": "BD: atha yasya brahmeti (TattvaS, verse viii)",
  "GR14ss1_tatu:1232": "padyoktam sambandhi-kṛṣṇa-",
  "GR14ss1_tatu:1233": "tattvaṃ, tad-bhakti-lakṣaṇam abhidheyaṃ,",
  "GR14ss1_tatu:1234": "tat-prema-lakṣaṇaṃ pumarthaṃ ca",
  "GR14ss1_tatu:1235": "nirūpatayā padyena tāvad-granthaṃ pravartayan granthakṛd avatārayati atheti",
  "GR14ss1_tatu:1236": "maṅgalārtham /",
  "GR14ss1_tatu:1237": "yasmin śāstra-vaktur hṛdaya-niṣṭhā pratīyate tad eva",
  "GR14ss1_tatu:1238": "śāstra-pratipādya-vastu,",
  "GR14ss1_tatu:1239": "na tv anyad ity arthaḥ /",
  "GR14ss1_tatu:1240": "sveti tadīyam ajita-nirūpakaṃ",
  "GR14ss1_tatu:1241": "purāṇam ity arthaḥ /",
  "GR14ss1_tatu:1242": "ṭīkā ceti sva-sukheneti /",
  "GR14ss1_tatu:1243": "svam asādhāraṇaṃ jīvānāndād",
  "GR14ss1_tatu:1244": "utkṛṣṭam / guḍād iva madhu,",
  "GR14ss1_tatu:1245": "yad-anabhibyakta-saṃsthāna-guṇa-vibhūti-līlam",
  "GR14ss1_tatu:1246": "ānanda-rūpaṃ sva-prakāśaṃ brahma-śabda-vyapadeśyaṃ vastu tenety arthaḥ /",
  "GR14ss1_tatu:1247": "rucirābhir iti pāramaiśvarya-samaveta-mādhurya-sambhinnatvān",
  "GR14ss1_tatu:1248": "manojñābhir ānandaika-rūpābhiḥ pānaka-rasa-nyāyena sphurad-ajita-tat-",
  "GR14ss1_tatu:1249": "parikarādibhir līlābhir ity arthaḥ /",
  "GR14ss1_tatu:1250": "atrākhileti /",
  "GR14ss1_tatu:1251": "pratikūlaṃ pratyākhyāyakam /",
  "GR14ss1_tatu:1252": "udāsīnaṃ tyājakam ity arthaḥ /",
  "GR14ss1_tatu:1253": "aṅka-yugmaṃ skandhādhyāyayor jñāpakam /",
  "GR14ss1_tatu:1254": "śrī-sūtaḥ śrī-śaunakaṃ prati nirdhārayatīty avatārikāvākyena sambandhaḥ /",
  "GR14ss1_tatu:1255": "evam uttaratra sarvatra bodhyam //29//",
  "GR14ss1_tatu:1256": "tādṛśam eva tātparyaṃ karisyamāṇa-tad-grantha-pratipādya-tattva-nirṇaya-",
  "GR14ss1_tatu:1257": "kṛte tat-pravaktṛ-śrī-bādarāyaṇa-kṛte samādhāv api saṅkṣepata eva",
  "GR14ss1_tatu:1258": "nirdhārayati -",
  "GR14ss1_tatu:1259": "bhakti-yogena manasi samyak praṇihite 'male /",
  "GR14ss1_tatu:1260": "apaśyat puruṣaṃ pūrṇaṃ māyāṃ ca tad-apāśrayam //",
  "GR14ss1_tatu:1261": "yayā sammohito jīva ātmānaṃ tri-guṇātmakam /",
  "GR14ss1_tatu:1262": "paro 'pi manute 'narthaṃ tat-kṛtaṃ cābhipadyate //",
  "GR14ss1_tatu:1263": "anarthopaśamaṃ sākṣād bhakti-yogam adhokṣaje /",
  "GR14ss1_tatu:1264": "lokasyājānato vidvāṃś cakre sātvata-saṃhitām //",
  "GR14ss1_tatu:1265": "yasyāṃ vai śrūyamāṇāyāṃ kṛṣṇe parama-pūruṣe /",
  "GR14ss1_tatu:1266": "bhaktir utpadyate puṃsaḥ śoka-moha-bhayāpahā //",
  "GR14ss1_tatu:1267": "sa saṃhitāṃ bhāgavatīṃ kṛtvānukramya cātma-jam /",
  "GR14ss1_tatu:1268": "śukam adhyāpayām āsa nivṛtti-nirataṃ muniḥ // (BhP 1.7.4-8)",
  "GR14ss1_tatu:1269": "tatra --",
  "GR14ss1_tatu:1270": "sa vai nivṛtti-nirataḥ sarvatropekṣako muniḥ /",
  "GR14ss1_tatu:1271": "kasya vā bṛhatīm etām ātmārāmaḥ samabhyasat // (BhP 1.7.9)",
  "GR14ss1_tatu:1272": "iti śaunaka-praśnānantaraṃ ca -",
  "GR14ss1_tatu:1273": "ātmārāmāś ca munayo nirgranthā apy urukrame /",
  "GR14ss1_tatu:1274": "kurvanty ahaitukīṃ bhaktim ittham-bhūta-guṇo hariḥ //",
  "GR14ss1_tatu:1275": "harer guṇākṣipta-matir bhagavān bādarāyaṇiḥ /",
  "GR14ss1_tatu:1276": "adhyagān mahad ākhyānaṃ nityaṃ viṣṇu-jana-priyaḥ // (BhP 1.7.10-11)",
  "GR14ss1_tatu:1277": "bhakti-yogena premṇā /",
  "GR14ss1_tatu:1278": "astv evam aṅga bhagavān bhajatāṃ mukundo",
  "GR14ss1_tatu:1279": "muktiṃ dadāti karhicit sma na bhakti-yogam // (BhP 5.6.18)",
  "GR14ss1_tatu:1280": "ity atra prasiddheḥ /",
  "GR14ss1_tatu:1281": "praṇihite samāhite samādhinānusmara tad-viceṣṭitam",
  "GR14ss1_tatu:1282": "(BhP 1.5.13) iti taṃ prati śrī-nāradopadeśāt /",
  "GR14ss1_tatu:1283": "pūrṇadasya mukta-pragrahayā",
  "GR14ss1_tatu:1284": "vṛttyā -",
  "GR14ss1_tatu:1285": "bhagavān iti śabdo'yaṃ tathā puruṣa ity api /",
  "GR14ss1_tatu:1286": "vartate nirupādhiś ca vāsudeve'khilātmani //",
  "GR14ss1_tatu:1287": "iti pādmottara-khaṇḍa-vacanāvaṣṭambhena, tathā -",
  "GR14ss1_tatu:1288": "kāma-kāmo yajet somam akāmaḥ puruṣaṃ param //",
  "GR14ss1_tatu:1289": "akāmaḥ sarva-kāmo vā mokṣa-kāma udāra-dhīḥ /",
  "GR14ss1_tatu:1290": "tīvreṇa bhakti-yogena yajeta puruṣaṃ param // (BhP 2.3.9-10)",
  "GR14ss1_tatu:1291": "ity asya vākya-dvayasya pūrva-vākye puruṣaṃ paramātmānaṃ prakṛty-",
  "GR14ss1_tatu:1292": "ekopādhim uttara-vākye puruṣaṃ pūrṇaṃ nirupādhim iti ṭīkānusāreṇa ca",
  "GR14ss1_tatu:1293": "pūrṇaḥ puruṣo'tra svayaṃ bhagavān ucyate //30//",
  "GR14ss1_tatu:1294": "BD: grantha-vaktuḥ śukasya yatra niṣṭhāvadhāritā /",
  "GR14ss1_tatu:1295": "tatraiva grantha-kartur",
  "GR14ss1_tatu:1296": "vyāsasyāpi niṣṭhām avadhārayitum avatārayati tādṛśam eveti /",
  "GR14ss1_tatu:1297": "nivṛtti-nirataṃ",
  "GR14ss1_tatu:1298": "brahmānandād anyasmin spṛhā-virahitam /",
  "GR14ss1_tatu:1299": "kasyeti saṃhitābhyāsasya kiṃ",
  "GR14ss1_tatu:1300": "phalam ity arthaḥ /",
  "GR14ss1_tatu:1301": "adhyagād adhītavān /",
  "GR14ss1_tatu:1302": "mukta-pragrahayeti yathāśvaḥ",
  "GR14ss1_tatu:1303": "pragrahe mukte balāvadhi dhāvaty evaṃ pūrṇa-śabdaḥ pravṛttaḥ",
  "GR14ss1_tatu:1304": "pūrṇatvāvadhi pravarteteti vaktuṃ tad-avadhiś ca svayaṃ-bhagavaty eveti",
  "GR14ss1_tatu:1305": "tathocyata ity arthaḥ //30//",
  "GR14ss1_tatu:1306": "pūrvam iti pāṭhe pūrvam evāham ihāsam,",
  "GR14ss1_tatu:1307": "iti tat-puruṣasya puruṣatvam iti",
  "GR14ss1_tatu:1308": "śrauta-nirvacana-viśeṣa-puraskāreṇa ca sa evocyate /",
  "GR14ss1_tatu:1309": "tam apaśyat śrī-veda-",
  "GR14ss1_tatu:1310": "vyāsa iti svarūpa-śaktim antam evety etat svayam eva labdham pūrṇaṃ",
  "GR14ss1_tatu:1311": "candram apaśyad ity ukte kāntim antam apaśyad iti labhyate / ataeva -",
  "GR14ss1_tatu:1312": "tvam ādyaḥ puruṣaḥ sākṣād",
  "GR14ss1_tatu:1313": "īśvaraḥ prakṛteḥ paraḥ",
  "GR14ss1_tatu:1314": "māyāṃ vyudasya cic-chaktyā",
  "GR14ss1_tatu:1315": "kaivalye sthita ātmani // [BhP 1.7.23] ity uktam /",
  "GR14ss1_tatu:1316": "ataeva māyāṃ ca tad-apāśrayam ity anena tasmin apa apakṛṣṭa āśrayo",
  "GR14ss1_tatu:1317": "yasyāḥ / nilīya sthitatvād iti māyāyā na tat-svarūpa-bhūtatvam ity api",
  "GR14ss1_tatu:1318": "labhyate / vakṣyate ca - māyā paraity abhimukhe ca vilajjamānā iti [BhP",
  "GR14ss1_tatu:1319": "2.7.47] / svarūpa-śaktir iyam atraiva vyaktībhaviṣyati anarthopaśamaṃ sākṣād",
  "GR14ss1_tatu:1320": "bhakti-yogam adhokṣaje [BhP 1.7.6] ity anena ātmārāmāś ca [BhP 1.7.10] ity",
  "GR14ss1_tatu:1321": "anena ca / pūrvatra hi bhakti-yoga-prabhāvaḥ khalv asau māyābhibhāvakatayā",
  "GR14ss1_tatu:1322": "svarūpa-śakti-vṛttitvenaiva gamyate /",
  "GR14ss1_tatu:1323": "paratra ca te guṇā brahmānandasyāpy",
  "GR14ss1_tatu:1324": "uparicaratayā svarūpa-śakteḥ parama-vṛttitām evārhantīti /",
  "GR14ss1_tatu:1325": "māyādhiṣṭhātṛ-",
  "GR14ss1_tatu:1326": "puruṣas tu tad-aṃśatvena,",
  "GR14ss1_tatu:1327": "brahma ca tadīya-nirviśeṣāvirbhāvatvena, tad-",
  "GR14ss1_tatu:1328": "antarbhāva-vivakṣayā pṛthaṅ nokte iti jñeyam /",
  "GR14ss1_tatu:1329": "ato'tra pūrvavad eva",
  "GR14ss1_tatu:1330": "sambandhi-tattvaṃ nirdhāritam //31//",
  "GR14ss1_tatu:1331": "BD: pāṭhāntareṇāpi sa evārtha iti vyākhyātum āha pūrvam iti /",
  "GR14ss1_tatu:1332": "īśvarasyaiva",
  "GR14ss1_tatu:1333": "pūrva-vartitvāt puruṣatvam ity arthaḥ /",
  "GR14ss1_tatu:1334": "sa eveti svayaṃ bhagavān eva /",
  "GR14ss1_tatu:1335": "svarūpa-śaktimattve pramāṇam āha tvam iti /",
  "GR14ss1_tatu:1336": "śrutiś cātrāsti /",
  "GR14ss1_tatu:1337": "parāsya śaktir",
  "GR14ss1_tatu:1338": "vividhaiva śrūyate svābhāvikī jñāna-bala-kriyā ca iti (ŚvetU 6.8) / eṣaiva",
  "GR14ss1_tatu:1339": "hlādinī sandhinīty ādinā smaryate /",
  "GR14ss1_tatu:1340": "ity uktam iti kaṇṭhataḥ pāṭhitam",
  "GR14ss1_tatu:1341": "arjunenety arthaḥ /",
  "GR14ss1_tatu:1342": "māyāto'nyeyaṃ bodhyety āha ataevety ādinā / mūla-",
  "GR14ss1_tatu:1343": "vākyena svarūpa-bhūtā cic-chaktir iyaṃ bodhitāstīy āha ataevety ādinā /",
  "GR14ss1_tatu:1344": "paṭṭa-mahiṣīva svarūpa-śaktiḥ,",
  "GR14ss1_tatu:1345": "bahir dvāra-sevikeva māyā-śaktir ity",
  "GR14ss1_tatu:1346": "ubhayor mahad-antaraṃ bodhyam /",
  "GR14ss1_tatu:1347": "bhagavad-bhakter bhagavad-guṇānāṃ ca",
  "GR14ss1_tatu:1348": "svarūpa-śakti-sārāṃśatvaṃ sayuktikam āha pūrvatra hītyādinā /",
  "GR14ss1_tatu:1349": "brahmānandasyeti anabhivyakta-saṃsthānādi-viśeṣasyeti bodhyam / nanu",
  "GR14ss1_tatu:1350": "paramātma-rūpas tādṛśa-brahma-rūpaś cāvirbhāvaḥ kuto vyāsena na dṛṣṭa",
  "GR14ss1_tatu:1351": "iti cet tatrāha māyādhiṣṭhātr iti //31//",
  "GR14ss1_tatu:1352": "atha prāk-pratipāditasyaivābhedhyeasya prayojanasya ca sthāpakaṃ jīvasya",
  "GR14ss1_tatu:1353": "svarūpata eva parameśvarād vailakṣaṇyam apaśyad ity āha- yayā māyayā",
  "GR14ss1_tatu:1354": "sammohito jīvaḥ svayaṃ cid-rūpatvena triguṇātmakāj jaḍāt paro'py ātmānaṃ",
  "GR14ss1_tatu:1355": "triguṇātmakaṃ jaḍaṃ dehādi-saṅghātaṃ manute /",
  "GR14ss1_tatu:1356": "tan-manana-kṛtam anarthaṃ",
  "GR14ss1_tatu:1357": "saṃsāra-vyasanaṃ cābhipadyate /",
  "GR14ss1_tatu:1358": "tad evaṃ jīvasya cid-rūpatve'pi yayā",
  "GR14ss1_tatu:1359": "sammohita iti manute iti ca svarūpa-bhūta-jñāna-śālitvaṃ vyanakti",
  "GR14ss1_tatu:1360": "prakāśaika-rūpasya tejasaḥ svapara-prakāśana-śaktivat /",
  "GR14ss1_tatu:1361": "ajñānenāvṛtaṃ",
  "GR14ss1_tatu:1362": "jñānaṃ tena muhyanti jantavaḥ (Gītā 5.25)",
  "GR14ss1_tatu:1363": "iti śrī-gītābhyaḥ / tad evaṃ",
  "GR14ss1_tatu:1364": "upādher eva jīvatvaṃ tan-nāśasyaiva mokṣatvam iti matāntaraṃ parihṛtavān /",
  "GR14ss1_tatu:1365": "atra yayā sammohitaḥ ity anena tasyā eva tatra kartṛtvaṃ bhagavatas",
  "GR14ss1_tatu:1366": "tatrodāsīnatvaṃ matam /",
  "GR14ss1_tatu:1367": "vakṣyate ca --",
  "GR14ss1_tatu:1368": "vilajjamānayā yasya sthātum īkṣā-pathe'muyā",
  "GR14ss1_tatu:1369": "vimohitā vikatthante mamāham iti durdhiyaḥ // [BhP 2.5.13] iti /",
  "GR14ss1_tatu:1370": "atra vilajjamānayā ity anenedam āyāti tasyā jīva-sammhohanaṃ karma śrī-",
  "GR14ss1_tatu:1371": "bhagavate na rocata iti yadyapi sā svayaṃ jānāti,",
  "GR14ss1_tatu:1372": "tathāpi bhayaṃ",
  "GR14ss1_tatu:1373": "dvitīyābhiniveśataḥ syād īśād apetasya (BhP 11.2.37)",
  "GR14ss1_tatu:1374": "iti diśā jīvānām",
  "GR14ss1_tatu:1375": "anādi-bhagavad-ajñāna-maya-vaimukhyam asahamānā svarūpāvaraṇam",
  "GR14ss1_tatu:1376": "asvarūpāveśaṃ ca karoti //32//",
  "GR14ss1_tatu:1377": "jīvo yenśvaraṃ bhajet bhaktyā ca tasmin premāṇaṃ vindet tato māyayā",
  "GR14ss1_tatu:1378": "vimuktaḥ syāt tam īśvarāj jīvasya vāstavaṃ bhedam apaśyad iti vyācaṣṭe,",
  "GR14ss1_tatu:1379": "atha prāg ity ādinā /",
  "GR14ss1_tatu:1380": "jīvasyeti vailakṣaṇyam iti sevakatva-sevyatvāṇutva-",
  "GR14ss1_tatu:1381": "vibhutva-rūpa-nitya-dharma-hetukaṃ bhedam ity arthaḥ /",
  "GR14ss1_tatu:1382": "nanu cin-mātro",
  "GR14ss1_tatu:1383": "jīvaḥ yo vijñāne tiṣṭhan (BṛhadU 3.7.22)",
  "GR14ss1_tatu:1384": ", vijñānaṃ yajñaṃ tanute (TaittU",
  "GR14ss1_tatu:1385": "2.5.1) ity ādau cid-dhātutva-śravaṇāt,",
  "GR14ss1_tatu:1386": "na tasya dharma-bhūtaṃ nityaṃ jñānam",
  "GR14ss1_tatu:1387": "asti yena moha-manane varṇanīye /",
  "GR14ss1_tatu:1388": "tasmāt sattvā sañjāyate jñānam (Gītā",
  "GR14ss1_tatu:1389": "14.17) ity ādi-vākyāt,",
  "GR14ss1_tatu:1390": "sattve yā caitanyasya cchāyā,",
  "GR14ss1_tatu:1391": "tad eva sattvopahitasya",
  "GR14ss1_tatu:1392": "tasya jñānaṃ yena moha-manane vyāsena dṛṣṭe syātām iti cet tatrāha tad",
  "GR14ss1_tatu:1393": "evam ity ādinā /",
  "GR14ss1_tatu:1394": "chāyābhāvāc ca na tat-kalpanaṃ yuktam iti bhāvaḥ / nanu",
  "GR14ss1_tatu:1395": "svarūpa-bhūtaṃ jñānaṃ katham iti cet tatrāha parkāśaiketi / ahi-",
  "GR14ss1_tatu:1396": "kuṇḍalādhikaraṇe (Vs. 3.2.28)",
  "GR14ss1_tatu:1397": "bhāṣitam etad draṣṭavyam /",
  "GR14ss1_tatu:1398": "tṛtīya-sandarbhe",
  "GR14ss1_tatu:1399": "vistarīṣyāma etat /",
  "GR14ss1_tatu:1400": "tad evam upādher iti antaḥkaraṇaṃ jīvaḥ antaḥ-karaṇa-",
  "GR14ss1_tatu:1401": "nāśo jīvasya mokṣa iti śaṅkara-mataṃ dūsitam /",
  "GR14ss1_tatu:1402": "tathā sati paro'pīty ādi-",
  "GR14ss1_tatu:1403": "vyākopād iti bhāvaḥ /",
  "GR14ss1_tatu:1404": "atreti tatra jīva-mohane karmaṇi /",
  "GR14ss1_tatu:1405": "tasyā māyāyāḥ /",
  "GR14ss1_tatu:1406": "vilajjeti brahma-vākyam /",
  "GR14ss1_tatu:1407": "amuyā māyayā /",
  "GR14ss1_tatu:1408": "asahamāneti dāsyā ucitam etat",
  "GR14ss1_tatu:1409": "karma yat svāmi-vimukhān duḥkhākarotīti /",
  "GR14ss1_tatu:1410": "īśa-vaimukhyena pihitaṃ jīvaṃ",
  "GR14ss1_tatu:1411": "māyā pidhatte,",
  "GR14ss1_tatu:1412": "ghaṭenāvṛtaṃ dīpaṃ yathā tama āvṛṇotīti //32//",
  "GR14ss1_tatu:1413": "śrī-bhagavāṃś cānādita eva bhaktāyāṃ prapañcādhikāriṇyāṃ tasyāṃ",
  "GR14ss1_tatu:1414": "dākṣiṇyaṃ laṅghituṃ na śaknoti /",
  "GR14ss1_tatu:1415": "tathā tad-bhayenāpi jīvānāṃ sva-",
  "GR14ss1_tatu:1416": "sāmmukhyaṃ vāñchann upadiśati --",
  "GR14ss1_tatu:1417": "daivī hy eṣā guṇa-mayī mama māyā duratyayā /",
  "GR14ss1_tatu:1418": "mām eva ye prapadyante māyām etāṃ taranti te // iti [Gītā 7.14]",
  "GR14ss1_tatu:1419": "satāṃ prasaṅgān mama vīrya-saṃvido",
  "GR14ss1_tatu:1420": "bhavanti hṛt-karṇa-rasāyanāḥ kathāḥ /",
  "GR14ss1_tatu:1421": "taj-joṣaṇād āśv apavarga-vartmani",
  "GR14ss1_tatu:1422": "śraddhā ratir bhaktir anukramiṣyati // (3.25.25)",
  "GR14ss1_tatu:1423": "līlayā śrīmad-vyāsa-rūpeṇa tu viśiṣṭayā tad-upadiṣṭavān ity anantaram",
  "GR14ss1_tatu:1424": "evāyāsyati /",
  "GR14ss1_tatu:1425": "anarthopaśamaṃ sākṣād iti /",
  "GR14ss1_tatu:1426": "tasmād dvayor api tat tat samañjasaṃ",
  "GR14ss1_tatu:1427": "jñeyam /",
  "GR14ss1_tatu:1428": "nanu māyā khalu śaktiḥ śaktiś ca kārya-kṣamatvaṃ /",
  "GR14ss1_tatu:1429": "tac ca dharma-viśeṣaḥ /",
  "GR14ss1_tatu:1430": "tasyāḥ kathaṃ lajjādikam /",
  "GR14ss1_tatu:1431": "ucyate evaṃ saty api bhagavati tāsāṃ śaktīnām",
  "GR14ss1_tatu:1432": "adhiṣṭhātṛ-devyaḥ śrūyante,",
  "GR14ss1_tatu:1433": "yathā kenopaniṣadi mahendra-māyayoḥ",
  "GR14ss1_tatu:1434": "saṃvādaḥ / tad āstāṃ,",
  "GR14ss1_tatu:1435": "prastutaṃ prastūyate //33//",
  "GR14ss1_tatu:1436": "BD: nanv īśvaraḥ kathaṃ tan mohanaṃ sahate /",
  "GR14ss1_tatu:1437": "tatrāha bhagavāṃś ceti / tarhi",
  "GR14ss1_tatu:1438": "kṛpālutā-ksiḥ /",
  "GR14ss1_tatu:1439": "tatrāha tatheti /",
  "GR14ss1_tatu:1440": "tad-bhayenāpīti māyāto yaj-jīvānāṃ bhayaṃ",
  "GR14ss1_tatu:1441": "tenāpi hetunety arthaḥ /",
  "GR14ss1_tatu:1442": "tataś ca na tat-ksatir ity arthaḥ /",
  "GR14ss1_tatu:1443": "daivīti prapattiś",
  "GR14ss1_tatu:1444": "ceyaṃ sat-prasaṅga-hetukaiva tad-upadiṣṭā yayā sāmmukhyaṃ syāt tad viddhi",
  "GR14ss1_tatu:1445": "praṇipātena (Gītā 4.34)",
  "GR14ss1_tatu:1446": "ity ādi tad-vākyāt /",
  "GR14ss1_tatu:1447": "satāṃ prasaṅgāt ity ādy-agrima-",
  "GR14ss1_tatu:1448": "vākyāc ca / līlayeti līlāvatāreṇa /",
  "GR14ss1_tatu:1449": "viśiṣṭatayeti ācārya-rūpeṇety arthaḥ /",
  "GR14ss1_tatu:1450": "tasmād iti dvayor māyā-bhagavator api /",
  "GR14ss1_tatu:1451": "tat tad iti /",
  "GR14ss1_tatu:1452": "mohanaṃ sāmmukhya-",
  "GR14ss1_tatu:1453": "vāñchā cety arthaḥ /",
  "GR14ss1_tatu:1454": "nanu māyāyā mohana-lajjana-kartṛtvam uktaṃ tat kathaṃ",
  "GR14ss1_tatu:1455": "jaḍāyās tasyāḥ sambhaved iti śaṅkate - nanu māyeti /",
  "GR14ss1_tatu:1456": "dharma-viśeṣa",
  "GR14ss1_tatu:1457": "utsāhādivad ity arthaḥ /",
  "GR14ss1_tatu:1458": "siddhāntayati ucyata iti /",
  "GR14ss1_tatu:1459": "adhiṣṭhātṛ-devya iti /",
  "GR14ss1_tatu:1460": "vindhyādi-girīṇāṃ yathādhiṣṭhātṛ-mūrtayas tadvat /",
  "GR14ss1_tatu:1461": "keneti tasyāṃ brahma",
  "GR14ss1_tatu:1462": "ha devebhyo vijigye (KenaU 3.1)",
  "GR14ss1_tatu:1463": "ity ādi-vākyam asti /",
  "GR14ss1_tatu:1464": "tatrāgni-vāyu-",
  "GR14ss1_tatu:1465": "maghonaḥ sagarvān vīkṣya tad-garvam apanetuṃ paramātmāvirabhūt / tam",
  "GR14ss1_tatu:1466": "ajānantas te jijñāsayāmāsuḥ /",
  "GR14ss1_tatu:1467": "teṣāṃ vīryaṃ parīkṣamāṇaḥ sa tṛṇaṃ",
  "GR14ss1_tatu:1468": "nidadhau / sarvaṃ daheyam ity agniḥ /",
  "GR14ss1_tatu:1469": "sarvam ādadīyeti vāyuś ca bruvaṃs tan-",
  "GR14ss1_tatu:1470": "nirdagdhum ādayetuṃ ca nāśakat /",
  "GR14ss1_tatu:1471": "jñātuṃ pravṛttān madhonas tu sa",
  "GR14ss1_tatu:1472": "tiro'dhatta /",
  "GR14ss1_tatu:1473": "tad-ākāśe maghavā haimavatīm umām ājagāma /",
  "GR14ss1_tatu:1474": "kim etad iti",
  "GR14ss1_tatu:1475": "papraccha / sā ca brahmaitad ity uvāceti niṣkṛṣṭam //33//",
  "GR14ss1_tatu:1476": "tatra jīvasya tādṛśa-cid-rūpatve'pi parameśvarato vailakṣaṇyaṃ tad-apāśrayam",
  "GR14ss1_tatu:1477": "iti, yathā sammohita iti ca darśayati //34//",
  "GR14ss1_tatu:1478": "BD: tatra jīvasyeti māyāṃ ca tad-apāśrayām itīśvarasya māyā-niyantṛtvaṃ",
  "GR14ss1_tatu:1479": "yayā sammohito jīva iti jīvasya māyā-niyamyatvaṃ ca /",
  "GR14ss1_tatu:1480": "tena svarūpata īśāj",
  "GR14ss1_tatu:1481": "jīvasya bheda-paryāyaṃ vailakṣaṇyaṃ dṛṣṭavān iti prasphuṭam /",
  "GR14ss1_tatu:1482": "apaśyat ity",
  "GR14ss1_tatu:1483": "anena kālo'py ānītaḥ /",
  "GR14ss1_tatu:1484": "tad evam īśvara-jīva-māyā-kālākhyāni catvāri",
  "GR14ss1_tatu:1485": "tattvāni samādhau śrī-vyāsena dṛṣṭāni /",
  "GR14ss1_tatu:1486": "tāni nityāny eva /",
  "GR14ss1_tatu:1487": "atha ha vāva",
  "GR14ss1_tatu:1488": "nityāni puruṣaḥ prakṛtir ātmā kālaḥ ity evaṃ bhāllaveya-śruteḥ / nityo",
  "GR14ss1_tatu:1489": "nityānāṃ cetanaś cetanānām eko bahūnāṃ yo vidadhāti kāmān (KaṭhaU",
  "GR14ss1_tatu:1490": "2.2.13) iti kāṭhakāt /",
  "GR14ss1_tatu:1491": "ajām ekāṃ lohita-śukla-kṛṣṇāṃ",
  "GR14ss1_tatu:1492": "bahvīḥ prajāḥ sṛjamānāṃ sarūpāḥ /",
  "GR14ss1_tatu:1493": "ajo hy eko juṣamāṇo'nuśete",
  "GR14ss1_tatu:1494": "jahāty enāṃ bhukta-bhogām ajo'nyaḥ //",
  "GR14ss1_tatu:1495": "iti śvetāśvatarāṇāṃ mantrāc ca",
  "GR14ss1_tatu:1496": "(ŚvetU 4.5) /",
  "GR14ss1_tatu:1497": "avikārāya śuddhāya nityāya parmātmane /",
  "GR14ss1_tatu:1498": "sadaika-rūpa-rūpāya viṣṇave sarva-jiṣṇave // (ViP 1.2.1)",
  "GR14ss1_tatu:1499": "pradhānaṃ puruṣaṃ cāpi praviśyātmecchayā hariḥ /",
  "GR14ss1_tatu:1500": "kṣobhayāmāsa samprāpte sarga-kāle vyayāvyayau // (ViP 1.2.29)",
  "GR14ss1_tatu:1501": "avyaktaṃ kāraṇaṃ yat tat pradhāna ṛṣi-sattamaiḥ /",
  "GR14ss1_tatu:1502": "procyate prakṛtiḥ sūkṣmā nityaṃ sad-asad-ātmakam // (ViP 1.2.19)",
  "GR14ss1_tatu:1503": "anādir bhagavān kālo nānto'sya dvija vidyate /",
  "GR14ss1_tatu:1504": "avyucchinnās tatas tv ete sarga-sthity-anta-saṃyamāḥ // (ViP 1.2.26)",
  "GR14ss1_tatu:1505": "iti śrī-vaiṣṇavāc ca /",
  "GR14ss1_tatu:1506": "teṣv īśvaraḥ śaktimān svatantraḥ jīvādayas tu tac-",
  "GR14ss1_tatu:1507": "chaktayo'svatantrāḥ /",
  "GR14ss1_tatu:1508": "viṣṇu-śaktiḥ parā proktā kṣetrajñākhyā tathāparā /",
  "GR14ss1_tatu:1509": "avidyā-karma-saṃjñānyā tṛtīyā śaktir iṣyate // (ViP 6.7.61)",
  "GR14ss1_tatu:1510": "iti śrī-vaiṣṇavāt /",
  "GR14ss1_tatu:1511": "sa yāvad urvyā bharam īśvareśvaraḥ svakāla-śaktyā",
  "GR14ss1_tatu:1512": "kṣapayaṃś cared bhuvi (BhP 10.1.22)",
  "GR14ss1_tatu:1513": "iti śrī-bhāgavatāc ca / tatra",
  "GR14ss1_tatu:1514": "vibhuvijñānam īśvaraḥ,",
  "GR14ss1_tatu:1515": "aṇu-vijñānaṃ jīvaḥ /",
  "GR14ss1_tatu:1516": "ubhayaṃ nitya-jñāna-guṇakam /",
  "GR14ss1_tatu:1517": "sattvādi-guṇa-traya-viśiṣṭaṃ jaḍaṃ dravyaṃ māyā /",
  "GR14ss1_tatu:1518": "guṇa-traya-śūnyaṃ bhūta-",
  "GR14ss1_tatu:1519": "vartamānādi-vyavahāra-kāraṇaṃ jaḍaṃ dravyaṃ tu kālaḥ /",
  "GR14ss1_tatu:1520": "karmāpy anādi",
  "GR14ss1_tatu:1521": "vināśi cāsti na karmāvibhāgād iti cen nānāditvāt iti (Vs 2.1.35)",
  "GR14ss1_tatu:1522": "iti sūtrād iti",
  "GR14ss1_tatu:1523": "vastu-sthitiḥ śruti-smṛti-siddhā veditavyā //34//",
  "GR14ss1_tatu:1524": "yarhy eva yad ekaṃ cid-rūpaṃ brahma māyāśrayatā-valitaṃ vidyāmayaṃ tarhy",
  "GR14ss1_tatu:1525": "eva tan-māyā-viṣayatāpannam avidyā-paribhūtaṃ cety uktam iti jīveśvara-",
  "GR14ss1_tatu:1526": "vibhāgo ævagataḥ /",
  "GR14ss1_tatu:1527": "tataś ca svarūpa-sāmarthya-vailakṣaṇyena tad dvitayaṃ",
  "GR14ss1_tatu:1528": "mitho vilakṣaṇa-svarūpam evety āgatam //35//",
  "GR14ss1_tatu:1529": "BD: yat tu ekam evādvitīyam (ChāU 6.2.1)",
  "GR14ss1_tatu:1530": ", vijñānam ānandaṃ brahma",
  "GR14ss1_tatu:1531": "(BṛhadU 3.9.28), neha nānāsti kiñcana (BṛhadU 4.4.19)",
  "GR14ss1_tatu:1532": "ity ādi-śrutibhyo",
  "GR14ss1_tatu:1533": "nirviśeṣa-cin-mātrādvaitaṃ brahma vāstavyam /",
  "GR14ss1_tatu:1534": "atha sadasad-vilakṣaṇatvād",
  "GR14ss1_tatu:1535": "anirvacanīyena vidyāvidyā-vṛttikenājñānena sambandhāt tasmād",
  "GR14ss1_tatu:1536": "vidyopahitam īśvara-caitanyam avidyopahitaṃ jīva-caitanyaṃ cābhūt / svarūpa-",
  "GR14ss1_tatu:1537": "jñānena nivṛtte tv ajñāne na tatreśvara-jīva-bhāvaḥ,",
  "GR14ss1_tatu:1538": "kintu nirviśeṣādvitīya-",
  "GR14ss1_tatu:1539": "cinmātra-rūpāvasthitir bhaved ity āha māyī śaṅkaraḥ /",
  "GR14ss1_tatu:1540": "tatrāha yarhy eva yad",
  "GR14ss1_tatu:1541": "ekam iti visphuṭārtham /",
  "GR14ss1_tatu:1542": "ity uktam iti /",
  "GR14ss1_tatu:1543": "yugapad evākasmād evājñāna-yogād",
  "GR14ss1_tatu:1544": "ekasya bhāgasya vidyāśrayatvam anyasyāvidyā-parābhūtir iti / kim",
  "GR14ss1_tatu:1545": "aparāddhaṃ tena brahmaṇā yena vividha-vikṣepa-",
  "GR14ss1_tatu:1546": "kleśānubhavabhājanatābhūt /",
  "GR14ss1_tatu:1547": "punar apy ākasmikājñāna-",
  "GR14ss1_tatu:1548": "sambandhasyāśakyatvād vaktum iti na tad uktarītyā tad-vibhāgo vācyaḥ",
  "GR14ss1_tatu:1549": "kintu śrī-vyāsa-dṛṣṭa-rītyaiva so'smābhir avagata ity arthaḥ //35//",
  "GR14ss1_tatu:1550": "na copādhitāratamyamaya-pariccheda-pratibimbatvādi-vyavasthayā tayor",
  "GR14ss1_tatu:1551": "vibhāgaḥ syāt //36//",
  "GR14ss1_tatu:1552": "BD: yat tu indro māyābhiḥ puru-rūpa īyate (RV 6.47.18, BṛhadU 2.5.19) ity",
  "GR14ss1_tatu:1553": "ādi-śrutes tasyādvitīyasya brahmaṇo māyayā paricchedād īśvara-jīva-",
  "GR14ss1_tatu:1554": "vibhāgaḥ syāt /",
  "GR14ss1_tatu:1555": "tatra vidyayā paricchinno mahān khaṇḍa īśvaraḥ / avidyayā",
  "GR14ss1_tatu:1556": "paricchinnaḥ kanīyān khaṇḍas tu jīvaḥ /",
  "GR14ss1_tatu:1557": "yathā ghaṭenāvacchinnaḥ",
  "GR14ss1_tatu:1558": "śarāveṇāvacchinnaś cākāśa-khaṇḍo mahad-alpatā-vyapadeśaṃ bhajati /",
  "GR14ss1_tatu:1559": "yathā hy ayaṃ jyotir ātmā vivasvān",
  "GR14ss1_tatu:1560": "apo bhittvā bahudhaiko'nugacchan /",
  "GR14ss1_tatu:1561": "upādhinā kriyate bheda-rūpo",
  "GR14ss1_tatu:1562": "devaḥ kṣetreṣv evam ajo'yam ātmā // (śruti?)",
  "GR14ss1_tatu:1563": "ity ādiṣu brahmaṇas tasya pratibimba-śravaṇāt tad-vibhāgaḥ syāt / vidyāyāṃ",
  "GR14ss1_tatu:1564": "pratibimba īśvaraḥ /",
  "GR14ss1_tatu:1565": "avidyāyāṃ pratibimbas tu jīvaḥ /",
  "GR14ss1_tatu:1566": "yathā sarasi raveḥ",
  "GR14ss1_tatu:1567": "pratibimbaḥ yathā ca ghaṭe pratibimbo mahad-alpatva-vyapadeśaṃ bhajate",
  "GR14ss1_tatu:1568": "tadvad ity āha śaṅkaraḥ /",
  "GR14ss1_tatu:1569": "tad idaṃ nirasanāya darśayati na ceti /",
  "GR14ss1_tatu:1570": "anayā rītyā",
  "GR14ss1_tatu:1571": "tayor vibhāgo na ca syād ity anvayaḥ //36//",
  "GR14ss1_tatu:1572": "tatra yady upādher anāvidyakatvena vāstavatvaṃ tarhy aviṣayasya tasya",
  "GR14ss1_tatu:1573": "pariccheda-viṣayatvāsambhavaḥ /",
  "GR14ss1_tatu:1574": "nirdharmakasya vyāpakasya niravayavasya",
  "GR14ss1_tatu:1575": "ca pratibimbatvāyogo'pi /",
  "GR14ss1_tatu:1576": "upādhi-sambandhābhāvāt bimba-pratibimba-",
  "GR14ss1_tatu:1577": "bhedābhāvāt,",
  "GR14ss1_tatu:1578": "dṛśyatvābhāvāc ca /",
  "GR14ss1_tatu:1579": "upādhi-paricchinnākāśastha-jyotir-",
  "GR14ss1_tatu:1580": "aṃśasyeva pratibimbo dṛśyate,",
  "GR14ss1_tatu:1581": "na tv ākāśasya dṛśyatvābhāvād eva //37//",
  "GR14ss1_tatu:1582": "BD: kuto na vācya iti tad-anupapatter evety āha tatra yady upādher iti /",
  "GR14ss1_tatu:1583": "pariccheda-pakṣaṃ nirākaroti anāvidyakatvena rajju-bhujaṅgavad-ajñāna-",
  "GR14ss1_tatu:1584": "racitatvābhāvena vastu-bhūtatve satīty arthaḥ /",
  "GR14ss1_tatu:1585": "aviṣayasyeti agṛhyo na hi",
  "GR14ss1_tatu:1586": "gṛhyate iti (BṛhadU 3.9.26)",
  "GR14ss1_tatu:1587": "śruteḥ sarvāspṛśyasya tasya brahmaṇa ity arthaḥ /",
  "GR14ss1_tatu:1588": "idam atra bodhyam - na ca ṭaṅka-cchinna-pāṣāṇa-khaṇḍavad-vāstavopādhi-",
  "GR14ss1_tatu:1589": "cchinno brahma-khaṇḍa-viśeṣa īśvaro jīvaś ca /",
  "GR14ss1_tatu:1590": "brahmaṇo'cchedyatvād",
  "GR14ss1_tatu:1591": "akhaṇḍatvābhyupagamāc ca /",
  "GR14ss1_tatu:1592": "ādimattvāpattaiś ceśvara-jīvayoḥ /",
  "GR14ss1_tatu:1593": "yata ekasya",
  "GR14ss1_tatu:1594": "dvidhā tridhā vidhānaṃ chedaḥ /",
  "GR14ss1_tatu:1595": "nāpy acchinna evopādhi-saṃyukto brahma-",
  "GR14ss1_tatu:1596": "pradeśa-viśeṣa eva sa saḥ /",
  "GR14ss1_tatu:1597": "upādhau calaty upādhi-saṃyukti-brahma-pradeśa-",
  "GR14ss1_tatu:1598": "calanāyogāt pratikṣaṇam upādhi-saṃyukta-brahma-pradeśa-bhedād",
  "GR14ss1_tatu:1599": "anukṣaṇam upahitatvānupahitatvāpatteḥ /",
  "GR14ss1_tatu:1600": "na ca kṛtsnaṃ brahmaivopahitaṃ sa",
  "GR14ss1_tatu:1601": "saḥ / anupahita-brahma-vyapadeśāsiddheḥ /",
  "GR14ss1_tatu:1602": "nāpi brahmādhiṣṭhānam /",
  "GR14ss1_tatu:1603": "upādhir eva sa saḥ /",
  "GR14ss1_tatu:1604": "muktāvīśa-jīvābhāvāpatter iti tucchaḥ pariccheda-",
  "GR14ss1_tatu:1605": "vādaḥ /",
  "GR14ss1_tatu:1606": "atha pratibimba-pakṣaṃ nirākaroti nirdharmakasyety ādinā /",
  "GR14ss1_tatu:1607": "nirdharmakasyopādi-sambandhābhāvāt /",
  "GR14ss1_tatu:1608": "vyāpakasya bimba-pratibimba-",
  "GR14ss1_tatu:1609": "bhedābhāvāt /",
  "GR14ss1_tatu:1610": "niravayavasya dṛśyatvābhāvāc ca brahmaṇaṅ pratibimba",
  "GR14ss1_tatu:1611": "īśvaro jīvaś ca nety arthaḥ /",
  "GR14ss1_tatu:1612": "rūpādi-dharma-viśiṣṭasya paricchinnasya",
  "GR14ss1_tatu:1613": "sāvayavasya ca sūryādes tad-vidūre jalādy-upādhau pratibimbo dṛṣṭaḥ tad-",
  "GR14ss1_tatu:1614": "vilakṣaṇasya brahmaṇaḥ sa na śakyo vaktum ity arthaḥ /",
  "GR14ss1_tatu:1615": "nanv ākāśasya",
  "GR14ss1_tatu:1616": "tādṛśasyāpi pratibimba-darśanād brahmaṇaḥ sa bhaviṣyatīti cet tatrāha",
  "GR14ss1_tatu:1617": "upādhīti graha-nakṣatra-prabhā-maṇḍalasyety arthaḥ /",
  "GR14ss1_tatu:1618": "anyathā vāyukāla-",
  "GR14ss1_tatu:1619": "diśām api sa darśanīyaḥ /",
  "GR14ss1_tatu:1620": "yat tu dhvaneḥ partidhvanir iva brahmaṇaḥ",
  "GR14ss1_tatu:1621": "pratibimbaḥ syād ity āha tan na cāru /",
  "GR14ss1_tatu:1622": "arthāntaratvād iti pratibimba-vādo'py",
  "GR14ss1_tatu:1623": "atitucchaḥ //37//",
  "GR14ss1_tatu:1624": "tathā vāstava-paricchedādau sati sāmānādhikaraṇya-jñāna-mātreṇa na tat-",
  "GR14ss1_tatu:1625": "tyāgaś ca bhavet /",
  "GR14ss1_tatu:1626": "tat-padārtha-prabhāvas tatra kāraṇam iti ced asmākam eva",
  "GR14ss1_tatu:1627": "mata-sammatam //38//",
  "GR14ss1_tatu:1628": "BD: brahmaivāham iti jñāna-mātreṇa tad-rūpāvasthitiḥ syād iti yad-",
  "GR14ss1_tatu:1629": "abhimataṃ tat kahlūpādher vāstavatva-pakṣe na sambhavatīty āha tathā",
  "GR14ss1_tatu:1630": "vāstaveti / ādinā pratibimbo grāhyaḥ /",
  "GR14ss1_tatu:1631": "na khalu nigaḍitaḥ kaścid dīno",
  "GR14ss1_tatu:1632": "rājaivāham iti jñāna-mātrād rājā bhavan dṛṣṭa iti bhāvaḥ / nanu",
  "GR14ss1_tatu:1633": "brahmānusandhi-sāmarthyād bhaved iti cet tatrāha tat-padārtheti / tathā ca",
  "GR14ss1_tatu:1634": "tvan-mata-kṣatir iti //38//",
  "GR14ss1_tatu:1635": "upādher āvidyakatve tu tatra tat-paricchinnatvāder apy aghaṭamānatvād",
  "GR14ss1_tatu:1636": "āvidyakatvam eveti ghaṭākāśādiṣu vāstavopādhimaya-tad-darśanayā na",
  "GR14ss1_tatu:1637": "teṣām avāstava-svapna-dṛṣṭāntopajīvināṃ siddhāntaḥ sidhyati,",
  "GR14ss1_tatu:1638": "ghaṭamānāghaṭamānayoḥ saṅgateḥ kartum aśakyatvāt /",
  "GR14ss1_tatu:1639": "tataś ca teṣāṃ tat",
  "GR14ss1_tatu:1640": "tat sarvam avidyāvilasitam eveti svarūpam aprāptena tena tena tat-tad-",
  "GR14ss1_tatu:1641": "vyavasthāpayitum aśakyam //39//",
  "GR14ss1_tatu:1642": "BD: athopādher āvidyakatva-pakṣe pariccehdādi-vāda-dvayaṃ nirākaroti",
  "GR14ss1_tatu:1643": "upādher iti /",
  "GR14ss1_tatu:1644": "āvidyakatve rajju-bhujaṅgādivan mithyātve satīty arthaḥ /",
  "GR14ss1_tatu:1645": "tatropādhi-paricchinnatva-tat-pratibimbatvayor apy anupapadyamānatvān",
  "GR14ss1_tatu:1646": "mithyātvam eveti hetoḥ /",
  "GR14ss1_tatu:1647": "ghaṭākāśādiṣ ghaṭa-paricchinnākāśe ghaṭāmbu-",
  "GR14ss1_tatu:1648": "pratibimbākāśe ca vāstavoopādhimaya-tad-ubhaya-dṛṣṭānta-darśanayā teṣāṃ",
  "GR14ss1_tatu:1649": "cinmātrādvaitnām ekajīvavāda-pariniṣṭhatvād avāstava-svapna-",
  "GR14ss1_tatu:1650": "dṛṣṭāntopajīvināṃ siddhānto na sidhyati /",
  "GR14ss1_tatu:1651": "upādher mithyātve tena paricchedaḥ pratibimbaś ca brahmaṇo mithaiva syāt /",
  "GR14ss1_tatu:1652": "ato mithyopādhi-dṛṣṭāntatvena satya-ghaṭa-ghaṭāmbunoḥ pradarśanam",
  "GR14ss1_tatu:1653": "asamañjasam eva /",
  "GR14ss1_tatu:1654": "ghaṭa-ghaṭāmbu-dṛṣṭānta-pradarśanaṃ ghaṭamānaṃ,",
  "GR14ss1_tatu:1655": "vidyāvidhā-vṛtti-rūpa-dārṣṭāntika-pradarśanaṃ sva-ghaṭa-mānam / tayoḥ",
  "GR14ss1_tatu:1656": "saṅgatiḥ sādṛśya-vilakṣaṇā kartum aśakyaiva sādṛśyābhāvāt /",
  "GR14ss1_tatu:1657": "tataś ceti tat",
  "GR14ss1_tatu:1658": "tat sarvaṃ pariccheda-pratibimba-kalpanam avidyāvilasitam ajñāna-",
  "GR14ss1_tatu:1659": "vijṛmbhitam eva /",
  "GR14ss1_tatu:1660": "iti evam-ukta-rītyā /",
  "GR14ss1_tatu:1661": "svarūpam aprāptena asiddhena / tena",
  "GR14ss1_tatu:1662": "paricchedavādena /",
  "GR14ss1_tatu:1663": "tena pratibimbavādena ca /",
  "GR14ss1_tatu:1664": "tat-tad-vyavasthāpayituṃ",
  "GR14ss1_tatu:1665": "pratipādayitum aśakyam /",
  "GR14ss1_tatu:1666": "tataś ca hantṛ-hata-nyāyena vyāsa-dṛṣṭa-",
  "GR14ss1_tatu:1667": "prakārakas tad-vibhāgo dhruvaḥ //39//",
  "GR14ss1_tatu:1668": "iti brahmāvidyayoḥ paryavasāne sati yad eva brahma cin-",
  "GR14ss1_tatu:1669": "mātratvenāvidyāyogasyātyantābhāvāspadatvāc chuddhaṃ tad eva tad-yogād",
  "GR14ss1_tatu:1670": "aśuddhyā jīvaḥ /",
  "GR14ss1_tatu:1671": "punas tad eva jīvāvidyā-kalpita-māyāśrayatvād īśvaras tad",
  "GR14ss1_tatu:1672": "eva ca tan-māyā-viṣayatvāj jīva iti virodhas tad-avastha eva syāt / tatra ca",
  "GR14ss1_tatu:1673": "śuddhāyāṃ city avidyā /",
  "GR14ss1_tatu:1674": "tad-avidyā-kalpitopādhau tasyām īśvarākhyāyāṃ",
  "GR14ss1_tatu:1675": "vidyeti, tathā vidyāvattve'pi māyikatvam ity asamañjasā ca kalpanā syād ity",
  "GR14ss1_tatu:1676": "ādy anusandheyam //40//",
  "GR14ss1_tatu:1677": "BD: nanu paricchedādi-vāda-dvaye nāsmākaṃ tātparyaṃ tasyājña-bodhanāya",
  "GR14ss1_tatu:1678": "kalpitatvāt /",
  "GR14ss1_tatu:1679": "kintv eka-jīva-vāda eva tad asti /",
  "GR14ss1_tatu:1680": "sa eva māyā parimohitātmā",
  "GR14ss1_tatu:1681": "śarīram āsthāya karoti sarvam /",
  "GR14ss1_tatu:1682": "striyanna-pānādi-vicitra-bhogaiḥ",
  "GR14ss1_tatu:1683": "sa eva jāgrat parituṣṭim eti // (KaivalyaU 12)",
  "GR14ss1_tatu:1684": "ity ādi kaivalyopaniṣadi tasyiavopapāditatvāt /",
  "GR14ss1_tatu:1685": "tad-vādaś cettham ekam",
  "GR14ss1_tatu:1686": "evādvitīyam ity ādy ukta-śrutibhyo'dvitīya-cin-mātro hy ātmā / sa cātmany",
  "GR14ss1_tatu:1687": "avidyayā guṇamayīṃ māyāṃ tad-vaiṣamyajāṃ kārya-saṃhitaṃ ca kalpanyann",
  "GR14ss1_tatu:1688": "asmad-artham ekaṃ yuṣmad-arthāṃś ca bahūn kalpayati /",
  "GR14ss1_tatu:1689": "tatrāsmad-arthaḥ",
  "GR14ss1_tatu:1690": "sva-svarūpaḥ puruṣaḥ /",
  "GR14ss1_tatu:1691": "yuṣmad-arthaś ca mahad-ādīni bhūmy-antāni jaḍāni /",
  "GR14ss1_tatu:1692": "sva-tulyāni puruṣāntarāṇi,",
  "GR14ss1_tatu:1693": "savaśvarākhyaḥ puruṣa-viśeṣaś cety evaṃ",
  "GR14ss1_tatu:1694": "trividhaḥ / jīveśāv ābhāsena karoti māyā cāvidyā ca svayam eva bhavati iti",
  "GR14ss1_tatu:1695": "(NTU 2.9) iti śruty-antarāc ca /",
  "GR14ss1_tatu:1696": "guṇa-yogād eva kartṛtva-bhoktṛtve",
  "GR14ss1_tatu:1697": "tatrātmany adhyaste /",
  "GR14ss1_tatu:1698": "yathā svapne kaścid rājadhānīṃ rājānaṃ tat-prajāś ca",
  "GR14ss1_tatu:1699": "kalpayati, tan-niyamyam ātmānaṃ ca manyate, tadvat /",
  "GR14ss1_tatu:1700": "jāte ca jñāne, jāgare",
  "GR14ss1_tatu:1701": "ca sati, tato'nyan na kiñcid astīti cinmātram ekam ātma-svastv iti /",
  "GR14ss1_tatu:1702": "tam imaṃ vādaṃ nirākartum āha iti brahmeti /",
  "GR14ss1_tatu:1703": "iti evaṃ pūrvokta-rītyā",
  "GR14ss1_tatu:1704": "paricchedādi-vāda-dvayasya pratyākhyāne jāte,",
  "GR14ss1_tatu:1705": "brahma cāvidyā ceti dvayoḥ",
  "GR14ss1_tatu:1706": "paryavasāne satīty arthaḥ /",
  "GR14ss1_tatu:1707": "atyantābhāvāspadatvād iti agṛhyo na hi gṛhyate",
  "GR14ss1_tatu:1708": "(BṛhadU 3.9.26) ity ādi śruter evety arthaḥ /",
  "GR14ss1_tatu:1709": "virodhas tad-avastha iti",
  "GR14ss1_tatu:1710": "vorodhatvād evāśakya-vyavasthāpana ity arthaḥ /",
  "GR14ss1_tatu:1711": "tava ca śuddhāyām iti",
  "GR14ss1_tatu:1712": "śuddhe brahmaṇy akasmād avidyā-sambandhas tat-sambandhāt tasya",
  "GR14ss1_tatu:1713": "jīvatvam / tena jīvena kalpitāyā māyāyā āśrayo bhūtvā tad",
  "GR14ss1_tatu:1714": "brahmaiveśvaraḥ /",
  "GR14ss1_tatu:1715": "tasyeśvarasya māyayā paribhūtaṃ brahmaiva taj-jīvaḥ / ity",
  "GR14ss1_tatu:1716": "ādi vipralāpo'yam aviduṣām eva,",
  "GR14ss1_tatu:1717": "na tu viduṣām iti bhāvaḥ /",
  "GR14ss1_tatu:1718": "māyikatvaṃ",
  "GR14ss1_tatu:1719": "pratārakatvam ity arthaḥ /",
  "GR14ss1_tatu:1720": "sa eva māyā iti śrutis tu brahmāyatta-vṛttikatva-",
  "GR14ss1_tatu:1721": "brahma-vyāpyatvābhyāṃ brahmaṇo'natirikto jīva ity eva nivedayantī",
  "GR14ss1_tatu:1722": "gatārthā / jīveśau iti śrutis tu māyā-vimohita-tārkikādi-parikalpita-jīveśa-",
  "GR14ss1_tatu:1723": "paratayā gatārtheti na kiñcid anupapannam // 40 //",
  "GR14ss1_tatu:1724": "kiṃ ca, yady atrābheda eva tātparyam abhaviṣyat tarhy ekam eva",
  "GR14ss1_tatu:1725": "brahmājñānena bhinnaṃ,",
  "GR14ss1_tatu:1726": "jñānena tu tasya bhedamayaṃ duḥkhaṃ vilīyata ity",
  "GR14ss1_tatu:1727": "apaśyad ity evāvakṣyat /",
  "GR14ss1_tatu:1728": "tathā śrī-bhagaval-līlādīnāṃ vāstavatvābhāve sati",
  "GR14ss1_tatu:1729": "śrī-śuka-hṛdaya-virodhaś ca jāyate //42//",
  "GR14ss1_tatu:1730": "BD: anupapatty-antaram āha kiṃ ceti /",
  "GR14ss1_tatu:1731": "atra śrī-bhāgavate śāstre / ity eveti",
  "GR14ss1_tatu:1732": "pūrṇaḥ puruṣaḥ kaścid asti tad-āśritayā māyayā jīvo vimohito'narthaṃ",
  "GR14ss1_tatu:1733": "bhajati / tad-anarthopaśamanī ca pūrṇasya tasya bhaktiḥ ity apaśyat / ity evaṃ",
  "GR14ss1_tatu:1734": "nāvakṣyad ity arthaḥ //41//",
  "GR14ss1_tatu:1735": "tasmāt pariccheda-pratibimbatvādi-pratipādaka-śāstrāṇy api kathañcit tat-",
  "GR14ss1_tatu:1736": "sādṛśyena gauṇyaiva vṛttyā pravarteran /",
  "GR14ss1_tatu:1737": "ambuvad agrahaṇāt tu na tathātvam",
  "GR14ss1_tatu:1738": "(Vs. 3.2.19), vṛddhi-hrāsa-bhāktvam antar- (page 98)",
  "GR14ss1_tatu:1739": "bhāvād ubhaya-",
  "GR14ss1_tatu:1740": "sāmañjasyodevam (Vs 3.2.20)",
  "GR14ss1_tatu:1741": "iti pūrvottara-pakṣamaya-nyāyābhyām //42//",
  "GR14ss1_tatu:1742": "BD: tasmād iti / tat-sādṛśyena paricchinna-pratibimba-tulyatvenety arthaḥ /",
  "GR14ss1_tatu:1743": "siṃho devadattaḥ ity atra yathā gauṇyā vṛttyā siṃha-tulyatvaṃ",
  "GR14ss1_tatu:1744": "devadattasyocyate,",
  "GR14ss1_tatu:1745": "na tu siṃhatvaṃ tadvad ity arthaḥ /",
  "GR14ss1_tatu:1746": "nanv evaṃ kena nirṇītam",
  "GR14ss1_tatu:1747": "iti cet / sūtrakṛtā śrī-vyāsenaiveti tat sūtra-dvayaṃ darśayati /",
  "GR14ss1_tatu:1748": "tatraikena tadvāda-dvayam asambhavān nirasyati ambuvad iti /",
  "GR14ss1_tatu:1749": "yathāmbunā",
  "GR14ss1_tatu:1750": "bhū-khaṇḍasya paricchedaḥ,",
  "GR14ss1_tatu:1751": "evam upādhinā brahma-pradeśasya sa syāt / na,",
  "GR14ss1_tatu:1752": "ambunā bhūkhaṇḍasyevopādhinā brahma-pradeśasya grahaṇābhāvāt / agṛhyo",
  "GR14ss1_tatu:1753": "na hi gṛhyate (BṛhadU 3.9.26)",
  "GR14ss1_tatu:1754": "iti hi śrutiḥ /",
  "GR14ss1_tatu:1755": "ato na tathātvaṃ brahmaṇa",
  "GR14ss1_tatu:1756": "upādhi-paricchinnatvaṃ nety arthaḥ /",
  "GR14ss1_tatu:1757": "yad vā, ambuni yathā raveḥ partibimbaḥ paricchinnasya gṛhyate, evam",
  "GR14ss1_tatu:1758": "upādhau brahmaṇaḥ pratibimbo vyāpakasya na gṛhyate /",
  "GR14ss1_tatu:1759": "ato na tathātvam",
  "GR14ss1_tatu:1760": "tasya pratibimbo nety arthaḥ /",
  "GR14ss1_tatu:1761": "tarhi śāstra-dvayaṃ kathaṃ saṅgacchate /",
  "GR14ss1_tatu:1762": "tatrāha, vṛddhīti dvitīyena /",
  "GR14ss1_tatu:1763": "tad dvayaṃ na mukhya-vṛttyā pravartate / kintu",
  "GR14ss1_tatu:1764": "vṛddhi-hrāsa-bhāktvaṃ guṇāṃśam ādāyaiva /",
  "GR14ss1_tatu:1765": "yathā mahad-alpau bhū-",
  "GR14ss1_tatu:1766": "khaṇḍau, yathā ca ravi-tat-pratibimbau vṛddhi-hrāsa-bhājau,",
  "GR14ss1_tatu:1767": "tathā pareśa-",
  "GR14ss1_tatu:1768": "jīvau syātām /",
  "GR14ss1_tatu:1769": "kutaḥ? antarbhāvāt /",
  "GR14ss1_tatu:1770": "etasminn aṃśe śāstra-tātparya-pūrteḥ /",
  "GR14ss1_tatu:1771": "evaṃ saty ubhayor dṛṣṭāntāntikayoḥ sāmañjasyāt saṅgater ity arthaḥ / pūrva-",
  "GR14ss1_tatu:1772": "nyāyena paricchedādi-vāda-dvayasya khaṇḍanam,",
  "GR14ss1_tatu:1773": "uttara-nyāyena tu gauṇa-",
  "GR14ss1_tatu:1774": "vṛttyā tasya vyavasthāpanam iti /",
  "GR14ss1_tatu:1775": "brahmaṇaḥ khaṇḍaḥy pratibimbo vā jīva",
  "GR14ss1_tatu:1776": "eveti sūtra-kṛtāṃ matam /",
  "GR14ss1_tatu:1777": "īśo'pi brahmaṇaḥ khaṇḍaḥ pratibimbo veti",
  "GR14ss1_tatu:1778": "māyinām īśa-vimukhānāṃ matam iti bodhavyam //42//",
  "GR14ss1_tatu:1779": "tata evābheda-śāstrāṇy ubhayoś cid-rūpatve jīva-samūhasya durghaṭa-",
  "GR14ss1_tatu:1780": "ghaṭanā-paṭīyasyā svābhāvika-tad-acintya-śaktyā svabhāvata eva tad-raśmi-",
  "GR14ss1_tatu:1781": "paramāṇu-guṇa-sthānīyatvāt tad-vyatirekeṇāvyatirekeṇa ca virodhaṃ",
  "GR14ss1_tatu:1782": "parihṛtyāgre muhur api tad etad-vyāsa-samādhi-labdha-siddhānta-yojanāya",
  "GR14ss1_tatu:1783": "yojanīyāni //43//",
  "GR14ss1_tatu:1784": "BD: tata iti paricchedādi-śāstra-dvayasya tat-sādṛśyārthakatvena nītatvād eva",
  "GR14ss1_tatu:1785": "hetoḥ / tvaṃ vā aham asmi bhagavo deva,",
  "GR14ss1_tatu:1786": "ahaṃ vai tvam asi tattvam asi ity",
  "GR14ss1_tatu:1787": "ādīny abheda-śāstrāṇi /",
  "GR14ss1_tatu:1788": "tad etad vyāsa-samādhi-siddhānta-yojanāya muhur",
  "GR14ss1_tatu:1789": "apy agre yojanīyānīti sambandhaḥ /",
  "GR14ss1_tatu:1790": "kena hetunety āha ubhayor īśa-jīvayoś",
  "GR14ss1_tatu:1791": "cid-rūpatvena hetunā /",
  "GR14ss1_tatu:1792": "yathā gaura-śyāmayos taruṇa-kumārayor vā viprayor",
  "GR14ss1_tatu:1793": "vipratvenaikyam /",
  "GR14ss1_tatu:1794": "tataś ca jātyaivābhedo,",
  "GR14ss1_tatu:1795": "natu vyaktor ity arthaḥ / tathā jīva-",
  "GR14ss1_tatu:1796": "samūhasya durghaṭa-ghaṭanā-paṭīyasyā tad-acintya-śaktyā svabhāvata eva",
  "GR14ss1_tatu:1797": "tad-raśmi-paramāṇu-guṇa-sthānīyatvāt tad-vyatirekeṇa,",
  "GR14ss1_tatu:1798": "avyatirekeṇa ca",
  "GR14ss1_tatu:1799": "hetunā virodhaṃ parihṛtyeti /",
  "GR14ss1_tatu:1800": "pareśasya kahlu svarūpānubandhinī parākhyā",
  "GR14ss1_tatu:1801": "śaktir uṣṇateva raver asti /",
  "GR14ss1_tatu:1802": "parāsya śaktir vividhaiva śrūyate svābhāvikī",
  "GR14ss1_tatu:1803": "jñāna-bala-kriyā ca (ŚvetU 6.8)",
  "GR14ss1_tatu:1804": "iti mantra-varṇāt /",
  "GR14ss1_tatu:1805": "viṣṇu-śaktiḥ parā proktā",
  "GR14ss1_tatu:1806": "(ViP 6.7.61) iti smaraṇāc ca /",
  "GR14ss1_tatu:1807": "sā hi tad-itarān nikhilān niyamayati / yasmāt tad",
  "GR14ss1_tatu:1808": "anye sarve'rthāḥ svasvabhāvam atyajanto vartante /",
  "GR14ss1_tatu:1809": "prakṛtiḥ kālaḥ karma ca",
  "GR14ss1_tatu:1810": "svāntaḥ-sthitam apīśvaraṃ sparṣṭuṃ na śaknoti /",
  "GR14ss1_tatu:1811": "kintu tato bibhyed eva",
  "GR14ss1_tatu:1812": "svasvabhāve tiṣṭhati /",
  "GR14ss1_tatu:1813": "jīva-gaṇāś ca tat-sajātīyo'pi na tena samparcituṃ",
  "GR14ss1_tatu:1814": "śaknoti kintu tamāśrayann eva vṛttiṃ labhate /",
  "GR14ss1_tatu:1815": "mukhya-prāṇam iva śrotrādir",
  "GR14ss1_tatu:1816": "indriya-gaṇa iti /",
  "GR14ss1_tatu:1817": "tathā yad-attir yad-adhīnā sa tad-rūpaḥ ity abheda-",
  "GR14ss1_tatu:1818": "śāstrasyāpi bheda-śāstreṇa sārdham avirodho'yaṃ śrī-vyāsa-samādhi-labdha-",
  "GR14ss1_tatu:1819": "siddhānta-savyapekṣa iti /",
  "GR14ss1_tatu:1820": "tathā cātreśa-jīvayoḥ svaruūpābhedo nāstīti",
  "GR14ss1_tatu:1821": "siddham //43//",
  "GR14ss1_tatu:1822": "tad evaṃ māyāśrayatva-māyā-mohitatvābhyāṃ sthite dvayor bhede tad-",
  "GR14ss1_tatu:1823": "bhajanasyaivābhidheyatvam āyātam //44//",
  "GR14ss1_tatu:1824": "tad evam iti sphuṭārtham /",
  "GR14ss1_tatu:1825": "tad-bhajanasya māyā-nivārakasyety arthaḥ //44//",
  "GR14ss1_tatu:1826": "ataḥ śrī-bhagavata eva sarva-hitopadeṣṭṛtvāt,",
  "GR14ss1_tatu:1827": "sarva-dhuḥkha-haratvāt,",
  "GR14ss1_tatu:1828": "raśmīnāṃ sūryavat sarveṣāṃ parama-svarūpatvāt sarvādhika-guṇa-śālitvāt,",
  "GR14ss1_tatu:1829": "parama-premayogatvam iti prayojanaṃ ca sthāpitam //45//",
  "GR14ss1_tatu:1830": "BD: māyā-moha-nivārakatvād yasya bhajanam abhidheyaṃ,",
  "GR14ss1_tatu:1831": "sa bhagavān eva",
  "GR14ss1_tatu:1832": "bhajatāṃ prema-yogya ity arthād āgatam ity āha ata iti /",
  "GR14ss1_tatu:1833": "ato māyāmoha-",
  "GR14ss1_tatu:1834": "nivāraka-bhajanatvād bhagavata eva parama-prema-yogyatvam iti",
  "GR14ss1_tatu:1835": "sambandhaḥ /",
  "GR14ss1_tatu:1836": "jīvātmā prema-yogyaḥ,",
  "GR14ss1_tatu:1837": "paramātmā bhagavāṃs tu parama-",
  "GR14ss1_tatu:1838": "prema-yogya ity arthaḥ /",
  "GR14ss1_tatu:1839": "kuta ity apekṣāyāṃ hetu-catuṣṭayam āha sarveti /",
  "GR14ss1_tatu:1840": "raśmīnām ity ādi - sūryo yathā raśmīnāṃ svarūpaṃ na,",
  "GR14ss1_tatu:1841": "kintu parama-",
  "GR14ss1_tatu:1842": "svarūpam eva bhavaty evaṃ jīvānāṃ bhagavān iti svarūpaikyaṃ nirastam /",
  "GR14ss1_tatu:1843": "antaryāmi-brāhmaṇāt saubāla-brāhamaṇāc ca jīvātmanaḥ paramātmanaḥ",
  "GR14ss1_tatu:1844": "śarīrāṇi bhavanti,",
  "GR14ss1_tatu:1845": "sa tu teṣāṃ śarīrī iti bhedaḥ prasphuṭo jñātaḥ / ataḥ",
  "GR14ss1_tatu:1846": "sarvādhiketi //45//",
  "GR14ss1_tatu:1847": "tatrābhidheyaṃ ca tādṛśatvena dṛṣṭavān api,",
  "GR14ss1_tatu:1848": "yatas tat-pravṛtty-arthaṃ śrī-",
  "GR14ss1_tatu:1849": "bhāgavatākhyām imāṃ sātvata-saṃhitāṃ pravartitavān ity āha anartheti /",
  "GR14ss1_tatu:1850": "bhaktiyogaḥ śravaṇa-kīrtanādi-lakṣaṇaḥ sādhana-bhaktiḥ, na tu prema-",
  "GR14ss1_tatu:1851": "lakṣaṇaḥ / anuṣṭhānaṃ hy upadeśāpekṣaṃ prema tu tat-prasādāpekṣam iti",
  "GR14ss1_tatu:1852": "tathāpi tasya tat-prasāda-hetos tat-prema-phala-garbhatvāt sākṣād",
  "GR14ss1_tatu:1853": "evānarthopaśamanatvaṃ,",
  "GR14ss1_tatu:1854": "na tv anyasāpekṣatvena /",
  "GR14ss1_tatu:1855": "yat karmabhir yat tapasā",
  "GR14ss1_tatu:1856": "jñāna-vairāgyataś ca yat ity ādau (BhP 11.20.32)",
  "GR14ss1_tatu:1857": ", sarvaṃ mad-bhakti-yogena",
  "GR14ss1_tatu:1858": "mad-bhakto labhate'ñjasā /",
  "GR14ss1_tatu:1859": "svargāpavargaṃ (BhP 11.20.33)",
  "GR14ss1_tatu:1860": "ity ādeḥ / jñānādes",
  "GR14ss1_tatu:1861": "tu bhakti-sāpekṣatvam eva śreyaḥ-sṛtiṃ bhaktim (BhP 10.14.4) ity ādeḥ /",
  "GR14ss1_tatu:1862": "athavā anarthasya saṃsāra-vyasanasya tāvat sākṣād-avyavadhānenopaśamanaṃ",
  "GR14ss1_tatu:1863": "sammohādi-dvayasya tu premākhya-svīya-phala-dvārety arthaḥ / ataḥ",
  "GR14ss1_tatu:1864": "pūrvavad evātrābhidheyaṃ darśitam //46//",
  "GR14ss1_tatu:1865": "BD: tatrābhīti /",
  "GR14ss1_tatu:1866": "tādṛśatvena māyānivārakatvena /",
  "GR14ss1_tatu:1867": "dṛṣṭavān api śrī-vyāsaḥ /",
  "GR14ss1_tatu:1868": "anuṣṭhānaṃ kṛti-sādhyam /",
  "GR14ss1_tatu:1869": "tat-prasādeti bhagavad-anugrahety arthaḥ / tasya",
  "GR14ss1_tatu:1870": "śravaṇādi-lakṣaṇasya /",
  "GR14ss1_tatu:1871": "anya-sāpekṣatvena karmādi-parikaratvena / jñānādes",
  "GR14ss1_tatu:1872": "tv iti jñānam atra yasya brahma (page 6)",
  "GR14ss1_tatu:1873": "ity ukta-brahma-viṣayakam /",
  "GR14ss1_tatu:1874": "sammohādīyādi-padād ātmano jaḍa-dehādi-rūpatā-mananaṃ grāhyam / ata",
  "GR14ss1_tatu:1875": "iti / atra anartheti vākye //46//",
  "GR14ss1_tatu:1876": "atha pūrvadeva prayojanaṃ ca spaṣṭayituṃ pūrvoktasya pūrṇa-puruṣasya ca",
  "GR14ss1_tatu:1877": "śrī-kṛṣṇa-svarūpatvaṃ vyañjayituṃ,",
  "GR14ss1_tatu:1878": "grantha-phala-nirdeśa-dvārā tatra tad-",
  "GR14ss1_tatu:1879": "anubhavāntaraṃ pratipādayann āha yasyām iti /",
  "GR14ss1_tatu:1880": "bhaktiḥ premā śravaṇa-",
  "GR14ss1_tatu:1881": "rūpayā (page 109)",
  "GR14ss1_tatu:1882": "sādhana-bhaktyā sādhyatvāt /",
  "GR14ss1_tatu:1883": "utpadyate āvirbhavati /",
  "GR14ss1_tatu:1884": "tasyānuṣaṅgikaṃ guṇam āha śoketi /",
  "GR14ss1_tatu:1885": "atraiṣāṃ saṃskāro'pi naśyatīti bhāvaḥ /",
  "GR14ss1_tatu:1886": "(page 110) prītir na yāvan mayi vāsudeva na mucyate deha-yogena tāvat iti",
  "GR14ss1_tatu:1887": "(BhP 5.5.6) śrī-ṛṣabhadeva-vākyāt /",
  "GR14ss1_tatu:1888": "parama-puruṣe pūrvokta-pūrṇa-puruṣe /",
  "GR14ss1_tatu:1889": "kim ākāra ity apekṣāyām āha kṛṣṇe /",
  "GR14ss1_tatu:1890": "kṛṣṇas tu bhagavān svayam ity ādi",
  "GR14ss1_tatu:1891": "śāstra-sahasra-bhāvitāntaḥ-karaṇānāṃ paramparayā tat-prasiddi-madhya-",
  "GR14ss1_tatu:1892": "pātināṃ cāsāṅkhya-lokānāṃ tan-nāma-śravaṇa-mātreṇa yaḥ prathama-",
  "GR14ss1_tatu:1893": "pratīti-viṣayaḥ syāt,",
  "GR14ss1_tatu:1894": "tathā tan-nāmnaḥ prathamākṣara-mātraṃ mantrāya",
  "GR14ss1_tatu:1895": "kalpamānaṃ yasyābhimukhyāya syāt tad-ākāra ity arthaḥ /",
  "GR14ss1_tatu:1896": "āhuś ca nāma-",
  "GR14ss1_tatu:1897": "kaumudī-kārāḥ /",
  "GR14ss1_tatu:1898": "kṛṣṇa-śabdasya tamāla-śyāmala-tviṣi yaśodāyāḥ",
  "GR14ss1_tatu:1899": "stanandhaye para-brahmaṇi rūḍhiḥ iti //47//",
  "GR14ss1_tatu:1900": "BD: atheti / prayojanaṃ bhagavat-prema-lakṣaṇam /",
  "GR14ss1_tatu:1901": "tatreti tatra samādhau śrī-",
  "GR14ss1_tatu:1902": "vyāsasyānyam anubhavam ity arthaḥ /",
  "GR14ss1_tatu:1903": "āvirbhavatīti premṇaḥ",
  "GR14ss1_tatu:1904": "parāsārāṃśatvenotpatty-asambhavād ity arthaḥ /",
  "GR14ss1_tatu:1905": "tasyeti premṇaḥ /",
  "GR14ss1_tatu:1906": "atra premṇi",
  "GR14ss1_tatu:1907": "sati / kṛṣṇas tu bhagavān svayaṃ iti śrī-sūtādīnāṃ śrī-jayadevādīnāṃ",
  "GR14ss1_tatu:1908": "cāsaṅkhya-lokānām ity arthaḥ /",
  "GR14ss1_tatu:1909": "tan-nāma iti tan-nāmnaḥ iti cobhayatra",
  "GR14ss1_tatu:1910": "kṛṣṇeti nāma bodhyam /",
  "GR14ss1_tatu:1911": "rūḍhir iti prakṛti-pratyaya-sambandhaṃ vinaiva",
  "GR14ss1_tatu:1912": "yaśodā-sute prasiddhir maṇḍapa-śabdasyeva gṛha-viśeṣa ity arthaḥ //47//",
  "GR14ss1_tatu:1913": "atha tasyaiva prayojanasya brahmānandānubhavād api paramatvam",
  "GR14ss1_tatu:1914": "anubhūtavān /",
  "GR14ss1_tatu:1915": "yatas tādṛśaṃ śukam api tad-ānanda-vaiśiṣṭya-lambhanāya",
  "GR14ss1_tatu:1916": "tām adhyāpayāmāsety āha sa saṃhitām iti /",
  "GR14ss1_tatu:1917": "kṛtvānukramya ceti prathamataḥ",
  "GR14ss1_tatu:1918": "svayaṃ saṅkṣepeṇa kṛtvā paścāt tu śrī-nāradopadeśād anukrameṇa vivṛtyety",
  "GR14ss1_tatu:1919": "arthaḥ / ataeva śrīmad-bhāgavataṃ bhāratānantaraṃ yad atra śrūyate, yac",
  "GR14ss1_tatu:1920": "cānyatrāṣṭādaśa-purāṇānantaraṃ bhāratam iti tad-dvayam api samāhitaṃ",
  "GR14ss1_tatu:1921": "syāt / brahmānandānubhava-nimagnatvāt nivṛtti-nirataṃ sarvato nivṛttau",
  "GR14ss1_tatu:1922": "nirataṃ, tatrāvyabhicāriṇam apīty arthaḥ //48//",
  "GR14ss1_tatu:1923": "BD: atheti brahmānandād yasya brahmety ukta-vastu-sukhād api /",
  "GR14ss1_tatu:1924": "paramatvam utkṛṣṭatvam anubhūtavān śrī-vyāsaḥ /",
  "GR14ss1_tatu:1925": "tādṛśaṃ tad-",
  "GR14ss1_tatu:1926": "ānandānubhavainam api /",
  "GR14ss1_tatu:1927": "tad-ānandeti kṛṣṇa-premānanda-prāpaṇāyety",
  "GR14ss1_tatu:1928": "arthaḥ / ata eveti /",
  "GR14ss1_tatu:1929": "yad atreti atra śrī-bhāgavate /",
  "GR14ss1_tatu:1930": "ayatra mātsyādau aṣṭādśa-",
  "GR14ss1_tatu:1931": "purāṇāni kṛtvā satyavatī-sutaḥ /",
  "GR14ss1_tatu:1932": "cakre bhāratam ākhyānaṃ vedārthair",
  "GR14ss1_tatu:1933": "upabṛṃhitam ity anenety arthaḥ /",
  "GR14ss1_tatu:1934": "tatreti nivṛttāv ity arthaḥ //48//",
  "GR14ss1_tatu:1935": "tam etaṃ śrī-veda-vyāsasya samādhi-jātānubhavaṃ śrī-śaunaka-",
  "GR14ss1_tatu:1936": "praśnottaratvena viśadayan sarvātmārāmānubhavena sahetukaṃ saṃvādayati",
  "GR14ss1_tatu:1937": "ātmārāmāś ceti /",
  "GR14ss1_tatu:1938": "nirgranthā vidhi-niṣedhātītā nirgatāhaṅkāra-granthayo",
  "GR14ss1_tatu:1939": "vā / ahaitukīṃ phalānusandhi-rahitām /",
  "GR14ss1_tatu:1940": "atra sarvākṣepaparihārārtham āha",
  "GR14ss1_tatu:1941": "itthambhūta ātmārāmāṇām apy ākarṣaṇa-svabhāvo guṇo yasya sa iti / tam",
  "GR14ss1_tatu:1942": "evārthaṃ śrī-śukasyāpy anubhavena saṃvādayati harer guṇeti / śrī-",
  "GR14ss1_tatu:1943": "vyāsadevād yat-kiñcic-chrutena guṇena pūrvam ākṣiptā matir yasya saḥ /",
  "GR14ss1_tatu:1944": "paścād adhyagāt mahad-vistīrṇam api /",
  "GR14ss1_tatu:1945": "tataś ca tat-saṅkathā-sauhārdena",
  "GR14ss1_tatu:1946": "nityaṃ viṣṇu-janāḥ priyā yasya tathābhūto vā,",
  "GR14ss1_tatu:1947": "teṣāṃ priyo vā svayam abhavad",
  "GR14ss1_tatu:1948": "ity arthaḥ /",
  "GR14ss1_tatu:1949": "ayaṃ bhāvaḥ brahma-vaivartānusāreṇa pūrvaṃ tāvad ayaṃ garbham ārabhya",
  "GR14ss1_tatu:1950": "śrī-kṛṣṇasya svaritayā māyā-nivārakatvaṃ jñātavān /",
  "GR14ss1_tatu:1951": "tatra śrī-vyeda-vyāsas",
  "GR14ss1_tatu:1952": "tu taṃ vaśīkartuṃ tad-ananya-sādhanaṃ śrī-bhāgavatam eva jñātvā, tad-",
  "GR14ss1_tatu:1953": "guṇātiśaya-prakāśamayāṃs tadīya-padya-viśeṣān kathañcc chrāvayitvā tena",
  "GR14ss1_tatu:1954": "tam ākṣipta-matiṃ kṛtvā,",
  "GR14ss1_tatu:1955": "tad eva pūrṇaṃ tam adhyāpayāmāseti śrī-",
  "GR14ss1_tatu:1956": "bhāgavata-mahimātiśayaḥ proktaḥ /",
  "GR14ss1_tatu:1957": "tad evaṃ darśitaṃ vaktuḥ śrī-śukasya",
  "GR14ss1_tatu:1958": "vedavyāsasya ca samāna-hṛdayam /",
  "GR14ss1_tatu:1959": "tasmād vaktur hṛdayānurūpam eva",
  "GR14ss1_tatu:1960": "sarvatra tātparyaṃ paryālocanīyaṃ nānyathā /",
  "GR14ss1_tatu:1961": "yad yat tad anyathā",
  "GR14ss1_tatu:1962": "paryālocanaṃ,",
  "GR14ss1_tatu:1963": "tatra tatra kupatha-gāmitaiveti niṣṭaṅkitam // 1.7 // śrī-sūtaḥ //",
  "GR14ss1_tatu:1964": "49 //",
  "GR14ss1_tatu:1965": "BD: samādhi-dṛṣṭasyārthasya sarva-tattvajña-sammatatvam āha tam ity",
  "GR14ss1_tatu:1966": "ādinā / nirgatāhaṅkāreti /",
  "GR14ss1_tatu:1967": "mahat-tattvāj jāto'yam ahaṅkāraḥ / na tu",
  "GR14ss1_tatu:1968": "svarūpānubandhīti bodhyaṃ,",
  "GR14ss1_tatu:1969": "dvitīye sandarbhe evam eva nirṇeṣyamāṇatvāt /",
  "GR14ss1_tatu:1970": "tadīya-padya-viśeṣān iti pūtanādhātrī-gati-dāna-pāṇḍava-sārathya-",
  "GR14ss1_tatu:1971": "pratīhāratvādi-pradarśakān katicic chlokān ity arthaḥ /",
  "GR14ss1_tatu:1972": "brahma-vaivarte śuko",
  "GR14ss1_tatu:1973": "yoni-jātaḥ, bhārate tv ayoni-jātaḥ kathyate /",
  "GR14ss1_tatu:1974": "dāra-grahaṇaṃ kanyā-santatiś",
  "GR14ss1_tatu:1975": "ceti / tad etat sarvaṃ kalpa-bhedena saṅgamanīyam //49//",
  "GR14ss1_tatu:1976": "atha krameṇa vistaratas tathaiva tātparyaṃ nirṇetuṃ sambandhābhidheya-",
  "GR14ss1_tatu:1977": "prayojaneṣu ṣaḍbhiḥ sandarbhair nirṇeṣyamāṇeṣu prathamaṃ yasya vācya-",
  "GR14ss1_tatu:1978": "vācakatā-sambandhīdaṃ śāstraṃ tad eva dharmaḥ projjhita-kaitavaḥ ity ādi-",
  "GR14ss1_tatu:1979": "padye sāmānyākāratas tāvad āha vedyaṃ vāstavam atra vastu (BhP 1.1.2) iti //",
  "GR14ss1_tatu:1980": "ṭīkā ca atra śrīmati sundare bhāgavate vāstavaṃ paramārtha-bhūtaṃ vastu",
  "GR14ss1_tatu:1981": "vedyaṃ, na tu vaiśeṣikādivad dravya-guṇādi-rūpam ity eṣā //1.1// veda-",
  "GR14ss1_tatu:1982": "vyāsaḥ //50//",
  "GR14ss1_tatu:1983": "BD: saṅkṣepeṇoktaṃ sambandhādikaṃ vistareṇa darśayitum upakramate",
  "GR14ss1_tatu:1984": "athetyādi / tathaiveti śrī-śukādi-hṛdayānusāreṇety arthaḥ /",
  "GR14ss1_tatu:1985": "sāmānyata iti",
  "GR14ss1_tatu:1986": "anirdiṣṭa-svarūpa-guṇa-vibhūti-kathanāyety arthaḥ /",
  "GR14ss1_tatu:1987": "vaiśeṣikādivad iti",
  "GR14ss1_tatu:1988": "kaṇāda-gautamokta-śāstravad ity arthaḥ //50//",
  "GR14ss1_tatu:1989": "atha kiṃ rūpaṃ tad-vastu-tattvam ity atrāha vadanti tat tattva-vidas tattvaṃ yaj",
  "GR14ss1_tatu:1990": "jñānam advayam iti (BhP 1.2.11) /",
  "GR14ss1_tatu:1991": "jñānaṃ cid-eka-rūpam /",
  "GR14ss1_tatu:1992": "advayatvaṃ cāsya",
  "GR14ss1_tatu:1993": "svayaṃ-siddhatādṛśātādṛśatattvāntarābhāvaāt svaśaktyeka-sahāyatvāt /",
  "GR14ss1_tatu:1994": "paramāśrayaṃ taṃ vinā tāsām asiddhatvāc ca /",
  "GR14ss1_tatu:1995": "tattvam iti parama-",
  "GR14ss1_tatu:1996": "puruṣārthatā-dyotanayā parama-sukha-rūpatvaṃ tasya bodhyate /",
  "GR14ss1_tatu:1997": "ataeva tasya",
  "GR14ss1_tatu:1998": "nityatvaṃ ca darśitam //",
  "GR14ss1_tatu:1999": "1.2// śrī-sutaḥ //52//",
  "GR14ss1_tatu:2000": "BD: svarūpa-nideśa-pūrvakaṃ tattvaṃ vaktum avatārayati atha kim iti / svayaṃ",
  "GR14ss1_tatu:2001": "siddheti ātmanaiva siddhaṃ khalu svayaṃ siddham ucyate /",
  "GR14ss1_tatu:2002": "svayaṃ dāsās",
  "GR14ss1_tatu:2003": "tapasvinaḥ ity atra tapasv-dāsyam ātmanā tapasvinaiva siddhaṃ pratīyate",
  "GR14ss1_tatu:2004": "tadvat / tādṛśaṃ ca pareśa-vastv eva,",
  "GR14ss1_tatu:2005": "na tu tādṛśam api jīva-caitanyaṃ, na tv",
  "GR14ss1_tatu:2006": "atādṛśaṃ prakṛti-kāla-lakṣaṇaṃ jaḍa-vastu /",
  "GR14ss1_tatu:2007": "tad-abhāvād advayatvam / tayoḥ",
  "GR14ss1_tatu:2008": "svayaṃsiddhatvābhāvaḥ kutaḥ /",
  "GR14ss1_tatu:2009": "ity atrāha paramāśrayaṃ taṃ vineti / sva-",
  "GR14ss1_tatu:2010": "śaktyeka-sahāye'py advaya-padaṃ prayujyate dhanur dvitīyaḥ pāṇḍur iti /",
  "GR14ss1_tatu:2011": "nanu vedānte vjñānam ānandaṃ brahma iti /",
  "GR14ss1_tatu:2012": "vijñānānada-svarūpaṃ brahma",
  "GR14ss1_tatu:2013": "paṭhyate, iha jñānam iti katham /",
  "GR14ss1_tatu:2014": "tatrāha tattvam iti /",
  "GR14ss1_tatu:2015": "idam atra tattvam ity",
  "GR14ss1_tatu:2016": "ukte sāre vastuni tattva-śabdo nīyate /",
  "GR14ss1_tatu:2017": "sāraṃ ca sukham eva sarveṣām",
  "GR14ss1_tatu:2018": "upāyānāṃ tad-arthatvāt /",
  "GR14ss1_tatu:2019": "tathā ca sukha-rūpatvam api tasyāgatam / nanu",
  "GR14ss1_tatu:2020": "jñānaṃ sukhaṃ cānityaṃ dṛṣṭaṃ tatrāha ataeveti /",
  "GR14ss1_tatu:2021": "svayaṃsiddhatvena",
  "GR14ss1_tatu:2022": "vyākhyānān nityaṃ tad ity arthaḥ /",
  "GR14ss1_tatu:2023": "sad-akāraṇaṃ yat tan nityaṃ iti hi",
  "GR14ss1_tatu:2024": "tīrthakārāḥ /",
  "GR14ss1_tatu:2025": "evaṃ ca tādṛśa-brahma-sambandhīdaṃ śāstram ity uktam //51//",
  "GR14ss1_tatu:2026": "nanu nīla-pītādy-ākāraṃ kṣaṇikam eva jñānaṃ dṛṣṭam,",
  "GR14ss1_tatu:2027": "tat punar advayaṃ",
  "GR14ss1_tatu:2028": "nityaṃ jñānaṃ kathaṃ lakṣyate yan-niṣṭham idaṃ śāstram /",
  "GR14ss1_tatu:2029": "ity atrāha sarva-",
  "GR14ss1_tatu:2030": "vedānta-sāraṃ yad brahmātvekatva-lakṣaṇam /",
  "GR14ss1_tatu:2031": "vastv advitīyaṃ tan-niṣṭham",
  "GR14ss1_tatu:2032": "iti (BhP 12.13.12) satyaṃ jñānam anantaṃ brahma iti yasya svarūpam uktam,",
  "GR14ss1_tatu:2033": "yenāśrutaṃ śrutaṃ bhavati (Chā 6.1.3)",
  "GR14ss1_tatu:2034": "iti yad-vijñānena sarva-vijñānaṃ",
  "GR14ss1_tatu:2035": "pratijñātam /",
  "GR14ss1_tatu:2036": "sad eva saumyedam agra āsīt (Chā U 6.2.1)",
  "GR14ss1_tatu:2037": "ity ādinā nikhila-",
  "GR14ss1_tatu:2038": "jagad-eka-kāraṇatā /",
  "GR14ss1_tatu:2039": "tad aikṣata bahu syām (ChāU 6.2.3)",
  "GR14ss1_tatu:2040": "ity anena satya-",
  "GR14ss1_tatu:2041": "saṅkalpatā ca yasya pratipāditā,",
  "GR14ss1_tatu:2042": "tena brahmaṇā svarūpa-śaktibhyāṃ sarva-",
  "GR14ss1_tatu:2043": "bṛhattamena sārdham /",
  "GR14ss1_tatu:2044": "anena jīvenātmanā (Chā U 6.3.2) iti",
  "GR14ss1_tatu:2045": "tadīyoktāvidantānirdeśena tato bhinnatve'py ātmatānirdeśena tad-ātmāṃśa-",
  "GR14ss1_tatu:2046": "viśeṣatvena labdhasya bādarāyaṇa-samādhi-dṛṣṭa-yukter atyabhinnatā-",
  "GR14ss1_tatu:2047": "rahitasya jīvātmano yad ekatvaṃ tattvam asi (ChāU 6.8.7)",
  "GR14ss1_tatu:2048": "ity ādau jātyā tad-",
  "GR14ss1_tatu:2049": "aṃśa-bhūta-cid-rūpatvena samānākāratā /",
  "GR14ss1_tatu:2050": "tad eva lakṣaṇaṃ prathamato jñāne",
  "GR14ss1_tatu:2051": "sādhakatamaṃ yasya tathābhūtaṃ yat sarva-vedānta-sāram advitīyaṃ vastu tan-",
  "GR14ss1_tatu:2052": "niṣṭhaṃ tad-eka-viṣayam idaṃ śrī-bhāgavatam iti prāktana-",
  "GR14ss1_tatu:2053": "padyasthenānuṣaṅgaḥ /",
  "GR14ss1_tatu:2054": "yathā janma-prabhṛti kaścid gṛha-guhāvaruddhaḥ",
  "GR14ss1_tatu:2055": "sūryaṃ vividiṣuḥ kathaṅcid gavākṣa-patitaṃ sūryāṃśu-kaṇaṃ darśayitvā",
  "GR14ss1_tatu:2056": "kenacid upadiśyate eṣa sa iti /",
  "GR14ss1_tatu:2057": "etat tad-aṃśa-jyotiḥ-samānākāratayā tan-mahā-",
  "GR14ss1_tatu:2058": "jyotir-maṇḍalam anusandhīyatām ity arthas tadvat /",
  "GR14ss1_tatu:2059": "jīvasya tathā tad-",
  "GR14ss1_tatu:2060": "aṃśatvaṃ ca tac-chakti-viśeṣa-siddhatvenaiva paramātma-sandarbhe",
  "GR14ss1_tatu:2061": "sthāpayiṣyāmaḥ /",
  "GR14ss1_tatu:2062": "tad etaj-jīvādi-lakṣaṇāṃśa-viśiṣṭatayaivopaniṣadas tasya",
  "GR14ss1_tatu:2063": "sāṃśatvam api kvacid upadiśanti /",
  "GR14ss1_tatu:2064": "niraṃśatvopadeśikā śrutis tu kevala-tan-",
  "GR14ss1_tatu:2065": "niṣṭhā / atra kaivalyaika-prayojanam iti caturtha-pādaś ca kaivalya-padasya",
  "GR14ss1_tatu:2066": "śuddhatva-mātra-vacanatvena śuddhatvasya ca śuddha-bhaktitvena",
  "GR14ss1_tatu:2067": "paryavasānena prīti-sandarbhe vyākhyāsyate //",
  "GR14ss1_tatu:2068": "12/",
  "GR14ss1_tatu:2069": "13// śrī-sūtaḥ //52//",
  "GR14ss1_tatu:2070": "BD: ārthikaṃ nityatvaṃ sthiraṃ kurvan,",
  "GR14ss1_tatu:2071": "śāstrasya viśiṣṭa-brahma-",
  "GR14ss1_tatu:2072": "sambandhitvam āha - nanu nīlety ādinā /",
  "GR14ss1_tatu:2073": "anena jīvenety ādi /",
  "GR14ss1_tatu:2074": "tadīyoktau",
  "GR14ss1_tatu:2075": "paradevatā-vākye /",
  "GR14ss1_tatu:2076": "tad-ātmāṃśa-viśeṣatvena tad-vibhinnāṃśatvena, na tu",
  "GR14ss1_tatu:2077": "matsyādivat svāṃśatvenety arthaḥ /",
  "GR14ss1_tatu:2078": "jīvātmano yad ekatvam iti jīvasya cid-",
  "GR14ss1_tatu:2079": "rūpatvena jātyā yad-brahma-samānākāratvaṃ tad eva tasya brahmaṇā",
  "GR14ss1_tatu:2080": "sahaikyam iti vyakti-bhedaḥ prasphuṭaḥ /",
  "GR14ss1_tatu:2081": "evam eva yathetyādi-dṛṣṭāntenāpi",
  "GR14ss1_tatu:2082": "darśitaḥ / tad etad iti upaniṣadaḥ so'kāmayata bahu syām ity ādyāḥ /",
  "GR14ss1_tatu:2083": "niraṃśatvopadeśiketi satyaṃ jñānam anantam (TaittU 2.1)",
  "GR14ss1_tatu:2084": ", niṣkalaṃ niṣriyaṃ",
  "GR14ss1_tatu:2085": "śāntaṃ niravadyaṃ nirañjanam (ŚvetU 6.19)",
  "GR14ss1_tatu:2086": "ity ādyā śrutis tu kevala-tan-",
  "GR14ss1_tatu:2087": "niṣṭhā viśeṣyamātra-parety arthaḥ /",
  "GR14ss1_tatu:2088": "anabhivyakta-saṃsthāna-guṇakaṃ brahma",
  "GR14ss1_tatu:2089": "vadatīti yāvat //52//",
  "GR14ss1_tatu:2090": "tatra yadi tvam-padārthaysa jīvātmano jñānatvaṃ nityatvaṃ ca prathamato",
  "GR14ss1_tatu:2091": "vicāra-gocaraḥ syāt tadaiva tat-padārthasya tādṛśatvaṃ subodhaṃ syād iti / tad",
  "GR14ss1_tatu:2092": "bodhayitum anyārthaś ca parāmarśaḥ (Vs. 1.3.20)",
  "GR14ss1_tatu:2093": "iti nyāyena jīvātmanas tad-",
  "GR14ss1_tatu:2094": "rūpatvam āha /",
  "GR14ss1_tatu:2095": "nātmā jajāna na mariṣyati naidhate'sau",
  "GR14ss1_tatu:2096": "na kṣīyate savanavid-vyabhicāriṇāṃ hi /",
  "GR14ss1_tatu:2097": "sarvatra śaśvad anapāyy upalabdhi-mātraṃ",
  "GR14ss1_tatu:2098": "prāṇo yathendriya-balena vikalpitaṃ sat // (BhP 11.3.38)",
  "GR14ss1_tatu:2099": "ātmā śuddho jīvaḥ /",
  "GR14ss1_tatu:2100": "na jajāna na jātaḥ /",
  "GR14ss1_tatu:2101": "janmābhāvād eva tad-anantarāstitā-",
  "GR14ss1_tatu:2102": "lakṣaṇo vikāro'pi nāsti /",
  "GR14ss1_tatu:2103": "naidhate na vardhate /",
  "GR14ss1_tatu:2104": "vṛddhy-abhāvād eva",
  "GR14ss1_tatu:2105": "vipariṇāmo'pi nirastaḥ /",
  "GR14ss1_tatu:2106": "hi yasmāt /",
  "GR14ss1_tatu:2107": "vyabhicāriṇām āgamāpāyināṃ bāla-",
  "GR14ss1_tatu:2108": "yuvādi-dehānāṃ deva-manuṣyādy-ākāra-dehānāṃ vā /",
  "GR14ss1_tatu:2109": "savanavit tat-tat-kāla-",
  "GR14ss1_tatu:2110": "draṣṭā / nahy avasthāvatāṃ draṣṭā tad-avastho bhavatīty arthaḥ /",
  "GR14ss1_tatu:2111": "niravasthaḥ",
  "GR14ss1_tatu:2112": "ko'sāv ātmā / ata āha upalabdhi-mātraṃ jñānaika-rūpam /",
  "GR14ss1_tatu:2113": "kathambhūtam /",
  "GR14ss1_tatu:2114": "sarvatra dehe,",
  "GR14ss1_tatu:2115": "śaśvat sarvadā anuvartamānam iti /",
  "GR14ss1_tatu:2116": "nanu nīla-jñānaṃ naṣṭaṃ pīta-jñānaṃ jātam iti pratīter na",
  "GR14ss1_tatu:2117": "jñānasyānapāyitvam /",
  "GR14ss1_tatu:2118": "tatrāha indriya-baleneti /",
  "GR14ss1_tatu:2119": "sad eva jñānam ekam indriya-",
  "GR14ss1_tatu:2120": "balena vividhaṃ kalpitam /",
  "GR14ss1_tatu:2121": "nīlādy-ākārā vṛttaya eva jāyante naśyanti ca na",
  "GR14ss1_tatu:2122": "jñānam iti bhāvaḥ /",
  "GR14ss1_tatu:2123": "ayam āgamāpāyitadavadhi-bhedena prathamas tarkaḥ /",
  "GR14ss1_tatu:2124": "draṣṭṛ-dṛśya-bhedena dvitīyo'pi tarko jñeyaḥ /",
  "GR14ss1_tatu:2125": "vyabhicāriṣv avasthā-",
  "GR14ss1_tatu:2126": "vyabhicāre dṛṣṭāntaḥ prāṇo yatheti /",
  "GR14ss1_tatu:2127": "BD: jīvātmani jñāte paramātmā sujñātaḥ syād ity uktam / tad arthaṃ",
  "GR14ss1_tatu:2128": "jīvātmānaṃ nirūpayiṣyann avatārayati tatra yadīty ādinā /",
  "GR14ss1_tatu:2129": "anyārthaś ceti",
  "GR14ss1_tatu:2130": "brahma-sūtram /",
  "GR14ss1_tatu:2131": "dahara-vidyā chāndogye paṭhyate yad idam asmin brahma-",
  "GR14ss1_tatu:2132": "pure daharaṃ puṇḍarīkaṃ veśma daharo'sminn antar-ākāśas tasmin yad-antas",
  "GR14ss1_tatu:2133": "tad anveṣṭavyam (ChāU 8.1.1) iti /",
  "GR14ss1_tatu:2134": "atropāsakasya śarīraṃ brahma-puraṃ, tatra",
  "GR14ss1_tatu:2135": "hṛt-puṇḍarīkastho daharaḥ paramātmā dhyeyaḥ kathyate /",
  "GR14ss1_tatu:2136": "tatrāpahata-",
  "GR14ss1_tatu:2137": "pāpmatvādi-guṇāṣṭakam anveṣṭavyam upadiśyata iti siddhāntitam / tad-",
  "GR14ss1_tatu:2138": "vākya-madhye sa eṣa samprasādo'smāc charīrāt samutthāya paraṃ jyotir",
  "GR14ss1_tatu:2139": "upasampadya svena rūpeṇābhiniṣpadyate,",
  "GR14ss1_tatu:2140": "sa uttamaḥ puruṣaḥ (Chā 8.12.3) iti",
  "GR14ss1_tatu:2141": "vākyaṃ paṭhitam /",
  "GR14ss1_tatu:2142": "atra samprasādo labdha-vijñāno jīvas tena yat paraṃ jyotir",
  "GR14ss1_tatu:2143": "upapannaṃ sa eva puruṣottama ity arthaḥ /",
  "GR14ss1_tatu:2144": "dahara-vākyāntarāle jīva-",
  "GR14ss1_tatu:2145": "parāmarśaḥ kim artham iti cet tatrāha anyārtha iti / tatra jīva-",
  "GR14ss1_tatu:2146": "parāmarśo'nyārthaḥ /",
  "GR14ss1_tatu:2147": "yaṃ prāpya jīvaḥ sva-svarūpeṇābhiniṣpadyate sa",
  "GR14ss1_tatu:2148": "paramātmeti paramātma-jñānārtha ity arthaḥ /",
  "GR14ss1_tatu:2149": "na jajāneti jāyate'sti vardhate",
  "GR14ss1_tatu:2150": "vipariṇamate'pakṣīyate naśyati ca iti bhāva-vikārāḥ ṣaṭ paṭhitāḥ / te jīvasya",
  "GR14ss1_tatu:2151": "na santi iti samudāyārthaḥ /",
  "GR14ss1_tatu:2152": "nanu nīla-jñānam ity ādi jñāna-rūpam",
  "GR14ss1_tatu:2153": "ātmavastu jñātṛ bhavati /",
  "GR14ss1_tatu:2154": "prakāśa-vastu sūryaḥ prakāśayitā yathā / tataś ca",
  "GR14ss1_tatu:2155": "svarūpānubandhitvāj jñānaṃ tasya nityaṃ,",
  "GR14ss1_tatu:2156": "tasyendriya-praṇālyā nīlādi-niṣṭhā",
  "GR14ss1_tatu:2157": "yā viṣayatā vṛtti-pada-vācyā saiva nīlādyapagame naśyatīti //53//",
  "GR14ss1_tatu:2158": "dṛṣṭāntaṃ vivṛṇvann indriyādilayena nirvikārātmopalabdhiṃ darśayati --",
  "GR14ss1_tatu:2159": "aṇḍeṣu peśiṣu taruṣv aviniściteṣu",
  "GR14ss1_tatu:2160": "prāṇo hi jīvam upadhāvati tatra tatra /",
  "GR14ss1_tatu:2161": "sanne yad indriya-gaṇe'hami ca prasupte",
  "GR14ss1_tatu:2162": "kūṭastha āśayam ṛte tad anusmṛtir naḥ // [BhP 11.3.39]",
  "GR14ss1_tatu:2163": "aṇḍeṣu aṇḍajeṣu /",
  "GR14ss1_tatu:2164": "peśiṣu jarāyujeṣu /",
  "GR14ss1_tatu:2165": "taruṣu udbhijjeṣu /",
  "GR14ss1_tatu:2166": "aviniściteṣu",
  "GR14ss1_tatu:2167": "svedajeṣu / upadhāvati anuvartate /",
  "GR14ss1_tatu:2168": "evaṃ dṛṣṭānte nirvikāratvaṃ pradarśya",
  "GR14ss1_tatu:2169": "dārṣṭāntike'pi darśayati /",
  "GR14ss1_tatu:2170": "katham /",
  "GR14ss1_tatu:2171": "tadaivātmā savikāra iva pratīyate yadā",
  "GR14ss1_tatu:2172": "jāgare indriya-gaṇaḥ /",
  "GR14ss1_tatu:2173": "yadā ca svapne tat-saṃskāravān ahaṅkāraḥ / yadā tu",
  "GR14ss1_tatu:2174": "prasuptaṃ tadā tasmin prasupta indriya-gaṇe sanne līne /",
  "GR14ss1_tatu:2175": "ahami anaṅkāre ca",
  "GR14ss1_tatu:2176": "sanne līne / kūṭastho nirvikāra evātmā /",
  "GR14ss1_tatu:2177": "kutaḥ /",
  "GR14ss1_tatu:2178": "āśayam ṛte liṅga-śarīram",
  "GR14ss1_tatu:2179": "upādhiṃ vinā /",
  "GR14ss1_tatu:2180": "vikāra-hetor upādher abhāvāt ity arthaḥ /",
  "GR14ss1_tatu:2181": "nanv ahaṅkāra-paryantasya sarvasya laye śūnyam evāvaśiṣyate / kva tadā",
  "GR14ss1_tatu:2182": "kūṭastha ātmā /",
  "GR14ss1_tatu:2183": "ata āha tad-anusmṛtir naḥ /",
  "GR14ss1_tatu:2184": "tasyākhaṇḍātmanaḥ suṣpti-",
  "GR14ss1_tatu:2185": "sākṣiṇaḥ smṛtiḥ naḥ asmākaṃ jāgrad-draṣṭṝṇāṃ jāyate etāvantaṃ kālaṃ",
  "GR14ss1_tatu:2186": "sukham aham asvāpsaṃ na kiñcid avediṣam iti /",
  "GR14ss1_tatu:2187": "ato'nanubhūtasya",
  "GR14ss1_tatu:2188": "tasyāsmaraṇād asty eva suṣptau tādrg-ātmānubhavaḥ / viṣaya-",
  "GR14ss1_tatu:2189": "sambandhābhāvāc ca na spaṣṭa iti bhāvaḥ /",
  "GR14ss1_tatu:2190": "ataḥ sva-prakāśa-mātra-vastunaḥ",
  "GR14ss1_tatu:2191": "sūryādeḥ prakāśavad upalabhdi-mātrasyāpy ātmana upalabhdiḥ svāśraye'sty",
  "GR14ss1_tatu:2192": "evety āyātam /",
  "GR14ss1_tatu:2193": "tathā ca śrutiḥ -- yad vai tan na paśyati paśyan vai",
  "GR14ss1_tatu:2194": "draṣṭavyān na paśyati,",
  "GR14ss1_tatu:2195": "na hi draṣṭur dṛṣṭorviparilopo vidyate (BṛhadU",
  "GR14ss1_tatu:2196": "4.3.23) iti /",
  "GR14ss1_tatu:2197": "ayaṃ sākṣi-sākṣya-vibhāgena tṛtīyas tarkaḥ /",
  "GR14ss1_tatu:2198": "duḥkhi-premāspadatva-",
  "GR14ss1_tatu:2199": "vibhāgena caturtho'pi tarko'vagantavyaḥ //55//",
  "GR14ss1_tatu:2200": "BD: dṛṣṭāntam iti prāṇasya nānā-deheṣv aikarūpyān nirvikāratvam ity",
  "GR14ss1_tatu:2201": "arthaḥ / tasminn ātmani /",
  "GR14ss1_tatu:2202": "upādher liṅga-śarīrasya /",
  "GR14ss1_tatu:2203": "abhāvād viśleṣād ity",
  "GR14ss1_tatu:2204": "arthaḥ / tadāpy atisūkṣmāyā vāsanāyāḥ sattvān mukter abhāva iti jñeyam /",
  "GR14ss1_tatu:2205": "prākṛtāhaṅkāre līne'pi svarūpānubandhino'ham arthasya sattvāt tena sukham",
  "GR14ss1_tatu:2206": "aham asvāpsam iti vimarśo bhavatīti pratipādayitum āha nanv ity ādi /",
  "GR14ss1_tatu:2207": "śūnyam eveti ahaṃ-pratyayṃ vinātmano'pratīter iti bhāvaḥ /",
  "GR14ss1_tatu:2208": "akhaṇḍātmana",
  "GR14ss1_tatu:2209": "iti / aṇu-rūpatvād vibhāgānarhasyety arthaḥ /",
  "GR14ss1_tatu:2210": "nanu svāpād utthitasyātmano,",
  "GR14ss1_tatu:2211": "haṅkāreṇa yogāt sukham aham asvāpsam iti",
  "GR14ss1_tatu:2212": "vimarśo jāgare sidhyati /",
  "GR14ss1_tatu:2213": "suṣuptau tu cin-mātraḥ sa iti cet tatrāha",
  "GR14ss1_tatu:2214": "ato'nanubhūtasyeti /",
  "GR14ss1_tatu:2215": "anubhava-smaraṇayoḥ sāmānādhikaraṇyād ity arthaḥ /",
  "GR14ss1_tatu:2216": "tasmāt tasyām apy anubhavitaivātmeti siddham /",
  "GR14ss1_tatu:2217": "nanūpalabdhi-mātram ity",
  "GR14ss1_tatu:2218": "uktam / tasyopalabdhṛtvaṃ katham /",
  "GR14ss1_tatu:2219": "tatrāha ata ity ādi /",
  "GR14ss1_tatu:2220": "yad vai iti / tad-ātma-",
  "GR14ss1_tatu:2221": "caitanyaṃ kartṛ /",
  "GR14ss1_tatu:2222": "suṣuptau na paśyatīti yad ucyate tat khalu draṣṭavya-",
  "GR14ss1_tatu:2223": "viṣayābhāvād eva,",
  "GR14ss1_tatu:2224": "na tu draṣṭṛtvābhāvād ity arthaḥ /",
  "GR14ss1_tatu:2225": "sphuṭam anyat //54//",
  "GR14ss1_tatu:2226": "tad uktaṃ -",
  "GR14ss1_tatu:2227": "anvaya-vyatirekākhyas tarkaḥ syāc caturātmakaḥ /",
  "GR14ss1_tatu:2228": "āgamāpāyitadavadhi-bhedena prathamo mataḥ //",
  "GR14ss1_tatu:2229": "draṣṭṛ-dṛśya-vibhāgena dvitīyo'pi matas tathā /",
  "GR14ss1_tatu:2230": "sākṣi-sākṣya-vibhāgena tṛtīyaḥ sammataḥ satām //",
  "GR14ss1_tatu:2231": "duḥkhi-premāspadatvena caturthaḥ sukha-bodhakaḥ //",
  "GR14ss1_tatu:2232": "//11.3// iti śrī-pippalāyano nimim //55//",
  "GR14ss1_tatu:2233": "BD: padyayor vyākhyāne catvāras tarkā yojitās tān abhiyuktoktābhyāṃ",
  "GR14ss1_tatu:2234": "sārdhakārikābhyāṃ nirdiśati anvayeti /",
  "GR14ss1_tatu:2235": "tarka-śabdena tarkāṅgakam",
  "GR14ss1_tatu:2236": "anumānaṃ bodhyam /",
  "GR14ss1_tatu:2237": "āgamāpāyino dṛśyāt sākṣyād duḥkhāspadāc ca",
  "GR14ss1_tatu:2238": "dehāder ātmā bhidyate /",
  "GR14ss1_tatu:2239": "tad-avadhitvāt,",
  "GR14ss1_tatu:2240": "tad-draṣṭṛtvāt,",
  "GR14ss1_tatu:2241": "tat-sākṣitvāt,",
  "GR14ss1_tatu:2242": "premāspadatvāc ceti krameṇa hetavo neyāḥ /",
  "GR14ss1_tatu:2243": "vyatirekaś cohyaḥ //55//",
  "GR14ss1_tatu:2244": "evambhūtānāṃ jīvānāṃ cin-mātraṃ yat svarūpaṃ tayaivākṛtyā tad-aṃśitvena",
  "GR14ss1_tatu:2245": "ca tad-abhinnaṃ yat tattvaṃ tad atra vācyam iti vyaṣṭi-nirdeśa-dvārā",
  "GR14ss1_tatu:2246": "proktam / tad eva hy āśraya-saṃjñakaṃ mahāpurāṇa-lakṣaṇa-rūpaiḥ",
  "GR14ss1_tatu:2247": "sargādibhir arthaiḥ samaṣṭi-nirdeśa-dvārāpi lakṣyata ity atrāha dvābhyām -",
  "GR14ss1_tatu:2248": "-",
  "GR14ss1_tatu:2249": "atra sargo visargaś ca sthānaṃ poṣaṇam ūtayaḥ /",
  "GR14ss1_tatu:2250": "manvantareśānukathā nirodho muktir āśrayaḥ //",
  "GR14ss1_tatu:2251": "daśamasya viśuddhy-arthaṃ navānām iha lakṣaṇam /",
  "GR14ss1_tatu:2252": "varṇayanti mahātmānaḥ śrutenārthena cāñjasā // (BhP 2.10.1-2)",
  "GR14ss1_tatu:2253": "manvantarāṇi ceśānukathāś ca manvantareśānukathāḥ /",
  "GR14ss1_tatu:2254": "atra sargādayo",
  "GR14ss1_tatu:2255": "daśārthā lakṣyanta ity arthaḥ /",
  "GR14ss1_tatu:2256": "tatra ca daśamasya viśuddhy-arthaṃ tattva-",
  "GR14ss1_tatu:2257": "jñānārthaṃ navānāṃ lakṣaṇaṃ svarūpaṃ varṇayanti /",
  "GR14ss1_tatu:2258": "nanv atra naivaṃ",
  "GR14ss1_tatu:2259": "pratīyate / ata āha śrutena śrutyā kaṇṭhoktyaiva stutayādi-sthāneṣu, añjasā",
  "GR14ss1_tatu:2260": "sākṣād varṇayanti /",
  "GR14ss1_tatu:2261": "arthena tātparya-vṛttyā ca tat-tad-ākhyāneṣu //56//",
  "GR14ss1_tatu:2262": "BD: īśvara-jñānārthaṃ jīva-svarūpa-jñānaṃ nirṇītam / atha tat-",
  "GR14ss1_tatu:2263": "sādṛśyeneśvara-svarūpaṃ nirṇetuṃ pūrvoktaṃ yojayati evambhūtānām ity",
  "GR14ss1_tatu:2264": "ādinā / cin-mātraṃ yat svarūpam iti cetayitṛ ceti bodhyaṃ pūrva-nirūpaṇāt /",
  "GR14ss1_tatu:2265": "tatahivākṛtyeti cinmātratve sati cetayitṛtvaṃ yākṛtir jātis tayety arthaḥ / ākṛtis",
  "GR14ss1_tatu:2266": "tu striyāṃ rūpe sāmānya-vapuṣor api iti medinī /",
  "GR14ss1_tatu:2267": "tad-aṃśitvena jīvāṃśitvena",
  "GR14ss1_tatu:2268": "cety arthaḥ /",
  "GR14ss1_tatu:2269": "tad-abhinnaṃ jīvābhinnaṃ yad brahma-tattvam /",
  "GR14ss1_tatu:2270": "aṃśaḥ khalv",
  "GR14ss1_tatu:2271": "aṃśino na bhidyate vyaṣṭir ity arthaḥ /",
  "GR14ss1_tatu:2272": "jīvādi-śaktimad brahma samaṣṭiḥ /",
  "GR14ss1_tatu:2273": "jīvas tu vyaṣṭiḥ /",
  "GR14ss1_tatu:2274": "tādṛśa-samaṣṭi-brahma-nirūpaṇena tasya tathātvaṃ",
  "GR14ss1_tatu:2275": "vaktavyam ity arthaḥ /",
  "GR14ss1_tatu:2276": "daśamasya ceśvarasya /",
  "GR14ss1_tatu:2277": "avaśiṣṭaḥ sphuṭārthaḥ //56//",
  "GR14ss1_tatu:2278": "tam eva daśamaṃ vispaṣṭayituṃ teṣāṃ daśānāṃ vyutpādikāṃ sapta-ślokīm",
  "GR14ss1_tatu:2279": "āha --",
  "GR14ss1_tatu:2280": "bhūta-mātrendriya-dhiyāṃ janma sarga udāhṛtaḥ",
  "GR14ss1_tatu:2281": "brahmaṇo guṇa-vaiṣamyād visargaḥ pauruṣaḥ smṛtaḥ // (BhP 2.10.3)",
  "GR14ss1_tatu:2282": "bhūtāni khādīni /",
  "GR14ss1_tatu:2283": "mātrāṇi ca śabdādīni indriyāṇi ca /",
  "GR14ss1_tatu:2284": "dhī-śabdena mahad-",
  "GR14ss1_tatu:2285": "ahaṅkārau / guṇānāṃ vaiṣamyāt pariṇāmāt /",
  "GR14ss1_tatu:2286": "brahmaṇaḥ parameśvarāt",
  "GR14ss1_tatu:2287": "kartṛ-bhūtādīnāṃ janma sargaḥ /",
  "GR14ss1_tatu:2288": "puruṣo vairājo brahmā,",
  "GR14ss1_tatu:2289": "tat-kṛtaḥ pauruṣaś",
  "GR14ss1_tatu:2290": "carācara-sargo visarga ity arthaḥ /",
  "GR14ss1_tatu:2291": "sthitir vaikuṇṭha-vijayaḥ poṣaṇaṃ tad-anugrahaḥ",
  "GR14ss1_tatu:2292": "manvantarāṇi sad-dharma ūtayaḥ karma-vāsanāḥ",
  "GR14ss1_tatu:2293": "avatārānucaritaṃ hareś cāsyānuvartinām",
  "GR14ss1_tatu:2294": "puṃsām īśa-kathāḥ proktā nānākhyānopabṛṃhitāḥ // (BhP 2.10.4-5)",
  "GR14ss1_tatu:2295": "vaikuṇṭhasya bhagavato vijayaḥ sṛṣṭānāṃ tat-tan-maryādā-pālanenotkarṣaḥ /",
  "GR14ss1_tatu:2296": "sthitiḥ sthānam /",
  "GR14ss1_tatu:2297": "tataḥ sthiteṣu svabhakteṣu tasyānugrahaḥ poṣaṇam /",
  "GR14ss1_tatu:2298": "manvantarāṇi tat-tan-manvantara-sthitānāṃ manvādīnāṃ tad-anugṛhītānāṃ",
  "GR14ss1_tatu:2299": "satāṃ caritāni,",
  "GR14ss1_tatu:2300": "tāny eva dharmas tad-upāsanākhyaḥ sad-dharmaḥ / tatraiva",
  "GR14ss1_tatu:2301": "sthitau nānā-karma-vāsanā ūtayaḥ /",
  "GR14ss1_tatu:2302": "sthitāv eva harer avatārānucaritam",
  "GR14ss1_tatu:2303": "asyānuvartināṃ ca kathā īśānukathāḥ proktā ity arthaḥ /",
  "GR14ss1_tatu:2304": "nirodho 'syānuśayanam ātmanaḥ saha śaktibhiḥ /",
  "GR14ss1_tatu:2305": "muktir hitvānyathā rūpaṃ sva-rūpeṇa vyavasthitiḥ // (BhP 2.10.6)",
  "GR14ss1_tatu:2306": "sthity-anantaraṃ cātmano jīvasya śaktibhiḥ svopādhibhiḥ sahāsya harer",
  "GR14ss1_tatu:2307": "anuśayanaṃ,",
  "GR14ss1_tatu:2308": "hari-śayanānugatatvena śayanaṃ nirodha ity arthaḥ /",
  "GR14ss1_tatu:2309": "tatra hareḥ",
  "GR14ss1_tatu:2310": "śayanaṃ prapañcaṃ prati dṛṣṭi-nimīlanam /",
  "GR14ss1_tatu:2311": "jīvānāṃ śayanaṃ tatra laya iti",
  "GR14ss1_tatu:2312": "jñeyam / tatraiva nirodhe'nyathārūpam avidyādhyastam ajñatvādikaṃ hitvā",
  "GR14ss1_tatu:2313": "svarūpeṇa vyavasthitir muktiḥ //57//",
  "GR14ss1_tatu:2314": "BD: sargādīn daśa vyutpādayati tad evam ity ādinā / brahmaṇaḥ",
  "GR14ss1_tatu:2315": "parameśvarād iti /",
  "GR14ss1_tatu:2316": "kāraṇa-sṛṣṭiḥ pārameśvarī /",
  "GR14ss1_tatu:2317": "kārya-sṛṣṭis tu vairiñcīty",
  "GR14ss1_tatu:2318": "arthaḥ / muktir iti bhagavad-vaimukhyānugatayā'vidyayā racitam anyathā-",
  "GR14ss1_tatu:2319": "rūpaṃ devam ānavādibhāvaṃ hitvā tat-sāmmukhyānupravṛttayā tad-bhaktyā",
  "GR14ss1_tatu:2320": "vināśya, svarūpeṇāpahata-pāpmatvādi-guṇāṣṭaka-viśiṣṭena jīva-svarūpeṇa",
  "GR14ss1_tatu:2321": "jīvasya vyavasthitir viśiṣṭā punar āvṛtti-śūnyā punar āvṛtti-śūnyā bhagavat-",
  "GR14ss1_tatu:2322": "sannidhau sthitir muktir ity arthaḥ //57//",
  "GR14ss1_tatu:2323": "ābhāsaś ca nirodhaś ca yato 'sty adhyavasīyate",
  "GR14ss1_tatu:2324": "sa āśrayaḥ paraṃ brahma paramātmeti śabdyate / [BhP 2.10.7]",
  "GR14ss1_tatu:2325": "ābhāsaḥ sṛṣṭiḥ /",
  "GR14ss1_tatu:2326": "nirodho layaś ca yato bhavati /",
  "GR14ss1_tatu:2327": "adhyavasīyata upalabhyate",
  "GR14ss1_tatu:2328": "jīvānāṃ jñānendriyeṣu prakāśate ca /",
  "GR14ss1_tatu:2329": "sa brahmeti paramātmeti prasiddha",
  "GR14ss1_tatu:2330": "āśrayaḥ kathyate /",
  "GR14ss1_tatu:2331": "iti śabdaḥ prakārārthaḥ /",
  "GR14ss1_tatu:2332": "tena bhagavān iti ca /",
  "GR14ss1_tatu:2333": "asya vivṛtir",
  "GR14ss1_tatu:2334": "agre vidheyā //58//",
  "GR14ss1_tatu:2335": "BD: atha navabhiḥ sargādibhir lakṣaṇīyam āśraya-tattvam āha ābhāsaś ceti /",
  "GR14ss1_tatu:2336": "yata iti hetau pañcamī //58//",
  "GR14ss1_tatu:2337": "sthitau ca tatrāśraya-svarūpam aparokṣānubhavena vyaṣṭi-dvārāpi spaṣṭaṃ",
  "GR14ss1_tatu:2338": "darśayitum adhyātmādi-vibhāgam āha -",
  "GR14ss1_tatu:2339": "yo 'dhyātmiko 'yaṃ puruṣaḥ so 'sāv evādhidaivikaḥ /",
  "GR14ss1_tatu:2340": "yas tatrobhaya-vicchedaḥ puruṣo hy ādhibhautikaḥ //",
  "GR14ss1_tatu:2341": "ekam ekatarābhāve yadā nopalabhāmahe /",
  "GR14ss1_tatu:2342": "tritayaṃ tatra yo veda sa ātmā svāśrayāśrayaḥ // [BhP 2.10.8-9]",
  "GR14ss1_tatu:2343": "yo'yam ādhyātmikaḥ puruṣaś cakṣur-ādi-karaṇābhimānī draṣṭā jīvaḥ / sa",
  "GR14ss1_tatu:2344": "evādhidaivikaś cakṣur ādy-adhiṣṭhātā sūryādiḥ /",
  "GR14ss1_tatu:2345": "deha-sṛṣṭeḥ pūrvaṃ",
  "GR14ss1_tatu:2346": "karaṇānāām adhiṣṭhānābhāvenākṣamatayā karaṇa-prakāśa-",
  "GR14ss1_tatu:2347": "kartṛtvābhimāni-tat-sahāyayor ubhayor api tayor vṛtti-bhedānudayena jīvatva-",
  "GR14ss1_tatu:2348": "mātrāviśeṣāt /",
  "GR14ss1_tatu:2349": "tataś cobhayaḥ karaṇābhimāni-tad-adhiṣṭhātṛ-devatā-rūpo",
  "GR14ss1_tatu:2350": "dvirūpo vicchedo yasmāt /",
  "GR14ss1_tatu:2351": "sa ādhibhautikaś cakṣur golakādy-upalakṣito dṛśyo",
  "GR14ss1_tatu:2352": "dehaḥ puruṣa iti puruṣasya jīvasyopādhiḥ /",
  "GR14ss1_tatu:2353": "sa vā eṣa puruṣo'nna-rasa-mayaḥ",
  "GR14ss1_tatu:2354": "[TaittaU 2.1] ity ādi śruteḥ //59//",
  "GR14ss1_tatu:2355": "BD: nanu karaṇābhimānino jīvasya karaṇa-pravartaka-sūryāditvam atra",
  "GR14ss1_tatu:2356": "katham / tatrāha deha-sṛṣṭeḥ pūrvam iti karaṇānām iti /",
  "GR14ss1_tatu:2357": "adhiṣṭhānābhāvena",
  "GR14ss1_tatu:2358": "cakṣr golakādyabhāvenety arthaḥ /",
  "GR14ss1_tatu:2359": "ubhayor api tayor vṛtti-bhedānudayeneti",
  "GR14ss1_tatu:2360": "karaṇānāṃ viṣaya-grahaṇaṃ vṛttiḥ /",
  "GR14ss1_tatu:2361": "devatānāṃ tu tatra pravartakatvaṃ vṛttiḥ /",
  "GR14ss1_tatu:2362": "ayam atra niṣkarṣaḥ dehotpatteḥ pūrvam api jīvena sārdham indriyāṇi tad-",
  "GR14ss1_tatu:2363": "devatāś ca santy eva /",
  "GR14ss1_tatu:2364": "tadā teṣāṃ vṛtty-abhāvāj jīve'ntarbhāvo vivakṣitaḥ /",
  "GR14ss1_tatu:2365": "utpanne tu dehe tayor vibhāgo yad-bhavatīty āha tataś cobhaya iti //59//",
  "GR14ss1_tatu:2366": "ekam ekatarābhāva ity eṣām anyonya-sāpekṣa-siddhatve nānāśrayatvaṃ",
  "GR14ss1_tatu:2367": "darśayati / tathā hi dṛśyaṃ vinā tat-pratīty-anumeyaṃ karaṇaṃ na sidhyati /",
  "GR14ss1_tatu:2368": "nāpi draṣṭā na ca tad vinā karaṇa-pravṛtty-anumeyas tad-adhiṣṭhātā",
  "GR14ss1_tatu:2369": "sūryādiḥ / na ca taṃ vinā karaṇaṃ pravartate /",
  "GR14ss1_tatu:2370": "na ca tad vinā dṛyam ity",
  "GR14ss1_tatu:2371": "ekatarasyābhāva ekaṃ nopalabhāmahe /",
  "GR14ss1_tatu:2372": "tatra tadā tat-tritayam",
  "GR14ss1_tatu:2373": "ālocanātmakena pratyayena /",
  "GR14ss1_tatu:2374": "yo veda sākṣitayā paśyati sa paramātmā",
  "GR14ss1_tatu:2375": "āśrayaḥ / teṣām api parasparam āśrayatvam astīti tad-vyavacchedārthaṃ",
  "GR14ss1_tatu:2376": "viśeṣaṇaṃ svāśrayo'nanyāśrayaḥ /",
  "GR14ss1_tatu:2377": "sa cāsāv anyeṣām āśrayaś ceti /",
  "GR14ss1_tatu:2378": "tatrāṃśāṃśinoḥ śuddha-jīva-paramātmanor abhedāṃśa-svīkāreṇaivāśraya",
  "GR14ss1_tatu:2379": "uktaḥ / ataḥ paro'pi manute'nartham [BhP 1.7.5] iti /",
  "GR14ss1_tatu:2380": "jāgrat-svapna-suṣuptaṃ ca guṇato buddhi-vṛttayaḥ /",
  "GR14ss1_tatu:2381": "tāsāṃ vilakṣaṇo jīvaḥ sākṣitvena vivakṣitaḥ // [BhP 11.13.27] iti /",
  "GR14ss1_tatu:2382": "śuddho vicaṣṭe hy aviśuddha-kartuḥ [BhP 5.11.12] ity ādy uktasya sākṣi-",
  "GR14ss1_tatu:2383": "saṃjñinaḥ śuddha-jīvasyāśrayatvaṃ na śaṅkanīyam /",
  "GR14ss1_tatu:2384": "athavā nanv",
  "GR14ss1_tatu:2385": "ādhyātmikādīnām apy āśrayatvam asty eva /",
  "GR14ss1_tatu:2386": "satyam / tathāpi",
  "GR14ss1_tatu:2387": "parasparāśrayatvān na tatrāśrayatākaivalyam iti te tv āśraya-śabdena",
  "GR14ss1_tatu:2388": "mukhyatayā nocyanta ity āha ekam iti /",
  "GR14ss1_tatu:2389": "tarhi sākṣiṇa evāstām āśrayatvam /",
  "GR14ss1_tatu:2390": "tatrāha tritayam iti /",
  "GR14ss1_tatu:2391": "sa ātmā sākṣī jīvas tu yaḥ svāśrayo'nanyāśrayaḥ",
  "GR14ss1_tatu:2392": "paramātmā sa evāśrayo yasya tathābhūta iti /",
  "GR14ss1_tatu:2393": "vakṣyate ca haṃsa-guhya-stave",
  "GR14ss1_tatu:2394": "sarvaṃ pumān veda guṇāṃś ca taj-jño na veda sarvajñam anantam īḍe iti [BhP",
  "GR14ss1_tatu:2395": "6.4.25] / tasmāt ābhāsaś ca ity ādinoktaḥ paramātmaivāśraya iti //2.10// śrī-",
  "GR14ss1_tatu:2396": "śukaḥ //60//",
  "GR14ss1_tatu:2397": "BD: ādhyātmikādīnāṃ trayāṇāṃ mithaḥ sāpekṣatvena siddhes teṣām",
  "GR14ss1_tatu:2398": "āśrayatvaṃ nāstīti vyācaṣṭe ekam ekatarety ādinā /",
  "GR14ss1_tatu:2399": "tritayam ādhyātmikādi-",
  "GR14ss1_tatu:2400": "tritayam / nanu śuddhasya jīvasya dehendriyādi-sākṣitvābhidhānenānyān",
  "GR14ss1_tatu:2401": "apekṣatva-siddhes tasyāśrayatvaṃ kuto na brūsa tatrāha atrāṃśāṃśinor iti /",
  "GR14ss1_tatu:2402": "aṃśināṃśo'pīha gṛhīta ity arthaḥ /",
  "GR14ss1_tatu:2403": "asantoṣād vyākhyāntaram athaveti / tarhīti",
  "GR14ss1_tatu:2404": "sākṣiṇaḥ śuddha-jīvasya /",
  "GR14ss1_tatu:2405": "sarvam iti pumān jīvaḥ //60//",
  "GR14ss1_tatu:2406": "asya śrī-bhāgavatasya mahā-purāṇatva-vyañjaka-lakṣaṇaṃ prakārāntareṇa ca",
  "GR14ss1_tatu:2407": "vadann api tasyaivāśrayatvam āha dvayena -",
  "GR14ss1_tatu:2408": "sargo'syātha visargaś ca vṛttī rakṣāntarāṇi ca /",
  "GR14ss1_tatu:2409": "vaṃśo vaṃśānucaritaṃ saṃsthā hetur apāśrayaḥ //",
  "GR14ss1_tatu:2410": "daśabhir lakṣaṇair yuktaṃ purāṇaṃ tad-vido viduḥ /",
  "GR14ss1_tatu:2411": "kecit pañca-vidhaṃ brahman mahad-alpa-vyavasthayā //[BhP 12.7.9-10]",
  "GR14ss1_tatu:2412": "antarāṇi manvantarāṇi /",
  "GR14ss1_tatu:2413": "pañca-vidham -",
  "GR14ss1_tatu:2414": "sargaś ca pratisargaś ca vaṃśo manvantarāṇi ca /",
  "GR14ss1_tatu:2415": "vaṃśānucaritaṃ ceti purāṇaṃ pañca-lakṣaṇam //",
  "GR14ss1_tatu:2416": "iti kecid vadanti /",
  "GR14ss1_tatu:2417": "sa ca matabhedo mahad-alpa-vyavasthayā mahā-purāṇam alpa-purāṇam iti",
  "GR14ss1_tatu:2418": "bhinnādhikaraṇatvena /",
  "GR14ss1_tatu:2419": "yadyapi viṣṇu-purāṇādāv api daśāpi tāni lakṣyante /",
  "GR14ss1_tatu:2420": "tathāpi pañcānām eva prādhānyenoktatvād alpatvam /",
  "GR14ss1_tatu:2421": "atra daśānām",
  "GR14ss1_tatu:2422": "arthānāṃ skandheṣu yathākramaṃ praveśo na vivakṣitaḥ /",
  "GR14ss1_tatu:2423": "teṣām dvādaśa-",
  "GR14ss1_tatu:2424": "saṅkhyatvāt /",
  "GR14ss1_tatu:2425": "dvitīya-skandhoktānāṃ teṣāṃ tṛtīyādiṣ yathā-saṅkhyaṃ na",
  "GR14ss1_tatu:2426": "samāveśaḥ / nirodhādīnāṃ daśamādiṣv aṣṭama-varjam /",
  "GR14ss1_tatu:2427": "anyeṣām apy",
  "GR14ss1_tatu:2428": "anyeṣu yathokta-lakṣaṇatayā samāveśanāśakyatvād eva /",
  "GR14ss1_tatu:2429": "tad uktaṃ śrī-",
  "GR14ss1_tatu:2430": "svāmibhir eva -",
  "GR14ss1_tatu:2431": "daśame kṛṣṇa-sat-kīrti-vitānāyopavarṇyate /",
  "GR14ss1_tatu:2432": "dharma-glāni-nimittas tu nirodho duṣṭa-bhūbhujām // iti /",
  "GR14ss1_tatu:2433": "prākṛtādi-caturdhā yo nirodhaḥ sa tu varṇitaḥ / iti /",
  "GR14ss1_tatu:2434": "ato'tra skandhe śrī-kṛṣṇa-rūpasyāśrayasyaiva varṇana-prādhānyaṃ tair",
  "GR14ss1_tatu:2435": "vivakṣitam /",
  "GR14ss1_tatu:2436": "uktaṃ ca svayam eva - daśame daśamaṃ lakṣyam āśritāśraya-",
  "GR14ss1_tatu:2437": "vigraham iti /",
  "GR14ss1_tatu:2438": "evam anyatrāpy unneyam /",
  "GR14ss1_tatu:2439": "ataḥ prāyaśaḥ sarve'rthāḥ sarveṣv",
  "GR14ss1_tatu:2440": "eva skandheṣu guṇatvena vā mukhyatvena vā nirūpyanta ity eva teṣām",
  "GR14ss1_tatu:2441": "abhimatam / śrutenārthena cāñjasā ity atra ca tathaiva pratipannaṃ sarvatra",
  "GR14ss1_tatu:2442": "tat-tat-sambhavāt /",
  "GR14ss1_tatu:2443": "tataś ca parthama-dvitīyayor api mahā-purāṇatāyāṃ",
  "GR14ss1_tatu:2444": "praveśaḥ syāt /",
  "GR14ss1_tatu:2445": "tasmāt kramo na gṛhītaḥ //61//",
  "GR14ss1_tatu:2446": "BD: asyeti / prakārāntareṇeti kvacin-nāmāntaratvād arthāntaratvāc cety",
  "GR14ss1_tatu:2447": "arthaḥ / etāni daśa-lakṣaṇāni kecit tṛtīyādiṣu krameṇa sthūla-dhiyo",
  "GR14ss1_tatu:2448": "yojayanti / tān nirākurvann āha dvitīya-skandhoktānām iti / aṣṭādaśa-",
  "GR14ss1_tatu:2449": "sahasritvaṃ dvādaśa-skandhitvaṃ ca bhāgavata-lakṣaṇaṃ vyākupyeta /",
  "GR14ss1_tatu:2450": "adhyāya-pūrtau bhāgavatatvoktiś ca na sambhaved iti ca bodhyam / śuka-",
  "GR14ss1_tatu:2451": "bhāṣitaṃ ced bhāgavataṃ tarhi prathamasya dvādaśa-śeṣasya ca",
  "GR14ss1_tatu:2452": "tattvānāpattiḥ /",
  "GR14ss1_tatu:2453": "tasmād aṣṭādaśa-sahasri tat-pitur ācāryāc chukenādhītaṃ",
  "GR14ss1_tatu:2454": "kathitaṃ ceti sāmprataṃ saṃvādās tu tathaivānādi-siddhā iti sāmpratam //61//",
  "GR14ss1_tatu:2455": "atha sargādīnāṃ lakṣaṇam āha -",
  "GR14ss1_tatu:2456": "avyākṛta-guṇa-kṣobhān mahatas trivṛto'hamaḥ /",
  "GR14ss1_tatu:2457": "bhūta-mātrendriyārthānāṃ sambhavaḥ sarga ucyate // (BhP 12.7.11)",
  "GR14ss1_tatu:2458": "pradhāna-guṇa-kṣobhān mahān,",
  "GR14ss1_tatu:2459": "tasmāt triguṇo'haṅkāraḥ /",
  "GR14ss1_tatu:2460": "tasmād bhūta-",
  "GR14ss1_tatu:2461": "mātrāṇāṃ bhūta-sūkṣmāṇām indriyāṇāṃ ca /",
  "GR14ss1_tatu:2462": "sthūla-bhūtānāṃ ca / tad-",
  "GR14ss1_tatu:2463": "upalakṣita-tad-devatānāṃ ca sambhavaḥ sargaḥ /",
  "GR14ss1_tatu:2464": "kāraṇa-sṛṣṭiḥ sarga ity",
  "GR14ss1_tatu:2465": "arthaḥ /",
  "GR14ss1_tatu:2466": "puruṣānugṛhītānām eteṣāṃ vāsanāmayaḥ /",
  "GR14ss1_tatu:2467": "visargo'yaṃ samāhāro bījād bījaṃ carācaram // (BhP 12.7.12)",
  "GR14ss1_tatu:2468": "puruṣaḥ paramātmā /",
  "GR14ss1_tatu:2469": "eteṣāṃ mahad-ādīnāṃ,",
  "GR14ss1_tatu:2470": "jīvasya pūrvakarma-vāsanā-",
  "GR14ss1_tatu:2471": "pradhāno'yaṃ samāhāraḥ /",
  "GR14ss1_tatu:2472": "kārya-bhūtaś carācara-prāṇi-rūpo bījād bījam",
  "GR14ss1_tatu:2473": "iva pravāhāpanno visarga ucyate /",
  "GR14ss1_tatu:2474": "vyaṣṭi-sṛṣṭi-visarga ity arthaḥ /",
  "GR14ss1_tatu:2475": "anenotir ay",
  "GR14ss1_tatu:2476": "uktā -",
  "GR14ss1_tatu:2477": "vṛttir bhūtāni bhūtānāṃ carāṇām acarāṇi ca /",
  "GR14ss1_tatu:2478": "kṛtā svena nṝṇāṃ tatra kāmāc codanayāpi vā // (BhP 12.7.13)",
  "GR14ss1_tatu:2479": "carāṇāṃ bhūtānāṃ sāmānyato'carāṇi,",
  "GR14ss1_tatu:2480": "cakārāc carāṇi ca kāmād vṛttiḥ / tatra",
  "GR14ss1_tatu:2481": "tu nṝṇāṃ svena svabhāvena kāmāc codanayāpi vā yā niyatā vṛttir",
  "GR14ss1_tatu:2482": "jīvikākṛtā,",
  "GR14ss1_tatu:2483": "sā vṛttir ucyata ity arthaḥ /",
  "GR14ss1_tatu:2484": "rakṣācyutāvatārehā viśvasyānuyuge yuge /",
  "GR14ss1_tatu:2485": "tiryaṅ-martyarṣideveṣu hanyante yais trayī-dviṣaḥ // (BhP 12.7.14)",
  "GR14ss1_tatu:2486": "yair avatāraiḥ /",
  "GR14ss1_tatu:2487": "aneneśakathā /",
  "GR14ss1_tatu:2488": "sthānaṃ poṣaṇaṃ ceti trayam uktam /",
  "GR14ss1_tatu:2489": "manvantaraṃ manur devā manu-putrāḥ sureśvarāḥ /",
  "GR14ss1_tatu:2490": "ṛṣayo'ṃśāvatārāś ca hareḥ ṣaḍ-vidham ucyate // (BhP 12.7.15)",
  "GR14ss1_tatu:2491": "manvādyācaraṇa-kathanena sad-dharma evātra vivakṣita ity arthaḥ / tataś ca",
  "GR14ss1_tatu:2492": "prāktana-granthenaikārthyam /",
  "GR14ss1_tatu:2493": "rājñāṃ brahma-prasūtānāṃ vaṃśas traikāliko'nvayaḥ /",
  "GR14ss1_tatu:2494": "vaṃśyānucaritaṃ teṣāṃ vṛttaṃ vaṃśadharāś ca ye // (BhP 12.7.16)",
  "GR14ss1_tatu:2495": "teṣāṃ rājñāṃ ye ca vaṃśa-dharās teṣāṃ vṛttaṃ vaṃśyānucaritam // 62 //",
  "GR14ss1_tatu:2496": "BD: uddiṣṭānāṃ sargādīnāṃ krameṇa lakṣaṇāni darśayitum āha -",
  "GR14ss1_tatu:2497": "athetyādi / avyākṛteti trivṛt-padaṃ mahato'pi viśeṣaṇaṃ bodhyam / sāttvikī",
  "GR14ss1_tatu:2498": "rājasaś caiva tāmasaś ca tridhā mahān (ViP 1.2.34)",
  "GR14ss1_tatu:2499": "iti śrī-vaiṣṇavāt /",
  "GR14ss1_tatu:2500": "puruṣaḥ paramātmā viriñcāntaḥstha iti bodhyam /",
  "GR14ss1_tatu:2501": "sphuṭārthāni śiṣṭāni //62//",
  "GR14ss1_tatu:2502": "naimittikaḥ prākṛtiko nitya ātyantiko layaḥ /",
  "GR14ss1_tatu:2503": "saṃstheti kavibhiḥ proktaś caturdhāsya svabhāvataḥ // (BhP 12.7.17)",
  "GR14ss1_tatu:2504": "asya parameśvarasya /",
  "GR14ss1_tatu:2505": "svabhāvataḥ śaktitaḥ /",
  "GR14ss1_tatu:2506": "ātyantika ity anena muktir apy",
  "GR14ss1_tatu:2507": "atra praveśitā /",
  "GR14ss1_tatu:2508": "hetur jīvo'sya sargāder avidyā-karma-kārakaḥ /",
  "GR14ss1_tatu:2509": "yaṃ cānuśayinaṃ prāhur avyākṛtam utāpare // (BhP 12.7.18)",
  "GR14ss1_tatu:2510": "hetur nimittam /",
  "GR14ss1_tatu:2511": "asya viśvasya /",
  "GR14ss1_tatu:2512": "yato'yam avidyayā karma-kārakaḥ / yam eva",
  "GR14ss1_tatu:2513": "hetuṃ kecic caitanya-prādhānenānuśayinaṃ prāhuḥ /",
  "GR14ss1_tatu:2514": "apara upādhi-",
  "GR14ss1_tatu:2515": "prādhānyenāvyākṛtam iti /",
  "GR14ss1_tatu:2516": "vyatirekānvayo yasya jāgrat-svapna-suṣuptiṣu /",
  "GR14ss1_tatu:2517": "māyāmayeṣu tad brahma jīva-vṛttiṣv apāśrayaḥ // (BhP 12.7.19)",
  "GR14ss1_tatu:2518": "śrī-bādarāyaṇa-samādhi-labdhārtha-virodhād atra ca jīva-śuddha-svarūpam",
  "GR14ss1_tatu:2519": "evāśrayatvena na vyākhyāyate kintv ayam evārthaḥ /",
  "GR14ss1_tatu:2520": "jāgrad-ādiṣv avasthāsu,",
  "GR14ss1_tatu:2521": "māyāmayeṣu māyā-śakti-kalpiteṣu mahad-ādi-dravyeṣu ca / kevala-",
  "GR14ss1_tatu:2522": "svarūpeṇa vyatirekaḥ parama-sākṣitayānvayaś ca yasya tad brahma jīvānāṃ",
  "GR14ss1_tatu:2523": "vṛttiṣu śudda-svarūpatayā sopādhitayā ca vartaneṣu sthitiṣv apāśrayaḥ /",
  "GR14ss1_tatu:2524": "sarvam aty atikramyāśraya ity arthaḥ /",
  "GR14ss1_tatu:2525": "apa ity etat kahlu varjane, varjanaṃ",
  "GR14ss1_tatu:2526": "cātikrame paryavasyatīti /",
  "GR14ss1_tatu:2527": "tad evam apāśrayābhivyakti-dvāra-bhūtaṃ hetu-",
  "GR14ss1_tatu:2528": "śabda-vyapadiṣṭasya jīvasya śuddha-svarūpa-jñānam āha dvābhyām /",
  "GR14ss1_tatu:2529": "padārtheṣu yathā dravyaṃ tan-mātraṃ rūpa-nāmasu /",
  "GR14ss1_tatu:2530": "bījādi-pañcatāṃ tāsu hy avasthāsu yutāyutam //",
  "GR14ss1_tatu:2531": "virameta yadā cittaṃ hitvā vṛtti-trayaṃ svayam /",
  "GR14ss1_tatu:2532": "yogena vā tad-ātmānaṃ vedehāyā nivartate // (BhP 12.7.20-21)",
  "GR14ss1_tatu:2533": "rūpa-nāmātmakeṣu padārtheṣu ghaṭādiṣu yathā dravyaṃ pṛthivyādi yutam",
  "GR14ss1_tatu:2534": "ayutaṃ ca bhavati /",
  "GR14ss1_tatu:2535": "kārya-dṛṣṭiṃ vināpy upalambhāt /",
  "GR14ss1_tatu:2536": "tathā tan-mātraṃ",
  "GR14ss1_tatu:2537": "śuddhaṃ jīva-caitanya-mātraṃ vastu garbhādhānādi-pañcatāntāsu navasv apy",
  "GR14ss1_tatu:2538": "avasthāsv avidyayā yutaṃ svatas tv ayutam iti śuddham ātmānam itthaṃ",
  "GR14ss1_tatu:2539": "jñātvā nirviṇṇaḥ sann apāśrayānusandhāna-yogyo bhavatīty āha virameteti /",
  "GR14ss1_tatu:2540": "vṛtti-trayaṃ jāgrat-svapna-suṣupti-rūpam /",
  "GR14ss1_tatu:2541": "ātmānaṃ paramātmānam / svayaṃ",
  "GR14ss1_tatu:2542": "vāsudevāder iva māyāmayatvānusandhānena deva tyāder ivāniṣṭhitena",
  "GR14ss1_tatu:2543": "yogena vā / tataś cehāyās tad-anuśīlana-vyatirikta-ceṣṭāyāḥ // 1.7 // śrī-",
  "GR14ss1_tatu:2544": "sūtaḥ // uddiṣṭaḥ sambandhaḥ //63//",
  "GR14ss1_tatu:2545": "BD: pūrvoktāyāṃ daśa-lakṣaṇyāṃ muktir eka-lakṣaṇam / asyāṃ tu",
  "GR14ss1_tatu:2546": "caturvidhānāṃ saṃsthāyāṃ ātyantika-laya-śabditā muktir ānīteti / yaṃ",
  "GR14ss1_tatu:2547": "cānuśayinam iti bhukta-śiṣṭa-karma-viśiṣṭo jīvonuśayīty ucyate / rūpeti",
  "GR14ss1_tatu:2548": "mūrtyā saṃjñayā copeteṣv ity arthaḥ /",
  "GR14ss1_tatu:2549": "kārya-dṛṣṭim iti ghaṭādibhyaḥ pṛthag",
  "GR14ss1_tatu:2550": "api pṛthvyādeḥ prāpter ity arthaḥ /",
  "GR14ss1_tatu:2551": "apāśrayeti īśvara-dhyāna-yogyo bhavatīty",
  "GR14ss1_tatu:2552": "arthaḥ / svayam iti vāmadevaḥ khalu garbhasya eva paramātmānaṃ bubudhe,",
  "GR14ss1_tatu:2553": "yogena devahūtīty arthaḥ //63//",
  "GR14ss1_tatu:2554": "iti śrī-kali-yuga-pāvana-sva-bhajana-vibhājana-prayojanāvatāra-śrī-śrī-",
  "GR14ss1_tatu:2555": "bhagavat-kṛṣṇa-caitanya-deva-caraṇānucara-viśva-vaiṣṇava-rāja-sabhājana-",
  "GR14ss1_tatu:2556": "bhājana-śrī-rūpa-sanātanānuśāsana-bhāratī-garbhe śrī-bhāgavata-sandarbhe",
  "GR14ss1_tatu:2557": "tattva-sandarbho nāma prathamaḥ sandarbhaḥ //",
  "GR14ss1_tatu:2558": "BD: iti kalīti kali-yuga-pāvanaṃ yat sva-bhajanaṃ tasya vibhajanaṃ vistaraṇaṃ",
  "GR14ss1_tatu:2559": "prayojanaṃ yasya tādṛśo'vatāraḥ prādurbhāvo yasya,",
  "GR14ss1_tatu:2560": "tasya śrī-bhagavat-",
  "GR14ss1_tatu:2561": "kṛṣṇa-caitanya-devasya caraṇayor anucarau,",
  "GR14ss1_tatu:2562": "viśvasmin ye vaiṣṇava-rājās teṣāṃ",
  "GR14ss1_tatu:2563": "sabhāsu yat sa-bhājanaṃ sat-kāras tasya bhājane pātre ca yau śrī-rūpa-",
  "GR14ss1_tatu:2564": "sanātanau tayor anuśāsana-bhāratya upadeśa-vākyāni garbhe madhye yasya",
  "GR14ss1_tatu:2565": "tasmin //",
  "GR14ss1_tatu:2566": "ṭippaṇī tattva-sandarbhe vidyā-bhūṣaṇa-nirmitā /",
  "GR14ss1_tatu:2567": "śrī-jīva-pāṭha-saṃpṛktā sadbhir eṣā viśodhyatām //",
  "GR14ss1_tatu:2568": "iti śrīmad-baladeva-vidyā-bhūṣaṇa-viracitā tattva-sandarbha-ṭippaṇī",
  "GR14ss1_tatu:2569": "samāptā //",
  "GR14ss1_tatu:2570": "[*ENDNOTE #1] Alternative reading:",
  "GR14ss1_tatu:2571": "veda rāmāyaṇe puṇye bhārate",
  "GR14ss1_tatu:2572": "bharatarṣabha /",
  "GR14ss1_tatu:2573": "ādāv cānte ca madhye ca hariḥ sarvatra gīyate //",
  "GR14ss1_tatu:2574": "[*ENDNOTE #2] āruṣī tu manoḥ kanyā tasya patnī manīṣiṇaḥ / aurvas",
  "GR14ss1_tatu:2575": "tasyāṃ samabhavad ūruṃ bhittvā mahā-yaśāḥ // (Mbh 1.66.46)"
}