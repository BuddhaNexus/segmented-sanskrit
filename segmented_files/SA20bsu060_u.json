{
  "SA20bsu060_u:0": "[Vaidya_212]",
  "SA20bsu060_u:1": "Karmavibhaṅgopadeśaḥ /",
  "SA20bsu060_u:2": "śaṅkhakṣīramṛṇālakumudaprasmerahāraprabhaiḥ sauvarṇāgarudhūpadurdinatalaiścañcatpatākādharaiḥ /",
  "SA20bsu060_u:3": "ślādhyairdhātuvaraidharanibhair (bhūryasya)",
  "SA20bsu060_u:4": "saṃbhūṣitā",
  "SA20bsu060_u:5": "taṃ vande suranāgayakṣamukuṭāvyāghṛṣṭapādaṃ munim //",
  "SA20bsu060_u:6": "jayatu saddharmaḥ /",
  "SA20bsu060_u:7": "ityāha bhikṣā śrutasomā /",
  "SA20bsu060_u:8": "asti karma alpāyuḥsaṃvartanīyam /",
  "SA20bsu060_u:9": "asti karma alpāyuḥsaṃvartanīyamiti karmagatiryathānyāyaṃ vistareṇa vibhaktāḥ /",
  "SA20bsu060_u:10": "daśānuśaṃsāḥ pravrajyāraṇyakatve bhaikṣyacaryāyām /",
  "SA20bsu060_u:11": "daśa vaiśāradyānīti /",
  "SA20bsu060_u:12": "sarve kāmaguṇā yathānyāyaṃ yuktāḥ /",
  "SA20bsu060_u:13": "daśānuśaṃsāstathāgatacaityāñjalikarmagandhapuṣpacchatrāṇām /",
  "SA20bsu060_u:14": "kathaṃ daśānuśaṃsāḥ?",
  "SA20bsu060_u:15": "nanu bhagavatā sūtramuktamekottarike - yāvanto bhikṣavaḥ sattvā apadā vā dvipadā vā catuṣpadā vā bahupadā vā,",
  "SA20bsu060_u:16": "tathāgatasteṣāṃ sattvānāmagrata ākhyāyate yadidamarhan samyaksaṃbuddhaḥ iti vistaraḥ /",
  "SA20bsu060_u:17": "gāthā coktā -",
  "SA20bsu060_u:18": "evamacintiyo buddho buddhadharme 'pyacintiyaḥ /",
  "SA20bsu060_u:19": "yadi dharmo nvacintyo buddho 'pyacintyo",
  "SA20bsu060_u:20": "acintyaprasannasya vipāko 'pi acintiyaḥ /",
  "SA20bsu060_u:21": "kathaṃ daśa guṇāḥ puṣpacchatrādīnām? ucyate /",
  "SA20bsu060_u:22": "evametadyathāsūtramuktam,",
  "SA20bsu060_u:23": "tathaiva tannānyathā /",
  "SA20bsu060_u:24": "ye buddhe śraddadhanti,",
  "SA20bsu060_u:25": "dharme cāpi,",
  "SA20bsu060_u:26": "saṃghe ca pratipannāḥ,",
  "SA20bsu060_u:27": "teṣāmacintyaprasannasya vipāko 'pyacintyaḥ /",
  "SA20bsu060_u:28": "ye tu mithyādarśanopahatacittāḥ,",
  "SA20bsu060_u:29": "yathā - buddhasya parinirvṛtasya stūpe dattasya phalaṃ kutaḥ?",
  "SA20bsu060_u:30": "yasmānnāsti pratigrāha iti,",
  "SA20bsu060_u:31": "teṣāṃ viparītadṛṣṭīnām /",
  "SA20bsu060_u:32": "bhagavānāha - deśeme guṇāśchatrādīnām /",
  "SA20bsu060_u:33": "anenāpi tāvatsukhena puṇyāni kurvantu /",
  "SA20bsu060_u:34": "tatteṣāṃ bhaviṣyati dīrgharātraṃ hitāya sukhāya /",
  "SA20bsu060_u:35": "api ca sarve 'pi guṇā eteṣvevāntargatāḥ ucyante /",
  "SA20bsu060_u:36": "kathaṃ punarbhagavati kṛtaḥ prasādo 'cintya iti? ucyate /",
  "SA20bsu060_u:37": "yathā atraiva karmavibhaṅge uktam,",
  "SA20bsu060_u:38": "evamanyeṣu sūtrānteṣu /",
  "SA20bsu060_u:39": "api tu mandabuddhīnāmarthāya punaruktaṃ kriyate /",
  "SA20bsu060_u:40": "yathā karṇesumanaḥprabhṛtīnāṃ sthavirāṇām -",
  "SA20bsu060_u:41": "ekapuṣpapradānena aśītikalpakoṭayaḥ /",
  "SA20bsu060_u:42": "idaṃ aśraddhānīyam /",
  "SA20bsu060_u:43": "evamacintyo vipākaḥ /",
  "SA20bsu060_u:44": "tathā aśokaprabhṛtīnāṃ pāṃśudānena cakravartirājyaṃ srotāpattiphalaṃ (ca)",
  "SA20bsu060_u:45": "idamacintyamaśraddheyaṃ ca /",
  "SA20bsu060_u:46": "tathā ca aniruddhaprabhṛtīnāṃ caikapiṇḍapātapradānena cakravartirājyaṃ sapta devarājyāni paścime ca bhave 'rhattvaṃ ca prāptam /",
  "SA20bsu060_u:47": "evamādīni ca bahūni vaktavyāni /",
  "SA20bsu060_u:48": "api ca /",
  "SA20bsu060_u:49": "ekenācintanīyena sarvamākrāmyati /",
  "SA20bsu060_u:50_0": "yathoktaṃ bhagavatā abhidharme bālakāṇḍasūtre - ekacittaprasādasya vipāko varṇitaḥ",
  "SA20bsu060_u:50_1": "- yadi ānanda saṃsāre saṃsarataḥ ekacittaprasādasya vipākena saptakṛtvaḥ paranirmitavaśavartiṣu (KVU, Vaidya 213)",
  "SA20bsu060_u:51": "devaputro rājyaṃ kārayati,",
  "SA20bsu060_u:52": "saptakṛtvo nirmāṇaratiṣu /",
  "SA20bsu060_u:53": "saptakṛtvaḥ sukhiteṣu /",
  "SA20bsu060_u:54": "saptakṛtvo yāmeṣu deveṣu bhūtvā rājyaṃ kārayati /",
  "SA20bsu060_u:55": "ṣaṭ triṃśadindrarājyāni kārayati /",
  "SA20bsu060_u:56": "dvāsaptatimahārājikeṣu deveṣu kārayati /",
  "SA20bsu060_u:57": "cakravartirājyānāṃ koṭikoṭīnāṃ rājyāni kārayati /",
  "SA20bsu060_u:58": "yadi na rājyaṃ tata idamekacittaprasādasya phalam /",
  "SA20bsu060_u:59": "api ca sarvaśrāvakabuddhenāpi bhūyate /",
  "SA20bsu060_u:60": "yathā dīpaṃkareṇa buddhena dīpamālāyāḥ pradānena buddhatvaṃ prāptam /",
  "SA20bsu060_u:61": "idamapyaśraddhānāmaśraddhānīyam /",
  "SA20bsu060_u:62": "evaṃrūpāṇi karmāṇi,",
  "SA20bsu060_u:63": "yāni loke na praśraddadhati /",
  "SA20bsu060_u:64": "teṣāmaśraddhānāṃ hīnādhimuktikānāṃ bhagavānāha - daśeme guṇāścaityavandanāyāśca /",
  "SA20bsu060_u:65": "vistaraḥ /",
  "SA20bsu060_u:66": "guṇapūrṇānāṃ tu buddhamāhātmyaṃ na kevalamagratāsūtre /",
  "SA20bsu060_u:67": "uktaṃ ca yathā brāhmaṇasūtre - agro 'haṃ hi brāhmaṇaśreṣṭho loke /",
  "SA20bsu060_u:68": "iti sūtraṃ yojyam /",
  "SA20bsu060_u:69": "yathā ca bhagavān koṭusya maharṣeḥ śelasya ca tāpasasya vinayārthamāśramaṃ gataḥ /",
  "SA20bsu060_u:70": "tābhyāṃ ca bhaktena nimantritaḥ /",
  "SA20bsu060_u:71": "tābhyāṃ ca bhagavān jñātvedamudānamudānītavān -",
  "SA20bsu060_u:72": "agnihotramukhā vedā gāyatrī chandasāṃ mukham /",
  "SA20bsu060_u:73": "rājā mukhaṃ manuṣyāṇāṃ nadīnāṃ sāgaro mukham //",
  "SA20bsu060_u:74": "nakṣatrāṇāṃ mukhaṃ ādityastapatāṃ mukham /",
  "SA20bsu060_u:75": "puṇyamākāṅkṣamāṇānāṃ saṃbuddho yatatāṃ mukham //",
  "SA20bsu060_u:76": "etaddarśayati bhagavān /",
  "SA20bsu060_u:77": "yathā sarveṣāṃ yajñānāṃ jāyamānānāmagnihotraṃ mukham /",
  "SA20bsu060_u:78": "vedānāṃ gāyatrī mukham /",
  "SA20bsu060_u:79": "sarveṣāṃ puruṣāṇāṃ rājā mukham /",
  "SA20bsu060_u:80": "nadīnāṃ sāgaraḥ śreṣṭhaḥ /",
  "SA20bsu060_u:81": "nakṣatrāṇāṃ candramā agryaḥ /",
  "SA20bsu060_u:82": "tapatāmādityaḥ pradhānaḥ sāhasrāṇāṃ lokadhātūnāmavabhāsayati /",
  "SA20bsu060_u:83": "evaṃ yaścintayati - asminnekapuruṣe dattaṃ mahāphalamiti /",
  "SA20bsu060_u:84": "bhagavānāha - saṃbuddho dakṣiṇeyānāmagrya iti /",
  "SA20bsu060_u:85": "anenāpi kāraṇena bhagavānagrya /",
  "SA20bsu060_u:86": "etatsūtramapyāgame brāhmaṇanipāte vistareṇa pratyavagantavyam /",
  "SA20bsu060_u:87": "yathā ca bhagavatā etadagre dakṣiṇāvibhaṅge sūtra uktam - etadagramānanda pratipudgalikānāṃ dakṣiṇīyānāṃ yadidaṃ tathāgato 'rhan samyaksaṃbuddhaḥ /",
  "SA20bsu060_u:88": "evamagryatā bhagavato vaktavyā /",
  "SA20bsu060_u:89": "yathā ca mahāsamājīye parinirvāṇādisūtreṣu dvādaśayojaniko devānāṃ saṃnipātaḥ /",
  "SA20bsu060_u:90": "yathā mahāprātihārye 'kaniṣṭhikādibhirdevaiḥ pūjitaḥ /",
  "SA20bsu060_u:91": "mahāprātihāryaṃ ca dṛṣṭvā anekāni tīrthakaraśatāni pravrajitāni /",
  "SA20bsu060_u:92": "yathā ca tāpasā urubilvākāśyapaprabhṛtayaḥ pravrajitāḥ /",
  "SA20bsu060_u:93": "parivrājakāśca śāriputramaudgalyāyanaprabhṛtayaḥ pravrajitāḥ /",
  "SA20bsu060_u:94": "brāhmaṇāaśca brahmāyu(pūraśāyino)",
  "SA20bsu060_u:95": "vasiṣṭhabhāradvājaprabhṛtayo 'bhiprasannāḥ /",
  "SA20bsu060_u:96": "tathā rājānaḥ prasenajidbimbasāraprabhṛtayaḥ,",
  "SA20bsu060_u:97": "gṛhapatayaḥ anāthapiṇḍadaghoṣilaprabhṛtayaḥ /",
  "SA20bsu060_u:98": "evaṃ devānāṃ ye 'gryā manuṣyāṇāṃ ca,",
  "SA20bsu060_u:99": "te 'bhiprasannā bhagavati /",
  "SA20bsu060_u:100": "anenāpi kāraṇena bhagavān agryaḥ /",
  "SA20bsu060_u:101": "api ca yathaikottarikāgratāsūtra uktam - agradharmasamanvāgato devabhūtamanuṣyāgryaḥ prāptaḥ pramoditaḥ /",
  "SA20bsu060_u:102": "etaduktaṃ bhavati - nirvāṇagāmī dharmo 'dhigataḥ /",
  "SA20bsu060_u:103": "tenaḥ kāraṇenāgryaḥ /",
  "SA20bsu060_u:104": "kiṃ kāraṇaṃ pūrvamapi bodhisattvabhūtaṃ devā upasaṃkrāntāḥ /",
  "SA20bsu060_u:105": "yathā govindasūtre,",
  "SA20bsu060_u:106": "śatavarge ca tāpasasūtre indra upasaṃkrāntaḥ /",
  "SA20bsu060_u:107": "nanu tadā agradharmasamanvāgataḥ,",
  "SA20bsu060_u:108": "sāṃprataṃ nirvāṇagāmī mārgo 'dhigataḥ /",
  "SA20bsu060_u:109": "tenāgryaḥ /",
  "SA20bsu060_u:110": "evamapi deśitā dharmāḥ /",
  "SA20bsu060_u:111": "kecidāhuḥ - (KVU, Vaidya 214)",
  "SA20bsu060_u:112": "buddhaḥ parinirvṛto mokṣaṃ prāptaḥ /",
  "SA20bsu060_u:113": "tasya yat stūpe dattaṃ pratimāyāṃ vā dhūpapuṣpādikaṃ kaḥ pratigṛhṇātiḥ?",
  "SA20bsu060_u:114": "yadā buddhaḥ parinirvṛta evocyate /",
  "SA20bsu060_u:115": "aśraddhaitadvākyam,",
  "SA20bsu060_u:116": "purato vā pāpataram,",
  "SA20bsu060_u:117": "yeṣāṃ buddhaśāsanasiddhānto na viditaḥ /",
  "SA20bsu060_u:118": "ya eṣa dharmo bhagavatā diśataḥ,",
  "SA20bsu060_u:119": "etadbhagavataḥ śarīram /",
  "SA20bsu060_u:120": "sa cādya tiṣṭhati /",
  "SA20bsu060_u:121": "tasminnantarhite buddhaḥ parinirvṛto bhaviṣyati /",
  "SA20bsu060_u:122": "yāvaddharmastiṣṭhati tāvadbuddho na parinirvāpayati /",
  "SA20bsu060_u:123": "kiṃ kāraṇam?",
  "SA20bsu060_u:124": "dharmaśarīraṃ bhagavataḥ śarīraṃ pāramārthikam /",
  "SA20bsu060_u:125": "tena dharmeṇa yadā deśitena srotāpattiphalaṃ prāpsyate,",
  "SA20bsu060_u:126": "sakṛdāgāmiphalam,",
  "SA20bsu060_u:127": "anāgāmiphalam,",
  "SA20bsu060_u:128": "anāgāmiphalaṃ ca arhattvaṃ(ca) /",
  "SA20bsu060_u:129": "etadarthaṃ cāsmākaṃ pravrajyā phalaprāptinimittam /",
  "SA20bsu060_u:130": "buddhastiṣṭhatiphalāni prāpsyante /",
  "SA20bsu060_u:131": "na parinirvṛtaḥ /",
  "SA20bsu060_u:132": "tatrāyaṃ doṣaḥ syāt /",
  "SA20bsu060_u:133": "asmākaṃ tvadyāpi phalāni prāpsyante /",
  "SA20bsu060_u:134": "na parinirvṛtaḥ /",
  "SA20bsu060_u:135": "tatrāyaṃ doṣaḥ syāt /",
  "SA20bsu060_u:136": "asmākaṃ tvadyāpi phalāni prāpyante /",
  "SA20bsu060_u:137": "ārabdhavīryāṇāṃ na kiṃcid duṣkaram /",
  "SA20bsu060_u:138": "buddhe tiṣṭhamāne kartavyametatsarvaṃ kriyate /",
  "SA20bsu060_u:139": "anenāpi kāraṇena jñeyaṃ dharmaśarīrastathāgata iti /",
  "SA20bsu060_u:140": "yathā mahāparinirvāṇasūtre uktam - syādevamānanda yuṣmākaṃ parinirvṛto bhagavān /",
  "SA20bsu060_u:141": "adyāgre nāsti śāsteti /",
  "SA20bsu060_u:142": "naitadevaṃ draṣṭavyam /",
  "SA20bsu060_u:143": "adyāgre vaḥ ānanda sūtrāntaḥ śāstā /",
  "SA20bsu060_u:144": "evaṃ bhagavatā sūtrābhidharmavinayā dattāḥ /",
  "SA20bsu060_u:145": "adyāgre caiṣa buddhaḥ /",
  "SA20bsu060_u:146": "etaddarśayati /",
  "SA20bsu060_u:147": "bhagavān /",
  "SA20bsu060_u:148": "tathā na kiṃcinmātāpitṛsaṃbhavena śarīreṇa kāryaṃ kriyate /",
  "SA20bsu060_u:149": "etaddarśayati /",
  "SA20bsu060_u:150": "yadāhaṃ gṛha āvāsavasitaḥ,",
  "SA20bsu060_u:151": "na tadā mayā kaściddharmo 'bhisaṃbuddhaḥ /",
  "SA20bsu060_u:152": "tasmānna mātāpitṛsaṃbhavaṃ śarīraṃ buddhaḥ /",
  "SA20bsu060_u:153": "yadā tvahamekonatriṃśadvarṣādgṛhānnirgataḥ,",
  "SA20bsu060_u:154": "ye duḥkhena dharmamicchanti te duṣkaracaryayā vismāpitāḥ /",
  "SA20bsu060_u:155": "na ca me kaścidduḥkhena dharme 'dhigataḥ /",
  "SA20bsu060_u:156": "yathā romaharṣaṇīyasūtre uktāḥ,",
  "SA20bsu060_u:157": "tathā pratyavagantavyāḥ /",
  "SA20bsu060_u:158": "ṣaḍvarṣāṇi duṣkaraṃ kṛtam /",
  "SA20bsu060_u:159": "na ca tena kaściddharmo 'dhigataḥ /",
  "SA20bsu060_u:160": "paścānmayā bhojanaṃ bhuktaṃ śarīrabalaṃ ca prāpya vaiśākhamāsapūrṇapañcadaśyāṃ bodhimūle niṣaṇṇenānuttarā samyaksaṃbodhiḥ prāptā /",
  "SA20bsu060_u:161": "vārāṇasyāṃ gatvā dharmacakra pravartitam /",
  "SA20bsu060_u:162": "tena dharmeṇa phalādhigamaḥ kriyate /",
  "SA20bsu060_u:163": "sa cā - - - - ti /",
  "SA20bsu060_u:164": "anenāpi kāraṇena dharmakāyāstathāgatāḥ /",
  "SA20bsu060_u:165": "yathā vinaye pāṭhaḥ /",
  "SA20bsu060_u:166": "bhagavantaṃ bhagavato mātṛṣvasāha - jīvantu bhavanta bhaga - - - - - - /",
  "SA20bsu060_u:167": "yattu bhagavatoktam - - - - na te 'haṃ gautami pureva vaktavyaḥ /",
  "SA20bsu060_u:168": "sāha - atha kathaṃ bhagavān vaktavyaḥ?",
  "SA20bsu060_u:169": "bhagavānāha - evaṃ vaktavyam - dī(rgharātraṃ bhagava)",
  "SA20bsu060_u:170": "to dharmastiṣṭhatu /",
  "SA20bsu060_u:171": "etaddarśayati - na mama mātāpitṛsaṃbhavena śarīreṇa kiṃcinniṣṭhā /",
  "SA20bsu060_u:172": "ato dharmaśarīraṃ me dīrgharātraṃ",
  "SA20bsu060_u:173": "tiṣṭhatu / yāni mayā saṃsāre duṣkarasahasrāṇi kṛtāni,",
  "SA20bsu060_u:174": "tānyatīva dharmasyārthāya /",
  "SA20bsu060_u:175": "anenāpi kāraṇena ya eva bhagavataḥ śarīraṃ - - - /",
  "SA20bsu060_u:176": "mahāparinirvāṇasūtre uktam - āgatā ānanda devāḥ,",
  "SA20bsu060_u:177": "divyāni ca candanacūrṇāni gṛhya,",
  "SA20bsu060_u:178": "divyāni ca māndāravāṇi puṣpāṇi,",
  "SA20bsu060_u:179": "divyāni - - - - - - nanda evaṃ tathāgataḥ satkṛto bhavati gurukṛto mānito vā pūjito vā /",
  "SA20bsu060_u:180": "yaḥ punaḥ kaścidānanda mama śāsane 'pramatto viharati,",
  "SA20bsu060_u:181": "ā - - - - kurute dharmaṃ dhārayati,",
  "SA20bsu060_u:182": "tenāhaṃ satkṛto gurukṛto mānitaḥ pūjito bhavāmi /",
  "SA20bsu060_u:183": "etaddarśayati /",
  "SA20bsu060_u:184": "kāśyapasya samyaksaṃbuddha(sya bhikṣu)",
  "SA20bsu060_u:185": "bhikṣuṇībhirupāsakopāsikābhiḥ /",
  "SA20bsu060_u:186": "(taṃ ca) śarīrapūjā kṛtā,",
  "SA20bsu060_u:187": "na dharmo dhāritaḥ /",
  "SA20bsu060_u:188": "yāvaddharmo 'ntarhitaḥ /",
  "SA20bsu060_u:189": "evamāpūryamapyevaṃ kari - - - - - - - (apa)",
  "SA20bsu060_u:190": "cayitavyaḥ /",
  "SA20bsu060_u:191": "etanmama śarīram /",
  "SA20bsu060_u:192": "etaddarśayati - (KVU, Vaidya 215)",
  "SA20bsu060_u:193": "mayi parinirvṛte yatkartavyam /",
  "SA20bsu060_u:194": "dharmaṃ satkariṣyata evoktam /",
  "SA20bsu060_u:195": "dharmakāyāsta(thāgatāḥ) /",
  "SA20bsu060_u:196": "mahāparinivāṇe āryānandaḥ pṛcchati - kathamasmābhirbhagavati parinirvṛte bhagavaccharīrapratipattiḥ kāryā?",
  "SA20bsu060_u:197": "bhagavānāha - alpotsukairyuṣmābhirbhavitavyam /",
  "SA20bsu060_u:198": "upāsakāḥ śarīraṃ yathā jñāsyanti,",
  "SA20bsu060_u:199": "tathā kariṣyanti /",
  "SA20bsu060_u:200": "etaddarśayati - yadetaddharmaśarīram,",
  "SA20bsu060_u:201": "etadyuṣmābhiḥ paripālitavyam /",
  "SA20bsu060_u:202": "upāsakābahuvyagrāḥ /",
  "SA20bsu060_u:203": "asamartha dharmadhāraṇaṃ kartum /",
  "SA20bsu060_u:204": "anena cirasthitenāhaṃ cirasthitiko bhaviṣyāmīti /",
  "SA20bsu060_u:205": "yathā ca devāvatārasūtre utpalavarṇābhikṣuṇyā cakravartirūpaṃ nirmāya bhagavān devalokāvatīrṇaḥ prathamaṃ vanditaḥ /",
  "SA20bsu060_u:206": "sā tuṣṭā /",
  "SA20bsu060_u:207": "mayā bhagavān prathamaṃ vanditaḥ /",
  "SA20bsu060_u:208": "tasyāśca ( - - - - - - - ) taṃ jñātvā srotāpattiphalaṃ prāptam /",
  "SA20bsu060_u:209": "etaddarśayati - na mātāpitṛsaṃbhavena śarīreṇa varṇitena vandito bhavāmi /",
  "SA20bsu060_u:210": "yena phalaṃ prāptaṃ vanditaḥ /",
  "SA20bsu060_u:211": "etadarthameva ca tatra gāthoktāḥ -",
  "SA20bsu060_u:212": "manuṣyapratilābhena svargāṇāṃ gamanena ca /",
  "SA20bsu060_u:213": "pṛthivyāmekarājyaṃ ca srotāpattiphalaṃ param //",
  "SA20bsu060_u:214": "anenāpi kāraṇena dharma eva bhagavataḥ śarīram /",
  "SA20bsu060_u:215": "yathā ca bodhimūlasūtre bhagavānayodhyāyāṃ viharati /",
  "SA20bsu060_u:216": "atha paścimeṣu janapadeṣu dvau bhikṣū prativasataḥ sakhāyau /",
  "SA20bsu060_u:217": "tau bhagavaddarśanāya prasthitau /",
  "SA20bsu060_u:218": "mahāṭavyāṃ prapannau /",
  "SA20bsu060_u:219": "tṛṣārtābhyāṃ tābhyāṃ pānīyaṃ prāptam /",
  "SA20bsu060_u:220": "ekena tṛṣitena pītam /",
  "SA20bsu060_u:221": "dvitīya āha - nāhaṃ bhagavataḥ śikṣāmatikramiṣyāmi /",
  "SA20bsu060_u:222": "aparisrāvaṃ saprāṇakametatpānīyamiti /",
  "SA20bsu060_u:223": "dharmaśca bhagavataḥ śarīram /",
  "SA20bsu060_u:224": "tamanupālayatā dṛṣṭa eva mayā bhagavān /",
  "SA20bsu060_u:225": "sa tṛṣārto bhagavantaṃ namaskurvan kālagataḥ,",
  "SA20bsu060_u:226": "prasannacittaśca deveṣūpapannaḥ /",
  "SA20bsu060_u:227": "dvitīyo bhikṣuḥ sapramāṇakaṃ pānīyaṃ pītvā anupūrveṇa bahubhirdivasairbhagavataḥ samīpaṃ gataḥ /",
  "SA20bsu060_u:228": "sa ca deveṣūpapanno bhikṣuḥ pūrvaṃ gataḥ /",
  "SA20bsu060_u:229": "yena saprāṇakaṃ pānīyaṃ pītaḥ tasya bhikṣorbhagavatā mātāpitṛsaḥbhavaḥ śarīraḥ darśitam - etanmama śarīraḥ paśya /",
  "SA20bsu060_u:230": "sa ca devalokopapanno bhikṣurbhagavatoktaḥ - darśaya śarīraḥ te /",
  "SA20bsu060_u:231": "devaputraśarīraḥ divyaḥ darśitam /",
  "SA20bsu060_u:232": "sa bhikṣuḥ saḥvignaḥ pṛcchati - bhagavan, kimidam?",
  "SA20bsu060_u:233": "bhagavānāha - ya eṣa devaputro 'nena tṛṣṇārtena saprāṇakamudakaḥ na pītam /",
  "SA20bsu060_u:234": "mayā yathoktā śikṣā rakṣitā /",
  "SA20bsu060_u:235": "eṣa dvitīyo mātāpitṛsaḥbhavaḥ śarīraḥ draṣṭukāmaḥ sapraṇākaḥ pānīyaḥ pītvā etasya mayā mātāpitṛsaḥbhavaḥ śarīraḥ darśitam - etaccharīraḥ paśya /",
  "SA20bsu060_u:236": "yadyanena kaścidguṇo na dṛṣṭaḥ,",
  "SA20bsu060_u:237": "tena ca mātāpitṛsaḥbhavametaccharīraḥ dṛṣṭam,",
  "SA20bsu060_u:238": "na tenāhaḥ dṛṣṭaḥ /",
  "SA20bsu060_u:239": "etadarthameva gāthoktā -",
  "SA20bsu060_u:240": "cīvarakarṇakaḥ cenniśrāya ākramanti pade pade /",
  "SA20bsu060_u:241": "aparādhena tiṣṭhanti na te buddhasya sāntike //",
  "SA20bsu060_u:242": "yojanānāṃ sahasreṣu ye śrutvā na subhāṣitam /",
  "SA20bsu060_u:243": "tadarthaṃ pratipadyanti te vai buddhasya sāntike //",
  "SA20bsu060_u:244": "yathā ca bhagavān dharmaprītyarthaṃ nandakasya bhikṣādharmaśrāvaṇāyopasaṃkrāntaḥ /",
  "SA20bsu060_u:245": "yathā copasthāpanakasūtre uktam - paryeṣata bhikṣavaḥ /",
  "SA20bsu060_u:246": "upasthāpayati dharmaṃ ca me dhārayiṣyati /",
  "SA20bsu060_u:247": "sūtraṃ geyaṃ vyākaraṇamitivṛttaṃ gāthodānam /",
  "SA20bsu060_u:248": "evaṃ navāṅgaśāsanaṃ yo mama dhārayati,",
  "SA20bsu060_u:249": "taṃ mārgayata /",
  "SA20bsu060_u:250": "na mātāpitṛsaṃbhavasya (KVU, Vaidya 216)",
  "SA20bsu060_u:251": "śarīrasya upasthāpakaṃ mārgayata /",
  "SA20bsu060_u:252": "kiṃ kāraṇam?",
  "SA20bsu060_u:253": "yathoktaṃ ṛddhipādanipāte mṛgāramātuḥ prāsāde - evaṃ bhāviteṣu bhikṣavastathāgataścaturṣu ṛddhipādeṣu kalpaṃ vā tiṣṭhet kalpāvaśeṣaṃ vā /",
  "SA20bsu060_u:254": "etaddarśayati - na yūyaṃ samarthā mama śarīraṃ kalpaṃ vā dhārayitum /",
  "SA20bsu060_u:255": "eṣa tu dharmo dhārayitavyaḥ /",
  "SA20bsu060_u:256": "etanmama śarīram /",
  "SA20bsu060_u:257": "yathā ca mahādevasūtre uktam - mā mama bhaviṣyatha paścima - - - - /",
  "SA20bsu060_u:258": "- - - - - - - - tmanāṃ yadidaṃ kauṇḍinyaḥ /",
  "SA20bsu060_u:259": "mahāprajñānāṃ sāriputraḥ /",
  "SA20bsu060_u:260": "ṛddhimatāṃ maudgalyāyanaḥ /",
  "SA20bsu060_u:261": "yāvaddakṣiṇeyānāṃ subhūtiḥ kulaputraḥ /",
  "SA20bsu060_u:262": "evaṃ sarvasūtraṃ vaktavyam /",
  "SA20bsu060_u:263": "bhikṣuṇīnāmagratāsūtre uktam,",
  "SA20bsu060_u:264": "evamupāsakānāmupāsikānāmagratāsūtre uktam /",
  "SA20bsu060_u:265": "tathā catuṣparṣadasūtram -",
  "SA20bsu060_u:266": "bhikṣavaḥ / vyakto vinītaḥ viśāradaḥ /",
  "SA20bsu060_u:267": "bahuśrutaḥ /",
  "SA20bsu060_u:268": "dharmakathikaḥ /",
  "SA20bsu060_u:269": "dharmārthapratipannaḥ saṃghaṃ śobhayati /",
  "SA20bsu060_u:270": "bhikṣuṇī /",
  "SA20bsu060_u:271": "upāsakaḥ /",
  "SA20bsu060_u:272": "upāsikā /",
  "SA20bsu060_u:273": "bhikṣavaḥ /",
  "SA20bsu060_u:274": "vyaktā vinītā viśāradā bahuśrutā dhārmikā dharmārthapratipannāḥ saṃghaṃ śobhayanti /",
  "SA20bsu060_u:275": "tadapi sūtraṃ vaktavyam /",
  "SA20bsu060_u:276": "api ca /",
  "SA20bsu060_u:277": "ekapudgale 'pi tāvacca asmākaṃ vītarāge 'prameyā dakṣiṇā /",
  "SA20bsu060_u:278": "yathoktamugrasūtre - paśyogra bhikṣuḥ cīvareṇa prāvṛtenāpramāṇaṃ samādhimupasaṃpadya viharati /",
  "SA20bsu060_u:279": "aprameyastasya puṇyasya puṇyābhiṣyandaḥ /",
  "SA20bsu060_u:280": "kuśalābhiṣyandaḥ sukhasyāhāraḥ /",
  "SA20bsu060_u:281": "tathā piṇḍapātaśayanāsanaglānapratyayabhaiṣajyaṃ paribhuktvā apramāṇaṃ samādhimupasaṃpadya viharati /",
  "SA20bsu060_u:282": "tadyathogra gṛhapate saṃbahulā mahānadya ekībhāvaṃ gacchanti /",
  "SA20bsu060_u:283": "na śakyaṃ te udakaṃ parisaṃkhyātum /",
  "SA20bsu060_u:284": "atha ca punaraprameyo 'saṃkhyeyo mahānudakaskandhaḥ iti saṃkhyāṃ gacchanti /",
  "SA20bsu060_u:285": "katamā mahānadyaḥ?",
  "SA20bsu060_u:286": "gaṅgā yamunā sarayū āryavatī mahī /",
  "SA20bsu060_u:287": "na śakyaṃ tadudakaṃ parisaṃkhyātum /",
  "SA20bsu060_u:288": "atha ca punaraprameyo 'saṃkhyeyo mahānudakaskandhaḥ saṃkhyāṃ gacchanti /",
  "SA20bsu060_u:289": "evamevogra paśya bhikṣuḥ cīvaraṃ paribhuñjannapramāṇaṃ samādhimupasaṃpadya viharati /",
  "SA20bsu060_u:290": "evaṃ piṇḍapātaśayanāsanaglānabhaiṣajyaṃ paribhuñjannapramāṇaṃ samādhimupasaṃpadya viharati /",
  "SA20bsu060_u:291": "apramāṇastasya puṇyasya puṇyābhiṣyandaḥ kuśalābhiṣyandaḥ sukhasyāhāraḥ /",
  "SA20bsu060_u:292": "evameva pudgale 'pi tāvacchīlavati asmākaṃ dattamaprameyaphalaṃ bhavati /",
  "SA20bsu060_u:293": "tathā ārāmadānavihāradānāni /",
  "SA20bsu060_u:294": "velāmasūtre,",
  "SA20bsu060_u:295": "dakṣiṇāsūtre vistaraḥ pratyavagantavyaḥ /",
  "SA20bsu060_u:296": "tathā parinirvṛtasya bhagavataḥ stūpe kṛtāyāḥ pūjāyā aprameyo vipākaḥ /",
  "SA20bsu060_u:297": "yathoktaṃ karmavibhaṅge - daśānuśaṃsāstathāgatapūjāyāḥ /",
  "SA20bsu060_u:298": "kiṃ kāraṇam?",
  "SA20bsu060_u:299": "yaḥ kaściddānapatiḥ,",
  "SA20bsu060_u:300": "sa mahābhogavattāṃ vā prārthayan dānaṃ dadāti,",
  "SA20bsu060_u:301": "svargasukhaṃ vā cintayan,",
  "SA20bsu060_u:302": "mokṣanimittaṃ vā /",
  "SA20bsu060_u:303": "tacca sarvamuktam - yathā mahābhogaśca bhavati /",
  "SA20bsu060_u:304": "svargeṣūpapadyate /",
  "SA20bsu060_u:305": "kṣipraṃ ca parinirvāti /",
  "SA20bsu060_u:306": "evamaprameyaḥ stūpe kṛtādhikārasya vipākaḥ /",
  "SA20bsu060_u:307": "na yathānyeṣāṃ vākyānāṃ devadattamanena gṛhṇāti /",
  "SA20bsu060_u:308": "asti karma asmākaṃ yaḥ stūpe dattamapaharati,",
  "SA20bsu060_u:309": "tasyāparimāṇaṃ pāpam /",
  "SA20bsu060_u:310": "teṣāmupamānaṃ na teṣāṃ pramāṇaṃ kriyate /",
  "SA20bsu060_u:311": "yatkiṃcidasmin pṛthivīmaṇḍale sarvasattvānāṃ hiraṇyasuvarṇaṃ dhanadhānyaṃ",
  "SA20bsu060_u:312": "vastrālaṃkārādiḥ,",
  "SA20bsu060_u:313": "tasya sarvasya yaḥ kaścidapahāraṃ karoti,",
  "SA20bsu060_u:314": "tasmātpāpātprabhūtataraṃ pāpaṃ yaḥ stūpe dattamapaharati /",
  "SA20bsu060_u:315": "eṣo 'smākaṃ siddhāntaḥ - yatstūpe dattaṃ tatstūpe eva yojyam /",
  "SA20bsu060_u:316": "yatsaṃghe, tatsaṃghe evopayojyam /",
  "SA20bsu060_u:317": "eṣa svasiddhāntaḥ pratiṣṭhāpitaḥ /",
  "SA20bsu060_u:318": "yathāsmākaṃ bhagavān tiṣṭhati,",
  "SA20bsu060_u:319": "tasmiṃśca kṛto 'dhikāro 'prameyavipākaḥ /",
  "SA20bsu060_u:320": "kathaṃ punarbāhyā ye devāsteṣāṃ datte kiṃ puṇyaṃ phalate? (KVU, Vaidya 217)",
  "SA20bsu060_u:321": "evaṃ saṃpratipannāḥ /",
  "SA20bsu060_u:322": "buddhaḥ parinirvṛtaḥ /",
  "SA20bsu060_u:323": "asmākaṃ devāstiṣṭhanti /",
  "SA20bsu060_u:324": "evaṃ ca brūmaḥ - yastiṣṭhati yadeva bhaktā vā dhūpaṃ vā puṣpaṃ vā gandhaṃ vā dīpaṃ vā bhojanaṃ vā vastraṃ vā alaṃkāraṃ vā hiraṇyaṃ vā suvarṇaṃ vā prayacchanti,",
  "SA20bsu060_u:325": "kimayaṃ hastena hastaṃ na pratigṛhṇāti?",
  "SA20bsu060_u:326": "atha na pratigṛhṇāti,",
  "SA20bsu060_u:327": "buddhasya teṣāṃ ca kaḥ prativiśeṣaḥ?",
  "SA20bsu060_u:328": "atha matam - devānāṃ vā arcāsteṣāṃ pratikṛtayaḥ pūjyante /",
  "SA20bsu060_u:329": "asmāpamapi buddhasya dharmaśarīraṃ tiṣṭhati /",
  "SA20bsu060_u:330": "guṇāśca pūjyante /",
  "SA20bsu060_u:331": "pratimāsu ye dhūpaṃ gandhaṃ puṣpaṃ pratiyacchanti /",
  "SA20bsu060_u:332": "evaṃ kṛte 'smākameva datte stūpeṣu puṇyamasti /",
  "SA20bsu060_u:333": "pūjyante /",
  "SA20bsu060_u:334": "yasmānna pratigṛhṇāti,",
  "SA20bsu060_u:335": "tasmānnāsti devāḥ /",
  "SA20bsu060_u:336": "athāsti devāḥ,",
  "SA20bsu060_u:337": "kasmānna pratigṛhṇanti?",
  "SA20bsu060_u:338": "kiṃ kāraṇam?",
  "SA20bsu060_u:339": "uktaṃ bhagavatā - trayāṇāṃ samavāyena dakṣiṇā mahāphalā bhavati /",
  "SA20bsu060_u:340": "yadi tāvaddātā bhavati,",
  "SA20bsu060_u:341": "yacca dravyaṃ dātavyaṃ hiraṇyasuvarṇādi tacca bhavati,",
  "SA20bsu060_u:342": "ye dakṣiṇīyāḥ /",
  "SA20bsu060_u:343": "pratigrāhakāḥ devā manuṣyā vā /",
  "SA20bsu060_u:344": "evaṃ teṣāṃ trayāṇāmapi samavāyaiḥ /",
  "SA20bsu060_u:345": "na dānapratidānaṃ hastena hastaṃ dattaṃ mahāphalaṃ bhavati /",
  "SA20bsu060_u:346": "yadyastyeva,",
  "SA20bsu060_u:347": "kiṃ ca na pratigṛhṇanti?",
  "SA20bsu060_u:348": "tadbhaktānām /",
  "SA20bsu060_u:349": "atha pratigṛhṇanti,",
  "SA20bsu060_u:350": "tadbhaktānām /",
  "SA20bsu060_u:351": "atha na pratigṛhṇanti, kiṃ kṛtvā?",
  "SA20bsu060_u:352": "atha yuktaṃ ca bhaktānāmevaṃ krodhaḥ kāraṇam /",
  "SA20bsu060_u:353": "atha teṣāṃ satyaṃ nāsmākaṃ devaḥ kruddha iti /",
  "SA20bsu060_u:354": "ucyate /",
  "SA20bsu060_u:355": "yadi na kruddhāḥ,",
  "SA20bsu060_u:356": "kimarthaṃ na pratigṛhṇanti?",
  "SA20bsu060_u:357": "tasmānnāsti saḥ /",
  "SA20bsu060_u:358": "idaṃ tṛtīyaṃ kāraṇam /",
  "SA20bsu060_u:359": "yacca teṣāṃ devānāṃ devabhaktāḥ suvarṇaṃ hiraṇyaṃ vā pādamūle prayacchanti,",
  "SA20bsu060_u:360": "evaṃ devasya ko bandho vā iti /",
  "SA20bsu060_u:361": "tadyadi tasya dhūpeṣu puṣpeṣu gandheṣu vā mālyakare vopayujyate /",
  "SA20bsu060_u:362": "yena tu dattaṃ tasya puṇyaphalamasti /",
  "SA20bsu060_u:363": "atha taddravyamanyaireva gṛhītam,",
  "SA20bsu060_u:364": "yo dātā tasya puṇyaphalaṃ nāsti /",
  "SA20bsu060_u:365": "ye ca gṛhṇanti vayaṃ devabhaktā devapādopajīvinaḥ /",
  "SA20bsu060_u:366": "devo vayaṃ caikamiti /",
  "SA20bsu060_u:367": "teṣāmadattadevaiśvarye devadravyāpahāre kiṃ kāraṇam?",
  "SA20bsu060_u:368": "devadravyamanyena grāhyam /",
  "SA20bsu060_u:369": "iha devasya samo vā dravyaṃ gṛhyet prativiśiṣṭo vā?",
  "SA20bsu060_u:370": "na ca devasya kaścittulyaḥ,",
  "SA20bsu060_u:371": "prāgeva viśiṣṭataraśca /",
  "SA20bsu060_u:372": "te prativiśiṣṭatarāḥ /",
  "SA20bsu060_u:373": "kiṃ kāraṇam?",
  "SA20bsu060_u:374": "yasmātte tasya praṇipātaṃ kurvanti /",
  "SA20bsu060_u:375": "devapāde ca svapanti /",
  "SA20bsu060_u:376": "yadā te viśiṣṭatarāḥ,",
  "SA20bsu060_u:377": "kimarthaṃ devaḥ prasādyate?",
  "SA20bsu060_u:378": "atha tatra devadravyagrahaṇe pāpaṃ nāsti,",
  "SA20bsu060_u:379": "anyeṣāmapio taskarāṇāṃ ye cauryeṇa jīvanti,",
  "SA20bsu060_u:380": "taddravyaparasvāpahāraṃ ca kurvanti,",
  "SA20bsu060_u:381": "teṣāmapi pāpaṃ nāsti /",
  "SA20bsu060_u:382": "atha mātā pitā putro rājā bhṛtyaḥca yathādravyaṃ yathāpaitryaṃ dravyaṃ putro gṛhṇāti /",
  "SA20bsu060_u:383": "bhṛtyo vā rājño dravyaṃ gṛhṇāti,",
  "SA20bsu060_u:384": "tathā vayamapi /",
  "SA20bsu060_u:385": "evamapyayuktam /",
  "SA20bsu060_u:386": "kiṃ kāraṇam?",
  "SA20bsu060_u:387": "putrasya tu piturdravyaṃ gṛhṇato mahān pātakaḥ /",
  "SA20bsu060_u:388": "atha matam - rājabhṛtyavaddravyamiti /",
  "SA20bsu060_u:389": "ucyate /",
  "SA20bsu060_u:390": "rājā adattānāṃ gṛhṇamāṇaṃ putraṃ ca piotā ca dadyāt pitā,",
  "SA20bsu060_u:391": "prāgeva bhṛtyam /",
  "SA20bsu060_u:392": "tasmādasmadarthaṃ so 'yaṃ dṛṣṭāntaḥ /",
  "SA20bsu060_u:393": "yaccaivaṃ saṃpratipannāḥ - vayaṃ devabhaktāstatpādopajīvinaśca,",
  "SA20bsu060_u:394": "tasmādgṛhṇīma iti /",
  "SA20bsu060_u:395": "taccāyuktam /",
  "SA20bsu060_u:396": "kiṃ kāraṇam?",
  "SA20bsu060_u:397": "na ca devabhaktāste devadravyaṃ gṛhṇanti /",
  "SA20bsu060_u:398": "atha gṛhṇanti,",
  "SA20bsu060_u:399": "na te tadbhaktā bhavanti /",
  "SA20bsu060_u:400": "na kaścidbhaktimān devadravyaṃ gṛhṇāti /",
  "SA20bsu060_u:401": "na teṣāṃ devabhaktirbhavati /",
  "SA20bsu060_u:402": "devadravye teṣāṃ bhaktiḥ /",
  "SA20bsu060_u:403": "na teṣāṃ kiṃcitpāpaṃ na vidyate,",
  "SA20bsu060_u:404": "ye 'dattaṃ gṛhṇanti /",
  "SA20bsu060_u:405": "kiṃ kāraṇam?",
  "SA20bsu060_u:406": "pūrvarṣibhirmūle chinne tapovṛkṣaśākhāyāṃ yasya luptapitṛsnehastasyetaro janaḥ /",
  "SA20bsu060_u:407": "etaduktaṃ bhavati - yo 'dattaṃ devadravyaṃ gṛhṇāti,",
  "SA20bsu060_u:408": "na tasya kiṃcidakaraṇīyam /",
  "SA20bsu060_u:409": "kiṃ kāraṇam? (KVU, Vaidya 218)",
  "SA20bsu060_u:410": "na te bhaktimantaḥ /",
  "SA20bsu060_u:411": "atha te bhaktimantaḥ,",
  "SA20bsu060_u:412": "śatravaḥ ke khyāpitā devasya?",
  "SA20bsu060_u:413": "atha matam - yathā amamāstena teṣāṃ dravyaṃ na prayojanam /",
  "SA20bsu060_u:414": "ucyate /",
  "SA20bsu060_u:415": "asti keṣāṃciddevānāṃ śrutiryathā devayajñavidhvaṃsanaṃ pṛthivyā apahāraśca kṛta iti /",
  "SA20bsu060_u:416": "kasmātte 'mamā na bhavanti?",
  "SA20bsu060_u:417": "asmādasmākameva dattaṃ na devasya /",
  "SA20bsu060_u:418": "ucyate /",
  "SA20bsu060_u:419": "dānapatinā kimartham?",
  "SA20bsu060_u:420": "asmākameva dattam /",
  "SA20bsu060_u:421": "yasmādutsṛjya devasya,",
  "SA20bsu060_u:422": "tasmānna yuṣmākaṃ dattam /",
  "SA20bsu060_u:423": "atha matam - devasyaiva tuṣṭiryadvayaṃ gṛhvīmaḥ /",
  "SA20bsu060_u:424": "kimarthaṃ devena sa dātā noktaḥ - eṣāṃ prayaccha,",
  "SA20bsu060_u:425": "eṣāṃ datto - - - - bhaviṣyāmīti /",
  "SA20bsu060_u:426": "yasmāddātā devena noktaḥ,",
  "SA20bsu060_u:427": "taiśca gṛhītam,",
  "SA20bsu060_u:428": "tasmāddātuḥ puṇyaphalaṃ nāsti /",
  "SA20bsu060_u:429": "ye ca gṛhṇanti teṣāmadattādānam /",
  "SA20bsu060_u:430": "atha matam - devasya puṇye ca - - - - taccāyuktam /",
  "SA20bsu060_u:431": "kiṃ kāraṇam?",
  "SA20bsu060_u:432": "yasmāddevena tad dravyaṃ svayameva gṛhya hastena hastaṃ teṣāṃ na pratipāditam /",
  "SA20bsu060_u:433": "yathoktaṃ bhagavatā - trayāṇāṃ samavāyena dakṣiṇā mahāphalā bhavatyeveti /",
  "SA20bsu060_u:434": "evaṃ kiṃ na dattam?",
  "SA20bsu060_u:435": "evaṃ caite viśiṣṭāḥ samānādeva /",
  "SA20bsu060_u:436": "ucyate - paradravyāpahāramapi kariṣyati /",
  "SA20bsu060_u:437": "asti ca ke - - - nānāpi jīvanti /",
  "SA20bsu060_u:438": "tatparadravyamaśaktito na gṛhṇanti /",
  "SA20bsu060_u:439": "kecidrājādattabhayāt /",
  "SA20bsu060_u:440": "etāni devānāṃ ca devabhaktānāṃ ca devadharmasya pa - - - - - kāni /",
  "SA20bsu060_u:441": "adyāpi cātra bhūtaṃ vaktavyametattāvaddevasya tīrthayātramapi teṣāṃ kaḥ pratigṛhṇati /",
  "SA20bsu060_u:442": "tāsāṃ ca nadīnāṃ ca kūlāni viśālāni pā - - - - kālagatāḥ /",
  "SA20bsu060_u:443": "yattīrtheṣu śrāvayanti kastīrthayātrāṃ teṣāṃ pratigṛhṇāti?",
  "SA20bsu060_u:444": "atha matam - nadyāṃ snāyāmastīrthamuddiśya asyā nadyāstasmāttīrtha - - - - - yate /",
  "SA20bsu060_u:445": "siddho 'smatpakṣaḥ /",
  "SA20bsu060_u:446": "kiṃ kāraṇam?",
  "SA20bsu060_u:447": "asmākaṃ buddhasya śarīraṃ tiṣṭhati /",
  "SA20bsu060_u:448": "guṇāḥ pūjyante /",
  "SA20bsu060_u:449": "stūpāni ca dhūpaṃ puṣpaṃ pratigṛhṇanti /",
  "SA20bsu060_u:450": "- - - - tā nadyaḥ paurāṇamārgamutsṛjya anena pṛthivīpradeśena vahanti /",
  "SA20bsu060_u:451": "te ca ṛṣayaḥ kālagatāḥ /",
  "SA20bsu060_u:452": "tasmātteṣāṃ na kaścittīrthayātrāṃ pratigṛhṇāti /",
  "SA20bsu060_u:453": "evaṃvidhameva ye ṛṣīṇāṃ te brahmarṣiṇāṃ pūjāprabhṛtayaḥ /",
  "SA20bsu060_u:454": "kiṃ kāraṇam?",
  "SA20bsu060_u:455": "kecit tatra saṃpratipannāḥ /",
  "SA20bsu060_u:456": "brahmāsya jātiḥ /",
  "SA20bsu060_u:457": "kecidākāśyapīyaṃ pūjāḥ /",
  "SA20bsu060_u:458": "keṣāṃcidīśvaraḥ kartā /",
  "SA20bsu060_u:459": "apare tvāhuḥ - prajāpatinā sṛṣṭāḥ prajāḥ /",
  "SA20bsu060_u:460": "tasya brahmaṇo mukham /",
  "SA20bsu060_u:461": "bāhustu kṣatriyāḥ /",
  "SA20bsu060_u:462": "ūrubhyāṃ vaiśyāḥ /",
  "SA20bsu060_u:463": "padbhyāṃ śūdrāḥ /",
  "SA20bsu060_u:464": "evaṃ te saṃpratipannāḥ /",
  "SA20bsu060_u:465": "vayaṃ brūmaḥ - pūrvakālato devaparīkṣitā idaṃ pāpataramaśrotavyaṃ ca /",
  "SA20bsu060_u:466": "kiṃ kāraṇam?",
  "SA20bsu060_u:467": "ye kicana sattvā dvipadā catuṣpadā vā,",
  "SA20bsu060_u:468": "teṣāṃ yonimukhānnirgamaḥ /",
  "SA20bsu060_u:469": "kiṃ prāptam?",
  "SA20bsu060_u:470": "prajāpatiyonicatuṣṭayaṃ ca prathamataḥ /",
  "SA20bsu060_u:471": "na bhagacatuṣṭayam /",
  "SA20bsu060_u:472": "manasā vicintyaiva nirmitāḥ /",
  "SA20bsu060_u:473": "evaṃ ca - - - - sarve mukhata eva jātāḥ /",
  "SA20bsu060_u:474": "kathamekapuruṣeṇa varṇacatuṣṭayaṃ jātam?",
  "SA20bsu060_u:475": "yadi ca cāturvarṇyaṃ prajāpatinā jātam /",
  "SA20bsu060_u:476": "ete varṇāścaṇḍālamleccha - - - - yaśca kutaḥ prādurbhūtāḥ?",
  "SA20bsu060_u:477": "tathā hastigavāśvādayaḥ /",
  "SA20bsu060_u:478": "kiṃ kāraṇam?",
  "SA20bsu060_u:479": "eṣāmatra nāmagrahaṇaṃ na kṛtam /",
  "SA20bsu060_u:480": "kimarthaṃ noktam?",
  "SA20bsu060_u:481": "mūrdhātaśca - - - - pādatalānmlecchāḥ /",
  "SA20bsu060_u:482": "striyaḥ pṛṣṭhataḥ /",
  "SA20bsu060_u:483": "hastigavāśvādīni pādāṅguṣṭhājjātāni /",
  "SA20bsu060_u:484": "atha vā kiṃ noktam /",
  "SA20bsu060_u:485": "mūrdhādasurā jātāḥ hastataḥ - - - ti /",
  "SA20bsu060_u:486": "yasmādeteṣāṃ ca nāmagrahaṇaṃ na kṛtam,",
  "SA20bsu060_u:487": "tena prabhūtatarā mṛgapakṣiprabhṛtayaḥ /",
  "SA20bsu060_u:488": "yasmādidaṃ pūrvāparaviruddham /",
  "SA20bsu060_u:489": "yadidaṃ ca brāhmaṇāḥ - - - - samā /",
  "SA20bsu060_u:490": "brāhmaṇasya prathamaḥ putro brāhmaṇaḥ /",
  "SA20bsu060_u:491": "dvitīyaḥ kṣatriyaḥ /",
  "SA20bsu060_u:492": "tṛtīyo vaiśyaḥ /",
  "SA20bsu060_u:493": "caturthaḥ śūdraḥ /",
  "SA20bsu060_u:494": "pañcamaścāṇḍālaḥ - - - - - tato nyūnatarāḥ /",
  "SA20bsu060_u:495": "kiṃ kāraṇam?",
  "SA20bsu060_u:496": "prajāpateḥ putracatuṣṭayam /",
  "SA20bsu060_u:497": "teṣāmaparimitāḥ putrāḥ /",
  "SA20bsu060_u:498": "evaṃ kṣatriyasyaiva vaiśyasya (KVU, Vaidya 219)",
  "SA20bsu060_u:499": "śūdrasya prathamaḥ putro brāhmaṇaḥ /",
  "SA20bsu060_u:500": "dvitīyaḥ kṣatriyaḥ /",
  "SA20bsu060_u:501": "tṛtīyo vaiśyaḥ /",
  "SA20bsu060_u:502": "caturthaḥ śūdraḥ /",
  "SA20bsu060_u:503": "pañcamaścaṇḍālaḥ /",
  "SA20bsu060_u:504": "śeṣā nyūnatarāḥ /",
  "SA20bsu060_u:505": "kiṃ kāraṇam?",
  "SA20bsu060_u:506": "bījasadṛśaṃ phalam /",
  "SA20bsu060_u:507": "yathā prajāpateścaturvarṇam,",
  "SA20bsu060_u:508": "evaṃ tasya putrāṇāṃ gotrāṇāṃ ca caturvarṇaṃ bhaviṣyati /",
  "SA20bsu060_u:509": "atha brāhmaṇānāṃ putrāḥ sarve brāhmaṇāḥ,",
  "SA20bsu060_u:510": "tasmātprajāpateste tu viśiṣṭatarāḥ /",
  "SA20bsu060_u:511": "yadi ca te prativiśiṣṭatarāḥ prajāpatinā,",
  "SA20bsu060_u:512": "kiṃ prayojanam?",
  "SA20bsu060_u:513": "atha matam - prajāpatinā brāhmaṇā nyūnatarā iti /",
  "SA20bsu060_u:514": "tasmādbrāhmaṇasya prathamaputraḥ śūdraḥ,",
  "SA20bsu060_u:515": "śeṣā nyūnatarāḥ /",
  "SA20bsu060_u:516": "yāvadbrahmaṇaputrī brāhmaṇī yadyasya mukhato jātā,",
  "SA20bsu060_u:517": "tasmādagamyā /",
  "SA20bsu060_u:518": "atha padbhyāṃ jātā, śūdrā /",
  "SA20bsu060_u:519": "evaṃ teṣāṃ prajāpatiparīkṣāyā aparimāṇā doṣāḥ /",
  "SA20bsu060_u:520": "atha matam - prajāpatiḥ sraṣṭā /",
  "SA20bsu060_u:521": "īśvareṇa kiṃ prayojanam?",
  "SA20bsu060_u:522": "atheśvaraḥ kartā,",
  "SA20bsu060_u:523": "kiṃ kāraṇam?",
  "SA20bsu060_u:524": "yasmāduktam - brahmaṇedaṃ jagatsṛṣṭaṃ lokeśvaranirmitaṃ prajāpatikṛtaṃ ceti /",
  "SA20bsu060_u:525": "sa kaṃ satyaṃ bhavet /",
  "SA20bsu060_u:526": "evaṃ te 'nyonyaviruddhāstīrthakarā vivadanti /",
  "SA20bsu060_u:527": "atha matam - sahitā bhūtvā prajā nirmiṇanti,",
  "SA20bsu060_u:528": "tadapyayuktam /",
  "SA20bsu060_u:529": "kiṃ kāraṇam?",
  "SA20bsu060_u:530": "te pratisāmantarājāno yathānyonyāhaṃkārāḥ - ahaṃ kartā,",
  "SA20bsu060_u:531": "ahaṃ karteti / yathoktam -",
  "SA20bsu060_u:532": "karmadveṣābhibhūtāśca traya evaṃ yadā ime /",
  "SA20bsu060_u:533": "aśāśvatasya cittasya te nirmāyuḥ kathaṃ prajāḥ //",
  "SA20bsu060_u:534": "evaṃ te sahitā bhūtvā asamarthāḥ prajānirmāṇe /",
  "SA20bsu060_u:535": "evaṃ teṣāṃ mātāpi /",
  "SA20bsu060_u:536": "mahādoṣaḥ karmaṇā na kiṃcinmātraiva pradarśitam /",
  "SA20bsu060_u:537": "atha matam - adyāpi sāvakāśam,",
  "SA20bsu060_u:538": "yasmānnāmagrahaṇaṃ na kṛtam /",
  "SA20bsu060_u:539": "ucyate /",
  "SA20bsu060_u:540": "adya niravakāśaṃ yasmānnāmagrahaṇaṃ na kṛtam /",
  "SA20bsu060_u:541": "kiṃ kāraṇam?",
  "SA20bsu060_u:542": "ekasya doṣe datte śeṣā doṣā bhavanti /",
  "SA20bsu060_u:543": "etaduktaṃ bhavati - yadi tava brāhmaṇārthaṃ saha kathāṃ kuryāt,",
  "SA20bsu060_u:544": "sa tasya doṣo dātavyaḥ /",
  "SA20bsu060_u:545": "yadi kṣatriyeṇa,",
  "SA20bsu060_u:546": "yadi vaiśyena,",
  "SA20bsu060_u:547": "yadi śūdreṇa saha kathā kriyate,",
  "SA20bsu060_u:548": "yadevamāsṛtya śūdraḥ kathāṃ kuryāt saha vaktavyam /",
  "SA20bsu060_u:549": "tasmādayaṃ doṣaḥ ityevaṃ niravakāśaṃ kṛtaṃ bhavati /",
  "SA20bsu060_u:550": "ya evaṃ pratipannāḥ - buddhaḥ parinirvṛtaḥ,",
  "SA20bsu060_u:551": "kastāḥ pūjāḥ parigṛhṇātīti,",
  "SA20bsu060_u:552": "teṣāmeva svasiddhāntadoṣo vaktavyaḥ /",
  "SA20bsu060_u:553": "tasmātteṣāmeva pratisvaṃ svasiddhāntānāṃ doṣo dātavyaḥ /",
  "SA20bsu060_u:554": "kiṃ kāraṇam?",
  "SA20bsu060_u:555": "na hyabhiyuktasya paścātpratyabhiyogaḥ /",
  "SA20bsu060_u:556": "tasmādanekaprakāreṇa teṣāṃ pūrvābhiyogaḥ kārya iti /",
  "SA20bsu060_u:557": "na caitadanarthamuktam /",
  "SA20bsu060_u:558": "atraikottarikāsūtraṃ pratyavagantavyam - trīṇīmāni bhikṣavaḥ pracchannavāhīnīti /",
  "SA20bsu060_u:559": "katamāni trīṇi?",
  "SA20bsu060_u:560": "mātṛgrāmaḥ kūṭakārṣāpaṇo brāhmaṇānāṃ siddhāntaḥ /",
  "SA20bsu060_u:561": "trīṇīmāni bhikṣavaḥ vivṛtāni śobhanti iti /",
  "SA20bsu060_u:562": "katamāni trīṇi?",
  "SA20bsu060_u:563": "candramaṇḍalaṃ sūryamaṇḍalaṃ buddhavacanam /",
  "SA20bsu060_u:564": "imāni trīṇi vivṛtāni śobhanti /",
  "SA20bsu060_u:565": "yānyetāni parīkṣākāraṇāni devapūjāprajāpatiprabhṛtīnāṃ sadā kāryamadhikṛtya bhagavatoktam - brāhmaṇānāṃ siddhāntaḥ pracchannavāhī /",
  "SA20bsu060_u:566": "mahākarmavibhaṅga ucyate - mahānti karmāṇi /",
  "SA20bsu060_u:567": "atra vistareṇa vibhaktāni /",
  "SA20bsu060_u:568": "tasmānmahākarmavibhaṅgaḥ /",
  "SA20bsu060_u:569": "saṃgrahasārakarmavibhaṅgasarvasārakarmaṇāṃ hīnotkṛṣṭamadhyamāni vistareṇa kathāmukhāni darśitāni /",
  "SA20bsu060_u:570": "tasmādapi mahākarmavibhaṅgaḥ gotrāntarīyāṇāmabhidharmasaṃyukteṣu //",
  "SA20bsu060_u:571": "mahākarmavibhaṅgo nāma samāptaḥ //",
  "SA20bsu060_u:572": "(KVU, Vaidya 220)",
  "SA20bsu060_u:573": "ye dharmā hetuprabhavā hetuṃ teṣāṃ tathāgato hyavadat /",
  "SA20bsu060_u:574": "teṣāṃ ca yo nirodha evaṃ vādī mahāśramaṇaḥ //",
  "SA20bsu060_u:575": "syādrājā dhārmikaśca pracuraguṇadhṛto dharmayuktaśca sarve",
  "SA20bsu060_u:576": "kāle varṣantu meghāḥ sakalabhayaharā raudrasaṃsāraduḥkhāt //",
  "SA20bsu060_u:577": "udakānalacaurebhyo mūṣikebhyastathaiva ca /",
  "SA20bsu060_u:578": "rakṣitavyaṃ prayatnena mayā kaṣṭena lekhitam //",
  "SA20bsu060_u:579": "yādṛśaṃ pustakaṃ dṛṣṭvā tādṛśaṃ likhitaṃ mayā /",
  "SA20bsu060_u:580": "yadi śuddhamaśuddhaṃ vā mama doṣo na vidyate //",
  "SA20bsu060_u:581": "bhagnapṛṣṭhakaṭigrīvastaptadṛṣṭiradhomukhaḥ /",
  "SA20bsu060_u:582": "rakṣitavyaṃ prayatnena jīvamiva pratijñāya(jñayā) /",
  "SA20bsu060_u:583": "śreyo 'stu / saṃvat 531 mārgaśiromāse śuklapakṣe trayodaśyāṃ tithau /",
  "SA20bsu060_u:584": "rohiṇīnakṣatre śubhaghaṭi 2 sukarmayoge 'ṅgāravāsare /",
  "SA20bsu060_u:585": "tva anurādhāphalaprāptaṃ bhavatu //",
  "SA20bsu060_u:586": "śrīśrīrājādhirājaparameśvara paramabhaṭṭāraka vijayarājyāḥ /",
  "SA20bsu060_u:587": "yajamānaśriyaṃ brūmo yā śṛṅgāṅgalage śrīśrī ṣaḍakṣarīmahāvihāre śākyabhikṣuśrī mama likhyate //"
}