{
    "K03psp_6-8u:0": " pañcaviṃśatisāhasrikā prajñāpāramitā VI",
    "K03psp_6-8u:1": " evam ukte āyuṣman subhūtir bhagavantam etad avocat:",
    "K03psp_6-8u:2": " yadi bhagavan bodhisattvo mahāsattvo 'bhāvasvabhāvaiḥ sarvadharmaiḥ pañcabhir abhijñābhir anuttarāṃ samyaksaṃbodhim abhisaṃbudhyate,",
    "K03psp_6-8u:3": " tat kathaṃ bhagavann abhāvasvabhāveṣu sarvadharmeṣu bodhisattvasya mahāsattvasyānupūrvakriyā",
    "K03psp_6-8u:4": " prajñāyate 'nupūrvaśikṣānupūrvapratipat prajñāyate yayānupūrvakriyayānupūrvaśikṣayānupūrvapratipadānuttarāṃ",
    "K03psp_6-8u:5": " samyaksaṃbodhim abhisaṃbudhyate?",
    "K03psp_6-8u:6": " evam ukte bhagavān āyuṣmantaṃ subhūtim etad avocat:",
    "K03psp_6-8u:7": " iha subhūte bodhisattvena mahāsattvena prathamam evaivaṃ śrutaṃ bhavati. buddhānāṃ",
    "K03psp_6-8u:8": " bhagavatām antike bodhisattvānāṃ mahāsattvānāṃ buddhadharmaparyupāsitānāṃ pratyekabuddhānām",
    "K03psp_6-8u:9": " vārhatāṃ vānāgāmināṃ vā sakṛdāgāmināṃ vā srotaāpannānāṃ vābhāvatvād buddhānāṃ bhagavatām",
    "K03psp_6-8u:10": " abhāvatvāt pratyekabuddhānām abhāvatvād arhatām abhāvatvād anāgāminām abhāvatvāt",
    "K03psp_6-8u:11": " sakṛdāgāminām abhāvatvāt srotaāpannānām abhāvatvāt sarvāryāṇāṃ nasti sarvasaṃskārāṇāṃ svabhāvaḥ,",
    "K03psp_6-8u:12": " antaśo vālāgrakoṭīsthānamātrakam apīti tasya bodhisattvasya mahāsattvasyaivaṃ bhavati:",
    "K03psp_6-8u:13": " abhāvā eva buddhā bhagavanto bodhisattvāś ca mahāsattvāḥ pratyekabuddhā arhanto 'nāgāminaḥ",
    "K03psp_6-8u:14": " sakṛdāgāminaḥ srotaāpannāḥ sarvāryā yady ahaṃ bodhim abhisaṃbhotsye yadi vā nābhisaṃbhotsye",
    "K03psp_6-8u:15": " 'bhāvā eva sarvadharmāḥ yan nūnam aham anuttarāṃ samyaksaṃbodhim abhisaṃbudhyeyaṃ",
    "K03psp_6-8u:16": " yām abhisaṃbudhya sarvasattvān bhāvasaṃjñāyāṃ carato 'bhāve 'nuttarāyāṃ samyaksaṃbodhau",
    "K03psp_6-8u:17": " pratiṣṭhāpayiṣyāmi. sa khalu punar bodhisattvo mahāsattvo 'nuttarāyāṃ samyaksaṃbodhau",
    "K03psp_6-8u:18": " saṃpratiṣṭhet sarvasattvānāṃ parinirvāṇārthāya so 'nupūrvakriyām ārabhetānupūrvaśikṣām (PSP_6-8:2)",
    "K03psp_6-8u:19": " anupūrvapratipadam ārabheta. atra śikṣitvā pūrvakā bodhisattvā mahāsattvā anuttarāṃ samyaksaṃbodhim abhisaṃbodhum,",
    "K03psp_6-8u:20": " prathamam eva ṣaṭsu pāramitāsu śikṣante yad uta dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyām.",
    "K03psp_6-8u:21": " iti sāmānyenānupūrvābhisamayaḥ",
    "K03psp_6-8u:22": " punar aparaṃ subhūte bodhisattvo mahāsattvaḥ prathamacittotpādam upādāya dānapāramitāyāṃ carann ātmanā ca dānaṃ dadāti parāṃś ca dānapāramitāyāṃ",
    "K03psp_6-8u:23": " dānasya ca varṇaṃ bhāṣate,",
    "K03psp_6-8u:24": " ye cānye dānapāramitāyāṃ caranti teṣāṃ ca varṇavādī bhavati samanujñaḥ,",
    "K03psp_6-8u:25": " sa tena dānena mahāntaṃ bhogaskandhaṃ pratilabhya dānaṃ dadāti vigatamatsareṇa cittena,",
    "K03psp_6-8u:26": " annam annārthikānāṃ pānaṃ pānārthikānāṃ vastraṃ vastrārthikānāṃ vilepanaṃ vilepanārthikānāṃ",
    "K03psp_6-8u:27": " śayanaṃ śayanārthikānām upāśrayam upāśrayārthikānāṃ pradīpaṃ pradīpārthikānām anyataram",
    "K03psp_6-8u:28": " api mānuṣyakaṃ pariṣkāropakaraṇaṃ dadāti sa tena dānena sattvān śīle pratiṣṭhāpayati,",
    "K03psp_6-8u:29": " samādhau prajñāyāṃ vimuktau vimuktijñānadarśane ca pratiṣṭhāpayati,",
    "K03psp_6-8u:30": " sa tenaiva śīlaskandhena samādhiskandhena prajñāskandhena vimuktiskandhena vimuktijñānadarśanaskandhena",
    "K03psp_6-8u:31": " ca samanvāgataḥ śrāvakapratyekabuddhabhūmim atikrāmati. śrāvakapratyekabuddhabhūmim",
    "K03psp_6-8u:32": " atikramya bodhisattvaniyāmam avakrāmati bodhisattvaniyāmam avakramya buddhakṣetraṃ",
    "K03psp_6-8u:33": " pariśodhayati buddhakṣetraṃ pariśodhya sattvān paripācayati sattvān paripācya sarvākārajñatām anuprāpnoti,",
    "K03psp_6-8u:34": " sarvākārajñatām anuprāpya dharmacakraṃ pravartayati dharmacakraṃ pravartya sattvāṃs triṣu yāneṣu pratiṣṭhāpayati,",
    "K03psp_6-8u:35": " sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya mahāsattvasya dānenānupūrvakriyā prajñāyate 'nupūrvaśikṣānupūrvapratipat",
    "K03psp_6-8u:36": " tac ca sarvaṃ nopalabhate. tat kasya (PSP_6-8:3)",
    "K03psp_6-8u:37": " hetoḥ? tathā hy asyāḥ svabhāvo nāsti.",
    "K03psp_6-8u:38": " iti dānapāramitayānupūrvābhisamayaḥ",
    "K03psp_6-8u:39": " punar aparaṃ subhūte bodhisattvo mahāsattvaḥ prathamacittotpādam upādāyātmanā ca śīlapāramitāyāṃ caran dānaṃ dadāti,",
    "K03psp_6-8u:40": " parāṃś ca śīlapāramitāyāṃ pratiṣṭhāpayati dāne pratiṣṭhāpayati śīlapāramitāyāś ca varṇaṃ bhāṣate ye cānye śīlapāramitāyāṃ caranti teṣāṃ ca varṇavādī bhavati samanujñaḥ,",
    "K03psp_6-8u:41": " sa tena śīlena sattvāñ śīle pratiṣṭhāpayati,",
    "K03psp_6-8u:42": " samādhau prajñāyāṃ vimuktau vimuktijñānadarśane ca pratiṣṭhāpayati,",
    "K03psp_6-8u:43": " sa tenaiva śīlaskandhena samādhiskandhena prajñāskandhena vimuktiskandhena ca vimuktijñānadarśanaskandhena",
    "K03psp_6-8u:44": " samanvāgatah. śrāvakapratyekabuddhabhūmim atikrāmati śrāvakapratyekabuddhabhūmim",
    "K03psp_6-8u:45": " atikramya bodhisattvaniyāmam avakrāmati bodhisattvaniyāmam avakramya buddhakṣetraṃ",
    "K03psp_6-8u:46": " pariśodhayati buddhakṣetraṃ pariśodhya sattvān paripācayati sattvān paripācya sarvākārajñatām",
    "K03psp_6-8u:47": " anuprāpnoti sarvākārajñatām anuprāpya dharmacakraṃ pravartayati dharmacakraṃ pravartya",
    "K03psp_6-8u:48": " sattvāṃs triṣu yāneṣu pratiṣṭhāpayati sattvāṃs triṣu yāneṣu pratiṣṭhāpya saṃsārāt",
    "K03psp_6-8u:49": " parimocayati. evaṃ khalu subhūte bodhisattvasya mahāsattvasya śīlenānupūrvakriyā",
    "K03psp_6-8u:50": " prajñāyate 'nupūrvaśikṣānupūrvapratipat prajñāyate,",
    "K03psp_6-8u:51": " tac ca sarvaṃ nopalabhate. tat kasya hetoḥ?",
    "K03psp_6-8u:52": " tathā hy asyāḥ svabhāvo nāsti.",
    "K03psp_6-8u:53": " iti śīlapāramitayānupūrvābhisamayaḥ",
    "K03psp_6-8u:54": " punar aparaṃ subhūte bodhisattvo mahāsattvaḥ prathamacittotpādam upādāyātmanā ca kṣāntipāramitāyāṃ caran dānaṃ dadāti,",
    "K03psp_6-8u:55": " śīlaṃ ca rakṣati parāṃś ca kṣāntipāramitāyāṃ pratiṣṭhāpayati dāne śīle ca pratiṣṭhāpayati",
    "K03psp_6-8u:56": " kṣāntipāramitāyāś ca varṇaṃ bhāṣate. ye cānye kṣāntipāramitāyāṃ caranti teṣāṃ ca",
    "K03psp_6-8u:57": " varṇavādī bhavati samanujñaḥ,",
    "K03psp_6-8u:58": " sa tayā kṣāntyā sattvāñ śīle pratiṣṭhāpayati samādhau prajñāyāṃ vimuktau vimuktijñānadarśane ca pratiṣṭhāpayati,",
    "K03psp_6-8u:59": " sa tena ca śīlaskandhena samādhiskandhena prajñāskandhena vimuktiskandhena vimuktijñānadarśanaskandhena (PSP_6-8:4)",
    "K03psp_6-8u:60": " ca samanvāgataḥ,",
    "K03psp_6-8u:61": " śrāvakapratyekabuddhabhūmim atikrāmati śrāvakapratyekabuddhabhūmim atikramya bodhisattvaniyāmam",
    "K03psp_6-8u:62": " avakrāmati bodhisattvaniyāmam avakramya buddhakṣetraṃ pariśodhayati buddhakṣetraṃ",
    "K03psp_6-8u:63": " ca pariśodhya sattvān paripācayati sattvān paripācya sarvākārajñatām anuprāpnoti",
    "K03psp_6-8u:64": " sarvākārajñatām anuprāpya dharmacakraṃ pravartayati,",
    "K03psp_6-8u:65": " dharmacakraṃ pravartya sattvāṃs triṣu yāneṣu pratiṣṭhāpayati,",
    "K03psp_6-8u:66": " sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya mahāsattvasya kṣāntyānupūrvakriyā prajñāyate 'nupūrvaśikṣānupūrvapratipat",
    "K03psp_6-8u:67": " tac ca sarvaṃ nopalabhate. tat kasya hetoḥ?",
    "K03psp_6-8u:68": " tathā hy asyāḥ svabhāvo nāsti.",
    "K03psp_6-8u:69": " iti kṣāntipāramitayānupūrvābhisamayaḥ",
    "K03psp_6-8u:70": " punar aparaṃ subhūte bodhisattvo mahāsattvaḥ prathamacittotpādam upādāyātmanā ca vīryapāramitāyāṃ caran dānaṃ dadāti śīlaṃ rakṣati kṣāntyā saṃpādayati,",
    "K03psp_6-8u:71": " parāṃś ca vīryapāramitāyāṃ pratiṣṭhāpayati,",
    "K03psp_6-8u:72": " dāne śīle kṣāntau ca pratiṣṭhāpayati,",
    "K03psp_6-8u:73": " vīryapāramitāyāś ca varṇaṃ bhāṣate,",
    "K03psp_6-8u:74": " ye cānye vīryapāramitāyāṃ caranti teṣāṃ ca varṇavādī bhavati samanujñah. sa tena vīryeṇa sattvāñ śīle pratiṣṭhāpayati,",
    "K03psp_6-8u:75": " samādhau prajñāyāṃ vimuktau vimuktijñānadarśane ca pratiṣṭhāpayati. sa tenaiva śīlaskandhena",
    "K03psp_6-8u:76": " samādhiskandhena prajñāskandhena vimuktiskandhena vimuktijñānadarśanaskandhena ca",
    "K03psp_6-8u:77": " samanvāgataḥ śrāvakapratyekabuddhabhūmim atikrāmati,",
    "K03psp_6-8u:78": " śrāvakapratyekabuddhabhūmim atikramya bodhisattvaniyāmam avakrāmati bodhisattvaniyāmam avakramya buddhakṣetraṃ pariśodhayati,",
    "K03psp_6-8u:79": " buddhakṣetraṃ pariśodhya sattvān paripācayati sattvān paripācya sarvākārajñatām anuprāpnoti,",
    "K03psp_6-8u:80": " sarvākārajñatām anuprāpya dharmacakraṃ pravartayati dharmacakraṃ pravartya sattvāṃs triṣu yāneṣu pratiṣṭhāpayati,",
    "K03psp_6-8u:81": " sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya mahāsattvasya vīryeṇānupūrvakriyā prajñāyate 'nupūrvaśikṣānupūrvapratipat",
    "K03psp_6-8u:82": " tac ca sarvaṃ nopalabhate. tat kasya hetoḥ?",
    "K03psp_6-8u:83": " tathā hy asyāḥ svabhāvo nāsti.",
    "K03psp_6-8u:84": " iti vīryapāramitayānupūrvābhisamayaḥ",
    "K03psp_6-8u:85": " punar aparaṃ subhūte bodhisattvo mahāsattvaḥ prathamacittotpādam upādāyātmanā ca dhyānapāramitāyāṃ caran dānaṃ dadāti śīlaṃ rakṣati kṣāntyā saṃpādayati vīryam ārabhate,",
    "K03psp_6-8u:86": " parāṃś ca dhyānapāramitāyāṃ pratiṣṭhāpayati,",
    "K03psp_6-8u:87": " dāne śīle kṣāntau vīrye ca pratiṣṭhāpayati,",
    "K03psp_6-8u:88": " dhyānapāramitāyāś ca varṇaṃ bhāṣate,",
    "K03psp_6-8u:89": " ye cānye dhyānapāramitāyāṃ caranti teṣāṃ ca varṇavādī bhavati samanujñaḥ. sa tena dhyānena sattvāñ śīle pratiṣṭhāpayati,",
    "K03psp_6-8u:90": " samādhau prajñāyāṃ vimuktau vimuktijñānadarśane ca pratiṣṭhāpayati. sa tenaiva śīlaskandhena",
    "K03psp_6-8u:91": " samādhiskandhena prajñāskandhena vimuktiskandhena vimuktijñānadarśanaskandhena ca",
    "K03psp_6-8u:92": " samanvāgataḥ śrāvakapratyekabuddhabhūmim atikrāmati,",
    "K03psp_6-8u:93": " śrāvakapratyekabuddhabhūmim atikramya bodhisattvaniyāmam avakrāmati bodhisattvaniyāmam avakramya buddhakṣetraṃ pariśodhayati,",
    "K03psp_6-8u:94": " buddhakṣetraṃ pariśodhya sattvān paripācayati,",
    "K03psp_6-8u:95": " sattvān paripācya sarvākārajñatām anuprāpnoti,",
    "K03psp_6-8u:96": " sarvākārajñatām anuprāpya dharmacakraṃ pravartayati dharmacakraṃ pravartya sattvāṃs triṣu yāneṣu pratiṣṭhāpayati,",
    "K03psp_6-8u:97": " sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya mahāsattvasya dhyānenānupūrvakriyā prajñāyate 'nupūrvaśikṣānupūrvapratipat",
    "K03psp_6-8u:98": " tac ca sarvaṃ nopalabhate. tat kasya hetoḥ?",
    "K03psp_6-8u:99": " tathā hy asyāḥ svabhāvo nāsti.",
    "K03psp_6-8u:100": " iti dhyānapāramitayānupūrvābhisamayaḥ",
    "K03psp_6-8u:101": " punar aparaṃ subhūte bodhisattvo mahāsattvaḥ prathamacittotpādam upādāyātmanā ca",
    "K03psp_6-8u:102": " prajñāpāramitāyāṃ caran dānaṃ dadāti śīlaṃ rakṣati kṣāntyā saṃpādayati vīryam ārabhate",
    "K03psp_6-8u:103": " dhyānañ ca samāpadyate,",
    "K03psp_6-8u:104": " parāṃś ca prajñāpāramitāyāṃ pratiṣṭhāpayati,",
    "K03psp_6-8u:105": " dāne śīle kṣāntau vīrye dhyāne ca pratiṣṭhāpayati,",
    "K03psp_6-8u:106": " prajñāpāramitāyāś ca varṇaṃ bhāṣate,",
    "K03psp_6-8u:107": " ye cānye prajñāpāramitāyāṃ caranti teṣāṃ ca varṇavādī bhavati samanujñaḥ. sa tayā prajñayā sattvāñ śīle pratiṣṭhāpayati,",
    "K03psp_6-8u:108": " samādhau prajñāyāṃ vimuktau vimuktijñānadarśane ca pratiṣṭhāpayati. sa tenaiva śīlaskandhena samādhiskandhena (PSP_6-8:6)",
    "K03psp_6-8u:109": " prajñāskandhena vimuktiskandhena vimuktijñānadarśanaskandhena ca samanvāgataḥ śrāvakapratyekabuddhabhūmim atikrāmati,",
    "K03psp_6-8u:110": " śrāvakapratyekabuddhabhūmim atikramya bodhisattvaniyāmam avakrāmati,",
    "K03psp_6-8u:111": " bodhisattvaniyāmam avakramya buddhakṣetraṃ pariśodhayati,",
    "K03psp_6-8u:112": " buddhakṣetraṃ pariśodhya sattvān paripācayati,",
    "K03psp_6-8u:113": " sattvān paripācya sarvākārajñatām anuprāpnoti,",
    "K03psp_6-8u:114": " sarvākārajñatām anuprāpya dharmacakraṃ pravartayati,",
    "K03psp_6-8u:115": " dharmacakraṃ pravartya sattvāṃs triṣu yāneṣu pratiṣṭhāpayati,",
    "K03psp_6-8u:116": " sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya",
    "K03psp_6-8u:117": " mahāsattvasya prajñayānupūrvakriyā prajñāyate 'nupūrvaśikṣā prajñāyate 'nupūrvapratipat prajñāyate,",
    "K03psp_6-8u:118": " tac ca sarvaṃ nopalabhyate. tat kasya hetoḥ?",
    "K03psp_6-8u:119": " tathā hy asyāḥ svabhāvo nāsti.",
    "K03psp_6-8u:120": " iti prajñāpāramitayānupūrvābhisamayaḥ",
    "K03psp_6-8u:121": " punar aparaṃ subhūte bodhisattvo mahāsattvo 'nupūrvakriyāyāṃ śikṣate 'nupūrvaśikṣāyām anupūrvapratipadi sa prathamacittotpādam upādāya,",
    "K03psp_6-8u:122": " sarvākārajñatāpratisaṃyuktair manasikārair abhāvasvabhāvān sarvadharmān adhimucya buddhānusmṛtiṃ bhāvayati,",
    "K03psp_6-8u:123": " dharmānusmṛtiṃ bhāvayati saṃghānusmṛtiṃ bhāvayati,",
    "K03psp_6-8u:124": " śīlānusmṛtim bhāvayati,",
    "K03psp_6-8u:125": " tyāgānusmṛtiṃ bhāvayati,",
    "K03psp_6-8u:126": " devatānusmṛtiṃ bhāvayati. kathaṃ ca subhūte bodhisattvo mahāsattvo buddhānusmṛtiṃ bhāvayati?",
    "K03psp_6-8u:127": " iha subhūte bodhisattvo mahāsattvaḥ tathāgatam arhantaṃ samyaksaṃbuddhaṃ na rūpato manasikaroti,",
    "K03psp_6-8u:128": " na vedanāto na saṃjñāto na saṃskārato na vijñānato manasikaroti. tat kasya hetoḥ?",
    "K03psp_6-8u:129": " tathā hi rūpasvabhāvo nāsti,",
    "K03psp_6-8u:130": " vedanāyāḥ saṃjñāyāḥ saṃskārāṇāṃ vijñānasya svabhāvo nāsti,",
    "K03psp_6-8u:131": " yasya svabhāvo nāsti so 'bhāvaḥ. tat kasya hetoḥ?",
    "K03psp_6-8u:132": " asmṛtir amanasikārā buddhānusmṛtiḥ rūpādyamanasikāreṇa buddhānusmṛtyā.",
    "K03psp_6-8u:133": " punar aparaṃ subhūte tathāgato 'rhan samyaksaṃbuddho na dvātriṃśanmahāpuruṣalakṣaṇair manasikartavyo na suvarṇakāyo manasikartavyo (PSP_6-8:7)",
    "K03psp_6-8u:134": " na vyāmamātrayā prabhayā manasikartavyo nāśītyanuvyañjanair manasikartavyaḥ. tat kasya hetoḥ?",
    "K03psp_6-8u:135": " tathā hi tasya svabhāvo nāsti,",
    "K03psp_6-8u:136": " yasya svabhāvo nāsti so 'bhāvaḥ. tat kasya hetoḥ?",
    "K03psp_6-8u:137": " asmṛtir amanasikārā buddhānusmṛtir lakṣaṇādyamanasikāreṇa buddhānusmṛtyā.",
    "K03psp_6-8u:138": " punar aparaṃ subhūte tathāgato 'rhan samyaksaṃbuddho na śīlaskandhato manasikartavyo",
    "K03psp_6-8u:139": " na samādhiskandhato na prajñāskandhato na vimuktiskandhato na vimuktijñānadarśanaskandhato",
    "K03psp_6-8u:140": " manasikartavyaḥ. tat kasya hetoḥ?",
    "K03psp_6-8u:141": " tathā hi teṣāṃ svabhāvo nāsti,",
    "K03psp_6-8u:142": " yasya svabhāvo nāsti so 'bhāvaḥ. tat kasya hetoḥ?",
    "K03psp_6-8u:143": " asmṛtir amanasikārā buddhānusmṛtiḥ śīlādiskandhāmanasikāreṇa buddhānusmṛtyā.",
    "K03psp_6-8u:144": " punar aparaṃ subhūte tathāgato 'rhan samyaksaṃbuddho na daśabhis tathāgatabalair",
    "K03psp_6-8u:145": " manasikartavyo na caturbhir vaiśāradyair na catasṛbhiḥ pratisaṃvidbhir manasikartavyo",
    "K03psp_6-8u:146": " na mahākaruṇayā na mahāmaitryā nāṣṭādaśabhir āveṇikair buddhadharmair manasikartavyaḥ. tat kasya hetoḥ?",
    "K03psp_6-8u:147": " tathā hi teṣāṃ svabhāvo nāsti,",
    "K03psp_6-8u:148": " yasya svabhāvo nāsti so 'bhāvaḥ. tat kasya hetoḥ?",
    "K03psp_6-8u:149": " asmṛtir amanasikārā buddhānusmṛtir daśabalādyamanasikāreṇa buddhānusmṛtyā.",
    "K03psp_6-8u:150": " punar aparaṃ subhūte tathāgato 'rhan samyaksaṃbuddho na pratītyasamutpādato manasikartavyaḥ. tat kasya hetoḥ?",
    "K03psp_6-8u:151": " tathā hy asya svabhāvo nāsti,",
    "K03psp_6-8u:152": " yasya svabhāvo nāsti so 'bhāvaḥ. tat kasya hetoḥ?",
    "K03psp_6-8u:153": " asmṛtir amanasikārā buddhānusmṛtiḥ pratītyasamutpādāmanasikāreṇa buddhānusmṛtyā.",
    "K03psp_6-8u:154": " evaṃ khalu subhūte bodhisattvena mahāsattvena prajñāpāramitāyāṃ caratā buddhānusmṛtir",
    "K03psp_6-8u:155": " manasikartavyāḥ. evaṃ khalv asyānupūrvakriyā prajñāyate 'nupūrvaśikṣānupūrvapratipat",
    "K03psp_6-8u:156": " prajñāyate. sa ihānupūrvakriyāyām anupūrvaśikṣāyām anupūrvapratipadi śikṣamāṇo 'nupūrvaprasthānaiś",
    "K03psp_6-8u:157": " catvāri smṛtyupasthānāni paripūrayati,",
    "K03psp_6-8u:158": " catvāri samyakprahāṇāni catura ṛddhipādān pañcendriyāṇi pañcabalāni saptabodhyaṅgāny āryāṣṭāṅgamārgaṃ śūnyatāsamādhim ānimittasamādhim (PSP_6-8:8)",
    "K03psp_6-8u:159": " apraṇihitasamādhiṃ paripūrayati,",
    "K03psp_6-8u:160": " apramāṇadhyanārūpyavimokṣasamādhisamāpattidhāraṇīmukhāni paripūrayati,",
    "K03psp_6-8u:161": " sarvapāramitāḥ sarvaśūnyatā abhijñādaśabalavaiśāradyapratisaṃvidāveṇikabuddhadharmān paripūrayati,",
    "K03psp_6-8u:162": " mahākaruṇāṃ paripūrayati,",
    "K03psp_6-8u:163": " mahāmaitrīṃ paripūrayati,",
    "K03psp_6-8u:164": " sarvākārajñatāṃ paripūrayati,",
    "K03psp_6-8u:165": " abhāvasvabhāvayogena so 'bhāvasvabhāvāṃś caiva sarvadharmān abhisaṃbhotsyate yatra svabhāvasaṃjñāpi nāsti.",
    "K03psp_6-8u:166": " iti buddhānusmṛtiḥ",
    "K03psp_6-8u:167": " kathaṃ ca subhūte bodhisattvena mahāsattvena dharmānusmṛtir bhāvayitavyā. iha subhūte",
    "K03psp_6-8u:168": " bodhisattvena mahāsattvena prajñāpāramitāyāṃ caratā na kuśalā dharmā manasikartavyā",
    "K03psp_6-8u:169": " nākuśalā dharmā manasikartavyā na vyākṛtā dharmā manasikartavyā nāvyākṛtā dharmā",
    "K03psp_6-8u:170": " manasikartavyā na laukikā na lokottarā na sāmiṣā na nirāmiṣā nāryā nānāryā na sāsravā",
    "K03psp_6-8u:171": " nānāsravā na kāmadhātuparyāpannā na rūpadhātuparyāpannā nārūpyadhātuparyāpannā na",
    "K03psp_6-8u:172": " saṃskṛtā nāsaṃskṛtā dharmā manasikartavyāḥ. tat kasya hetoḥ?",
    "K03psp_6-8u:173": " tathā hi teṣāṃ dharmāṇāṃ svabhāvo nāsti yeṣāṃ svabhāvo nāsti te 'bhāvāḥ. tat kasya hetoḥ?",
    "K03psp_6-8u:174": " asmṛtir amanasikārā dharmānusmṛtiḥ. sa iha dharmānusmṛtyāṃ śikṣitvābhāvasvabhāvayogena",
    "K03psp_6-8u:175": " yāvat sarvākārajñatām anuprāpsyati. so 'bhāvasvabhāvāṃś caiva sarvadharmān abhisaṃbhotsyate",
    "K03psp_6-8u:176": " yatra svabhāvasaṃjñāpi nāsti. evaṃ khalu subhūte bodhisattvena mahāsattvena dharmānusmṛtir",
    "K03psp_6-8u:177": " bhāvayitavyā yatrāṇv api smṛtikarma nāsti,",
    "K03psp_6-8u:178": " kaḥ punar vādaḥ smṛtivigamaḥ.",
    "K03psp_6-8u:179": " iti dharmānusmṛtiḥ",
    "K03psp_6-8u:180": " kathaṃ ca subhūte bodhisattvena mahāsattvena saṃghānusmṛtir bhāvayitavyā. iha subhūte",
    "K03psp_6-8u:181": " bodhisattvena mahāsattvena prajñāpāramitāyāṃ caratā saṃgho 'bhāvasvabhāvato 'nusmartavyo",
    "K03psp_6-8u:182": " yo so bhagavataḥ śrāvakasaṃghaś catvāraḥ puruṣayugāḥ,",
    "K03psp_6-8u:183": " aṣṭau mahāpuruṣapudgalāḥ. tat kasya hetoḥ?",
    "K03psp_6-8u:184": " tathā hi teṣāṃ svabhāvo nāsti yeṣāṃ svabhāvo nāsti te 'bhāvā abhāvasvabhāvapratibhāvitāś caivocyante catvāraḥ puruṣayugā aṣṭau mahāpuruṣapudgalāḥ. tat kasya hetoḥ?",
    "K03psp_6-8u:185": " asmṛtir amanasikārā saṃghānusmṛtiḥ. sa iha saṃghānusmṛtyāṃ śikṣitvābhāvasvabhāvayogena yāvat (PSP_6-8:9)",
    "K03psp_6-8u:186": " sarvākārajñatām anuprāpsyati. so 'bhāvasvabhāvāṃś caiva sarvadharmān abhisaṃbhotsyate",
    "K03psp_6-8u:187": " yatra svabhāvasaṃjñāpi nāsti. evaṃ khalu subhūte bodhisattvena mahāsattvena saṃghānusmṛtir",
    "K03psp_6-8u:188": " bhāvayitavyā yatrāṇv api smṛtikarma nāsti,",
    "K03psp_6-8u:189": " kaḥ punar vādaḥ smṛtivigamaḥ.",
    "K03psp_6-8u:190": " iti saṃghānusmṛtiḥ",
    "K03psp_6-8u:191": " kathaṃ ca subhūte bodhisattvena mahāsattvena śīlānusmṛtir bhāvayitavyā. iha subhūte",
    "K03psp_6-8u:192": " bodhisattvena mahāsattvena prajñāpāramitāyāṃ caratā akhaṇḍe 'cchidre 'śabale 'kalmāṣe",
    "K03psp_6-8u:193": " 'parāmṛṣṭe 'bhujiṣye vijñapraśaste susamātte samādhisaṃvartanīye śīle pratiṣṭhite",
    "K03psp_6-8u:194": " nābhāvasvabhāvato manasikartavyam tac chīlaṃ yatrāṇv api smṛtikarma nāsti,",
    "K03psp_6-8u:195": " kaḥ punar vādaḥ smṛtivigamaḥ. tat kasya hetoḥ?",
    "K03psp_6-8u:196": " tathā hi teṣāṃ svabhāvo nāsti yasya svabhāvo nāsti so 'bhāvaḥ. evaṃ manasikurvāṇo 'nupūrveṇa yāvat sarvākārajñatām anuprāpsyati. tat kasya hetoḥ?",
    "K03psp_6-8u:197": " asmṛtir amanasikārā śīlānusmṛtiḥ. evaṃ khalu subhūte bodhisattvena mahāsattvena śīlānusmṛtir manasikartavyā,",
    "K03psp_6-8u:198": " yatra svabhāvasaṃjñāpi nāsti,",
    "K03psp_6-8u:199": " kaḥ punar vādo 'bhāvasaṃjñāyāḥ.",
    "K03psp_6-8u:200": " iti śīlānusmṛtiḥ",
    "K03psp_6-8u:201": " kathaṃ ca subhūte bodhisattvena mahāsattvena prajñāpāramitāyāṃ caratā tyāgānusmṛtir",
    "K03psp_6-8u:202": " bhāvayitavyā. iha subhūte bodhisattvena mahāsattvenābhāvasvabhāvayogena tyāgo 'nusmartavyo",
    "K03psp_6-8u:203": " yadi vāmiṣatyāgo yadi vā dharmatyāgaḥ. tat kasya hetoḥ?",
    "K03psp_6-8u:204": " cittam evaṃ notpadyate dadāmi vā na dadāmi vā parityajāmi vā na parityajāmi vāṅgapratyaṅgāni",
    "K03psp_6-8u:205": " tyajatā naivaṃ cittam utpādayitavyaṃ yatrāṇv api smṛtikarma nāsti kaḥ punar vādaḥ",
    "K03psp_6-8u:206": " smṛtivigamaḥ. tat kasya hetoḥ?",
    "K03psp_6-8u:207": " tathā hi teṣāṃ svabhāvo nāsti yeṣāṃ svabhāvo nāsti te 'bhāvāḥ. evaṃ manasikurvāṇo 'nupūrveṇa yāvat sarvākārajñatām anuprāpsyati. tat kasya hetoḥ?",
    "K03psp_6-8u:208": " asmṛtir amanasikārā tyāgānusmṛtiḥ. evaṃ khalu subhūte bodhisattvena mahāsattvena prajñāpāramitāyāṃ caratā tyāgānusmṛtir manasikartavyā yatra svabhāvasaṃjñāpi nāsti,",
    "K03psp_6-8u:209": " kaḥ punar vādo 'bhāvasaṃjñāyāḥ.",
    "K03psp_6-8u:210": " iti tyāgānusmṛtiḥ",
    "K03psp_6-8u:211": " kathaṃ ca subhūte bodhisattvena mahāsattvena prajñāpāramitāyāṃ caratā devatānusmṛtir",
    "K03psp_6-8u:212": " manasikartavyāḥ. iha subhūte bodhisattvena mahāsattvena ye devāḥ srotaāpannāś cāturmahārājakāyikeṣu",
    "K03psp_6-8u:213": " deveṣūpapannās traystriṃśeṣu yāmeṣu tusiteṣu nirmānaratiṣu paranirmitavaśavartiṣu",
    "K03psp_6-8u:214": " deveṣūpapannās te 'bhāvasvabhāvato manasikartavyāḥ. tat kasya hetoḥ?",
    "K03psp_6-8u:215": " tathā hi teṣāṃ svabhāvo nāsti yeṣāṃ svabhāvo nāsti te 'bhāvā evaṃ manasikurvāṇo 'nupūrveṇa yāvat sarvākārajñatām anuprāpsyati. tat kasya hetoḥ?",
    "K03psp_6-8u:216": " asmṛtir amanasikārā devatānusmṛtiḥ. evaṃ khalu subhūte bodhisattvena mahāsattvena devatānusmṛtir manasikartavyā yatra svabhāvasaṃjñāpi nāsti,",
    "K03psp_6-8u:217": " kaḥ punar vādo 'bhāvasaṃjñāyāḥ.",
    "K03psp_6-8u:218": " iti devatānusmṛtiḥ",
    "K03psp_6-8u:219": " evaṃ khalu subhūte bodhisattvasya mahāsattvasya ṣaḍanusmṛtīr manasikurvato 'nupūrvakriyā prajñāyate 'nupūrvaśikṣānupūrvapratipat prajñāyate.",
    "K03psp_6-8u:220": " iti ṣaḍanusmṛtayaḥ",
    "K03psp_6-8u:221": " punar aparaṃ subhūte bodhisattvena mahāsattvena prajñāpāramitāyāṃ caratānupūrvakriyāṃ",
    "K03psp_6-8u:222": " paripūrayitukāmenānupūrvaśikṣām anupūrvapratipadaṃ paripūrayitukāmenābhāvasvabhāvayogenādhyātmaśūnyatāyāṃ śikṣitavyam,",
    "K03psp_6-8u:223": " bahirdhāśūnyatāyāṃ śikṣitavyam,",
    "K03psp_6-8u:224": " adhyātmabahirdhā śūnyatāyāṃ śikṣitavyam,",
    "K03psp_6-8u:225": " yāvad abhāvasvabhāvaśūnyatāyāṃ śikṣitavyam. smṛtyupasthānasamyakprahāṇarddhipādendriyabalabodhyaṅgamārgeṣu śikṣitavyam,",
    "K03psp_6-8u:226": " āryasatyāpramāṇadhyānārūpyavimokṣasamādhisamāpattidhāraṇīmukheṣu śikṣitavyam,",
    "K03psp_6-8u:227": " śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmeṣu śikṣitavyam abhāvasvabhāvayogena. daśasu pāramitāsu daśasu bodhisattvabhūmiṣu",
    "K03psp_6-8u:228": " mahākaruṇāyāṃ śikṣitavyam,",
    "K03psp_6-8u:229": " sa evaṃ bodhimārge śikṣamāṇo 'bhāvasvabhāvān sarvadharmān abhisaṃbhotsyate,",
    "K03psp_6-8u:230": " yatrāṇv api smṛtikarma nāsti kutaḥ punā rūpaṃ vā vedanāsaṃjñāsaṃskārā vijñānaṃ vā, evaṃ (PSP_6-8:11)",
    "K03psp_6-8u:231": " skandhadhatvāyatanapratītyasamutpāda vā pratītyasamutpādāṅgāni vā pāramitā vā śūnyatā vā,",
    "K03psp_6-8u:232": " bodhipakṣyadharmāryasatyāpramāṇadhyānārūpyasamāpattayo vā vimokṣasamādhisamāpattidhāraṇīmukhaśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
    "K03psp_6-8u:233": " vā sarvākārajñatā vā nedaṃ sthānaṃ vidyate. evaṃ khalu subhūte bodhisattvasya mahāsattvasya",
    "K03psp_6-8u:234": " prajñāpāramitāyāṃ caratā anupūrvakriyā prajñāyate 'nupūrvaśikṣā prajñāyate 'nupūrvapratipat prajñāyate,",
    "K03psp_6-8u:235": " yatra kriyāyaṃ cittaṃ caryā pratipac chikṣā ca pravartate.",
    "K03psp_6-8u:236": " evam ukte āyuṣmān subhūtir bhagavantam etad avocat:",
    "K03psp_6-8u:237": " yadi bhagavann abhāvasvabhāvāḥ sarvadharmās tan nāsti rūpaṃ vedanāsaṃjñāsaṃskārāḥ,",
    "K03psp_6-8u:238": " nāsti vijñānaṃ nāsti skandhadhātvāyatanapratītyasamutpādā nāsti pratītyasamutpādāṅgāni",
    "K03psp_6-8u:239": " nāsti pāramitā nāsti śūnyatā nāsti smṛtyupasthānasamyakprahāṇarddhipādendriyabalabodhyaṅgamārgā",
    "K03psp_6-8u:240": " nāsti āryasatyāpramāṇadhyānārūpyavimokṣasamādhisamāpattidhāraṇīmukhāni nāsti śūnyatānimittāpraṇihitābhijñā",
    "K03psp_6-8u:241": " nāsti daśabalavaiśāradyapratisaṃvidāveṇikabuddhadharmā nāsti sarvākārajñatā nāsti",
    "K03psp_6-8u:242": " buddho nāsti dharmo nāsti saṃgho nāsti mārgo nāsti phalaṃ nāsti saṃkleśo nāsti vyavadānaṃ",
    "K03psp_6-8u:243": " nāsti prāptir nāsty abhisamayo yāvan nāsti sarvadharmāḥ.",
    "K03psp_6-8u:244": " evam ukte bhagavān āyuṣmantaṃ subhūtim etad avocat:",
    "K03psp_6-8u:245": " api nu subhūte 'bhāvasvabhāveṣu sarvadharmeṣv astitā vā nāstitā vopalabhate.",
    "K03psp_6-8u:246": " subhūtir āha:",
    "K03psp_6-8u:247": " no bhagavann abhāveṣu sarvadharmeṣv astitā vā nāstitā vopalabhate.",
    "K03psp_6-8u:248": " bhagavān āha:",
    "K03psp_6-8u:249": " tat katham idaṃ subhūte evaṃ bhavati,",
    "K03psp_6-8u:250": " yady abhāvasvabhāvāḥ sarvadharmās tan nāsti rūpaṃ vedanāsaṃjñāsaṃskārā,",
    "K03psp_6-8u:251": " nāsti vijñānam,",
    "K03psp_6-8u:252": " nāsti skandhadhātvāyatanapratītyasamutpādā nāsti pratītyasamutpādāṅgāni nāsti",
    "K03psp_6-8u:253": " pāramitāśūnyatābodhipakṣyadharmaryasatyāpramāṇadhyānārūpyavimokṣasamādhisamāpattidhāraṇīmukhaśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
    "K03psp_6-8u:254": " nāsti sarvākārajñatā nāsti buddhadharmasaṃghaphalaṃ (PSP_6-8:12)",
    "K03psp_6-8u:255": " mārgasaṃkleśavyavadānaprāptābhisamayā yavan nāsti sarvadharmā iti.",
    "K03psp_6-8u:256": " evam ukte āyuṣmān subhūtir bhagavantam etad avocat:",
    "K03psp_6-8u:257": " nāhaṃ bhagavann atra dharmeṣu kāṅkṣāmi na vicikitsāmi,",
    "K03psp_6-8u:258": " api tu khalu bhagavan bhaviṣyanty anāgate 'dhvani bhikṣavaḥ śrāvakayānikāś ca pratyekabuddhayānikāś ca bodhisattvayānikāś ca ta evaṃ vakṣyanti,",
    "K03psp_6-8u:259": " abhāvasvabhāvāḥ sarvadharmāḥ ko 'tra saṃkliśyate vā vyavadāyate vā na saṃkleśo na vyavadānaṃ te jānantaḥ śīlavipannāś ca bhaviṣyanti dṛṣṭivipannāś ca bhaviṣyanti,",
    "K03psp_6-8u:260": " ācāravipannāś ca teṣāṃ śīlavipannānāṃ dṛṣṭivipannānām ācāravipannānāṃ trayāṇām gatīnām anyatarā gatiḥ pratikāṅkṣitavyā,",
    "K03psp_6-8u:261": " narakagatir vā tiryagyonigatir vā yamalokagatir vā,",
    "K03psp_6-8u:262": " idam apy ahaṃ bhagavann anāgataṃ bhayaṃ saṃpaśyamānas tathāgatam arhantaṃ samyaksaṃbuddham",
    "K03psp_6-8u:263": " etad arthaṃ prcchāmi. api tu khalu punar bhagavann aham eteṣu dharmeṣu na kāṅkṣāmi na vicikitsāmi.",
    "K03psp_6-8u:264": " bhagavān āha:",
    "K03psp_6-8u:265": " sādhu sādhu subhūte evam etad yathā vadasy evam etat.",
    "K03psp_6-8u:266": " evam ukte āyuṣmān subhūtir bhagavantam etad avocat:",
    "K03psp_6-8u:267": " yadi bhagavann abhāvasvabhāvāḥ sarvadharmāḥ kam arthavaśaṃ saṃpaśyamānā bodhisattvā mahāsattvāḥ sattvānām arthāyānuttarāṃ samyaksaṃbodhim abhisaṃboddhuṃ",
    "K03psp_6-8u:268": " bhagavān āha:",
    "K03psp_6-8u:269": " yata eva subhūte 'bhāvasvabhāvāḥ sarvadharmās tata eva bodhisattvā mahāsattvā anuttarāṃ samyaksaṃbodhim abhisaṃboddhuṃ saṃprasthitāḥ. tat kasya",
    "K03psp_6-8u:270": " tathā hi duḥkhākṣayaś ca subhūte upalaṃbho nopalaṃbhasaṃjñinaḥ prāptir nābhisamayo nānuttarā ca samyaksaṃbodhiḥ.",
    "K03psp_6-8u:271": " subhūtir āha:",
    "K03psp_6-8u:272": " kiṃ punar bhagavann anupalaṃbhasya prāptir vābhisamayo vānuttarā vā samyaksaṃbodhiḥ.",
    "K03psp_6-8u:273": " bhagavān āha:",
    "K03psp_6-8u:274": " anupalaṃbha eva subhūte prāptir anupalaṃbha evābhisamayaḥ,",
    "K03psp_6-8u:275": " anupalaṃbha evānuttarā samyaksaṃbodhiḥ,",
    "K03psp_6-8u:276": " dharmadhātor avikopitatām upādāya dharmadhātuṃ sa icched vikopayituṃ yo 'nupalaṃbhaprāptiṃ (PSP_6-8:13)",
    "K03psp_6-8u:277": " vā 'bhisamayaṃ vānuttarāṃ vā samyaksaṃbodhim icchet.",
    "K03psp_6-8u:278": " subhūtir āha:",
    "K03psp_6-8u:279": " yadi bhagavann anupalaṃbhasya na prāptir nābhisamayo nānuttarā samyaksaṃbodhiḥ,",
    "K03psp_6-8u:280": " anupalaṃbha eva prāptir anupalaṃbha evābhisamayo 'nupalaṃbha evānuttarā samyaksaṃbodhiḥ,",
    "K03psp_6-8u:281": " tat kutaḥ punar bhagavan bodhisattvasya mahāsattvasya prathamā bhūmiḥ,",
    "K03psp_6-8u:282": " kuto dvitīyā kutas tṛtīyā yāvat kuto daśamī bhūmiḥ,",
    "K03psp_6-8u:283": " kuto 'nuttarā samyaksaṃbodhiḥ,",
    "K03psp_6-8u:284": " kuto 'nutpattidharmakṣāntiḥ kuto vipākajā abhijñā,",
    "K03psp_6-8u:285": " kuto vipākajan dānaṃ,",
    "K03psp_6-8u:286": " kuto vipākajaṃ śīlaṃ,",
    "K03psp_6-8u:287": " kuto vipākajā kṣāntiḥ,",
    "K03psp_6-8u:288": " kuto vipākajaṃ vīryaṃ,",
    "K03psp_6-8u:289": " kuto vipākajaḥ samādhiḥ,",
    "K03psp_6-8u:290": " kuto vipākajā prajñā yatra vipāke sthitvā vipākajair dharmaiḥ sattvāṃś ca paripācayati,",
    "K03psp_6-8u:291": " buddhakṣetraṃ ca parigṛhṇāti,",
    "K03psp_6-8u:292": " buddhāṃś ca bhagavata upatiṣṭhati,",
    "K03psp_6-8u:293": " annena ca pānena ca yānaiś ca vastravastugandhamālyavilepanacūrṇacīvaracchattradhvajapatākābhiḥ",
    "K03psp_6-8u:294": " śayanāsanopāśrayeṇa pradīpenānyatarānyatarābhir vā mānuṣyakībhiḥ saṃpattibhis tāś",
    "K03psp_6-8u:295": " cāsya nocchedyante yāvat parinirvṛtasya śarīre śrāvakeṣu ca vipacyate tac ca na kṣīyate.",
    "K03psp_6-8u:296": " evam ukte bhagavān āyuṣmantaṃ subhūtim etad avocat:",
    "K03psp_6-8u:297": " yata eva subhūte 'nupalaṃbhas tata eva prathamā bhūmir dvitīyā bhūmis tṛtīyā bhūmir",
    "K03psp_6-8u:298": " yāvad daśamī bhūmis tasyaiva vipākajāḥ pañcābhijñās tataś caivaiṃ vipākajaṃ dānaṃ",
    "K03psp_6-8u:299": " śīlaṃ kṣāntiṃ vīryaṃ dhyānaṃ prajñā ca tataś caiva kuśalamūlāni vipākajāni yaiḥ kuśalamūlaiḥ",
    "K03psp_6-8u:300": " sarvasattvānām arthaṃ karoti buddhakṣetrañ ca parigṛhṇāti,",
    "K03psp_6-8u:301": " buddhāṃś ca bhagavata upatiṣṭhati. annapānayānaśayanāsanavastragandhamālyavilepanacūrṇacīvaracchattradhvajapatākābhirūpāśrayeṇa",
    "K03psp_6-8u:302": " prādīpenānyatarānyatarābhir vā mānuṣyopakaraṇasaṃpattibhis tāś cāsya nopacchidyante,",
    "K03psp_6-8u:303": " yāvat parinirvṛtasya caiva pūjāḥ pravartante śarīre śrāvakeṣu ca vipacyante.",
    "K03psp_6-8u:304": " evam ukte āyuṣmān subhūtir bhagavantam etad avocat:",
    "K03psp_6-8u:305": " anupalaṃbhasya ca bhagavan dānasya ca śīlasya ca kṣānteś ca vīryasya ca dhyānasya ca prajñāyāś cābhijñānāṃ ca ko viśeṣaḥ?",
    "K03psp_6-8u:306": " kin nānākaraṇam?",
    "K03psp_6-8u:307": " evam ukte bhagavān āyuṣmantaṃ subhūtim etad avocat:",
    "K03psp_6-8u:308": " anupalaṃbhasya ca subhūte dānaśīlakṣāntivīryadhyānaprajñābhijñānāṃ ca na kiñcin nānākaraṇaṃ",
    "K03psp_6-8u:309": " yeṣāṃ khalu punaḥ subhūte 'nupaliptaṃ dānaṃ śīlaṃ kṣāntiṃ vīryaṃ dhyānaṃ prajñābhijñā",
    "K03psp_6-8u:310": " ca teṣāṃ nānākaraṇaṃ nirdiṣṭam.",
    "K03psp_6-8u:311": " subhūtir āha:",
    "K03psp_6-8u:312": " kathaṃ punar bhagavann anupaliptānāṃ dānaśīlakṣāntivīryadhyānaprajñānām abhijñānāñ ca na kiñcin nānākaraṇaṃ nirdiśyate?",
    "K03psp_6-8u:313": " bhagavān āha:",
    "K03psp_6-8u:314": " iha subhūte bodhisattvo mahāsattvaḥ prajñāpāramitāyāṃ carann anupalabhya dānam anupalabhya pratigrāhakaṃ dānaṃ dadāti,",
    "K03psp_6-8u:315": " anupalabhya śīlaṃ rakṣati,",
    "K03psp_6-8u:316": " anupalabhya kṣāntyā saṃpādayati,",
    "K03psp_6-8u:317": " anupalabhya vīryam ārabhate,",
    "K03psp_6-8u:318": " anupalabhya dhyānaṃ samāpadyate,",
    "K03psp_6-8u:319": " anupalabhya prajñāṃ bhāvayati,",
    "K03psp_6-8u:320": " anupalabhyābhijñāsu carati,",
    "K03psp_6-8u:321": " anupalabhya smṛtyupasthānāṃ bhāvayati,",
    "K03psp_6-8u:322": " evaṃ samyakprahāṇarddhipādendriyabalabodhyaṅgāni,",
    "K03psp_6-8u:323": " anupalabhya mārgaṃ bhāvayati,",
    "K03psp_6-8u:324": " anupalabhya trīṇi vimokṣamukhāni bhāvayati,",
    "K03psp_6-8u:325": " anupalabhyāryasatyāpramāṇadhyānārūpyasamādhisamāpattidhāraṇīmukhāni bhāvayati,",
    "K03psp_6-8u:326": " anupalabhy daśabalavaiśāradyapratisaṃvidāveṇikabuddhadharmān bhāvayati,",
    "K03psp_6-8u:327": " anupalabhya sattvān paripācayati,",
    "K03psp_6-8u:328": " anupalabhya buddhakṣetraṃ pariśodhayati,",
    "K03psp_6-8u:329": " anupalabhya buddhadharmān bodhim abhisaṃbudhyate. evaṃ khalu subhūte bodhisattvo",
    "K03psp_6-8u:330": " mahāsattvo 'nupalaṃbhayogena prajñāpāramitāyāṃ carati. evaṃ khalu subhūte bodhisattvo",
    "K03psp_6-8u:331": " mahāsattvaḥ prajñāpāramitāyāṃ caran durādharṣo bhavati,",
    "K03psp_6-8u:332": " mārair vā mārakāyikābhir vā devatābhiḥ.",
    "K03psp_6-8u:333": " iti sarvadharmābhāvasvabhāvajñānenānupūrvābhisamayaḥ",
    "K03psp_6-8u:334": " ity ukto 'nupūrvābhisamayaḥ",
    "K03psp_6-8u:335": " āryapañcaviṃśatisāhasrikāyāṃ bhagavatyāṃ prajñāpāramitāyām abhisamayālaṃkārānusāreṇa saṃśodhitāyām anupūrvābhisamayādhikāro",
    "K03psp_6-8u:336": " 'nukramaśikṣāparivartaḥ ṣaṣṭhaḥ",
    "K03psp_6-8u:337": " pañcaviṃśatisāhasrikā prajāpāramitā VII",
    "K03psp_6-8u:338": " evam ukte āyuṣmān subhūtir bhagavantam etad avocat:",
    "K03psp_6-8u:339": " kathaṃ bhagavan bodhisattvo mahāsattvaḥ prajñāpāramitāyāṃ carann ekacittena ṣaṭprajñāḥ parigṛhṇāti,",
    "K03psp_6-8u:340": " catvāri dhyānāni catvāry apramāṇāni catasra ārūpyasamāpattīś catvāri smṛtyupasthānāni",
    "K03psp_6-8u:341": " catvāri samyakprahāṇāni catura ṛddhipādān pañcendriyāṇi pañcabalāni saptabodhyaṅgāny",
    "K03psp_6-8u:342": " āryāṣṭāṅgamārgān trīṇi vimokṣamukhāni catvāry āryasatyāny aṣṭau vimokṣān navānupūrvavihārasamāpattīḥ",
    "K03psp_6-8u:343": " pañcābhijñā adhyātmaśūnyatāṃ yāvad abhāvasvabhāvaśūnyatāṃ daśabalāni catvāri vaiśāradyāni",
    "K03psp_6-8u:344": " catasraḥ pratisaṃvido mahākaruṇām aṣṭādaśāveṇikān buddhadharmān aśītyanuvyañjanāni",
    "K03psp_6-8u:345": " dvātriṃśanmahāpuruṣalakṣaṇāni parigṛhṇāti.",
    "K03psp_6-8u:346": " ity ekacittakṣaṇābhisamayaḥ samānyena",
    "K03psp_6-8u:347": " bhagavān āha:",
    "K03psp_6-8u:348": " iha subhūte bodhisattvo mahāsattvaḥ prajñāpāramitāyāṃ caran yad dānaṃ dadāti tan nānyatra prajñāpāramitayā parigṛhītaṃ,",
    "K03psp_6-8u:349": " yac chīlaṃ rakṣati,",
    "K03psp_6-8u:350": " yayā kṣāntyā saṃpādayati,",
    "K03psp_6-8u:351": " yad vīryam ārabhate,",
    "K03psp_6-8u:352": " yad dhyānaṃ samāpadyate,",
    "K03psp_6-8u:353": " yāṃ prajñāṃ bhāvayati,",
    "K03psp_6-8u:354": " tan nānyatra prajñāpāramitayā parigṛhītaṃ,",
    "K03psp_6-8u:355": " yad apramāṇaṃ samāpadyate,",
    "K03psp_6-8u:356": " yā ārūpyasamāpattīḥ,",
    "K03psp_6-8u:357": " yat smṛtyupasthānaṃ yaṃ samyakprahāṇarddhipādendriyabalabodhyaṅgamārgaṃ bhāvayati,",
    "K03psp_6-8u:358": " yad āryasatyaśūnyatānimittāpraṇihitābhijñāvimokṣasamādhisamāpattidhāraṇīmukhaṃ bhāvayati,",
    "K03psp_6-8u:359": " yām adhyātmaśūnyatāṃ yāvad abhāvasvabhāvaśūnyatāṃ,",
    "K03psp_6-8u:360": " yān daśabalavaiśāradyapratisaṃvidāveṇikān buddhadharmān yāṃ mahākaruṇāṃ bhāvayati,",
    "K03psp_6-8u:361": " yāni dvātriṃśanmahāpuruṣalakṣaṇāny aśītyanuvyañjanāni parigṛhṇāti,",
    "K03psp_6-8u:362": " tan nānyatra prajñāpāramirayā parigṛhītam.",
    "K03psp_6-8u:363": " evam ukte āyuṣmān subhūtir bhagavantam etad avocat:",
    "K03psp_6-8u:364": " kathaṃ bhagavan prajñāpāramitāparigṛhīto bodhisattvo mahāsattva ekacittena ṣaṭpāramitāḥ parigṛhṇāti?",
    "K03psp_6-8u:365": " sarvaśūnyatāṃ sarvabodhipakṣān dharmān āryasatyāpramāṇadhyānārūpyavimokṣasamādhisamāpattidhāraṇīmukhāniśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmān",
    "K03psp_6-8u:366": " mahākaruṇāṃ dvātriṃśanmahāpuruṣalakṣaṇāny aśītyanuvyañjanāni parigṛhṇāti?",
    "K03psp_6-8u:367": " bhagavān āha:",
    "K03psp_6-8u:368": " iha subhūte bodhisattvo mahāsattvaḥ prajñāpāramitayā parigṛhīto yad dānaṃ dadāti tatra na dvayasaṃjñī bhavati,",
    "K03psp_6-8u:369": " yac chīlaṃ rakṣati,",
    "K03psp_6-8u:370": " yayā kṣāntyā saṃpādayati,",
    "K03psp_6-8u:371": " yad vīryam ārabhate,",
    "K03psp_6-8u:372": " yad dhyānaṃ samāpadyate,",
    "K03psp_6-8u:373": " yāṃ prajñāṃ bhāvayati tatra na dvayasaṃjñī bhavati,",
    "K03psp_6-8u:374": " yāvad bodhipakṣyān dharmān bhāvayati,",
    "K03psp_6-8u:375": " tatra na dvayasaṃjñī bhavati. evam āryasatyāpramāṇadhyāṇārūpyavimokṣasamādhisamāpattidhāraṇīmukhāni",
    "K03psp_6-8u:376": " śūnyatānimittāpraṇihitābhijñādaśabalavaiśāradyapratisaṃvidāveṇikān buddhadharmān,",
    "K03psp_6-8u:377": " yāṃ mahākaruṇāṃ,",
    "K03psp_6-8u:378": " yāni dvātriṃśanmahāpuruṣalakṣaṇāni,",
    "K03psp_6-8u:379": " aśītyanuvyañjanāni parigṛhṇāti,",
    "K03psp_6-8u:380": " tatra na dvayasaṃjñī bhavati.",
    "K03psp_6-8u:381": " subhūtir āha:",
    "K03psp_6-8u:382": " kathaṃ ca bhagavan bodhisattvo mahāsattvaḥ prajñāpāramitāyāṃ caran dānaṃ dadāti na dvayasaṃjñī bhavati?",
    "K03psp_6-8u:383": " evaṃ śīlaṃ kṣāntiṃ vīryaṃ dhyānaṃ prajñāṃ bhāvayati,",
    "K03psp_6-8u:384": " na ca dvayasaṃjñī bhavati,",
    "K03psp_6-8u:385": " adhyātmaśūnyatāṃ yāvad abhāvasvabhāvaśūnyatāṃ bhāvayati,",
    "K03psp_6-8u:386": " na ca dvayasaṃjñī bhavati,",
    "K03psp_6-8u:387": " evaṃ saptatriṃśadbodhipakṣyān dharmān āryasatyāpramāṇadhyānārūpyavimokṣasamādhisamāpattidhāraṇīmukhāni",
    "K03psp_6-8u:388": " śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmān mahākaruṇāṃ",
    "K03psp_6-8u:389": " dvātriṃśanmahāpuruṣalakṣaṇāny aśītyanuvyañjanāny abhinirharati,",
    "K03psp_6-8u:390": " na ca dvayasaṃjñī bhavati?",
    "K03psp_6-8u:391": " bhagavān āha:",
    "K03psp_6-8u:392": " iha subhūte bodhisattvo mahāsattvaḥ prajñāpāramitāyāṃ caran dānapāramitāṃ paripūrayati,",
    "K03psp_6-8u:393": " sa tatra dānapāramitāyāṃ sarvāḥ ṣaṭpāramitā antargatāḥ kṛtvā dānaṃ dadāti,",
    "K03psp_6-8u:394": " yāvat sarvabodhipakṣyān dharmān antargatāṃ kṛtvā dānaṃ dadāti. sa khalu punaḥ subhūte",
    "K03psp_6-8u:395": " bodhisattvo mahāsattvo yasmin samaye prajñāpāramitāyāṃ caran dānaṃ dadāti sa tatrānāsrave",
    "K03psp_6-8u:396": " citte sthitvā dānaṃ dadāti sa tatrānāsrave citte sthito nimittaṃ na samanupaśyati. kasmai vā dadāmi?",
    "K03psp_6-8u:397": " kiṃ vā dadāmi?",
    "K03psp_6-8u:398": " kena vā dadāmi?",
    "K03psp_6-8u:399": " sa nimittāpagatena cittena dānaṃ dadāti,",
    "K03psp_6-8u:400": " anāsraveṇa vigatatṛṣṇena vigatabhavena (PSP_6-8:17)",
    "K03psp_6-8u:401": " sa tad dānaṃ na samanupaśyati,",
    "K03psp_6-8u:402": " tac cittaṃ na samanupaśyati,",
    "K03psp_6-8u:403": " taṃ pratigrāhakaṃ na samanupaśyati,",
    "K03psp_6-8u:404": " yāvat sarvadharmān na samanupaśyati.",
    "K03psp_6-8u:405": " punar aparaṃ subhūte bodhisattvo mahāsattvaḥ prajñāpāramitāyāṃ caran nimittopagatena cittena śīlaṃ rakṣati,",
    "K03psp_6-8u:406": " sa tac chīlaṃ na samasnupaśyati,",
    "K03psp_6-8u:407": " tac cittaṃ na samanupaśyati,",
    "K03psp_6-8u:408": " yāvat sarvabuddhadharmān na samanupaśyati.",
    "K03psp_6-8u:409": " punar aparaṃ subhūte bodhisattvo mahāsattvaḥ prajñāpāramitāyāṃ caran nimittopagatena cittena kṣāntyā saṃpādayati,",
    "K03psp_6-8u:410": " sa tāṃ kṣāntiṃ na samanupaśyati,",
    "K03psp_6-8u:411": " tac cittaṃ na samanupaśyati,",
    "K03psp_6-8u:412": " yāvat sarvabuddhadharmān na samanupaśyati.",
    "K03psp_6-8u:413": " punar aparaṃ subhūte bodhisattvo mahāsattvaḥ prajñāpāramitāyāṃ caran nimittopagatena cittena vīryam ārabhate,",
    "K03psp_6-8u:414": " sa tad vīryaṃ na samanupaśyati,",
    "K03psp_6-8u:415": " tac cittaṃ na samanupaśyati,",
    "K03psp_6-8u:416": " yāvat sarvabuddhadharmān na samanupaśyati.",
    "K03psp_6-8u:417": " punar aparaṃ subhūte bodhisattvo mahāsattvaḥ prajñāpāramitāyāṃ caran nimittāpagatena cittena dhyānaṃ samāpadyate,",
    "K03psp_6-8u:418": " sa tad dhyānaṃ na samasnupaśyati,",
    "K03psp_6-8u:419": " tac cittaṃ na samanupaśyati,",
    "K03psp_6-8u:420": " yāvat sarvabuddhadharmān na samanupaśyati.",
    "K03psp_6-8u:421": " punar aparaṃ subhūte bodhisattvo mahāsattvaḥ prajñāpāramitāyāṃ caran nimittāpagatena cittena prajñāṃ bhāvayati,",
    "K03psp_6-8u:422": " sa tāṃ prajñāṃ bhāvayan na samanupaśyati,",
    "K03psp_6-8u:423": " tac cittaṃ na samanupaśyati,",
    "K03psp_6-8u:424": " yāvat sarvabuddhadharmān na samanupaśyati.",
    "K03psp_6-8u:425": " punar aparaṃ subhūte bodhisattvo mahāsattvaḥ prajñāpāramitāyāṃ caran nimittāpagatena",
    "K03psp_6-8u:426": " cittena smṛtyupasthānasamyakprahāṇarddhipādendriyabalabodhyaṅgamārgaryasatyāpramāṇadhyānārūpyavimokṣasamādhisamāpattidhāraṇīmukhāni bhāvayati,",
    "K03psp_6-8u:427": " śūnyatānimittāpraṇihitābhijñā sarvaśūnyatā bhāvayati,",
    "K03psp_6-8u:428": " daśabalavaiśāradyapratisaṃvidāveṇikabuddhadharmān mahākaruṇāṃ bhāvayati,",
    "K03psp_6-8u:429": " dvātriṃśanmahāpuruṣalakṣaṇāny aśītyanuvyañjanāni paripūrayati,",
    "K03psp_6-8u:430": " sa tān dharmān na samanupaśyati, tac (PSP_6-8:18)",
    "K03psp_6-8u:431": " cittaṃ na samanupaśyati,",
    "K03psp_6-8u:432": " yāvat sarvabuddhadharmān na samanupaśyati.",
    "K03psp_6-8u:433": " subhūtir āha:",
    "K03psp_6-8u:434": " kathaṃ bhagavann animittān abhisaṃskārāṇāṃ dharmāṇāṃ dānapāramitāparipūritā bhavati?",
    "K03psp_6-8u:435": " evaṃ śīlapāramitākṣāntipāramitāvīryapāramitādhyānapāramitāprajñāpāramitāparipūritā bhavati,",
    "K03psp_6-8u:436": " caturṇāṃ smṛtyupasthānānāṃ caturṇāṃ samyakprahāṇānāṃ caturṇām ṛddhipādānāṃ pañcānām indriyāṇāṃ pañcānāṃ balānāṃ saptānāṃ bodhyaṅgānām āryāṣṭāṅgasya mārgasya paripūrir bhavati,",
    "K03psp_6-8u:437": " śūnyatāyā ānimittasyāpraṇihitasya paripūrir bhavati,",
    "K03psp_6-8u:438": " āryasatyāpramāṇadhyānārūpyavimokṣasamādhisamāpattidhāraṇīmukhānāṃ sarvaśūnyatānāṃ paripūrir bhavati,",
    "K03psp_6-8u:439": " pañcānām abhijñānāṃ daśānāṃ tathāgatabalānāṃ caturṇāṃ vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ paripūrir",
    "K03psp_6-8u:440": " evam ukte bhagavān āyuṣmantaṃ subhūtim etad avocat:",
    "K03psp_6-8u:441": " iha subhūte bodhisattvo mahāsattvaḥ prajñāpāramitāyāṃ caran nimittāpagatena cittena dānaṃ dadāti,",
    "K03psp_6-8u:442": " annapānavastrayānaśayanāsanahiraṇyasuvarṇamaṇimuktāvaiḍūryaśaṅkhaśilāpravāḍajātarūparajatapuṣpadhūpagandhamālyavilepanacūrṇacīvaracchattradhvajapatākopāśrayān",
    "K03psp_6-8u:443": " yāvad anyatarānyatarān mānuṣyopakaraṇapariṣkārān ādhyātmikāṃ bāhyāṃ vā bhāryāputraduhitṛrājyaṃ",
    "K03psp_6-8u:444": " vālaṃkṛtya dānaṃ dadāti yācanakānān tasya kaścid evāgatyaivaṃ vadet:",
    "K03psp_6-8u:445": " kin te 'nena īdṛśena dānena dattenaivaṃ nirūpakāreṇa tasya khalu punar bodhisattvasya mahāsattvasya prajñāpāramitāyāṃ carata evaṃ bhavati,",
    "K03psp_6-8u:446": " kiñ cāpīme sattvāḥ paribhāṣante,",
    "K03psp_6-8u:447": " kin te 'nena vā dānena vā dattenaivam āsphārikena dattenārthasya ca dātavyam evaṃ mayā dānaṃ,",
    "K03psp_6-8u:448": " na ca mayā na dātavyam. sa dānaṃ sarvasattveṣu sādhāraṇaṃ kṛtvānuttarāyāṃ samyaksaṃbodhau pariṇāmayati,",
    "K03psp_6-8u:449": " sa tathā pariṇāmayati yathā pariṇāmayan nimittaṃ na samanupaśyati,",
    "K03psp_6-8u:450": " kiṃ vā dadāmi,",
    "K03psp_6-8u:451": " kasmai vā dadāmi,",
    "K03psp_6-8u:452": " ko vātra dadāti,",
    "K03psp_6-8u:453": " kiṃ vā pariṇāmayati kva vā parināmayati,",
    "K03psp_6-8u:454": " sa tad vastu na samanupaśyati (PSP_6-8:19)",
    "K03psp_6-8u:455": " yatra dattvānuttarāyāṃ samyaksaṃbodhau pariṇāmayati,",
    "K03psp_6-8u:456": " tat kasya hetoḥ?",
    "K03psp_6-8u:457": " adhyātmaśūnyatayā śūnyaṃ bahirdhāśūnyatayā śūnyaṃ yāvad abhāvasvabhāvaśūnyatayā śūnyaṃ,",
    "K03psp_6-8u:458": " sa evaṃ paśyati ko vā pariṇāmayiṣyati kutra vā pariṇāmayiṣyati kiṃ vā pariṇāmayiṣyati,",
    "K03psp_6-8u:459": " tasyaivaṃ pariṇāmayataḥ pariṇāmo bhavati nirviṣaḥ pariṇāmo dharmadhātupariṇāmaḥ sarvasattvāṃś ca paripācayati,",
    "K03psp_6-8u:460": " buddhakṣetrañ ca parigṛhṇāti,",
    "K03psp_6-8u:461": " dānapāramitāṃ ca paripūrayati,",
    "K03psp_6-8u:462": " śīlapāramitāṃ paripūrayati,",
    "K03psp_6-8u:463": " kṣāntipāramitāṃ paripūrayati,",
    "K03psp_6-8u:464": " vīryapāramitāṃ paripūrayati,",
    "K03psp_6-8u:465": " dhyānapāramitāṃ paripūrayati,",
    "K03psp_6-8u:466": " prajñāpāramitāṃ paripūrayati,",
    "K03psp_6-8u:467": " saptatriṃśadbodhipaksyān dharmān paripūrayati,",
    "K03psp_6-8u:468": " śūnyatānimittāpraṇihitasamādhīn āryasatyāpramāṇadhyānārūpyavimokṣasamādhisamāpattidhāraṇīmukhāni paripūrayaty adhyātmaśūnyatāṃ yāvad abhāvasvabhāvaśūnyatām",
    "K03psp_6-8u:469": " abhijñādaśabalavaiśāradyapratisaṃvidāveṇikabuddhadharmān paripūrayati,",
    "K03psp_6-8u:470": " tathā caiva dānapāramitāṃ paripūrayati,",
    "K03psp_6-8u:471": " yathā caiva vipākañ ca na parigṛhṇāti,",
    "K03psp_6-8u:472": " tadyathāpi nāma subhūte paranirmitavaśavartināṃ devānāṃ manasaiva sarvopakaraṇāni bhavanti,",
    "K03psp_6-8u:473": " evam eva subhūte bodhisattvasya mahāsattvasya manasaiva sarvopakaraṇaṃ paripūrayati,",
    "K03psp_6-8u:474": " sa tena dānena buddhāṃś ca bhagavata upatiṣṭhati,",
    "K03psp_6-8u:475": " sadevamānuṣāsurañ ca lokaṃ saṃtarpayati sa tān sattvāṃs tayā dānapāramitayā parigṛhyopāyakauśalyena",
    "K03psp_6-8u:476": " triṣu yāneṣu pratiṣṭhāpayati. evaṃ khalu subhūte bodhisattvo mahāsattvaḥ prajñāpāramitāyāṃ",
    "K03psp_6-8u:477": " caran nimittāpagatena cittena dānapāramitāṃ paripūrayati.",
    "K03psp_6-8u:478": " subhūtir āha:",
    "K03psp_6-8u:479": " kathaṃ ca bhagavan bodhisattvo mahāsattvaḥ śīlapāramitāṃ paripūrayati.",
    "K03psp_6-8u:480": " bhagavān āha:",
    "K03psp_6-8u:481": " iha subhūte bodhisattvo mahāsattvaḥ prajñāpāramitāyāṃ caraṃs tac chīlam āryam anāsravaṃ mārgaparyāpannaṃ dharmatāprātilaṃbhikaṃ,",
    "K03psp_6-8u:482": " śīlaṃ pratilabhate,",
    "K03psp_6-8u:483": " sa cāsya śīlaskandho 'khaṇḍo bhavaty acchidro 'śavalo 'kalmāṣo 'parāmṛṣṭo 'bhujiṣyaḥ susamātto vijñapraśastaḥ,",
    "K03psp_6-8u:484": " tena ca śīlena kaṃcid dharmaṃ na parāmṛśati,",
    "K03psp_6-8u:485": " rūpaṃ vā vedanāṃ vā saṃjñāṃ vā saṃskārāṃ vā vijñānaṃ vā dvātriṃśanmahāpuruṣalakṣaṇāni (PSP_6-8:20)",
    "K03psp_6-8u:486": " vāśītyanuvyañjanāni vā kṣatriyamahāśālakulaṃ vā brāhmaṇamahāśālakulaṃ vā gṛhapatimahāśālakulaṃ",
    "K03psp_6-8u:487": " vā cāturmahārājakāyikān vā devāṃs trayastriṃśān vā yāmān vā tuṣitān vā nirmāṇaratīn",
    "K03psp_6-8u:488": " vā paranirmitavaśavartino vā brahmapāriṣadyān vā brahmapurohitān vā mahābrahmāṇo",
    "K03psp_6-8u:489": " vā parīttābhān vā apramāṇābhān vā ābhāsvarābhān vā parīttaśubhān vā apramāṇaśubhān",
    "K03psp_6-8u:490": " vā śubhakṛtsṇān vā anabhrakān vā puṇyaprasavān vā bṛhatphalān vā asaṃjñisattvān vā",
    "K03psp_6-8u:491": " śuddhāvāsān vā aspṛhān vā atapān vā sudṛśān vā sudarśanān vā akaniṣṭhān vā ākāśānantyāyatanān",
    "K03psp_6-8u:492": " vā vijñānānantyāyatanān vā ākiñcanyāyatanān vā naivasaṃjñānāsaṃjñāyatanān vā srotaāpattiphalaṃ",
    "K03psp_6-8u:493": " vā sakṛdāgāmiphalaṃ vānāgāmiphalaṃ vārhattvaṃ vā pratyekabuddhatvaṃ vā cakravartirājyādhipatyaṃ vā na parāmṛśati,",
    "K03psp_6-8u:494": " anyatra sarvasattveṣu sādhāraṇaṃ kṛtvā sarvākārajñatāyāṃ pariṇāmayati,",
    "K03psp_6-8u:495": " animittānupalaṃbhenādvayena pariṇāmayati,",
    "K03psp_6-8u:496": " lokavyavahāreṇa na punaḥ paramārthena,",
    "K03psp_6-8u:497": " tayā ca śīlapāramitayā paripūrṇayopāyakauśalyena catvāri dhyānāny utpādayaty anāsvādayogena divyaṃ cakṣur abhinirharati,",
    "K03psp_6-8u:498": " yena divyacakṣuṣā vipākajena ye pūrvasyān diśi lokadhātuṣu buddhā bhagavantas tiṣṭhanti dhriyante yāpayanti dharmaṃ deśayanti,",
    "K03psp_6-8u:499": " tān paśyati tac cāsya darśanaṃ ca na naśyati,",
    "K03psp_6-8u:500": " yāvad anuttarāṃ samyaksaṃbodhim abhisaṃbudhyate,",
    "K03psp_6-8u:501": " evaṃ dakṣiṇasyān diśi paścimāyān diśy uttarasyān diśy ūrdhvam adho vidikṣu lokadhātuṣu ye buddhā bhagavantas tiṣṭhanti dhriyante yāpayanti dharmañ ca deśayanti,",
    "K03psp_6-8u:502": " tān paśyati tasya darśanaṃ na naśyati,",
    "K03psp_6-8u:503": " yāvad anuttarāṃ samyaksaṃbodhim abhisaṃbudhyate. sa divyena śrotreṇa viśuddhenātikrāntamānuṣyakeṇa teṣāṃ buddhānāṃ bhagavatāṃ śabdaṃ śṛṇoti,",
    "K03psp_6-8u:504": " tac cāsya śrutaṃ tāvan na naśyati,",
    "K03psp_6-8u:505": " yāvan na tena śrutenātmanaḥ parasya cārthaṃ karoti,",
    "K03psp_6-8u:506": " sa cetaḥparyāyajñānena teṣāṃ buddhānāṃ bhagavatāṃ cetasaiva cittaṃ prajānāti tena cetaḥparyāyajñānena sarvasattvānām arthaṃ karoti, sa (PSP_6-8:21)",
    "K03psp_6-8u:507": " pūrvanivāsānusmṛtijñānenātītaṃ karma nirdiśati yena karmaṇākṛtena tat karma na vipraṇasyati,",
    "K03psp_6-8u:508": " sa āsravakṣayajñānena ca sattvān,",
    "K03psp_6-8u:509": " srotaāpattiphale pratiṣṭhāpayati,",
    "K03psp_6-8u:510": " sakṛdāgāmiphale pratiṣṭhāpayati,",
    "K03psp_6-8u:511": " anāgāmiphale pratiṣṭhāpayati,",
    "K03psp_6-8u:512": " arhattve pratiṣṭhāpayati,",
    "K03psp_6-8u:513": " pratyekabodhau pratiṣṭhāpayati,",
    "K03psp_6-8u:514": " anuttarāyāṃ samyaksaṃbodhau pratiṣṭhāpayati,",
    "K03psp_6-8u:515": " evaṃ yatra yatra pratibalāḥ sattvāḥ kuśaleṣu dharmeṣu tatra tatra pratiṣṭhāpayati.",
    "K03psp_6-8u:516": " evaṃ khalu subhūte bodhisattvo mahāsattvaḥ prajñāpāramitāyāṃ caran nimittāpagatena",
    "K03psp_6-8u:517": " cittena śīlapāramitāṃ paripūrayati.",
    "K03psp_6-8u:518": " subhūtir āha:",
    "K03psp_6-8u:519": " katham animittānām anābhogānām anupalaṃbhamānānām apratibhānām anabhisaṃskārāṇāṃ dharmāṇāṃ kṣāntipāramitāṃ paripūrayati?",
    "K03psp_6-8u:520": " bhagavān āha:",
    "K03psp_6-8u:521": " iha subhūte bodhisattvasya mahāsattvasya prathamacittotpādam upādāya yāvad bodhimaṇḍe",
    "K03psp_6-8u:522": " niṣaṇṇasya sarvasattvā āgatya loṣṭadaṇḍaprahārān dahyus tatra bodhisattvena mahāsattvenaikacittasyāpi",
    "K03psp_6-8u:523": " kṣobhasahagatasyāvakāśo na dātavyas tatra ca bodhisattvena mahāsattvena dve kṣāntī",
    "K03psp_6-8u:524": " bhāvayitavye. katame dve yac ca sarvasattvānāṃ kṣāntavyam ākrośadaṇḍaloṣṭaprahārādiyā",
    "K03psp_6-8u:525": " cāsyānutpattikeṣu dharmeṣu kṣāntir utpādayitavyā tatra bodhisattvena mahāsattvenākruśyamānena",
    "K03psp_6-8u:526": " paribhāṣyamāṇena loṣṭadaṇḍaśastraprahārān dadatām evaṃ pratyavekṣitavyaṃ ko me ākrośati",
    "K03psp_6-8u:527": " vā paribhāṣate vā loṣṭadaṇḍaśastrair vā prahārān dadāti tena dharmāṇāṃ svabhāvaḥ",
    "K03psp_6-8u:528": " pratyavekṣitavyo dharmāṇāṃ svabhāvaṃ pratyavekṣamāṇo dharmāṃś caiva nopalabhate kutaḥ",
    "K03psp_6-8u:529": " punar dharmāṇāṃ svabhāvam. tasyaivaṃ dharmasvabhāvaṃ pratyavekṣamāṇasyaivaṃ bhavati,",
    "K03psp_6-8u:530": " ko me cchinatti vā bhinatti vā sa evaṃ pratyavekṣamāṇo dharmāṇāṃ dharmasvabhāvam anutpattikair dharmaiḥ kṣāntiṃ pratilabhate,",
    "K03psp_6-8u:531": " tatrānutpattikeṣu dharmeṣu kṣāntiḥ kim iti kleśānutpattijñānānācchedyatā ca sa iha dvābhyāṃ kṣāntibhyāṃ yuktaś catvāri dhyānāni paripūrayati,",
    "K03psp_6-8u:532": " catvāry apramāṇāni catasra ārūpyasamāpattīś catvāri smṛtyupasthānāni catvāri samyakprahāṇāni caturarddhipādāni pañcendriyāṇi pañcabalāni saptabodhyaṅgāni",
    "K03psp_6-8u:533": " āryāṣṭāṅgaṃ mārgaṃ trīṇi vimokṣamukhāni daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān paripūrayati,",
    "K03psp_6-8u:534": " sa iha dharmeṣu sthitvāryeṣv anāsraveṣu lokottareṣu sādhāraṇeṣu sarvaśrāvakapratyekabuddhair",
    "K03psp_6-8u:535": " abhijñāḥ paripūrayati yābhir abhijñābhiḥ paripūritābhiḥ ṣaḍbhiś ca pāramitābhiḥ samudāgacchati,",
    "K03psp_6-8u:536": " sa ihābhijñāsu sthitvā divyena cakṣuṣā pūrvasyāṃ diśi yān buddhān bhagavataḥ paśyati tān dṛṣṭvā buddhānusmṛtiṃ pratilabhate,",
    "K03psp_6-8u:537": " tasya sā buddhānusmṛtir nocchetsyati yāvan nānuttarāṃ samyaksaṃbodhim abhisaṃbhotsyate,",
    "K03psp_6-8u:538": " evaṃ dakṣiṇasyāṃ diśi paścimāyām uttarasyām ūrdhvam adho vidikṣu yān buddhān bhagavataḥ paśyati tān dṛṣṭvā buddhānusmṛtiṃ pratilabhate,",
    "K03psp_6-8u:539": " tasya sā buddhānusmṛtir nocchetsyati",
    "K03psp_6-8u:540": " yāvan nānuttarāṃ samyaksaṃbodhim abhisaṃbhotsyate,",
    "K03psp_6-8u:541": " sa divyena śrotradhātunā viśuddhenātikrāntamānuṣyakeṇa yat te buddhā bhagavanto bhāṣiṣyante",
    "K03psp_6-8u:542": " tat sarvam udgrahīṣyaty udgṛhṇaṃ tathatvāya sattvānāṃ dharman deśayiṣyati teṣāṃ ca",
    "K03psp_6-8u:543": " buddhānāṃ bhagavatāṃ cetasaiva cetaḥ parivitarkam ājñāsyaty evaṃ sarvāryāṇāṃ sarvaśrāvakapratyekabuddhānāṃ",
    "K03psp_6-8u:544": " yāvat sarvasattvānāṃ cetasaiva cetaḥ parivitarkam ājñāsyati,",
    "K03psp_6-8u:545": " sa tena cetaḥ paryāyajñānena sattvānāṃ cetasaiva caittam ājñāya tathatvāya dharmaṃ deśayiṣyati,",
    "K03psp_6-8u:546": " sa pūrvanivāsānusmṛtijñānena teṣāṃ sattvānāṃ kuśalamūlam ājñāya tena pūrveṇa kuśalamūlena sattvān saṃdarśayiṣyati samuttejayiṣyati samādāpayiṣyati,",
    "K03psp_6-8u:547": " sa āsravakṣayajñānena ca tān sattvāṃs triṣu yāneṣu niveśayiṣyati pratiṣṭhāpayiṣyati,",
    "K03psp_6-8u:548": " sa khalu punar bodhisattvo mahāsattvaḥ prajñāpāramitāyāṃ carann upāyakauśalyena sattvāṃś",
    "K03psp_6-8u:549": " ca paripācayati buddhakṣetraṃ pariśodhayati sarvākārajñatāyāṃ caran sarvākārajñatāṃ",
    "K03psp_6-8u:550": " paripūrayaty anuttarāṃ samyaksaṃbodhim abhisaṃbuddhya dharmacakraṃ pravartayiṣyati.",
    "K03psp_6-8u:551": " evaṃ khalu subhūte bodhisattvo mahāsattvaḥ prajñāpāramitāyāṃ caran kṣāntipāramitāṃ paripūrayati.",
    "K03psp_6-8u:552": " subhūtir āha:",
    "K03psp_6-8u:553": " kathaṃ bhagavan bodhisattvo mahāsattvaḥ prajñāpāramitāyāṃ (PSP_6-8:23)",
    "K03psp_6-8u:554": " carann ānimitteṣv anāsraveṣv anābhogeṣv anupalaṃbheṣv apratibhāseṣu vīryapāramitāṃ paripūrayati.",
    "K03psp_6-8u:555": " bhagavān āha:",
    "K03psp_6-8u:556": " iha subhūte bodhisattvo mahāsattvaḥ prajñāpāramitāyāṃ caran kāyikena vīryeṇa samanvāgataḥ prathamaṃ dhyānam upasaṃpadya viharati,",
    "K03psp_6-8u:557": " dvitīyaṃ tṛtīyaṃ caturthaṃ dhyānam upasaṃpadya viharati,",
    "K03psp_6-8u:558": " caturthadhyānasamāpanno 'nekavidhām ṛddhiṃ pratyanubhavati,",
    "K03psp_6-8u:559": " yāvac candrasūryau pāṇinā parāmṛśati parimārṣṭi sa tena kāyikena vīryeṇa samanvāgato yena daśasu dikṣu buddhā bhagavanto viharanti sattvānāṃ dharmaṃ deśayanti,",
    "K03psp_6-8u:560": " anekaśatasahasreṣu lokadhātuṣv ṛddhyā gatvā tān buddhān bhagavata upatiṣṭhati cīvarapiṇḍapātraśayanāsanaglānapratyayabhaiṣajyapariṣkārais",
    "K03psp_6-8u:561": " tasya te cīvarapiṇḍapātrās tāvan na kṣīyante yāvan nānuttarāṃ samyaksaṃbodhim abhisaṃbhotsyate",
    "K03psp_6-8u:562": " 'bhisaṃbuddhabodheś ca sadevamānuṣāsuralokaḥ sukhī bhavati,",
    "K03psp_6-8u:563": " cīvarapiṇḍapātreṇa parinirvṛtasya ca śarīre pūjā pravartate,",
    "K03psp_6-8u:564": " tenaiva carddhyabhisaṃskāreṇa gatvā teṣāṃ buddhānāṃ bhagavatām antikād dharmaṃ śṛṇoti,",
    "K03psp_6-8u:565": " sa na jātu vipraṇasyati,",
    "K03psp_6-8u:566": " yāvan nānuttarāṃ samyaksaṃbodhim abhisaṃbhotsyate,",
    "K03psp_6-8u:567": " sattvāṃś ca paripācayati buddhakṣetraṃ ca pariśodhayati,",
    "K03psp_6-8u:568": " sarvākārajñatāyāṃ caran sarvākārajñatāṃ paripūrayaty anuttarāṃ ca samyaksaṃbodhim",
    "K03psp_6-8u:569": " abhisaṃbuddhya dharmacakraṃ pravartayiṣyati. evaṃ khalu subhūte bodhisattvo mahāsattvaḥ",
    "K03psp_6-8u:570": " prajñāpāramitāyāṃ caran kāyikena vīryeṇa samanvāgato vīryapāramitāṃ paripūrayati.",
    "K03psp_6-8u:571": " kathaṃ ca subhūte bodhisattvo mahāsattvaś caitasikena vīryeṇa samanvāgata āryeṇānāsraveṇa",
    "K03psp_6-8u:572": " mārgāṅgena mārgaparyāpannena vīryapāramitāṃ paripūrayatīha subhūte bodhisattvo mahāsattvaḥ",
    "K03psp_6-8u:573": " prajñāpāramitāyāṃ caraṃś caitasikena vīryeṇa samanvāgato 'kuśalasya kāyikakarmaṇo",
    "K03psp_6-8u:574": " 'vakāśaṃ na dadāty akuśalasya vākkarmaṇo 'kuśalasya manaskarmaṇo 'vakāśaṃ na dadāti",
    "K03psp_6-8u:575": " na parāmṛśati nityam iti vā anityam iti vā sukham iti vā duḥkham iti vātmeti vānātmeti",
    "K03psp_6-8u:576": " vā saṃskṛtam iti vāsaṃskṛtam iti vā kāmadhātum iti vā rūpadhātum iti vārūpyadhātuṃ",
    "K03psp_6-8u:577": " vā sāsravadhātuṃ vānāsravadhātuṃ vā,",
    "K03psp_6-8u:578": " prathamaṃ vā dhyānaṃ dvitīyaṃ vā dhyānaṃ tṛtīyaṃ vā dhyānaṃ caturthaṃ vā dhyānaṃ maitrīṃ vā karuṇāṃ vā muditāṃ vopekṣāṃ vākāśānantyāyatanaṃ",
    "K03psp_6-8u:579": " va vijñānānantyāyatanaṃ vākiṃcanyāyatanaṃ vā naivasaṃjñānāsaṃjñāyatanaṃ vā,",
    "K03psp_6-8u:580": " smṛtyupasthānāni vā samyakprahāṇāni varddhipādāṃ vā indriyāṇi vā balāni vā bodhyaṅgāni vāryāṣṭāṅgikaṃ vā mārgaṃ śūnyatāṃ vānimittaṃ vāpraṇihitaṃ vāryasatyāni vābhijñā vā vimokṣān",
    "K03psp_6-8u:581": " vā navānupūrvavihārasamāpattīr vā samādhīn vā dhāraṇīmukhāni vā tathāgatabalāni vā",
    "K03psp_6-8u:582": " vaiśāradyāni vā pratisaṃvido vāveṇikān vā buddhadharmān na parāmṛśati nityānityasukhaduḥkhātmānātmaśāntāśānta iti vā,",
    "K03psp_6-8u:583": " srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekāṃ vā bodhim",
    "K03psp_6-8u:584": " anuttarāṃ samyaksaṃbodhiṃ srotaāpannaṃ vā sakṛdāgāminaṃ vānāgāminaṃ vārhattvaṃ vā",
    "K03psp_6-8u:585": " pratyekabuddhaṃ vā bodhisattvaṃ vā buddhaṃ vā bhagavantaṃ na parāmṛśatīme sattvā",
    "K03psp_6-8u:586": " darśanabhūmiprabhāvitāḥ,",
    "K03psp_6-8u:587": " ime sattvās tanubhūmiprabhāvitā ime 'varabhāgikaprabhāvitāḥ,",
    "K03psp_6-8u:588": " ime ūrddhabhāgikaprabhāvitā ime sarvajñatāprabhāvitā ime mārgajñatāprabhāvitā ime sarvākārajñatāprabhāvitā ity evam api na parāmṛśati. tat kasya",
    "K03psp_6-8u:589": " tathā hi teṣāṃ svabhāvo na saṃvidyate,",
    "K03psp_6-8u:590": " yena svabhāvena prabhāvyeran,",
    "K03psp_6-8u:591": " sa tena caitasikena vīryeṇa samanvāgato maraṇasukhe 'pi vartamānaḥ sattvānām arthaṃ karoti tāṃś ca sattvān nopalabhate vīryapāramitāṃ paripūrayati,",
    "K03psp_6-8u:592": " tāṃ ca vīryapāramitāṃ nopalabhate,",
    "K03psp_6-8u:593": " buddhadharmāṃś ca paripūrayati,",
    "K03psp_6-8u:594": " tāṃś ca buddhadharmān nopalabhate,",
    "K03psp_6-8u:595": " buddhaksetraṃ ca pariśodhayati,",
    "K03psp_6-8u:596": " tac ca buddhakṣetraṃ nopalabhate,",
    "K03psp_6-8u:597": " sa tena kāyikena caitasikena vīryeṇa samanvāgatas tān kuśalān dharmān parigṛhṇāti,",
    "K03psp_6-8u:598": " tatra ca na sajjate,",
    "K03psp_6-8u:599": " so 'sajjamāno buddhakṣetreṇa buddhakṣetraṃ saṃkrāmati,",
    "K03psp_6-8u:600": " lokadhātor lokadhātuṃ saṃkrāmati sattvānām arthaṃ karoti,",
    "K03psp_6-8u:601": " sattvānām arthaṃ kurvan yena yenarddhiprātihāryeṇecchati vikurvituṃ tena tenarddhiprātihāryeṇa vikurvati,",
    "K03psp_6-8u:602": " yadi vā puṣpavarṣeṇa yadi vā gandhapramuñcanena yadi vā gītābharaṇena yadi vā bhūcalanena",
    "K03psp_6-8u:603": " yadi vā saptaratnamayair lokadhātusaṃdarśanena yadi vā jyotiratnānāṃ sattvānāṃ kṛtaśa",
    "K03psp_6-8u:604": " ātmānam avasṛjati yadi vā gandham avasṛjati yadi vā mahāyajñam avasṛjati,",
    "K03psp_6-8u:605": " yatra na prāṇātipāto (PSP_6-8:25)",
    "K03psp_6-8u:606": " vartate, yadi vānantān sattvān mārge 'vatārayati,",
    "K03psp_6-8u:607": " yāvat prāṇātipātāt parimocayati,",
    "K03psp_6-8u:608": " adattādānāt kāmamithyācārān mṛṣāvādāt piśunavacanāt paruṣavacanād avaddhapralāpād abhidhyāyā vyāpādāt mithyādṛṣṭeḥ parimocayati,",
    "K03psp_6-8u:609": " kāṃścid dānenānugṛhṇāti,",
    "K03psp_6-8u:610": " kāṃścic chīlena keṣāṃcit kṛtaśo 'ṅgapratyaṅgaṃ parityajati",
    "K03psp_6-8u:611": " keṣāṃcit putradārakeṇānugrahaṃ karoti,",
    "K03psp_6-8u:612": " keṣāṃcid āryeṇātmānam avasṛjati,",
    "K03psp_6-8u:613": " evaṃ yena yenopāyena sattvānām arthaḥ kartavyaḥ,",
    "K03psp_6-8u:614": " tena tenopāyena sattvānām arthaṃ karoti,",
    "K03psp_6-8u:615": " evaṃ khalu subhūte bodhisattvo mahāsattvaḥ prajñāpāramitāyāṃ carann ānimitteṣu dharmeṣu caitasikena vīryeṇa samanvāgato vīryapāramitāṃ paripūrayati.",
    "K03psp_6-8u:616": " subhūtir āha:",
    "K03psp_6-8u:617": " kathañ ca bhagavan bodhisattvo mahāsattvaḥ prajñāpāramitāyāṃ carann ānimitteṣu dharmeṣu sthitvā dhyānapāramitāṃ paripūrayati?",
    "K03psp_6-8u:618": " bhagavān āha:",
    "K03psp_6-8u:619": " iha subhūte bodhisattvo mahāsattvaḥ prajñāpāramitāyāṃ caran sthāpayitvā tathāgatasamādhiṃ sarvasamādhīn paripūrayati,",
    "K03psp_6-8u:620": " sa viviktaṃ kāmair viviktaṃ pāpakair akuśalair dharmaiḥ sa vitarkaṃ sa vicāraṃ vivekajaṃ",
    "K03psp_6-8u:621": " prītisukhaṃ prathamaṃ dhyānam upasaṃpadya viharati dvitīyaṃ dhyānaṃ tṛtīyaṃ dhyānaṃ",
    "K03psp_6-8u:622": " caturthaṃ dhyānam upasaṃpadya viharati,",
    "K03psp_6-8u:623": " maitrīsahagatena cittena karuṇāsahagatena muditāsahagatenopekṣāsahagatena cittena yāvat sarvāvantam lokadhātum upasaṃpadya viharati,",
    "K03psp_6-8u:624": " ākāśānantyāyatanaṃ vijñānānantyāyatanam ākiñcanyāyatanaṃ naivasaṃjñānāsaṃjñāyatanam upasaṃpadya viharati,",
    "K03psp_6-8u:625": " sa tatra dhyānapāramitāyāṃ sthitvāṣṭavimokṣān anulomapratilomān upasaṃpadya viharati,",
    "K03psp_6-8u:626": " navānupūrvavihārasamāpattīr upasaṃpadya viharati,",
    "K03psp_6-8u:627": " śūnyatāsamādhim upasaṃpadya viharati,",
    "K03psp_6-8u:628": " ānimittasamādhim apraṇihitasamādhim upasaṃpadya viharati,",
    "K03psp_6-8u:629": " ānantaryān api samādhīn upasaṃpadya viharati,",
    "K03psp_6-8u:630": " vidyutopamāṃś ca samādhim upasaṃpadya viharati,",
    "K03psp_6-8u:631": " samyaksaṃbodhiṃ vajropamaṃ ca samādhim upasaṃpadya viharati,",
    "K03psp_6-8u:632": " saptatriṃśadbodhipakṣyān dharmān upasaṃpadya viharati,",
    "K03psp_6-8u:633": " samādhipāramitāyāṃ sthitvā sarvākārajñatām upasaṃpadya viharati,",
    "K03psp_6-8u:634": " yayā sarvākārajñatayā sarvasamādhigaganagataṃ (PSP_6-8:26)",
    "K03psp_6-8u:635": " kṛtvā śuklavidarśanā bhūmim atikramya gotrabhūmim aṣṭamakabhūmiṃ tanubhūmiṃ darśanabhūmiṃ",
    "K03psp_6-8u:636": " vītarāgabhūmiṃ kṛtāvibhūmiṃ śrāvakabhūmiṃ pratyekabuddhabhūmim atikramya bodhisattvaniyāmam avakrāmati,",
    "K03psp_6-8u:637": " buddhabhūmiṃ paripūrayati,",
    "K03psp_6-8u:638": " sa āsu ca bhūmiṣu carati,",
    "K03psp_6-8u:639": " na cāntarā samādhiphalaṃ prāpnoti,",
    "K03psp_6-8u:640": " yāvan na sarvākārajñatām anuprāpsyati,",
    "K03psp_6-8u:641": " so 'tra dhyānapāramitāyāṃ sthitvā buddhakṣetreṇa buddhakṣetraṃ saṃkrāmati,",
    "K03psp_6-8u:642": " buddhān bhagavataḥ paryupāsamānaḥ sa tān buddhān bhagavataḥ paryupāste teṣāṃ buddhānāṃ bhagavatām antike kuśalamūlam avaropayati buddhakṣetraṃ ca pariśodhayati,",
    "K03psp_6-8u:643": " lokadhātor lokadhātuṃ saṃkrāmati,",
    "K03psp_6-8u:644": " sattvānām arthaṃ karoti,",
    "K03psp_6-8u:645": " tatra kāṃścit",
    "K03psp_6-8u:646": " sattvān dānena saṃgṛhṇāti kāṃścic chīlena saṃgṛhṇāti kāṃścit kṣāntyā saṃgṛhṇāti kāṃścid vīryeṇa saṃgṛhṇāti,",
    "K03psp_6-8u:647": " kāṃścid dhyānena saṃgṛhṇāti,",
    "K03psp_6-8u:648": " kāṃścit prajñayā saṃgṛhṇāti,",
    "K03psp_6-8u:649": " kāṃścid vimuktyā kāṃścid vimuktijñānadarśanena kāṃścit srotāapattiphale pratiṣṭhāpayati,",
    "K03psp_6-8u:650": " kāṃścit sakṛdāgāmiphale kāṃścid anāgāmiphale kāṃścid arhattve pratiṣṭhāpayati,",
    "K03psp_6-8u:651": " kāṃścit pratyekabodhau kāṃścid anuttarāyāṃ samyaksaṃbodhau pratiṣṭhāpayati,",
    "K03psp_6-8u:652": " yair yaiḥ kuśalair dharmaiḥ sattvā udgacchanti tatra tān sattvān niyojayati sa iha dhyānapāramitāyāṃ sthitvā sarvasamādhimukhāny abhinirharati catasraś ca pratisaṃvidaḥ,",
    "K03psp_6-8u:653": " pratilabhate vipākajānāñ cābhijñānām lābhī bhavati sa na jātu mātuḥ kukṣāv upapadyate,",
    "K03psp_6-8u:654": " na jātu kāmān pratisevate na sā kācid upapattir yāṃ na gṛhṇāti na cotpattir doṣair lipyate. tat kasya hetoḥ?",
    "K03psp_6-8u:655": " tathā hi tena māyopamā sarvadharmā dṛṣṭāḥ supratibuddhā bhavanti sa māyopamaṃ sarvasaṃskāragataṃ viditvā mahākaruṇā pratigṛhītaḥ sarvasattvānām arthaṃ karoti,",
    "K03psp_6-8u:656": " na ca tatra sattvān sattvaprajñaptim upalabhate,",
    "K03psp_6-8u:657": " sa sattvān sattvaprajñaptim anupalaṃbhamānaḥ sarvadharmāṇām anupalaṃbha eva sattvān",
    "K03psp_6-8u:658": " pratiṣṭhāpayati lokavyavahāram upādāya na ca punaḥ paramārthena iha dhyānapāramitāyāṃ",
    "K03psp_6-8u:659": " sthitvā sarvadhyānavimokṣasamādhisamāpattiṣu carati na jātu dhyānapāramitayā virahito bhavati,",
    "K03psp_6-8u:660": " yāvan nānuttarāṃ samyaksaṃbodhim abhisaṃbhotsyate, (PSP_6-8:27)",
    "K03psp_6-8u:661": " sa iha sarvākārajñatāyāṃ caran sarvākārajñatām abhinirharati,",
    "K03psp_6-8u:662": " yatra sthitvā sarvavāsanānusaṃdhiṃ prajahāti,",
    "K03psp_6-8u:663": " sarvavāsanānusaṃdhiṃ prahāyātmano 'rthaṃ kṛtvā parasyārthaṃ karoti,",
    "K03psp_6-8u:664": " sa ātmanaḥ parasya cārthaṃ kurvan sadevamānuṣāsuralokasya dakṣiṇīyo bhavāti. evaṃ",
    "K03psp_6-8u:665": " khalu subhūte bodhisattvo mahāsattvaḥ prajñāpāramitāyāṃ carann ānimitteṣu dharmeṣu",
    "K03psp_6-8u:666": " dhyānapāramitāṃ paripūrayati.",
    "K03psp_6-8u:667": " iti dānādīnām anyatamena sarvānāsravaikalakṣaṇasaṃgrahalakṣaṇo 'yam ekacittakṣaṇābhisamayaḥ prathamaḥ",
    "K03psp_6-8u:668": " subhūtir āha:",
    "K03psp_6-8u:669": " kathaṃ bhagavan bodhisattvasya mahāsattvasya prajñāpāramitāyāṃ carata ānimitteṣu dharmeṣu prajñāpāramitā bhāvanāpripūrim gacchati?",
    "K03psp_6-8u:670": " bhagavān āha:",
    "K03psp_6-8u:671": " iha subhūte bodhisattvo mahāsattvaḥ prajñāpāramitāyāṃ caran na kañcid dharmaṃ sadbhūtaṃ vā pariniṣpannaṃ vā samanupaśyati,",
    "K03psp_6-8u:672": " sa rūpasyāsadbhūtatām apariniṣpannatāṃ samanupaśyati,",
    "K03psp_6-8u:673": " vedanāyāḥ saṃjñāyāḥ saṃskārāṇāṃ vijñānasyāsadbhūtatām apariniṣpannatāṃ samanupaśyati,",
    "K03psp_6-8u:674": " rūpasyotpādaṃ na samanupaśyati,",
    "K03psp_6-8u:675": " vedanāyāḥ saṃjñāyāḥ saṃskārāṇāṃ vijñānasyotpādaṃ na samanupaśyati,",
    "K03psp_6-8u:676": " sa rūpasyotpādam asamanupaśyan vedanāyāḥ saṃjñāyāḥ saṃskārāṇāṃ vijñānasyotpādaṃ na samanupaśyan rūpasyāyadvāraṃ na samanupaśyati,",
    "K03psp_6-8u:677": " saṃnicayam api na samanupaśyati,",
    "K03psp_6-8u:678": " evaṃ yāvat sarvasāsravānāṃ dharmāṇām anāsravāṇāṃ dharmāṇām āyadvāraṃ na samanupaśyati,",
    "K03psp_6-8u:679": " tucchakāṃś caiva samanupaśyati,",
    "K03psp_6-8u:680": " evaṃ pratyavekṣamāṇo rūpasya svabhāvan nopalabhate yāvat sarvasāsravāṇām anāsravāṇāṃ dharmāṇāṃ svabhāvan nopalabhate,",
    "K03psp_6-8u:681": " sa prajñāpāramitāyāṃ carann abhāvasvabhāvān sarvadharmān adhimucate,",
    "K03psp_6-8u:682": " sa evam adhimucyādhyātmaśūnyatāyāṃ caran bahirdhāśūnyatāyāṃ caran yāvad abhāvasvabhāvaśūnyatāyāṃ caran na keṣu kācid dharmeṣv abhiniviśate,",
    "K03psp_6-8u:683": " rūpe vā vedanāyāṃ vā saṃjñāyāṃ vā saṃskāreṣu vā vijñāne vā skandhadhātvāyatanapratītyasamutpādeṣu",
    "K03psp_6-8u:684": " vā pratītyasamutpādāṅgeṣu vā pāramitāsu vā śūnyatāsu vā bodhipakṣyeṣu vā dharmeṣv",
    "K03psp_6-8u:685": " āryasatyāpramāṇadhyānārūpyavimokṣasamādhisamāpattidhāraṇīmukheṣu (PSP_6-8:28)",
    "K03psp_6-8u:686": " śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmeṣu vānuttarāyāṃ samyaksaṃbodhau vā nābhiniviśate,",
    "K03psp_6-8u:687": " abhāvasvabhāvāyāṃ prajñāpāramitāyāṃ caran bodhimārgaṃ paripūrayati,",
    "K03psp_6-8u:688": " yad uta ṣaṭpāramitā yāvat saptatriṃśadbodhipakṣyān dharmān āryasatyāpramāṇadhyānārūpyavimokṣasamādhisamāpattidhāraṇīmukhābhijñādaśabalavaiśāradyapratisaṃvidāveṇikabuddhadharmān",
    "K03psp_6-8u:689": " adhyātmaśūnyatāṃ yāvad abhāvasvabhāvaśūnyatāṃ dvātriṃśanmahāpuruṣalakṣaṇāny aśītyanuvyañjanāni paripūrayati,",
    "K03psp_6-8u:690": " sa vipākajadharme bodhisattvamārge sthitvā ṣaṭsu pāramitāsu paripūrṇāsu yāvat saptatriṃśadbodhipakṣyeṣu",
    "K03psp_6-8u:691": " dharmeṣu paripūrṇesu yāvad vipākajāsu pañcasv abhijñāsu sthitvā ye sattvā dānenānugrahītavyās",
    "K03psp_6-8u:692": " tān dānenānugṛhṇāti,",
    "K03psp_6-8u:693": " ye śīlena ye samādhinā ye prajñayā ye vimuktyā ye vimuktijñānadarśanenānugrahītavyās tāṃs tair anugṛhṇāti,",
    "K03psp_6-8u:694": " ye srotaāpattiphale pratiṣṭhāpayitavyā ye sakṛdāgāmiphale ye 'nāgāmiphale ye 'rhattve",
    "K03psp_6-8u:695": " ye pratyekabodhau ye 'nuttarāyāṃ samyaksaṃbodhau pratiṣṭhāpayitavyās tān anuttarāyāṃ",
    "K03psp_6-8u:696": " samyaksaṃbodhau pratiṣṭhāpayati,",
    "K03psp_6-8u:697": " evaṃ vistareṇa kartavyaṃ so 'nekavidhām ṛddhiṃ kurvāṇo gaṅgānadīvālukopamām lokadhātūn na gacchati,",
    "K03psp_6-8u:698": " sa ākāṅkṣaṃs tāṃ lokadhātūn yādṛśai ratnair",
    "K03psp_6-8u:699": " ākāṃkṣati tādṛśai ratnair abhinirmiṇoti sa sattvābhiprāyaṃ paripūrayaṃ lokadhātūn saṃkrāmati,",
    "K03psp_6-8u:700": " sa tāṃ lokadhātūn dṛṣṭvā buddhakṣetraṃ parigṛhṇāti,",
    "K03psp_6-8u:701": " tadyathāpi nāma paranirmitavaśavartināṃ devānām upabhogaparibhogāḥ,",
    "K03psp_6-8u:702": " ye 'py anye lokadhātavo 'pagatapāpiṣṭhā evaṃ vidhās tenopabhogaparibhogāḥ syur iti,",
    "K03psp_6-8u:703": " sa tayā vipākajayā dānapāramitayā śīlapāramitayā kṣāntipāramitayā vīryapāramitayā",
    "K03psp_6-8u:704": " dhyānapāramitayā prajñāpāramitayā vipākajābhir abhijñābhir vipākajena bodhisattvamārgeṇa",
    "K03psp_6-8u:705": " mārgajñatāyāṃ caran sarvapāramitāḥ prāptaḥ sarvākārajñatām anuprāpsyati,",
    "K03psp_6-8u:706": " yāvat sarvañ caiva rūpam aparigṛhītaṃ vedanā saṃjñā saṃskārā vijñānam apagṛhītaṃ,",
    "K03psp_6-8u:707": " yāvat sarvadharmāḥ kuśalā vākuśalā vā laukikā vā lokottarā vā sāsravā vānāsravā vā saṃskṛtā vāsaṃskṛtā vā sāvadyā vānavadyā vā (PSP_6-8:29)",
    "K03psp_6-8u:708": " 'parigṛhītaṃ,",
    "K03psp_6-8u:709": " tasmāt tarhi subhūte tasyānuttaraṃ samyaksaṃbodhim abhisaṃbuddhasya tatra buddhakṣetre 'parigṛhītaḥ sarvopabhogo bhaviṣyati. tat kasya hetoḥ?",
    "K03psp_6-8u:710": " tathā hi sarvadharmā aparigṛhltā anupalaṃbhayogena. evaṃ khalu subhūte bodhisattvo mahāsattvaḥ prajñāpāramitāyāṃ carann ānimittayogena prajñāpāramitāṃ",
    "K03psp_6-8u:711": " iti vipākadharmatāvasthānāsravasarvadharmaikalakṣaṇābhisamayalakṣaṇo 'yam ekacittakṣaṇābhisamayo dvitīyaḥ",
    "K03psp_6-8u:712": " atha khalv āyuṣmān subhūtir bhagavantam etad avocat:",
    "K03psp_6-8u:713": " kathaṃ bhagavann evam asaṃbhinneṣu dharmeṣv ānimitteṣu lakṣaṇaśūnyeṣu ṣaṭpāramitābhāvanāparipūrir bhavati,",
    "K03psp_6-8u:714": " dānapāramitāyāḥ śīlapāramitāyāḥ kṣāntipāramitāyā vīryapāramitāyā dhyānapāramitāyāḥ prajñāpāramitāyāḥ katham eṣāṃ sāsravāṇām anāsravāṇāṃ dharmāṇāṃ nānākaraṇaṃ prajñaptaṃ,",
    "K03psp_6-8u:715": " katham eṣān nānākaraṇaṃ prajñāyate,",
    "K03psp_6-8u:716": " kathaṃ dānapāramitā prajñāpāramitāyām antargatā bhavati,",
    "K03psp_6-8u:717": " evaṃ śīlapāramitā kṣāntipāramitā vīryapāramitā dhyānapāramitā prajñāpāramitāyām antargatā bhavati,",
    "K03psp_6-8u:718": " kathaṃ bhagavann evam alakṣaṇeṣu dharmeṣv ekalakṣaṇeṣu yad utālakṣaṇeṣu nānākaraṇaṃ prabhāvyate.",
    "K03psp_6-8u:719": " evam ukte bhagavān āyuṣmantaṃ subhūtim etad avocat:",
    "K03psp_6-8u:720": " iha subhūte bodhisattvo mahāsattvaḥ prajñāpāramitāyāṃ caran svapnopameṣu ca pañcasūpādānaskandheṣu",
    "K03psp_6-8u:721": " pratiśrutkopameṣu pratibhāsopameṣu pratibiṃbhopameṣu marīcyupameṣu māyopameṣu nirmitakopameṣu",
    "K03psp_6-8u:722": " gandharvanagaropameṣu pañcasūpādānaskandheṣu sthitvālakṣaṇeṣu dānaṃ dadāti śīlaṃ",
    "K03psp_6-8u:723": " rakṣati kṣāntyā saṃpādayati vīryam ārabhate dhyānāni samāpadyate prajñāṃ bhāvayati",
    "K03psp_6-8u:724": " svapnopamāṃś ca pañcaskandhān alakṣaṇān jānāti pratiśrutkopamān pratibhāsopamān pratibiṃbopamān",
    "K03psp_6-8u:725": " marīcyupamān māyopamān nirmitakopamān gandharvanagaropamāṃś ca pañcaskandhān alakṣaṇān",
    "K03psp_6-8u:726": " jānāti. tat kasya hetoḥ?",
    "K03psp_6-8u:727": " na hi svapnaṃ tasya kaścit svabhāvo na hi pratiśrutkāyā na hi pratibhāsasya na hi pratibiṃbasya na hi marīcyā na hi māyāyāḥ,",
    "K03psp_6-8u:728": " na hi nirmitakasya na hi gandharvanagarasya kaścit svabhāvo (PSP_6-8:30)",
    "K03psp_6-8u:729": " yasya svabhāvo nāsti tasya nāsti lakṣaṇaṃ,",
    "K03psp_6-8u:730": " yasya ca nāsti lakṣaṇaṃ sa ekalakṣaṇo yad utālakṣaṇaḥ,",
    "K03psp_6-8u:731": " tad anena subhūte paryāyeṇaivaṃ veditavyam alakṣaṇaṃ dānam alakṣaṇo dāyako 'lakṣaṇaḥ pratigrāhako 'lakṣaṇāḥ sarvadharmāḥ. evaṃ jñātvā dānaṃ dadāti sa dānapāramitāṃ paripūrayati,",
    "K03psp_6-8u:732": " sa dānapāramitāṃ paripūrayan śīlapāramitāyāṃ na vivartate,",
    "K03psp_6-8u:733": " kṣāntipāramitāyāṃ na vivartate,",
    "K03psp_6-8u:734": " vīryapāramitāyāṃ na vivartate,",
    "K03psp_6-8u:735": " dhyānapāramitāyāṃ na vivartate,",
    "K03psp_6-8u:736": " prajñāpāramitāyāṃ na vivartate,",
    "K03psp_6-8u:737": " sa āsu ṣaṭsu pāramitāsu sthitvā catvāri dhyānāni paripūrayati catvāry apramāṇāni catasra ārūpyasamāpattīḥ paripūrayati,",
    "K03psp_6-8u:738": " catvāri smṛtyupasthānāni paripūrayati,",
    "K03psp_6-8u:739": " evaṃ samyakprahāṇarddhipādendriyabalabodhyaṅgāni mārgān paripūrayati,",
    "K03psp_6-8u:740": " adhyātmaśūnyatāṃ bahirdhāśūnyatāṃ yāvad abhāvasvabhāvaśūnyatāṃ paripūrayati,",
    "K03psp_6-8u:741": " śūnyatāsamādhim ānimittasamādhim apraṇihitasamādhiṃ paripūrayati,",
    "K03psp_6-8u:742": " aṣṭavimokṣān navānupūrvavihārasamāpattīḥ pañcābhijñāḥ paripūrayati,",
    "K03psp_6-8u:743": " pañcadhāraṇīmukhaśatāni paripūrayati,",
    "K03psp_6-8u:744": " catasraḥ pratisaṃvidaś catvāry āryasatyāni paripūrayati,",
    "K03psp_6-8u:745": " daśatathāgatabalāni",
    "K03psp_6-8u:746": " catvāri vaiśāradyāny aṣṭādaśāveṇikabuddhadharmān paripūrayati,",
    "K03psp_6-8u:747": " iha vipākajeṣv āryeṣv anāsraveṣu sthitvā daśasu dikṣu ye lokadhātavas tān ṛddhyā",
    "K03psp_6-8u:748": " gatvā buddhāṃś ca bhagavataḥ paryupāste tāṃś copatiṣṭhati cīvarapiṇḍapātaśayanāsanaglānapratyayabhaiṣajyasarvopakaraṇapariṣkārair",
    "K03psp_6-8u:749": " yāvad upabhogaparibhogaiḥ sattvānām arthaṃ karoti,",
    "K03psp_6-8u:750": " ye dānena saṃgrahītavyās tān dānena saṃgṛhṇāti ye śīleṇa saṃgrahītavyā ye kṣāntyā",
    "K03psp_6-8u:751": " saṃgrahītavyā ye vīryeṇa saṃgrahītavyā ye dhyānena saṃgrahītavyā ye prajñayā saṃgrahītavyās",
    "K03psp_6-8u:752": " tān prajñayā saṃgṛhṇāti,",
    "K03psp_6-8u:753": " yāvad ye sarvaiḥ kuśalair dharmaiḥ saṃgrahītavyās tān sarvān kuśalair dharmaiḥ saṃgṛhṇāti",
    "K03psp_6-8u:754": " kuśalair dharmaiḥ samanvāgataḥ saṃsāraṃ copādadāti na ca saṃsārāvacarair duṣkhair",
    "K03psp_6-8u:755": " lipyate sattvānāṃ kṛtaśo devamānuṣikīñ ca saṃpattim utpādayati,",
    "K03psp_6-8u:756": " yayā saṃpattyā sattvān saṃgṛhṇāti,",
    "K03psp_6-8u:757": " so 'lakṣaṇān sarvasattvāṃ jñātvā srotaāpattiphalaṃ ca jānāti na ca tatra tiṣṭhati,",
    "K03psp_6-8u:758": " sakṛdāgāmiphalaṃ ca jānāti na ca tatra (PSP_6-8:31)",
    "K03psp_6-8u:759": " tiṣṭhati, anāgāmiphalaṃ ca jānāti na ca tatra tiṣṭhati,",
    "K03psp_6-8u:760": " arhattvañ ca jānāti na ca tatra tiṣṭhati,",
    "K03psp_6-8u:761": " pratyekabodhiṃ ca jānāti na ca tatra tiṣṭhati. tat kasya hetoḥ?",
    "K03psp_6-8u:762": " tathā hi tena sarvākārajñatānuprāptavyā yo 'sādhāraṇā sarvaśrāvakapratyekabuddhaiḥ.",
    "K03psp_6-8u:763": " evaṃ khalu subhūte bodhisattvo mahāsattvo 'lakṣaṇān sarvadharmān jñātvā ṣaṭpāramitā alakṣaṇā jānāti,",
    "K03psp_6-8u:764": " yāvat sarvadharmān alakṣaṇāni jānāti.",
    "K03psp_6-8u:765": " punar aparaṃ subhūte bodhisattvo mahāsattvaḥ prajñāpāramitāyāṃ caraṃ svapnopameṣu",
    "K03psp_6-8u:766": " pañcasūpādānaskandheṣu pratiśrutkopameṣu pratibhāsopameṣu pratibiṃbopameṣu marīcyupameṣu",
    "K03psp_6-8u:767": " māyopameṣu nirmitakopameṣu gandharvanagaropameṣu pañcasūpādānaskandheṣu sthitvā śīlapāramitāṃ paripūrayati,",
    "K03psp_6-8u:768": " sa khalu punaḥ svapnopamān pañcopādānaskandhān jñātvā pratiśrutkopamān pratibhāsopamān",
    "K03psp_6-8u:769": " pratibiṃbopamān marīcyupamān māyopamān nirmitakopamān gandharvanagaropamāṃś ca pañcopādānaskandhān",
    "K03psp_6-8u:770": " jñātvālakṣaṇāṃ śīlapāramitāṃ paripūrayati,",
    "K03psp_6-8u:771": " akhaṇḍām acchidrām aśabalām akalmāṣām aparāmṛṣṭām abhujiṣyāṃ vijñapraśastāṃ susamāttām",
    "K03psp_6-8u:772": " āryām anāsravāṃ mārgāṅgaparyāpannāṃ yatra sthitvā samatābhisaṃskārikaṃ śīlaṃ rakṣati",
    "K03psp_6-8u:773": " dharmatāpratilaṃbhikaṃ ca vijñaptiśīlaṃ ca samudācāraśīlaṃ ca so 'nenaivaṃrūpeṇa",
    "K03psp_6-8u:774": " śīlena samanvāgato na parāmṛśati,",
    "K03psp_6-8u:775": " anenāhaṃ śīlena kṣatriyamahāśālakulānāṃ sahavratāyopapadyeyāhaṃ brāhmaṇamahāśālakulānāṃ",
    "K03psp_6-8u:776": " vā sahavratāyopapadyeyāhaṃ rājā vā bhaveyaṃ cakravartī koṭṭarājā vā cāturmahārājakāyikānāṃ",
    "K03psp_6-8u:777": " vā devānāṃ sahavratāyopapadyeyāhaṃ trayastriṃśānāṃ vā yāmānāṃ vā tuṣitānāṃ vā nirmānaratīnāṃ",
    "K03psp_6-8u:778": " vā paranirmitavaśavartināṃ vā devānāṃ sahavratāyopapadyeyāhaṃ brahmapārṣadyānāṃ vā",
    "K03psp_6-8u:779": " brahmaprohitānāṃ vā mahābrahmāṇāṃ vā parīttābhānāṃ vāpramāṇābhānāṃ vābhāsvarāṇāṃ",
    "K03psp_6-8u:780": " vā parīttaśubhānāṃ vāpramāṇaśubhānāṃ vā śubhakṛtsnānāṃ vānabhrakānāṃ vā puṇyaprasavānāṃ",
    "K03psp_6-8u:781": " vā bṛhatphalānāṃ vāsaṃjñisattvānāṃ vā śuddhāvāsānāṃ vā (PSP_6-8:32)",
    "K03psp_6-8u:782": " aspṛhāṇāṃ vā aptapānāṃ vā sudṛśānāṃ vā sudarśanānāṃ vā akaniṣṭhānāṃ vā devānāṃ sahavratāyopapadyeyāham",
    "K03psp_6-8u:783": " ākāśānantyāyatanānāṃ vā vijñānānantyāyatanānāṃ vākiñcanyāyatanānāṃ vā naivasaṃjñānāsaṃjñāyatanānāṃ",
    "K03psp_6-8u:784": " vā sahavratyāyopapadyeyāhaṃ srotaāpattiphalaṃ vānuprāpnuyāṃ sakṛdāgāmiphalaṃ vānāgāmiphalaṃ",
    "K03psp_6-8u:785": " vārhattvaṃ vā pratyekabodhiṃ vānuprāpnuyām. tat kasya hetoḥ?",
    "K03psp_6-8u:786": " tathā hi subhūte 'lakṣaṇāḥ sarvadharmā ekalakṣaṇāṃ yad utābhāvasvabhāvalakṣaṇāḥ,",
    "K03psp_6-8u:787": " na hy alakṣaṇo dharmo 'lakṣaṇaṃ dharmaṃ paripūrayati,",
    "K03psp_6-8u:788": " nāpi vilakṣaṇo dharmo vilakṣaṇaṃ dharmaṃ paripūrayati,",
    "K03psp_6-8u:789": " nāpy avilakṣaṇo dharmo 'vilakṣaṇaṃ dharmaṃ prāpayati. evaṃ khalu subhūte bodhisattvo mahāsattvaḥ prajñāpāramitāyāṃ carann alakṣaṇāṃ śīlapāramitāṃ",
    "K03psp_6-8u:790": " śīlapāramitāṃ paripūrya bodhisattvaniyāmam avakrāmati bodhisattvaniyāmam avakrānto",
    "K03psp_6-8u:791": " 'nutpattikeṣu dharmeṣu kṣāntiṃ pratilabhate 'nutpattikeṣu dharmeṣu kṣāntiṃ pratilabhya",
    "K03psp_6-8u:792": " mārgākārajñatāyāṃ caran pañcābhijñā vipākajāḥ pratilabhate,",
    "K03psp_6-8u:793": " pañcasu dhāraṇīmukhaśateṣu sthitvā catasraḥ pratisaṃvidaḥ pratilabhate,",
    "K03psp_6-8u:794": " catasraḥ pratisaṃvidaḥ pratilabhya buddhakṣetreṇa budhhakṣetraṃ saṃkrāmati buddhāṃś ca bhagavataḥ paryupāste sattvāṃś ca paripācayati buddhakṣetraṃ ca pariśodhayati,",
    "K03psp_6-8u:795": " sa pañcagatike saṃsāre saṃsarati na ca saṃsārāvacareṇa karmaṇā vipākajena lipyate,",
    "K03psp_6-8u:796": " tadyathāpi nāma nirmitaś caṃkramati ca tiṣṭhati ca niṣīdati ca śayyāṃ ca parikalpayati,",
    "K03psp_6-8u:797": " na cāsyāgamanaṃ dṛśyate,",
    "K03psp_6-8u:798": " na gamanaṃ na sthānaṃ na niṣadyāṃ na śayyāṃ nāsanaṃ na caṃkramaḥ sa sattvānāṃ cārthaṃ karoti,",
    "K03psp_6-8u:799": " na ca sattvam upalabhate na sattvaprajñaptiṃ,",
    "K03psp_6-8u:800": " tadyathāpi nāma tathāgato 'rhan samyaksaṃbuddho 'nuttarāṃ samyaksaṃbodhim abhisaṃbuddhya dharmacakraṃ pravartayati,",
    "K03psp_6-8u:801": " aparimāṇān sattvān vinīya tribhir yānair na kaścit sattvam upalabhate,",
    "K03psp_6-8u:802": " yam anuttarāyāṃ samyaksaṃbodhau vyākuryāt sa āyuḥ saṃskārān avasṛjya nirmitam abhinirmāyānupadhiśeṣe",
    "K03psp_6-8u:803": " nirvāṇadhātau pariniryāyāt. sa khalu punaḥ subhūte nirmitaḥ kalpasyātyayena bodhisattvaṃ",
    "K03psp_6-8u:804": " mahāsattvam anuttarāyāṃ samyaksaṃbodhau pratiṣṭhāpya parinirvṛtas tasya ca parinirvṛtasya",
    "K03psp_6-8u:805": " na kaṃcid (PSP_6-8:33)",
    "K03psp_6-8u:806": " vastūpalabhyate,",
    "K03psp_6-8u:807": " rūpaṃ vā vedanā vā saṃjñā vā saṃskārā vā vijñānaṃ vā,",
    "K03psp_6-8u:808": " evaṃ khalu subhūte bodhisattvo mahāsattvaḥ prajñāpāramitāyāṃ caran śīlapāramitāṃ paripūrayati,",
    "K03psp_6-8u:809": " yat paripūrāv antargatāḥ sarvadharmā bhavanti.",
    "K03psp_6-8u:810": " punar aparaṃ subhūte bodhisattvo mahāsattvaḥ prajñāpāramitāyāṃ caran svapnopameṣu",
    "K03psp_6-8u:811": " pañcasūpādānaskandheṣu pratiśrutkopameṣu pratibhāsopameṣu pratibiṃbopameṣu marīcyupameṣu",
    "K03psp_6-8u:812": " māyopameṣu nirmitakopameṣu gandharvanagaropameṣu ca pañcasūpādānaskandheṣu sthitvālakṣaṇeṣu",
    "K03psp_6-8u:813": " kṣāntipāramitāṃ paripūrayati.",
    "K03psp_6-8u:814": " subhūtir āha:",
    "K03psp_6-8u:815": " kathaṃ bhagavan bodhisattvo mahāsattvo 'lakṣaṇeṣu pañcasūpādānaskandheṣu sthitvā kṣāntipāramitāṃ paripūrayati?",
    "K03psp_6-8u:816": " bhagavān āha:",
    "K03psp_6-8u:817": " iha subhūte bodhisattvo mahāsattvaś catasṛbhiḥ kṣāntibhiḥ kṣāntipāramitāṃ paripūrayati,",
    "K03psp_6-8u:818": " katamābhiś catasṛbhiḥ prathamacittotpādam upādāya,",
    "K03psp_6-8u:819": " yāvad bodhimaṇḍaniṣaṇṇasyātrāntare sarvasattvā ākrośeyur vā paribhāṣeran vāsatyayā",
    "K03psp_6-8u:820": " vācā paruṣayā vā samudācareyur loṣṭadaṇḍaśastraprahārān vā dadyus tatra bodhisattvena",
    "K03psp_6-8u:821": " mahāsattvena kṣāntipāramitāṃ paripūrayitukāmenaikacittotpādo 'pi kṣobhasahagato notpādayitavyaḥ,",
    "K03psp_6-8u:822": " ko me ākrośati vā paribhāṣate vāsatyayā vācā paruṣayā vā samudācarati loṣṭadaṇḍaśastraprahārān vā dadāti,",
    "K03psp_6-8u:823": " tat kasya hetoḥ?",
    "K03psp_6-8u:824": " tathā hi subhūte 'syālakṣaṇāḥ,",
    "K03psp_6-8u:825": " sarvadharmāḥ kṣamanti tat kiṃ asyaivaṃ bhavati,",
    "K03psp_6-8u:826": " ko me ākrośati vā paribhāṣate vāsatyayā vācā paruṣayā vā samudācarati loṣṭadaṇḍaśastraprahārān vā dadāti sa evam upaparīkṣamāṇaḥ kṣāntipāramitāṃ",
    "K03psp_6-8u:827": " so 'nayā kṣāntipāramitayā paripūrṇayānutpattikair dharmaiḥ kṣāntiṃ pratilabhate.",
    "K03psp_6-8u:828": " evam ukte āyuṣmān subhūtir bhagavantam etad avocat:",
    "K03psp_6-8u:829": " kaiṣā bhagavann anutpattikeṣu dharmeṣu kṣāntiḥ kiṃ vā etasyāḥ pramāṇaṃ kiṃ vā jñānam?",
    "K03psp_6-8u:830": " evam ukte bhagavān āyuṣmantaṃ subhūtim etad avocat:",
    "K03psp_6-8u:831": " aṇavo 'pi subhūte 'kuśalā dharmā notpadyante tenocyante 'nutpattikā iti,",
    "K03psp_6-8u:832": " tatra yā kṣāntis tad ucyate jñānaṃ yena jñānenānutpattikeṣu dharmeṣu kṣāntiṃ (PSP_6-8:34)",
    "K03psp_6-8u:833": " pratilabdhate.",
    "K03psp_6-8u:834": " evam ukte āyuṣmān subhūtir bhagavantam etad avocat:",
    "K03psp_6-8u:835": " yā ca bhagavan śrāvakānāṃ vā pratyekabuddhānāṃ vānutpattikeṣu dharmeṣu kṣāntir yā ca bodhisattvasya mahāsattvasya kṣāntir āsāṃ kṣāntīnāṃ kiṃ nānākaraṇaṃ kaḥ prativiśeṣaḥ.",
    "K03psp_6-8u:836": " bhagavān āha:",
    "K03psp_6-8u:837": " yac ca subhūte srotaāpannasya jñānaṃ yac ca prahāṇaṃ tad bodhisattvasya mahāsattvasya kṣāntiḥ,",
    "K03psp_6-8u:838": " yac ca sakṛdāgāmino jñānaṃ yac ca prahāṇaṃ tad bodhisattvasya mahāsattvasya kṣāntiḥ,",
    "K03psp_6-8u:839": " yac cānāgāmināṃ jñānaṃ yac ca prahāṇaṃ tad bodhisattvasya mahāsattvasya kṣāntiḥ,",
    "K03psp_6-8u:840": " yac cārhato jñānaṃ yac ca prahāṇaṃ tad bodhisattvasya mahāsattvasya kṣāntiḥ,",
    "K03psp_6-8u:841": " yac ca pratyekabuddhasya jñānaṃ yac ca prahāṇaṃ tad bodhisattvasya mahāsattvasya kṣāntiḥ. idaṃ subhūte nānākaraṇaṃ śrāvakapratyekabuddhānāṃ kṣānter bodhisattvakṣānteś ca,",
    "K03psp_6-8u:842": " sa khalu punaḥ subhūte bodhisattvo mahāsattvaḥ ihaivaṃ rūpayā kṣāntyā samanvāgataḥ",
    "K03psp_6-8u:843": " sarvaśrāvakapratyekabuddhān abhibhavati vipākajāyām anutpattikāyāṃ kṣāntyāṃ sthitvā",
    "K03psp_6-8u:844": " bodhimārge caran mārgajñatāṃ paripūrayati,",
    "K03psp_6-8u:845": " yayā paripūrṇayāvirahito bhavati saptatriṃśadbodhipakṣyair dharmaiḥ śūnyatānimittāpraṇihitaiś ca samādhibhiḥ,",
    "K03psp_6-8u:846": " sa iha pañcabhir abhijñābhir avirahito bhavati so 'virahitatvād ābhiḥ pañcabhir abhijñābhiḥ sattvāṃś ca paripācayati buddhakṣetraṃ ca pariśodhayati,",
    "K03psp_6-8u:847": " sattvāṃś ca paripācya buddhakṣetraṃ ca pariśodhya sarvākārajñatām anuprāpnoti. evaṃ khalu subhūte bodhisattvo mahāsattvo 'lakṣaṇāṃ kṣāntipāramitāṃ",
    "K03psp_6-8u:848": " punar aparaṃ subhūtr bodhisattvo mahāsattvaḥ prajñāpāramitāyāṃ caran svapnopameṣu",
    "K03psp_6-8u:849": " pañcasūpādānaskandheṣu pratiśrutkopameṣu pratibhāsopameṣu pratibiṃbopameṣu marīcyupameṣu",
    "K03psp_6-8u:850": " māyopameṣu nirmitakopameṣu gandharvanagaropameṣu ca pañcasūpādānaskandheṣu sthitvālakṣaṇeṣu",
    "K03psp_6-8u:851": " vīryapāramitāṃ paripūrayati.",
    "K03psp_6-8u:852": " subhūtir āha:",
    "K03psp_6-8u:853": " kathañ ca bhagavan bodhisattvo mahāsattvo 'lakṣaṇeṣu pañcasūpādānaskandheṣu sthitvā vīryapāramitāṃ paripūrayati?",
    "K03psp_6-8u:854": " bhagavān āha:",
    "K03psp_6-8u:855": " iha subhūte bodhisattvo mahāsattvaḥ kāyikaṃ ca caitasikaṃ ca vīryam ārabhate sa kāyikena vīryeṇa ṛddhim abhinirharati, (PSP_6-8:35)",
    "K03psp_6-8u:856": " daśadiglokadhātuṃ gatvā buddhān bhagavataḥ paryupāste sattvānāṃ cārthaṃ karoti,",
    "K03psp_6-8u:857": " sa tena kāyikena vīryeṇa sattvān pāripācayati triṣu yāneṣu niveśayati vinayati pratiṣṭhāpayati",
    "K03psp_6-8u:858": " śrāvakayāne pratyekabuddhayāne 'nuttare buddhayāne. evaṃ khalu subhūte bodhisattvo",
    "K03psp_6-8u:859": " mahāsattvaḥ prajñāpāramitāyāṃ carann alakṣaṇāṃ vīryapāramitāṃ paripūrayati,",
    "K03psp_6-8u:860": " sa caitasikena vīryeṇānāsraveṇa mārgaparyāpannena vīryapāramitāṃ paripūrayati,",
    "K03psp_6-8u:861": " yatra paryāpannāḥ sarvakuśalā dharmās tadyathā catvāri smṛtyupasthānāni catvāri samyakprahāṇāni",
    "K03psp_6-8u:862": " catvāra ṛddhipādāḥ pañcendriyāni pañcabalāni sapta bodhyaṅgāny āryāṣṭāṅgamārgaṃ trīṇi",
    "K03psp_6-8u:863": " vimokṣamukhāni catvāry apramāṇāni catvāri dhyānāni catasra ārūpyasamāpattayo 'ṣṭavimokṣā",
    "K03psp_6-8u:864": " navānupūrvavihārasamāpattayaś catvāri satyāni pañcābhijñāḥ samādhiḥ dhāraṇīmukhāni",
    "K03psp_6-8u:865": " daśa bodhisattvabhūmayo daśa tathāgatabalāni catvāri vaiśāradyāni catasraḥ pratisaṃvido",
    "K03psp_6-8u:866": " 'ṣṭādaśāveṇikā buddhadharmāḥ,",
    "K03psp_6-8u:867": " yatra bodhisattvena mahāsattvena caratā sarvākārajñatā paripūrayitavyā yasyāṃ paripūrṇāyāṃ",
    "K03psp_6-8u:868": " sarvavāsanānusaṃdhiṃ prahāsyati sarvavāsanānusaṃdhiṃ prahāya lakṣaṇapariniṣpattiṃ paripūrayiṣyati,",
    "K03psp_6-8u:869": " lakṣaṇapariniṣpattiṃ paripūrya prajñāpāramitāyāṃ caran samantaprabhatām ārāgayiṣyati",
    "K03psp_6-8u:870": " samantaprabhatām ārāgya dharmacakraṃ ca pravartayiṣyati dvādaśākāran triparivartasya",
    "K03psp_6-8u:871": " pravartatena trisāhasro lokadhātuḥ ṣaḍvikāraṃ prakampiṣyate saṃprakampiṣyate pravedhiṣyate saṃpravedhiṣyate,",
    "K03psp_6-8u:872": " pracaliṣyati saṃpracaliṣyati,",
    "K03psp_6-8u:873": " sarve ca trisāhasramahāsāhasraṃ lokadhātum avabhāsena sphāriṣyati,",
    "K03psp_6-8u:874": " tasya punas tathāgatasyārhataḥ samyaksaṃbuddhasya śabdo niścariṣyati tatra ye trisāhasre",
    "K03psp_6-8u:875": " mahāsāhasre lokadhātau sattvās taṃ śabdaṃ śroṣyanti te sarve niyatā bhaviṣyanty anuttareṣu triṣu yāneṣu,",
    "K03psp_6-8u:876": " evaṃ bahuprakārā subhūte bodhisattvasya mahāsattvasya vīryapāramitā yasyāṃ vīryapāramitāṃ",
    "K03psp_6-8u:877": " sthitvā bodhisattvena mahāsattvena sarvabuddhadharmān paripūrya sarvākārajñatām anuprāptavyāḥ. evaṃ khalu",
    "K03psp_6-8u:878": " subhūte bodhisattvo mahāsattvo 'lakṣaṇāṃ vīryapāramitāṃ paripūrayati.",
    "K03psp_6-8u:879": " punar aparaṃ subhūte bodhisattvo mahāsattvaḥ prajñāpāramitāyāṃ caran svapnopameṣu",
    "K03psp_6-8u:880": " pañcasūpādānaskandheṣu pratiśrutkopameṣu pratibhāsopameṣu pratibiṃbopameṣu marīcyupamesu",
    "K03psp_6-8u:881": " māyopameṣu (PSP_6-8:36)",
    "K03psp_6-8u:882": " nirmitakopameṣu gandharvanagaropameṣu ca pañcasūpadānaskandheṣu sthitvālakṣaṇeṣu dhyānapāramitāṃ paripūrayati.",
    "K03psp_6-8u:883": " subhūtir āha:",
    "K03psp_6-8u:884": " kathaṃ bhagavan bodhisattvo mahāsattvo 'lakṣaṇeṣu pañcasūpādānaskandheṣu sthitvā dhyānapāramitāṃ paripūrayati?",
    "K03psp_6-8u:885": " bhagavān āha:",
    "K03psp_6-8u:886": " iha subhūte bodhisattvo mahāsattvaḥ prajñāpāramitāyāṃ caran prathamaṃ dhyānam upasaṃpadya",
    "K03psp_6-8u:887": " viharati dvitīyaṃ tṛtīyaṃ caturthaṃ dhyānam upasaṃpadya viharati maitrīkaruṇāṃ muditām",
    "K03psp_6-8u:888": " upekṣām ākāśānantyāyatanaṃ vijñānānantyāyatanam ākiñcanyāyatanan naivasaṃjñānāsaṃjñāyatanam",
    "K03psp_6-8u:889": " upasaṃpadya viharati śūnyatānimittāpraṇihitasamādhīṃ bhāvayati vidyutopamañ ca samādhiṃ",
    "K03psp_6-8u:890": " bhāvayati vajropamañ ca samādhiṃ bhāvayati yatra samādhau sthitvā ye kecit samādhayaḥ,",
    "K03psp_6-8u:891": " śrāvakasamādhir vā pratyekabuddhasamādhir vā ye 'py anye samādhigaṇās tān sarvān kāyena saṃspṛśyopasaṃpadya viharati,",
    "K03psp_6-8u:892": " na ca tān samādhīn āsvādayati,",
    "K03psp_6-8u:893": " na ca samāpattiphalam. tat kasya hetoḥ?",
    "K03psp_6-8u:894": " tathā hi sa bodhisattvo mahāsattvas tān samādhīn alakṣaṇān jānāty abhāvasvabhāvatvāt tat kim alakṣaṇo dharmo 'lakṣaṇaṃ dharmam āsvādayiṣyati,",
    "K03psp_6-8u:895": " abhāvasvabhāvo dharmo 'bhāvasvabhāvaṃ dharmam āsvādayiṣyati,",
    "K03psp_6-8u:896": " so 'nāsvādayan na kasyacit samāpatter vaśenopapatsyate kāmadhātau vā rūpadhātau vārūpyadhātau vā. tat kasya hetoḥ?",
    "K03psp_6-8u:897": " tathā hi sa tān dhātūn nopalabhate yo 'pi samāpadyeta yena vā samāpadyate,",
    "K03psp_6-8u:898": " tam api nopalabhate 'nupalaṃbhamāno 'lakṣaṇāṃ dhyānapāramitāṃ paripūrayati sa tayā dhyānapāramitayā śrāvakapratyekabuddhabhūmim atikrāmati.",
    "K03psp_6-8u:899": " atha khalv āyuṣmān subhūtir bhagavantam etad avocat:",
    "K03psp_6-8u:900": " kathaṃ bhagavan bodhisattvo mahāsattvo dhyānapāramitayā śrāvakapratyekabuddhabhūmim atikrāmati.",
    "K03psp_6-8u:901": " bhagavān āha:",
    "K03psp_6-8u:902": " tathā hi subhūte bodhisattvo mahāsattvo 'dhyātmaśūnyatāyāṃ suśikṣito bahirdhāśūnyatāyām",
    "K03psp_6-8u:903": " adhyātmabahirdhāśūnyatāyāṃ yāvad abhāvasvabhāvaśūnyatāyāṃ suśikṣito na ceha śūnyatāsu",
    "K03psp_6-8u:904": " kaścid dharma upalabhyate yatrāvatiṣṭhet,",
    "K03psp_6-8u:905": " srotaāpattiphale vā sakṛdāgāmiphale vānāgāmiphale vārhattve vā pratyekabuddhatve vā yāvat sarvākārajñatāyāṃ vā sāpi śūnyā śūnyatayā,",
    "K03psp_6-8u:906": " sa ābhiḥ śūnyatābhir bodhisattvo (PSP_6-8:37)",
    "K03psp_6-8u:907": " mahāsattvo bodhisattvaniyāmam avakrāmati.",
    "K03psp_6-8u:908": " subhūtir āha:",
    "K03psp_6-8u:909": " katamo bhagavan bodhisattvasya mahāsattvasyāmaḥ?",
    "K03psp_6-8u:910": " katamo niyāmaḥ?",
    "K03psp_6-8u:911": " bhagavān āha:",
    "K03psp_6-8u:912": " sarvaḥ subhūte bodhisattvasya mahāsattvasyopalaṃbha ātmaḥ sarvānupalaṃbho niyāmaḥ.",
    "K03psp_6-8u:913": " subhūtir āha:",
    "K03psp_6-8u:914": " katamo bhagavann upalaṃbhaḥ?",
    "K03psp_6-8u:915": " katamo 'nupalaṃbhaḥ?",
    "K03psp_6-8u:916": " bhagavān āha:",
    "K03psp_6-8u:917": " rūpaṃ subhūte bodhisattvasya mahāsattvasyopalaṃbhaḥ,",
    "K03psp_6-8u:918": " vedanā saṃjñā saṃskārā vijñānam upalaṃbhaḥ,",
    "K03psp_6-8u:919": " cakṣur upalaṃbhaḥ śrotraṃ ghrāṇaṃ jihvā kāyo mana upalaṃbho,",
    "K03psp_6-8u:920": " rūpaśabdagandharasaspraṣṭavyadharmā upalaṃbhaḥ,",
    "K03psp_6-8u:921": " cakṣurvijñānaṃ cakṣuḥsaṃsparśaś cakṣuḥsaṃsparśapratyayavedanopalaṃbhaḥ,",
    "K03psp_6-8u:922": " evaṃ śrotraghrāṇajihvākāyo manovijñānaṃ manaḥsaṃsparśo manaḥsaṃsparśapratyayavedanopalaṃbhaḥ,",
    "K03psp_6-8u:923": " pṛthivīdhātur abdhātus tejodhātur vāyudhātur ākāśadhātur vijñānadhātur upalaṃbhaḥ,",
    "K03psp_6-8u:924": " pratītyasamutpāda upalaṃbhaḥ,",
    "K03psp_6-8u:925": " avidyā saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇā upādānaṃ bhāvo jātir jarāmaraṇaśokaparidevaduḥkhadaurmanasyopāyāsā upalaṃbhaḥ,",
    "K03psp_6-8u:926": " sarvapāramitāḥ sarvaśūnyatāḥ sarvabodhipakṣyā dharmāḥ sarvasamādhayaḥ sarvadhāraṇīmukhāny",
    "K03psp_6-8u:927": " āryasatyāpramāṇadhyānārūpyasamāpattayaḥ śūnyatānimittāpraṇihitāny aṣṭavimokṣā navānupūrvavihārasamāpattayo",
    "K03psp_6-8u:928": " 'bhijñādaśabalavaiśāradyapratisaṃvidāveṇikā buddhadharmā upalaṃbhaḥ,",
    "K03psp_6-8u:929": " sarvākārajñatāḥ subhūte bodhisattvasya mahāsattvasyopalaṃbhaḥ,",
    "K03psp_6-8u:930": " ayam ucyate āmaḥ,",
    "K03psp_6-8u:931": " niyāmaḥ punaḥ subhūte yatraiṣāṃ dharmāṇāṃ pravyāhāro nopalabhate,",
    "K03psp_6-8u:932": " rūpasya vedanāyāḥ saṃjñāyāḥ saṃskārāṇāṃ vijñānasya skandhadhātvāyatanapratītyasamutpādasya",
    "K03psp_6-8u:933": " pratītyasamutpādāṅgānāṃ vā sarvapāramitānāṃ sarvaśūnyatānāṃ sarvabodhipakṣyāṇāṃ dharmāṇām",
    "K03psp_6-8u:934": " āryasatyānām apramāṇadhyānārūpyasamādhisamāpattidhāraṇīmukhānāṃ śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāṇāṃ",
    "K03psp_6-8u:935": " sarvākārajñatāyāḥ. tat kasya hetoḥ?",
    "K03psp_6-8u:936": " tathā hi subhūte rūpasya yaḥ svabhāvaḥ so 'pravyāhāro vedanāyāḥ saṃjñāyāḥ saṃskārāṇāṃ vijñānasya yaḥ svabhāvaḥ so 'pravyāhāraḥ,",
    "K03psp_6-8u:937": " skandhadhātvāyatanapratītyasamutpādasya pratītyasamutpādāṅgānāṃ vā yaḥ svabhāvaḥ so 'pravyāhāraḥ (PSP_6-8:38)",
    "K03psp_6-8u:938": " sarvapāramitānāṃ sarvaśūnyatānāṃ sarvabodhipakṣyāṇāṃ dharmāṇāṃ yaḥ svabhāvaḥ so 'pravyāhāraḥ,",
    "K03psp_6-8u:939": " āryasatyānām apramāṇānāṃ dhyānārūpyavimokṣasamādhisamāpattidhāraṇīmukhānāṃ yaḥ svabhāvaḥ",
    "K03psp_6-8u:940": " so 'pravyāhāraḥ śūnyatānimittāpraṇihitābhijñānāṃ yaḥ svabhāvaḥ so 'pravyāhāro daśānāṃ",
    "K03psp_6-8u:941": " bodhisattvabhūmīnāṃ yaḥ svabhāvaḥ so 'pravyāhāraḥ,",
    "K03psp_6-8u:942": " daśabalavaiśāradyapratisaṃvidāveṇikabuddhadharmāṇāṃ yaḥ svabhāvaḥ so 'pravyāhāraḥ,",
    "K03psp_6-8u:943": " sarvākārajñatāyā yaḥ svabhāvaḥ so 'pravyāhāraḥ,",
    "K03psp_6-8u:944": " ayaṃ subhūte bodhisattvasya mahāsattvasya niyāmaḥ,",
    "K03psp_6-8u:945": " niyāmam akrānto bodhisattvo mahāsattvaḥ samādhiparipūrṇo na samāpattivaśenopapadyate,",
    "K03psp_6-8u:946": " prāg eva rāgaṃ vā doṣaṃ vā mohaṃ votpādayed yatra sthitvā tat karmābhisaṃskuryād",
    "K03psp_6-8u:947": " yena karmābhisaṃskāreṇa caturṇāṃ dhyānānām anyatamenopapadyeta nedaṃ sthānaṃ vidyate",
    "K03psp_6-8u:948": " 'nyatra māyopameṣu sthitvā sarvasattvānām arthaṃ karoti na ca sattvānupalabhamānaḥ",
    "K03psp_6-8u:949": " sattvāṃś ca paripācayati buddhakṣetraṃ ca pariśodhayati. evaṃ khalu subhūte bodhisattvo",
    "K03psp_6-8u:950": " mahāsattvo dhyānapāramitāṃ paripūrya yāvad dharmacakraṃ pravartayati,",
    "K03psp_6-8u:951": " yad utānupalaṃbhaśūnyatānimittāpraṇihitacakram.",
    "K03psp_6-8u:952": " punar aparaṃ subhūte bodhisattvo mahāsattvaḥ prajñāpāramitāyāṃ caran svapnopamān",
    "K03psp_6-8u:953": " dharmān parijānāti pratiśrutkopamān pratibhāsopamān pratibiṃbopamān marīcyupamān",
    "K03psp_6-8u:954": " māyopamān nirmitakopamān gandharvanagaropamān sarvadharmān parijānāti.",
    "K03psp_6-8u:955": " ity alakṣaṇasarvadharmaikalakṣaṇābhisamayalakṣaṇo 'yam ekacittakṣaṇābhisamayas tṛtīyaḥ",
    "K03psp_6-8u:956": " atha khalv āyuṣmān subhūtir bhagavantam etad avocat:",
    "K03psp_6-8u:957": " kathaṃ punar bhagavan bodhisattvo mahāsattvaḥ svapnopamān sarvadharmān parijānāti?",
    "K03psp_6-8u:958": " pratiśrutkopamān pratibhāsopamān pratibiṃbopamān marīcyupamān māyopamān nirmitakopamān gandharvanagaropamāṃś ca sarvadharmān parijānāti?",
    "K03psp_6-8u:959": " bhagavān āha:",
    "K03psp_6-8u:960": " iha subhūte bodhisattvo mahāsattvaḥ prajñāpāramitāyāṃ caran na svapnaṃ na svapnadarśinaṃ paśyati,",
    "K03psp_6-8u:961": " na pratiśrutkān na pratiśrutkādarśinaṃ,",
    "K03psp_6-8u:962": " na pratibhāsaṃ na pratibhāsadarśinaṃ,",
    "K03psp_6-8u:963": " na pratibiṃbaṃ na pratibiṃbadarśinaṃ,",
    "K03psp_6-8u:964": " na marīciṃ na marīcidarśinaṃ, na māyāṃ na (PSP_6-8:39)",
    "K03psp_6-8u:965": " māyādarśinaṃ,",
    "K03psp_6-8u:966": " na nirmitakaṃ na nirmitakadarśinaṃ,",
    "K03psp_6-8u:967": " na gandharvanagaraṃ na gandharvanagaradarśinaṃ ca paśyati. tat kasya hetoḥ?",
    "K03psp_6-8u:968": " tathā hi viparyāsaḥ svapno viparyāsaḥ,",
    "K03psp_6-8u:969": " pratiśrutkā viparyāsaḥ pratibhāso viparyāsaḥ pratibiṃbaṃ viparyāso marīcir viparyāso",
    "K03psp_6-8u:970": " māyā viparyāso nirmitako viparyāso gandharvanagaraṃ viparyāsa eṣa bālapṛthagjanānāṃ",
    "K03psp_6-8u:971": " punar nāpi svapnadarśanaṃ nāpi svapnadarśī na pratiśrutkādarśanaṃ nāpi pratiśrutkādarśī",
    "K03psp_6-8u:972": " na pratibhāsadarśanaṃ nāpi pratibhāsaadarśī,",
    "K03psp_6-8u:973": " na pratibiṃbadarśanaṃ nāpi pratibiṃbadarśī,",
    "K03psp_6-8u:974": " na marīcidarśanaṃ na marīcidarśī,",
    "K03psp_6-8u:975": " na māyādarśanaṃ na māyādarśī,",
    "K03psp_6-8u:976": " na nirmitakadarśanaṃ na nirmitakadarśī,",
    "K03psp_6-8u:977": " na gandharvanagaradarśanaṃ na gandharvanagaradarśī,",
    "K03psp_6-8u:978": " evaṃ yāvan nārhan na pratyekabuddho na bodhisattvo mahāsattvo na tathāgato 'rhan samyaksaṃbuddhaḥ. tat kasya hetoḥ?",
    "K03psp_6-8u:979": " tathā hy abhāvasvabhāvāḥ sarvadharmā anutpannā asadbhūtā ye 'bhāvasvabhāvāḥ sarvadharmās",
    "K03psp_6-8u:980": " te pariniṣpannās tatra kiṃ bodhisattvo mahāsattvaḥ prajñāpāramitāyāṃ caran bhāvasaṃjñī",
    "K03psp_6-8u:981": " bhaviṣyati pariniṣpannasaṃjñī vāsadbhūtasaṃjñī vā nedaṃ sthānaṃ vidyate. tat kasya hetoḥ?",
    "K03psp_6-8u:982": " na sā prajñāpāramitā syād yadi kasyacid dharmasya svabhāvo bhavet pariniṣpattir vā sadbhūtatā vā,",
    "K03psp_6-8u:983": " evaṃ caran bodhisattvo mahāsattvaḥ prajñāpāramitāyāṃ na rūpe sajjati,",
    "K03psp_6-8u:984": " na vedanāyāṃ na saṃjñāyāṃ na saṃskāreṣu na vijñāne sajjati,",
    "K03psp_6-8u:985": " na skandhadhātvāyatanapratītyasamutpādeṣu sajjati,",
    "K03psp_6-8u:986": " na pratītyasamutpādāṅgeṣu sajjati,",
    "K03psp_6-8u:987": " na kāmadhātau na rūpadhātau nārūpyadhātau sajjati,",
    "K03psp_6-8u:988": " apramāṇadhyānārūpyavimokṣasamādhisamāpattidhāraṇīmukheṣu na sajjati,",
    "K03psp_6-8u:989": " saptatriṃśadbodhipakṣyeṣu dharmeṣu na sajjati,",
    "K03psp_6-8u:990": " śūnyatānimittāpraṇihitasamādhau na sajjati,",
    "K03psp_6-8u:991": " āryasatyeṣu na sajjati,",
    "K03psp_6-8u:992": " dānapāramitāyāṃ na sajjati,",
    "K03psp_6-8u:993": " śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
    "K03psp_6-8u:994": " na sajjati. evaṃ khalu subhūte bodhisattvo mahāsattvaḥ prajñāpāramitāyāṃ caran prathamāṃ bhūmiṃ paripūrayati,",
    "K03psp_6-8u:995": " tatra cchandarāgaṃ notpādayati. tat kasya hetoḥ?",
    "K03psp_6-8u:996": " tathā hi tāṃ bhūmiṃ nopalabhate,",
    "K03psp_6-8u:997": " tat kiṃ tatra cchandarāgaṃ kariṣyaty evaṃ dvitīyāṃ bhūmiṃ tṛtīyāṃ bhūmiñ caturthāṃ bhūmiṃ pañcamīṃ bhūmiṃ (PSP_6-8:40)",
    "K03psp_6-8u:998": " ṣaṣṭhīṃ bhūmiṃ saptamīṃ bhūmim aṣṭamīṃ bhūmiṃ navamīṃ bhūmiṃ daśamīṃ bhūmiṃ paripūrayati,",
    "K03psp_6-8u:999": " tatra cchandarāgaṃ notpādayati. tat kasya hetoḥ?",
    "K03psp_6-8u:1000": " tathā hi sa tā bhūmīr nopalabhate,",
    "K03psp_6-8u:1001": " tat kin tatra chandarāgaṃ kariṣyati,",
    "K03psp_6-8u:1002": " evaṃ daśamyāṃ bhūmau caran sarvadharmāś ca tatra prajñāpāramitāyām antargatān paśyati,",
    "K03psp_6-8u:1003": " tāṃś ca sarvadharmān nopalabhate. tat kasya hetoḥ?",
    "K03psp_6-8u:1004": " tathā hi te sarvadharmāḥ sā ca prajñāpāramitādvayādvaidhīkārāḥ. tat kasya hetoḥ?",
    "K03psp_6-8u:1005": " tathā hi sarvadharmāṇāṃ na kaścid bhedo 'sti dharmadhātunirdeśena tathatānirdeśena bhūtakoṭinirdeśenāsaṃbhinnāḥ sarvadharmāḥ.",
    "K03psp_6-8u:1006": " atha khalv āyuṣmān subhūtir bhagavantam etad avocat:",
    "K03psp_6-8u:1007": " yadi bhagavānn asaṃbhinnatā sarvadharmāṇāṃ tatra kathaṃ kuśaladharmanirdeśo bhavati sāsravāṇām anāsravāṇāñ ca dharmāṇāṃ nirdeśo bhavati,",
    "K03psp_6-8u:1008": " laukikalokottarāṇāṃ vā saṃskṛtāsaṃskṛtānāṃ dharmāṇāṃ nirdeśo bhavati.",
    "K03psp_6-8u:1009": " bhagavān āha:",
    "K03psp_6-8u:1010": " tat kiṃ manyase?",
    "K03psp_6-8u:1011": " subhūte yā dharmāṇāṃ dharmatā sā kasyacid dharmasya pravyāhāraḥ saṃskṛtasya vāsaṃskṛtasya",
    "K03psp_6-8u:1012": " vā srotaāpattiphalasya vā sakṛdāgāmiphalasya vānāgāmiphalasya vārhattvasya vā pratyekabodher",
    "K03psp_6-8u:1013": " vā bodhisattvatāyā vā samyaksaṃbodher vā.",
    "K03psp_6-8u:1014": " subhūtir āha:",
    "K03psp_6-8u:1015": " no bhagavan.",
    "K03psp_6-8u:1016": " bhagavān āha:",
    "K03psp_6-8u:1017": " tad anena subhūte paryāyeṇaivaṃ veditavyaṃ,",
    "K03psp_6-8u:1018": " asaṃbhinnāḥ sarvadharmā alakṣaṇā anutpannā avinirbhogāḥ sarvadharmā na mayā subhūte sarvāṃ bodhisattvacaryāṃ caratā,",
    "K03psp_6-8u:1019": " kaścid dharmopalabdho rūpam iti vā vedaneti vā saṃjñeti vā saṃskārā iti vā vijñānam iti vā skandhadhātvāyatanānīti vā pratītyasamutpannā iti",
    "K03psp_6-8u:1020": " pratītyasamutpādāṅgānīti vā kāmadhātur vā rūpadhātur vārūpyadhātur vā,",
    "K03psp_6-8u:1021": " kuśalākuśalā vā dharmāḥ sāsravā vānāsravā vā sāvadyā vānavadyā vā saṃskṛtam iti vāsaṃskṛtam",
    "K03psp_6-8u:1022": " iti vā yāvac chrotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā",
    "K03psp_6-8u:1023": " pratyekabodhir vā bodhisattvatā vā samyaksaṃbodhir vā. evaṃ khalu subhūte bodhisattvo",
    "K03psp_6-8u:1024": " mahāsattvaḥ prajñāpāramitāyāṃ carati prathamacittotpādam upādāya yāvad anuttarāṃ",
    "K03psp_6-8u:1025": " samyaksaṃbodhim abhisaṃbotsyate 'nupalaṃbhayogena,",
    "K03psp_6-8u:1026": " evaṃ caratā (PSP_6-8:41)",
    "K03psp_6-8u:1027": " subhūte bodhisattvena mahāsattvena sarvadharmāṇāṃ svabhāve kuśalena bhavitavyaṃ,",
    "K03psp_6-8u:1028": " sarvadharmāṇāṃ svabhāvakuśalo bodhimārgañ ca pariśodhayiṣyati,",
    "K03psp_6-8u:1029": " sattvāṃś ca paripācayiṣyati,",
    "K03psp_6-8u:1030": " buddhakṣetraṃ ca pariśodhayiṣyati,",
    "K03psp_6-8u:1031": " yatra sthitvānuttarāṃ samyaksaṃbodhim abhisaṃbudhya sattvān vinayiṣyati,",
    "K03psp_6-8u:1032": " ye vinītatvās triṣu bhaveṣu na dṛśyante,",
    "K03psp_6-8u:1033": " evaṃ khalu subhūte bodhisattvena mahāsattvena prajñāpāramitāyāṃ śikṣitavyam alakṣaṇayogena.",
    "K03psp_6-8u:1034": " ity advayalakṣaṇasarvadharmaikalakṣaṇābhisamayalakṣaṇo 'yam ekacittakṣaṇābhisamayaś caturthaḥ",
    "K03psp_6-8u:1035": " ity ukta ekakṣaṇābhisamayaḥ",
    "K03psp_6-8u:1036": " āryapañcaviṃśatisāhasrikāyāṃ bhagavatyāṃ prajñāpāramitāyām abhisamayālaṃkārānusāreṇa saṃśodhitāyām ekakṣaṇābhisamayādhikāraḥ śikṣāparisamāptiparivartaḥ",
    "K03psp_6-8u:1037": " (PSP_6-8:42): empty",
    "K03psp_6-8u:1038": " pañcaviṃśatisāhasrikā prajñāpāramitā VIII",
    "K03psp_6-8u:1039": " punar aparaṃ subhūte teṣām eva svapnopamānāṃ sarvadharmāṇām avastukānām abhāvasvabhāvānāṃ",
    "K03psp_6-8u:1040": " svalakṣaṇaśūnyānāṃ sarvākārapariśuddhānām anāśravāṇāṃ yā prakṛtir ekalakṣaṇā yad",
    "K03psp_6-8u:1041": " utālakṣaṇā sa tathāgato 'rhan samyaksaṃbuddho veditavyaḥ. evaṃ khalu subhūte bodhisattvena",
    "K03psp_6-8u:1042": " mahāsattvena prajñāpāramitāyāṃ śikṣitavyam.",
    "K03psp_6-8u:1043": " subhūtir āha:",
    "K03psp_6-8u:1044": " katame punas te bhagavann anāsravāḥ sarvadharmāḥ.",
    "K03psp_6-8u:1045": " bhagavān āha:",
    "K03psp_6-8u:1046": " saptatriṃśad bodhipakṣyā dharmāś catvāry apramāṇāny aṣṭau vimokṣā navānupūrvavihārasamāpattayo",
    "K03psp_6-8u:1047": " daśa kṛtsnāyatanāni aṣṭāv abhinnāyatanāni araṇasamādhiḥ praṇidhijñānam ṣaḍ abhijñāś",
    "K03psp_6-8u:1048": " catasraḥ pratisaṃvidaḥ sarvākārāś catasraḥ pariśuddhayo daśa pāramiā daśabalāni catvāri",
    "K03psp_6-8u:1049": " vaiśāradyāni trīṇy akṣarāṇi trīṇi smṛtyupasthānāni asaṃpramoṣadharmatā vāsanāsamudghāto",
    "K03psp_6-8u:1050": " mahākaruṇā sarvākārajñatā mārgākārajñatā sarvajñatā ca ime ucyante subhūte anāsravāḥ",
    "K03psp_6-8u:1051": " sarvadharmā iti. evaṃ khalu subhūte bodhisattvena mahāsattvena prajñāpāramitāyāip śikṣitavyam.",
    "K03psp_6-8u:1052": " iti svabhāvikaḥ kāyaḥ",
    "K03psp_6-8u:1053": " punar aparaṃ subhūte prajñāpāramitāyāṃ śikṣitvā teṣām eva dharmāṇām adhigamād anuttarāṃ",
    "K03psp_6-8u:1054": " samyaksaṃbodhim abhisaṃbuddhya sarveṇa sarvaṃ sarvathā sarvaṃ dvātriṃśanmahāpuruṣalakṣaṇair",
    "K03psp_6-8u:1055": " aśītyā cānuvyañjanair alaṃkṛtakāyas tathāgato 'rhan samyaksaṃbuddho bodhisattvānāṃ",
    "K03psp_6-8u:1056": " mahāsattvānāṃ paramaṃ mahāyānadharmam anuttararatiprītiprāmodyasukhopabhogāya deśayati.",
    "K03psp_6-8u:1057": " evaṃ khalu subhūte bodhisattvena mahāsattvena prajñāpāramitāyāṃ śikṣitavyam.",
    "K03psp_6-8u:1058": " iti sāṃbhogikaḥ kāyaḥ",
    "K03psp_6-8u:1059": " punar aparaṃ subhūte prajñāpāramitāyāṃ śikṣitvā teṣām eva sarvadharmāṇām avigamenānuttarāṃ",
    "K03psp_6-8u:1060": " samyaksaṃbodhim abhisaṃbuddhya tathāgato 'rhan samyaksaṃbuddho daśasu dikṣv anantāparyanteṣu",
    "K03psp_6-8u:1061": " sarvalokadhatuṣu (PSP_6-8:44)",
    "K03psp_6-8u:1062": " sarvakālan nānānirmāṇameghena sarvasattvānām arthaṃ karoti. evaṃ khalu subhūte bodhisattvena mahāsattvena prajñāpāramitāyāṃ śikṣitavyam.",
    "K03psp_6-8u:1063": " iti nairmāṇikaḥ kāyaḥ",
    "K03psp_6-8u:1064": " atha khalv āyuṣmān subhūtir bhagavantam etad avocat:",
    "K03psp_6-8u:1065": " kathaṃ bhagavan svapnopamānāṃ sarvadharmāṇām avastukānām abhāvasvabhāvānāṃ svalakṣaṇaśūnyānāṃ vyavasthānaṃ bhavati,",
    "K03psp_6-8u:1066": " ime kuśalā ime 'kuśalā ime laukikā ime lokottarā ime sāsravā ime 'nāsravā ime saṃskṛtā ime 'saṃskṛtā ime srotraāpattiphalasākṣātkriyāyai saṃvartante,",
    "K03psp_6-8u:1067": " ime sakṛdāgāmiphalasākṣātkriyāyai saṃvartante,",
    "K03psp_6-8u:1068": " ime 'nāgāmiphalasākṣātkriyāyai saṃvartante,",
    "K03psp_6-8u:1069": " ime 'rhattvaphalasākṣātkriyāyai saṃvartante,",
    "K03psp_6-8u:1070": " ime pratyekabodhaye saṃvartante,",
    "K03psp_6-8u:1071": " ime 'nuttarāyai samyaksaṃbodhaye saṃvartante,",
    "K03psp_6-8u:1072": " pratiśrutkopamānāṃ pratibhāsopamānāṃ pratibiṃbopamānāṃ marīcyupamānāṃ māyopamānāṃ",
    "K03psp_6-8u:1073": " nirmitakopamānāṃ gandharvanagaropamānāṃ sarvadharmāṇām avastukānām abhāvasvabhāvānāṃ",
    "K03psp_6-8u:1074": " svalakṣaṇaśūnyānāṃ vyavasthānam ime kuśalā ime 'kuśalā ime laukikā ime lokottarā",
    "K03psp_6-8u:1075": " ime sāsravā ime 'nāsravā ime saṃskṛtā ime 'saṃskṛtā ime srotaāpattiphalasākṣātkriyāyai saṃvartante,",
    "K03psp_6-8u:1076": " ime sakṛdāgāmiphalasākṣātkriyāyai saṃvartante,",
    "K03psp_6-8u:1077": " ime 'nāgāmiphalasākṣātkriyāyai saṃvartante,",
    "K03psp_6-8u:1078": " ime 'rhattvaphalasākṣātkriyāyai saṃvartante,",
    "K03psp_6-8u:1079": " ime pratyekabodhaye saṃvartante,",
    "K03psp_6-8u:1080": " ime 'nuttarāyai samyaksaṃbodhaye saṃvartante?",
    "K03psp_6-8u:1081": " evam ukte bhagavān āyuṣmantaṃ subhūtim etad avocat:",
    "K03psp_6-8u:1082": " iha subhūte bālo 'śrutavān pṛthagjanaḥ svapnam upalabhate svapnadarśinam upalabhate,",
    "K03psp_6-8u:1083": " pratiśrutkām upalabhate pratiśrutkādarśinam upalabhate,",
    "K03psp_6-8u:1084": " pratibhāsam upalabhate pratibhāsadarśinam upalabhate,",
    "K03psp_6-8u:1085": " pratibiṃbam upalabhate pratibiṃbadarśinam upalabhate,",
    "K03psp_6-8u:1086": " marīcim upalabhate marīcidarśinam upalabhate,",
    "K03psp_6-8u:1087": " māyām upalabhate māyādarśinam upalabhate,",
    "K03psp_6-8u:1088": " nirmitakam upalabhate nirmitakadarśinam upalabhate,",
    "K03psp_6-8u:1089": " gandharvanagaram upalabhate gandharvanagaradarśinam upalabhate,",
    "K03psp_6-8u:1090": " svapnam upalabhya svapnadarśinam upalabhya,",
    "K03psp_6-8u:1091": " yāvad gandharvanagaram upalabhya gandharvanagaradarśinam (PSP_6-8:45)",
    "K03psp_6-8u:1092": " upalabhya, kuśalān abhisaṃskārān abhisaṃskaroti,",
    "K03psp_6-8u:1093": " kāyena vācā manasākuśalān vābhisaṃskārān abhisaṃskaroti,",
    "K03psp_6-8u:1094": " kāyena vācā manasā puṇyāpuṇyāneñjyān abhisaṃskārān abhisaṃskaroti. kāyena vācā manasā",
    "K03psp_6-8u:1095": " tān bodhisattvo mahāsattvaḥ prajñāpāramitāyāṃ caran dvayoḥ śūnyatayoḥ sthitvātyantaśunyatāyām",
    "K03psp_6-8u:1096": " anavarāgraśūnyatāyāñ ca sattvānāṃ dharman deśayati,",
    "K03psp_6-8u:1097": " śūnyam idaṃ traidhātukaṃ nāsty atra rūpaṃ vā vedanā vā saṃjñā vā saṃskārā vā vijñānaṃ",
    "K03psp_6-8u:1098": " vā skandhā vā dhātavo vāyatanāni vā pratiśrutkaiṣā pratibhāsa eṣa marīcir eṣā nirmitaka",
    "K03psp_6-8u:1099": " eṣa gandharvanagaram etan nāsty atra rūpaṃ vā vedanā vā saṃjñā vā saṃskārā vā vijñānaṃ",
    "K03psp_6-8u:1100": " vā skandhadhātavo vāyatanāni vā nāsty atra svapno na svapnasya draṣṭā,",
    "K03psp_6-8u:1101": " na pratiśrutkā na pratiśrutkāyā draṣṭā,",
    "K03psp_6-8u:1102": " na pratibhāso na pratibhāsasya draṣṭā,",
    "K03psp_6-8u:1103": " na pratibiṃbaṃ na pratibiṃbasya draṣṭā,",
    "K03psp_6-8u:1104": " na marīcir na marīcyā draṣṭā,",
    "K03psp_6-8u:1105": " na māyāṃ na māyāyā draṣṭā,",
    "K03psp_6-8u:1106": " na nirmitako na nirmitakasya draṣṭā,",
    "K03psp_6-8u:1107": " na gandharvanagaraṃ na gandharvanagarasya draṣṭā,",
    "K03psp_6-8u:1108": " 'pi tu sarva ete dharmā avastukā abhāvasvabhāvās tatra bhavanto 'skandhe skandhasaṃjñinaḥ,",
    "K03psp_6-8u:1109": " adhātuṣu dhātusaṃjñino 'nāyataneṣv āyatanasaṃjñinaḥ,",
    "K03psp_6-8u:1110": " api tu khalu punaḥ pratītyasamutpannā ete sarvadharmā viparyāsasamutthitāḥ karmavipākaparigṛhītāḥ,",
    "K03psp_6-8u:1111": " kiṃ punar yūyam avastukeṣu dharmeṣu vastusaṃjñām utpādayathaivaṃ bodhisattvo mahāsattvaḥ prajñāpāramitāyāṃ caran ye matsariṇaḥ sattvās tān mātsaryān",
    "K03psp_6-8u:1112": " dānapāramitāyāṃ ca niyojayati,",
    "K03psp_6-8u:1113": " teṣāñ ca sa dānaparityāgo mahābhogatāyai saṃvartate,",
    "K03psp_6-8u:1114": " sa tāṃs tata uccālya śīle",
    "K03psp_6-8u:1115": " niyojayati,",
    "K03psp_6-8u:1116": " teṣāṃ sa śīlasamādānajaḥ puṇyaskandhaḥ svargopapattaye bhavati,",
    "K03psp_6-8u:1117": " sa tāṃs tata uccālya samādhau niyojayati sa teṣāṃ samāpattijaḥ puṇyaskandho brahmalokopapāttaye bhavati,",
    "K03psp_6-8u:1118": " evaṃ prathamād dhyānād dvitīye dhyāne dvitīyād dhyānāt tṛtīye dhyāne tṛtīyād dhyānāc",
    "K03psp_6-8u:1119": " caturthe dhyāne caturthād dhyānād ūrdhvam ākāśānantyāyatanasamāpattau vijñānānantyāyatanasamāpattāv",
    "K03psp_6-8u:1120": " ākiñcanyāyatanasamāpattau naivasaṃjñānāsaṃjñāyatanasamāpattau ca niyojayati,",
    "K03psp_6-8u:1121": " sa tasmād api dānād dānaphalāc cānekaparyāyaṃ (PSP_6-8:46)",
    "K03psp_6-8u:1122": " vivecyānupadhiśeṣe nirvāṇadhātau niveśayati vinayati pratiṣṭhāpayati,",
    "K03psp_6-8u:1123": " sa tasmāc chīlāc chīlaphalāc cānekaparyāyaṃ vivecyānupadhiśeṣe nirvāṇadhātau niveśayati vinayati pratiṣṭhāpayati,",
    "K03psp_6-8u:1124": " sa tebhyo dhyānebhyo dhyānaphalebhyaś ca samāpattibhyaḥ samāpattiphalebhyaś cānekaparyāyaṃ vivecyānupadhiśeṣe nirvāṇadhātau niveśayati vinayati",
    "K03psp_6-8u:1125": " evaṃ caturṣu smṛtyupasthāneṣu caturṣu samyakprahāṇeṣu caturṣv ṛddhipādeṣu pañcasv",
    "K03psp_6-8u:1126": " indriyeṣu pañcasu baleṣu saptasu bodhyaṅgeṣu āryāṣṭāṅgikamārge triṣu vimokṣamukheṣv",
    "K03psp_6-8u:1127": " aṣṭasu vimokṣeṣu navasv anupūrvavihārasamāpattiṣu daśasu tathāgatabaleṣu caturṣu",
    "K03psp_6-8u:1128": " vaiśāradyeṣu catasṛṣu pratisaṃvitsv aṣṭādaśasv āveṇikeṣu buddhadharmeṣu niveśayati",
    "K03psp_6-8u:1129": " vinayati pratiṣṭhāpayati,",
    "K03psp_6-8u:1130": " sa ebhir anāsravair dharmair arūpibhir anidarśanair apratighair ye srotraāpattiphale sthāsyanti tān srotaāpattiphale pratiṣṭhāpayati,",
    "K03psp_6-8u:1131": " ye sakṛdāgāmiphale sthāsyanti tān sakṛdāgāmiphale pratiṣṭhāpayati,",
    "K03psp_6-8u:1132": " ye 'nāgāmiphale sthāsyanti tān anāgāmiphale pratiṣṭhāpayati,",
    "K03psp_6-8u:1133": " ye 'rhattve sthāsyanti tān arhattve pratiṣṭhāpayati,",
    "K03psp_6-8u:1134": " ye pratyekabodhau sthāsyanti tān pratyekabodhau pratiṣṭhāpayati,",
    "K03psp_6-8u:1135": " ye 'nuttarāyāṃ samyaksaṃbodhau sthāsyanti,",
    "K03psp_6-8u:1136": " teṣāṃ satpuruṣāṇāṃ bodhimārgam ākhyāti upadiśati samuttejayati,",
    "K03psp_6-8u:1137": " saṃprakāśayati saṃpraharṣayati,",
    "K03psp_6-8u:1138": " pratiṣṭhāpayati.",
    "K03psp_6-8u:1139": " evam ukte āyuṣmān subhūtir bhagavanatam etad avocat:",
    "K03psp_6-8u:1140": " āścaryam etat bhagavann adbhuto dharmo yatra hi nāma bodhisattvo mahāsattvaḥ,",
    "K03psp_6-8u:1141": " iha gambhīrāyāṃ prajñāpāramitāyāṃ carann abhāvasvabhāvānāṃ dharmāṇām atyantaśūnyatāyām anavarāgraśūnyatāyāṃ sthitvā dharmāṇāṃ vyavasthānaṃ karoti,",
    "K03psp_6-8u:1142": " ime kuśalā dharmā ime 'kuśalā dharmā ime laukikā dharmā ime lokottarā dharmā ime",
    "K03psp_6-8u:1143": " sāsravā dharmā ime 'nāsravā dharmā ime sāvadyā dharmā ime 'navadyā dharmā ime saṃskṛtā",
    "K03psp_6-8u:1144": " dharmā ime 'saṃskṛtā dharmāḥ",
    "K03psp_6-8u:1145": " evam ukte bhagavān āyuṣmantaṃ subhūtim etad avocat:",
    "K03psp_6-8u:1146": " evam etat subhūte evam etat āścaryam idaṃ subhūte paramāścaryam idaṃ bodhisattvasya",
    "K03psp_6-8u:1147": " mahāsattvasyādbhuto dharmo yad iha gambhīrāyāṃ prajñāpāramitāyāṃ caran dharmāṇāṃ",
    "K03psp_6-8u:1148": " vyavasthānaṃ karoti,",
    "K03psp_6-8u:1149": " sacet tvaṃ subhūte jānīyā yo bodhisattvasya mahāsattvasyāścaryādbhuto dharmas (PSP_6-8:47)",
    "K03psp_6-8u:1150": " taṃ sarvaśrāvakapratyekabuddhā api ca evam api bodhisattvasya mahāsattvasya na sukaraḥ",
    "K03psp_6-8u:1151": " pratikāraḥ kartuṃ tad yuṣmābhiḥ sarvair bodhisattvasya mahāsattvasya na śakyaḥ sarvadharmā bhāvayituṃ syāt.",
    "K03psp_6-8u:1152": " evam ukte āyuṣmān subhūtir bhagavantam etad avocat:",
    "K03psp_6-8u:1153": " katamo bhagavan bodhisattvasya mahāsattvasyāścaryādbhūto dharmo yo na śrāvakapratyekabuddhānāṃ saṃvidyate?",
    "K03psp_6-8u:1154": " bhagavān āha:",
    "K03psp_6-8u:1155": " tena hi subhūte śṛṇu sādhu ca suṣṭhuś ca manasikuru bhāṣiṣye 'haṃ te,",
    "K03psp_6-8u:1156": " evaṃ bhagavann ity āyuṣmān subhūtir bhagavataḥ pratyaśrauṣīd,",
    "K03psp_6-8u:1157": " bhagavān etad avocat:",
    "K03psp_6-8u:1158": " iha subhūte bodhisattvo mahāsattvaḥ prajñāpāramitāyāṃ caran vipākajāsu ṣaṭsu pāramitāsu",
    "K03psp_6-8u:1159": " sthitvā pañcasv abhijñāsu saptatriṃśadbodhipakṣeṣu dharmeṣu dhāraṇīmukheṣu catasṛṣu",
    "K03psp_6-8u:1160": " pratisaṃvitsu sthitvā daśadiglokadhātuṣu ye sattvā dānenānugrahītavyās tān dānenānugṛhṇāti,",
    "K03psp_6-8u:1161": " ye śīlena ye kṣāntyā ye vīryeṇa ye dhyānena ye prajñayā ye prathamena dhyānena ye dvitīyena dhyānena ye tṛtīyena dhyānena ye caturthena dhyānena,",
    "K03psp_6-8u:1162": " ye ākāśānantyāyatanasamāpattyā ye vijñānānantyāyatanasamāpattyā ye ākiñcanyāyatanasamāpattyā ye naivasaṃjñānāsaṃjñāyatanasamāpattyānugrahītavyās tān anugṛhṇāti,",
    "K03psp_6-8u:1163": " ye maitryānugrahītavyā ye karuṇayā ye muditayā ye upekṣayā ye caturbhiḥ smṛtyupasthānaiḥ,",
    "K03psp_6-8u:1164": " ye caturbhiḥ samyakprahāṇaiḥ,",
    "K03psp_6-8u:1165": " ye caturbhiḥ ṛddhipādaiḥ,",
    "K03psp_6-8u:1166": " ye pañcabhir indriyaiḥ,",
    "K03psp_6-8u:1167": " ye pañcabhir balaiḥ,",
    "K03psp_6-8u:1168": " ye saptabhir bodhyaṅgair ye āryāṣṭāṅgikena mārgeṇa,",
    "K03psp_6-8u:1169": " ye śūnyatayā ye ānimittena ye 'praṇihitena samādhinānugrahītavyās tān śūnyatānimittāpraṇihitasamādhibhir anugṛhṇāti.",
    "K03psp_6-8u:1170": " subhūtir āha:",
    "K03psp_6-8u:1171": " kathaṃ bhagavan bodhisattvo mahāsattvo dānena sattvān anugṛhṇāti?",
    "K03psp_6-8u:1172": " bhagavān āha:",
    "K03psp_6-8u:1173": " iha subhūte bodhisattvo mahāsattvaḥ prajñāpāramitāyāṃ caran dānaṃ dadāty annam annārthikebhyo dadāti,",
    "K03psp_6-8u:1174": " pānaṃ pānārthikebhyo yānaṃ yānārthikebhyaḥ puṣpadhūpagandhamālyavilepanacūrṇacīvaracchatradhvajapatākāśayanāsanaṃ",
    "K03psp_6-8u:1175": " yāvad anyatarānyataraṃ mānuṣyopakaraṇapariṣkāraṃ dadāti, yathaiva (PSP_6-8:48)",
    "K03psp_6-8u:1176": " tathāgatayārhate samyaksaṃbuddhāya dadāti tathāiva pratyekabuddhebhyo 'rhadbhyo 'nāgāmibhyaḥ",
    "K03psp_6-8u:1177": " sakṛdāgāmibhyaḥ srotaāpannebhyaḥ samyaggatebhyaḥ samyakpratipannebhyas tathāiva tiryagyonigatebhyaḥ",
    "K03psp_6-8u:1178": " sarvebhyo 'nānātvena dānan dadāti. tat kasya hetoḥ?",
    "K03psp_6-8u:1179": " tathā hy anānātvaṃ sarvadharmaṃ jñātvā anānātvaṃ dānaṃ dadāti,",
    "K03psp_6-8u:1180": " anānātvaṃ dānaṃ datvā anānātvasya dharmasya lābhī bhavati yad uta sarvākārajñatāyāḥ,",
    "K03psp_6-8u:1181": " sacet subhūte bodhisattvasya mahāsattvasya yācanakaṃ dṛṣṭvā evaṃ cittam utpadyate,",
    "K03psp_6-8u:1182": " samyaksaṃbuddhā me dakṣiṇīyā na tiryagyonigatā iti,",
    "K03psp_6-8u:1183": " na bodhisattvadharmo bhavet. tat kasya hetoḥ?",
    "K03psp_6-8u:1184": " na hi subhūte bodhisattvo mahāsattvo bodhāya cittam utpādyaivam anuttarāyāṃ samyaksaṃbodhau",
    "K03psp_6-8u:1185": " saṃprasthita ime mayā sattvā dānenānugrahītavyā ime mayā sattvā dānenānugrahītavyā iti cintayati,",
    "K03psp_6-8u:1186": " te dānenānugṛhītāḥ kṣatriyamahāśālakuleṣūpapatsyante,",
    "K03psp_6-8u:1187": " brāhmaṇamahāśālakuleṣūpapatsyante,",
    "K03psp_6-8u:1188": " gṛhapatimahāsālakuleṣūpapatsyante,",
    "K03psp_6-8u:1189": " tenaiva ca dānānugraheṇa tribhir yānair anupariśeṣe nirvāṇadhātau parinirvāsyanti,",
    "K03psp_6-8u:1190": " saced ete bodhisattvaṃ mahāsattvaṃ janapadabalakāyā avadhyāyeran tena nānyathācittam utpādayitavyaṃ dāsyāmi vā na vā,",
    "K03psp_6-8u:1191": " api tu akopitamānasena janapadabalakāyebhyo dānaṃ dātavyaḥ. tat kasya hetoḥ?",
    "K03psp_6-8u:1192": " tathā hi tasya janapadabalakāyasyārthāyānuttarāyāṃ samyaksaṃbodhau saṃprasthitaḥ.",
    "K03psp_6-8u:1193": " evaṃ ca punar vikalpayed garhyo bhaveyaṃ teṣāṃ buddhānāṃ bhagavatāṃ teṣāṃ bodhisattvānāṃ",
    "K03psp_6-8u:1194": " mahāsattvānāṃ pratyekabuddhānām arhatāṃ śaikṣāṇāṃ sadevamānuṣāsurasya ca lokasya",
    "K03psp_6-8u:1195": " kenāyam adhīṣṭaḥ sarvasattvānām ahaṃ trāṇaṃ bhaviṣyāmi parāyaṇaṃ layanaṃ śaraṇam iti.",
    "K03psp_6-8u:1196": " punar aparaṃ subhūte bodhisattvasya mahāsattvasya prajñāpāramitāyāṃ caratā manuṣyabhūtā vāmanuṣyabhūtā vāgatyāṅgapratyaṅgāni yāceran,",
    "K03psp_6-8u:1197": " tena na dvidhā cittam utpādayitavyaṃ,",
    "K03psp_6-8u:1198": " dāsyāmi vā na dāsyāmi vā. tat kasya hetoḥ?",
    "K03psp_6-8u:1199": " tathā hi tena bodhisattvena mahāsattvena sattvānām arthāya sañcintya āśrayaḥ parigṛhīto 'nena mayātmabhāvena sattvānām arthaḥ karaṇīyaḥ,",
    "K03psp_6-8u:1200": " tenaivaṃ cittam utpādayitavyaṃ yeṣām arthe mayātmabhāva upāttas te 'yācitakam eva gṛhītvā gacchantu. evaṃ khalu (PSP_6-8:49)",
    "K03psp_6-8u:1201": " subhūte bodhisattvena mahāsattvena prajñāpāramitāyāṃ caratā śikṣitavyam. tat kasya hetoḥ?",
    "K03psp_6-8u:1202": " tathā hy ete dharmā atyantaśūnyatayā śūnyā na hi śūnyatā kasmaicid dadāti vā cchinatti vā,",
    "K03psp_6-8u:1203": " evaṃ khalu subhūte bodhisattvena mahāsattvena prajñāpāramitāyāṃ caratā śikṣitavyaṃ,",
    "K03psp_6-8u:1204": " yad utādhyātmaśūnyatāyāṃ bahirdhāśūnyatāyām adhyātmabahirdhāśūnyatāyāṃ yāvad abhāvasvabhāvaśūnyatāyāṃ sthitvā dānaṃ dātavyaṃ satatasamitam.",
    "K03psp_6-8u:1205": " punar aparaṃ subhūte bodhisattvena mahāsattvena yācanakaṃ dṛṣṭvā,",
    "K03psp_6-8u:1206": " evaṃ cittam utpādayitavyaṃ,",
    "K03psp_6-8u:1207": " ko veha dānan dadāti,",
    "K03psp_6-8u:1208": " kasmai vādīyate,",
    "K03psp_6-8u:1209": " kiṃ vādīyate,",
    "K03psp_6-8u:1210": " tasyaivaṃ dadato dānapāramitāyāṃ paripūrir bhaviṣyati,",
    "K03psp_6-8u:1211": " so 'nayā dānapāramitayā paripūryā vā hy adhyātmikeṣu dharmeṣu cchidyamāneṣu evaṃ cittam utpādayiṣyati ko me cchinatti vā bhinatti vā.",
    "K03psp_6-8u:1212": " iti sāmānyena nirmāṇakāyadvāreṇa dharmakāyasya karma",
    "K03psp_6-8u:1213": " ihāhaṃ subhūte paśyāmi buddhacakṣuṣā lokaṃ vyavalokayan pūrvasyān diśi gaṅgānadīvālukopameṣu",
    "K03psp_6-8u:1214": " lokadhātuṣu bodhisattvān mahāsattvān saṃcintya mahānirayaṃ patitvā tāni mahānirayaduḥkhāny",
    "K03psp_6-8u:1215": " upaśāmya tribhiḥ prātihāryais teṣāṃ nairayikānāṃ sattvānāṃ dharmaṃ deśayato yad uta",
    "K03psp_6-8u:1216": " ṛddhiprātihāryeṇa vādeśanāprātihāryeṇa vānuśāsanīprātihāryeṇa vā,",
    "K03psp_6-8u:1217": " ṛddhiprātihāryeṇa ca tāni mahānirayaduḥkhāny upaśāmya,",
    "K03psp_6-8u:1218": " ādeśanāprātihāryeṇa dharmaṃ deśayanti,",
    "K03psp_6-8u:1219": " anuśāsanīprātihāryeṇa ca te bodhisattvā mahāsattvā mahāmaitryā mahākaruṇayā mahāmuditayā",
    "K03psp_6-8u:1220": " mahopekṣayā ca dharmaṃ deśayanti. tatas te nairayikāḥ sattvās teṣāṃ bodhisattvānāṃ",
    "K03psp_6-8u:1221": " mahāsattvānām antike cittam atiprasādya tebhyo nirayebhyo vyuttiṣṭhanti,",
    "K03psp_6-8u:1222": " tebhyo nirayebhyo vyutthāyānupūrveṇa tribhir yānair duḥkhasyāntaṃ kariṣyanti,",
    "K03psp_6-8u:1223": " evaṃ dakṣiṇasyāṃ paścimāyām uttarasyām adhastād upariṣṭād anuvidikṣu lokadhatuṣu",
    "K03psp_6-8u:1224": " buddhacakṣuṣā lokaṃ vyavalokayan paśyāmi gaṅgānadīvālukopameṣu lokadhātuṣu bodhisattvān",
    "K03psp_6-8u:1225": " mahāsattvān sañcintya mahāniraye patitvā tāni mahānirayaduḥkhāny upaśāmya tribhiḥ",
    "K03psp_6-8u:1226": " prātihāryais teṣāṃ nairayikānāṃ sattvānāṃ dharmaṃ deśayato yad uta ṛddhiprātihāryeṇa",
    "K03psp_6-8u:1227": " vādeśanāprātihāryeṇa vānuśāsanīprātihāryeṇa (PSP_6-8:50)",
    "K03psp_6-8u:1228": " vā ṛddhiprātihāryeṇa ca tāni mahānirayaduḥkhāny upaśāmya ādeśanāprātihāryeṇa dharmaṃ deśayanti,",
    "K03psp_6-8u:1229": " anuśāsanīprātihāryeṇa ca te bodhisattvā mahāsattvā mahāmaitryā mahākaruṇayā mahāmuditayā mahopekṣayā ca dharmaṃ deśayanti,",
    "K03psp_6-8u:1230": " tatas te nairayikāḥ sattvās teṣāṃ bodhisattvānāṃ mahāsattvānām antike cittam abhiprasādya",
    "K03psp_6-8u:1231": " tebhyo nirayebhyo vyuttiṣṭhanti tebhyo nirayebhyo vyutthāyānupūrveṇa tribhir yānair",
    "K03psp_6-8u:1232": " duḥkhasyāntaṃ kariṣyanti.",
    "K03psp_6-8u:1233": " iti narakagatipraśamanakarma",
    "K03psp_6-8u:1234": " ihāhaṃ subhūte buddhacakṣuṣā lokaṃ vyavalokayan paśyāmi pūrvasyāṃ diśi gaṅgānadivālukopameṣu",
    "K03psp_6-8u:1235": " lokadhātuṣu bodhisattvān mahāsattvān buddhānāṃ bhagavatām upasthāyakāṃs tat te bodhisattvā",
    "K03psp_6-8u:1236": " mahāsattvās tān buddhān bhagavata upatiṣṭhanti manaāpanapriyeṇa nāpriyeṇa gauraveṇa",
    "K03psp_6-8u:1237": " nāgauraveṇa yañ ca te buddhā bhagavanto dharmaṃ bhāṣante,",
    "K03psp_6-8u:1238": " tat te bodhisattvā mahāsattvā udgṛhṇanty udgṛhya dhārayanti,",
    "K03psp_6-8u:1239": " na ca jātu vipraṇāśayati yāvan nānuttarāṃ samyaksaṃbodhim abhisaṃbhotsyante,",
    "K03psp_6-8u:1240": " evaṃ dakṣiṇasyāṃ paścimāyām uttarasyām adhastād upariṣṭād anuvidikṣu paśyāmi gaṅgānadīvālukopameṣu lokadhātuṣu bodhisāttvān mahāsattvān buddhānāṃ bhagavatām upasthāyakāṃs,",
    "K03psp_6-8u:1241": " tat te bodhisattvā mahāsattvās tān buddhān bhagavata upatiṣṭhanti manaāpenapriyeṇa nāpriyeṇa gauraveṇa nāgauraveṇa,",
    "K03psp_6-8u:1242": " yaṃ ca te budhhā bhagavanto dharmaṃ bhāṣante,",
    "K03psp_6-8u:1243": " tat te bodhisattvā mahāsattvā udgṛhṇanty udgṛhya dhārayanti,",
    "K03psp_6-8u:1244": " na ca jātu vipraṇāśayanti yāvan nānuttarāṃ samyaksaṃbodhim abhisaṃbhotsyante.",
    "K03psp_6-8u:1245": " punar aparaṃ subhūte lokaṃ vyavalokayan buddhacakṣuṣā daśasu dikṣu bodhisattvān mahāsattvān",
    "K03psp_6-8u:1246": " paśyāmi gaṅgānadīvālukopameṣu lokadhātuṣu tiryagyonigatānāṃ sattvānām arthāyātmaparityāgaṃ kurvatas,",
    "K03psp_6-8u:1247": " tat te bodhisattvā mahāsattvā aṅgapratyaṅgāni cchitvā daśasu dikṣu kṣipanti,",
    "K03psp_6-8u:1248": " ye tiryagyonigatāḥ sattvās tesāṃ bodhisattvānāṃ mahāsattvānāṃ māṃsāni bhakṣayanti te teṣāṃ bodhisattvānāṃ mahāsattvānām antike maitrīṃ pratilabhante,",
    "K03psp_6-8u:1249": " te tena maitrīpratilābhena tatas tiryagyoner vyuttiṣṭhanti tiryagyoner vyutthāya buddhāṃ bhagavata (PSP_6-8:51)",
    "K03psp_6-8u:1250": " ārāgayanti,",
    "K03psp_6-8u:1251": " te tān buddhān bhagavata upatiṣṭhanti,",
    "K03psp_6-8u:1252": " te teṣāṃ buddhānāṃ bhagavatām antikād dharmaṃ śṛṇonti,",
    "K03psp_6-8u:1253": " tan dharmaṃ śrutvā tathatvāya pratipadyante,",
    "K03psp_6-8u:1254": " te 'nupūrveṇānupadhiśeṣe nirvāṇadhātau parinirvānti tribhir yānaiḥ śrāvakayānena",
    "K03psp_6-8u:1255": " vā pratyekabuddhayānena vā mahāyānena vā. evaṃ bahukarāḥ subhūte bodhisattvā mahāsattvā",
    "K03psp_6-8u:1256": " ye 'nuttarāyāṃ samyaksaṃbodhau cittam utpādayanti cittam utpādya tathatvāya pratipadyante,",
    "K03psp_6-8u:1257": " te 'nupūrveṇa tribhir yānair anupadhiśeṣe nirvāṇadhātau parinirvānti,",
    "K03psp_6-8u:1258": " śrāvakayānena vā pratyekabuddhayānena vā buddhayānena vā.",
    "K03psp_6-8u:1259": " iti tiryagyonipraśamanakarma",
    "K03psp_6-8u:1260": " ihāhaṃ subhūte lokaṃ vyavalokayan buddhacakṣuṣā paśyāmi,",
    "K03psp_6-8u:1261": " daśasu dikṣu gaṅgānadīvālukopameṣu lokadhātuṣu bodhisattvān mahāsattvān ye pretaviṣayikānāṃ sattvānāṃ pretaviṣayaṃ duḥkhaṃ tat sarvaṃ pratiprasraṃ",
    "K03psp_6-8u:1262": " ye pretaviṣayeṣu sattvās te duḥkhavedanā prasrabdhakāyās teṣāṃ bodhisattvānāṃ mahāsattvānām",
    "K03psp_6-8u:1263": " antike maitrīcittam utpādyate na kuśalamūlena tataḥ pretayāner vyuttiṣṭhanti vyutthitāś",
    "K03psp_6-8u:1264": " ca tena kuśalamūlena tataḥ pretayāne buddhair bhagavadbhir na jātu virahitā bhavanti,",
    "K03psp_6-8u:1265": " buddhāṃ bhagavata ārāgayanti,",
    "K03psp_6-8u:1266": " te tān buddhān bhagavata upatiṣṭhanti teṣāṃ buddhānāṃ bhagavatām antikād dharmaṃ",
    "K03psp_6-8u:1267": " śrutvā tathatvāya pratipadyante 'nupūrveṇānupadhiśeṣe nirvāṇadhātau parinirvānti",
    "K03psp_6-8u:1268": " tribhir yānaiḥ śrāvakayānena vā pratyekabuddhayānena vā buddhayānena vā. evaṃ karuṇā",
    "K03psp_6-8u:1269": " vihāriṇaḥ subhūte bodhisattvā mahāsattvāḥ sattvānām arthāya pratyupasthitā yad uta parinirvāṇāya.",
    "K03psp_6-8u:1270": " iti yamalokapraśamanakarma",
    "K03psp_6-8u:1271": " ihāhaṃ subhūte buddhacakṣuṣā lokaṃ vyavalokayan bodhisattvān mahāsattvān paśyāmi daśasu dikṣu gaṅgānadīvālukopameṣu lokadhātuṣu ye cāturmahārājakāyikānāṃ devānāṃ dharmaṃ deśayanti,",
    "K03psp_6-8u:1272": " trayastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ dharmaṃ",
    "K03psp_6-8u:1273": " deśayanti te ca devaputrās teṣāṃ bodhisattvānāṃ mahāsattvānām antikād dharmaṃ śrutvānupūrveṇa",
    "K03psp_6-8u:1274": " triṣu yāneṣu parinivṛtāś ca parinirvānti ca (PSP_6-8:52)",
    "K03psp_6-8u:1275": " parinirvāsyanti ca,",
    "K03psp_6-8u:1276": " tatra subhūte ye devaputrā audārikaiḥ pañcabhiḥ kāmaguṇair mūrchitās teṣāṃ tāni vimānāny",
    "K03psp_6-8u:1277": " ādīpya dharmaṃ deśayanty anityāḥ khalu mārṣāḥ sarvasaṃskārāḥ kaḥ saṃskāreṣu viśvastamānaso viharet?",
    "K03psp_6-8u:1278": " ihāhaṃ subhūte 'nāvaraṇena buddhacakṣuṣā lokaṃ vyavalokayan paśyāmi daśasu dikṣv",
    "K03psp_6-8u:1279": " ekaikasyāṃ diśi gaṅgānadīvālukopameṣu lokadhātuṣu bodhisattvān mahāsattvān ye brahmadṛṣṭim",
    "K03psp_6-8u:1280": " abhiniviṣṭās tān dṛṣṭibhyo vivecayanti,",
    "K03psp_6-8u:1281": " kathaṃ bho mārṣāḥ śūnyeṣu sarvadharmeṣu dṛṣṭim utpādayatha,",
    "K03psp_6-8u:1282": " evaṃ rikteṣu tuccheṣu sarvadharmeṣu dṛṣṭim utpādayatha. evaṃ khalu subhūte bodhisattvā",
    "K03psp_6-8u:1283": " mahāsattvā karuṇāyāṃ sthitvā sattvānāṃ dharmaṃ deśayanti. āścaryam idaṃ subhūte bodhisattvānāṃ",
    "K03psp_6-8u:1284": " mahāsattvānām adbhuto dharmaḥ.",
    "K03psp_6-8u:1285": " iti devagatipraśamanakarma",
    "K03psp_6-8u:1286": " ihāhaṃ subhūte paśyāmi buddhacakṣuṣā lokaṃ vyavalokayan pūrvasyāṃ diśi gaṅgānadīvālukopameṣu",
    "K03psp_6-8u:1287": " lokadhātuṣu bodhisattvān mahāsattvān ye manuṣyāṃś caturbhiḥ saṃgrahavastubhiḥ saṃgṛhṇanti,",
    "K03psp_6-8u:1288": " dānena priyavadyatayā,",
    "K03psp_6-8u:1289": " arthakriyayā samānārthatayā,",
    "K03psp_6-8u:1290": " kathaṃ subhūte bodhisattvo mahāsattvo dānena sattvān anugṛhṇāti,",
    "K03psp_6-8u:1291": " iha subhūte bodhisattvo mahāsattvo dvābhyāṃ dānābhyāṃ sattvān anugṛhṇāti,",
    "K03psp_6-8u:1292": " katamābhyāṃ dvābhyām?",
    "K03psp_6-8u:1293": " yad utāmiṣapradānena ca dharmadānena ca. kathaṃ subhūte bodhisattvo mahāsattva āmiṣapradānena sattvān anugṛhṇāti?",
    "K03psp_6-8u:1294": " iha subhūte bodhisattvo mahāsattvaḥ suvarṇaṃ vā rūpyaṃ vā maṇiṃ vā muktāṃ vā vaiḍūryaṃ",
    "K03psp_6-8u:1295": " vā śaṅkhaśilāṃ vā pravāḍaṃ vā rajataṃ vā jātarūpaṃ vānnaṃ vā pānaṃ vā yānaṃ vā vastuṃ",
    "K03psp_6-8u:1296": " vā gandhaṃ vā mālyaṃ vā vilepanaṃ vā śayanaṃ vā āsanaṃ vā pratiśrayaṃ vā pradīpaṃ",
    "K03psp_6-8u:1297": " vā striyaṃ vā puruṣaṃ vā dārakaṃ vā dārikāṃ vāśvaṃ vā gāṃ vā anaḍvāhaṃ vā hastinaṃ",
    "K03psp_6-8u:1298": " vā ajāvikaṃ vā dhānyādīni vā ātmamāṃsaṃ vā dātuśabdam anuśrāvayati,",
    "K03psp_6-8u:1299": " āgacchadhvaṃ bhoḥ puruṣāḥ,",
    "K03psp_6-8u:1300": " yena yena yuṣmākaṃ kāryaṃ tat tat mamāntikān nirviśaṅkā gṛhītvā gacchata. yena yena kṛtyaṃ (PSP_6-8:53)",
    "K03psp_6-8u:1301": " yuṣmadīyam evedaṃ tad dānaṃ datvā buddhaśaraṇaṃ gamayati,",
    "K03psp_6-8u:1302": " dharmaśaraṇaṃ gamayati,",
    "K03psp_6-8u:1303": " saṃghaśaraṇaṃ gamayati,",
    "K03psp_6-8u:1304": " kāṃścit pañca śikṣāpadāni grāhayati,",
    "K03psp_6-8u:1305": " kāṃścid aṣṭāṅgikaṃ poṣadham upoṣadhayati,",
    "K03psp_6-8u:1306": " kāṃścid daśa kuśalāṃ karmapathāṃ grāhayati,",
    "K03psp_6-8u:1307": " kāṃścit prathame dhyāne,",
    "K03psp_6-8u:1308": " kāṃścid dvitīye,",
    "K03psp_6-8u:1309": " kāṃścit tṛtīye,",
    "K03psp_6-8u:1310": " kāṃścic caturthe dhyāne,",
    "K03psp_6-8u:1311": " kāṃścid ākāśānantyāyatane,",
    "K03psp_6-8u:1312": " kāṃścid vijñānānantyāyatane,",
    "K03psp_6-8u:1313": " kāṃścid ākiñcanyāyatane,",
    "K03psp_6-8u:1314": " kāṃścin naivasaṃjñānāsaṃjñāyatane,",
    "K03psp_6-8u:1315": " kāṃścid maitryāṃ,",
    "K03psp_6-8u:1316": " kāṃścit karuṇāyāṃ,",
    "K03psp_6-8u:1317": " kāṃścid muditāyāṃ,",
    "K03psp_6-8u:1318": " kāṃścid upekṣāyāṃ samādāpayati,",
    "K03psp_6-8u:1319": " kāṃścid buddhānusmṛtyāṃ,",
    "K03psp_6-8u:1320": " kāṃścid dharmānusmṛtyāṃ,",
    "K03psp_6-8u:1321": " kāṃścit saṃghānusmṛtyāṃ,",
    "K03psp_6-8u:1322": " kāṃścic chīlānusmṛtyāṃ,",
    "K03psp_6-8u:1323": " kāṃścit tyāgānusmṛtyāṃ,",
    "K03psp_6-8u:1324": " kāṃścid devānusmṛtyāṃ,",
    "K03psp_6-8u:1325": " kāṃścid aśubhaparivarteṣu samucchrayeṣu,",
    "K03psp_6-8u:1326": " kāṃścid ākāreṣu,",
    "K03psp_6-8u:1327": " kāṃścic caturṣu saṃgrahavastuṣu,",
    "K03psp_6-8u:1328": " kāṃścic caturṣu smṛtyupasthāneṣu,",
    "K03psp_6-8u:1329": " kāṃścic caturṣu samyakprahāṇeṣu,",
    "K03psp_6-8u:1330": " kāṃścic caturṣv ṛddhipādeṣu,",
    "K03psp_6-8u:1331": " kāṃścit pañcasv indriyeṣu,",
    "K03psp_6-8u:1332": " kāṃścit pañcasu baleṣu, kāṃścit",
    "K03psp_6-8u:1333": " saptasu bodhyaṅgeṣu,",
    "K03psp_6-8u:1334": " kāṃścid āryāṣṭāṅgikamārge samādāpayati,",
    "K03psp_6-8u:1335": " kāṃścic chūnyatānimittāpraṇihiteṣu,",
    "K03psp_6-8u:1336": " kāṃścit samādhisamāpattivimokṣadhāraṇīmukheṣu,",
    "K03psp_6-8u:1337": " kāṃścid aṣṭaṣu vimokṣeṣu,",
    "K03psp_6-8u:1338": " kāṃcin navasu anupūrvavihārasamāpattiṣu,",
    "K03psp_6-8u:1339": " kāṃścic caturṣv āryasatyeṣu,",
    "K03psp_6-8u:1340": " kāṃścid daśeṣu bodhisattvabhūmiṣu samādāpayati,",
    "K03psp_6-8u:1341": " kāṃścid daśasu tathāgatabaleṣu,",
    "K03psp_6-8u:1342": " kāṃścic caturṣu vaiśāradyeṣu,",
    "K03psp_6-8u:1343": " kāṃścic catasṛṣu pratisaṃvitsu,",
    "K03psp_6-8u:1344": " kāṃścid aṣṭādaśāveṇikeṣu buddhadharmeṣu samādāpayati,",
    "K03psp_6-8u:1345": " kāṃścid mahākaruṇāyāṃ kāṃścid aśīty anuvyañjaneṣu,",
    "K03psp_6-8u:1346": " kāṃścid dvātriṃśad mahāpuruṣalakṣaṇeṣu,",
    "K03psp_6-8u:1347": " kāṃścic chrotaāpattiphale,",
    "K03psp_6-8u:1348": " kāṃścit sakṛdāgāmiphale,",
    "K03psp_6-8u:1349": " kāṃścid anāgāmiphale,",
    "K03psp_6-8u:1350": " kāṃścid arhattve,",
    "K03psp_6-8u:1351": " kāṃścit pratyekaboddhau pratiṣṭhāpayati,",
    "K03psp_6-8u:1352": " kāṃścid anuttarāyāṃ samyaksaṃbodhau pratiṣṭhāpayati,",
    "K03psp_6-8u:1353": " kāṃścid dānapāramitāyāṃ,",
    "K03psp_6-8u:1354": " kāṃścic chīlapāramitāyāṃ,",
    "K03psp_6-8u:1355": " kāṃścit kṣāntipāramitāyāṃ,",
    "K03psp_6-8u:1356": " kāṃścid vīryapāramitāyāṃ,",
    "K03psp_6-8u:1357": " kāṃścid dhyānapāramitāyāṃ,",
    "K03psp_6-8u:1358": " kāṃścit prajñāpāramitāyāṃ pratiṣṭhāpayati,",
    "K03psp_6-8u:1359": " kāṃścid upāyapāramitāyāṃ pratiṣṭhāpayati,",
    "K03psp_6-8u:1360": " kāṃścit praṇidhānapāramitāyāṃ,",
    "K03psp_6-8u:1361": " kāṃścid balapāramitāyāṃ,",
    "K03psp_6-8u:1362": " kāṃścid jñānapāramitāyāṃ pratiṣṭhāpayati,",
    "K03psp_6-8u:1363": " kāṃścid adhyātmaśūnyatāyāṃ,",
    "K03psp_6-8u:1364": " kāṃścid bahirdhāśūnyatāyāṃ,",
    "K03psp_6-8u:1365": " kāṃścid adhyātmabahirdhāśūnyatāyām, evaṃ yāvat (PSP_6-8:54)",
    "K03psp_6-8u:1366": " kāṃścid abhāvasvabhāvaśūnyatāyāṃ pratiṣṭāapayati. evaṃ khalu subhūte bodhisattvo",
    "K03psp_6-8u:1367": " mahāsattvaḥ prajñāpāramitāyāṃ carann upāyakauśalyeṇa sattvānām āmiṣadānaṃ datvā dāne",
    "K03psp_6-8u:1368": " yogakṣeme mārge pratiṣṭhāpayati. ayaṃ subhūte bodhisattvasya mahāsattvasyāścaryādbhuto dharmaḥ.",
    "K03psp_6-8u:1369": " kathaṃ ca subhūte bodhisattvo mahāsattvaḥ prajñāpāramitāyāṃ caran sattvān dharmadānenānugṛhṇāti?",
    "K03psp_6-8u:1370": " ime subhūte dharmadāne katame dve laukikaṃ ca lokottaraṃ ca?",
    "K03psp_6-8u:1371": " katamac ca subhūte laukikaṃ dharmadānaṃ yā laukikānāṃ dharmāṇāṃ sarve kṣaṇā deśanā prakāśanā vivaraṇottānīkaraṇatā,",
    "K03psp_6-8u:1372": " tad yathāśubhaparivartakasya caturṇāṃ dhyānānāṃ caturṇāṃ brahmavihārāṇāṃ catasṛṇām ārūpyasamāpattīnāṃ,",
    "K03psp_6-8u:1373": " ye 'py anye kecid laukikādharmāḥ sā dhāraṇā bālapṛthagjanair idam ucyate laukikāṃ dharmadānam. sa khalu punaḥ subhūte bodhisattvo mahāsattvaḥ,",
    "K03psp_6-8u:1374": " idaṃ laukikaṃ dharmadānaṃ datvā anekaparyāyeṇānekavidhenopāyena tataḥ samādānād vivecayati sa vivecyopāyakauśalyenāryeṣu dharmeṣu pratiṣṭhāpayati,",
    "K03psp_6-8u:1375": " āryadharmāṇāñ ca phale,",
    "K03psp_6-8u:1376": " katame ca te āryadharmāḥ?",
    "K03psp_6-8u:1377": " katamad āryadharmāṇāṃ phalaṃ?",
    "K03psp_6-8u:1378": " āryadharmā ucyante subhūte saptatriṃśad bodhipakṣyā dharmāḥ,",
    "K03psp_6-8u:1379": " trīṇi vimokṣamukhāni,",
    "K03psp_6-8u:1380": " catvāry āryasatyāny,",
    "K03psp_6-8u:1381": " āryadharmāṇāṃ phalaṃ srotaāpattiphalaṃ sakṛdāgāmiphalam anāgāmiphalam arhattvam iti.",
    "K03psp_6-8u:1382": " api tu khalu punaḥ subhūte bodhisattvasya mahāsattvasyāryadharmā yat srotaāpattiphale jñānaṃ,",
    "K03psp_6-8u:1383": " yat sakṛdāgāmiphale jñānaṃ,",
    "K03psp_6-8u:1384": " yad anāgāmiphale jñānaṃ,",
    "K03psp_6-8u:1385": " yad arhattve jñānaṃ,",
    "K03psp_6-8u:1386": " yat pratyekabodhau jñānaṃ,",
    "K03psp_6-8u:1387": " yat saptatriṃśad bodhipakṣyeṣu dharmeṣu jñānaṃ,",
    "K03psp_6-8u:1388": " yad āryasatyeṣu jñānaṃ,",
    "K03psp_6-8u:1389": " yad apramāṇadhyānārūpyavimokṣasamādhisamāpattidhāraṇīmukheṣu jñānaṃ,",
    "K03psp_6-8u:1390": " yāc chūnyatānimittāpraṇihiteṣu jñānaṃ,",
    "K03psp_6-8u:1391": " yad abhijñāsu jñānaṃ,",
    "K03psp_6-8u:1392": " yad daśabalavaiśāradyapratisaṃvidāveṇikeṣu buddhadharmeṣu jñānaṃ,",
    "K03psp_6-8u:1393": " yad mahāmaitryāṃ mahākaruṇāyāṃ mahāmuditāyāṃ mahopekṣāyāṃ jñānaṃ,",
    "K03psp_6-8u:1394": " yat sarvapāramitāsu jñānaṃ,",
    "K03psp_6-8u:1395": " yat sarvaśūnyatāsu jñānam,",
    "K03psp_6-8u:1396": " ime ucyante bodhisattvasya mahāsattvasyāryadharmāḥ,",
    "K03psp_6-8u:1397": " ye 'pi cānye laukikā vā lokottarā vā dharmāḥ,",
    "K03psp_6-8u:1398": " sāsravā vā anāsravā vā saṃskṛtā vāsaṃskṛtā vā, anyatra (PSP_6-8:55)",
    "K03psp_6-8u:1399": " sarvākārajñatājñānādaya ucyante bodhisattvasya mahāsattvasyāryadharmāḥ.",
    "K03psp_6-8u:1400": " api tu khalu punaḥ subhūte bodhisattvasya mahāsatvasyāryadharmāṇāṃ phalaṃ,",
    "K03psp_6-8u:1401": " yac chrotaāpattiphalaṃ sattvān prāpayati,",
    "K03psp_6-8u:1402": " yāvat sarvākārajñatāṃ sattvān prāpayati,",
    "K03psp_6-8u:1403": " idam ucyate āryadharmāṇāṃ phalam.",
    "K03psp_6-8u:1404": " atha khalv āyuṣmān subhūtir bhagavantam etad avocat:",
    "K03psp_6-8u:1405": " kiṃ punar bhagavan bodhisattvo mahāsattvaḥ sarvākārajñatām anuprāpayati?",
    "K03psp_6-8u:1406": " bhagavān āha:",
    "K03psp_6-8u:1407": " evam etat subhūte evam etat,",
    "K03psp_6-8u:1408": " bodhisattvo mahāsattvaḥ sarvākārajñatām anuprāpayati.",
    "K03psp_6-8u:1409": " subhūtir āha:",
    "K03psp_6-8u:1410": " nāsti tarhi bhagavan bodhisattvasya mahāsattvasya tathāgatasya ca nānākaraṇam?",
    "K03psp_6-8u:1411": " bhagavān āha:",
    "K03psp_6-8u:1412": " nāsti nānākaraṇam.",
    "K03psp_6-8u:1413": " subhūtir āha:",
    "K03psp_6-8u:1414": " kathaṃ nāsti nānākaraṇam?",
    "K03psp_6-8u:1415": " bhagavān āha:",
    "K03psp_6-8u:1416": " bodhisattvo mahāsattvaḥ sarvākārajñatām anuprāpayati,",
    "K03psp_6-8u:1417": " tathāgato 'rhan samyaksaṃbuddhaḥ sarvākārajñatām anuprāpayati. tat kasya hetoḥ?",
    "K03psp_6-8u:1418": " na hy anyad bodhisattvānāṃ mahāsattvānāṃ cittam upalabhate,",
    "K03psp_6-8u:1419": " nānyat tathāgatasyārhataḥ samyaksaṃbuddhasya yatra sthitvā sarvadharmāṇām anānākaraṇatām anuprāptāḥ,",
    "K03psp_6-8u:1420": " iha subhūte bodhisattvasya mahāsattvasya laukikaṃ dharmadānaṃ yad upaniśrayo bhavati",
    "K03psp_6-8u:1421": " lokottarasya dharmadānasya. evaṃ khalu subhūte bodhisattvo mahāsattvaḥ sattvāl lokottaradharmadāne",
    "K03psp_6-8u:1422": " niyojyopāyakauśalyena yāvat sarvākārajñatāyāṃ pratiṣṭhāpayati.",
    "K03psp_6-8u:1423": " iti manuṣyagatipraśamanakarma",
    "K03psp_6-8u:1424": " katamac ca subhūte bodhisattvānāṃ mahāsattvānāṃ lokottaradharmadānam?",
    "K03psp_6-8u:1425": " yad asādhāraṇaṃ sarvabālapṛthagjanais tadyathā catvāri smṛtyupasthānāni,",
    "K03psp_6-8u:1426": " catvāri samyakprahāṇāni,",
    "K03psp_6-8u:1427": " catvāra ṛddhipādāḥ,",
    "K03psp_6-8u:1428": " pañcendriyāni,",
    "K03psp_6-8u:1429": " pañca balāni,",
    "K03psp_6-8u:1430": " sapta bodhyaṅgāni,",
    "K03psp_6-8u:1431": " āryāṣṭāṅgo mārgaś,",
    "K03psp_6-8u:1432": " catvāry apramāṇāni,",
    "K03psp_6-8u:1433": " trayaḥ samādhayaś,",
    "K03psp_6-8u:1434": " catvāry āryasatyāny,",
    "K03psp_6-8u:1435": " aṣṭau vimokṣā,",
    "K03psp_6-8u:1436": " navānupūrvavihārasamāpattayo,",
    "K03psp_6-8u:1437": " daśa kṛtsnāny,",
    "K03psp_6-8u:1438": " aṣṭāv abhibhvāyatanāny,",
    "K03psp_6-8u:1439": " araṇā,",
    "K03psp_6-8u:1440": " praṇidhijñānaṃ,",
    "K03psp_6-8u:1441": " ṣaḍ abhijñāś,",
    "K03psp_6-8u:1442": " catasraḥ pratisaṃvidaḥ,",
    "K03psp_6-8u:1443": " sarvākārāś, (PSP_6-8:56)",
    "K03psp_6-8u:1444": " catasraḥ pariśuddhayaḥ,",
    "K03psp_6-8u:1445": " daśa vaśitā,",
    "K03psp_6-8u:1446": " daśa balāni,",
    "K03psp_6-8u:1447": " catvari vaiśāradyāni,",
    "K03psp_6-8u:1448": " trīṇi rakṣāṇi,",
    "K03psp_6-8u:1449": " trīṇi smṛtyupasthānāni,",
    "K03psp_6-8u:1450": " asaṃmoṣadharmatā,",
    "K03psp_6-8u:1451": " vāsanāsamudghāto,",
    "K03psp_6-8u:1452": " mahākaruṇā,",
    "K03psp_6-8u:1453": " 'ṣṭādaśāveṇikā buddhadharmā,",
    "K03psp_6-8u:1454": " dvātriṃśan mahāpuruṣalakṣaṇāny,",
    "K03psp_6-8u:1455": " aśīty anuvyañjanāni,",
    "K03psp_6-8u:1456": " idam ucyate lokottaradharmadānaṃ na laukikam.",
    "K03psp_6-8u:1457": " katamāni ca subhūte catvāri smṛtyupasthānāni?",
    "K03psp_6-8u:1458": " adhyātmakāye kāyānupaśyī viharati,",
    "K03psp_6-8u:1459": " ātāpī saṃprajānan bahirdhākāye kāyānupaśyī viharati,",
    "K03psp_6-8u:1460": " ātāpī saṃprajānann adhyātmabahirdhākāye kāyānupaśyī viharati,",
    "K03psp_6-8u:1461": " ātāpī saṃprajānan smṛtimān vinīya loke abhidhyādaurmanasye samudayānupaśyī ca kāyasya viharati,",
    "K03psp_6-8u:1462": " vyayānupaśyī ca kāyasya viharati,",
    "K03psp_6-8u:1463": " kāyānupaśyī ca viharati,",
    "K03psp_6-8u:1464": " aniścitaś ca viharati,",
    "K03psp_6-8u:1465": " na ca kañcil loke upādatte,",
    "K03psp_6-8u:1466": " evaṃ vedanāyāṃ citte 'dhyātmadharme dharmānupaśyī viharati bahirdhādharme dharmānupaśyī viharati,",
    "K03psp_6-8u:1467": " adhyātmabahirdhādharme dharmānupaśyī viharati,",
    "K03psp_6-8u:1468": " ātāpī saṃprajānan smṛtimān vinīya loke 'bhidhyādaurmanasye samudayānupaśyī ca dharmāṇāṃ viharati,",
    "K03psp_6-8u:1469": " vyayānupaśyī ca dharmāṇāṃ viharati,",
    "K03psp_6-8u:1470": " dharme dharmānupaśyī viharati,",
    "K03psp_6-8u:1471": " aniścitaś ca viharati,",
    "K03psp_6-8u:1472": " na ca kañcil loke upādatte,",
    "K03psp_6-8u:1473": " imāny ucyante catvāri smṛtyupasthānāni.",
    "K03psp_6-8u:1474": " katamāni ca subhūte catvāri samyakprahāṇāni?",
    "K03psp_6-8u:1475": " anutpannānāṃ pāpakānām akuśalānāṃ dharmāṇām anutpādāya chandañ janayati,",
    "K03psp_6-8u:1476": " utpannānāṃ prahāṇāya chandañ janayati,",
    "K03psp_6-8u:1477": " anutpannānāṃ kuśalānāṃ dharmāṇām utpādāya chandañ janayati,",
    "K03psp_6-8u:1478": " utpannānāṃ kuśalānāṃ dharmāṇāṃ bhūyobhāvāya chandañ janayati,",
    "K03psp_6-8u:1479": " imāny ucyante catvāri samyakprahāṇāni.",
    "K03psp_6-8u:1480": " katame ca subhūte catvāra ṛddhipādāḥ?",
    "K03psp_6-8u:1481": " chandasamādhiprahāṇasaṃskārasamanvāgata ṛddhipādaś cittavīryamīmāṃsāsamādhiprahāṇasaṃskārasamanvāgata ṛddhipādaḥ,",
    "K03psp_6-8u:1482": " ima ucyate catvāra ṛddhipādāḥ.",
    "K03psp_6-8u:1483": " kamāni ca subhūte pañcendriyāni?",
    "K03psp_6-8u:1484": " śraddhendriyaṃ vīryendriyaṃ,",
    "K03psp_6-8u:1485": " smṛtīndriyaṃ samādhīndriyṃ prajñendriyaṃ,",
    "K03psp_6-8u:1486": " imāny ucyante pañcendriyāni.",
    "K03psp_6-8u:1487": " katamāni ca subhūte pañca balāni?",
    "K03psp_6-8u:1488": " śraddhābalaṃ vīryabalaṃ smṛtibalaṃ samādhibalaṃ prajñābalam,",
    "K03psp_6-8u:1489": " imāny ucyante pañca balāni.",
    "K03psp_6-8u:1490": " katamāni ca subhūte sapta bodhyaṅgāni?",
    "K03psp_6-8u:1491": " smṛtisaṃbodhyaṅgaṃ dharmapravicayasaṃbodhyaṅgaṃ vīryasaṃbodhyaṅgaṃ prītisaṃbodhyaṅgaṃ prasrabdhisaṃbodhyaṅgaṃ samādhisaṃbodhyaṅgam upekṣāsaṃbodhyaṅgam,",
    "K03psp_6-8u:1492": " imāny ucyante sapta saṃbodhyaṅgāni.",
    "K03psp_6-8u:1493": " katamaś ca subhūte āryāṣṭāṅgamārgaḥ?",
    "K03psp_6-8u:1494": " samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ,",
    "K03psp_6-8u:1495": " ayam ucyate āryāṣṭāṅgo mārgaḥ.",
    "K03psp_6-8u:1496": " katamāni ca subhūte catvāry apramāṇāni?",
    "K03psp_6-8u:1497": " maitrīkaruṇāmuditopekṣāḥ,",
    "K03psp_6-8u:1498": " imāny ucyante catvāry apramāṇāni.",
    "K03psp_6-8u:1499": " katame ca subhūte trayas samādhayaḥ?",
    "K03psp_6-8u:1500": " śūnyatānimittāpraṇihitās samādhayaḥ,",
    "K03psp_6-8u:1501": " katamaś ca śūnyatāsamādhir yā śūnyatākāreṇa viviktākāreṇa tucchākāreṇa riktākāreṇa niḥsvabhāvasaṃskāreṇa ca cittasyaikāgratāyam ucyate śūnyatāsamādhiḥ,",
    "K03psp_6-8u:1502": " katamaś cānimittaḥ samādhir yā śāntākāreṇa viviktākāreṇa ca cittasyaikāgratā,",
    "K03psp_6-8u:1503": " ayam ucyate ānimittasamādhiḥ,",
    "K03psp_6-8u:1504": " katamaś cāpraṇihitaḥ samādhir yānityākāreṇa duḥkhākāreṇa viparyāsākāreṇa ca cittasyaikāgratā,",
    "K03psp_6-8u:1505": " ayam ucyate 'praṇihitaḥ samādhir,",
    "K03psp_6-8u:1506": " ima ucyante trayaḥ śūnyatānimittāpraṇihitasamādhayaḥ.",
    "K03psp_6-8u:1507": " katamāni ca subhūte catvāry āryasatyāni?",
    "K03psp_6-8u:1508": " duṣkhaṃ samudayo nirodho mārga imāny ucyante catvāry āryasatyāni.",
    "K03psp_6-8u:1509": " katame ca subhūte aṣṭau vimokṣā?",
    "K03psp_6-8u:1510": " rūpī rūpāṇi paśyaty ayaṃ prathamo vimokṣaḥ. adhyātmam arūpasaṃjñāṃ bahirddhārūpāṇi",
    "K03psp_6-8u:1511": " paśyaty ayaṃ dvitīyo vimokṣaḥ. śubhaṃ vimokṣaṃ kāyena sākṣātkṛtvopasaṃpadya viharaty",
    "K03psp_6-8u:1512": " ayaṃ tṛtīyo vimokṣaḥ. sa sarvaśo rūpasaṃjñānāṃ samatikramāt pratighasaṃjñānām astaṅgamāṃ",
    "K03psp_6-8u:1513": " nānātvasaṃjñānām amanasikārād anantam ākāśam ity ākāśānantyāyatanam upasaṃpadya viharati.",
    "K03psp_6-8u:1514": " ākāśānantyāyatanasamatikramād anantaṃ vijñānam iti vijñānānantyāyatanam upasaṃpadya",
    "K03psp_6-8u:1515": " viharati. vijñānānantyāyatanasamatikramān nāsti kiṃ canety ākiñcanyāyatanam upasaṃpadya",
    "K03psp_6-8u:1516": " viharati. ākiñcanyāyatanasamatikramān naivasaṃjñānāsaṃjñāyatanasamāpattim upasaṃpadya viharati,",
    "K03psp_6-8u:1517": " naivasaṃjñānāsaṃjñāyatanasamāpattisamatikramāt saṃjñāvedayitanirodham (PSP_6-8:58)",
    "K03psp_6-8u:1518": " upasaṃpadya viharati,",
    "K03psp_6-8u:1519": " ime ucyante aṣṭau vimokṣāḥ.",
    "K03psp_6-8u:1520": " katamāś ca subhūte navānupūrvavihārasamāpattayaḥ?",
    "K03psp_6-8u:1521": " ihaikebhyo viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ",
    "K03psp_6-8u:1522": " vivekajaṃ prītisukhaṃ prathamaṃ dhyānam upasaṃpadya viharati. vitarkavicārāṇāṃ vyupaśamād",
    "K03psp_6-8u:1523": " adhyātmasaṃprasādāc caitasa ekotībhāvād avitarkam avicāraṃ vivekajaṃ prītisukhaṃ",
    "K03psp_6-8u:1524": " dvitīyaṃ dhyānam upasaṃpadya viharati. prīteś ca virāgād upekṣyako viharati,",
    "K03psp_6-8u:1525": " smṛtimān saṃprajānaṃ sukhañ ca kāyena prativedayate,",
    "K03psp_6-8u:1526": " yat tadārya ācakṣate,",
    "K03psp_6-8u:1527": " upekṣakaḥ smṛtimān sukhavihārī tṛtīyaṃ dhyānam upasaṃpadya viharati. sukhasya ca",
    "K03psp_6-8u:1528": " prahāṇād duḥkhasya ca prahāṇāt pūrvām eva ca saumanasyadaurmanasyayor astaṅgamād",
    "K03psp_6-8u:1529": " aduḥkhāsukham upekṣāsmṛtipariśuddhañ caturthaṃ dhyānam upasaṃpadya viharati. sa sarvaśo",
    "K03psp_6-8u:1530": " rūpasaṃjñānāṃ samatikramāt pratighasaṃjñānām astaṃgamān nānātvasaṃjñānām amanasikārād anantam ākāśam iti,",
    "K03psp_6-8u:1531": " ākāśānantyāyatanam upasaṃpadya viharati. ākāśānantyāyatanasamatikramād anantaṃ vijñānam iti,",
    "K03psp_6-8u:1532": " vijñānānantyāyatanam upasaṃpadya viharati. vijñānānantyāyatanasamatikramān nāsti kiṃ canety,",
    "K03psp_6-8u:1533": " ākiñcanyāyatanam upasaṃpadya viharati. ākiñcanyāyatanasamatikramān naivasaṃjñānāsaṃjñāyatanasamāpattim",
    "K03psp_6-8u:1534": " upasaṃpadya viharati. naivasaṃjñānāsaṃjñāyatanasamāpattisamatikramāt saṃjñāvedayitanirodhasamāpattim",
    "K03psp_6-8u:1535": " upasaṃpadya viharati,",
    "K03psp_6-8u:1536": " imā ucyante navānupūrvavihārasamāpattayaḥ.",
    "K03psp_6-8u:1537": " katamāni ca subhūte daśa kṛtsnāni?",
    "K03psp_6-8u:1538": " pṛthivīkṛtsnam apkṛtsnan tejaḥkṛtsnaṃ vāyukṛtsnaṃ nīlakṛtsnaṃ pītakṛtsnaṃ lohitakṛtsnam avadātakṛtsnaṃ vijñānakṛtsnam ākāśakṛtsnam,",
    "K03psp_6-8u:1539": " imāny ucyante daśa kṛtsnāni.",
    "K03psp_6-8u:1540": " katamāni ca subhūte aṣṭāv abhibhvāyatanāni?",
    "K03psp_6-8u:1541": " adhyātmarūpasaṃjñī bahirdhārūpāṇi paśyati parīttāni suvarṇadurvarṇāni,",
    "K03psp_6-8u:1542": " tāni khalu rūpāṇy abhibhūya jānāty abhibhūya paśyati tathā saṃjñī bhavati. adhyātmam arūpasaṃjñī bahirdhārūpāṇi paśyati mahadgatāni suvarṇadurvarṇāni,",
    "K03psp_6-8u:1543": " tāni khalu rūpāṇy abhibhūya jānāty abhibhūya paśyati. adhyātmam arūpasaṃjñī ca bahirdhārūpāṇi paśyati,",
    "K03psp_6-8u:1544": " nīlāni nīlavarṇāni nīlanidarśanāni nīlanirbhāsāni,",
    "K03psp_6-8u:1545": " pītāni pītavarṇāni pītanidarśanāni pītanirbhāsāni, lohitāni (PSP_6-8:59)",
    "K03psp_6-8u:1546": " lohitavarṇāni lohitanidarśanāni lohitanirbhāsāni,",
    "K03psp_6-8u:1547": " avadātāny avadātavarṇāny avadātanidarśanāny avadātanirbhāsāni,",
    "K03psp_6-8u:1548": " tadyathā umakapuspaṃ saṃpannaṃ vārāṇaseyakaṃ vastraṃ,",
    "K03psp_6-8u:1549": " karṇikārapuṣpaṃ saṃpannaṃ vārāṇaseyakaṃ vastraṃ,",
    "K03psp_6-8u:1550": " bandhūkapuṣyaṃ saṃpannaṃ varāṇaseyakaṃ vastram,",
    "K03psp_6-8u:1551": " uṣasi tārakāyā varṇaiḥ saṃpannaṃ vārāṇaseyakaṃ vastram. imāny ucyante aṣṭāv abhibhvāyatanāni.",
    "K03psp_6-8u:1552": " katamā ca subhūte araṇā?",
    "K03psp_6-8u:1553": " dhyānaṃ niśritya parakleśānutpatter anurakṣāvihārasusamṛddho yaḥ samādhiḥ prajñā tat saṃpramuktāś ca cittacaitasikā dharmāḥ,",
    "K03psp_6-8u:1554": " iyam ucyante araṇā.",
    "K03psp_6-8u:1555": " katamac ca subhūte praṇidhijñānam?",
    "K03psp_6-8u:1556": " dhyānaṃ niśritya idaṃ jānīyām iti praṇidhānasamṛddho yaḥ samādhiḥ prajñā tat saṃprayuktāś ca cittacaitasikā dharmāḥ,",
    "K03psp_6-8u:1557": " idam ucyate praṇidhijñānam.",
    "K03psp_6-8u:1558": " katamāś ca subhūte ṣaḍ abhijñā?",
    "K03psp_6-8u:1559": " ṛddhyabhijñā,",
    "K03psp_6-8u:1560": " divyaṃ caksur,",
    "K03psp_6-8u:1561": " divyaṃ śrotraṃ,",
    "K03psp_6-8u:1562": " paracittajñānaṃ,",
    "K03psp_6-8u:1563": " pūrvanivāsānusmṛtiḥ,",
    "K03psp_6-8u:1564": " āsravakṣayajñānaṃ,",
    "K03psp_6-8u:1565": " sākṣātkriyābhijñā ca,",
    "K03psp_6-8u:1566": " imā ucyante ṣaḍ abhijñāḥ.",
    "K03psp_6-8u:1567": " katamāś ca subhūte catasraḥ pratisaṃvidaḥ?",
    "K03psp_6-8u:1568": " dhyānaṃ niśritya paryāye dharmalakṣaṇe janapadabhāṣāyāṃ dharmaprabhedeṣv avyāghātasamṛddho yaḥ samādhiḥ prajñā tat saṃprayuktāś ca cittacaitasikā",
    "K03psp_6-8u:1569": " imā ucyante catasraḥ pratisaṃvidaḥ.",
    "K03psp_6-8u:1570": " katamāś ca subhūte sarvākārāś catasraḥ pariśuddhayaḥ?",
    "K03psp_6-8u:1571": " āśayapariśuddhir ālambanapariśuddhiś cittapariśuddhir jñānapariśuddhiś cemā ucyante sarvākārāś catasraḥ pariśuddhayaḥ.",
    "K03psp_6-8u:1572": " katamāś ca subhūte daśa vaśitāḥ?",
    "K03psp_6-8u:1573": " āyurvaśitā,",
    "K03psp_6-8u:1574": " cittavaśitā,",
    "K03psp_6-8u:1575": " pariṣkāravaśitā,",
    "K03psp_6-8u:1576": " karmavaśitā,",
    "K03psp_6-8u:1577": " upapattivaśitā,",
    "K03psp_6-8u:1578": " adhimuktivaśitā,",
    "K03psp_6-8u:1579": " praṇidhānavaśitā,",
    "K03psp_6-8u:1580": " ṛddhivaśitā,",
    "K03psp_6-8u:1581": " jñānavaśitā,",
    "K03psp_6-8u:1582": " dharmavaśitā,",
    "K03psp_6-8u:1583": " imā ucyante daśa vaśitāḥ.",
    "K03psp_6-8u:1584": " katamāni ca subhūte daśa tathāgatabalāni?",
    "K03psp_6-8u:1585": " sthānañ ca sthānato 'sthānañ cāsthānato yathābhūtaṃ prajānāti,",
    "K03psp_6-8u:1586": " atītānāgatapratyutpannānāṃ karmaṇāṃ karmasvakatāṃ yathābhūtaṃ prajānāti,",
    "K03psp_6-8u:1587": " dhyānavimokṣasamādhisamāpattīndriyabalabodhyaṅgamārgān yathābhūtaṃ prajānāti,",
    "K03psp_6-8u:1588": " parasattvānāṃ parapudgalānām indriyavarāvarajñānatāṃ yathābhūtam (PSP_6-8:60)",
    "K03psp_6-8u:1589": " prajānāti, parasattvānāṃ parapudgalānāṃ nānādhimuktikatāṃ yathābhūtāṃ prajānāti,",
    "K03psp_6-8u:1590": " anekadhātuṃ nānādhātukaṃ lokasaṃniveśaṃ yathābhūtaṃ prajānāti,",
    "K03psp_6-8u:1591": " sarvatragāminīṃ ca pratipadaṃ yathābhūtaṃ prajānāti,",
    "K03psp_6-8u:1592": " divyena cakṣuṣā viśuddhenātikrāntamānuṣyakena yāvat sugatau svargaloke deveṣūpapadyante ye sattvās tān yathābhūtaṃ prajānāti,",
    "K03psp_6-8u:1593": " anekavidhaṃ pūrvanivāsam anusmarati,",
    "K03psp_6-8u:1594": " ekāṃ vā jātiṃ jātiśataṃ vā jātisahasraṃ vā jātiśatasahasraṃ vā jātikoṭīniyutaśatasahasraṃ vā yāvat pūrvāntakoṭiśo yāvat sākāraṃ soddeśaṃ sanidānaṃ yathābhūtaṃ prajānāti,",
    "K03psp_6-8u:1595": " āsravakṣayeṇānāsravāṃ cetovimuktiṃ yathābhūtaṃ prajānāti,",
    "K03psp_6-8u:1596": " imāny ucyante daśa tathāgatabalāni.",
    "K03psp_6-8u:1597": " katamāni ca subhūte catvāri vaiśāradyāni?",
    "K03psp_6-8u:1598": " samyaksaṃbuddhasya ca me pratijānata ime dharmā nābhisaṃbuddhā ity atra me kaścit sadevake loke samārake,",
    "K03psp_6-8u:1599": " sabrahmake saśramaṇabrāhmaṇikāyāṃ prajāyāṃ vā dharmā kopayed iti nimittam evaṃ na samanupaśyāmi,",
    "K03psp_6-8u:1600": " evaṃ vāhan nimittam asamanupaśyaṃ kṣamaprāpto 'bhayaprāpto viharāmi,",
    "K03psp_6-8u:1601": " yāvad apravartikaṃ dharmacakraṃ pravartayāmi,",
    "K03psp_6-8u:1602": " śramaṇena vā brāhmaṇena vā devena vā māreṇa vānyena kenacid vā punar loke 'smin sahadharmeṇa,",
    "K03psp_6-8u:1603": " kṣīṇāsravasya ca me pratijānata ime 'nāsravā dharmā aparikṣīṇā ity atra me kaścid",
    "K03psp_6-8u:1604": " yāvad dharmacakraṃ pravartayāmi yā mayā śrāvakānāṃ pratipad ākhyātā āryā nairyāṇikī",
    "K03psp_6-8u:1605": " samyag duḥkhakṣayāya tāṃ pratiṣedhamāno na niryāyāt,",
    "K03psp_6-8u:1606": " samyag duḥkhakṣayāyeti,",
    "K03psp_6-8u:1607": " sthānam etan na samanupaśyāmi yāvad dharmacakraṃ pravartayāmi,",
    "K03psp_6-8u:1608": " ye vā mayā śrāvakebhya āntarāyikā dharmā ākhyātās te pratiṣedhamāṇā nālam anterāyāyeti me kaścid yāvad dharmacakraṃ pravartayāmīmāny ucyante catvāri vaiśāradyāni.",
    "K03psp_6-8u:1609": " katamāni ca subhūte trīṇy ārakṣāṇi?",
    "K03psp_6-8u:1610": " pariśuddhaṃ kāyakarma pariśuddhaṃ vākkarma pariśuddhaṃ manaskarmetīmāny ucyante trīṇy ārakṣāṇi.",
    "K03psp_6-8u:1611": " katamāni ca subhūte trīṇi smṛtyupasthānāni?",
    "K03psp_6-8u:1612": " śrotukāmeṣv aśrotukāmeṣv ubhayakāmeṣu tathāgato 'rhan samyaksaṃbuddho 'nunayapratighavivikta evopekṣako viharati smṛtimān saṃprajānann imāny ucyante trīṇi (PSP_6-8:61)",
    "K03psp_6-8u:1613": " smṛtyupasthānāni.",
    "K03psp_6-8u:1614": " katamā ca subhūte 'saṃmoṣadharmatā?",
    "K03psp_6-8u:1615": " sarvakṛtyeṣu sarvadeśeṣu sarvopāyeṣu sarvakāleṣu sadopasthitasmṛtitā,",
    "K03psp_6-8u:1616": " iyam ucyate asaṃmoṣadharmatā.",
    "K03psp_6-8u:1617": " katamaś ca subhūte vāsanāsamudghātaḥ?",
    "K03psp_6-8u:1618": " sarveṇa sarvaṃ sarvathā sarvaṃ kleśasaṃgāv asadṛśaceṣṭo 'samudācāro 'yam ucyate vāsanāsamudghātaḥ.",
    "K03psp_6-8u:1619": " katamā ca subhūte mahākaruṇā?",
    "K03psp_6-8u:1620": " yā sarvakālaṃ sarvasattveṣu niruttarā hitasukhādhyāśayateyam ucyate mahākaruṇā.",
    "K03psp_6-8u:1621": " katame subhūte aṣṭādaśāveṇikabuddhadharmāḥ?",
    "K03psp_6-8u:1622": " yāvad anuttarāṃ samyaksaṃbodhim abhisaṃbuddho 'trāntare tathāgatasya nāsti skhalitaṃ,",
    "K03psp_6-8u:1623": " nāsti ravitaṃ,",
    "K03psp_6-8u:1624": " nāsti muṣitā smṛtir,",
    "K03psp_6-8u:1625": " nāsti asamāhitaṃ cittaṃ,",
    "K03psp_6-8u:1626": " nāsti nānātvasaṃjñā,",
    "K03psp_6-8u:1627": " nāsty apratisaṃkhyāyopekṣā,",
    "K03psp_6-8u:1628": " nāsti cchandasya hānir,",
    "K03psp_6-8u:1629": " nāsti vīryasya hānir,",
    "K03psp_6-8u:1630": " nāsti smṛter hānir,",
    "K03psp_6-8u:1631": " nāsti samādher hānir,",
    "K03psp_6-8u:1632": " nāsti prajñāyā hānir,",
    "K03psp_6-8u:1633": " nāsti vimukter hānir,",
    "K03psp_6-8u:1634": " atīte 'dhvany apratihatam asaṃgajñānaṃ ca darśanaṃ ca,",
    "K03psp_6-8u:1635": " anāgate 'dhvany apratihatam asaṃgajñānaṃ ca darśanaṃ ca,",
    "K03psp_6-8u:1636": " pratyutpanne 'dhvany apratihatam asaṃgajñānaṃ ca darśanaṃ ca,",
    "K03psp_6-8u:1637": " sarvakāyakarma jñānapūrvaṃgamaṃ jñānānuparivarti,",
    "K03psp_6-8u:1638": " sarvavākkarma jñānapūrvaṃgamaṃ jñānānuparivarti,",
    "K03psp_6-8u:1639": " sarvamanaskarma jñānapūrvaṃgamaṃ jñānānuparivartīme ucyante 'ṣṭādaśāveṇikā buddhadharmāḥ.",
    "K03psp_6-8u:1640": " katamāni ca subhūte tathāgatasya dvātriṃśad mahāpuruṣalakṣaṇāni?",
    "K03psp_6-8u:1641": " cakrāṅkitahastapādatā,",
    "K03psp_6-8u:1642": " supratiṣṭhitapādatā,",
    "K03psp_6-8u:1643": " jālahastapādatā,",
    "K03psp_6-8u:1644": " mṛdutaruṇahastapādatā,",
    "K03psp_6-8u:1645": " saptocchrayatā,",
    "K03psp_6-8u:1646": " dīrghāṅgulitā,",
    "K03psp_6-8u:1647": " āyatapārṣṇitā,",
    "K03psp_6-8u:1648": " bṛhadṛjugātratā,",
    "K03psp_6-8u:1649": " ucchaṅkhapādatā,",
    "K03psp_6-8u:1650": " ūrdhvaṃgaromatā,",
    "K03psp_6-8u:1651": " eṇeyajaṅghatā,",
    "K03psp_6-8u:1652": " paṭūrubāhutā,",
    "K03psp_6-8u:1653": " kośāvahitavastiguhyatā,",
    "K03psp_6-8u:1654": " suvarṇavarṇatā,",
    "K03psp_6-8u:1655": " ślaksṇacchavitā,",
    "K03psp_6-8u:1656": " ekaikapradakṣiṇāvartaromatā,",
    "K03psp_6-8u:1657": " ūrṇāṅkitamukhatā,",
    "K03psp_6-8u:1658": " siṃhapūrvārdhakāyatā,",
    "K03psp_6-8u:1659": " susaṃvṛtaskandhatā,",
    "K03psp_6-8u:1660": " citāntarāṃsatā,",
    "K03psp_6-8u:1661": " rasarasajñatā,",
    "K03psp_6-8u:1662": " nyagrodhaparimaṇḍalatā,",
    "K03psp_6-8u:1663": " uṣṇīṣaśiraskatā,",
    "K03psp_6-8u:1664": " pṛthutanujihvatā,",
    "K03psp_6-8u:1665": " brahmasvaratā,",
    "K03psp_6-8u:1666": " siṃhahanutā,",
    "K03psp_6-8u:1667": " saśukladantatā,",
    "K03psp_6-8u:1668": " samadantatā,",
    "K03psp_6-8u:1669": " aviraladantatā,",
    "K03psp_6-8u:1670": " samacatvāriśaddantatā,",
    "K03psp_6-8u:1671": " abhinīlanetratā,",
    "K03psp_6-8u:1672": " gopakṣmanetratā ceti,",
    "K03psp_6-8u:1673": " tatra cakrāṅkitahastapāda iti cakrāṇi tathāgatasya hastapādatale jātāni bhavanti,",
    "K03psp_6-8u:1674": " sahasrārāṇi (PSP_6-8:62)",
    "K03psp_6-8u:1675": " sanemikāni sanābhikāni,",
    "K03psp_6-8u:1676": " sarvākāraparipūrṇāni,",
    "K03psp_6-8u:1677": " tadyathā asthimayaṃ vā dantamayaṃ vā biṃbam utkīrṇaṃ syāt,",
    "K03psp_6-8u:1678": " samaṃ pāṇitalābhyāṃ pṛthivīsaṃsparśanād asaṃkucitatvāt pādayoḥ supratisthitapāṇipādatā,",
    "K03psp_6-8u:1679": " haṃsarājasyeva jālapinaddhāṅgulipāṇipādatvāj jālahastapādaḥ,",
    "K03psp_6-8u:1680": " tūlapicūpamataruṇasukumāratālakomalapāṇipādatvād mṛdutaruṇahastapādaḥ samucchritahastapādaḥ,",
    "K03psp_6-8u:1681": " śirogrīvāpradeśatvāt saptocchrayaḥ,",
    "K03psp_6-8u:1682": " āyatahastapādāṅgulitvād dīrghāṅguliḥ,",
    "K03psp_6-8u:1683": " dīrghapārṣṇitvād āyatapārṣṇiḥ,",
    "K03psp_6-8u:1684": " saptār abhyucchritatvād avakragātratvād bṛhadṛjugātraḥ,",
    "K03psp_6-8u:1685": " uccaiḥ sunigūḍhajānugulphatvād ucchaṅkhapādaḥ,",
    "K03psp_6-8u:1686": " ūrdhvapradakṣiṇāvartakuṇḍalaromatvād ūrdhvāṅgaromā,",
    "K03psp_6-8u:1687": " śarabhaiṇeyeyajaṅghatvād anupahatatvād anupūrvopacitavṛttajaṅghatvāc caiṇeyajaṅghaḥ,",
    "K03psp_6-8u:1688": " samorubāhutvād avanatasya pāṇitalābhyāṃ jānumaṇḍalasparśanāt paṭūrubāhuḥ,",
    "K03psp_6-8u:1689": " paramābhirūpakośanigūḍhamehanatvād vastyaśvājāneyavatkośāvahitavastiguhyaḥ,",
    "K03psp_6-8u:1690": " uttaptahāṭakasuvarṇavarṇatvāt",
    "K03psp_6-8u:1691": " suvarṇavarṇaḥ,",
    "K03psp_6-8u:1692": " rajatajātarūpasuparikarmakṛtaślakṣṇasamānacchavitvād rajasānupaliptagātratvāc chlakṣṇacchaviḥ,",
    "K03psp_6-8u:1693": " suvibhaktaikaikā dvitīyajātaromatvād ekaikaromā,",
    "K03psp_6-8u:1694": " avadātakundendugokṣīratuṣāravarṇacandrasūryaśatātirekaprabhayā ūrṇayā bhruvor antare kṛtālaṃkāratvād āsyasyorṇāṅkitamukhaḥ,",
    "K03psp_6-8u:1695": " uparivipulakāyatvāt siṃhapūrvārdhakāyaḥ,",
    "K03psp_6-8u:1696": " suśliṣṭaparimaṇḍalagrīvatvāt susaṃvṛtaskandhaḥ,",
    "K03psp_6-8u:1697": " kāñcanapaṭṭasuvimṛṣṭo paritoṣaskandhatvāc citāntarāṃsaḥ,",
    "K03psp_6-8u:1698": " vātapittaśleṣmābhir anupahatasamanatvād rasarasapratibhāvanatvāt sadṛśavijñānatvāc ca rasarasajñaḥ,",
    "K03psp_6-8u:1699": " kāyasya vyāmasamārohapariṇāhapramāṇatvān nyagrodhaparimaṇḍalaḥ,",
    "K03psp_6-8u:1700": " vṛttaparimaṇḍaladakṣiṇā vartoṣṇīṣasamānasū pahitadarśanīyaśiraskatvād uṣṇīṣaśirāḥ,",
    "K03psp_6-8u:1701": " raktotpalapattrasamavarṇāpatatvāt pṛthutanujihvaḥ,",
    "K03psp_6-8u:1702": " hiraṇyagarbhakalaviṅkaśakunisadṛśasvaratvād brahmasvaraḥ,",
    "K03psp_6-8u:1703": " ādarśamaṇḍalavatsuparivṛttopacitadarśanīyahanutvāt siṃhahanuḥ,",
    "K03psp_6-8u:1704": " kundenduśaṃkhāv abhedakavatsitadantatvāc chukladantaḥ,",
    "K03psp_6-8u:1705": " anunnatadantatvāt samadantaḥ,",
    "K03psp_6-8u:1706": " nirantaratvād aviraladantaḥ,",
    "K03psp_6-8u:1707": " adha ūrdhvaṃ cānatiriktatvāt samacatvāriṃśaddantaḥ,",
    "K03psp_6-8u:1708": " kṛṣṇaśubhradeśānupakliṣṭasuviśuddhatvāl lohitarājibhir apinaddhatvāc cābhinīlanetraḥ,",
    "K03psp_6-8u:1709": " adhaḥsthitānām ūrdhvasthitānāṃ ca samygavanatatvād (PSP_6-8:63)",
    "K03psp_6-8u:1710": " asaṃluḍitatvāc ca pakṣmaṇo gopakṣmanetras tathāgato bhavati.",
    "K03psp_6-8u:1711": " tataḥ cakrāṅkahastapādo bhavati gurūṇām anugamanapratyudgamanābhyāṃ dharmaśravaṇamālyopahāracaityānuyānaprabhṛtiṣu parivāradānāc cakrāṅkahastapādo",
    "K03psp_6-8u:1712": " tat punar mahāparivāratāyāḥ,",
    "K03psp_6-8u:1713": " pūrvanimittaṃ,",
    "K03psp_6-8u:1714": " dṛḍhasamādānatvāt supratiṣṭhitapāṇipādas tad akampanīyatāyāḥ pūrvanimittaṃ,",
    "K03psp_6-8u:1715": " caturṇāṃ saṃgrahavastūnāṃ dānapriyavadyārthacaryāsamānārthatānām āsevanāj jālahastapādas tat kṣiprasaṃgrahatāyāḥ pūrvanimittaṃ,",
    "K03psp_6-8u:1716": " praṇītānām aśitapītalīḍhakhāditāsvāditān ādānāt mṛdutaruṇahastapādaḥ,",
    "K03psp_6-8u:1717": " saptocchrayaś vā tad ubhayaṃ praṇītānām evāśitapītalīḍhakhāditāsvāditānāṃ pratilabdhaye pūrvanimittaṃ,",
    "K03psp_6-8u:1718": " vadhyaparimokṣaṇāj jīvitānugrahakaraṇāt prāṇātipātāc ca prativirater āsevanād dīrghāṅgulir āyatapādapārṣṇir bṛhadṛjugātraś ca tad dīrghāyuṣkatāyāḥ",
    "K03psp_6-8u:1719": " kuśalasya dharmasamādānasyopāttasyābhivardhanād aparihāṇāc cocchaṅkhapādaś cordhvāṅgaromā ca tad aparihāṇidharmatāyā vinaye vā pūrvamimittaṃ,",
    "K03psp_6-8u:1720": " satkṛtyaśilpavidyākarmaṇām upapradānād upādānapradānāc caiṇeyajaṅghas tat kṣipragrahaṇatāyāḥ pūrvanimittaṃ,",
    "K03psp_6-8u:1721": " svataḥ saṃvidyamānasyārthasya yācitena dānād apratyākhyānāc ca paṭūrubāhus tad vaśitāyāḥ pradāne vinaye vā pūrvanimittaṃ,",
    "K03psp_6-8u:1722": " mitrasvajanasaṃbandhisaṅgatānām anyonyāviprayojanād viprayuktānāṃ ca sattvānāṃ brahmacaryasamādānād guhyamantrarakṣaṇāc ca kośāvahitamastiguhyas tad bahuputratāyāḥ pūrvanimittaṃ,",
    "K03psp_6-8u:1723": " praṇītānām upastaraṇaprāvaraṇanivāsanānāṃ prāsādavimānabhavanānāñ ca dānāt suvarṇavarṇaḥ",
    "K03psp_6-8u:1724": " ślakṣṇacchaviś ca tad ubhayaṃ praṇītānām evopastaraṇaprāvaraṇanivāsanānāṃ prāsādavimānabhavanānāṃ",
    "K03psp_6-8u:1725": " ca pratilabdhaye pūrvanimittaṃ,",
    "K03psp_6-8u:1726": " saṃgaṇikāparivarjanād upādhyāyācāryamātāpitṛbhrātṛprabhṛtīnāṃ ca gurūṇāṃ yathānurūpopasthānaniveśanāt",
    "K03psp_6-8u:1727": " tad adhyakṣāpradānāc ca vikṛtānām ekaikapradakṣiṇāvartaromā ūrṇāṅkitamukhaś ca tad",
    "K03psp_6-8u:1728": " apratisamatāyāḥ pūrvanimittaṃ,",
    "K03psp_6-8u:1729": " amukharavacanād anavasādanāt priyavāditvāt subhāṣitānuromatvāc ca siṃhapūrvārdhakāyaḥ,",
    "K03psp_6-8u:1730": " susaṃvṛtaskandhaś ca tad apratihatatāyāḥ pūrvanimittaṃ,",
    "K03psp_6-8u:1731": " vyādhitebhyo bhaiṣajyaparicārakacikitsakapathyabhojanānāṃ (PSP_6-8:64)",
    "K03psp_6-8u:1732": " pradānād upasthānāc ca citāntarāṃsaḥ,",
    "K03psp_6-8u:1733": " rasarasajñaś ca tad alpābādhatāyāḥ pūrvanimittam,",
    "K03psp_6-8u:1734": " ārāmasabhāśrayodapānadurgasaṃkramabhaktamālyavihārāvasathavihārakaraṇaprabhṛtiṣu pareṣām utsāhanapūrvaṅgamatvāt parebhyo 'bhyadhikapradānāc ca nyagrodhaparimaṇḍala uṣṇīṣaśirāś",
    "K03psp_6-8u:1735": " ca tad ādhipatyapratilaṃbhāya pūrvanimittaṃ,",
    "K03psp_6-8u:1736": " dīrgharātraślakṣṇapriyamadhuravacanābhidhānāt prabhūtajihvo brahmasvaraś ca tat pañcāṅgavākyathopetasya svarasya pratilabdhaye pūrvanimittaṃ,",
    "K03psp_6-8u:1737": " pañcāṅgavākyathopetaḥ punaḥ svaraḥ,",
    "K03psp_6-8u:1738": " ājñeyo vijñeyaḥ śravanīyo na pratikūlaḥ,",
    "K03psp_6-8u:1739": " gambhīro 'nunādī,",
    "K03psp_6-8u:1740": " anelaḥ karṇasukho viduravakīrṇa iti,",
    "K03psp_6-8u:1741": " dīrgharātraṃ saṃbhinnapralāpavirateḥ kālavāditvāc ca siṃhahanus tad ādeyavākyatāyāḥ pūrvanimittaṃ,",
    "K03psp_6-8u:1742": " saṃmānanādhimānanābhyāṃ pariśuddhājīvatvāc ca suśukladantaḥ samadantaś ca tat pūrvopacitaparivāratāyāḥ pūrvanimittaṃ,",
    "K03psp_6-8u:1743": " dīrgharātraṃ satyasyāpiśunasya samudācārād aviraladantaḥ samacatvāriṃśaddantaś ca tad abhedyaparivāratāyāḥ pūrvanimittaṃ,",
    "K03psp_6-8u:1744": " paripakvamānasyevānavasādayamānasyāraktenādviṣṭenāmūdena cakṣuṣā darśanād atinīlanetro",
    "K03psp_6-8u:1745": " gopakṣmanetraś ca tat samantaprāsādikatāyāḥ pūrvanimittam. imāny ucyante dvātriṃśad",
    "K03psp_6-8u:1746": " mahāpuruṣalakṣaṇāny ebhiḥ subhūte dvātriṃśad mahāpuruṣalakṣaṇais tathāgatasya kāyaḥ",
    "K03psp_6-8u:1747": " samanvāgato bhavati.",
    "K03psp_6-8u:1748": " katamāni ca subhūte tathāgatasyāśīty anuvyañjanāni?",
    "K03psp_6-8u:1749": " tāmranakhāś ca buddhā bhagavanto bhavanti sarvasaṃskāraviraktacittāḥ,",
    "K03psp_6-8u:1750": " snigdhanakhāś ca buddhā bhagavanto bhavanti snigdhasvajanavat sarvasattvahitasukhādhyāśayacittāḥ,",
    "K03psp_6-8u:1751": " tuṅganakhāś ca buddhā bhagavanto bhavanti tuṅgakuśalavaṃśaprasūtāḥ,",
    "K03psp_6-8u:1752": " vṛttāṅgulayaś ca buddhā bhagavanto bhavanti vṛttato 'navadyāḥ,",
    "K03psp_6-8u:1753": " citāṅgulayaś ca buddhā bhagavanto bhavanty upacitavipulakuśalamūlāḥ,",
    "K03psp_6-8u:1754": " anupūrvāṅgulayaś ca buddhā bhagavanto bhavanti anupūrvasamupārjitakuśalamūlāḥ,",
    "K03psp_6-8u:1755": " gūḍhaśirāś ca buddhā bhagavanto bhavanti sunigūḍhakāyavāgmanaskarmāntājīvāḥ,",
    "K03psp_6-8u:1756": " nirgranthiśirāś ca buddhā bhagavanto bhavanti kleśagranthibhedakarāḥ,",
    "K03psp_6-8u:1757": " gūḍhagulphāś ca buddhā bhagavanto bhavanti sunigūḍhadharmamatayaḥ,",
    "K03psp_6-8u:1758": " aviṣamapādāś (PSP_6-8:65)",
    "K03psp_6-8u:1759": " ca buddhā bhagavanto bhavanti sarvaviṣamanistārayitāraḥ,",
    "K03psp_6-8u:1760": " 10 siṃhavikrāntagāminaś ca buddhā bhagavanto bhavanti narasiṃhāḥ,",
    "K03psp_6-8u:1761": " nāgavikrāntagāminaś ca buddhā bhagavanto bhavanti naranāgāḥ,",
    "K03psp_6-8u:1762": " haṃsavikrāntagāminaś ca buddhā bhagavanto bhavanti rājahaṃsasadṛśavaihāyasagāminaḥ,",
    "K03psp_6-8u:1763": " vṛṣabhavikrāntagāminaś ca buddhā bhagavanto bhavanti puruṣarṣabhāḥ,",
    "K03psp_6-8u:1764": " pradakṣiṇāvartagāminaś ca buddhā bhagavanto bhavanti pradakṣiṇamārgāḥ,",
    "K03psp_6-8u:1765": " cārugāminaś ca buddhā bhagavanto bhavanti cārudarśanāḥ,",
    "K03psp_6-8u:1766": " avakragātrāś ca buddhā bhagavanto bhavanti nityam avakracittāḥ,",
    "K03psp_6-8u:1767": " vṛttagātrāś ca buddhā bhagavanto bhavanti viśuddhaguṇakhyāpayitāraḥ,",
    "K03psp_6-8u:1768": " mṛṣṭagātrāś ca buddhā bhagavanto bhavanti pramṛṣṭapāpadharmāṇāḥ,",
    "K03psp_6-8u:1769": " anupūrvagātrāś ca buddhā bhagavanto bhavanty anupūrvadharmadeśikāḥ. 20 śucigātrāś ca buddhā bhagavanto bhavanti kāyavāgmanaḥśaucasamanvāgatāḥ,",
    "K03psp_6-8u:1770": " mṛdugātrāś ca buddhā bhagavanto bhavanti svabhāvamṛducittāḥ,",
    "K03psp_6-8u:1771": " viśuddhagātrāś ca buddhā bhagavanto bhavanti svabhāvaviśuddhacittāḥ,",
    "K03psp_6-8u:1772": " paripūrṇavyañjanāś ca buddhā bhagavanto bhavanti suparipūrṇadharmavinayāḥ,",
    "K03psp_6-8u:1773": " pṛthucārumaṇḍalagātrāś ca buddhā bhagavanto bhavanti pṛthucāruguṇākhyātāraḥ,",
    "K03psp_6-8u:1774": " samakramāś ca buddhā bhagavanto bhavanti sarvasattvasamacittāḥ,",
    "K03psp_6-8u:1775": " viśuddhanetrāś ca buddhā bhagavanto bhavanti suviśuddhadarśanāḥ,",
    "K03psp_6-8u:1776": " sukumāragātrāś ca buddhā bhagavanto bhavanti sukumāradharmadeśikāḥ,",
    "K03psp_6-8u:1777": " adīnagātrāś ca buddhā bhagavanto bhavanti nityam adīnacittāḥ,",
    "K03psp_6-8u:1778": " utsadagātrāś ca buddhā bhagavanto bhavanty utsannākuśalamūlāḥ. 30 susaṃhatanāś ca buddhā bhagavanto bhavanti kṣīṇapunarbhavasahagatāḥ,",
    "K03psp_6-8u:1779": " suvibhaktāṅgapratyaṅgāś ca buddhā bhagavanto bhavanti",
    "K03psp_6-8u:1780": " sudeśitapratītyasamutpādāṅgapratyaṅgāḥ,",
    "K03psp_6-8u:1781": " vitimiraśuddhālokāś ca buddhā bhagavanto bhavanti suviśuddhadarśanāḥ,",
    "K03psp_6-8u:1782": " vṛttakukṣayaś ca buddhā bhagavanto bhavanti vṛttasaṃpannaśiṣyāḥ,",
    "K03psp_6-8u:1783": " mṛṣṭakukṣayaś ca buddhā bhagavanto bhavanti pramṛṣṭasaṃsāradoṣāḥ,",
    "K03psp_6-8u:1784": " abhugnakukṣayaś ca buddhā bhagavanto bhavanti bhagnamānaśṛṅgāḥ,",
    "K03psp_6-8u:1785": " kṣāmodarāś ca buddhā bhagavanto bhavanti dharmakṣayavinivartayitāraḥ,",
    "K03psp_6-8u:1786": " gambhīranābhayaś (PSP_6-8:66)",
    "K03psp_6-8u:1787": " ca buddhā bhagavanto bhavanti pratividdhaparamagambhīradharmāṇaḥ,",
    "K03psp_6-8u:1788": " pradakṣiṇāvartanābhayaś ca buddhā bhagavanto bhavanti pradakṣiṇagrāhyupapannaśiṣyāḥ,",
    "K03psp_6-8u:1789": " samantaprāsādikāś ca buddhā bhagavanto bhavanti samantaprāsādikaśiṣyasaṃghāḥ. 40 śucisamācārāś ca buddhā bhagavanto bhavanti paramaśucicittāḥ,",
    "K03psp_6-8u:1790": " vyapagatatilakagātrāś ca buddhā bhagavanto bhavanti vyapagatākālopadeśadharmavinayāḥ,",
    "K03psp_6-8u:1791": " tūlasadṛśasukumārapāṇayaś ca buddhā bhagavanto bhavanti tūlasadṛśakāyalāghavapratilābhadharmadeśikāḥ,",
    "K03psp_6-8u:1792": " snigdhapāṇilekhāś ca buddhā bhagavanto bhavanti snigdhasvajanabhāvapratilabdhamahāśramaṇabhāvāḥ,",
    "K03psp_6-8u:1793": " gambhīrapāṇilekhāś ca buddhā bhagavanto bhavanti paramagambhīradhīrāvasthānāḥ,",
    "K03psp_6-8u:1794": " āyatapāṇilekhāś ca buddhā bhagavanto bhavanty āyatikṣamadharmākhyātāraḥ,",
    "K03psp_6-8u:1795": " nātyāyatavacanāś ca buddhā bhagavanto bhavanti nātyāyataśikṣāpadaprajñāpayitāraḥ,",
    "K03psp_6-8u:1796": " biṃbapratibiṃbadarśanavadanāś ca buddhā bhagavanto bhavanti pratibiṃbavadvisarjitasarvalokāḥ,",
    "K03psp_6-8u:1797": " mṛdujihvāś ca buddhā bhagavanto bhavanti mṛdupūrvavinetāraḥ,",
    "K03psp_6-8u:1798": " tanujihvāś ca buddhā bhagavanto bhavanty atanuguṇopapannāḥ. 50 raktajihvāś ca buddhā bhagavanto bhavanti raktabālajanaduravagāhadharmavinayāḥ,",
    "K03psp_6-8u:1799": " gajagarjitajīmūtaghoṣā buddhā bhagavanto bhavanti gajagarjitajīmūtaghoṣesv aparitrāsāḥ,",
    "K03psp_6-8u:1800": " madhuracārumañjusvarāś ca buddhā bhagavanto bhavanti madhuracārumañjusvarapralāpaśiṣyāḥ,",
    "K03psp_6-8u:1801": " vṛttadaṃṣṭrāś ca buddhā bhagavanto bhavanti vṛttabhavasaṃyojanāḥ,",
    "K03psp_6-8u:1802": " tīkṣṇadaṃṣṭrāś ca buddhā bhagavanto bhavanti tīkṣṇajanavinayanakuśalāḥ,",
    "K03psp_6-8u:1803": " śukladaṃṣṭrāś ca buddhā bhagavanto bhavanti paramaśukladharmavinayāḥ,",
    "K03psp_6-8u:1804": " samadaṃṣṭrāś ca buddhā bhagavanto bhavanti samabhūmibhāgapratiṣṭhitāḥ,",
    "K03psp_6-8u:1805": " anupūrvadaṃṣṭrāś ca buddhā bhagavanto bhavanty anupūrvābhisamayadeśayitāraḥ,",
    "K03psp_6-8u:1806": " uttuṅganāsāś ca buddhā bhagavanto bhavanti prajñātuṅgaparvatasthāḥ,",
    "K03psp_6-8u:1807": " śucināsāś ca buddhā bhagavanto bhavanti śucivinayajanasaṃpratipannāḥ. 60 viśālanayanāś ca buddhā bhagavanto bhavanti paraviśālakṣaṇabuddhadharmāṇaḥ,",
    "K03psp_6-8u:1808": " citapakṣmāṇaś",
    "K03psp_6-8u:1809": " ca buddhā bhagavanto bhavanti citasattvakāyāḥ,",
    "K03psp_6-8u:1810": " sitāsitakamalanayanāś ca buddhā bhagavanto bhavanti (PSP_6-8:67)",
    "K03psp_6-8u:1811": " sitāsitakamaladalanayanābhiḥ prabalasurāsuravarayuvatibhir abhinanditāḥ,",
    "K03psp_6-8u:1812": " āyatabhruvaś ca buddhā bhagavanto bhavanti nityam āyatidarśinaḥ,",
    "K03psp_6-8u:1813": " ślakṣṇabhruvaś ca buddhā bhagavanto bhavanti śuklavinayakuśalāḥ,",
    "K03psp_6-8u:1814": " samaromabhruvaś ca buddhā bhagavanto bhavanti samantadāṣajñāḥ,",
    "K03psp_6-8u:1815": " snigdhabhruvaś ca buddhā bhagavanto bhavanti kuśalamūlopasnehasnigdhasaṃtānajanavinayāḥ,",
    "K03psp_6-8u:1816": " pīnāyatabhujāś ca buddhā bhagavanto bhavanti parapīnāyatavāhavaḥ,",
    "K03psp_6-8u:1817": " samakarṇāś ca buddhā bhagavanto bhavanti jitasamarāḥ,",
    "K03psp_6-8u:1818": " anupahatakarṇendriyāś ca buddhā bhagavanto bhavanty anupahatasattvavināyakāḥ. supariṇāmitalalāṭāś ca buddhā bhagavanto bhavanti sarvadṛṣṭikṛtavipariṇatāḥ,",
    "K03psp_6-8u:1819": " pṛthulalāṭāś ca buddhā bhagavanto bhavanti śramaṇabrāhmaṇaparavādipramathanāḥ,",
    "K03psp_6-8u:1820": " suparipūrṇottamāṅgāś ca buddhā bhagavanto bhavanti suparipūrṇottamapraṇidhānāḥ,",
    "K03psp_6-8u:1821": " bhramarasadṛśakeśāś ca buddhā bhagavanto bhavanti viṣayabhramararativyāvartikāḥ,",
    "K03psp_6-8u:1822": " citakeśāś ca buddhā bhagavanto bhavanty apacitadarśanābhāvanāprahātavyānuśayaḥ,",
    "K03psp_6-8u:1823": " ślakṣṇakeśāś ca buddhā bhagavanto bhavanti ślakṣṇabuddhibhir jñātaśāsanasārāḥ,",
    "K03psp_6-8u:1824": " asaṃluḍitakeśāś ca buddhā bhagavanto bhavanti nityāsaṃluḍitacetanāḥ,",
    "K03psp_6-8u:1825": " aparuṣakeśāś ca buddhā bhagavanto bhavanti nityam aparuṣavacanāḥ,",
    "K03psp_6-8u:1826": " surabhikeśāś ca buddhā bhagavanto bhavanti surabhibodhyaṅgakusumapradakṣiṇāvartitajanāḥ,",
    "K03psp_6-8u:1827": " śrīvatsasvastikanandyāvartasulalitapāṇipādatalāś ca buddhā bhagavanto bhavanti śrīvatsasvastikanandyāvartasulalitapāṇipādaśobhāḥ.",
    "K03psp_6-8u:1828": " imāny ucyante 'śītyanuvyañjanāny ebhiḥ subhūte 'śītyanuvyañjanais tathāgatasye kāyaḥ samanvāgato bhavati. evaṃ khalu subhūte bodhisattvasya mahāsattvasya dharmadānaṃ veditavyam.",
    "K03psp_6-8u:1829": " punar aparaṃ subhūte bodhisattvo mahāsattvaḥ prajñāpāramitāyāṃ caran sattvān evam avavadaty anuśāsty ete yūyaṃ kulaputrā akṣaranirhārakuśalā",
    "K03psp_6-8u:1830": " ekākṣarakuśalā bhavatha,",
    "K03psp_6-8u:1831": " dvyakṣaraṃ yāvad dvācatvāriṃśad akṣaraiḥ kuśalā bhavata,",
    "K03psp_6-8u:1832": " ekenākṣareṇa sarvavyayopagatānupagacchata,",
    "K03psp_6-8u:1833": " dvitīyenākṣareṇa sarvavyayopagatānupagacchata, (PSP_6-8:68)",
    "K03psp_6-8u:1834": " tṛtīyenākṣareṇa sarvavyayopagatānupagacchata,",
    "K03psp_6-8u:1835": " yavad dvācatvāriṃśadakṣaraiḥ sarvavyayopagatānupagacchata. ekasminn akṣare dvācatvāriṃśad",
    "K03psp_6-8u:1836": " akṣarāṇy antargatāni bhāvayata. dvācatvāriṃśadakṣareṣv ekākṣaram antargataṃ bhāvayata.",
    "K03psp_6-8u:1837": " sa khalu punaḥ subhūte bodhisattvo mahāsattvo dvācatvāriṃśadakṣarāṇy ekasminn akṣare kuśalo bhāvayati,",
    "K03psp_6-8u:1838": " ekākṣaraṃ dvācatvāriṃśadakṣareṣu kuśalo bhāvayati,",
    "K03psp_6-8u:1839": " akṣarābhinirhārakauśalaṃ bhāvayitvākṣarābhinirhārakuśalo bhavati. tadyathāpi nāma subhūte tathāgato 'rhan samyaksaṃbuddho dharmakuśalo 'kṣarakuśalaś ca sattvānāṃ dharmaṃ deśayati,",
    "K03psp_6-8u:1840": " sākṣaran dharmaṃ deśayati nānakṣaraṃ,",
    "K03psp_6-8u:1841": " te ca sattvā nopalabhyante,",
    "K03psp_6-8u:1842": " tat kasya hetoḥ?",
    "K03psp_6-8u:1843": " ākāśanirmitā hi subhūte sattvā dharmāś ca veditavyāḥ.",
    "K03psp_6-8u:1844": " atha khalv āyuṣmān subhūtir bhagavantam etad avocat:",
    "K03psp_6-8u:1845": " yadi bhagavann atyantatayā sattvā nopalabhyante,",
    "K03psp_6-8u:1846": " dharmā nopalabhyante,",
    "K03psp_6-8u:1847": " svabhāvaś ca nopalabhyate,",
    "K03psp_6-8u:1848": " kathaṃ bhagavan bodhisattvo mahāsattvaḥ prajñāpāramitāyāṃ caran dhyānapāramitāyāṃ",
    "K03psp_6-8u:1849": " caran vīryapāramitāyāṃ caran kṣāntipāramitāyāṃ caran śīlapāramitāyāṃ caran dānapāramitāyāṃ",
    "K03psp_6-8u:1850": " caran saptatriṃśatsu bodhipakṣyeṣu dharmeṣu caturṣv āryasatyeṣu sarvaśūnyatāsu śūnyatānimittāpraṇihiteṣu",
    "K03psp_6-8u:1851": " vimokṣamukheṣv aṣṭasu vimokṣeṣu navasv anupūrvavihārasamāpattiṣu daśasu tathāgatabaleṣu",
    "K03psp_6-8u:1852": " caturṣu vaiśāradyeṣu,",
    "K03psp_6-8u:1853": " catasṛṣu pratisaṃvitsv aṣṭādaśasv āveṇikeṣu buddhadharmeṣu dvātriṃśanmahāpuruṣalakṣaṇeṣv aśītyanuvyañjaneṣu ṣaṭsv abhijñāsu vipākajāsu caran sattvānāṃ dharmaṃ deśayati,",
    "K03psp_6-8u:1854": " na cātra sattva upalabhyate,",
    "K03psp_6-8u:1855": " na sattvaprajñaptiḥ sattvānupalabdhyā rūpānupalabdhiḥ,",
    "K03psp_6-8u:1856": " vedanāsaṃjñāsaṃskāravijñānānupalabdhiḥ,",
    "K03psp_6-8u:1857": " ṣaṭpāramitānupalabdhiḥ,",
    "K03psp_6-8u:1858": " yāvad aśītyanuvyañjanānupalabdhiḥ,",
    "K03psp_6-8u:1859": " na cānupalabdhyā sattvaprajñaptir na ca sattvāprajñaptyā rūpaṃ prajñāyate,",
    "K03psp_6-8u:1860": " vedanāsaṃjñāsaṃskāravijñānaṃ prajñāyate,",
    "K03psp_6-8u:1861": " yāvad aśītyanuvyañjanāni prajñāyante,",
    "K03psp_6-8u:1862": " aśītyanuvyañjanair aprajñāyamānaiḥ.",
    "K03psp_6-8u:1863": " kathaṃ bhagavan bodhisattvo mahāsattvaḥ prajñāpāramitāyāṃ caran sattvānāṃ dharmaṃ deśayati?",
    "K03psp_6-8u:1864": " mā khalu bhagavan bodhisattvo mahāsattvo (PSP_6-8:69)",
    "K03psp_6-8u:1865": " 'saṃvidyamāneṣu sarvadharmeṣu sattvān samādāpayed viparyāse viniyojayet. tat kasya hetoḥ?",
    "K03psp_6-8u:1866": " tathā hi bhagavan bodhisattvo mahāsattvaḥ prajñāpāramitāyāṃ caran bodhisattvam eva tāvan nopalabhate prāg eva bodhipākṣikān dharmān.",
    "K03psp_6-8u:1867": " evam ukte bhagavān āyuṣmantaṃ subhūtim etad avocat:",
    "K03psp_6-8u:1868": " evam etat subhūte evam etat,",
    "K03psp_6-8u:1869": " yathā vadasi sattvānupalabdhenādhyātmaśūnyatā veditavyā,",
    "K03psp_6-8u:1870": " bahirdhāśūnyatā veditavyā,",
    "K03psp_6-8u:1871": " adhyātmabahirdhāśūnyatā veditavyā yāvad abhāvasvabhāvaśūnyatā veditavyā,",
    "K03psp_6-8u:1872": " skandhaśūnyatā veditavyā,",
    "K03psp_6-8u:1873": " dhātuśūnyatā veditavyā,",
    "K03psp_6-8u:1874": " āyatanaśūnyatā veditavyā,",
    "K03psp_6-8u:1875": " pratītyasamutpādaśūnyatā veditavyā,",
    "K03psp_6-8u:1876": " pratītyasamutpādāṅgaśūnyatā veditavyā,",
    "K03psp_6-8u:1877": " ātmaśūnyatā sattvaśūnyatā jīvaśūnyatā jantuśūnyatā poṣaśūnyatā puruṣaśūnyatā pudgalaśūnyatā",
    "K03psp_6-8u:1878": " manujaśūnyatā mānavaśūnyatā kārakaśūnyatā vedakaśūnyatā jānakaśūnyatā paśyakaśūnyatā",
    "K03psp_6-8u:1879": " veditvyā. apramāṇadhyānārūpyasamādhisamāpattiśūnyatā veditavyā,",
    "K03psp_6-8u:1880": " smṛtyupasthānasamyakprahāṇarddhipādendriyabalabodhyaṅgamārgaśūnyatā veditavyā. śūnyatānimittāpraṇihitaśūnyatā veditavyā,",
    "K03psp_6-8u:1881": " aṣṭavimokṣamukhaśūnyatā veditavyā,",
    "K03psp_6-8u:1882": " navānupūrvavihārasamāpattiśūnyatā veditavyā,",
    "K03psp_6-8u:1883": " daśatathāgatabalaśūnyatā veditavyā,",
    "K03psp_6-8u:1884": " vaiśāradyapratisaṃvidāveṇikā buddhadharmaśūnyatā veditavyā,",
    "K03psp_6-8u:1885": " srotaāpattiphalasakṛdāgāmiphalānāgāmiphalārhattvapratyekabodhiśūnyatā veditavyā,",
    "K03psp_6-8u:1886": " daśabodhisattvabhūmiśūnyatā veditavyā,",
    "K03psp_6-8u:1887": " buddhakṣetraśūnyatā veditavyā,",
    "K03psp_6-8u:1888": " samyaksaṃbodhiśūnyatā veditavyā,",
    "K03psp_6-8u:1889": " tad bodhisattvo mahāsattva imān sarvadharmān śūnyā iti dṛṣṭvā sattvānāṃ dharmaṃ deśayati",
    "K03psp_6-8u:1890": " yathā caiteṣu śūnyeṣu sarvadharmeṣu samādāpayed viparyāse na niyojayet. sa evaṃ sarvadharmān",
    "K03psp_6-8u:1891": " anāvaraṇato jñātvā na kaṃcid dharmaṃ vikopayati na 'dvaidhīkaroti,",
    "K03psp_6-8u:1892": " yathābhūtaṃ ca dharmaṃ deśayati. tadyathāpi nāma subhūte tathāgatanirmito 'nekāni nirmitakoṭīniyutaśatasahasrāṇy abhinirmāya kāṃścid dāne niyojayati,",
    "K03psp_6-8u:1893": " kāṃścic chīle kāṃścit kṣāntau kāṃścid vīrye kāṃścid dhyāne kāṃścit prajñāyāṃ kāṃścid",
    "K03psp_6-8u:1894": " dhyāneṣu kāṃścid apramāṇeṣu kāṃścid ārūpyasamāpattiṣu kāṃścit saptatriṃśadbodhipakṣyeṣu",
    "K03psp_6-8u:1895": " dharmeṣu niyojayati,",
    "K03psp_6-8u:1896": " kāṃścid āryasatyeṣu kāṃścic chūnyatānimittāpraṇihiteṣu (PSP_6-8:70)",
    "K03psp_6-8u:1897": " kāṃścid adhyātmaśūnyatāyāṃ kāṃścid yāvad abhāvasvabhāvaśūnyatāyāṃ kāṃścid abhijñāsu kāṃścid daśabalavaiśāradyapratisaṃvidāveṇikabuddhadharmeṣu",
    "K03psp_6-8u:1898": " sarvākārajñatāyāṃ niyojayati,",
    "K03psp_6-8u:1899": " kāṃścic chrotaāpattiphale kāṃścit sakṛdāgāmiphale kāṃścid anāgāmiphale,",
    "K03psp_6-8u:1900": " kāṃścid arhattve,",
    "K03psp_6-8u:1901": " kāṃścit pratyekabodhau kāṃścid anuttarāyāṃ samyaksaṃbodhau niyojayati. tat kiṃ manyase?",
    "K03psp_6-8u:1902": " api nu tena nirmitakena kasyacid dharmasya prabhedaḥ kṛtaḥ.",
    "K03psp_6-8u:1903": " subhūtir āha:",
    "K03psp_6-8u:1904": " no bhagavan.",
    "K03psp_6-8u:1905": " bhagavān āha:",
    "K03psp_6-8u:1906": " tad anena te subhūte paryāyeṇaivaṃ veditavyam,",
    "K03psp_6-8u:1907": " evam ayaṃ bodhisattvo mahāsattvaḥ prajñāpāramitāyāṃ caran sattvānāṃ dharmaṃ deśayati,",
    "K03psp_6-8u:1908": " tāṃś ca bhūmau pratiṣṭhāpayati tāṃś ca sattvān viparyāsāt parimocayati,",
    "K03psp_6-8u:1909": " abaddhāmuktayogena,",
    "K03psp_6-8u:1910": " tat kasya hetoḥ?",
    "K03psp_6-8u:1911": " tathā hi subhūte rūpam abaddham amuktaṃ,",
    "K03psp_6-8u:1912": " vedanā saṃjñā saṃskārā vijñānam abaddham amuktaṃ,",
    "K03psp_6-8u:1913": " yā rūpasyābaddhatāmuktatā na tad rūpaṃ yā vedanāyāḥ saṃjñāyāḥ saṃskārāṇāṃ yā vijñānasyābaddhatāmuktatā na tad vijñānam. tat kasya hetoḥ?",
    "K03psp_6-8u:1914": " tathā hy atyantaviśuddhaṃ rūpaṃ,",
    "K03psp_6-8u:1915": " vedanā saṃjñā saṃskārā vijñānam atyantaviśuddham,",
    "K03psp_6-8u:1916": " evaṃ skandhadhātvāyatanapratītyasamutpādāḥ pratītyasamutpādāṅgāni ca yāvat sarvadharmā laukikā lokottarāḥ,",
    "K03psp_6-8u:1917": " sāsrāvā anāsravāḥ saṃskṛtā asaṃskṛtā dharmāḥ,",
    "K03psp_6-8u:1918": " evaṃ khalu subhūte bodhisattvo mahāsattvaḥ sattvānāṃ dharmaṃ deśayati,",
    "K03psp_6-8u:1919": " na ca sattvān upalabhate,",
    "K03psp_6-8u:1920": " anupalaṃbhe sarvadharmāṇāṃ sthito bodhisattvo mahāsattvo 'sthānayogena rūpaṃ śūnyam ity asthānayogena,",
    "K03psp_6-8u:1921": " vedanā saṃjñā saṃskārā vijñānaṃ śūnyam ity asthānayogena,",
    "K03psp_6-8u:1922": " skandhadhātvāyatanapratītyasamutpādāḥ pratītyasamutpādāṅgāni ca śūnyānīty asthānayogena",
    "K03psp_6-8u:1923": " yāvat sarvadharmā laukikā vā lokottarā vā sāsravā vā anāsravā vā saṃskṛtā vā asaṃskṛtā",
    "K03psp_6-8u:1924": " vā dharmā śūnyā iti asthānayogena,",
    "K03psp_6-8u:1925": " na hi saṃskṛtā vā asaṃskṛtā vā dharmāḥ kvacit sthitāḥ?",
    "K03psp_6-8u:1926": " tasmāt teṣāṃ svabhāvo nopalabhyate,",
    "K03psp_6-8u:1927": " yatra tiṣṭheran na hy abhāvo 'bhāve tiṣṭhati,",
    "K03psp_6-8u:1928": " na hi svabhāvaḥ svabhāve tiṣṭhati,",
    "K03psp_6-8u:1929": " na hi parabhāvaḥ parabhāve tiṣṭhati,",
    "K03psp_6-8u:1930": " tat kasya hetoḥ?",
    "K03psp_6-8u:1931": " tathā hi te sarveṇa sarvaṃ sarvathā sarvan nopalabhyante,",
    "K03psp_6-8u:1932": " yasya cānupalabdhiḥ sa kutra tiṣṭhed?",
    "K03psp_6-8u:1933": " evaṃ khalu subhūte bodhisattvo mahāsattvaḥ (PSP_6-8:71)",
    "K03psp_6-8u:1934": " prajñāpāramitāyāṃ carann anaparādhī bhavati,",
    "K03psp_6-8u:1935": " buddhānāṃ bhagavatāṃ bodhisattvānāṃ ca pratyekabuddhānāñ ca śrāvakānāṃ ca sarvāryāṇāṃ ca. tat kasya hetoḥ?",
    "K03psp_6-8u:1936": " tathā hi buddhair bhagavadbhir bodhisattvaiś ca pratyekabuddhaiś ca śrāvakaiś ca sarvāryaiś ca eṣaiva dharmatānubaddhānubadhya ca sattvānāṃ dharmaṃ deśayanti,",
    "K03psp_6-8u:1937": " tān te dharmāṇāṃ dharmatān na vyativartante. tat kasya hetoḥ?",
    "K03psp_6-8u:1938": " tathā hi dharmadhātur na vinivartate na bhūtakoṭir vinivartate. tat kasya hetoḥ?",
    "K03psp_6-8u:1939": " tathā hi teṣāṃ sa svabhāvo na saṃvidyate yo vinivartate.",
    "K03psp_6-8u:1940": " atha khalv āyuṣmān subhūtir bhagavantam etad avocat:",
    "K03psp_6-8u:1941": " yadi bhagavan dharmadhātur na vinivartate na tathatā na bhūtakoṭir vinivartate,",
    "K03psp_6-8u:1942": " kiṃ punar bhagavann anyad rūpam anyo dharmadhātur anyā tathatānyā bhūtakoṭir anye",
    "K03psp_6-8u:1943": " vedanāsaṃjñāsaṃskārā anyad vijñānam anyo dharmadhātur anyā tathatānyā bhūtakoṭir",
    "K03psp_6-8u:1944": " anye skandhadhātvāyatanapratītyasamutpādāḥ pratītyasamutpādāṅgāni ca anyo dharmadhātur",
    "K03psp_6-8u:1945": " anyā tathatānyā bhūtakoṭir,",
    "K03psp_6-8u:1946": " evaṃ yāvad anye sarvadharmā laukikā vā lokottarā vā sāsravā vā anāsravā vā,",
    "K03psp_6-8u:1947": " saṃskṛtā vā asaṃskṛtā vā dharmāḥ,",
    "K03psp_6-8u:1948": " anyo dharmadhātur anyā tathatā anyā bhūtakoṭiḥ?",
    "K03psp_6-8u:1949": " bhagavān āha:",
    "K03psp_6-8u:1950": " na subhūte 'nyad rūpaṃ anyo dharmadhātur anyā tathatānyā bhūtakoṭir anye vedanāsaṃjñāsaṃskārā anyad vijñānam anyo dharmadhātur anyā tathatānyā",
    "K03psp_6-8u:1951": " nānye skandhadhātvāyatanapratītyasamutpādāḥ pratītyasamutpādāṅgāni,",
    "K03psp_6-8u:1952": " ca nānyo dharmadhātur anyā tathatā anyā bhūtakoṭir,",
    "K03psp_6-8u:1953": " evaṃ yāvan nānye laukikā lokottarāḥ sāsravā anāsravāḥ saṃskṛtā asaṃskṛtā dharmā anyo dharmadhātur anyā tathatā anyā bhūtakoṭiḥ.",
    "K03psp_6-8u:1954": " evam ukte āyuṣmān subhūtir bhagavantam etad avocat:",
    "K03psp_6-8u:1955": " yadi bhagavan nānyad rūpaṃ nānyo dharmadhātur nānyā tathatā nānyā bhūtakoṭir nānye",
    "K03psp_6-8u:1956": " vedanāsaṃjñāsaṃskārā nānyad vijñānaṃ nānyo dharmadhātur nānyā tathatā nānyā bhūtakoṭir",
    "K03psp_6-8u:1957": " nānye skandhadhātvāyatanapratītyasamutpādāḥ pratītyasamutpādāṅgāni ca nānyo dharmadhātur",
    "K03psp_6-8u:1958": " nānyā tathatā nānyā bhūtakoṭir yāvan nānye sarvadharmā laukikā lokottarāḥ sāsravā",
    "K03psp_6-8u:1959": " anāsravāḥ (PSP_6-8:72)",
    "K03psp_6-8u:1960": " saṃskṛtā asaṃskṛtā dharmāḥ nanyo dharmadhātur nānyā tathatā nānyā bhūtakoṭis tat kathaṃ bhagavan phalavyavasthānaṃ bhavati?",
    "K03psp_6-8u:1961": " kṛṣṇānāṃ dharmāṇāṃ kṛṣṇo vipāko narakā vā tiryagyonir vā yamaloko vā,",
    "K03psp_6-8u:1962": " śuklānāṃ dharmāṇāṃ śuklo vipāko devā manuṣyāś ca,",
    "K03psp_6-8u:1963": " kṛṣṇaśuklānāṃ dharmāṇāṃ kṛṣṇaśuklo vipākaḥ sukhaduḥkhavyatikaraḥ,",
    "K03psp_6-8u:1964": " akṛṣṇaśuklānāṃ dharmāṇām akṛṣṇaśuklo vipākaḥ,",
    "K03psp_6-8u:1965": " srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekabodhir vā yāvat samyaksaṃbodhir vā.",
    "K03psp_6-8u:1966": " evam ukte bhagavān āyuṣmantaṃ subhūtim etad avocat:",
    "K03psp_6-8u:1967": " saṃvṛttisatyaṃ subhūte pramāṇīkṛtya phalavyavasthānaṃ nirdiśyate na punaḥ paramārthasatyena phalavyavasthānaṃ śakyan nirdṛṣṭum. tat kasya hetoḥ?",
    "K03psp_6-8u:1968": " avikalpā hi subhūte sarvadharmā apravyāhārā yad uta anātmasvarūpāḥ,",
    "K03psp_6-8u:1969": " yeṣām anutpādo 'nirodho 'saṃkleśo 'vyavadānaṃ yad uta svabhāvaśūnyatām upādāya.",
    "K03psp_6-8u:1970": " evam ukte āyuṣmān subhūir bhagavantam etad avocat:",
    "K03psp_6-8u:1971": " yadi bhagavan saṃvṛttisatyam upādāya phalavyavasthānaṃ bhavati,",
    "K03psp_6-8u:1972": " na bhagavan paramārthena tadā sarvabālapṛthagjanānāṃ srotaāpattiphalaṃ bhaviṣyati,",
    "K03psp_6-8u:1973": " sakṛdāgāmiphalaṃ bhaviṣyati,",
    "K03psp_6-8u:1974": " anāgāmiphalaṃ bhaviṣyati,",
    "K03psp_6-8u:1975": " arhattvaṃ bhaviṣyati,",
    "K03psp_6-8u:1976": " pratyekabodhir bhaviṣyati,",
    "K03psp_6-8u:1977": " anuttarā samyaksaṃbodhir bhaviṣyati.",
    "K03psp_6-8u:1978": " evam ukte bhagavān āyuṣmantaṃ subhūtim etad avocat:",
    "K03psp_6-8u:1979": " kiṃ punaḥ subhūte sarvabālapṛthagjanāḥ saṃvṛttisatyaṃ vā paramārthasatyaṃ vā prajānanti",
    "K03psp_6-8u:1980": " yat teṣām api phalavyavasthānaṃ bhaviṣyati yadi prajānīyuḥ saṃvṛttisatyaṃ paramārthasatyam",
    "K03psp_6-8u:1981": " iti naiva bālapṛthagjanā iti saṃkhyātāḥ syur yasmāt tu teṣāṃ nāsti parijñānaṃ tasmān",
    "K03psp_6-8u:1982": " nāsti teṣāṃ phalavyavasthānam. srotaāpattiphalaṃ vā sakṛdāgāmiphalaṃ vānāgāmiphalaṃ",
    "K03psp_6-8u:1983": " vārhattvaṃ vā pratyekabodhir vā samyaksaṃbodhir vā yat subhūte bālapṛthagjanānāṃ",
    "K03psp_6-8u:1984": " na mārgo na mārgavyavasthānaṃ na mārgaphalaṃ tat kuto bālapṛthagjanānāṃ phalavyavasthānaṃ bhaviṣyati?",
    "K03psp_6-8u:1985": " yad āryapudgalānāṃ punaḥ subhūte mārgo mārgabhāvanā ca tasmād āryapudgalānāṃ phalavyavasthānaṃ bhavati.",
    "K03psp_6-8u:1986": " atha khalv āyuṣmān subhūtir bhagavantam etad avocat: kiṃ punar (PSP_6-8:73)",
    "K03psp_6-8u:1987": " bhagavan mārgabhāvanāyaṃ phalaprādurbhāvo bhavati,",
    "K03psp_6-8u:1988": " phalaṃ vā prāpayati?",
    "K03psp_6-8u:1989": " bhagavān āha: na subhūte,",
    "K03psp_6-8u:1990": " na hi mārgaṃ bhāvayataḥ subhūte phalaprāptir bhavati,",
    "K03psp_6-8u:1991": " na ca mārgabhāvanāphalaṃ prāpayati,",
    "K03psp_6-8u:1992": " na ca subhūte bhāvitamārgasya phalaprāptir,",
    "K03psp_6-8u:1993": " na ca mārgeṇa phalaṃ prāpyate,",
    "K03psp_6-8u:1994": " na ca punar amārge sthitvā phalaṃ prāpnoti. evaṃ khalu subhūte bodhisattvo mahāsattvaḥ prajñāpāramitāyāṃ caran sattvānāṃ phalavyavasthānaṃ karoti,",
    "K03psp_6-8u:1995": " na ca bhāgacchedena saṃskṛte vā dhātāv asaṃskṛte vā dhātau phalavyavasthānam.",
    "K03psp_6-8u:1996": " subhūtir āha:",
    "K03psp_6-8u:1997": " yadi bhagavan na bhāgacchedena saṃskṛte vā dhātāv asaṃskṛte vā dhātau phalavyavasthānaṃ bhavati,",
    "K03psp_6-8u:1998": " kathaṃ nirdiṣṭaṃ punar bhagavatā idaṃ srotaāpattiphalaṃ trayāṇāṃ saṃyojanānāṃ prahāṇaṃ,",
    "K03psp_6-8u:1999": " sakṛdāgāmiphalaṃ kāmarāgavyāpādatanutvam,",
    "K03psp_6-8u:2000": " anāgāmiphalaṃ pañcānām avarabhāgīyānāṃ saṃyojanānāṃ prahāṇam,",
    "K03psp_6-8u:2001": " arhattvaṃ pañcānām ūrdhvabhāgīyānāṃ saṃyojanānāṃ prahāṇaṃ,",
    "K03psp_6-8u:2002": " pratyekabodhir yat kiñcit samudayadharmi sarvantaṃ nirodhadharmi,",
    "K03psp_6-8u:2003": " anuttarā samyaksaṃbodhiḥ sarvavāsanānusaṃdhikleśaprahāṇam. syād yathāhaṃ bhagavato",
    "K03psp_6-8u:2004": " bhāṣitasyārtham ājāne tathā saṃskṛtāsaṃskṛtānāṃ dharmāṇāṃ bhāgacchedena phalavyavasthānaṃ bhavati.",
    "K03psp_6-8u:2005": " bhagavān āha:",
    "K03psp_6-8u:2006": " kiṃ punaḥ subhūte srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekabodhir vānuttarā samyaksaṃbodhir vā saṃskṛtā ete",
    "K03psp_6-8u:2007": " subhūtir āha:",
    "K03psp_6-8u:2008": " asaṃskṛtā bhagavann asaṃskṛtāḥ sugata.",
    "K03psp_6-8u:2009": " bhagavān āha:",
    "K03psp_6-8u:2010": " kiṃ punaḥ subhūte asaṃskṛtasya dharmasya bhāgacchedo 'sti?",
    "K03psp_6-8u:2011": " subhūtir āha:",
    "K03psp_6-8u:2012": " no bhagavan.",
    "K03psp_6-8u:2013": " bhagavān āha:",
    "K03psp_6-8u:2014": " kiṃ punaḥ subhūte yasmin samaye kulaputro vā kuladuhitā vā saṃskṛtāsaṃskṛtān dharmān",
    "K03psp_6-8u:2015": " ekalakṣaṇān pratividhyati yad utālakṣaṇās tasmin samaye kasyacid dharmasya bhāgacchedaṃ",
    "K03psp_6-8u:2016": " karoti saṃskṛtā vāsaṃskṛtā vā dharmā iti?",
    "K03psp_6-8u:2017": " subhūtir āha:",
    "K03psp_6-8u:2018": " no bhagavan.",
    "K03psp_6-8u:2019": " bhagavān āha:",
    "K03psp_6-8u:2020": " evaṃ khalu subhūte bodhisattvo mahāsattvaḥ prajñāpāramitāyāṃ caran sattvānāṃ dharmaṃ deśayati,",
    "K03psp_6-8u:2021": " abhāgacchedatām upādāya. yad utādhyātmaśūnyatām upādāya bahirdhāśūnyatām upādāya,",
    "K03psp_6-8u:2022": " adhyātmabahirdhāśūnyatām upādāya,",
    "K03psp_6-8u:2023": " yāvad abhāvasvabhāvaśūnyatām upādāya,",
    "K03psp_6-8u:2024": " ātmanā ca na kvacid abhiniviśate,",
    "K03psp_6-8u:2025": " parañ ca na kvacid abhiniveśayati,",
    "K03psp_6-8u:2026": " dānapāramitāyāṃ vā śīlapāramitāyāṃ vā kṣāntipāramitāyāṃ vā vīryapāramitāyāṃ vā dhyānapāramitāyāṃ",
    "K03psp_6-8u:2027": " vā prajñāpāramitāyāṃ vā prathame vā dhyāne dvitīye vā dhyāne tṛtīye vā dhyāne caturthe vā dhyāne,",
    "K03psp_6-8u:2028": " maitryāṃ vā karuṇāyāṃ vā muditāyāṃ vā upekṣāyāṃ vā,",
    "K03psp_6-8u:2029": " ākāśānantyāyatanasamāpattau vā vijñānānantyāyatanasamāpattau vā ākiñcanyāyatanasamāpattau vā naivasaṃjñānāsaṃjñāyatanasamāpattau vā,",
    "K03psp_6-8u:2030": " smṛtyupasthāneṣu vā samyakprahāṇeṣu vā ṛddhipādeṣu vā indriyeṣu vā baleṣu vā bodhyaṅgeṣu",
    "K03psp_6-8u:2031": " vā āryāṣṭāṅgeṣu mārgeṣu vā āryasatyeṣu vā aṣṭavimokṣamukheṣu vā navānupūrvavihārasamāpattiṣu",
    "K03psp_6-8u:2032": " vā śūnyatānimittāpraṇihiteṣu vābhijñāsu vādhyātmaśūnyatāyāṃ vā bahirdhāśūnyatāyāṃ",
    "K03psp_6-8u:2033": " vādhyātmabahirdhāśūnyatāyāṃ vā yāvad abhāvasvabhāvaśūnyatāyāṃ vā samādhiṣu vā dhāraṇīmukheṣu",
    "K03psp_6-8u:2034": " vā daśabalavaiśāradyeṣu pratisaṃvidāveṇikabuddhadharmeṣu vā,",
    "K03psp_6-8u:2035": " mahākaruṇāyāṃ vā sarvākārajñatāyāṃ vā,",
    "K03psp_6-8u:2036": " so nābhiniviṣṭo na kvacit sajjati. tadyathāpi nāma subhūte tathāgatanirmito dānaṃ",
    "K03psp_6-8u:2037": " dadāti na ca dānaphaleṣu sajjati na ca dānaphalaṃ pratyanubhavaty anyatra sattvānāṃ",
    "K03psp_6-8u:2038": " paritrāṇāya yāvat sāsravānāsraveṣu dharmeṣu laukikalokottareṣu saṃskṛtāsaṃskṛteṣu",
    "K03psp_6-8u:2039": " dharmeṣu na kvacit tiṣṭhati. tat kasya hetoḥ?",
    "K03psp_6-8u:2040": " tathā hy asya sarvadharmāṇāṃ dharmalakṣaṇaṃ supratividdhaṃ bhavati.",
    "K03psp_6-8u:2041": " atha khalv āyuṣmān subhūtir bhagavantam etad avocat:",
    "K03psp_6-8u:2042": " kathaṃ punar bhagavan sarvadharmāṇāṃ dharmalakṣaṇaṃ supratividdhaṃ bhavati?",
    "K03psp_6-8u:2043": " bhagavān āha:",
    "K03psp_6-8u:2044": " yathā subhūte nirmitasyāsamudācāro rāgadoṣamoheṣv asamudācāro rūpe vedanāyāṃ saṃjñāyāṃ",
    "K03psp_6-8u:2045": " saṃskāreṣu vijñāne 'samudācāraḥ skandhadhātvāyataneṣv asamudācāraḥ pratītyasamutpādeṣv (PSP_6-8:75)",
    "K03psp_6-8u:2046": " asamudācāraḥ pratītyasamutpādāṅgeṣv asamudācāro bāhyādhyātmikeṣu dharmeṣv asamudācāro",
    "K03psp_6-8u:2047": " 'nunayaparyutthāneṣv asamudācāraḥ sāsravānāsraveṣu dharmeṣv asamudācāro laukikalokottareṣu",
    "K03psp_6-8u:2048": " dharmeṣu asamudācāro mārgeṣv asamudācāro mārgaphaleṣv asamudācāraḥ. evaṃ khalu subhūte",
    "K03psp_6-8u:2049": " sarvadharmāṇāṃ dharmalakṣaṇaṃ supratividdhaṃ bhavati.",
    "K03psp_6-8u:2050": " subhūtir āha:",
    "K03psp_6-8u:2051": " kathaṃ punar bhagavan nirmitasya mārgabhāvanā?",
    "K03psp_6-8u:2052": " bhagavān āha:",
    "K03psp_6-8u:2053": " yāṃ mārgabhāvanām āgamya subhūte naiva saṃkliśyeta naiva vyavadāyeta naiva pañcagatike saṃsāre dṛśyeta.",
    "K03psp_6-8u:2054": " subhūtir āha:",
    "K03psp_6-8u:2055": " kathaṃ bhagavan bodhisattvo mahāsattvo 'vastukān dharmān pratividhyati?",
    "K03psp_6-8u:2056": " bhagavān āha:",
    "K03psp_6-8u:2057": " tat kiṃ manyase?",
    "K03psp_6-8u:2058": " subhūte 'pi nu tathāgatanirmitasya kiṃcid vastu saṃvidyate,",
    "K03psp_6-8u:2059": " yad vastv āgamya naiva saṃkliśyeta,",
    "K03psp_6-8u:2060": " naiva vyavadāyeta,",
    "K03psp_6-8u:2061": " naiva pañcagatike saṃsāre dṛśyeta.",
    "K03psp_6-8u:2062": " subhūtir āha:",
    "K03psp_6-8u:2063": " no bhagavan na hi bhagavan tathāgatanirmitasya kiṃcid vastu saṃvidyate yad vastv āgamya naiva saṃkliśyeta naiva vyavadāyeta naiva pañcagatike saṃsāre dṛśyeta.",
    "K03psp_6-8u:2064": " bhagavān āha:",
    "K03psp_6-8u:2065": " evaṃ khalu subhūte sarvadharmāṇāṃ dharmaIakṣaṇaṃ supratividdhaṃ bhavati.",
    "K03psp_6-8u:2066": " atha khalv āyuṣmān subhūtir bhagavantam etad avocat:",
    "K03psp_6-8u:2067": " kiṃ punar bhagavan sarvarūpaṃ nirmitopamaṃ bhavati,",
    "K03psp_6-8u:2068": " sarvā vedanā sarvā saṃjñā sarve saṃskārāḥ sarvaṃ vijñānaṃ nirmitopamaṃ bhavati?",
    "K03psp_6-8u:2069": " bhagavān āha:",
    "K03psp_6-8u:2070": " sarvaṃ subhūte rūpaṃ nirmitopamaṃ sarvā vedanā sarvā saṃjñā sarve saṃskārāḥ sarvaṃ vijñānaṃ nirmitopamaṃ bhavati.",
    "K03psp_6-8u:2071": " subhūtir āha:",
    "K03psp_6-8u:2072": " kathaṃ bhagavan bodhisattvasya mahāsattvasya puruṣakāro bhavati,",
    "K03psp_6-8u:2073": " yadi sarvaṃ rūpaṃ nirmitopamaṃ sarvā vedanā sarvā saṃjñā sarve saṃskārāḥ sarvaṃ vijñānaṃ nirmitopamaṃ nirmitasya ca na bhavati,",
    "K03psp_6-8u:2074": " rūpaṃ vedanā saṃjñā saṃskārā vijñānaṃ na saṃkleśo na vyavadānaṃ na pañcagatikaḥ saṃsāro yataḥ saṃsārāt sattvān parimocayet.",
    "K03psp_6-8u:2075": " bhagavān āha:",
    "K03psp_6-8u:2076": " tat kiṃ manyase?",
    "K03psp_6-8u:2077": " subhūte 'pi nu bodhisattvena (PSP_6-8:76)",
    "K03psp_6-8u:2078": " mahāsattvena pūrvaṃ boodhisttvacaryāṃ caratā kaścit sattva upalabdho yaṃ narakād vā mocayet tiryagyoner vā yamalokād vā manuṣyebhyo vā devebhyo",
    "K03psp_6-8u:2079": " subhūtir āha:",
    "K03psp_6-8u:2080": " no bhagavan.",
    "K03psp_6-8u:2081": " bhagavān āha:",
    "K03psp_6-8u:2082": " evam etat subhūte bodhisattvena mahāsattvena na kaścit sattva upalabdho yaṃ traidhātukāt parimocayet. tat kasya hetoḥ?",
    "K03psp_6-8u:2083": " tathā hi tena bodhisattvena mahāsattvena sarvadharmā nirmitopamā jñātā dṛṣṭā viditā bhavantīty ayaṃ bodhisattvasya mahāsattvasya puruṣakāro",
    "K03psp_6-8u:2084": " subhūtir āha:",
    "K03psp_6-8u:2085": " yadi bhagavan bodhisattvena mahāsattvena sarvadharmā nirmitopamā jñātā dṛṣṭā viditāḥ",
    "K03psp_6-8u:2086": " kasyārthāya bodhisattvo mahāsattvaḥ ṣaṭsu pāramitāsu carati caturṣu dhyāneṣu caturṣv",
    "K03psp_6-8u:2087": " apramāṇeṣu catasṛṣv ārūpyasamāpattiṣu saptatriṃśatsu bodhipakṣyeṣu dharmeṣu bodhimārge",
    "K03psp_6-8u:2088": " ca buddhakṣetrañ ca pariśodhayati sattvāṃś ca paripācayati.",
    "K03psp_6-8u:2089": " evam ukte bhagavān āyuṣmantaṃ subhūtim etad avocat:",
    "K03psp_6-8u:2090": " yadi subhūte sattvāḥ svayam eva nirmitopamān sarvadharmān jānīyur na bodhisattvo",
    "K03psp_6-8u:2091": " mahāsattvo 'saṃkhyeyān kalpān sattvānām arthāya bodhisattvacaryāṃ cared yasmāt tarhi",
    "K03psp_6-8u:2092": " subhūte sattvāḥ svayam eva nirmitopamān sarvadharmān na jānanti. tasmād bodhisattvo",
    "K03psp_6-8u:2093": " mahāsattvo 'saṃkhyeyān kalpān ṣaṭsu pāramitāsu carati sattvāṃś ca paripācayati buddhakṣetrañ ca pariśodhayati.",
    "K03psp_6-8u:2094": " atha khalv āyuṣmān subhūtir bhagavantam etad avocat:",
    "K03psp_6-8u:2095": " yadi bhagavan sarvadharmā nirmitopamāḥ kutra bhagavan pratiṣṭhitāḥ sattvāḥ yato bodhisattvo mahāsattvaḥ ṣaṭpāramitāyāṃ carann uccālayati?",
    "K03psp_6-8u:2096": " bhagavān āha:",
    "K03psp_6-8u:2097": " nāmanimitte subhūte sattvāḥ pratiṣṭhitā asatparikalpitatām upādāya,",
    "K03psp_6-8u:2098": " tato bodhisattvo mahāsattvaḥ prajñāpāramitāyāṃ caran nāmanimittād uccālayati.",
    "K03psp_6-8u:2099": " atha khalv āyuṣmāṃ subhūtir bhagavantam etad avocat:",
    "K03psp_6-8u:2100": " katamad bhagavan nāma kataman nimittam?",
    "K03psp_6-8u:2101": " bhagavān āha:",
    "K03psp_6-8u:2102": " āgantukam etan nāmadheyaṃ yad uta nāmanimittam iti kṛtrimam etan nāmadheyaṃ yad uta nāmanimittam iti,",
    "K03psp_6-8u:2103": " yad uta rūpaṃ vā vedanā vā saṃjñā vā saṃskārā vā vijñānaṃ vā strī vā puruṣo (PSP_6-8:77)",
    "K03psp_6-8u:2104": " vā dārako vā dārikā vā nairayiko vā tairyagyoniko vā yamalaukiko vā devo vā manuṣyo",
    "K03psp_6-8u:2105": " vā saṃskṛto vā dharmo vāsaṃskṛto vā dharmaḥ srotaāpattiphalaṃ vā sakṛdāgāmiphalaṃ",
    "K03psp_6-8u:2106": " vānāgāmiphalaṃ vārhattvaṃ vā pratyekabuddho vānuttarasamyaksaṃbuddho vā. api tu khalu",
    "K03psp_6-8u:2107": " punaḥ subhūte prakṛtidharmaḥ sarvan nāmārthena śūnyaṃ nāmamātram etat sarvasaṃskṛtaṃ",
    "K03psp_6-8u:2108": " tatra bālapṛthagjanāḥ saktās tān,",
    "K03psp_6-8u:2109": " bodhisattvo mahāsattvaḥ prajñāpāramitāyāñ carann upāyakauśalyena sattvān vivecayati parikalpayati parikalpasamutthitam etan nāmadheyaṃ mā yūyam asatparikalpe sajjate,",
    "K03psp_6-8u:2110": " asati vastūni svabhāvaśūnye na hi śūnyeṣu dharmeṣu paṇḍitā abhiniviśante. evaṃ khalu",
    "K03psp_6-8u:2111": " subhūte bodhisattvo mahāsattvaḥ prajñāpāramitāyāṃ carann upāyakauśalyena sattvānāṃ",
    "K03psp_6-8u:2112": " dharmaṃ deśayati. katamat subhūte nimittaṃ dva ime subhūte yatra bālapṛthagjanāḥ saktāḥ?",
    "K03psp_6-8u:2113": " katame dve?",
    "K03psp_6-8u:2114": " rūpanimittañ cārūpanimittañ ca. katamac ca subhūte rūpanimittaṃ?",
    "K03psp_6-8u:2115": " yat kiñcit subhūte rūpam audārikaṃ vā sūkṣmaṃ vā praṇītaṃ vā madhyaṃ vādhimātraṃ vā tatra kṣaṇikeṣu dharmeṣu yat parikalpagrahaṇam idam ucyate rūpanimitta. katamac cārūpanimitttaṃ?",
    "K03psp_6-8u:2116": " yāni kānicid rūpāṇi dharmā vānimittagrāhiṇaḥ parikalpāḥ kleśañ janayantīdam ucyate,",
    "K03psp_6-8u:2117": " arūpanimittaṃ yatra bālapṛthagjanān saktān bodhisattvo mahāsattvaḥ prajñāpāramitāyāṃ",
    "K03psp_6-8u:2118": " carann upāyakauśalyena sattvān nimittato vivecyānimitte dhātau niveśayati pratiṣṭhāpayati",
    "K03psp_6-8u:2119": " tathā ca niveśayati pratiṣṭhāpayati,",
    "K03psp_6-8u:2120": " yathā na dvayaṃ patantīdaṃ nimittam idam animittam. evaṃ khalu subhūte bodhisattvo",
    "K03psp_6-8u:2121": " mahāsattvaḥ prajñāpāramitāyāṃ carann upāyakauśalyena sattvān nimittato vivecyānimitte",
    "K03psp_6-8u:2122": " dhātau niveśayati pratiṣṭhāpayati.",
    "K03psp_6-8u:2123": " atha khalv āyuṣmān subhūtir bhagavantam etad avocat:",
    "K03psp_6-8u:2124": " yadi bhagavann etatparamā ete sarvadharmā yad uta nāmanimittaparamāḥ,",
    "K03psp_6-8u:2125": " kathaṃ bhagavan bodhisattvo mahāsattvaḥ prajñāpāramitāyāṃ carann ātmanā ca viśeṣaṃ gacchati,",
    "K03psp_6-8u:2126": " kuśaleṣu dharmeṣu parāṃś ca viśeṣādhigame niveśayati kuśaleṣu dharmeṣu yaiḥ kuśalair dharmair bhūmer bhūmiṃ paripūrayati, (PSP_6-8:78)",
    "K03psp_6-8u:2127": " sattvāṃś ca tāṃś caiva niyojayati?",
    "K03psp_6-8u:2128": " evam ukte bhagavān āyuṣmantaṃ subhūtim etad avocat:",
    "K03psp_6-8u:2129": " sacet subhūte vastv abhaviṣyan nāvastunimittan na subhūte prajñāpāramitāyāṃ caran",
    "K03psp_6-8u:2130": " bodhisattvo mahāsattvo viśeṣam adhyagamiṣyan na ca parāṃś ca viśeṣe nyayokṣyad yataḥ",
    "K03psp_6-8u:2131": " khalu subhūte bodhisattvo mahāsattvaḥ prajñāpāramitāyāṃ caran dhyānapāramitāṃ paripūrayaty ānimittayogena,",
    "K03psp_6-8u:2132": " vīryapāramitāṃ paripūrayaty ānimittayogena,",
    "K03psp_6-8u:2133": " kṣāntipāramitāṃ paripūrayaty ānimittayogena,",
    "K03psp_6-8u:2134": " śīlapāramitāṃ paripūrayaty ānimittayogena,",
    "K03psp_6-8u:2135": " dānapāramitāṃ paripūrayaty ānimittayogena,",
    "K03psp_6-8u:2136": " dhyānāni paripūrayaty ānimittayoganāpramāṇāni paripūrayaty ānimittayogenārūpyasamāpattīḥ paripūrayaty ānimittayogena,",
    "K03psp_6-8u:2137": " smṛtyupasthānasamyakprahāṇarddhipādendriyabalabodhyaṅgamārgān paripūrayaty ānimittayogenāryasatyāni",
    "K03psp_6-8u:2138": " paripūrayaty ānimittayogenāṣṭavimokṣān navānupūrvavihārasamāpattīr abhijñāḥ paripūrayaty ānimittayogena,",
    "K03psp_6-8u:2139": " samādhidhāraṇīmukhāni paripūrayaty ānimittayogena,",
    "K03psp_6-8u:2140": " daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān paripūrayaty ānimittayogena,",
    "K03psp_6-8u:2141": " sa imān kuśalān dharmān paripūrya parān api kuśaleṣu dharmeṣu niyojayaty ānimittayogena,",
    "K03psp_6-8u:2142": " sacet subhūte dharmanimittam abhaviṣyad anāsraveṣu sarvadharmeṣu naiva bodhisattvo mahāsattvaḥ sattvānām artham akariṣyad yataḥ subhūte anāsravāḥ",
    "K03psp_6-8u:2143": " ānimittā asmṛtayo 'manasikārās tasmāt khalu subhūte bodhisattvo mahāsattvaḥ prajñāpāramitāyāṃ caran sattvānām arthaṃ karoti.",
    "K03psp_6-8u:2144": " atha khalv āyuṣmān subhūtir bhagavantam etad avocat:",
    "K03psp_6-8u:2145": " yadi bhagavan sarvadharmā ānimittā asmṛtayo 'manasikārās tat kuto bhagavān gaṇanāṃ karoti?",
    "K03psp_6-8u:2146": " ime sāsravā dharmā ime anāśravā dharmā ime sādhāraṇā dharmā ime 'sādhāraṇā dharmā",
    "K03psp_6-8u:2147": " ime laukikā dharmā ime lokottarā dharmā ime sāvadyā dharmā ime 'navadyā dharmā ime",
    "K03psp_6-8u:2148": " saṃskṛtā dharmā ime 'saṃskṛtā dharmā ime śrāvakadharmā ime pratyekabuddhadharmā ime",
    "K03psp_6-8u:2149": " bodhisattvadharmā ime buddhadharmāḥ.",
    "K03psp_6-8u:2150": " evam ukte bhagavān āyuṣmantaṃ subhūtim etad avocat:",
    "K03psp_6-8u:2151": " tat kiṃ manyase?",
    "K03psp_6-8u:2152": " subhūte anyad ānimittam anye śrāvakadharmāḥ.",
    "K03psp_6-8u:2153": " subhūtir āha:",
    "K03psp_6-8u:2154": " no bhagavan.",
    "K03psp_6-8u:2155": " bhagavān āha:",
    "K03psp_6-8u:2156": " tat kiṃ manyase?",
    "K03psp_6-8u:2157": " subhūte 'nyad ānimittam anye pratyekabuddhadharmāḥ.",
    "K03psp_6-8u:2158": " subhūtir āha:",
    "K03psp_6-8u:2159": " no bhagavan.",
    "K03psp_6-8u:2160": " bhagavān āha:",
    "K03psp_6-8u:2161": " tat kiṃ manyase?",
    "K03psp_6-8u:2162": " subhūte 'nyad ānimittam anye bodhisattvadharmāḥ.",
    "K03psp_6-8u:2163": " subhūtir āha:",
    "K03psp_6-8u:2164": " no bhagavan.",
    "K03psp_6-8u:2165": " bhagavān āha:",
    "K03psp_6-8u:2166": " tat kiṃ manyase?",
    "K03psp_6-8u:2167": " subhūte 'nyad ānimittam anye buddhadharmāḥ.",
    "K03psp_6-8u:2168": " subhūtir āha:",
    "K03psp_6-8u:2169": " no bhagavan.",
    "K03psp_6-8u:2170": " bhagavān āha:",
    "K03psp_6-8u:2171": " tad anenāpi te subhūte paryāyeṇaivaṃ veditavyam ānimittā asmṛtayo 'manasikārāḥ sarvadharmā",
    "K03psp_6-8u:2172": " ity atra hi subhūte śikṣamāṇo bodhisattvo mahāsattvaḥ kuśalair dharmair vivardhate",
    "K03psp_6-8u:2173": " yad uta ṣaḍbhiḥ pāramitābhiś caturbhir dhyānaiś caturbhir apramāṇaiś catasṛbhir ārūpyasamāpattibhiś",
    "K03psp_6-8u:2174": " caturbhiḥ smṛtyupasthānaiś caturbhiḥ samyakprahāṇaiś caturbhi ṛddhipādaiḥ pañcabhir",
    "K03psp_6-8u:2175": " indriyaiḥ pañcabhir balaiḥ saptabhir bodhyaṅgair āryāṣṭāṅgamārgeṇādhyātmaśūnyatayā",
    "K03psp_6-8u:2176": " bahirdhāśūnyatayā adhyātmabahirdhāśūnyatayā yāvad abhāvasvabhāvaśūnyatayā āryasatyair",
    "K03psp_6-8u:2177": " abhijñābhir aṣṭabhir vimokṣair navabhir anupūrvavihārasamāpattibhiḥ sarvasamādhibhiḥ",
    "K03psp_6-8u:2178": " sarvadhāraṇīmukhair daśabalavaiśāradyapratisaṃvidāveṇikair buddhadharmair mahākaruṇayā",
    "K03psp_6-8u:2179": " yāvat sarvabuddhadharmair vivardhate,",
    "K03psp_6-8u:2180": " śūnyatāvimokṣamukhaṃ svalakṣaṇaśūnyatānimittavimokṣamukhaṃ svalakṣaṇaśūnyam apraṇihitavimokṣamukhaṃ",
    "K03psp_6-8u:2181": " svalakṣaṇaśūnyaṃ sa eṣu triṣu vimokṣamukheṣu śikṣamāṇo bodhisattvo mahāsattvaḥ pañcasūpādānaskandheṣu",
    "K03psp_6-8u:2182": " śikṣate dvādaśasv āyataneṣu śikṣate,",
    "K03psp_6-8u:2183": " aṣṭādaśasu dhātuṣu śikṣate,",
    "K03psp_6-8u:2184": " caturṣv āryasatyeṣu śikṣate,",
    "K03psp_6-8u:2185": " dvādaśāṅge pratītyasamutpāde śikṣate,",
    "K03psp_6-8u:2186": " adhyātmaśūnyatāyāṃ śikṣate,",
    "K03psp_6-8u:2187": " bahirdhāśūnyatāyāṃ śikṣate,",
    "K03psp_6-8u:2188": " adhyātmabahirdhāśūnyatāyāṃ śikṣate,",
    "K03psp_6-8u:2189": " yāvad abhāvasvabhāvaśūnyatāyāṃ (PSP_6-8:80)",
    "K03psp_6-8u:2190": " śikṣate, daśasu pāramitāsu śikṣate,",
    "K03psp_6-8u:2191": " daśasu bodhisattvabhūmiṣu śikṣate,",
    "K03psp_6-8u:2192": " smṛtyupasthānasamyakprahāṇarddhipādendriyabalabodhyaṅgamārgeṣu śikṣate,",
    "K03psp_6-8u:2193": " apramāṇadhyānārūpyavimokṣasamādhisamāpattidhāraṇīmukheṣu śikṣate,",
    "K03psp_6-8u:2194": " pañcasv abhijñāsu śikṣate,",
    "K03psp_6-8u:2195": " daśasu tathāgatabaleṣu śikṣate,",
    "K03psp_6-8u:2196": " caturṣu vaiśāradyeṣu śikṣate,",
    "K03psp_6-8u:2197": " catasṛṣu pratisaṃvitsu śikṣate,",
    "K03psp_6-8u:2198": " aṣṭādaśasv āveṇikeṣu buddhadharmeṣu śikṣate.",
    "K03psp_6-8u:2199": " atha khalv āyuṣmān subhūtir bhagavantam etad avocat:",
    "K03psp_6-8u:2200": " kathaṃ bhagavan bodhisattvo mahāsattvaḥ prajñāpāramitāyāṃ caran pañcasūpādānaskandheṣu śikṣate?",
    "K03psp_6-8u:2201": " bhagavān āha:",
    "K03psp_6-8u:2202": " iha subhūte bodhisattvo mahāsattvaḥ prajñāpāramitāyāṃ caran rūpaṃ jānāti,",
    "K03psp_6-8u:2203": " yathā rūpam utpadyate,",
    "K03psp_6-8u:2204": " yathā rūpaṃ nirudhyate,",
    "K03psp_6-8u:2205": " yā ca rūpasya tathatā.",
    "K03psp_6-8u:2206": " kathaṃ rūpaṃ prajānāti?",
    "K03psp_6-8u:2207": " atyantacchidrataś cātyantānṛtataś ca tadyathāpi nāma phenapiṇḍo 'sāraḥ,",
    "K03psp_6-8u:2208": " evaṃ rūpaṃ prajānāti. kathaṃ rūpasyotpādavyayau prajānāti?",
    "K03psp_6-8u:2209": " nāpi rūpaṃ kutaścid āgacchati nāpi rūpaṃ kvacid gacchati kutaścid āgamanato na kvacid gamanataḥ,",
    "K03psp_6-8u:2210": " evaṃ khalu subhūte rūpasyotpādavyayau prajānāti. kathaṃ rūpasya tathatāṃ prajānāti?",
    "K03psp_6-8u:2211": " na tathatotpadyate na nirudhyate nāgacchati na gacchati,",
    "K03psp_6-8u:2212": " na saṃkliśyate na vyavadāyate,",
    "K03psp_6-8u:2213": " na hānir na vṛddhir evaṃ tathatāṃ prajānāti,",
    "K03psp_6-8u:2214": " api tu khalu subhūte tathataiva sā yasmāt tathatety ucyate,",
    "K03psp_6-8u:2215": " naiva sāvitathatā na tathatety ucyate,",
    "K03psp_6-8u:2216": " evaṃ rūpasya tathatāṃ prajānāti.",
    "K03psp_6-8u:2217": " kathaṃ vedanāṃ prajānāti?",
    "K03psp_6-8u:2218": " tadyathāpi nāmodakabudbudā riktakā utpadyante vā nirudhyante vā,",
    "K03psp_6-8u:2219": " evaṃ vedanāṃ prajānāti. kathaṃ vedanāyā utpādavyayau prajānāti?",
    "K03psp_6-8u:2220": " na sā kutaścid āgacchati na kvacid gacchaty evaṃ vedanāyā utpādavyayau prajānāti. kathaṃ vedanāyās tathatāṃ prajānāti?",
    "K03psp_6-8u:2221": " sāpi tathatā avitathatānanyatathatā,",
    "K03psp_6-8u:2222": " evaṃ vedanāyās tathatāṃ prajānāti.",
    "K03psp_6-8u:2223": " kathaṃ saṃjñāṃ prajānāti?",
    "K03psp_6-8u:2224": " tadyathāpi nāma marīcyām udakam atyantatayā nopalabhyate,",
    "K03psp_6-8u:2225": " evaṃ saṃjñāṃ prajānāti. kathaṃ saṃjñāyā utpādavyayau prajānāti?",
    "K03psp_6-8u:2226": " na sā kutaścid āgacchati na kvacid gacchaty evaṃ saṃjñāyā utpādavyayau prajānāti. kathaṃ saṃjñāyās tathatāṃ (PSP_6-8:81)",
    "K03psp_6-8u:2227": " prajānāti? sāpi tathatāvitathatānanyatathatā,",
    "K03psp_6-8u:2228": " evaṃ saṃjñāyās tathatāṃ prajānāti.",
    "K03psp_6-8u:2229": " kathaṃ saṃskārān prajānāti?",
    "K03psp_6-8u:2230": " tadyathāpi nāma kadalyāṃ sāram atyantatayā nopalabhyate,",
    "K03psp_6-8u:2231": " evaṃ saṃskārān prajānāti. kathaṃ saṃskārāṇām utpādavyayau prajānāti?",
    "K03psp_6-8u:2232": " na te kutaścid āgacchanti na kvacic gacchanty evaṃ saṃskārāṇām utpādavyayau prajānāti. kathaṃ saṃskārāṇāṃ tathatāṃ prajānāti?",
    "K03psp_6-8u:2233": " sāpi tathatāvitathatānanyatathatā,",
    "K03psp_6-8u:2234": " evaṃ saṃskārāṇāṃ tathatāṃ prajānāti.",
    "K03psp_6-8u:2235": " kathaṃ vijñānaṃ prajānāti?",
    "K03psp_6-8u:2236": " tadyathāpi nāma māyākāranirmitaś caturaṅgo balakāya evaṃ vijñānaṃ prajānāti.",
    "K03psp_6-8u:2237": " kathaṃ vijñānasyotpādavyayau prajānāti?",
    "K03psp_6-8u:2238": " na tat kutaścid āgacchati na kvacid gacchati,",
    "K03psp_6-8u:2239": " evaṃ vijñānasyotpādavyatau prajānāti. kathaṃ vijñānasya tathatāṃ prajānāti?",
    "K03psp_6-8u:2240": " sāpi tathatāvitathatānanyatathatā,",
    "K03psp_6-8u:2241": " evaṃ vijñānasya tathatāṃ prajānāti.",
    "K03psp_6-8u:2242": " kathaṃ rūpāyatanaṃ prajānāti?",
    "K03psp_6-8u:2243": " rūpāyatanaṃ rūpāyatanasvabhāvena śūnyam,",
    "K03psp_6-8u:2244": " evaṃ śabdagandharasaspraṣṭavyāyatanāni,",
    "K03psp_6-8u:2245": " dharmāyatanaṃ dharmāyatanasvabhāvena śūnyaṃ,",
    "K03psp_6-8u:2246": " cakṣurāyatanaṃ cakṣurāyatanasvabhāvena śūnyam,",
    "K03psp_6-8u:2247": " evaṃ śrotraghrāṇajihvākāyāyatanāni,",
    "K03psp_6-8u:2248": " manaāyatanaṃ manaāyatanasvabhāvena śūnyam.",
    "K03psp_6-8u:2249": " kathaṃ rūpadhātuṃ prajānāti?",
    "K03psp_6-8u:2250": " rūpadhātū rūpadhātusvabhāvena śūnyaḥ,",
    "K03psp_6-8u:2251": " evaṃ śabdagandharasaspraṣṭavyadhātavaḥ,",
    "K03psp_6-8u:2252": " dharmadhātur dharmadhātusvabhāvena śūnyaḥ,",
    "K03psp_6-8u:2253": " cakṣurdhātuś cakṣurdhātusvabhāvena śūnyaḥ,",
    "K03psp_6-8u:2254": " evaṃ śrotraghrāṇajihvākāyadhātavaḥ,",
    "K03psp_6-8u:2255": " manodhātur manodhātusvabhāvena śūnyaḥ,",
    "K03psp_6-8u:2256": " cakṣurvijñānadhātuś cakṣurvijñānadhātusvabhāvena śūnyaḥ,",
    "K03psp_6-8u:2257": " cakṣuḥsaṃsparśadhātuś cakṣuḥsaṃsparśadhātusvabhāvena śūnyaḥ,",
    "K03psp_6-8u:2258": " cakṣuḥsaṃsparśapratyayavedanādhātuś cakṣuḥsaṃsparśapratyayavedanādhātusvabhāvena śūnyaḥ,",
    "K03psp_6-8u:2259": " evaṃ śrotraghrāṇajihvākāyo,",
    "K03psp_6-8u:2260": " manodhātur manodhātusvabhāvena śūnyaḥ,",
    "K03psp_6-8u:2261": " manovijñānadhātur manovijñānadhātusvabhāvena (PSP_6-8:82)",
    "K03psp_6-8u:2262": " śūnyaḥ, manaḥsaṃsparśadhātur manaḥsaṃsparśadhātusvabhāvena śūnyaḥ,",
    "K03psp_6-8u:2263": " manaḥsaṃsparśapratyayavedanādhātur manaḥsaṃsparśapratyayavedanādhātusvabhāvena śūnyaḥ,",
    "K03psp_6-8u:2264": " pṛthivīdhātuḥ pṛthivīdhātusvabhāvena śūnyaḥ,",
    "K03psp_6-8u:2265": " evam abdhātus tejodhātur vāyudhātur ākāśadhātur,",
    "K03psp_6-8u:2266": " vijñānadhātur vijñānadhātusvabhāvena śūnyaḥ pratītyasamutpādaḥ pratītyasamutpādasvabhāvena śūnyaḥ,",
    "K03psp_6-8u:2267": " avidyāvidyāsvabhāvena śunyā. evaṃ saṃskārā vijñānaṃ nāmarūpam ṣaḍāyatanaṃ sparśo vedanā tṛṣṇopādānaṃ bhavo jātir,",
    "K03psp_6-8u:2268": " jarāmaraṇaśokaparidevaduṣkhadaurmanasyopāyāsā jarāmaraṇaśokaparidevaduṣkhadaurmanasyopāyāsasvabhāvena śūnyāḥ.",
    "K03psp_6-8u:2269": " katham āyatanāni prajānāti?",
    "K03psp_6-8u:2270": " adhyātmikā dharmā adhyātmikair dharmaiḥ śūnyāḥ,",
    "K03psp_6-8u:2271": " bāhyā dharmā bāhyair dharmaiḥ śūnyāḥ. kathaṃ satyāni prajānāti?",
    "K03psp_6-8u:2272": " duṣkhasatyaṃ prajānāti,",
    "K03psp_6-8u:2273": " āryasatyaṃ prajānāti,",
    "K03psp_6-8u:2274": " dvayato vinirmuktam āryasatyaṃ prajānāti,",
    "K03psp_6-8u:2275": " advayato vinirmuktam āryasatyaṃ prajānāti,",
    "K03psp_6-8u:2276": " evaṃ samudayam evaṃ nirodham evaṃ duḥkhanirodhagāminī pratipadam.",
    "K03psp_6-8u:2277": " atha khalv āyuṣmān subhūtir bhagavantam etad avocat:",
    "K03psp_6-8u:2278": " yadi bhagavan bodhisattvo mahāsattvaḥ prajñāpāramitāyāṃ carann imān dharmān evaṃ parasparavibhinnān prajānāti tadā na nu bhagavan dharmadhātur vikopito bhavati.",
    "K03psp_6-8u:2279": " bhagavān āha:",
    "K03psp_6-8u:2280": " vikopitaḥ subhūte dharmadhātuḥ syād yadi dharmadhātur vinirmukto 'nyaḥ kaścid dharmaḥ syān,",
    "K03psp_6-8u:2281": " na subhūte dharmadhātur vinirmukto 'nyaḥ kaścid dharma upalabhyate,",
    "K03psp_6-8u:2282": " yady upalabhyeta syād dharmadhātuvikopanā. tat kasya hetoḥ?",
    "K03psp_6-8u:2283": " na hi subhūte tathāgatena vā tathāgataśrāvakeṇa vā dharmadhātur vinirmukto 'nyaḥ kaścid dharmā upalabdhaḥ,",
    "K03psp_6-8u:2284": " anupalabhya na prajñāpayati dhātuvinirmukto 'nyaḥ kaścid dharma uplabhyate,",
    "K03psp_6-8u:2285": " evaṃ khalu subhūte bodhisattvena mahāsattvena prajñāpāramitāyāṃ caratā dharmadhātau śikṣitavyam.",
    "K03psp_6-8u:2286": " atha khalv āyuṣmān subhūtir bhagavantam etad avocat:",
    "K03psp_6-8u:2287": " dharmadhātau bhagavan śikṣamāṇena bodhisattvena mahāsattvena kiṃ śikṣitaṃ bhavati?",
    "K03psp_6-8u:2288": " bhagavān aha:",
    "K03psp_6-8u:2289": " dharmadhātau śikṣamāṇena bodhisattvena mahāsattvena sarvadharmeṣu śikṣitaṃ bhavati. tat kasya hetoḥ?",
    "K03psp_6-8u:2290": " tathā hi subhūte sarvadharmā dharmadhātuḥ.",
    "K03psp_6-8u:2291": " subhūtir āha:",
    "K03psp_6-8u:2292": " kena kāraṇena bhagavan sarvadharmā dharmadhātuḥ?",
    "K03psp_6-8u:2293": " bhagavān āha:",
    "K03psp_6-8u:2294": " asaṃskṛto dhātur evaṃ khalu subhūte bodhisattvena mahāsattvena prajñāpāramitāyāṃ śikṣamāṇena dharmadhātau śikṣitaṃ bhavati.",
    "K03psp_6-8u:2295": " evam ukte āyuṣmān subhūtir bhagavantam etad avocat:",
    "K03psp_6-8u:2296": " yadi bhagavan sarvadharmā dharmadhātus tat kiṃ bodhisattvena mahāsattvena prajñāpāramitāyāṃ",
    "K03psp_6-8u:2297": " śikṣitavyaṃ dhyānapāramitāyāṃ śikṣitavyaṃ vīryapāramitāyāṃ śikṣitavyaṃ kṣāntipāramitāyāṃ",
    "K03psp_6-8u:2298": " śikṣitavyaṃ śīlapāramitāyāṃ śikṣitavyaṃ dānapāramitāyāṃ śikṣitavyam?",
    "K03psp_6-8u:2299": " kiṃ bodhisattvena mahāsattvena prathamadhyāne śikṣitavyaṃ dvitīyadhyāne śikṣitavyaṃ",
    "K03psp_6-8u:2300": " tṛtīyadhyāne śikṣitavyaṃ caturthadhyāne śikṣitavyaṃ maitryāṃ śikṣitavyaṃ karuṇāyāṃ",
    "K03psp_6-8u:2301": " śikṣitavyaṃ muditāyāṃ śikṣitavyam upekṣāyāṃ śikṣitavyam ākāśānantyāyatanasamāpattau",
    "K03psp_6-8u:2302": " vijñānānantyāyatanasamāpattav ākiñcanyāyatanasamāpattau naivasaṃjñānāsaṃjñāyatanasamāpattau śikṣitavyaṃ,",
    "K03psp_6-8u:2303": " śūnyatānimittāpraṇihitasamādhau śikṣitavyaṃ?",
    "K03psp_6-8u:2304": " kiṃ sarvaśūnyatāsu śikṣitavyaṃ vimokṣamukhasamādhidhāraṇīmukheṣu śikṣitavyaṃ smṛtyupasthānasamyakprahāṇarddhipādendriyabalabodhyaṅgamārgeṣu",
    "K03psp_6-8u:2305": " śikṣitavyaṃ daśabalavaiśāradyapratisaṃvidāveṇikabuddhadharmeṣu śikṣitavyaṃ mahākaruṇāyāṃ",
    "K03psp_6-8u:2306": " śikṣitavyam ṣaṭsv abhijñāsu śikṣitavyaṃ dvātriṃśan mahāpuruṣalakṣaṇapariniṣpattaye",
    "K03psp_6-8u:2307": " śikṣitavyam aśītyanuvyñjanapariniṣpattaye śikṣitavyam kṣatriyamahāśālakuleṣūpapattaye",
    "K03psp_6-8u:2308": " śikṣitavyaṃ brāhmaṇamahāśālakuleṣūpapattaye śikṣitavyaṃ gṛhapatimahāśālakuleṣūpapattaye",
    "K03psp_6-8u:2309": " śikṣitavyaṃ cāturmahārājakāyikānāṃ devānāṃ sabhāgatāyām upapattaye śikṣitavyaṃ trayastriṃśānāṃ",
    "K03psp_6-8u:2310": " yāmānāṃ tuṣitānān nirmāṇaratīnāṃ paranirmitavaśavartināṃ brahmapārṣadyānāṃ brahmapurohitānāṃ",
    "K03psp_6-8u:2311": " mahābrahmāṇāṃ parīttābhānām apramāṇābhānām ābhāsvarāṇāṃ parīttaśubhānām apramāṇaśubhānāṃ",
    "K03psp_6-8u:2312": " śubhakṛtsnānām (PSP_6-8:84)",
    "K03psp_6-8u:2313": " anabhrakānāṃ puṇyaprasavānāṃ bṛhatphalānāṃ śuddhāvāsānām aspṛhāṇām atapānāṃ sudṛśānāṃ",
    "K03psp_6-8u:2314": " sudarśanānām akaniṣṭhānāṃ devānāṃ sabhāgatāyām upapattaye śikṣitavyam. na ca tatropapattaye",
    "K03psp_6-8u:2315": " śikṣitavyam ākāśānantyāyatanānāṃ vijñānānantyāyatanānām ākiñcanyāyatanānāṃ naivasaṃjñānāsaṃjñāyatanānām",
    "K03psp_6-8u:2316": " upapattaye śikṣitavyaṃ,",
    "K03psp_6-8u:2317": " kiṃ prathamacittotpāde śikṣitavyaṃ,",
    "K03psp_6-8u:2318": " dvitīye tṛtīye caturthe pañcame ṣaṣṭe saptame 'ṣṭame navame kiṃ daśame cittotpāde śikṣitavyaṃ,",
    "K03psp_6-8u:2319": " kiṃ śrāvakabhūmau vā pratyekabuddhabhūmau vā bodhisattvabhūmau vā sattvaparipāke vā buddhakṣetrapariśodhane vā dhāraṇīmukheṣu vā śikṣitavyaṃ,",
    "K03psp_6-8u:2320": " kiṃ pratisaṃvitsu śikṣitavyaṃ,",
    "K03psp_6-8u:2321": " kiṃ bodhimārge śikṣitavyam,",
    "K03psp_6-8u:2322": " atra bodhimārge śikṣamāṇena sarvadharmāḥ sarvākārair jñātavyāḥ. na ca bhagavan dharmadhātāv",
    "K03psp_6-8u:2323": " ime vikalpās tasmāt mā haiva bhagavan bodhisattvo mahāsattvo viparyāseṣu caran na",
    "K03psp_6-8u:2324": " prapañcaṃ prapañcayet. tat kasya hetoḥ?",
    "K03psp_6-8u:2325": " na hi bhagavan dharmadhātāv ime vikalpā na ca dharmadhātau rūpaṃ na vedanā na saṃjñā",
    "K03psp_6-8u:2326": " na saṃskārā na vijñānaṃ na cānyatra rūpād dharmadhātur nānyatra vedanāyā nānyatra",
    "K03psp_6-8u:2327": " saṃjñāyā nānyatra saṃskārebhyo nānyatra vijñānād dharmadhātuḥ,",
    "K03psp_6-8u:2328": " rūpam eva dharmadhātuḥ dharmadhātur eva rūpaṃ,",
    "K03psp_6-8u:2329": " vedanaiva dharmadhātur dharmadhātur eva vedanā,",
    "K03psp_6-8u:2330": " saṃjñaiva dharmadhātur dharmadhātur eva saṃjñā,",
    "K03psp_6-8u:2331": " saṃskārā eva dharmadhātur dharmadhātur eva saṃskārāḥ,",
    "K03psp_6-8u:2332": " vijñānam eva dharmadhātur dharmadhātur eva vijñānaṃ,",
    "K03psp_6-8u:2333": " yathā madhyame parivartakṛtaṃ tathā sarvadharmā jñātavyāḥ.",
    "K03psp_6-8u:2334": " evam ukte bhagavān āyuṣmantaṃ subhūtim etad avocat:",
    "K03psp_6-8u:2335": " evam etat subhūte evam etad yathā vadasi,",
    "K03psp_6-8u:2336": " rūpam eva dharmadhātur dharmadhātur eva rūpam,",
    "K03psp_6-8u:2337": " evaṃ vedanā saṃjñā saṃskārā,",
    "K03psp_6-8u:2338": " vijñānam eva dharmadhātur dharmadhātur eva vijñānaṃ,",
    "K03psp_6-8u:2339": " yadi punaḥ subhūte bodhisattvo mahāsattvaḥ prajñāpāramitāyāṃ caran kañcid dharmaṃ",
    "K03psp_6-8u:2340": " dharmadhātuvmirmuktaṃ paśyen nānuttarāṃ samyaksaṃbodhim abhisaṃboddhuṃ pratiṣṭheta",
    "K03psp_6-8u:2341": " prajñāpāramitāyām evaṃ bodhisattvo mahāsattvaś caran sarvadharmāṇāṃ dharmadhātuṃ",
    "K03psp_6-8u:2342": " yathābhūtaṃ prajānāti,",
    "K03psp_6-8u:2343": " atas tān bodhisattvo mahāsattvaḥ prajñāpāramitāyāṃ caran sarvadharmān dharmadhātum eva jñātvānāmakāt (PSP_6-8:85)",
    "K03psp_6-8u:2344": " sarvadharmān nāmasaṃketena deśayatīdaṃ rūpam ime vedanāsaṃjñāsaṃskārā,",
    "K03psp_6-8u:2345": " idaṃ vijñānam ime skandhadhātvāyatanapratītyasamutpādāḥ pratītyasamutpādāḥ pratītyasamutpādāṅgāni,",
    "K03psp_6-8u:2346": " imāḥ pāramitāḥ,",
    "K03psp_6-8u:2347": " imāni śūnyatāmukhāni,",
    "K03psp_6-8u:2348": " ime bodhipakṣyā dharmā,",
    "K03psp_6-8u:2349": " imāny āryasatyāpramāṇadhyānārūpyavimokṣasamādhisamāpattidharaṇīmukhāni,",
    "K03psp_6-8u:2350": " imāni śūnyatānimittāpraṇihitāni,",
    "K03psp_6-8u:2351": " imā abhijñā,",
    "K03psp_6-8u:2352": " ime daśabalavaiśārady apratisaṃvidāveṇikabuddhadharmā,",
    "K03psp_6-8u:2353": " iyam anuttarā samyaksaṃbodhiḥ.",
    "K03psp_6-8u:2354": " iti saṃkleśavyavadānajñānaniveśanakarma",
    "K03psp_6-8u:2355": " tadyathāpi nāma subhūte dakṣo māyākāro māyākārāntevāsī vā sa kiṃcid eva dravyam adhiṣṭhāya vividhāni rūpagatāni darśayet,",
    "K03psp_6-8u:2356": " strīvigrahaṃ vā puruṣavigrahaṃ vā hastivigrahaṃ vāśvavigrahaṃ vā balīvardavigrahaṃ vā,",
    "K03psp_6-8u:2357": " udyānāni vā nagarāṇi vā ārāmaramaṇīyāni vā nadīramaṇīyakaṃ vā puṣkiriṇīramaṇīyakaṃ vā,",
    "K03psp_6-8u:2358": " tatra vividhāny āstaraṇapratyāstaraṇāni darśayet,",
    "K03psp_6-8u:2359": " puṣpadhūpagandhamālyagaṇāṃś ca khādanīyaṃ vā bhojanīyaṃ vā darśayet mahatā gītavāditena janaṃ ramayet,",
    "K03psp_6-8u:2360": " dānaṃ vā dadan śīlaṃ vā rakṣan kṣāntiṃ vā saṃpādayamāno vīryaṃ vārabhamāṇo dhyānaṃ",
    "K03psp_6-8u:2361": " vā samāpadyamānaḥ prajñāṃ vā bhāvayet. sa tatraibhir ākāraiḥ kṣatriyamahāśālakulāni",
    "K03psp_6-8u:2362": " vā brāhmaṇamahāśālakulāni vā gṛhapatimahāśālakulāni vā darśayec cāturmahārājākāyikān vā devān darśayet,",
    "K03psp_6-8u:2363": " sumeruṃ vā darśayet trayastriṃśān vā devān darśayed yāmān tuṣitān nirmāṇaratīn paranirmitavaśavartino",
    "K03psp_6-8u:2364": " brahmapārṣadyān brahmapurohitān mahābrahmāṇaḥ parīttābhān apramāṇān ābhāsvarān parīttaśubhān",
    "K03psp_6-8u:2365": " apramāṇaśubhān śubhakṛtsnān anabhrakān puṇyaprasavān bṛhatphalān śuddhāvāsān aspṛhān",
    "K03psp_6-8u:2366": " atapān sudṛśān sudarśanān akaniṣṭhān devān darśayed,",
    "K03psp_6-8u:2367": " ākāśānantyāyatanāni vā vijñānānantyāyatanāṃ vā ākiñcanyāyatanāṃ vā naivasaṃjñānāsaṃjñāyatanāṃ devān vā darśayed,",
    "K03psp_6-8u:2368": " rūpiṇaḥ srotaāpannān vā sakṛdāgāmino vānāgāmino vārhato vā pratyekabuddhān vā ye te bodhisattvā mahāsattvāḥ prathamacittotpādam upādāya dānapāramitāyāṃ",
    "K03psp_6-8u:2369": " śīlapāramitāyāṃ caranti,",
    "K03psp_6-8u:2370": " kṣāntipāramitāyāṃ caranti,",
    "K03psp_6-8u:2371": " vīryapāramitāyāṃ caranti,",
    "K03psp_6-8u:2372": " dhyānapāramitāyāṃ (PSP_6-8:86)",
    "K03psp_6-8u:2373": " caranti, prajñāpāramitāyāṃ caranti,",
    "K03psp_6-8u:2374": " yāvad daśamyāṃ bhūmau caranti,",
    "K03psp_6-8u:2375": " bodhisattvanyāmam avakrāmanti,",
    "K03psp_6-8u:2376": " te 'bhijñā abhinirharanti,",
    "K03psp_6-8u:2377": " tābhiś ca vikrīḍanti sattvāś ca paripācayanti,",
    "K03psp_6-8u:2378": " buddhakṣetraṃ ca pariśodhayanti,",
    "K03psp_6-8u:2379": " dhyānavimokṣasamādhisamāpattibhiś ca vikrīḍanti,",
    "K03psp_6-8u:2380": " tahtāgatabalāni niṣpādayanti,",
    "K03psp_6-8u:2381": " vaiśāradyāni vā pratisaṃvido vā mahāmaitrīṃ vā mahākaruṇāṃ vā niṣpādayanti,",
    "K03psp_6-8u:2382": " tān apy ādarśayet,",
    "K03psp_6-8u:2383": " sarvāṅgapratyaṅgesu paripūrṇaṃ vā buddhavigraham ādarśayet. tatra bālapṛthagjanāḥ sattvā evaṃ jānīyur,",
    "K03psp_6-8u:2384": " aho yāvat suśikṣito batāyaṃ manuṣya iva śobhanaṃ karoti,",
    "K03psp_6-8u:2385": " yad utaivaṃ janaṃ rameyati vividhañ ca rūpam ādarśayati,",
    "K03psp_6-8u:2386": " yāvad buddhavigrahaṃ vā vistaraśaḥ. ye khalu tatra manuṣyā bhavanti paṇḍitā medhāvino nipuṇās tadrūpayā mīmāṃsayā samanvāgatās teṣām evaṃ bhavati,",
    "K03psp_6-8u:2387": " āścaryam idam adbhuto dharmo,",
    "K03psp_6-8u:2388": " na cātra kaścid dharma upalabhyate,",
    "K03psp_6-8u:2389": " ayaṃ ca manuṣya imaṃ janapadam evam asaṃvidyamāneṣu dharmeṣu ramayati,",
    "K03psp_6-8u:2390": " tac cāsya jñānaṃ bhavaty adravye 'sminn eva jano dravyasaṃjñī. evam eva subhūte bodhisattvo",
    "K03psp_6-8u:2391": " mahāsattvaḥ prajñāpāramitāyāñ caran na kañcid dharmadhātuvinirmuktaṃ samanupaśyati",
    "K03psp_6-8u:2392": " prajñāpāramitāyāṃ carann upāyakauśalyena,",
    "K03psp_6-8u:2393": " na ca sattvam upalabhate na ca sattvaprajñaptiḥ.",
    "K03psp_6-8u:2394": " iti sattvārthayāthātmyaniveśanakarma",
    "K03psp_6-8u:2395": " sa ātmanā ca dānaṃ dadāti parāṃś ca dāne niyojayati,",
    "K03psp_6-8u:2396": " dānasya ca varṇaṃ bhāṣate,",
    "K03psp_6-8u:2397": " ye 'pi cānye dānaṃ dadāti teṣāṃ ca varṇavādī bhavati samanujñaḥ.",
    "K03psp_6-8u:2398": " ātmanā ca śīlaṃ rakṣati parāṃś ca śīle pratiṣṭhāpayati śīlasya ca varṇaṃ bhāṣate,",
    "K03psp_6-8u:2399": " ye 'pi cānye śīlaṃ rakṣanti,",
    "K03psp_6-8u:2400": " teṣāṃ ca varṇavādī bhavati samanujñaḥ.",
    "K03psp_6-8u:2401": " ātmanā ca kṣāntiṃ saṃpādayati parāṃś ca kṣāntau niyojayati,",
    "K03psp_6-8u:2402": " kṣānteś ca varṇaṃ bhāsate,",
    "K03psp_6-8u:2403": " ye 'pi cānye kṣāntiṃ saṃpādayanti,",
    "K03psp_6-8u:2404": " teṣāṃ ca varṇavādī bhavati samanujñaḥ.",
    "K03psp_6-8u:2405": " ātmanā ca vīryam ārabhate parāṃś ca vīrye niyojayati,",
    "K03psp_6-8u:2406": " vīryasya ca varṇaṃ bhāṣate,",
    "K03psp_6-8u:2407": " ye 'pi cānye vīryam ārabhante teṣāṃ ca varṇavādī bhavati samanujñaḥ.",
    "K03psp_6-8u:2408": " ātmanā ca dhyānaṃ samāpadyate,",
    "K03psp_6-8u:2409": " parāṃś ca dhyāne pratiṣṭhāpayati,",
    "K03psp_6-8u:2410": " dhyānasya ca varṇaṃ bhāṣate,",
    "K03psp_6-8u:2411": " ye 'pi cānye dhyānaṃ samāpadyante teṣāṃ (PSP_6-8:87)",
    "K03psp_6-8u:2412": " ca varṇavādī bhavati samanujñaḥ.",
    "K03psp_6-8u:2413": " ātmanā ca prajñāṃ bhāvayati parāṃś ca prajñāyāṃ niyojayati,",
    "K03psp_6-8u:2414": " prajñāyāś ca varṇaṃ bhāṣate,",
    "K03psp_6-8u:2415": " ye 'pi cānye prajñāṃ bhāvayanti teṣāṃ ca varṇavādī bhavati samanujñaḥ.",
    "K03psp_6-8u:2416": " iti ṣaṭpāramitāniveśanakarma",
    "K03psp_6-8u:2417": " ātmanā ca daśakuśalān karmapathān samādāya vartate,",
    "K03psp_6-8u:2418": " parāṃś ca daśakuśaleṣu karmapatheṣu samādāpayati,",
    "K03psp_6-8u:2419": " daśānāṃ ca kuśalānāṃ karmapathānāṃ varṇaṃ bhāṣate,",
    "K03psp_6-8u:2420": " ye 'pi cānye daśakuśalān karmapathān samādāya vartante teṣāṃ ca varṇavādī bhavati samanujñaḥ.",
    "K03psp_6-8u:2421": " ātmanā ca pañcaśikṣāpadasamādāne vartate,",
    "K03psp_6-8u:2422": " parāṃś ca pañcaśikṣāpadasamādāne samādāpayati,",
    "K03psp_6-8u:2423": " pañcānāñ ca śikṣāpadānāṃ varṇaṃ bhāṣate,",
    "K03psp_6-8u:2424": " ye 'pi cānye pañcaśikṣāpadasamādāne vartante teṣāṃ varṇavādī bhāvati samanujñaḥ.",
    "K03psp_6-8u:2425": " ātmanā cāryāṣṭāṅgasamanvāgataṃ poṣadham upavasati,",
    "K03psp_6-8u:2426": " parāṃś cāryāṣṭāṅgasamanvāgate poṣadhe samādāpayaty āryāṣṭāṅgasamanvāgatasya ca poṣadhasya varṇaṃ bhāṣate,",
    "K03psp_6-8u:2427": " ye 'pi cānye āryāṣṭāṅgasamanvāgataṃ poṣadham upavasanti teṣāñ ca varṇavādī bhavati samanujñaḥ.",
    "K03psp_6-8u:2428": " ātmanā cāpramāṇadhyānārūpyavimokṣasamādhisamāpattidhāraṇīmukhāni samāpadyate,",
    "K03psp_6-8u:2429": " parāṃś cāpramāṇadhyānārūpyavimokṣasamādhisamāpattidhāraṇīmukheṣu niyojayaty apramāṇadhyānārūpyavimokṣasamādhisamāpattidhāraṇīmukhāṇāṃ ca varṇaṃ",
    "K03psp_6-8u:2430": " ye 'pi cānye 'pramāṇadhyānārūpyavimokṣasamādhisamāpttidhāraṇīmukhāni samāpadyante teṣāṃ ca varṇavādī bhavati samanujñaḥ.",
    "K03psp_6-8u:2431": " ātmanā ca saptatriṃśadbodhipakṣyān dharmān bhāvayati,",
    "K03psp_6-8u:2432": " parāṃś ca saptatriṃśadbodhipakṣyeṣu dharmeṣu niyojayati,",
    "K03psp_6-8u:2433": " saptatriṃśadbodhipakṣyāṇāñ ca dharmāṇāṃ varṇaṃ bhāṣate,",
    "K03psp_6-8u:2434": " ye 'pi cānye saptatriṃśadbodhipakṣyeṣu dharmeṣu pravartante teṣāṃ ca varṇavādī bhavati samanujñaḥ.",
    "K03psp_6-8u:2435": " ātmanā ca śūnyatānimittāpraṇihitāni bhāvayati,",
    "K03psp_6-8u:2436": " parāṃś ca śūnyatānimittāpraṇihiteṣu niyojayati,",
    "K03psp_6-8u:2437": " śūnyatānimittāpraṇihitānāṃ ca varṇaṃ (PSP_6-8:88)",
    "K03psp_6-8u:2438": " bhāṣate, ye 'pi cānye śūnyatānimittāpraṇihitāni bhāvayanti teṣāñ ca varṇavādī bhavati samanujñaḥ.",
    "K03psp_6-8u:2439": " ātmanā ca catvāry āryasatyāni bhāvayati,",
    "K03psp_6-8u:2440": " parāṃś ca caturṣv āryasatyeṣu niyojayati,",
    "K03psp_6-8u:2441": " caturṇāñ cāryasatyānāṃ varṇaṃ bhāṣate,",
    "K03psp_6-8u:2442": " ye 'pi cānye catvāry āryāsatyāni bhāvayanti teṣāṃ ca varṇavādī bhavati samanujñaḥ.",
    "K03psp_6-8u:2443": " ātmanā ca pañcābhijñā niṣpādayati,",
    "K03psp_6-8u:2444": " parāṃś ca pañcasv abhijñāsu niyojayati,",
    "K03psp_6-8u:2445": " pañcānāṃ cābhijñānāṃ varṇaṃ bhāṣate,",
    "K03psp_6-8u:2446": " ye 'pi cānye pañcābhijñā niṣpādayanti teṣāṃ ca varṇavādī bhavati samanujñaḥ.",
    "K03psp_6-8u:2447": " ātmanā ca daśabalavaiśāradyapratisaṃvidāveṇikān buddhadharmān bhāvayati,",
    "K03psp_6-8u:2448": " parāṃś ca daśabalavaiśāradyapratisaṃvidāveṇikabuddhadharmeṣu niyojayati,",
    "K03psp_6-8u:2449": " daśabalavaiśāradyapratisaṃvidāveṇikabuddhadharmāṇāṃ varṇaṃ bhāsate,",
    "K03psp_6-8u:2450": " ye 'pi cānye daśabalavaiśāradyapratisaṃvidāveṇikabuddhadharmān bhāvayanti,",
    "K03psp_6-8u:2451": " teṣāṃ ca varṇavādī bhavati samanujñaḥ.",
    "K03psp_6-8u:2452": " ātmanā ca mahākaruṇāṃ bhāvayati,",
    "K03psp_6-8u:2453": " parāṃś ca mahākaruṇāyāṃ niyojayati,",
    "K03psp_6-8u:2454": " mahākaruṇāyāś ca varṇaṃ bhāsate,",
    "K03psp_6-8u:2455": " ye 'pi cānye mahākaruṇāṃ bhāvayanti teṣāṃ ca varṇavādī bhavati samanujñaḥ.",
    "K03psp_6-8u:2456": " ātmanā ca dvātriṃśanmahāpuruṣalakṣaṇāśītyanuvyañjanāni niṣpādayati,",
    "K03psp_6-8u:2457": " parāṃś ca dvātriṃśanmahāpuruṣalakṣaṇāśītyanuvyañjaneṣu niyojayati,",
    "K03psp_6-8u:2458": " dvātriṃśadmahāpuruṣalakṣaṇāśītyanuvyañjanānāṃ ca varṇaṃ bhāṣate,",
    "K03psp_6-8u:2459": " ye 'pi cānye dvātriṃśanmahāpurṣalakṣaṇāśītyanuvyañjanāni niṣpādayanti teṣāñ ca varṇavādī bhavati samanujñaḥ.",
    "K03psp_6-8u:2460": " iti buddhamārganiveśanakarma",
    "K03psp_6-8u:2461": " yadi subhūte na dharmadhātur yathā pūrvaṃ tathā paścāt tathā madhye na bodhisattvo mahāsattva upāyakauśalyena dharmadhātuṃ śodhayet,",
    "K03psp_6-8u:2462": " na sattvāṃś ca paripācayet. yasmāt tarhi subhūte dharmadhātur yathaiva pūrvaṃ tathāiva",
    "K03psp_6-8u:2463": " paścāt tathāiva madhye tasmāt tarhi subhūte bodhisattvo mahāsattvaḥ prajñāpāramitāyāṃ",
    "K03psp_6-8u:2464": " caran sattvānām arthāya bodhisattvacaryāṃ carati.",
    "K03psp_6-8u:2465": " subhūtir āha:",
    "K03psp_6-8u:2466": " yadi bhagavann atyantatayā sattvo nopalabhyate na ca sattvaprajñaptiḥ. kasyārthāya bodhisattvo mahāsattvaḥ prajñāpāramitāyāṃ carati?",
    "K03psp_6-8u:2467": " evam ukte bhagavān āyuṣmantaṃ subhūtim etad avocat:",
    "K03psp_6-8u:2468": " bhūtakotiṃ subhūte 'pramāṇīkṛtya bodhisattvo mahāsattvaḥ prajñāpāramitāyāṃ carati,",
    "K03psp_6-8u:2469": " yadi subhūte anyā bhūtakoṭiḥ syād anyā sattvakoṭir na bodhisattvo mahāsattvaḥ prajñāpāramitāyāṃ carati,",
    "K03psp_6-8u:2470": " yasmāt tarhi subhūte nānyā bhūtakoṭir nānyā sattvakoṭis tasmād bodhisattvo mahāsattvaḥ satttvānām arthāya prajñāpāramitāyāṃ carati,",
    "K03psp_6-8u:2471": " prajñāpāramitāyāṃ subhūte bodhisattvo mahāsattvaś caran bhūtakoṭyavikopanāyai sattvān bhūtakoṭyāṃ pratiṣṭhāpayati.",
    "K03psp_6-8u:2472": " evam ukte āyuṣmān subhūtir bhagavantam etad avocat:",
    "K03psp_6-8u:2473": " yadi bhagavan bhūtakoṭiḥ sattvakoṭiḥ,",
    "K03psp_6-8u:2474": " kiṃ punar bhagavan bhūtakoṭir bhūtakoṭyāṃ pratiṣṭhet?",
    "K03psp_6-8u:2475": " yadi bhagavan bhūtakoṭir bhūtakoṭyāṃ pratiṣṭhet,",
    "K03psp_6-8u:2476": " tataḥ svabhāvaḥ svabhāve 'smin pratiṣṭhet,",
    "K03psp_6-8u:2477": " na ca bhagavan svabhāvaḥ svabhāve 'smin pratiṣṭhet,",
    "K03psp_6-8u:2478": " tat kathaṃ bodhisattvo mahāsattvaḥ prajñāpāramitāyāṃ caran sattvān bhūtakoṭyāṃ pratiṣṭhāpayati?",
    "K03psp_6-8u:2479": " evam ukte bhagavān āyuṣmantaṃ subhūtim etad avocat:",
    "K03psp_6-8u:2480": " na subhūte bhūtakoṭir bhūtakoṭyāṃ pratiṣṭhet,",
    "K03psp_6-8u:2481": " na ca svabhāvaḥ svabhāve 'smin pratiṣṭhet,",
    "K03psp_6-8u:2482": " api tu khalu subhūte bodhisatttvo mahāsattvaḥ prajñāpāramitāyāṃ carann upāyakauśalyena sattvān bhūtakoṭyāṃ pratiṣṭhāpayati,",
    "K03psp_6-8u:2483": " na cānyā bhūtakoṭir anyā sattvakoṭir iti hi subhūte bhūtakoṭiś ca sattvakoṭiś cādvayam etad advaidhīkāram.",
    "K03psp_6-8u:2484": " evam ukte āyuṣmān subhūtir bhagavantam etad avocat:",
    "K03psp_6-8u:2485": " katamad bhagavan bodhisattvānāṃ mahāsattvānām upāyakauśalyaṃ yenopāyakauśalyena samanvāgato",
    "K03psp_6-8u:2486": " bodhisattvo mahāsattvaḥ prajñāpāramitāyāṃ caran sattvān bhūtakoṭyāṃ pratiṣṭhāpayati",
    "K03psp_6-8u:2487": " na ca bhūtakoṭiṃ vikopayati?",
    "K03psp_6-8u:2488": " evam ukte bhagavān āyuṣmantaṃ subhūtim etad avocat:",
    "K03psp_6-8u:2489": " iha subhūte bodhisattvo mahāsattvaḥ prajñāpāramitāyāṃ caran prathamacittotpādam upādāya sattvān dāne pratiṣṭhāpayati,",
    "K03psp_6-8u:2490": " dāne pratiṣṭhāpya tasya dānasya pūrvāntāparāntam ācaṣṭe yathaiva tad dānaṃ pūrvāntataḥ śūnyam aparāntataḥ śūnyaṃ madhyataḥ śūnyaṃ tat tathā tad dānaphalam api śūnyaṃ,",
    "K03psp_6-8u:2491": " deyam api śūnyaṃ,",
    "K03psp_6-8u:2492": " dānapatir api śūnyo,",
    "K03psp_6-8u:2493": " dāyako 'pi dāyakasvabhāvena śūnyaḥ,",
    "K03psp_6-8u:2494": " pratigrāhako 'pi pratigrāhakasvabhāvena śūnyaḥ. (PSP_6-8:90)",
    "K03psp_6-8u:2495": " evaṃ kulaputra sarva ete dharmā bhūtakoṭyāṃ na saṃvidyante,",
    "K03psp_6-8u:2496": " mā cānyad dānaṃ mansyase,",
    "K03psp_6-8u:2497": " 'nyad dānapatiṃ maṃsyase,",
    "K03psp_6-8u:2498": " 'nyad dānaphalaṃ maṃsyase,",
    "K03psp_6-8u:2499": " 'nyaṃ pratigrāhakaṃ maṃsyase,",
    "K03psp_6-8u:2500": " 'nyāṃ bhūtakoṭiṃ maṃsyase,",
    "K03psp_6-8u:2501": " yatas tvaṃ kulaputra nānyad dānaṃ maṃsyase,",
    "K03psp_6-8u:2502": " nānyaṃ dānapatiṃ maṃsyase,",
    "K03psp_6-8u:2503": " nānyaṃ dānaphalaṃ maṃsyase,",
    "K03psp_6-8u:2504": " nānyaṃ pratigrāhakaṃ maṃsyase,",
    "K03psp_6-8u:2505": " nānyāṃ bhūtakoṭiṃ maṃsyase,",
    "K03psp_6-8u:2506": " tatas ta etad dānam amṛtāvahaṃ bhaviṣyaty amṛtaphalam amṛtaparyavasānam,",
    "K03psp_6-8u:2507": " etena ca tvaṃ dānena mā rūpaṃ pratigrahīṣyasi,",
    "K03psp_6-8u:2508": " mā vedanāṃ mā saṃjñāṃ mā saṃskārāṃ,",
    "K03psp_6-8u:2509": " mā vijñānaṃ pratigrahīṣyasi. tat kasya hetoḥ?",
    "K03psp_6-8u:2510": " tathā hi tavaitad dānaṃ śūnyaṃ dānasvabhāvena,",
    "K03psp_6-8u:2511": " phalam api phalasvabhāvena śūnyaṃ,",
    "K03psp_6-8u:2512": " pratigrāhako 'pi pratigrāhakasvabhāvena śūnyaḥ,",
    "K03psp_6-8u:2513": " na ca śūnyatāyāṃ dānam upalabhyate,",
    "K03psp_6-8u:2514": " na dānaphalam upalabhyate,",
    "K03psp_6-8u:2515": " na pratigrāhaka upalabhyate. tat kasya hetoḥ?",
    "K03psp_6-8u:2516": " tathā hy atyantatayā sarva ete dharmāḥ svabhāvena śūnyāḥ.",
    "K03psp_6-8u:2517": " punar aparaṃ subhūte bodhisattvo mahāsattvaḥ prajñāpāramitāyāṃ carann upāyakauśalyena sattvān śīle pratiṣṭhāpayati,",
    "K03psp_6-8u:2518": " ehi tvaṃ kulaputra prāṇātipātaṃ prahāya praṇātipātāt prativirato bhava,",
    "K03psp_6-8u:2519": " evam adattādānāt kāmamithyācārāt mṛṣāvādāt paiśūnyāt paruṣavacanād abaddhapralāpād abhidhyāyā vyāpādād ehi tvaṃ kulaputra mithyādṛṣṭiṃ prahāya mithyādṛṣṭheḥ prativirato bhava,",
    "K03psp_6-8u:2520": " naiṣāṃ kulaputra dharmāṇāṃ kaścit svabhāvo vidyate yathā tvayā kalpito 'haṃ tat kulaputropaparīkṣe svabhāvaṃ,",
    "K03psp_6-8u:2521": " katama eṣa dharmaḥ prāṇo nāma yo jīvitād vyaparopyate yena vā vyaparopyate?",
    "K03psp_6-8u:2522": " evam adattādānaṃ kāmamithyācārā mṛṣāvādaḥ paiśūnyaṃ paruṣavacanam abaddhapralāpo 'bhidhyā vyāpādaḥ,",
    "K03psp_6-8u:2523": " katama eṣa dharmo mithyādṛṣṭir nāma yo vā mithyāṃ paśyaty?",
    "K03psp_6-8u:2524": " anena subhūte upāyakauśalyena samanvāgato bodhisattvo mahāsattvaḥ prajñāpāramitāyāṃ caran sattvān paripācayati,",
    "K03psp_6-8u:2525": " tasya dānasya ca śīlasya ca phalam ākāṅkṣate,",
    "K03psp_6-8u:2526": " tad api dānaphalaṃ ca śīlaphalaṃ ca svabhāvena śūnyaṃ,",
    "K03psp_6-8u:2527": " tataḥ sa kulaputro 'nuttrastasya dānaphalasya ca śīlaphalasya ca phalaṃ svabhāvena śūnyaṃ viditvā (PSP_6-8:91)",
    "K03psp_6-8u:2528": " tatra nābhiniviśate anabhiniveśamāno 'vikṣepam utpādya prajñām utpādayati,",
    "K03psp_6-8u:2529": " yayā prajñayā sarvānuśayaparyutthānāni cchitvānupadhiśeṣe nirvāṇadhātau parinirvāti lokavyavahāreṇa na punaḥ paramārthena. tat kasya hetoḥ?",
    "K03psp_6-8u:2530": " na hi śūnyatāyāṃ kaścid dharma upalabhyate yaḥ parinirvāyād yena ca parmirvāyād,",
    "K03psp_6-8u:2531": " api tu khalu punar etad eva tat parinirvāṇaṃ yad utātyantaśūnyatā.",
    "K03psp_6-8u:2532": " punar aparaṃ subhūte bodhisattvo mahāsattvaḥ parasattvān parapudgalān,",
    "K03psp_6-8u:2533": " kṣudhān vyāpannacittān dṛṣṭvā evam avavadaty anuśāsti,",
    "K03psp_6-8u:2534": " ehi tvaṃ kulaputra kṣāntiṃ saṃpādaya kṣamī ca bhavaśūrato dātacitto 'dhivāsanajātīyo yatra tvaṃ vyāpadyase sarva ete dharmāḥ prakṛtiśūnyā hantopaparīkṣasva",
    "K03psp_6-8u:2535": " kulaputra kutrāhaṃ vyāpadye?",
    "K03psp_6-8u:2536": " ko vā vyāpadyate?",
    "K03psp_6-8u:2537": " kasya vā vyāyadyate?",
    "K03psp_6-8u:2538": " sarva ete dharmāḥ prakṛtiśūnyā,",
    "K03psp_6-8u:2539": " yā ca prakrtiśūnyatā na sā jātu na śūnyatā,",
    "K03psp_6-8u:2540": " sā ca na tathāgataiḥ krtā,",
    "K03psp_6-8u:2541": " na pratyekabuddhair na śrāvakair na bodhisattvair na devair na nāgair na yakṣair",
    "K03psp_6-8u:2542": " na gandharvair nāsurair na garuḍair na kiṃnarair na mahoragair na caturbhir mahārājair",
    "K03psp_6-8u:2543": " na śakreṇa devānām indreṇa na yāmena devaputreṇa na tuṣitena devaputreṇa na nirmāṇaratinā",
    "K03psp_6-8u:2544": " devaputrair na paranirmitavaśavartinā devaputrair na brahmapārṣadyair na brahmapurohitair",
    "K03psp_6-8u:2545": " na mahābrahmabhir na parīttābhair nāpramāṇābhair nābhāsvarair na parīttaśubhair nāpramāṇaśubhair",
    "K03psp_6-8u:2546": " na śubhakṛtsnair nānabhrakair na puṇyaprasavair na bṛhatphalair na śuddhāvasair nātapair",
    "K03psp_6-8u:2547": " na sudṛśair na sudarśanair nākaniṣṭhair devaputrair nākāśānantyāyatanair na vijñānānantyāyatanair",
    "K03psp_6-8u:2548": " nākiñcanyāyatanair na naivasaṃjñānāsaṃjñāyatanaiḥ kṛtā hanta kulaputropaparīkṣasva kutrāhaṃ vyāpadye?",
    "K03psp_6-8u:2549": " ko vā vyāpadyate?",
    "K03psp_6-8u:2550": " kasya vā vyāpadyate?",
    "K03psp_6-8u:2551": " sarva ete dharmāḥ prakṛtiśūnyā na ca śūnyatā kasyacid antike vyāpadyate,",
    "K03psp_6-8u:2552": " evaṃ khalu subhūte bodhisattvo mahāsattvaḥ prajñāpāramitāyāṃ caran sattvān prakṛtiśūnyatāyāṃ",
    "K03psp_6-8u:2553": " niyojayaty ayaṃ hetur idaṃ phalaṃ prakṛtiśūnyatāyāṃ niyojayann anupūrveṇa yāvad anuttarāyāṃ",
    "K03psp_6-8u:2554": " samyaksaṃbodhau saṃdarśayati samādāpayati niveśayati pratiṣṭhāpayati,",
    "K03psp_6-8u:2555": " tat punar lokavyavahāreṇa na (PSP_6-8:92)",
    "K03psp_6-8u:2556": " punaḥ paramārthena. tat kasya hetoḥ?",
    "K03psp_6-8u:2557": " na hi prakṛtiśūnyatāyāṃ kaścid asti yo vā prāpnuyād yena vā prāpnuyād yatra vā prāpnuyād",
    "K03psp_6-8u:2558": " iyaṃ subhūte bhūtakoṭir yad uta prakṛtiśūnyatā yatra bodhisattvo mahāsattvaḥ prajñāpāramitāyāṃ",
    "K03psp_6-8u:2559": " carati sattvānāṃ kṛtaśo nātra sattva upalabhyate na sattvaprajñaptiḥ. tat kasya hetoh?",
    "K03psp_6-8u:2560": " sattvaviviktatā hi sarvadharmāḥ.",
    "K03psp_6-8u:2561": " punar aparaṃ subhūte bodhisattvo mahāsattvaḥ prajñāpāramitāyāṃ carann upāyakauśalyena samanvāgataḥ sattvān hīnavīryān dṛṣṭvā kāyike ca caitasike ca vīrye samādāpayati,",
    "K03psp_6-8u:2562": " na kulaputra prakṛtiśūnyatāyāṃ kasyacid dharmasya saṃsīdanā vidyate yatra vā saṃsīded yena vā saṃsīded yo vā saṃsīdyet,",
    "K03psp_6-8u:2563": " sarva ete dharmāḥ prakṛtiśūnyāḥ śūnyatā nātivartate hantedānīṃ kāyikaṃ ca caitasikañ",
    "K03psp_6-8u:2564": " ca vīryaṃ janayitvā kauśīdyam avasṛjya kuśala eva karmaṇy udyacchasva yadi vā dāne",
    "K03psp_6-8u:2565": " yadi vā śīle yadi vā kṣāntau yadi vā vīrye yadi vā dhyāne yadi vā prajñāyāṃ yadi",
    "K03psp_6-8u:2566": " vā dhyānavimokṣasamādhisamāpattidhāraṇīmukheṣu yadi vā smṛtyupasthānasamyakprahāṇarddhipādendriyabalabodhyaṅgamārgeṣu",
    "K03psp_6-8u:2567": " yadi vā śūnyatānimittāpraṇihiteṣu yadi vāryasatyeṣu yadi vādhyātmaśūnyatāyāṃ yadi",
    "K03psp_6-8u:2568": " vā bahirdhāśūnyatāyāṃ yadi vādhyātmabahirdhāśūnyatāyāṃ yadi vā yāvad abhāvasvabhāvaśūnyatāyāṃ",
    "K03psp_6-8u:2569": " yadi vābhijñāsu yadi vā daśabalavaiśāradyapratisaṃvidāveṇikabuddhadharmeṣu yadi vā",
    "K03psp_6-8u:2570": " yāvat sarvadharmeṣu sarvān etān kulaputra dharmān anāvaraṇān prekṣasva svalakṣaṇaśūnyatayā",
    "K03psp_6-8u:2571": " na hy anāvaraṇeṣu dharmeṣu kasyacit saṃsīdanā vidyate,",
    "K03psp_6-8u:2572": " evaṃ khalu subhūte bodhisattvo mahāsattvaḥ prajñāpāramitāyāṃ caran prakṛtiśūnyatāyāṃ sattvān samādāpayati niveśayati pratiṣṭhāpayati,",
    "K03psp_6-8u:2573": " tathā ca pratiṣṭhāpayati yathā dvayan na saṃvidyate. tat kasya hetoḥ?",
    "K03psp_6-8u:2574": " advayā hi prakṛtiśūnyatādvaidhīkārā,",
    "K03psp_6-8u:2575": " na hy advayo dharmaḥ kvacit kauśīdyam āpadyate.",
    "K03psp_6-8u:2576": " punar aparaṃ subhūte bodhisattvo mahāsattvaḥ prajñāpāramitāyāṃ caran prakṛtiśūnyatayā vīryasattvān avatārayaty anuśāsti,",
    "K03psp_6-8u:2577": " ehi tvaṃ kulaputra vīryam ārabhasva yadi vā dāne yadi vā śīle yadi vā kṣāntau yadi",
    "K03psp_6-8u:2578": " vā vīrye yadi vā dhyāne yadi vā prajñāyāṃ yadi vā smṛtyupasthānasamyakprahāṇarddhipādendriyabalabodhyaṅgamārgeṣu (PSP_6-8:93)",
    "K03psp_6-8u:2579": " yadi vā vimokṣasamādhisamāpattidhāraṇīmukheṣu yadi vā daśatathāgatabaleṣu yadi vā",
    "K03psp_6-8u:2580": " caturṣu vaiśāradyeṣu yadi vā catasṛṣu pratisaṃvitsu yadi vā mahākaruṇāyāṃ yadi vāṣṭādaśasv",
    "K03psp_6-8u:2581": " āveṇikeṣu buddhadharmeṣu mā etān dharmān dvayato manasikuru mādvayataḥ. tat kasya hetoḥ?",
    "K03psp_6-8u:2582": " prakṛtiśūnyā hy ete dharmā na hi prakṛtiśūnyatā dvayato mānasikartavyā nādvayataḥ,",
    "K03psp_6-8u:2583": " evaṃ khalu subhūte bodhisattvo mahāsattvaḥ prajñāpāramitāyāṃ carann upāyakauśalyena bodhisattvacaryāṃ caran sattvān paripācayati,",
    "K03psp_6-8u:2584": " sattvān paripācyānupūrveṇa srotaāpattiphale pratiṣṭhāpayati,",
    "K03psp_6-8u:2585": " sakṛdāgāmiphale pratiṣṭhāpayati,",
    "K03psp_6-8u:2586": " anāgāmiphale pratiṣṭhāpayaty arhattve pratiṣṭhāpayati,",
    "K03psp_6-8u:2587": " pratyekabodhau pratiṣṭhāpayaty anuttarāyāṃ samyaksaṃbodhau pratiṣṭhāpayati.",
    "K03psp_6-8u:2588": " punar aparaṃ subhūte bodhisattvo mahāsattvaḥ prajñāpāramitāyāṃ caran sattvānām arthaṃ karoty upāyakauśalyena dhyānabhāvanāyām evāvatārayati,",
    "K03psp_6-8u:2589": " ehi tvaṃ kulaputra dhyānaṃ bhāvaya mā ca vikṣepasaṃjñī bhava. tat kasya hetoh?",
    "K03psp_6-8u:2590": " prakṛtiśūnyā hy ete dharmā na ca prakṛtiśūnyatāyāṃ kaścid dharma upalabhyate yo vikṣepyate vā ekāgrī bhavati vā,",
    "K03psp_6-8u:2591": " sa tvam atra dhyāne sthitvā yad yad evaṃ kuśalaṃ karma kariṣyasi kāyena vā vācā vā manasā vā,",
    "K03psp_6-8u:2592": " yadi vā dānan dāsyasi yadi vā śīlaṃ rakṣasi yadi vā kṣāntiṃ saṃpādayiṣyati,",
    "K03psp_6-8u:2593": " yadi vā vīryam ārabhase yadi vā dhyānam utpādayiṣyasi yadi vā prajñā bhāvayiṣyasi,",
    "K03psp_6-8u:2594": " yadi vā smṛtyupasthānasamyakprahāṇarddhipādendriyabalabodhyaṅgamārgāṃ bhāvayiṣyasi,",
    "K03psp_6-8u:2595": " yadi vā vimokṣasamādhisamāpattidhāraṇīmukhāni,",
    "K03psp_6-8u:2596": " yadi vāryasatyāpramāṇadhyānārūpyasamādhisamāpattīr yadi vābhijñā yadi vā daśabalavaiśāradyapratisamvido",
    "K03psp_6-8u:2597": " yadi vā mahāmaitrī yadi vā mahākaruṇā yadi vāṣṭādaśāveṇikān buddhadharmān yadi vā",
    "K03psp_6-8u:2598": " dvātriṃśanmahāpuruṣalakṣaṇāni yadi vāśītyanuvyañjanāni yadi vā śrāvakamārgaṃ yadi",
    "K03psp_6-8u:2599": " vā pratyekabuddhamārgaṃ yadi vā bodhisattvamārgaṃ yadi vā buddhamārgaṃ yadi vā srotaāpattiphalaṃ",
    "K03psp_6-8u:2600": " yadi vā sakṛdāgāmiphalaṃ yadi vānāgāmiphalaṃ yadi vārhattvaṃ yadi vā pratyekabodhiṃ",
    "K03psp_6-8u:2601": " yadi vā (PSP_6-8:94)",
    "K03psp_6-8u:2602": " sarvākārajñatāṃ yadi vā sattvān paripācayiṣyasi yadi vā buddhakṣetraṃ pariśodhayiṣyasi,",
    "K03psp_6-8u:2603": " tasya te ime kuśalā dharmā alpakṛcchreṇa prādurbhaviṣyanti prakṛtiśūnyatāyāṃ carataḥ,",
    "K03psp_6-8u:2604": " evaṃ khalu subhūte bodhisattvo mahāsattvaḥ prajñāpāramitāyāṃ carann upāyakauśalyena sattvānām arthaṃ karoti,",
    "K03psp_6-8u:2605": " prathamacittotpādam upādāya na jātv akarmako 'bhūt,",
    "K03psp_6-8u:2606": " kiṃ kuśalagaveṣī sattvānām arthaṃ kurvan buddhakṣetreṇa buddhakṣetraṃ satatasamitaṃ saṃkrāmati,",
    "K03psp_6-8u:2607": " buddhān bhagavataḥ paryupāste,",
    "K03psp_6-8u:2608": " yaṃ ca teṣāṃ buddhānāṃ bhagavatām antikād dharmaṃ śṛṇoti,",
    "K03psp_6-8u:2609": " sa tasya jātivyativṛttasyāpi na jātu vipraṇakṣyati yāvad anuttarāṃ samyaksaṃbodhim",
    "K03psp_6-8u:2610": " abhisaṃbuddhaḥ syād dhāraṇīpratilabdhaś ca satatasamitaṃ bhavaty ahīṇendriyo yadi",
    "K03psp_6-8u:2611": " vā kāyendriyeṇa yadi vā vāgindriyeṇa yadi vā manaindriyeṇa.",
    "K03psp_6-8u:2612": " tat kasya hetoḥ?",
    "K03psp_6-8u:2613": " tathā hi sarvākārajñatāṃ satatasamitaṃ bhāvayaty anayā sarvākārajñatayā subhāvitayā sarvamārgāḥ subhāvitā bhavanti,",
    "K03psp_6-8u:2614": " yadi vā śrāvakamārgo yadi vā pratyekabuddhamārgo yadi vā bodhisattvamārgas tasyābhijñā bodhisattvasya mahāsattvasya satatasamitam upakārībhūtā bhaviṣyanty avipraṇāśayogeṇa,",
    "K03psp_6-8u:2615": " sa tāsu vaipākikīṣv abhijñāsu sthitvā sattvānām arthaṃ karoti na parihīyate pañcagatike saṃsāre saṃsarann,",
    "K03psp_6-8u:2616": " evaṃ khalu subhūte bodhisattvo mahāsattvaḥ prajñāpāramitāyāṃ caran prakṛtiśūnyatāyāṃ sthitvopāyakauśalyena sattvānām arthaṃ karoti.",
    "K03psp_6-8u:2617": " punar aparaṃ subhūte bodhisattvo mahāsattvaḥ prajñāpāramitāyāṃ caran prakṛtiśūnyatāyāṃ sthitvopāyakauśalyena sattvānām arthaṃ karoti,",
    "K03psp_6-8u:2618": " sa tayā prajñāpāramitayā subhāvitayā sattvān evam avavadaty evam anuśāsti,",
    "K03psp_6-8u:2619": " ehi tvaṃ kulaputra yad yad evaṃ karma karoṣi kāyena vā vācā vā manasā vā tat sarvam",
    "K03psp_6-8u:2620": " amṛtādhigamāya pariṇāmaya tathā te ete dharmāḥ sarva amṛtāvigamāya bhaviṣyanty amṛtaparyavasānāya ca,",
    "K03psp_6-8u:2621": " na ca prakṛtiśūnyatāyāṃ kaścid dharmo 'bhiniviśate yaḥ parihīyate. tat kasya hetoḥ?",
    "K03psp_6-8u:2622": " na hi śūnyatā parihīyate,",
    "K03psp_6-8u:2623": " na ca prakṛtiśūnyatāyāḥ kaścit parihīyate. tat kasya hetoḥ?",
    "K03psp_6-8u:2624": " tathā hi prakṛtiśūnyatā na bhāvo nābhāvas tat kim abhāvo 'bhāve dharme parihāsyaty,",
    "K03psp_6-8u:2625": " evaṃ khalu subhūte bodhisattvo (PSP_6-8:95)",
    "K03psp_6-8u:2626": " mahāsattvaḥ prajñāpāramitāyāṃ caran sattvān evam avavadaty evam anuśāsti,",
    "K03psp_6-8u:2627": " sa evam avavadann evam anuśāsan na jātv akarmako 'bhūt,",
    "K03psp_6-8u:2628": " sa ātmanā ca satatasamitaṃ daśakuśaleṣu karmapatheṣu vartate,",
    "K03psp_6-8u:2629": " parāṃś ca daśakuśaleṣu karmapatheṣu samādāpayaty evaṃ pañcasu śikṣāpadeṣu āryāṣṭāṅge",
    "K03psp_6-8u:2630": " samanvāgata upoṣadhe. ātmanā ca dhyānārūpyasamāpattīḥ samāpadyate parāṃś ca dhyānārūpyasamāpattiṣu samādāpayati,",
    "K03psp_6-8u:2631": " ātmanā ca satatasamitaṃ maitrīvihārī bhavati parāṃś ca satatasamitaṃ maitrīvihāre samādāpayati,",
    "K03psp_6-8u:2632": " ātmanā ca satatasamitaṃ karuṇāvihārī bhavati parāṃś ca satatasamitaṃ karuṇāvihāre samādāpayati,",
    "K03psp_6-8u:2633": " ātmanā ca satatasamitaṃ muditāvihārī bhavati,",
    "K03psp_6-8u:2634": " parāṃś ca satatasamitaṃ muditāvihāre samādāpayati,",
    "K03psp_6-8u:2635": " ātmanā ca satatasamitam upekṣāvihārī bhavati parāṃś ca satatasamitam upekṣāvihāre samādāpayati,",
    "K03psp_6-8u:2636": " ātmanā ca smṛtyupasthānasamyakprahāṇarddhipādendriyabalabodhyaṅgamārgān bhāvayanti parāṃś ca smṛtyupasthānasamyakprahāṇarddhipādendriyabalabodhyaṅgamārgeṣu",
    "K03psp_6-8u:2637": " ātmanā ca śūnyatānimittāpraṇihitāni bhāvayati parāṃś ca śūnyatānimittāpraṇihiteṣu samādāpayati,",
    "K03psp_6-8u:2638": " ātmanā ca sarvapāramitāsu sarvaśūnyatāsu ca śikṣate parāṃś ca sarvaśūnyatāsu sarvapāramitāsu ca samādāpayati,",
    "K03psp_6-8u:2639": " ātmanā ca daśabalavaiśāradyapratisaṃvidāveṇikabuddhadharmeṣu śikṣate parāṃś ca daśabalavaiśāradyapratisamvidāvenikabuddhadharmeṣu samādāpayati,",
    "K03psp_6-8u:2640": " ātmanā ca dvātriṃśanmahāpuruṣalakṣaṇāśītyanuvyañjanāni paripūrayati parāṃś ca dvātriṃsanmahāpuruṣalakṣaṇāśītyanuvyañjanapariniṣpattaye samādāpayati,",
    "K03psp_6-8u:2641": " ātmanā ca srotaāpattiphale",
    "K03psp_6-8u:2642": " jñānam utpādayati na ca tatra tiṣṭhati parāṃś ca srotaāpattiphale pratiṣṭhāpayati,",
    "K03psp_6-8u:2643": " ātmanā ca sakṛdāgāmiphale jñānam utpādayati na ca tatra tiṣṭhati parāṃś ca sakṛdāgāmiphale pratiṣṭhāpayati,",
    "K03psp_6-8u:2644": " ātmanā cānāgāmiphale jñānam utpādayati na ca tatra tiṣṭhati parāṃś cānāgāmiphale pratiṣṭhāpayati,",
    "K03psp_6-8u:2645": " ātmanā cārhattve jñānam utpādayati na ca tatra tiṣṭhati parāṃś cārhattve pratiṣṭhāpayati,",
    "K03psp_6-8u:2646": " ātmanā ca pratyekabodhau jñānam utpādayati na ca tatra tiṣṭhati parāṃś ca pratyekabodhau pratiṣṭhāpayati,",
    "K03psp_6-8u:2647": " ātmanā cānuttarāyāṃ samyaksaṃbodhau mārgam utpādayati parāṃś ca tatra mārge 'vavadaty anuśāsti pratiṣṭhāpayati. evaṃ khalu (PSP_6-8:96)",
    "K03psp_6-8u:2648": " subhūte bodhisattvo mahāsattvo bodhisattvacaryāṃ carann upāyakauśalyena na jātv akarmako 'bhūt.",
    "K03psp_6-8u:2649": " atha khalv āyuṣmān subhūtir bhagavantam etad avocat:",
    "K03psp_6-8u:2650": " yadi bhagavan prakṛtiśūnyāḥ sarvadharmā na ca prakṛtiśūnyatāyāṃ sattvā upalabhyante,",
    "K03psp_6-8u:2651": " na dharmo nādharmaḥ,",
    "K03psp_6-8u:2652": " kathaṃ bhagavan bodhisattvo mahāsattvaḥ prajñāpāramitāyām abhisaṃpratiṣṭhate?",
    "K03psp_6-8u:2653": " evam ukte bhagavān āyuṣmantaṃ subhūtim etad avocat:",
    "K03psp_6-8u:2654": " evam etat subhūte evam etat,",
    "K03psp_6-8u:2655": " yathā vadasi prakṛtiśūnyāḥ sarvadharmā na ca prakṛtiśūnyatāyāṃ sattvā upalabhyante na dharmo nādharmaḥ,",
    "K03psp_6-8u:2656": " yadi punaḥ subhūte prakṛtiśūnyāḥ sarvadharmā abhaviṣyan na tadā bodhisattvo mahāsattvaḥ prakṛtiśūnyatāyām abhisaṃprāsthāsyad,",
    "K03psp_6-8u:2657": " evaṃ cānuttarāṃ samyaksaṃbodhim abhisaṃbuddhya prakṛtiśūnyaṃ dharmaṃ deśayed,",
    "K03psp_6-8u:2658": " rūpaṃ subhūte prakṛtiśūnyaṃ,",
    "K03psp_6-8u:2659": " vedanāsaṃjñāsaṃskārā,",
    "K03psp_6-8u:2660": " vijñānaṃ prakṛtiśūnyaṃ tadā bodhisattvo mahāsattvaḥ prajñāpāramitāyāṃ caran pañcaskandhāḥ prakṛtiśūnyā iti dharmaṃ deśayati,",
    "K03psp_6-8u:2661": " dvādaśāyatanāny aṣṭādaśadhātavaḥ prakṛtiśūnyā iti dharmaṃ deśayati,",
    "K03psp_6-8u:2662": " catvāri dhyānāni catvāry apramāṇāni catasra ārūpyasamāpattayaś catvāri smṛtyupasthānāni",
    "K03psp_6-8u:2663": " catvāri samyakprahāṇāni catvāra ṛddhipādāḥ pañcendriyāṇi pañcabalāni saptabodhyaṅgāni",
    "K03psp_6-8u:2664": " āryāṣṭāṅgamārgaḥ prakṛtiśūnya iti dharmaṃ deśayati,",
    "K03psp_6-8u:2665": " trīṇi vimokṣamukhāny aṣṭau vimokṣā navānupūrvavihārasamāpattayo daśatathāgatabalāni",
    "K03psp_6-8u:2666": " catvāri vaiśāradyāni catasraḥ pratisaṃvido mahāmaitrī mahākaruṇā aṣṭādaśāveṇikā buddhadharmā",
    "K03psp_6-8u:2667": " dvātriṃśanmahāpuruṣalakṣaṇāny aśītyanuvyañjanāni prakṛtiśūnyānīti dharmaṃ deśayati,",
    "K03psp_6-8u:2668": " srotaāpattiphalaṃ sakṛdāgāmiphalam anāgāmiphalam arhattvaṃ pratyekabodhiḥ,",
    "K03psp_6-8u:2669": " sarvākārajñatā sarvavāsanānusaṃdhikleśaprahāṇaṃ prakṛtiśūnyam iti dharmaṃ deśayati,",
    "K03psp_6-8u:2670": " yadi punaḥ subhūte 'dhyātmaśūnyatā na prakṛtiśūnyābhaviṣyan na tadā bodhisattvo mahāsattvaḥ prakṛtiśūnyatāyāṃ dharmam uddekṣyad,",
    "K03psp_6-8u:2671": " evaṃ bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā na prakṛtiśūnyābhaviṣyan na tadā bodhisattvo mahāsattvaḥ prakṛtiśūnyatāyāṃ dharmam uddekṣyan,",
    "K03psp_6-8u:2672": " na ca prakṛtiśūnyatā vinaśyati na ca kūṭasthā bhavati na ca sā punar apakrāmati. tat kasya hetoḥ?",
    "K03psp_6-8u:2673": " na hi sā deśasthā na pradeśasthā na ca sā kvacid gacchati nāpi (PSP_6-8:97)",
    "K03psp_6-8u:2674": " kutaścid āgacchati,",
    "K03psp_6-8u:2675": " eṣā sā dharmasthititā,",
    "K03psp_6-8u:2676": " yatra na kasyacid dharmasyācayo vā upacayo vopalabhyate,",
    "K03psp_6-8u:2677": " hānir vā vṛddhir vā utpādo vā nirodho vā saṃkleśo vā vyavadānaṃ vā eṣā sā prakṛtidharmāṇāṃ,",
    "K03psp_6-8u:2678": " yatra sthitvā bodhisattvo mahāsattvo 'nuttarāṃ samyaksaṃbodhim abhisaṃbodhuṃ saṃprasthitā na kasyacid dharmasya prasthāne paśyati,",
    "K03psp_6-8u:2679": " asaṃprasthitāḥ sarvadharmāḥ,",
    "K03psp_6-8u:2680": " eṣā sā dharmāṇāṃ dharmasthititā,",
    "K03psp_6-8u:2681": " yatra bodhisattvo mahāsattvaḥ prajñāpāramitāyāṃ caran sarvadharmān prakṛtiśūnyān dṛṣṭvā na pratyudāvartate 'nuttarāyāḥ samyaksaṃbodheḥ. tat kasya hetoḥ?",
    "K03psp_6-8u:2682": " tathā hi na kasyacid dharmasyāvaraṇaṃ vā samanupaśyati,",
    "K03psp_6-8u:2683": " anāvaraṇaṃ vā samanupaśyati,",
    "K03psp_6-8u:2684": " tat kiṃ vicikitsiṣyaty anuttarāyāṃ samyaksaṃbodhau,",
    "K03psp_6-8u:2685": " yatra prakṛtiśūnyatāyāṃ na sattva upalabhyate na sattvaprajñaptir nātmā na sattvo",
    "K03psp_6-8u:2686": " na jīvo na jantur na poṣo na puruṣo na pudgalo na manujo na mānavo na kārako na vedako",
    "K03psp_6-8u:2687": " na jānako na paśyaka upalabhyate,",
    "K03psp_6-8u:2688": " na rūpaṃ na vedanā na saṃjñā na saṃskārā na vijñānam upalabhyate yāvat sarvadharmā nādhyātmā na bahirdhā nādhyātmabahirdhā nopalabhyate,",
    "K03psp_6-8u:2689": " yāvad aśītyanuvyañjanāni nopalabhyante.",
    "K03psp_6-8u:2690": " iti prakṛtiśūnyatāniveśanakarma",
    "K03psp_6-8u:2691": " tadyathāpi nāma subhūte tathāgatanirmitasya bhikṣur vā bhikṣuṇī vā upāsako vā upāsikā vā bodhisattvo vānuprabandhaṃ kalpaṃ śatasahasraṃ dharmaṃ",
    "K03psp_6-8u:2692": " tat kiṃ manyase?",
    "K03psp_6-8u:2693": " subhūte api nu te nirmitā bhavyāḥ srotaāpattiphalaṃ vā prāpayituṃ,",
    "K03psp_6-8u:2694": " sakṛdāgāmiphalaṃ vā prāpayituṃ,",
    "K03psp_6-8u:2695": " anāgāmiphalaṃ vā prāpayitum arhattvaṃ vā prāpayitum,",
    "K03psp_6-8u:2696": " pratyekabodhiṃ prāpayitum anuttarāṃ samyaksaṃbodhiṃ prāpayitum.",
    "K03psp_6-8u:2697": " subhūtir āha:",
    "K03psp_6-8u:2698": " no bhagavaṃs tat kasya hetoḥ?",
    "K03psp_6-8u:2699": " tathā hi teṣāṃ bhagavan vastu nāsti.",
    "K03psp_6-8u:2700": " bhagavān āha:",
    "K03psp_6-8u:2701": " evam etat subhūte evam etat,",
    "K03psp_6-8u:2702": " avastukānāṃ sarvadharmāṇāṃ katamaḥ sa sattvo yaṃ bodhisattvo mahāsattvo niveśayati",
    "K03psp_6-8u:2703": " pratiṣṭhāpayati srotaāpattiphale vā sakṛdāgāmiphale vānāgāmiphale vā arhattve vā",
    "K03psp_6-8u:2704": " pratyekabodhau vānuttarāyāṃ samyaksaṃbodhau vā (PSP_6-8:98)",
    "K03psp_6-8u:2705": " 'nyatra vipacyā sāpannāyāḥ saṃjñāyā aviparyāse niveśayati pratiṣṭhāpayati,",
    "K03psp_6-8u:2706": " yaś cāsau viparyāsaḥ sa evāviparyāsaḥ kalpanābhiṣyandam upādāyāvikalpaś cāviparyāso,",
    "K03psp_6-8u:2707": " yatrāvikalpas tatra viparyāso nāsti na tatrātmā na sattvo na jīvo na jantur na poṣo",
    "K03psp_6-8u:2708": " na puruṣo na pudgalo na manujo na mānavo na kārako na vedako na jānako na paśyako",
    "K03psp_6-8u:2709": " na tatra rūpaṃ na vedanā na saṃjñā na saṃskārā na vijñānaṃ na skandhadhātvāyatanapratītyasamutpādāḥ",
    "K03psp_6-8u:2710": " na pratītyasamutpādāṅgāni na tatra pāramitā na śūnyatāmukhāni na bodhipakṣyā dharmā",
    "K03psp_6-8u:2711": " nāryasatyāpramāṇadhyānārūpyavimokṣasamādhisamāpattidhāraṇīmukhābhijñā na śūnyatānimittāpraṇihitāni",
    "K03psp_6-8u:2712": " na tatra daśabalavaiśāradyapratisaṃvidāveṇikabuddhadharmā na tatrānuttarā samyaksaṃbodhir,",
    "K03psp_6-8u:2713": " eṣā sā prakṛtiśūnyatā yatra sthitvā bodhisattvo mahāsattvaḥ prajñāpāramitāyāṃ carati caraṃs tāṃś ca viparyastān sattvān sattvasaṃjñāyā mocayaty,",
    "K03psp_6-8u:2714": " evam ārūpyarūpasaṃjñāyā mocayati,",
    "K03psp_6-8u:2715": " evaṃ yāvat sarvadharmasaṃjñāyā mocayati,",
    "K03psp_6-8u:2716": " ye 'pi te anāsravā dharmās tad yathā catvāri smṛtyupasthānāni catvāri samyakprahāṇāni",
    "K03psp_6-8u:2717": " catvāra ṛddhipādāḥ pañcendriyāṇi pañcabalāni saptabodhyaṅgāny āryāṣṭāṅgo mārgaḥ so",
    "K03psp_6-8u:2718": " 'pi na tasya yathā na paramārtho yad utāsaṃskṛtam anutpādo 'prādurbhāvo 'bhāvaḥ,",
    "K03psp_6-8u:2719": " eṣā sā prakṛtiśūnyatā,",
    "K03psp_6-8u:2720": " eṣā sā sarvabuddhānāṃ bhagavatāṃ bodhir yatra na jīvo na jantur na poṣo na puruṣo",
    "K03psp_6-8u:2721": " na pudgalo na manujo na mānavo na kārako na vedako na jānako na paśyako na rūpaṃ",
    "K03psp_6-8u:2722": " na vedanā na saṃjñā na saṃskārā na vijñānaṃ na skandhadhātvāyatanapratītyasamutpādā",
    "K03psp_6-8u:2723": " na pratītyasamutpādāṅgāni na pāramitā na śūnyatāmukhāni na bodhipakṣyā dharmā nāryasatyāpramāṇadhyānārūpyavimokṣasamādhisamāpattidhāraṇīmukhāni",
    "K03psp_6-8u:2724": " na śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
    "K03psp_6-8u:2725": " na mahākaruṇā na dvātriṃśanmahāpuruṣalakṣaṇāny aśītyanuvyañjanāni na hi bodhisattvo",
    "K03psp_6-8u:2726": " mahāsattvo mārgasya kṛtaśo 'nuttarāyāṃ samyaksaṃbodhau saṃprasthito 'nyatra prakṛtiśūnyatā",
    "K03psp_6-8u:2727": " parijñānārthaṃ sā ca prakṛtiśūnyatā pūrvaṃ vā paścād vā madhye vā na jātu sāprakṛtiśūnyatā",
    "K03psp_6-8u:2728": " tatra prakṛtiśūnyatā pāramitāyāṃ sthitvā bodhisattvo mahāsattvaḥ (PSP_6-8:99)",
    "K03psp_6-8u:2729": " sattvān sattvasaṃjñinaḥ sattvasaṃjñāyā mocanārthaṃ mārgajñatāyāṃ carati sa mārgajñatāyāṃ caran sarvamārgeṣu caran sarvamārgeṣu carati,",
    "K03psp_6-8u:2730": " yad uta śrāvakamārgeṣu pratyekabuddhamārgeṣu bodhisattvamārgeṣu,",
    "K03psp_6-8u:2731": " sa khalu punaḥ subhūte bodhisattvo mahāsattvaḥ sarvamārgān paripūrya sattvān paripācya buddhakṣetraṃ ca pariśodhyāyuḥsaṃskārān adhiṣṭhāyānuttarāṃ samyaksaṃbodhim abhisaṃbudhyate,",
    "K03psp_6-8u:2732": " sānuttarāṃ samyaksaṃbodhim abhisaṃbudhya buddhanetrī nopacchinatti",
    "K03psp_6-8u:2733": " yad uta prakṛtiśūnyatā,",
    "K03psp_6-8u:2734": " eṣā sā buddhānāṃ bhagavatāṃ buddhanetrī yad uta prakṛtiśūnyatā,",
    "K03psp_6-8u:2735": " ye 'pi te 'bhūvann atīte 'dhvani buddhā bhagavantas teṣām api buddhānāṃ bhagavatām iyam eva buddhanetrī yad uta prakṛtiśūnyatā,",
    "K03psp_6-8u:2736": " ye 'pi te 'nāgate 'dhvani bhaviṣyanti buddhā bhagavantaḥ teṣām api buddhānāṃ bhagavatām iyam eva buddhanetrī yad uta prakṛtiśūnyatā,",
    "K03psp_6-8u:2737": " ye 'pi te etarhi daśadiglokadhātuṣu buddhā bhagavantaḥ tiṣṭhanti dhriyante yāpayanti dharmañ ca deśayanti,",
    "K03psp_6-8u:2738": " teṣām api buddhānāṃ bhagavatām iyam eva buddhanetrī yad uta prakṛtiśūnyatā,",
    "K03psp_6-8u:2739": " nānyatra prakṛtiśūnyatāyā loke prādurbhāvo bhavati,",
    "K03psp_6-8u:2740": " buddhānāṃ bhagavatāṃ teṣāṃ cāntike tathā bodhisattvena mahāsattvena prakṛtiśūnyatā pāramitāyāṃ caritavyaṃ,",
    "K03psp_6-8u:2741": " yathā caran na parihīyate sarvākārajñatāyāḥ.",
    "K03psp_6-8u:2742": " subhūtir āha:",
    "K03psp_6-8u:2743": " āścaryam idaṃ bhagavan bodhisattvānāṃ mahāsattvānāṃ yatra nāma ime prakṛtiśūnyeṣu dharmeṣu caranti,",
    "K03psp_6-8u:2744": " tāṃ ca prakṛtiśūnyatāṃ na vikopayatīty anyad rūpam anyā prakṛtiśūnyatā,",
    "K03psp_6-8u:2745": " anyā vedanā anyā saṃjñā anye saṃskārā,",
    "K03psp_6-8u:2746": " anyad vijñānam anyā prakṛtiśūnyatā,",
    "K03psp_6-8u:2747": " anye skandhadhātvāyatanapratītyasamutpādāḥ pratītyasamutpādāṅgāny anyā prakṛtiśūnyatā,",
    "K03psp_6-8u:2748": " anyā pāramitā anyāni śūnyatāmukhāny anye bodhipakṣyā dharmā anyā prakṛtiśūnyatā,",
    "K03psp_6-8u:2749": " anyāny āryasatyāpramāṇadhyānārūpyavimokṣasamādhisamāpattidhāraṇīmukhāny anyā prakṛtiśūnyatā,",
    "K03psp_6-8u:2750": " anyā śūnyatānimittāpraṇihitābhijñā anyā prakṛtiśūnyatā,",
    "K03psp_6-8u:2751": " anye daśabalavaiśāradyapratisaṃvidāveṇikabuddhadharmā anyā prakṛtiśūnyatā,",
    "K03psp_6-8u:2752": " anyā anuttarā samyaksaṃbodhir anyā prakṛtiśūnyatā,",
    "K03psp_6-8u:2753": " prakṛtiśūnyataivānuttarā samyaksaṃbodhir anuttarā samyaksaṃbodhir eva prakṛtiśūnyatā.",
    "K03psp_6-8u:2754": " evam ukte bhagavān āyuṣmantaṃ subhūtim etad avocat:",
    "K03psp_6-8u:2755": " yadi subhūte 'nyad rūpaṃ syād anyā prakṛtiśūnyatā,",
    "K03psp_6-8u:2756": " anyā vedanā anyā saṃjñā anye saṃskārā,",
    "K03psp_6-8u:2757": " anyad vijñānam anyā prakṛtiśūnyatā,",
    "K03psp_6-8u:2758": " anye skandhadhātvāyatanapratītyasamutpādāḥ pratītyasamutpādāṅgāny anyā prakṛtiśūnyatā,",
    "K03psp_6-8u:2759": " anyāḥ pāramitāḥ,",
    "K03psp_6-8u:2760": " anyāni śūnyatāmukhāni,",
    "K03psp_6-8u:2761": " anye bodhipakṣyā dharmā,",
    "K03psp_6-8u:2762": " anye āryasatyāpramaṇadhyānārūpyasamāpattivimokṣasamādhidhāraṇīmukhā śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā anyā prakṛtiśūnyatā,",
    "K03psp_6-8u:2763": " anyā anuttarā samyaksaṃbodhir anyā prakṛtiśūnyatā,",
    "K03psp_6-8u:2764": " na subhūte rūpaṃ bodhisattvo mahāsattvaḥ sarvākārajñatāyām abhisaṃbhotsyate,",
    "K03psp_6-8u:2765": " na vedanāṃ na saṃjñāṃ na saṃskārān na vijñānaṃ bodhisattvo mahāsattvaḥ sarvākārajñatāyām abhisaṃbhotsyate. yasmāt tarhi subhūte rūpaṃ prakṛtiśūnyatā,",
    "K03psp_6-8u:2766": " vedanā saṃjñā saṃskārā,",
    "K03psp_6-8u:2767": " vijñānaṃ prakṛtiśūnyatā,",
    "K03psp_6-8u:2768": " skandhadhātvāyatanapratītyasamutpādāḥ pratītyasamutpādāṅgāni prakṛtiśūnyatā,",
    "K03psp_6-8u:2769": " sarvapāramitāḥ sarvaśūnyatāḥ sarvabodhipakṣyā dharmāḥ sarvasamādhayaḥ sarvadhāraṇīmukhāni",
    "K03psp_6-8u:2770": " sarvavimokṣāḥ sarvasamāpattayaḥ sarvābhijñāḥ sarvāṇi dhyānāni sarvāṇy apramāṇāni",
    "K03psp_6-8u:2771": " sarvā ārūpyasamāpattayaḥ sarvatathāgatabalāni sarvabodhisattvabhūmayaś catvāri vaiśāradyāni",
    "K03psp_6-8u:2772": " catasraḥ pratisaṃvido 'ṣṭādaśāveṇikā buddhadharmāḥ prakṛtiśūnyatā,",
    "K03psp_6-8u:2773": " anuttarā samyaksaṃbodhiḥ prakṛtiśūnyatā,",
    "K03psp_6-8u:2774": " tasmāt tarhi subhūte bodhisattvo mahāsattvo rūpaṃ sarvākārajñatāyām abhisaṃbudhyeta,",
    "K03psp_6-8u:2775": " vedanā saṃjñā saṃskārān,",
    "K03psp_6-8u:2776": " vijñānaṃ sarvākārajñatāyām abhisaṃbudhyeta,",
    "K03psp_6-8u:2777": " yāvad bodhiṃ sarvākārajñatāyām abhisaṃbudhyeta. yasmāt subhūte prakṛtiśūnyataiva rūpaṃ rūpam eva prakṛtiśūnyatā,",
    "K03psp_6-8u:2778": " vedanā saṃjñā saṃskārāḥ,",
    "K03psp_6-8u:2779": " prakṛtisūnyataiva vijñānaṃ vijñānam eva prakṛtiśūnyatā,",
    "K03psp_6-8u:2780": " prakṛtiśūnyataiva bodhir bodhir eva prakṛtiśūnyatā,",
    "K03psp_6-8u:2781": " tasmāt subhūte bodhisattvo mahāsattvaḥ prakṛtiśūnyān sarvadharmān viditvānuttarāṃ samyaksaṃbodhim abhisaṃboddhuṃ pratiṣṭhet. tat kasya hetoḥ?",
    "K03psp_6-8u:2782": " na hi tatra kaścid dharmo vinaśyati vā kūṭastho vā bhavaty avakrāmati vānyatra sadevako lokaḥ samārakaḥ sabrahmakaḥ saśramaṇabrāhmaṇikā prajāḥ,",
    "K03psp_6-8u:2783": " sadevamānuṣāsurā na rūpaṃ yathābhūtaṃ prajānanti,",
    "K03psp_6-8u:2784": " na vedanān na saṃjñān na saṃskārān,",
    "K03psp_6-8u:2785": " na vijñānaṃ (PSP_6-8:101)",
    "K03psp_6-8u:2786": " yathābhūtaṃ prajānanti,",
    "K03psp_6-8u:2787": " aprajānanto rūpam abhiniviśante,",
    "K03psp_6-8u:2788": " vedanāṃ saṃjñāṃ saṃskārān,",
    "K03psp_6-8u:2789": " vijñānam abhiniviśante 'bhiniviśyāhaṃkāramamakāre",
    "K03psp_6-8u:2790": " caranti te 'haṃkāramamakārāv abhiniviśyādhyātmikabāhyāni vastūni abhiniviśanta upalabhante,",
    "K03psp_6-8u:2791": " abhiniviśyopalabhya rūpaṃ rūpatvena parigṛhṇanti,",
    "K03psp_6-8u:2792": " vedanāṃ vedanātvena saṃjñāṃ saṃjñātvena saṃskārān saṃskāratvena,",
    "K03psp_6-8u:2793": " vijñānaṃ vijñānatvena parigṛhṇanti,",
    "K03psp_6-8u:2794": " te na parimucyante jātyā jarayā maraṇena śokena paridevena duḥkhena daurmanasyena na parimucyante,",
    "K03psp_6-8u:2795": " upāyāsena na parimucyate pañcagatikāt saṃsārāt,",
    "K03psp_6-8u:2796": " tatra bodhisattvo mahāsattvaḥ prakṛtiśūnyatāpāramitāyāṃ sthitvā rūpaṃ na vikopayati śūnyam iti vāśūnyam iti vā,",
    "K03psp_6-8u:2797": " vedanā saṃjñā saṃskārā,",
    "K03psp_6-8u:2798": " vijñānaṃ na vikopayati śūnyam iti vāśūnyam iti vā,",
    "K03psp_6-8u:2799": " evaṃ sarvasamādhīn sarvadhāraṇīmukhāni sarvavimokṣān,",
    "K03psp_6-8u:2800": " āryasatyāny apramāṇadhyānārūpyasamāpattīḥ śūnyatānimittāpraṇihitābhijñā daśabodhisattvabhūmīr",
    "K03psp_6-8u:2801": " daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān",
    "K03psp_6-8u:2802": " na vikopayati śūnyā iti vāśūnyā iti vā. tat kasya hetoḥ?",
    "K03psp_6-8u:2803": " na hi śūnyatā vikopayatīdaṃ rūpam iyaṃ vedanā iyaṃ saṃjñā ime saṃskārā,",
    "K03psp_6-8u:2804": " idaṃ vijñānam ime skandhadhātvāyatanapratītyasamutpādā imāni pratītyasamutpādāṅgāni,",
    "K03psp_6-8u:2805": " iyaṃ śūnyatā ime bodhipakṣyā dharmā imāny āryasatyāpramāṇadhyānārūpyavimokṣasamādhisamāpattidhāraṇīmukhāni,",
    "K03psp_6-8u:2806": " imāḥ śūnyatānimittāpraṇihitābhijñā ime daśabalavaiśāradyapratisaṃvidāveṇikabuddhadharmā iyam anuttarā samyaksaṃbodhiḥ. tadyathāpi nāma subhūte nākāśam ākāśaṃ vikopayati,",
    "K03psp_6-8u:2807": " adhyātmikaṃ vā bāhyaṃ vā na cādhyātmikam ākāśaṃ bāhyam ākāśaṃ vikopayati,",
    "K03psp_6-8u:2808": " na ca bāhyam ākāśam ādhyātmikam ākāśaṃ vikopayaty,",
    "K03psp_6-8u:2809": " evaṃ eva subhūte na rūpaṃ śūnyatāṃ vikopayati,",
    "K03psp_6-8u:2810": " na ca śūnyatā rūpaṃ vikopayati. tat kasya hetoḥ?",
    "K03psp_6-8u:2811": " na hi tasya svabhāvo 'sti ya evaṃ vikopayaty ayaṃ śūnyo 'yaṃ na śūnyaḥ,",
    "K03psp_6-8u:2812": " evaṃ vistareṇa sarvadharmeṣu kartavyam.",
    "K03psp_6-8u:2813": " evam ukte āyuṣmān subhūtir bhagavantam etad avocat:",
    "K03psp_6-8u:2814": " yadi bhagavan na bhedaḥ sarvadhrmāṇāṃ kuto bhagavan bodhisattvo mahāsattvaḥ saṃprasthito bhavaty anuttarāṃ samyaksaṃbodhim abhisaṃboddhuṃ? na",
    "K03psp_6-8u:2815": " hi bhagavan dvaidhīkārā bodhir,",
    "K03psp_6-8u:2816": " na dvayacaritena śakyānuttarā samyaksaṃbodhir abhisaṃboddhum.",
    "K03psp_6-8u:2817": " bhagavān āha:",
    "K03psp_6-8u:2818": " evam etat subhūte evam etat,",
    "K03psp_6-8u:2819": " na dvayacaritasya bodhir na dvaidhīkārā bodhiḥ,",
    "K03psp_6-8u:2820": " advayā hi subhūte bodhir advaidhīkārā,",
    "K03psp_6-8u:2821": " na subhūte bodhisattvo mahāsattvo 'dvaidhīkāreṇa carati bodhau,",
    "K03psp_6-8u:2822": " naiva ca bodhisattvasya mahāsattvasya bodhī rūpe carati,",
    "K03psp_6-8u:2823": " na vedanāyāṃ na saṃjñāyāṃ na saṃskāreṣu,",
    "K03psp_6-8u:2824": " na vijñāne carati,",
    "K03psp_6-8u:2825": " na skandhadhātvāyataneṣu carati na pratītyasamutpādeṣu carati,",
    "K03psp_6-8u:2826": " na pratītyasamutpādāṅgeṣu carati,",
    "K03psp_6-8u:2827": " na pratītyasamutpanneṣu dharmeṣu carati,",
    "K03psp_6-8u:2828": " na śūnyatāsu carati,",
    "K03psp_6-8u:2829": " na bodhipakṣyeṣu dharmeṣu carati,",
    "K03psp_6-8u:2830": " nāryasatyāpramāṇadhyānārūpyavimokṣasamādhisamāpattidhāraṇīmukheṣu carati,",
    "K03psp_6-8u:2831": " na śūnyatānimittāpraṇihitābhijñāsu carati,",
    "K03psp_6-8u:2832": " na daśabalavaiśāradyapratisaṃvidāveṇikabuddhadharmeṣu carati,",
    "K03psp_6-8u:2833": " na samyaksaṃbodhau carati. tat kasya hetoḥ?",
    "K03psp_6-8u:2834": " na hi bodhir aham iti śabdo rūpe carati,",
    "K03psp_6-8u:2835": " vedanāyāṃ saṃjñāyāṃ saṃskāreṣu,",
    "K03psp_6-8u:2836": " na bodhir aham iti śabdo vijñāne carati,",
    "K03psp_6-8u:2837": " evaṃ yāvan na bodhir aham iti śabdaḥ samyaksaṃbodhau carati,",
    "K03psp_6-8u:2838": " na bodhisattvasya mahāsattvasya samyaksaṃbodhir udgrahe carati.",
    "K03psp_6-8u:2839": " evam ukte āyuṣmān subhūtir bhagavantam etad avocat:",
    "K03psp_6-8u:2840": " yadi bhagavan bodhisattvasya mahāsattvasyānuttarā samyaksaṃbodhir nodgrahe carati,",
    "K03psp_6-8u:2841": " kutra tarhi bodhisattvasya mahāsattvasya bodhiś carati?",
    "K03psp_6-8u:2842": " bhagavān āha:",
    "K03psp_6-8u:2843": " tat kiṃ manyase?",
    "K03psp_6-8u:2844": " subhūte kutra tathāgatanirmitasya buddhiś caraty udgrahe vānudgrahe vā.",
    "K03psp_6-8u:2845": " subhūtir āha:",
    "K03psp_6-8u:2846": " no bhagavan.",
    "K03psp_6-8u:2847": " bhagavān āha:",
    "K03psp_6-8u:2848": " tat kiṃ manyase?",
    "K03psp_6-8u:2849": " subhūte 'rhataḥ svapnāntaragatasya kutra buddhiś caraty udgrahe vānudgrahe vā.",
    "K03psp_6-8u:2850": " subhūtir āha:",
    "K03psp_6-8u:2851": " no bhagavan,",
    "K03psp_6-8u:2852": " yadā bhagavann atyanto 'rhan na svapiti kutaḥ svapne buddhiś caraty udgrahe vānudgrahe vā?",
    "K03psp_6-8u:2853": " bhagavān āha:",
    "K03psp_6-8u:2854": " evam eva subhūte bodhisattvasya mahāsattvasya na bodhir udgrahe vānudgrahe vā carati.",
    "K03psp_6-8u:2855": " evam ukte āyuṣmān subhūtir bhagavantam etad avocat:",
    "K03psp_6-8u:2856": " yadi bhagavan bodhisattvasya mahāsattvasya bodhir nodgrahe vānudgrahe vā carati na (PSP_6-8:103)",
    "K03psp_6-8u:2857": " rūpe na vedanāyāṃ na saṃjñāyāṃ na saṃskāreṣu na vijñāne carati,",
    "K03psp_6-8u:2858": " na skandhadhātvāyataneṣu na pratītyasamutpādeṣu na pratītyasamutpādāṅgeṣu na pāramitāsu",
    "K03psp_6-8u:2859": " na śūnyatāsu na bodhipakṣyeṣu dharmeṣu nāryasatyāpramāṇadhyānārūpyavimokṣasamādhisamāpattidhāraṇīmukheṣu",
    "K03psp_6-8u:2860": " na śūnyatānimittāpraṇihitābhijñāsu na daśabalavaiśāradyapratisaṃvidāveṇikabuddhadharmeṣu",
    "K03psp_6-8u:2861": " na sarvākārajñatāyāṃ carati. kathaṃ punar bodhisattvo mahāsattvo daśasu bodhisattvabhūmiṣu",
    "K03psp_6-8u:2862": " caritvā ṣaṭsu pāramitāsu saptatriṃśatsu bodhipakṣyeṣu dharmeṣu sarvaśūnyatāsu dhyāneṣv",
    "K03psp_6-8u:2863": " apramāṇārūpyasamāpattiṣu vimokṣamukheṣu navasv anupūrvavihārasamāpattiṣv āryasatyeṣv",
    "K03psp_6-8u:2864": " abhijñāsu śūnyatānimittāpraṇihiteṣu daśabalavaiśāradyapratisaṃvitsv aṣṭādaśasv āveṇikeṣu",
    "K03psp_6-8u:2865": " buddhadharmeṣu mahākaruṇāyāṃ dvātriṃśanmahāpuruṣalakṣaṇeṣv aśītyanuvyañjaneṣu pañcasv",
    "K03psp_6-8u:2866": " abhijñāsu sthitvā bodhisattvaniyāmam avakramya buddhakṣetrañ ca pariśodhya sattvāṃś",
    "K03psp_6-8u:2867": " ca paripācya sarvākārajñatām abhisaṃbhotsyate. na ca bhagavann asthitvā daśasu bodhisattvabhūmiṣu",
    "K03psp_6-8u:2868": " ṣaṭsu pāramitāsu sarvaśūnyatāsu saptatriṃśatsu bodhipakṣyeṣu dharmeṣv āryasatyāpramāṇadhyānārūpyavimokṣasamādhisamāpattidhāraṇīmukheṣu",
    "K03psp_6-8u:2869": " śūnyatānimittāpraṇihiteṣu daśabalavaiśāradyapratisaṃvidāveṇikabuddhadharmeṣu mahākaruṇāyāṃ",
    "K03psp_6-8u:2870": " pañcasv abhijñāsv asthitvā bodhisattvaniyāmam avakramya buddhakṣetrañ cāpariśodhya",
    "K03psp_6-8u:2871": " sattvāñ cāparipācya śakyānuttarā samyaksaṃbodhir abhisaṃboddhum.",
    "K03psp_6-8u:2872": " bhagavān āha:",
    "K03psp_6-8u:2873": " evam etat subhūte evam etat,",
    "K03psp_6-8u:2874": " yathā vadasi,",
    "K03psp_6-8u:2875": " na śakyāparipūrayitvā daśabodhisattvabhūmīr daśapāramitāḥ sarvaśūnyatāḥ saptatriṃśadbodhipakṣyān",
    "K03psp_6-8u:2876": " dharmān āryasatyāpramāṇadhyānārūpyavimokṣasamādhisamāpattidharaṇīmukhāni śūnyatānimittāpraṇihitābhijñā",
    "K03psp_6-8u:2877": " daśabalavaiśāradyapratisaṃvidaṣṭādaśāveṇikān buddhadharmān mahāmaitrīṃ mahākaruṇāṃ",
    "K03psp_6-8u:2878": " mahāmuditāṃ mahopekṣāṃ dvātriṃśanmahāpuruṣalakṣaṇāny aśītyanuvyañjanāny aparipūrayitvānuttarā",
    "K03psp_6-8u:2879": " samyaksaṃbodhir abhisaṃbodhuṃ,",
    "K03psp_6-8u:2880": " paripūrayitvā punaḥ subhūte śakyā daśabhūmīr daśapāramitāḥ sarvaśūnyatāś catvāri dhyānāni catvāry apramāṇāni catasra (PSP_6-8:104)",
    "K03psp_6-8u:2881": " ārūpyasamāpattīś catvāri smṛtyupasthānāni yāvad āryāṣṭāṅgamārgaśūnyatānimittāpraṇihitāni",
    "K03psp_6-8u:2882": " trīṇi vimokṣamukhāni yāvad aśītyanuvyañjanāni mahāmaitrī mahākaruṇāṃ mahāmuditāṃ",
    "K03psp_6-8u:2883": " mahopekṣāṃ paripūrayitvā sarvākārajñatānuprāptuṃ,",
    "K03psp_6-8u:2884": " tat punaḥ subhūte rūpaprakṛtau sthitvā vedanā saṃjñā saṃskārā,",
    "K03psp_6-8u:2885": " vijñānaprakṛtau sthitvā yāvad bodhiprakṛtau sthitvā sā ca prakṛtir upaśāntā na kasyacid",
    "K03psp_6-8u:2886": " dharmasyopacayaṃ vā karoty apacayaṃ vā karoty utpādaṃ vā nirodhaṃ vā ucchedaṃ vā",
    "K03psp_6-8u:2887": " śāśvataṃ vā saṃkleśaṃ vā vyavadānaṃ vā prāptiṃ vābhisamayaṃ vā.",
    "K03psp_6-8u:2888": " ity advayadharmaniveśanakarma",
    "K03psp_6-8u:2889": " sa khalu subhūte lokavyavahāraprajñaptidharmam upādāya bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "K03psp_6-8u:2890": " na punar atra paramārthaṃ kaścid asti rūpaṃ vā vedanā vā saṃjñā vā saṃskārā vā,",
    "K03psp_6-8u:2891": " vijñānaṃ vā skandhadhātvāyatanapratītyasamutpādā vā pratītyasamutpādāṅgāni vā pāramitā",
    "K03psp_6-8u:2892": " vā śūnyatā vā bodhipakṣyā vā dharmā āryasatyāpramāṇadhyānārūpyavimokṣasamādhisamāpattidhāraṇīmukhāni",
    "K03psp_6-8u:2893": " vā vimokṣamukhāni vābhijñā vā daśabalavaiśāradyapratisaṃvidāveṇikabuddhadharmā vā",
    "K03psp_6-8u:2894": " anuttarā samyaksaṃbodhir yo vānuttarāyāṃ samyaksaṃbodhau caret,",
    "K03psp_6-8u:2895": " sarva ete dharmā lokavyavahāram upādāya prajñaptā na punaḥ paramārthena. sa khalu punaḥ subhūte bodhisattvo mahāsattvaḥ prathamacittotpādam upādāya bodhaye carati,",
    "K03psp_6-8u:2896": " na punas tac cittam upalabhate na sattvaṃ na bodhiṃ,",
    "K03psp_6-8u:2897": " tat kiṃ manyase?",
    "K03psp_6-8u:2898": " subhūte yasmin samaye subhūtinā kleśāḥ prahīnā indriyāṇi pratilabdhāni,",
    "K03psp_6-8u:2899": " ānantaryaś ca samādhiḥ pratilabdhaḥ srotaāpattiphalaṃ vā prāptaṃ sakṛdāgāmiphalaṃ vā prāptam anāgāmiphalaṃ vā prāptaṃ vārhattvaṃ vā prāptam,",
    "K03psp_6-8u:2900": " api nu tasmin samaye svapna upalabhyate,",
    "K03psp_6-8u:2901": " cittasya mārgo vā mārgaphalaṃ vā.",
    "K03psp_6-8u:2902": " subhūtir āha:",
    "K03psp_6-8u:2903": " no bhagavan.",
    "K03psp_6-8u:2904": " bhagavān āha:",
    "K03psp_6-8u:2905": " tat kathaṃ subhūtināmnā sthavireṇa tvayārhattvaṃ prāptam iti prajñaptam?",
    "K03psp_6-8u:2906": " subhūtir āha:",
    "K03psp_6-8u:2907": " lokavyavahāram upādāya.",
    "K03psp_6-8u:2908": " bhagavān āha:",
    "K03psp_6-8u:2909": " evam etat subhūte lokavyavahāreṇa bodhisattvaḥ prajñapto lokavyavahāreṇa rūpaṃ prajñaptaṃ,",
    "K03psp_6-8u:2910": " vedanā saṃjñā saṃskārā lokavyavahāreṇa,",
    "K03psp_6-8u:2911": " vijñānaṃ prajñaptaṃ lokavyavahāreṇa skandhadhātvāyatanapratītyasamutpādāḥ pratītyasamutpādāṅgāni",
    "K03psp_6-8u:2912": " ca prajñaptāni lokavyavahāreṇa sarvapāramitāḥ sarvaśūnyatāḥ sarvabodhipakṣyā dharmā",
    "K03psp_6-8u:2913": " āryasatyāpramāṇadhyānarūpyavimokṣasamādhisamāpattidhāraṇīmukhāni prajñaptāni lokavyavahāreṇa",
    "K03psp_6-8u:2914": " śūnyatānimittāpraṇihitābhijñādaśabalavaiśāradyapratisaṃvidāvenikabuddhadharmāḥ prajñaptā",
    "K03psp_6-8u:2915": " lokavyavāhāreṇa sarvākārajñatā prajñaptā,",
    "K03psp_6-8u:2916": " na punar bodhisattvena mahāsattvena samyaksaṃbodhau kaścid dharma upalabdho yasya",
    "K03psp_6-8u:2917": " dharmasyopacayaṃ vāpacayaṃ vā kuryād upakāraṃ vāpakāraṃ vā kuryād dharmāṇāṃ prakṛtim",
    "K03psp_6-8u:2918": " upādāya sāpi dharmāṇāṃ prakṛtir nopalabdhā,",
    "K03psp_6-8u:2919": " kaḥ punar vādaḥ prathamacittotpādam upalapsyate,",
    "K03psp_6-8u:2920": " daśabodhisattvabhūmīr daśapāramitāḥ sarvaśūnyatāḥ,",
    "K03psp_6-8u:2921": " saptatriṃśadbodhipakṣyān dharmān upalapsyate,",
    "K03psp_6-8u:2922": " śūnyatānimittāpraṇihitān samādhīn āryasatyāpramāṇadhyānārūpyavimokṣasamādhisamāpattidhāraṇīmukhāny abhijñādaśabalavaiśāradyapratisaṃvidāveṇikabuddhadharmān",
    "K03psp_6-8u:2923": " yāvat sarvadharmān upalapsyate nedaṃ sthānaṃ vidyate,",
    "K03psp_6-8u:2924": " evaṃ khalu subhūte bodhisattvo mahāsattvaḥ ṣaṭsu pāramitāsu caritvānuttarāṃ samyaksaṃbodhim abhisaṃbudhya sattvānām arthaṃ karoti.",
    "K03psp_6-8u:2925": " iti sāṃketikajñānaniveśanakarma",
    "K03psp_6-8u:2926": " atha khalv āyuṣmān subhūtir bhagavantam etad avocat:",
    "K03psp_6-8u:2927": " yadi bhagavan bodhisattvo mahāsattvaḥ sarvapāramitāsu sarvaśūnyatāsu saptatriṃsatsu",
    "K03psp_6-8u:2928": " bodhipakṣyeṣu dharmeṣu daśasu tathāgatabaleṣu caturṣu vaiśāradyeṣu catasṛṣu pratisaṃvitsv",
    "K03psp_6-8u:2929": " aṣṭādaśasv āveṇikeṣu buddhadharmeṣu caran bodhimārgañ ca pariśodhyābhavyo 'nuttarāṃ",
    "K03psp_6-8u:2930": " samyaksaṃbodhim abhisaṃboddhuṃ,",
    "K03psp_6-8u:2931": " kathaṃ punar bhagavan bodhisattvo mahāsattvo 'nuttarāṃ samyaksaṃbodhim abhisaṃbhotsyate?",
    "K03psp_6-8u:2932": " bhagavān āha:",
    "K03psp_6-8u:2933": " yadā subhūte bodhisattvo mahāsattvaḥ prajñāpāramitāyāṃ carann upāyakauśalyena dānapāramitāyāṃ carati,",
    "K03psp_6-8u:2934": " na ca dānam upalabhate,",
    "K03psp_6-8u:2935": " na dānapratigrāhakan nāpy anyatraiteṣu dharmeṣu carati, (PSP_6-8:106)",
    "K03psp_6-8u:2936": " tadā bodhisattvo mahāsattvo utsahate bodhimārge caritum,",
    "K03psp_6-8u:2937": " evaṃ khalu subhūte bodhisattvo mahāsattvaḥ prajñāpāramitāyāṃ carann upāyakauśalyenānuttarāṃ samyaksaṃbodhim abhisaṃbhotsyate,",
    "K03psp_6-8u:2938": " evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ caran na ca prajñām upalabhate,",
    "K03psp_6-8u:2939": " yo vā bhāvayed yad vā bhāvayet tad api nopalabhate nāpy anyatraiteṣu dharmeṣu carati,",
    "K03psp_6-8u:2940": " tadā bodhisattvo mahāsattva utsahate bodhimārge caritum. evaṃ khalu subhūte bodhisattvo",
    "K03psp_6-8u:2941": " mahāsattvaḥ prajñāpāramitāyāṃ carann upāyakauśalyenānuttarāṃ samyaksaṃbodhim abhisaṃbhotsyate,",
    "K03psp_6-8u:2942": " evaṃ yāvad aṣṭādaśāveṇikeṣu buddhadharmeṣu caran buddhadharmān na samanupaśyati,",
    "K03psp_6-8u:2943": " yo vā bhāvayati yad vā bhāvayati tad api na samanupaśyati,",
    "K03psp_6-8u:2944": " nāpy anyatraiteṣu dharmeṣu carati,",
    "K03psp_6-8u:2945": " tadā bodhisattvo mahāsattva utsahate bodhimārge caritum,",
    "K03psp_6-8u:2946": " evaṃ khalu subhūte bodhisattvo mahāsattvaḥ prajñāpāramitāyām upāyakauśalyenānuttarāṃ samyaksaṃbodhim abhisaṃbhotsyate.",
    "K03psp_6-8u:2947": " atha khalv āyuṣmān śāriputro bhagavantam etad avocat:",
    "K03psp_6-8u:2948": " kathaṃ bhagavan bodhisattvo mahāsattvaḥ prajñāpāramitāyāṃ caran dāne yogam āpadyate?",
    "K03psp_6-8u:2949": " evam ukte bhagavān āyuṣmantaṃ śāriputram etad avocat:",
    "K03psp_6-8u:2950": " iha śāriputra bodhisattvo mahāsattvaḥ prajñāpāramitāyāñ carann upāyakauśalyena rūpaṃ na yojayati na viyojayati. tat kasya hetoḥ?",
    "K03psp_6-8u:2951": " tathā hi rūpasya svabhāvo nāsti yo yojayati vā viyojayati vā,",
    "K03psp_6-8u:2952": " vedanā saṃjñā saṃskārā,",
    "K03psp_6-8u:2953": " vijñānaṃ na yojayati na viyojayati. tat kasya hetoḥ?",
    "K03psp_6-8u:2954": " tathā hi vijñānasya svabhāvo nāsti yo yojayati vā viyojayati vā,",
    "K03psp_6-8u:2955": " evaṃ na dānapāramitā na śīlapāramitā na kṣāntipāramitā na vīryapāramitā na dhyānapāramitā na prajñāpāramitā yojayati na viyojayati. tat kasya",
    "K03psp_6-8u:2956": " tathā hy asyāḥ svabhāvo nāsti yo yojayati vā viyojayati vā,",
    "K03psp_6-8u:2957": " evaṃ skandhadhātvāyatanāni na pratītyasamutpādo na pratītyasamutpādāṅgāni na saptatriṃśadbodhipakṣyā",
    "K03psp_6-8u:2958": " dharmā nādhyātmaśūnyatā na bahirdhāśūnyatā nādhyātmabahirdhāśūnyatā na yāvad abhāvasvabhāvaśūnyatā",
    "K03psp_6-8u:2959": " nāpramāṇadhyānārūpyasamāpattayo nāryasatyāni (PSP_6-8:107)",
    "K03psp_6-8u:2960": " na śūnyatānimittāpraṇihitāni na vimokṣasamādhisamāpattidhāraṇīmukhāni nābhijñādaśabalavaiśāradyapratisaṃvidāveṇikabuddhadharmā yojayanti na viyojayanti. tat kasya hetoḥ?",
    "K03psp_6-8u:2961": " tathā hi buddhadharmāṇāṃ svabhāvo nāsti yo yojayati vā viyojayati vā.",
    "K03psp_6-8u:2962": " sāriputra āha:",
    "K03psp_6-8u:2963": " yadi bhagavan na kasyacid dharmasya svabhāvaḥ saṃvidyate yo yojayati vā viyojayati vā,",
    "K03psp_6-8u:2964": " kathaṃ prajñāpāramitāyā abhinirhāro bhavati,",
    "K03psp_6-8u:2965": " yatra bodhisattvena mahāsattvena śikṣitavyaṃ,",
    "K03psp_6-8u:2966": " na hy aśikṣitvā prajñāpāramitāyāṃ śakyā bodhisattvena mahāsattvenānuttarā samyaksaṃbodhir abhisaṃboddhum.",
    "K03psp_6-8u:2967": " bhagavān āha:",
    "K03psp_6-8u:2968": " evam etac chāriputra evam etat,",
    "K03psp_6-8u:2969": " yathā vadasi na śakyāśikṣitvā prajñāpāramitāyāṃ bodhisattvena mahāsattvenānuttarā samyaksaṃbodhir abhisaṃbodhuṃ,",
    "K03psp_6-8u:2970": " yadi khalūpāyakauśalyena śāriputra bodhisattvo mahāsattvaḥ prajñāpāramitāyāṃ caran kasyacid dharmasya svabhāvam upalabhate gṛhṇāti. atha na",
    "K03psp_6-8u:2971": " tat kiṃ grahīṣyati,",
    "K03psp_6-8u:2972": " iyaṃ prajñāpāramitā iyaṃ dhyānapāramitā iyaṃ vīryapāramitā iyaṃ kṣāntipāramitā iyaṃ śīlapāramitā iyaṃ dānapāramitā,",
    "K03psp_6-8u:2973": " idaṃ rūpam iyaṃ vedanā iyaṃ saṃjñā ime saṃskārā idaṃ vijñānam ime skandhadhātvāyatanapratītyasamutpādāḥ,",
    "K03psp_6-8u:2974": " imāni pratītyasamutpādāṅgāni imāḥ pāramitā imāḥ śūnyatā ime bodhipakṣyā dharmā imāny āryasatyāpramāṇadhyānārūpyavimokṣasamādhisamāpattidhāraṇīmukhāni,",
    "K03psp_6-8u:2975": " imāḥ śūnyatānimittāpraṇihitābhijñāḥ,",
    "K03psp_6-8u:2976": " ime daśabalavaiśāradyapratisaṃvidāveṇikabuddhadharmā iyam anuttarā samyaksaṃbodhir iti,",
    "K03psp_6-8u:2977": " imān dharmān bodhisattvo mahāsatvo nopalabhate,",
    "K03psp_6-8u:2978": " tat kiṃ grahīṣyaty agrāhyā śāriputra prajñāpāramitā,",
    "K03psp_6-8u:2979": " agrāhyā dhyānapāramitā,",
    "K03psp_6-8u:2980": " agrāhyā vīryapāramitā,",
    "K03psp_6-8u:2981": " agrāhyā kṣāntipāramitā,",
    "K03psp_6-8u:2982": " agrāhyā śīlapāramitā,",
    "K03psp_6-8u:2983": " agrāhyā dānapāramitā,",
    "K03psp_6-8u:2984": " agrāhyāḥ sarvaśūnyatā,",
    "K03psp_6-8u:2985": " agrāhyā bodhipakṣyā dharmā,",
    "K03psp_6-8u:2986": " agrāhyāṇy āryasatyāpramāṇadhyānārūpyavimokṣasamādhisamāpattidhāraṇīmukhāny agrāhyāḥ śūnyatānimittāpraṇihitābhijñāḥ,",
    "K03psp_6-8u:2987": " agrāhyā daśabalavaiśāradyapratisaṃvidāveṇikabuddhadharmā,",
    "K03psp_6-8u:2988": " iyaṃ śāriputra prajñāpāramitāgrāhyapāramitā yad uta prajñāpāramitā,",
    "K03psp_6-8u:2989": " atra bodhisattvena mahāsattvena śikṣitavyaṃ yatra śikṣamāṇo bodhiattvo mahāsattvaḥ śikṣām api na lapsyate, (PSP_6-8:108)",
    "K03psp_6-8u:2990": " kutaḥ punar bodhiṃ kutaḥ punaḥ prajñāpāramitāṃ kutaḥ punar bodhisattvadharmān kutaḥ",
    "K03psp_6-8u:2991": " punaḥ pratyekabuddhadharmān kutaḥ punaḥ śrāvakadharmān kutaḥ punaḥ pṛthagjanadharmān. tat kasya hetoḥ?",
    "K03psp_6-8u:2992": " tathā hi śāriputra na kasyacid dharmasya svabhāvo vidyate,",
    "K03psp_6-8u:2993": " evam abhāvasvabhāvānāṃ sarvadharmāṇāṃ katamaḥ pṛthagjanadharmaḥ katamaḥ srotaāpannaḥ",
    "K03psp_6-8u:2994": " katamaḥ sakṛdāgāmī katamo 'nāgāmī katamo 'rhan katamaḥ pratyekabuddhaḥ katamo bodhisattvaḥ",
    "K03psp_6-8u:2995": " katamaḥ samyaksaṃbuddhaḥ?",
    "K03psp_6-8u:2996": " yadīme pudgalā nopalabhyante,",
    "K03psp_6-8u:2997": " tadā kuta ete dharmāḥ prādurbhaviṣyanti,",
    "K03psp_6-8u:2998": " yeṣu dharmeṣu nirdiśyate pṛthagjano vā srotaāpanno vā sakṛdāgāmī vānāgāmī vārhan vā pratyekabuddho vā bodhisattvo vā samyaksaṃbuddho vā.",
    "K03psp_6-8u:2999": " śāriputra āha:",
    "K03psp_6-8u:3000": " avastukānāṃ bhagavan sarvadharmāṇāṃ kutaḥ āgamaḥ prajñāyate?",
    "K03psp_6-8u:3001": " ayaṃ pṛthagjano 'yaṃ srotaāpanno 'yaṃ sakṛdāgāmy ayam anāgāmy ayam arhann ayaṃ pratyekabuddho 'yaṃ bodhisattvo 'yaṃ tathāgato 'rhan samyaksaṃbuddhaḥ.",
    "K03psp_6-8u:3002": " evam ukte bhagavān āyuṣmantaṃ śāriputram etad avocat:",
    "K03psp_6-8u:3003": " kiṃ nu śāriputra rūpasya vastv asti bhūtaṃ bhavyaṃ yathā bālapṛthagjano 'bhiniviṣṭaḥ.",
    "K03psp_6-8u:3004": " śāriputra āha:",
    "K03psp_6-8u:3005": " no bhagavan,",
    "K03psp_6-8u:3006": " naitat sugatānyatra viparyastaś cittaḥ pṛthagjano rūpam ity abhiniviṣṭo,",
    "K03psp_6-8u:3007": " vedanāyāḥ saṃjñāyāḥ saṃskārāṇām.",
    "K03psp_6-8u:3008": " bhagavān āha:",
    "K03psp_6-8u:3009": " kiṃ nu śāriputra vijñānasya vastv asti bhūtaṃ bhavyaṃ yathā bālapṛthagjano 'bhiniviṣṭaḥ.",
    "K03psp_6-8u:3010": " sāriputra āha:",
    "K03psp_6-8u:3011": " no bhagavan,",
    "K03psp_6-8u:3012": " naitat sugatānyatra viparyastacittaḥ pṛthagjano vijñānam ity abhiniviṣṭaḥ.",
    "K03psp_6-8u:3013": " bhagavān āha:",
    "K03psp_6-8u:3014": " kiṃ punaḥ śāriputra yāvat sarvadharmāṇāṃ vastv asti bhūtaṃ bhavyaṃ yathā bālapṛthakjano 'bhiniviṣṭaḥ.",
    "K03psp_6-8u:3015": " śāriputra āha:",
    "K03psp_6-8u:3016": " no bhagavan naitat sugatānyatra viparyastacittaḥ pṛthagjano yāvat sarvadharmā ity abhiniviṣṭaḥ.",
    "K03psp_6-8u:3017": " bhagavān āha:",
    "K03psp_6-8u:3018": " evam eva śāriputra bodhisattvo mahāsattvaḥ prajñāpāramitāyāṃ carann upāyakauśalyenāvastukān dharmān paśyann (PSP_6-8:109)",
    "K03psp_6-8u:3019": " anuttarāyāṃ samyaksaṃbodhau prasthitaḥ.",
    "K03psp_6-8u:3020": " ity anupalaṃbhajñānaniveśanakarma",
    "K03psp_6-8u:3021": " evam ukte āyuṣmān śāriputro bhagavantam etad avocat:",
    "K03psp_6-8u:3022": " katamaṃ bhagavan bodhisattvasya mahāsattvasyopāyakauśalyenāvastukān sarvadharmān paśyann anuttarāyāṃ samyaksaṃbodhau saṃprasthitaḥ?",
    "K03psp_6-8u:3023": " evam ukte bhagavān āyuṣmantaṃ śāriputram etad avocat:",
    "K03psp_6-8u:3024": " iha śāriputra bodhisattvo mahāsattvaḥ prajñāpāramitāyāṃ caran na kasyacid dharmasya vastu samanupaśyati yatra vastūni pratihanyeta,",
    "K03psp_6-8u:3025": " yatra pratihanyamāna ālīyeta ālīyamānaḥ saṃsīdet kauśīdyam āpadyeta,",
    "K03psp_6-8u:3026": " tasmāt tarhi śāriputra avastukā ajīvā nirjīvā abhāvasvabhāvāḥ prakṛtiśūnyāḥ sarvadharmāḥ,",
    "K03psp_6-8u:3027": " anyatra samohena sattvā abhiniviṣṭāḥ skandheṣu vā dhātuṣu vā āyataneṣu vā pratītyasamutpādeṣu",
    "K03psp_6-8u:3028": " pratītyasamutpādāṅgeṣu vā tad bodhisattvo mahāsattvaḥ prajñāpāramitāyāṃ carann abhāvasvabhāvān",
    "K03psp_6-8u:3029": " sarvadharmān saṃpaśyamānaḥ prakṛtiśūnyān svalakṣaṇaśūnyān prajñāpāramitāyāṃ caran",
    "K03psp_6-8u:3030": " māyākārasadṛśam ātmānam adhiṣṭhāya sattvānāṃ dharmaṃ deśayati,",
    "K03psp_6-8u:3031": " ye sattvā matsariṇas teṣāṃ dānakathāṃ karoti,",
    "K03psp_6-8u:3032": " duḥśīlānāṃ śīlakathāṃ karoti,",
    "K03psp_6-8u:3033": " vyāpannacittānāṃ kṣāntikathāṃ karoti,",
    "K03psp_6-8u:3034": " kuśīdānāṃ vīryakathāṃ karoti,",
    "K03psp_6-8u:3035": " vikṣiptacittānāṃ dhyānakathāṃ karoti,",
    "K03psp_6-8u:3036": " duṣprajñānāṃ prajñākathāṃ karoti,",
    "K03psp_6-8u:3037": " yadā te sattvā dāne pratiṣṭhitā bhavanti,",
    "K03psp_6-8u:3038": " śīle kṣāntau vīrye dhyāne prajñāyāṃ pratiṣṭhitā bhavanti,",
    "K03psp_6-8u:3039": " tadā teṣāṃ sattvānām anuśāsanīṃ kathāṃ karoty āryāṃ nairyāṇikīṃ,",
    "K03psp_6-8u:3040": " yayā kathayā srotaāpattiphalam anuprāpnuvanti,",
    "K03psp_6-8u:3041": " sakṛdāgāmiphalam anāgāmiphalam arhattvaṃ prāpnuvanti,",
    "K03psp_6-8u:3042": " pratyekāṃ bodhiṃ prāpnuvanti,",
    "K03psp_6-8u:3043": " sarvākārajñatām anuprāpnuvanti.",
    "K03psp_6-8u:3044": " atha khalv āyuṣmān śāriputro bhagavantam etad avocat:",
    "K03psp_6-8u:3045": " kiṃ bhagavan bodhisattvo mahāsattva aupalaṃbhiko 'saṃvidyamānāṃ sattvān dāne niyojayati,",
    "K03psp_6-8u:3046": " śīle niyojayati,",
    "K03psp_6-8u:3047": " kṣāntau niyojayati,",
    "K03psp_6-8u:3048": " vīrye niyojayati,",
    "K03psp_6-8u:3049": " dhyāne niyojayati,",
    "K03psp_6-8u:3050": " prajñāyāṃ niyojayati. uttare cācāryā nairyāṇikīṃ kathāṃ karoti,",
    "K03psp_6-8u:3051": " yayā kathayā srotaāpattiphalaṃ prāpnuvanti,",
    "K03psp_6-8u:3052": " sakṛdāgāmiphalam anāgāmiphalam arhattvaṃ prāpnuvanti,",
    "K03psp_6-8u:3053": " pratyekabodhiṃ prāpnuvanti sarvākārajñatām anuprāpnuvanti.",
    "K03psp_6-8u:3054": " evam ukte bhagavān āyuṣmantaṃ śāriputram etad avocat:",
    "K03psp_6-8u:3055": " na khalu punaḥ śāriputra bodhisattvasya mahāsattvasya prajñāpāramitāyāṃ carataḥ kaścid upalaṃbhaḥ. tat kasya hetoḥ?",
    "K03psp_6-8u:3056": " tathā hi subhūte bodhisattvo mahāsattvaḥ prajñāpāramitāyāṃ caran na kañcit sattvam upalabhate 'nyatra saṃvṛttisaṃketena vyavaharati,",
    "K03psp_6-8u:3057": " tac chāriputra bodhisattvo mahāsattvo dvābhyāṃ satyābhyāṃ sthitvā sattvānāṃ dharmaṃ deśayati,",
    "K03psp_6-8u:3058": " na hi śāriputra dvābhyāṃ satyābhyāṃ sattva upalabhyate na sattvaprajñaptiḥ,",
    "K03psp_6-8u:3059": " api tu khalūpāyakauśalyena bodhisattvo mahāsattvaḥ prajñāpāramitāyāṃ caran sattvānāṃ dharmaṃ deśayati,",
    "K03psp_6-8u:3060": " tat te sattvā dṛṣṭa eva dharma ātmānaṃ nopalabhante,",
    "K03psp_6-8u:3061": " prāg eva yaḥ prāpayiṣyati,",
    "K03psp_6-8u:3062": " yena vā prāpayiṣyati,",
    "K03psp_6-8u:3063": " evaṃ khalu śāriputra bodhisattvo mahāsattvaḥ prajñāpāramitāyāṃ carann upāyakauśalyena sattvānāṃ dharmaṃ deśayati.",
    "K03psp_6-8u:3064": " evam ukte āyuṣmān śāriputro bhagavantam etad avocat:",
    "K03psp_6-8u:3065": " mahotpādo batāyaṃ bhagavan bodhisattvo mahāsattvo na ca nāma bhagavan kasyacid dharmasyaikatvaṃ vā nānātvaṃ vā pṛthaktvaṃ vā upalabhate,",
    "K03psp_6-8u:3066": " evaṃrūpaṃ ca saṃnāhaṃ saṃnahyate yena saṃnāhena saṃnahya na kāmadhātau dṛśyate,",
    "K03psp_6-8u:3067": " na rūpadhātau dṛśyate,",
    "K03psp_6-8u:3068": " nārūpyadhātau dṛśyate,",
    "K03psp_6-8u:3069": " na saṃskāradhātau dṛśyate,",
    "K03psp_6-8u:3070": " nāsaṃskṛtadhātau dṛśyate,",
    "K03psp_6-8u:3071": " sattvāṃś ca traidhātukān mocayati,",
    "K03psp_6-8u:3072": " na ca sattvaṃ sattvaprajñaptim upalabhate,",
    "K03psp_6-8u:3073": " sattvāprajñaptyā sattvābandhaḥ sattvāmokṣaḥ sattvābandhāmokṣād asaṃkleśāvyavadānam asaṃkleśāvyavadānān na gatisaṃbhedaḥ prajñāyate,",
    "K03psp_6-8u:3074": " gatyasaṃbhedatayā na karma na saṃkleśaḥ,",
    "K03psp_6-8u:3075": " akarmāsaṃkleśasya kuto vipāko bhaviṣyati,",
    "K03psp_6-8u:3076": " yena vipākenātmanā sattvāḥ pañcagatike saṃsāre saṃdṛśyeran.",
    "K03psp_6-8u:3077": " evam ukte bhagavān āyuṣmantaṃ śāriputram etad avocat:",
    "K03psp_6-8u:3078": " evam etac chāriputraivam etad yathā vācaṃ bhāṣase,",
    "K03psp_6-8u:3079": " sacet pūrvaṃ sattvabhāvo 'bhaviṣyat paścād abhāvas tadā syād eṣa doṣaḥ,",
    "K03psp_6-8u:3080": " bodhisattvo 'pi tathāgato 'pi pūrvabhāvo 'bhaviṣyat paścād abhāvas tadā syād eṣa doṣaḥ,",
    "K03psp_6-8u:3081": " pañcagatiko vā saṃsāraḥ pūrvabhāvo 'bhaviṣyat paścād abhāvas tadā syād eṣa doṣaḥ,",
    "K03psp_6-8u:3082": " yasmāt tarhi śāriputrotpādād vā tathāgatānām anutpādād vā tathāgatānāṃ sthitaiva eṣā dharmāṇāṃ dharmatā dharmadhātur dharmasthititā dharmaniyāmatā",
    "K03psp_6-8u:3083": " tatra nātmā na sattvo na jīvo na jantur (PSP_6-8:111)",
    "K03psp_6-8u:3084": " na poṣo na puruṣo na pudgalo na manujo na mānavo na kārako na vedako na jānako na paśyakaḥ,",
    "K03psp_6-8u:3085": " tat kuto rūpaṃ bhaviṣyati,",
    "K03psp_6-8u:3086": " kuto vedanā kutaḥ saṃjñā kutaḥ saṃskārāḥ,",
    "K03psp_6-8u:3087": " kuto vijñānam iti bhaviṣyati,",
    "K03psp_6-8u:3088": " kutaḥ skandhadhātvāyatanāni kutaḥ pratītyasamutpādaḥ kutaḥ pratītyasamutpannadharmāḥ kutaḥ pratītyasamutpādāṅgāni bhaviṣyanty,",
    "K03psp_6-8u:3089": " asatām eṣāṃ dharmāṇāṃ kutaḥ pañcagatikaḥ saṃsāro bhaviṣyati,",
    "K03psp_6-8u:3090": " yataḥ sattvāḥ parimocayitavyāḥ syur yasmāt tarhi śāriputra ime dharmā īdṛśāḥ svabhāvaśūnyās",
    "K03psp_6-8u:3091": " tad bodhisattvo mahāsattvaḥ pūrvakāṇāṃ buddhānāṃ bhagavatām antikāc chrutvānuttarāyāṃ",
    "K03psp_6-8u:3092": " samyaksaṃbodhau saṃprasthito,",
    "K03psp_6-8u:3093": " na cātra kaścid dharmasvabhāvo yam upalabhate yo vā śakyo 'dhimoktuṃ,",
    "K03psp_6-8u:3094": " yatra bālapṛthagjanā abhiniviṣṭā anyatra viparyāse,",
    "K03psp_6-8u:3095": " tad bodhisattvo mahāsattvaḥ saṃnāhaṃ saṃnahyate yena saṃnāhena saṃnahya na pratyudāvartate 'nuttarāyāṃ samyaksaṃbodhau,",
    "K03psp_6-8u:3096": " mayā nābhisaṃboddhavyānuttarā samyaksaṃbodhir,",
    "K03psp_6-8u:3097": " abhisaṃbodhavyaivānuttarā samyaksaṃbodhir,",
    "K03psp_6-8u:3098": " abhisaṃbudhya ca dharmeṇārthaṃ kariṣyāmi,",
    "K03psp_6-8u:3099": " yenārthena sattvān viparyāsāt parimocayiṣyāmi,",
    "K03psp_6-8u:3100": " tadyathāpi nāma śāriputra māyākāranirmitaḥ puruṣo bahūni prāṇikoṭiniyutaśatasahasrāṇy abhinirmimīte,",
    "K03psp_6-8u:3101": " abhinirmāya prabhūtena khādanīyabhojanīyasvādanīyena saṃtarpyayet,",
    "K03psp_6-8u:3102": " saṃtarpyaivam udānam udānayed bahu me puṇyaṃ prasūtam iti. tat kiṃ manyase?",
    "K03psp_6-8u:3103": " śāriputrāpi nu tatra kaścid bhojito vā saṃtarpito vā bhavet.",
    "K03psp_6-8u:3104": " śāriputra āha:",
    "K03psp_6-8u:3105": " no bhagavan.",
    "K03psp_6-8u:3106": " bhagavān āha:",
    "K03psp_6-8u:3107": " evam eva śāriputra bodhisattvo mahāsattvaḥ prathamacittotpādam upādāya ṣaṭsu pāramitāsu",
    "K03psp_6-8u:3108": " caran caturṣu dhyāneṣu caturṣv apramāṇeṣv ārūpyasamāpattiṣu caturṣu smṛtyupasthāneṣu",
    "K03psp_6-8u:3109": " caturṣu samyakprahāṇeṣv ṛddhipādeṣu pañcendriyeṣu pañcasu baleṣu saptasu bodhyaṅgeṣu",
    "K03psp_6-8u:3110": " āryāṣṭāṅge mārge sarvaśūnyatāsu śūnyatānimittāpraṇihiteṣv aṣṭasu vimokṣamukheṣu navasv",
    "K03psp_6-8u:3111": " anupūrvavihārasamāpattiṣu pañcasv abhijñāsu sarvasamādhiṣu sarvadhāraṇīmukheṣu daśasu",
    "K03psp_6-8u:3112": " tathāgatabaleṣu daśasu bodhisattvabhūmiṣu caturṣu vaiśāradyeṣu catasṛṣu pratisaṃvitsu (PSP_6-8:112)",
    "K03psp_6-8u:3113": " aṣṭādaśasv āveṇikabuddhadharmeṣu mahāmaitryāṃ mahākaruṇāyāñ caran bodhimārgāṃ ca paripūrayati buddhakṣetraṃ ca pariśodhayati,",
    "K03psp_6-8u:3114": " sattvāṃś ca paripācayati na ca kañcit sattvam upalabhate yam upalabhya vinayet.",
    "K03psp_6-8u:3115": " iti sattvaparipākaniveśanakarma",
    "K03psp_6-8u:3116": " atha khalv āyuṣmān subhūtir bhagavantam etad avocat:",
    "K03psp_6-8u:3117": " katamo bhagavan bodhisattvasya mahāsattvasya bodhimārgo yatra bodhisattvena mahāsattvena caratā sattvāḥ paripācayitavyāḥ,",
    "K03psp_6-8u:3118": " buddhakṣetraṃ ca pariśodhayitavyam?",
    "K03psp_6-8u:3119": " evam ukte bhagavān āyuṣmantaṃ subhūtim etad avocat:",
    "K03psp_6-8u:3120": " iha subhūte bodhisattvo mahāsattvaḥ prathamacittotpādam upādāya dānapāramitāyāṃ caran",
    "K03psp_6-8u:3121": " śīlapāramitāyāṃ caran kṣāntipāramitāyāṃ caran vīryapāramitāyāṃ caran dhyānapāramitāyāṃ",
    "K03psp_6-8u:3122": " caran prajñāpāramitāyāṃ caran,",
    "K03psp_6-8u:3123": " adhyātmaśūnyatāyāṃ caran bahirdhāśūnyatāyāṃ caran adhyātmabahirdhāśūnyatāyāṃ caran yāvad abhāvasvabhāvaśūnyatāyāṃ caran,",
    "K03psp_6-8u:3124": " smṛtyupathānasamyakprahāṇarddhipādendriyabalabodhyaṅgamārgeṣu carann āryasatyāpramāṇadhyānārūpyavimokṣasamādhisamāpattidhāraṇīmukheṣu",
    "K03psp_6-8u:3125": " caran śūnyatānimittāpraṇihitābhijñāsu caran daśabalavaiśāradyapratisaṃvidāveṇikabuddhadharmeṣu",
    "K03psp_6-8u:3126": " caran sattvān paripācayati buddhakṣetraṃ ca pariśodhayati.",
    "K03psp_6-8u:3127": " subhūtir āha:",
    "K03psp_6-8u:3128": " kathaṃ bhagavan bodhisattvo mahāsattvo dānapāramitāyāṃ caran sattvān paripācayati?",
    "K03psp_6-8u:3129": " bhagavān āha:",
    "K03psp_6-8u:3130": " iha subhūte bodhisattvo mahāsattvaḥ prajñāpāramitāyāṃ caran dānaṃ dadāti sattvebhyo dānaṃ datvā evam avavadati,",
    "K03psp_6-8u:3131": " iha kulaputrā mā dānam āgrahaṇato grahīṣyatha,",
    "K03psp_6-8u:3132": " mā dānāgrahaṇagṛhītenātmabhāvam abhinivartayiṣyatha,",
    "K03psp_6-8u:3133": " yenātmabhāvenābhinivartitena bahūni duṣkhāni pratyanubhaviṣyatha,",
    "K03psp_6-8u:3134": " neha kulaputrā paramārthena dānaṃ na dānapatir na pratigrāhakaḥ,",
    "K03psp_6-8u:3135": " sarva ete trayo dharmāḥ śūnyā,",
    "K03psp_6-8u:3136": " na ca prakṛtiśūnyā dharmān gṛhṇanty agrāhyā śūnyatā. evaṃ khalu subhūte bodhisattvo mahāsattvo dānapāramitāyāṃ caran sattvebhyo dānaṃ dadāti,",
    "K03psp_6-8u:3137": " na cātra dānam upalabhate na dānapatiṃ na pratigrāhakam anupalaṃbhapāramitaiṣā (PSP_6-8:113)",
    "K03psp_6-8u:3138": " yad uta dānapāramitā,",
    "K03psp_6-8u:3139": " sa dānadātṛpratigrāhakān anupalaṃbhamānaḥ sattvān srotaāpattiphale niyojayati,",
    "K03psp_6-8u:3140": " sakṛdāgāmiphale niyojayaty anāgāmiphale niyoyati,",
    "K03psp_6-8u:3141": " arhattve niyojayati,",
    "K03psp_6-8u:3142": " pratyekāyāṃ bodhau niyojayati,",
    "K03psp_6-8u:3143": " anuttarāyāṃ samyaksaṃbodhau niyojayati. evaṃ khalu subhūte bodhisattvo mahāsattvo dānapāramitāyāṃ caran sattvān paripācayati,",
    "K03psp_6-8u:3144": " sa ātmanā ca dānaṃ dadāti,",
    "K03psp_6-8u:3145": " parāṃś ca dāne samādāpayati,",
    "K03psp_6-8u:3146": " dānasya ca varṇaṃ bhāṣate ye 'pi cānye dānaṃ dadāti,",
    "K03psp_6-8u:3147": " teṣāṃ ca varṇavādī bhavati samanujñaḥ,",
    "K03psp_6-8u:3148": " tad bodhisattvo mahāsattva evaṃrūpaṃ dānaṃ datvā kṣatriyamahāśālakulānāṃ vā sahavratāyopapadyate,",
    "K03psp_6-8u:3149": " brāhmaṇamahāśālakulānāṃ vā sahavratāyopapadyate,",
    "K03psp_6-8u:3150": " gṛhapatimahāśālakulānāṃ vā sahavratāyopapadyate,",
    "K03psp_6-8u:3151": " koṭṭarājo vā bhavati,",
    "K03psp_6-8u:3152": " cakravartirājyaṃ vā pratilabhate,",
    "K03psp_6-8u:3153": " sa tatra sattvāṃś caturbhiḥ saṃgrahavastubhiḥ saṃgṛhṇāti,",
    "K03psp_6-8u:3154": " katamaiś caturbhir?",
    "K03psp_6-8u:3155": " dānena priyavadyatayā,",
    "K03psp_6-8u:3156": " arthacaryayā samānārthatayā ca. evaṃ tān sattvān dānena saṃgṛhyānupūrveṇa śīle kṣāntau vīrye dhyāne prajñāyāṃ pratiṣṭhāpayati,",
    "K03psp_6-8u:3157": " caturṣu dhyāneṣu caturṣv apramāṇeṣu catasṛṣv ārūpyasamāpattiṣu caturṣu smṛtyupasthāneṣu",
    "K03psp_6-8u:3158": " caturṣu samyakprahāṇeṣu caturṣv ṛddhipādeṣu pañcasv indriyeṣu pañcasu baleṣu saptabodhyaṅgeṣv",
    "K03psp_6-8u:3159": " āryāṣṭāṅgeṣu mārgeṣu pratiṣṭhāpayati,",
    "K03psp_6-8u:3160": " śūnyatānimittāpraṇihiteṣu samyakniyāmam avakrāmayati,",
    "K03psp_6-8u:3161": " srotaāpattiphalaṃ sakṛdāgāmiphalam anāgāmiphalam arhattvam anuprāpayati,",
    "K03psp_6-8u:3162": " pratyekāṃ bodhim anuprāpayaty anuttarāyāṃ samyaksaṃbodhau samādāpayati,",
    "K03psp_6-8u:3163": " haṃho puruṣā abhisaṃbuddhyadhvam anuttarāṃ samyaksaṃbodhiṃ,",
    "K03psp_6-8u:3164": " tatra na kaścid dharmaḥ svabhāvena saṃvidyate,",
    "K03psp_6-8u:3165": " yatra sattvā anyatra viparyāsena nāvabudhyante,",
    "K03psp_6-8u:3166": " tasmāt sarvaviparyāsān mā grahīṣyatha,",
    "K03psp_6-8u:3167": " ātmānaṃ mocayatha saṃsārāt,",
    "K03psp_6-8u:3168": " parāṃś ca mocayiṣyatha,",
    "K03psp_6-8u:3169": " evaṃ yūyam ātmanaś ca mahāntam arthaṃ kariṣyatha,",
    "K03psp_6-8u:3170": " parāṃś ca mahaty arthe niyojayiṣyatha. evaṃ khalu subhūte bodhisattvena mahāsattvena dānapāramitāyāṃ caritavyaṃ,",
    "K03psp_6-8u:3171": " yathā caran prathamacittotpādam upādāya na jātu durgatiṃ patati,",
    "K03psp_6-8u:3172": " na jātu cakravartirājyan na kārayati. tat kasya hetoḥ?",
    "K03psp_6-8u:3173": " yādṛśaṃ hi vījaṃ tādṛśaṃ phalaṃ bhavati,",
    "K03psp_6-8u:3174": " tasya cakravartino yadā yācanakā āgacchanti tadā tasya cakravartino rājña evaṃ bhavati,",
    "K03psp_6-8u:3175": " yeṣāṃ mayā kṛtaśaś cakravartiphalaṃ parigṛhītaṃ nānyatra sattvānām (PSP_6-8:114)",
    "K03psp_6-8u:3176": " arthāya, tad etad yuṣmākam eva dattaṃ bhavatu,",
    "K03psp_6-8u:3177": " tasmd atra na mayānena cakravartirājyenārthaḥ prāg evānye nānyatra sattvānām arthāya saṃsāra upāttaḥ sa karuṇāyamāno mahākaruṇāṃ paripūrayati,",
    "K03psp_6-8u:3178": " yāvan mahākaruṇāṃ paripūrayitvā sattvānām arthaṃ karoti,",
    "K03psp_6-8u:3179": " te ca sattvā nopalabhyante ye pariniṣpannāḥ syur ity anyatra saṃjñānām asaṃketaṃ vyavahāra iti,",
    "K03psp_6-8u:3180": " sa ca vyavahāraḥ pratiśrutkopamo 'pravyāhāro veditavyaḥ. evaṃ khalu subhūte bodhisattvena mahāsattvena dānapāramitāyāṃ caritavyaṃ,",
    "K03psp_6-8u:3181": " yathā carato na kiṃcit sattvānām antike 'parityakṣaṃ bhavati,",
    "K03psp_6-8u:3182": " antaśa ātmamāṃsāny api,",
    "K03psp_6-8u:3183": " prāg eva bāhyāny upakaraṇāni,",
    "K03psp_6-8u:3184": " yair upakaraṇaiḥ sattvāḥ saṃsārāt parimocayitavyāḥ,",
    "K03psp_6-8u:3185": " tāni punaḥ katamāny upakaraṇāni yad uta dānapāramitopakaraṇaṃ,",
    "K03psp_6-8u:3186": " śīlapāramitopakaraṇaṃ kṣāntipāramitopakaraṇaṃ vīryapāramitopakaraṇaṃ dhyānapāramitopakaraṇaṃ prajñāpāramitopakaraṇam,",
    "K03psp_6-8u:3187": " adhyātmaśūnyatopakaraṇaṃ bahirdhāśunyatopakaraṇam,",
    "K03psp_6-8u:3188": " adhyātmabahirdhāśūnyatopakaraṇaṃ yāvad abhāvasvabhāvaśūnyatopakaraṇaṃ,",
    "K03psp_6-8u:3189": " smṛtyupasthānasamyakprahāṇarddhipādendriyabalabodhyaṅgamārgā upakaraṇam āryasatyāpramāṇadhyānārūpyavimokṣasamādhisamāpattidhāraṇīmukhāny",
    "K03psp_6-8u:3190": " upakaraṇaṃ śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā upakaraṇam,",
    "K03psp_6-8u:3191": " imāni tāny upakaraṇāni yair upakaraṇair upagṛhītāḥ sattvāḥ saṃsārāt parimokṣyante.",
    "K03psp_6-8u:3192": " punar aparaṃ subhūte bodhisattvo mahāsattvo dānapāramitāyāṃ sthitvā sarvasyā dānaṃ dadad evaṃ vācaṃ bhāṣet,",
    "K03psp_6-8u:3193": " ahaṃ bho yūyaṃ kulaputrāḥ śīlaṃ rakṣatāhaṃ yuṣmākam avaikalyaṃ kariṣyāmy annena vā",
    "K03psp_6-8u:3194": " pānena vā vastreṇa vā śayanāsanair vā yānair vā hiraṇyasuvarṇamanimuktāvajravaiḍūryaśaṅkhaśilāpravāḍair vā,",
    "K03psp_6-8u:3195": " puṣpadhūpagandhamālyavilepanacūrṇacīvarair vā,",
    "K03psp_6-8u:3196": " glānapratyayabhaiṣajyapariṣkārair vā yāvad anyatarair vā mānuṣyakaiḥ pariṣkāropakaraṇair,",
    "K03psp_6-8u:3197": " yena yūyaṃ vaikalpena dauḥśīlyaṃ kurutha,",
    "K03psp_6-8u:3198": " tad ahaṃ yuṣmākam avaikalyaṃ kariṣyāmy annādinā vā saptabhir vā ratnair,",
    "K03psp_6-8u:3199": " yad vākāṅkṣatha tat sarvaṃ pariprāpayiṣyāmi,",
    "K03psp_6-8u:3200": " tad yūyaṃ saṃvaraśīle sthitvānupūrveṇa duṣkhasyāntaṃ kariṣyatha tribhir yānaiḥ śrāvakayānena vā pratyekabuddhayānena vā (PSP_6-8:115)",
    "K03psp_6-8u:3201": " mahāyānena vā.",
    "K03psp_6-8u:3202": " kathañ ca subhūte bodhisattvo mahāsattvo dānapāramitāyāṃ sthitvā sattvān kṣāntisauratye niyojayati,",
    "K03psp_6-8u:3203": " iha subhūte bodhisattvo mahāsattvaḥ sattvā ye kupyanti vā vyāpadyante vā teṣāṃ sattvānām evaṃ vācaṃ bhāṣeta,",
    "K03psp_6-8u:3204": " kena yūyaṃ kāraṇena kulaputrā vyāpadyadhve doṣam utpādayatha?",
    "K03psp_6-8u:3205": " tad ahaṃ yūṣmākaṃ sarvaṃ pariprāpayiṣyāmi,",
    "K03psp_6-8u:3206": " yasyārthena kupyatha vyāpadyatha tat mamāntikād gṛhṇītha,",
    "K03psp_6-8u:3207": " tena bhagavatām avaikalyaṃ kariṣyāmy annena vā pānena vā vastreṇa vā śayanāsanair",
    "K03psp_6-8u:3208": " vā puṣpadhūpagandhamālyavilepanacūrṇair vā hiraṇyasuvarṇarajataśaṅkhaśilāpravālair",
    "K03psp_6-8u:3209": " vā vividhair vā maṇiratnair vā yāvad anyatarānyatarair vā mānuṣyopakaraṇapariṣkārair",
    "K03psp_6-8u:3210": " yena yūyaṃ na kupyatha vyāpadyadhve. tad bodhisattvo mahāsattvo dānapāramitāyāṃ sthitvā",
    "K03psp_6-8u:3211": " sattvān kṣāntisauratye niyojayati,",
    "K03psp_6-8u:3212": " naivātra kaścid bhāvo 'sti yaḥ bhāvo yena yuṣmākaṃ krodha upajāyata abhūtasaṃkalpa",
    "K03psp_6-8u:3213": " eṣa krodho naitasya kiṃcid vastv asti yasya yūyaṃ vastunaḥ kṛtaśo 'bhisajjatha kupyatha",
    "K03psp_6-8u:3214": " vyāpadyadhve 'bhiṣajya kupitvā vyāpadya daṇḍena vā śastreṇa vā praharathānyamanyaṃ",
    "K03psp_6-8u:3215": " vā jīvitād vyaparopayatha,",
    "K03psp_6-8u:3216": " tad yūyam asadbhūtasaṃkalpitakṣubhitā narakaṃ vā prapatiṣyatha tiryagyoniṃ vā yamalokaṃ vā prapatiṣyatha,",
    "K03psp_6-8u:3217": " yā apy anyāḥ kāścid gatayas tāsu ca duḥkhāṃ vedanāṃ vedayiṣyatha,",
    "K03psp_6-8u:3218": " haṃbho puruṣā māvastukānāṃ dharmāṇāṃ kṛtaśaḥ tat karma parigṛhṇīta yena parigṛhītena manuṣyapratilābho na bhaviṣyati,",
    "K03psp_6-8u:3219": " prāg eva buddhotpādo durlabhaḥ. sa khalu punar bho puruṣo durlabho buddhotpādo durlabho manuṣyalābho durlabhaḥ kṣaṇasaṃpad durlabhaḥ saṃsārāṃ",
    "K03psp_6-8u:3220": " mā imaṃ kṣaṇaṃ virāgayiṣyatha mā vicikitsā bhaviṣyatha kṣaṇaprāptāḥ. tato bodhisattvo mahāsattva ātmanā ca kṣāntyā saṃpādayāti,",
    "K03psp_6-8u:3221": " parāṃś ca kṣāntisauratye niyojayati,",
    "K03psp_6-8u:3222": " kṣānteś ca varṇaṃ bhāṣate,",
    "K03psp_6-8u:3223": " ye 'pi cānye kṣāntiṃ bhāvayanti teṣām api varṇavādī bhavati samanujñaḥ,",
    "K03psp_6-8u:3224": " tatas tān sattvān kṣāntyāṃ niyojayitvā kṣāntyāṃ sthāpayitvānupūrveṇa tribhir yānaiḥ (PSP_6-8:116)",
    "K03psp_6-8u:3225": " parinirvāpayati śrāvakayānena vā pratyekabuddhayānena vā mahāyānena vā. evaṃ khalu subhūte bodhisattvo mahāsattvo dānapāramitāyāṃ sthitvā kṣāntisauratye sattvān niyojayati.",
    "K03psp_6-8u:3226": " kathaṃ ca subhūte bodhisattvo mahāsattvo dānapāramitāyāṃ caran,",
    "K03psp_6-8u:3227": " sattvāṃ vīryapāramitāyāṃ niyojayati,",
    "K03psp_6-8u:3228": " iha subhūte bodhisattvo mahāsattvaḥ sattvān kuśīdān hīnavīryān alasān viditvā evam avavadati,",
    "K03psp_6-8u:3229": " kasya yūyaṃ kṛtaśaḥ kauśīdyam āpadyadhve?",
    "K03psp_6-8u:3230": " ta evam avocat,",
    "K03psp_6-8u:3231": " pratyayavaikalyena,",
    "K03psp_6-8u:3232": " tad bodhisattvo mahāsattvo dānapāramitāyāñ caran tān sattvān etad avocat,",
    "K03psp_6-8u:3233": " hambho puruṣā ahaṃ bhavatāṃ sarvapratyayān upasaṃhariṣyāmi,",
    "K03psp_6-8u:3234": " yadi vā dānaṃ yadi vā śīlaṃ yadi vā kṣāntiṃ yadi vā yair ākārair yair liṅgair vīryam ārabhedhvaṃ tān bhavatām upasaṃhariṣyāmi,",
    "K03psp_6-8u:3235": " tatas te sattvā bodhisattvasya mahāsattvasya upakaraṇair vīryam ārabhante kāyikaṃ vā caitasikaṃ vā,",
    "K03psp_6-8u:3236": " tena kāyikena vā caitasikena vā vīryeṇa sarvān kuśalān dharmān paripūrayanti,",
    "K03psp_6-8u:3237": " yaiḥ kuśalair dharmair āryān anāsravān dharmān bhāvayanti,",
    "K03psp_6-8u:3238": " yān bhāvayamānā srotaāpattiphalaṃ prāpsyanti sakṛdāgāmiphalam anāgāmiphalam arhattvaṃ prāpsyanti,",
    "K03psp_6-8u:3239": " pratyekāṃ bodhiṃ prāpsyanty anuttarāṃ samyaksaṃbodhim abhisaṃbhotsyante. evaṃ khalu subhūte bodhisattvo mahāsattvo dānapāramitāyāṃ caran vīryapāramitāyāṃ sattvān niyojayati.",
    "K03psp_6-8u:3240": " kathañ ca subhūte bodhisattvo mahāsattvo dānapāramitāyāṃ caran dhyānapāramitāyāṃ sattvān avavadatīha subhūte bodhisattvo mahāsattvaḥ sattvān evam avavadati,",
    "K03psp_6-8u:3241": " kim idaṃ bhoḥ sattvā yūyaṃ dhyānan na samāpadyadhve?",
    "K03psp_6-8u:3242": " tam evam āhuḥ,",
    "K03psp_6-8u:3243": " pratyayavaikalyeneti,",
    "K03psp_6-8u:3244": " tān bodhisattvo mahāsattva etad avocat,",
    "K03psp_6-8u:3245": " haṃbho purusā ahaṃ tān pratyayān upasaṃhariṣyāmi,",
    "K03psp_6-8u:3246": " yaiḥ pratyayair na vitarkān vitarkayiṣyatha,",
    "K03psp_6-8u:3247": " idam iti vā bahirdhety adhyātmeti vādhyātmabahirdheti,",
    "K03psp_6-8u:3248": " tad bodhisattvo mahāsattvas teṣāṃ sattvānāṃ tān pratyayān upasaṃharati yaiḥ pratyayair",
    "K03psp_6-8u:3249": " upasaṃhṛtair na vitarkayanti tatas te sattvā vitarkeṣu cchinneṣu prathamaṃ dhyānaṃ samāpadyante,",
    "K03psp_6-8u:3250": " dvitīyaṃ dhyānaṃ samāpadyante,",
    "K03psp_6-8u:3251": " tṛtīyaṃ dhyānaṃ samāpadyante,",
    "K03psp_6-8u:3252": " caturthaṃ dhyānaṃ samāpadyante,",
    "K03psp_6-8u:3253": " maitrīkaruṇāmuditopekṣāḥ samāpadyante,",
    "K03psp_6-8u:3254": " te tair dhyānais taiś cāpramāṇair yāvad (PSP_6-8:117)",
    "K03psp_6-8u:3255": " aṣṭāṅgamārgaṃ bhāvayamāṇāṃ tribhir yānaiḥ parinirvanti,",
    "K03psp_6-8u:3256": " tatrāpare bodhimārgāṃ na parihīyante yāvad anuttarāyāḥ samyaksaṃbodheḥ. evaṃ khalu subhūte bodhisattvo mahāsattvo dānapāramitāyāṃ caran dhyānapāramitāyāṃ sattvān evam avavadati.",
    "K03psp_6-8u:3257": " kathaṃ ca subhūte bodhisattvo mahāsattvo dānapāramitāyāṃ caran sattvān prajñāpāramitayā parigṛhṇāti,",
    "K03psp_6-8u:3258": " iha subhūte bodhisattvo mahāsattvo dānapāramitāyāṃ caran sattvān evam avavadati,",
    "K03psp_6-8u:3259": " kim idaṃ bhoḥ sattvā yūyaṃ prajñāpāramitān na bhāvayatha?",
    "K03psp_6-8u:3260": " ta evam avocat,",
    "K03psp_6-8u:3261": " pratyayavaikalyeneti,",
    "K03psp_6-8u:3262": " tān bodhisattvo mahāsattvaḥ sattvān evam avavadati,",
    "K03psp_6-8u:3263": " mamopari pūrayam upakaraṇaṃ gṛhṇīta mamopary upakaraṇaṃ gṛhītvā dānaṃ dadata,",
    "K03psp_6-8u:3264": " śīlaṃ rakṣata kṣāntyā saṃpādayata vīryam ārabhadhvaṃ dhyānaṃ saṃpādayadhvam,",
    "K03psp_6-8u:3265": " imān ākārān paripūryaiva mīmāṃsayata,",
    "K03psp_6-8u:3266": " asti kaścid yaḥ prajñāparamitābhāvanāyām upalabhyate?",
    "K03psp_6-8u:3267": " ātmā vā sattvo vā jivo vā jantur vā poṣo vā puruṣo vā pudgalo vā manujo vā mānavo",
    "K03psp_6-8u:3268": " vā kārako vā vedako vā jānako vā paśyako vā kāmadhātur vā rūpadhātur vā ārūpyadhātur",
    "K03psp_6-8u:3269": " vā ṣaṭpārāmitā vā sarvaśūnyatā vā saptatriṃśadbodhipakṣyā vā dharmā āryasatyāpramāṇadhyānārūpyasamāpattayo",
    "K03psp_6-8u:3270": " vā śūnyatānimittāpraṇihitāni vāṣṭavimokṣā vā navānupūrvavihārasamāpattayo vā daśabalavaiśāradyapratisaṃvidāveṇikabuddhadharmā",
    "K03psp_6-8u:3271": " vā srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekabodhir",
    "K03psp_6-8u:3272": " vā yāvad anuttarā vā samyaksaṃbodhiḥ,",
    "K03psp_6-8u:3273": " tad bodhisattvo mahāsattvaḥ prajñāpāramitāyāṃ caran na kañcid dharmam upalabhate",
    "K03psp_6-8u:3274": " yam upalabhyābhiniviśeta so 'nabhiniveśamāno na kasyacid dharmasya utpādaṃ vā nirodhaṃ",
    "K03psp_6-8u:3275": " vā saṃkleśaṃ vā vyavadānaṃ vā samanupaśyaty asamanupaśyan na kalpayaty ayaṃ nairayiko",
    "K03psp_6-8u:3276": " 'yaṃ tiryagyoniko 'yaṃ yāmalaukiko 'yam asuro 'yaṃ devo 'yaṃ manuṣyo 'yam amanuṣyaḥ,",
    "K03psp_6-8u:3277": " ayaṃ śīlavān ayaṃ duḥśīlo ayaṃ srotaāpanno 'yaṃ sakṛdāgāmy ayam anāgāmy ayam arhann",
    "K03psp_6-8u:3278": " ayaṃ pratyekabuddho 'yaṃ bodhisattvo 'yaṃ tathāgato 'rhan samyaksaṃbuddhaḥ. evaṃ",
    "K03psp_6-8u:3279": " khalu subhūte bodhisattvo mahāsattvo dānapāramitāyāṃ caran sattvān prajñāpāramitāyāṃ parigṛhṇāti.",
    "K03psp_6-8u:3280": " kathaṃ ca subhūte bodhisattvo mahāsattvo dānapāramitāyāṃ sthitvā śīlapāramitāyāṃ",
    "K03psp_6-8u:3281": " sthitvā kṣāntipāramitāyāṃ sthitvā vīryapāramitāyāṃ sthitvā dhyānapāramitāyāṃ sthitvā",
    "K03psp_6-8u:3282": " prajñāpāramitāyāṃ sthitvā yāvat saptatriṃśad bodhipakṣyair dharmaiḥ sattvān parigṛhṇāti,",
    "K03psp_6-8u:3283": " iha subhūte bodhisattvo mahāsattvaḥ sattvānām upakaraṇam upanāmayati yair upakaraṇair upagṛhītāḥ sattvāś catvāri smṛtyupasthānāni bhāvayanti,",
    "K03psp_6-8u:3284": " catvāri samyakprahāṇāni catura ṛddhipādān pañcendriyāṇi pañcabalāni saptabodhyaṅgāny āryāṣṭāṅgamārgaṃ bhāvayanti,",
    "K03psp_6-8u:3285": " yena mārgeṇa bhāvitena yāvat saṃsārāt parimucyante. evaṃ khalu subhūte bodhisattvo mahāsattvaḥ saptatriṃśadbodhipakṣyair dharmaiḥ sattvān parigṛhṇāti.",
    "K03psp_6-8u:3286": " punar aparaṃ subhūte bodhisattvo mahāsattvo dānapāramitāyāṃ sthitvā evaṃ sattvān paripācayati,",
    "K03psp_6-8u:3287": " ete yūyaṃ bhoḥ kulaputrā mamāntikād annaṃ pānaṃ yānaṃ vastrāṃ mālyaṃ gandhaṃ vilepanaṃ",
    "K03psp_6-8u:3288": " puṣpaṃ dhūpaṃ cūrṇaṃ yāvat sarvān mānuṣyakopakaraṇapariṣkārān gṛhītvā saptabhiś ca",
    "K03psp_6-8u:3289": " ratnaiḥ sattvān anugṛhṇīdhvaṃ,",
    "K03psp_6-8u:3290": " tad bhavatāṃ bhaviṣyati dīrgharātram arthāya hitāya sukhāya,",
    "K03psp_6-8u:3291": " mā caiva cintayiṣyatha,",
    "K03psp_6-8u:3292": " asyaiṣo 'rtho nāsmākam iti,",
    "K03psp_6-8u:3293": " yad bhavatā dīrgharātram eṣo 'rthaḥ sattvānāṃ kṛtaśa upārjitas tad yuṣmākam evaiṣa santaka ity evaṃ gṛhītvā sattvebhyo dānaṃ dadadhvaṃ,",
    "K03psp_6-8u:3294": " tena ca dānena śīle niyojayadhvaṃ kṣāntyā niyojayadhvaṃ vīrye niyojayadhvaṃ dhyāne",
    "K03psp_6-8u:3295": " niyojayadhvaṃ prajñāyāṃ niyojayadhvaṃ saptatriṃśadbodhipakṣyeṣu dharmeṣu niyojayadhvaṃ",
    "K03psp_6-8u:3296": " āryasatyāpramāṇadhyānārūpyavimokṣasamādhisamāpattidhāraṇīmukheṣu niyojayadhvaṃ,",
    "K03psp_6-8u:3297": " śūnyatānimittāpraṇihiteṣu niyojayadhvaṃ,",
    "K03psp_6-8u:3298": " mā caitāvatā tuṣṭim āpadyadhvaṃ,",
    "K03psp_6-8u:3299": " yāvad anuttareṣv āryeṣv anāsraveṣu dharmeṣu pratiṣṭhāpayadhvaṃ srotaāpattiphale sakṛdāgāmiphale",
    "K03psp_6-8u:3300": " 'nāgāmiphale 'rhattve pratyekabodhāv anuttarāyāṃ samyaksaṃbodhau pratiṣṭhāpayadhvam.",
    "K03psp_6-8u:3301": " evaṃ khalu subhūte bodhisattvena mahāsattvena prajñāpāramitāyāṃ caratā sattvāḥ paripācayitavyāḥ,",
    "K03psp_6-8u:3302": " yathā paripācitās tribhyo pāpebhyo mucyante,",
    "K03psp_6-8u:3303": " yāvat sarvasmād eva saṃsārāt parimucyante.",
    "K03psp_6-8u:3304": " punar aparaṃ subhūte bodhisattvo mahāsattvaḥ śīlapāramitāyāṃ sthitvā kṣāntipāramitāyāṃ",
    "K03psp_6-8u:3305": " sthitvā vīryapāramitāyāṃ sthitvā dhyānapāramitāyāṃ sthitvā prajñāpāramitāyāṃ sthitvā",
    "K03psp_6-8u:3306": " sattvān paripācayati, ete (PSP_6-8:119)",
    "K03psp_6-8u:3307": " yūyaṃ bhoḥ sattvā teṣāṃ pratyayānām asatāṃ dauḥśīlyam āpadyatha vyāpādaṃ kauśīdyaṃ vikṣepaṃ dauṣprajñam āpadyadhve tān pratyayān yuṣmākam upasaṃhariṣyāmi,",
    "K03psp_6-8u:3308": " annaṃ vā pānaṃ vā vastraṃ vā śayanāsanaṃ vā yāvat sarvān mānuṣyakopakaraṇapariṣkārān",
    "K03psp_6-8u:3309": " sa tān sattvāṃs tathārūpeṇānugraheṇānugṛhṇāti yathārūpeṇānugrahenānugṛhītāḥ samān",
    "K03psp_6-8u:3310": " daśakuśalān karmapathān samādāya vartante,",
    "K03psp_6-8u:3311": " akhaṇḍe 'cchidre 'śabale 'kalmāṣe 'parāmṛṣṭe saṃvaraśīle sthitvā ṣaṭsu pāramitāsu",
    "K03psp_6-8u:3312": " sarvaśūnyatāsu śūnyatānimittāpraṇihiteṣu saptatriṃśadbodhipakṣyeṣu dharmeṣu sthitvā",
    "K03psp_6-8u:3313": " sarvākārajñatām anuprāpnuvanti.",
    "K03psp_6-8u:3314": " atha khalv āyuṣmataḥ subhūter etad abhavat:",
    "K03psp_6-8u:3315": " katamo bodhisattvasya mahāsattvasya bodhimārgo yatra sthitvā bodhisattvena mahāsattvena idṛśāḥ saṃnāhāḥ saṃnaddhavyāḥ?",
    "K03psp_6-8u:3316": " atha khalu bhagavān āyuṣmataḥ subhūteś cetasaiva caitaḥ parivitarkam ājñāyāyuṣmantaṃ subhūtim etad avocat:",
    "K03psp_6-8u:3317": " ṣaṭ pāramitāḥ subhūte bodhisattvasya mahāsattvasya bodhimārgaḥ,",
    "K03psp_6-8u:3318": " saptatriṃśad bodhipakṣyā dharmā bodhisattvasya mahāsattvasya bodhimārgaḥ,",
    "K03psp_6-8u:3319": " sarvaśūnyatā aṣṭavimokṣā navānupūrvavihārasamāpattaya āryasatyāpramāṇadhyānārūpyasamāpattayaḥ",
    "K03psp_6-8u:3320": " sarvadhāraṇīmukhāni śūnyatānimittāpraṇihitābhijñādaśabodhisattvabhūmayo daśatathāgatabalāni",
    "K03psp_6-8u:3321": " catvāri vaiśāradyāni catasraḥ pratisaṃvido 'ṣṭādaśāveṇikabuddhadharmā bodhisattvasya",
    "K03psp_6-8u:3322": " mahāsattvasya bodhimārgaḥ. api tu khalu subhūte sarvadharmā api bodhisattvasya mahāsattvasya bodhimārgaḥ,",
    "K03psp_6-8u:3323": " tat kiṃ manyase?",
    "K03psp_6-8u:3324": " subhūte asti sa kaścid dharmo yatra bodhisattvena mahāsattvena na śikṣitavyaṃ yatrāśikṣitvānuttarāṃ",
    "K03psp_6-8u:3325": " samyaksaṃbodhim abhisaṃbhotsyate. nāsti subhūte kaścid dharmo yatra bodhisattvena",
    "K03psp_6-8u:3326": " mahāsattvenāśikṣitavyam aśikṣitvā yatra bodhisattvo mahāsattvo na śaknoti sarvākārajñatām anuprāptum.",
    "K03psp_6-8u:3327": " atha khalv āyuṣmān subhūtir bhagavantam etad avocat:",
    "K03psp_6-8u:3328": " yadi bhagavan sarvadharmāḥ śūnyāḥ,",
    "K03psp_6-8u:3329": " kathaṃ bodhisattvo mahāsattvaḥ sarvadharmeṣu śikṣiṣyate?",
    "K03psp_6-8u:3330": " na tu bhagavann aprapañcan na prapañcayati,",
    "K03psp_6-8u:3331": " iyanta iti vā neyanta iti vā,",
    "K03psp_6-8u:3332": " ayaṃ dharmo laukiko vā lokottaro vā sāsrāvo vā anāsravo (PSP_6-8:120)",
    "K03psp_6-8u:3333": " vā saṃskṛto vāsaṃskṛto vā pṛthagjanadharmo vārhaddharmo vā pratyekabuddhadharmo vā buddhadharmo vā.",
    "K03psp_6-8u:3334": " evam ukte bhagavān āyuṣmantaṃ subhūtim etad avocat:",
    "K03psp_6-8u:3335": " evam etat subhūte evam etat sarvadharmāḥ śūnyā,",
    "K03psp_6-8u:3336": " yadi punaḥ subhūte sarvadharmāḥ śūnyā nābhaviṣyan na bodhisattvo mahāsattvo 'nuttarāṃ samyaksaṃbodhim abhisaṃbhotsyate,",
    "K03psp_6-8u:3337": " yasmāt subhūte sarvadharmāḥ śūnyās tad bodhisattvo mahāsattvo 'nuttarāṃ samyaksaṃbodhim abhisaṃbhotsyate,",
    "K03psp_6-8u:3338": " api tu khalu subhūte yad evaṃ vadasi,",
    "K03psp_6-8u:3339": " yadi sarvadharmāḥ śūnyāḥ,",
    "K03psp_6-8u:3340": " kathaṃ bodhisattvo mahāsattvo dharmanānātvaṃ karoti,",
    "K03psp_6-8u:3341": " iyanta iti vā neyanta iti vā,",
    "K03psp_6-8u:3342": " ayaṃ dharmo laukiko vā lokottaro vā sāsravo vā anāsravo vā saṃskṛto vāsaṃskṛto vā",
    "K03psp_6-8u:3343": " pṛthagjanadharmo vārhaddharmo vā pratyekabuddhadharmo vā buddhadharmo veti. kiṃ punaḥ",
    "K03psp_6-8u:3344": " subhūte ete sattvā evaṃ jānanti sarvadharmāḥ śūnyā iti yadi jānīyur naimāṃ bodhisattvā",
    "K03psp_6-8u:3345": " mahāsattvāḥ sarvadharmeṣu śikṣitvā sarvākārajñatām anuprāpnuyāt,",
    "K03psp_6-8u:3346": " yasmāt tarhi subhūte na jānanti sarvadharmāḥ śūnyā iti,",
    "K03psp_6-8u:3347": " tasmād bodhisattvo mahāsattvo 'nuttarāṃ samyaksaṃbodhim abhisaṃbuddhya sarvadharmāṇāṃ vyavasthānaṃ kṛtvā sattvānāṃ dharmaṃ deśayati.",
    "K03psp_6-8u:3348": " iti bodhisattvamārganiveśanakarma",
    "K03psp_6-8u:3349": " tatra bodhisattvena mahāsattvena bodhimārge caratā prathamam evam upaparīkṣitavyaṃ,",
    "K03psp_6-8u:3350": " nātra kaścid dharmo yaḥ svena bhāvenopalabhyate 'nyatrābhisaṃskāreṇa,",
    "K03psp_6-8u:3351": " tatra khalu dharmāṇāṃ svabhāvam upaparīkṣeyam aham upaparīkṣamāṇo na kvacid dharme",
    "K03psp_6-8u:3352": " 'bhiniveśeya yadi vā pāramitāsu yadi vā śūnyatāsu yadi vā saptatriṃśatsu bodhipakṣyeṣu",
    "K03psp_6-8u:3353": " dharmeṣu yadi vā srotāapattiphale yadi vā sakṛdāgāmiphale yadi vānāgāmiphale yadi",
    "K03psp_6-8u:3354": " vārhattve yadi vā pratyekabodhau yadi vānuttarāyāṃ samyaksaṃbodhau. tat kasya hetoḥ?",
    "K03psp_6-8u:3355": " tathā hi svabhāvena sarvadharmāḥ śūnyā na hi śūnyatā śūnyatāyām abhiniviśate,",
    "K03psp_6-8u:3356": " śūnyataiva tāvan nopalabhyate prāg eva (PSP_6-8:121)",
    "K03psp_6-8u:3357": " śūnyatāyām abhinivekṣyate. evaṃ khalu subhūte bodhisattvo mahāsattvo 'nabhiniviṣṭaḥ sarvadharmeṣu viharati,",
    "K03psp_6-8u:3358": " atra śikṣāyāṃ sthitvā sattvān avalokayati,",
    "K03psp_6-8u:3359": " kutreme sattvāś caranty asaṃgrahe tad bodhisattvasya mahāsattvasya evaṃ bhavati,",
    "K03psp_6-8u:3360": " sumocanā bateme sattvā asaṃgrahāt,",
    "K03psp_6-8u:3361": " tatra bodhisattvo mahāsattva upāyakauśalyena prajñāpāramitāyāṃ sthitvā evam avavadati,",
    "K03psp_6-8u:3362": " ete yūyaṃ bhoḥ sattvā dānaṃ dadata tato yuṣmākam avaikalyaṃ bhaviṣyati bhogeṣu,",
    "K03psp_6-8u:3363": " teṣu ca bhogeṣu mā maṃsyadhvaṃ na tatra kiṃcit sāram asti. evaṃ śīle 'vavadati tena",
    "K03psp_6-8u:3364": " ca śīlena mā maṃsyadhvaṃ na tatra kiṃcit sāram asti. evaṃ kṣāntisauratye 'vavadati",
    "K03psp_6-8u:3365": " tayā ca kṣāntyā mā maṃsyadhvaṃ na tatra kiṃcit sāram asti. evaṃ vīrye 'vavadati mā",
    "K03psp_6-8u:3366": " ca tena vīryeṇa maṃsyadhvaṃ na tatra kiṃcit sāram asti. evaṃ dhyāne 'vavadati tena",
    "K03psp_6-8u:3367": " ca dhyānena mā maṃsyadhvaṃ na tatra kiṃcit sāram asti. evaṃ prajñāpāramitāyām avavadati",
    "K03psp_6-8u:3368": " tayā ca prajñayā mā maṃsyādhvaṃ na tatra kiṃcit sāram asti. evaṃ srotaāpattiphale",
    "K03psp_6-8u:3369": " 'vavadati tena ca srotaāpattiphalena mā maṃsyadhvaṃ na tatra kiṃcit sāram asti. evaṃ",
    "K03psp_6-8u:3370": " sakṛdāgāmiphale 'nāgāmiphale,",
    "K03psp_6-8u:3371": " evam arhattve 'vavadati tena cārhattvena mā maṃsyadhvaṃ na tatra kiṃcit sāram asti.",
    "K03psp_6-8u:3372": " evaṃ pratyekabodhāv avavadati tayā ca pratyekabodhyā mā maṃsyadhvam. evaṃ buddhadharmeṣv",
    "K03psp_6-8u:3373": " avavadati taiś ca buddhadharmair mā maṃsyadhvaṃ na teṣu kiṃcit sāram asti. sa evam",
    "K03psp_6-8u:3374": " avavadan bodhimārge carati,",
    "K03psp_6-8u:3375": " na kvacid dharme 'bhiniviśate. tat kasya hetoḥ?",
    "K03psp_6-8u:3376": " anabhiniviṣṭāś",
    "K03psp_6-8u:3377": " ca sarvadharmās tathā hy eṣāṃ svabhāvo nāsti ye nābhiniviśeta śūnyatāsvabhāvatām",
    "K03psp_6-8u:3378": " upādāya. tat subhūte bodhisattvo mahāsattvo mārge caran na kvacit pratiṣṭhate so",
    "K03psp_6-8u:3379": " 'pratiṣṭhānayogena dānapāramitāyāṃ carati tatra ca na pratiṣṭhate,",
    "K03psp_6-8u:3380": " śīlapāramitāyāṃ carati tatra ca na pratiṣṭhate,",
    "K03psp_6-8u:3381": " kṣāntipāramitāyāṃ carati tatra ca na pratiṣṭhate,",
    "K03psp_6-8u:3382": " vīryapāramitāyāṃ carati tatra ca na pratiṣṭhate,",
    "K03psp_6-8u:3383": " dhyānapāramitāyāṃ carati tatra ca na pratiṣṭhate,",
    "K03psp_6-8u:3384": " prajñāpāramitāyāṃ carati tatra ca na pratiṣṭhate,",
    "K03psp_6-8u:3385": " sa prathamaṃ dhyānaṃ samāpadyate tatra ca na pratiṣṭhate. tat kasya hetoḥ?",
    "K03psp_6-8u:3386": " tathā hi dhyānaṃ svabhāvena śūnyaṃ yad api samāpadyate tad api śūnyaṃ yair ākāraiḥ samāpadyate te 'py ākārāḥ śūnyāḥ, evaṃ (PSP_6-8:122)",
    "K03psp_6-8u:3387": " dvitīyaṃ dhyānaṃ samāpadyate,",
    "K03psp_6-8u:3388": " evaṃ tṛtīyaṃ dhyānaṃ samapadyate,",
    "K03psp_6-8u:3389": " evaṃ caturthaṃ dhyānaṃ samāpadyate,",
    "K03psp_6-8u:3390": " evaṃ maitrīkaruṇāmuditopekṣā evam ākāśānantyāyatanaṃ vijñānānantyāyatanam ākiṃcanyāyatanaṃ naivasaṃjñānāsaṃjñāyatanaṃ samāpadyate,",
    "K03psp_6-8u:3391": " evam aṣṭavimokṣān navānupūrvavihārasamāpattīr,",
    "K03psp_6-8u:3392": " evaṃ śūnyatānimittāpraṇihitāni samāpadyate,",
    "K03psp_6-8u:3393": " srotaāpattiphalaṃ ca pratilabhate na ca tatra pratiṣṭhate,",
    "K03psp_6-8u:3394": " sakṛdāgāmiphalaṃ ca pratilabhate na ca tatra pratiṣṭhate,",
    "K03psp_6-8u:3395": " anāgāmiphalaṃ ca pratilabhate na ca tatra pratiṣṭhate,",
    "K03psp_6-8u:3396": " 'rhattvaṃ ca pratilabhate na ca tatra pratiṣṭhate,",
    "K03psp_6-8u:3397": " pratyekabuddhabhūmiñ ca pratilabhate na ca tatra pratiṣṭhate.",
    "K03psp_6-8u:3398": " subhūtir āha:",
    "K03psp_6-8u:3399": " kena kāraṇena bhagavan bodhisattvo mahāsattvo na pratiṣṭhate?",
    "K03psp_6-8u:3400": " bhagavān āha:",
    "K03psp_6-8u:3401": " dvābhyāṃ kāraṇābhyāṃ subhūte na pratiṣṭhate. katamābhyāṃ dvābhyām?",
    "K03psp_6-8u:3402": " svabhāvaś ca teṣāṃ phalaṃ nāsti yatra pratiṣṭheta yena vā pratiṣṭheta yo vā pratiṣṭheta,",
    "K03psp_6-8u:3403": " na ca tāvanmātrakena tuṣṭim āpadyate,",
    "K03psp_6-8u:3404": " na ca mayā srotaāpattiphalaṃ na prāptavyaṃ prāptavyaṃ mayā srotaāpattiphalaṃ na ca tatra sthātavyam,",
    "K03psp_6-8u:3405": " evaṃ sakṛdāgāmiphalam anāgāmiphalaṃ,",
    "K03psp_6-8u:3406": " na ca mayārhattvaṃ na prāptavyaṃ prāptavyaṃ mayārhattvaṃ na ca tatra sthātavyaṃ,",
    "K03psp_6-8u:3407": " na ca mayā pratyekabuddhabhūmiṃ na prāptavyā prāptavyā mayā pratyekabuddhabhūmir na ca tatra sthātavyaṃ,",
    "K03psp_6-8u:3408": " yad aham anuttarāṃ samyaksaṃbodhim abhisaṃbhotsyati,",
    "K03psp_6-8u:3409": " dvābhyāṃ kāraṇābhyāṃ na pratiṣṭhate. tat kasya hetoḥ?",
    "K03psp_6-8u:3410": " tathā hi tena bodhisattvena mahāsattvena prathamacittotpādam upādāya nānyatra cittaṃ pratilabdham anyatrānuttarāyāḥ samyaksaṃbodheḥ. tat kasya",
    "K03psp_6-8u:3411": " tathā hi bodhisattvo mahāsattvaḥ prathamām api bhūmim upādāya vartamāno 'nyatra na",
    "K03psp_6-8u:3412": " kiṃcic cittam utpādayaty anyatrānuttarāyāḥ samyaksaṃbodheḥ. evaṃ yāvad daśamīṃ bhūmim",
    "K03psp_6-8u:3413": " upādāya vartamāno nānyatra kiṃcic cittam utpādayaty anuttarāyāḥ samyaksaṃbodheḥ,",
    "K03psp_6-8u:3414": " yāvad bodhisattvanyāmam avakrānter nānyatra kiṃcic cittam utpāditam anyatrānuttarāyāḥ",
    "K03psp_6-8u:3415": " samyaksaṃbodher atṛptamānasaḥ. sa subhūte bodhisattvo mahāsattvo yāvad eva kāyena (PSP_6-8:123)",
    "K03psp_6-8u:3416": " vā parākramate vācā vā manasā vā parākramate,",
    "K03psp_6-8u:3417": " nānyatra bodhicittāt tad bodhisattvo mahāsattvo bodhicitte sthitvāvikṣiptamānaso bodhimārgam utpādayati.",
    "K03psp_6-8u:3418": " atha khalv āyuṣmān subhūtir bhagavantam etad avocat:",
    "K03psp_6-8u:3419": " yadi bhagavan sarvadharmā anutpannāḥ kathaṃ bodhisattvo mahāsattvo bodhimārgam utpādayati?",
    "K03psp_6-8u:3420": " evam ukte bhagavān āyuṣmantaṃ subhūtim etad avocat:",
    "K03psp_6-8u:3421": " evam etat subhūte evam etat,",
    "K03psp_6-8u:3422": " sarvadharmā anutpannās tat punaḥ kathaṃ yenābhisaṃskurvanti,",
    "K03psp_6-8u:3423": " teṣāṃ sarvadharmā anutpannāḥ?",
    "K03psp_6-8u:3424": " evam ukte āyuṣmān subhūtir bhagavantam etad avocat:",
    "K03psp_6-8u:3425": " na punar bhagavann anutpādād vā tathāgatānām utpādād vā tathāgatānāṃ sthitaivaiṣāṃ dharmāṇāṃ dharmasthititā.",
    "K03psp_6-8u:3426": " bhagavān āha:",
    "K03psp_6-8u:3427": " evam etat subhūte evam etat,",
    "K03psp_6-8u:3428": " utpādād vā tathāgatānām anutpādād vā tathāgatānāṃ sthitaivaiṣāṃ dharmāṇāṃ dharmasthititā,",
    "K03psp_6-8u:3429": " ye punar imāṃ dharmasthititān na jānanti teṣām arthāya bodhisattvo mahāsattvo bodhimārgam utpādayati yena mārgeṇa sattvān mocayati saṃsārāt.",
    "K03psp_6-8u:3430": " iti sarvābhiniveśaprahāṇaniveśanakarma",
    "K03psp_6-8u:3431": " atha khalv āyuṣmān subhūtir bhagavantam etad avocat:",
    "K03psp_6-8u:3432": " kiṃ punar bhagavann anutpannena mārgeṇa bodhiḥ prāpyate utāho utpannena?",
    "K03psp_6-8u:3433": " bhagavān āha: na subhūte.",
    "K03psp_6-8u:3434": " subhūtir āha:",
    "K03psp_6-8u:3435": " kiṃ punar bhagavan nānutpannena cotpannena mārgeṇa bodhiḥ prāpyate?",
    "K03psp_6-8u:3436": " bhagavān āha: na subhūte.",
    "K03psp_6-8u:3437": " subhūtir āha:",
    "K03psp_6-8u:3438": " kiṃ punar bhagavan naiva nānutpannena naiva notpannena mārgeṇa bodhiḥ prāpyate?",
    "K03psp_6-8u:3439": " bhagavān āha: na subhūte.",
    "K03psp_6-8u:3440": " subhūtir āha:",
    "K03psp_6-8u:3441": " tat kathaṃ punar bhagavan bodhiḥ prāpyate?",
    "K03psp_6-8u:3442": " evam ukte bhagavān āyuṣmantaṃ subhūtim etad avocat:",
    "K03psp_6-8u:3443": " na subhūte mārgeṇa bodhiḥ prāpyate nāmārgeṇa,",
    "K03psp_6-8u:3444": " bodhir eva subhūte mārgaḥ,",
    "K03psp_6-8u:3445": " mārga eva bodhiḥ.",
    "K03psp_6-8u:3446": " evam ukte āyuṣman subhūtir bhagavantam etad avocat:",
    "K03psp_6-8u:3447": " yadi bhagavan bodhir eva mārgo mārga eva bodhir anuprāptaiva bhavati bodhisattvena mahāsattvena bodhis,",
    "K03psp_6-8u:3448": " tat kathaṃ tathāgato 'rhan samyaksaṃbuddho nirdiśyate?",
    "K03psp_6-8u:3449": " dvātriṃśanmahāpuruṣalakṣaṇair aśītyanuvyañjanair daśabhis tathāgatabalaiś caturbhir",
    "K03psp_6-8u:3450": " vaiśāradyaiś catasṛbhiḥ pratisaṃvidbhiś caturbhir apramāṇaiś caturbhir dhyānaiś catasṛbhir",
    "K03psp_6-8u:3451": " ārūpyasamāpattibhiḥ saptatriṃśadbodhipakṣyair dharmaiś caturbhir āryasatyaiḥ śūnyatānimittāpraṇihitaiḥ",
    "K03psp_6-8u:3452": " pañcabhir abhijñābhir aṣṭavimokṣair navabhir anupūrvavihārasamāpattibhiḥ sarvadhāraṇīmukhair",
    "K03psp_6-8u:3453": " daśabhir bodhisattvabhūmibhir daśabhiḥ pāramitābhir viṃśatibhiḥ śūnyatābhir aṣṭādaśabhir",
    "K03psp_6-8u:3454": " āveṇikabuddhadharmaiḥ.",
    "K03psp_6-8u:3455": " evam ukte bhagavān āyuṣmantaṃ subhūtim etad avocat:",
    "K03psp_6-8u:3456": " tat kiṃ manyase?",
    "K03psp_6-8u:3457": " subhūte buddho bodhiṃ prāpyati buddha eva bodhir eva buddhaḥ.",
    "K03psp_6-8u:3458": " subhūtir āha:",
    "K03psp_6-8u:3459": " na bhagavan.",
    "K03psp_6-8u:3460": " bhagavān āha:",
    "K03psp_6-8u:3461": " yat punaḥ subhūtir evaṃ vadaty,",
    "K03psp_6-8u:3462": " anuprāptaiva bhavati bodhisattvena mahāsattvena bodhir iti. iha subhūte yadā bodhisattvo",
    "K03psp_6-8u:3463": " mahāsattvaḥ ṣaṭpāramitāḥ paripūrya saptatriṃśadbodhipakṣyān dharmān sarvaśūnyatāś",
    "K03psp_6-8u:3464": " catvāry āryasatyāni śūnyatānimittāpraṇihitāni,",
    "K03psp_6-8u:3465": " apramāṇadhyānārūpyasamādhisamāpattīr aṣṭavimokṣān navānupūrvavihārasamāpattīḥ pañcābhijñāḥ",
    "K03psp_6-8u:3466": " sarvasamādhidhāraṇīmukhāni daśabodhisattvabhūmīr daśatathāgatabalāṃ vaiśāradyāni",
    "K03psp_6-8u:3467": " catasraḥ pratisaṃvido 'ṣṭādaśāveṇikān buddhadharmān paripūrya vajropame samādhau",
    "K03psp_6-8u:3468": " sthitvaikacittaksaṇasamāyuktayā prajñayānuttarāṃ samyaksaṃbodhim abhisaṃbudhyate",
    "K03psp_6-8u:3469": " tadā tathāgata iti nirdiśyate sarvadharmān jānīta ity ataḥ sarvadarśiṃ sarvajña ity abhidhīyate.",
    "K03psp_6-8u:3470": " iti samyaksaṃbodhiprāptinirveśanakarma",
    "K03psp_6-8u:3471": " atha khalv āyuṣmān subhūtir bhagavantam etad avocat:",
    "K03psp_6-8u:3472": " kathaṃ bhagavan bodhisattvo mahāsattvo buddhakṣetraṃ pariśodhayati?",
    "K03psp_6-8u:3473": " evam ukte bhagavān āyuṣmantaṃ subhūtim etad avocat:",
    "K03psp_6-8u:3474": " iha subhūte bodhisattvo mahāsattvaḥ prathamacittotpādam upādāya kāyadauḥśīlyaṃ (PSP_6-8:125)",
    "K03psp_6-8u:3475": " vāgdauḥśīlyaṃ manodauḥsīlyam ātmanaś ca parasya ca viśodhayati yaiḥ pariśudhaiḥ buddhakṣetraṃ pariśodhayati.",
    "K03psp_6-8u:3476": " atha khalv āyuṣmān subhūtir bhagavantam etad avocat:",
    "K03psp_6-8u:3477": " katamad bhagavan kāyadauḥśīlyaṃ bodhisattvasya mahāsattvasya vāgdauḥśīlyaṃ manodauḥśīlyam?",
    "K03psp_6-8u:3478": " evam ukte bhagavān āyuṣmantaṃ subhūtim etad avocat:",
    "K03psp_6-8u:3479": " yat kāyakarmākuśalī prāṇātipāte vartate,",
    "K03psp_6-8u:3480": " adattādāne vartate,",
    "K03psp_6-8u:3481": " kāmamithyācāre vartate,",
    "K03psp_6-8u:3482": " idam ucyate kāyadauḥśīlyaṃ,",
    "K03psp_6-8u:3483": " yad vākkarmākuśalaṃ mṛṣāvāde vartate,",
    "K03psp_6-8u:3484": " piśunavacane vartate,",
    "K03psp_6-8u:3485": " pāruṣye vartate,",
    "K03psp_6-8u:3486": " abaddhapralāpe vartate,",
    "K03psp_6-8u:3487": " idam ucyate vāgdauḥśīlyaṃ,",
    "K03psp_6-8u:3488": " yan manaskarmākuśalam abhidhyāyāṃ vartate,",
    "K03psp_6-8u:3489": " vyāpāde ca vartate,",
    "K03psp_6-8u:3490": " mithyādṛṣṭau vartate,",
    "K03psp_6-8u:3491": " idam ucyate manodauḥśīlyam.",
    "K03psp_6-8u:3492": " punar aparaṃ subhūte yat mātsaryacittam idaṃ manodauḥśīlyaṃ bodhisattvasya mahāsattvasya",
    "K03psp_6-8u:3493": " yad dauḥśīlyacittaṃ kṣobhacittaṃ kauśīdyacittaṃ vikṣepacittam asamāhitacittaṃ dauṣprajñacittam",
    "K03psp_6-8u:3494": " idam api dauḥśīlyacittaṃ bodhisattvasya mahāsattvasya.",
    "K03psp_6-8u:3495": " punar aparaṃ subhūte yac chīlam apariśuddham idam apy apariśuddhaṃ dauḥśīlyacittaṃ bodhisattvasya mahāsattvasya.",
    "K03psp_6-8u:3496": " punar aparaṃ subhūte caturbhiḥ smṛtyupasthānair virahitaś caturbhiḥ samyakprahāṇaiḥ",
    "K03psp_6-8u:3497": " caturbhir ṛddhipādaiḥ pañcabhir indriyaiḥ pañcabhir balaiḥ saptabhir bodhyaṅgair",
    "K03psp_6-8u:3498": " āryāṣṭāṅgena mārgeṇa śūnyatāsamādhinānimittasamādhināpraṇihitasamādhinā virahita",
    "K03psp_6-8u:3499": " idam api dauḥśīlyacittaṃ bodhisattvasya mahāsattvasya.",
    "K03psp_6-8u:3500": " punar aparaṃ subhūte yac chrotaāpattiphalasākṣātkriyā tatra ca spṛhaṇā,",
    "K03psp_6-8u:3501": " idam api dauṣṭhulyaṃ bodhisattvasya mahāsattvasya. yat sakṛdāgāmiphalasākṣātkriyā tatra ca spṛhaṇā,",
    "K03psp_6-8u:3502": " idam api dauṣṭhulyaṃ bodhisattvasya mahāsattvasya. yad anāgāmiphalasākṣātkriyā tatra ca spṛhaṇā,",
    "K03psp_6-8u:3503": " idam api dauṣṭhulyaṃ bodhisattvasya mahāsattvasya. yad arhattvasākṣātkriyā tatra ca spṛhaṇā,",
    "K03psp_6-8u:3504": " idam api dauṣṭhulyaṃ bodhisattvasya mahāsattvasya. pratyekabodhisākṣātkriyā tatra ca spṛhaṇā,",
    "K03psp_6-8u:3505": " idam api dauṣṭhulyaṃ bodhisattvasya mahāsattvasya.",
    "K03psp_6-8u:3506": " punar aparaṃ subhūte rūpasaṃjñā dauṣṭhulyaṃ,",
    "K03psp_6-8u:3507": " vedanāsaṃjñā saṃjñāsaṃjñā saṃskārasaṃjñā vijñānasaṃjñā dauṣṭhulyaṃ,",
    "K03psp_6-8u:3508": " cakṣuḥsaṃjñā dauṣṭhulyaṃ,",
    "K03psp_6-8u:3509": " śrotrasaṃjñā ghrāṇasaṃjñā jihvāsaṃjñā kāyasaṃjñā manaḥsaṃjñā dauṣṭhulyaṃ,",
    "K03psp_6-8u:3510": " rūpasaṃjñā dauṣṭhulyaṃ,",
    "K03psp_6-8u:3511": " śabdasaṃjñā gandhasaṃjñā rasasaṃjñā spraṣṭavyasaṃjñā dharmasaṃjñā dauṣṭhulyaṃ,",
    "K03psp_6-8u:3512": " cakṣurvijñānasaṃjñā dauṣṭhulyaṃ,",
    "K03psp_6-8u:3513": " śrotravijñānasaṃjñā ghrāṇavijñānasaṃjñā jihvāvijñānasaṃjñā kāyavijñānasaṃjñā manovijñānasaṃjñā dauṣṭhulyaṃ,",
    "K03psp_6-8u:3514": " cakṣuḥsaṃsparśasaṃjñā dauṣṭhulyaṃ,",
    "K03psp_6-8u:3515": " śrotrasaṃsparśasaṃjñā ghrāṇasaṃsparśasaṃjñā jihvāsaṃsparśasaṃjñā kāyasaṃsparśasaṃjñā manaḥsaṃsparśasaṃjñā dauṣṭhulyaṃ,",
    "K03psp_6-8u:3516": " cakṣuḥsaṃsparśapratyayavedanāsaṃjñā dauṣṭhulyaṃ,",
    "K03psp_6-8u:3517": " śrotrasaṃsparśapratyayavedanāsaṃjñā ghrāṇasaṃsparśapratyayavedanāsaṃjñā jihvāsaṃsparśapratyayavedanāsaṃjñā kāyasaṃsparśapratyayavedanāsaṃjñā,",
    "K03psp_6-8u:3518": " manaḥsaṃsparśapratyayavedanāsaṃjñā dauṣṭhulyaṃ,",
    "K03psp_6-8u:3519": " pṛthivīdhātusaṃjñā dauṣṭhulyam,",
    "K03psp_6-8u:3520": " abdhātusaṃjñā tejodhātusaṃjñā,",
    "K03psp_6-8u:3521": " vāyudhātusaṃjñā,",
    "K03psp_6-8u:3522": " ākāśadhātusaṃjñā vijñānadhātusaṃjñā dauṣṭhulyaṃ,",
    "K03psp_6-8u:3523": " skandhasaṃjñā dauṣṭhulayaṃ,",
    "K03psp_6-8u:3524": " dhātusaṃjñā dauṣṭhulyam,",
    "K03psp_6-8u:3525": " āyatanasaṃjñā dauṣṭhulyaṃ pratītyasamutpādasaṃjñā dauṣṭhulyaṃ,",
    "K03psp_6-8u:3526": " pratītyasamutpannadharmasaṃjñā dauṣṭhulyaṃ,",
    "K03psp_6-8u:3527": " pratītyasamutpādāṅgasaṃjñā dauṣṭhulyam,",
    "K03psp_6-8u:3528": " avidyāsaṃjñā dauṣṭhulyaṃ,",
    "K03psp_6-8u:3529": " saṃskārasaṃjñā vijñānasaṃjñā nāmarūpasaṃjñā ṣaḍāyatanasaṃjñā sparśasaṃjñā vedanāsaṃjñā",
    "K03psp_6-8u:3530": " tṛṣṇāsaṃjñā upādānasaṃjñā bhavasaṃjñā jātisaṃjñā jarāmaraṇasaṃjñā śokaparidevaduṣkhadaurmanasyopāyāsasaṃjñā dauṣṭhulyaṃ,",
    "K03psp_6-8u:3531": " strīsaṃjñā puruṣasaṃjñā kāmadhātusaṃjñā rūpadhātusaṃjñā ārūpyadhātusaṃjñā dauṣṭhulyaṃ,",
    "K03psp_6-8u:3532": " kuśalasaṃjñā akuśalasaṃjñā laukikasaṃjñā lokottarasaṃjñā sāsravasaṃjñā anāsravasaṃjñā saṃskṛtasaṃjñā asaṃskṛtasaṃjñā dauṣṭhulyam,",
    "K03psp_6-8u:3533": " idaṃ kāyadauṣṭhulyaṃ vāgdauṣṭhulyaṃ manodauṣṭhulyaṃ,",
    "K03psp_6-8u:3534": " tad vivarjyātmanā ca dānāṃ dadāti,",
    "K03psp_6-8u:3535": " parāṃś ca dāne samādāpayati,",
    "K03psp_6-8u:3536": " annam annārthikānāṃ pānaṃ pānārthikānāṃ vastraṃ vastrārthikānāṃ yāvad anyatarānyatarān mānuṣyakān sarvopakaraṇapariṣkārān dadāti,",
    "K03psp_6-8u:3537": " parāṃś cānyatarānyatareṣu mānuṣyakeṣu (PSP_6-8:127)",
    "K03psp_6-8u:3538": " sarvopakaraṇapariṣkāreṣu samādāpayati,",
    "K03psp_6-8u:3539": " tac ca kuśalamūlaṃ sarvasattvasādhāraṇaṃ kṛtvā buddhakṣetraṃ pariśuddhaye pariṇāmayati,",
    "K03psp_6-8u:3540": " ātmanā ca śīlaṃ rakṣati parāṃś ca śīle samādāpayati,",
    "K03psp_6-8u:3541": " ātmanā ca kṣāntyā saṃpādayati parāṃś ca kṣāntau samādāpayati,",
    "K03psp_6-8u:3542": " ātmanā ca vīryam ārabhate parāṃś ca vīrye samādāpayati,",
    "K03psp_6-8u:3543": " ātmanā ca dhyānaṃ samāpadyate parāṃś ca dhyāne samādapayati,",
    "K03psp_6-8u:3544": " ātmanā ca prajñāṃ bhāvayati,",
    "K03psp_6-8u:3545": " parāṃś ca prajñāyāṃ samādāpayati,",
    "K03psp_6-8u:3546": " tac ca kuśalamūlaṃ sarvasattvasādhāraṇaṃ kṛtvā buddhakṣetrapariśuddhaye pariṇāmayati,",
    "K03psp_6-8u:3547": " ātmanā ca trisāhasramahāsāhasraṃ lokadhātuṃ saptaratnaparipūrṇe kṛtvā triṣu ratneṣu dānaṃ dadāti tac ca kuśalamūlaṃ sarvasattvasādhāraṇaṃ karoti,",
    "K03psp_6-8u:3548": " tasyaivaṃ bhavaty anena kuśalamūlena",
    "K03psp_6-8u:3549": " me saptaratnam ayaṃ buddhakṣetraṃ bhavatu.",
    "K03psp_6-8u:3550": " punar aparaṃ subhūte bodhisattvo mahāsattvo divyāni vādyāni vādayati buddheṣu vā buddhacaityeṣu vā,",
    "K03psp_6-8u:3551": " tac ca kuśalamūlaṃ sarvasattvasādhāraṇaṃ karoti tasyaivaṃ bhavaty anena kuśalamūlena me divyāḥ śabdā manoramāḥ śrotrasukhā satatasamitaṃ vādyā bhavantu buddhakṣetre.",
    "K03psp_6-8u:3552": " punar aparaṃ subhūte bodhisattvo mahāsattvo divyair gandhais trisāhasramahāsāhasraṃ lokadhātuṃ paripūrayitvā buddheṣu vā buddhacaityeṣu vā dadāti,",
    "K03psp_6-8u:3553": " tac ca kuśalamūlaṃ sarvasattvasādhāraṇaṃ karoti,",
    "K03psp_6-8u:3554": " tasyaivaṃ bhavaty anena kuśalamūlena me divyā gandhā ghrāṇasukhā manoramā bhavantu buddhakṣetre.",
    "K03psp_6-8u:3555": " punar aparaṃ subhūte bodhisattvo mahāsattvaḥ śatarasāni bhojanāni tathāgateṣu vā dadāti,",
    "K03psp_6-8u:3556": " tathāgataśrāvakeṣu vā tac ca kuśalamūlaṃ sarvasattvasādhāraṇaṃ karoti,",
    "K03psp_6-8u:3557": " tasyaivaṃ bhavaty anena kuśalamūlena buddhakṣetre me 'nuttarāṃ samyaksaṃbodhim abhisaṃbuddhasya śrāvakasaṃghasya śatarasāni bhojanāni saṃpadyeran.",
    "K03psp_6-8u:3558": " punar aparaṃ subhūte bodhisattvo mahāsattvo divyāny upalepanāni dadāti,",
    "K03psp_6-8u:3559": " tathāgateṣu vā tathāgataśrāvakeṣu vā tathāgatacaityeṣu vā,",
    "K03psp_6-8u:3560": " tac ca kuśalamūlaṃ sarvasattvasādhāraṇaṃ karoti,",
    "K03psp_6-8u:3561": " tasyaivaṃ bhavaty anena kuśalamūlena me buddhakṣetre divyāni spraṣṭavyāni kāyasukhāni manonukūlāni (PSP_6-8:128)",
    "K03psp_6-8u:3562": " saṃpadyerann anuttarāṃ samyaksaṃbodhim abhisaṃbuddhasya sarvasattvānām.",
    "K03psp_6-8u:3563": " punar aparaṃ subhūte bodhisattvo mahāsattvaḥ saṃkalpair ātmanā ca sarvasattvaiś ca sārdhaṃ pañcakāmaguṇān buddheṣu vā buddhaśrāvakeṣu vā sarvasattveṣu",
    "K03psp_6-8u:3564": " tac ca kuśalamūlaṃ sarvasattvasādhāraṇaṃ karoti,",
    "K03psp_6-8u:3565": " tasyaivaṃ bhavaty anena kuśalamūlenānuttarāṃ samyaksaṃbodhim abhisaṃbuddhasya me",
    "K03psp_6-8u:3566": " sarvaśrāvakasaṃghasya sarvasattvānāṃ ca manoramāḥ pañcakāmaguṇāḥ syur iti. evaṃ subhūte",
    "K03psp_6-8u:3567": " bodhisattvo mahāsattvo buddhakṣetraṃ pariśodhayati.",
    "K03psp_6-8u:3568": " punar aparaṃ subhūte bodhisattvasya mahāsattvasya prajñāpāramitāyāṃ carata evaṃ bhavati,",
    "K03psp_6-8u:3569": " yaṃ nūnam aham ātmanā ca prathamaṃ dhyānaṃ samāpadye sarvasattvāṃś ca prathame dhyāne niveśayeyam,",
    "K03psp_6-8u:3570": " evaṃ dvitīye tṛtīye dhyāne,",
    "K03psp_6-8u:3571": " ātmanā ca caturthaṃ dhyānaṃ samāpadye sarvasattvāṃś ca caturthe dhyāne niveśayeyam,",
    "K03psp_6-8u:3572": " ātmanā ca maitrīṃ bhāvayeyaṃ,",
    "K03psp_6-8u:3573": " sarvasattvāṃś ca maitrībhāvanāyāṃ niveśayeyam,",
    "K03psp_6-8u:3574": " evaṃ karuṇāmuditām ātmanā copekṣāṃ bhāvayeyaṃ sarvasattvāṃ copekṣābhāvanāyāṃ niveśayeyam,",
    "K03psp_6-8u:3575": " ātmanā cākāśānantyāyatanasamāpattiṃ samāpadye sarvasattvāṃś cākāśānantyāyatanasamāpattau pratiṣṭhāpayeyaṃ,",
    "K03psp_6-8u:3576": " vijñānānantyāyatanasamāpattim ākiñcanyāyatanasamāpattim,",
    "K03psp_6-8u:3577": " ātmanā ca naivasaṃjñānāsaṃjñāyatanasamāpattiṃ samāpadye sarvasattvāṃś ca naivasaṃjñānāsaṃjñāyatanasamāpattau pratiṣṭhāpayeyam,",
    "K03psp_6-8u:3578": " ātmanā ca smṛtyupasthānāni bhāvayeyaṃ sarvasattvāṃś ca smṛtyupasthānabhāvanāyāṃ pratiṣṭhāpayeyam,",
    "K03psp_6-8u:3579": " evaṃ samyakprahāṇarddhipādendriyabalabodhyaṅgāny,",
    "K03psp_6-8u:3580": " ātmanā cāryāṣṭāṅgamārgaṃ bhāvayeyaṃ sarvasattvāṃś cāryāṣṭāṅgamārgabhāvanāyāṃ pratiṣṭhāpayeyam,",
    "K03psp_6-8u:3581": " ātmanā ca śūnyatānimittāpraṇihitāni vimokṣamukhāni bhāvayeyaṃ sarvasattvāṃś ca śūnyatānimittāpraṇihitavimokṣamukhabhāvanāyāṃ pratiṣṭhāpayeyaṃ,",
    "K03psp_6-8u:3582": " tasya mamānuttarāṃ samyaksaṃbodhim abhisaṃbuddhasya,",
    "K03psp_6-8u:3583": " sarvasattvā evaṃ caturbhir dhyānair avirahitā bhāveyuś catasṛbhir ārūpyasamāpattibhir avirahitā bhāveyuś caturbhir brāhmair vihārair avirahitā",
    "K03psp_6-8u:3584": " saptatriṃśadbodhipakṣyair dharmair avirahitā (PSP_6-8:129)",
    "K03psp_6-8u:3585": " bhaveyuḥ, śūnyatānimittāpraṇihitair vimokṣamukhair avirahitā bhaveyur ity,",
    "K03psp_6-8u:3586": " evaṃ khalu subhūte bodhisattvo mahāsattvo buddhakṣetraṃ pariśodhayati,",
    "K03psp_6-8u:3587": " sa tāvad bodhau carati yāvad ime sarvābhiprāyāḥ paripūrṇā bhavanti,",
    "K03psp_6-8u:3588": " sa ātmanā ca sarvakuśaladharmasamanvāgato bhavati,",
    "K03psp_6-8u:3589": " parāṃś ca sarvakuśaladharmasamanvāgatān karoti,",
    "K03psp_6-8u:3590": " tasya svabhirūpaḥ prāsādiko darśanīyo mahāpuruṣalakṣaṇavibhūṣita ātmabhāvo bhavati,",
    "K03psp_6-8u:3591": " ye ca tena boodhisattvena mahāsattvena sattvāḥ paripācitās teṣāṃ ca sattvānāṃ svabhirūpaḥ prāsādiko darśanīyo mahāpuruṣalakṣaṇavibhūṣita ātmabhāvo bhavati yad uta puṇyaparigrahād,",
    "K03psp_6-8u:3592": " evaṃ khalu subhūte bodhisattvena mahāsattvena buddhaksetraṃ pariśodhayitavyaṃ,",
    "K03psp_6-8u:3593": " yathā trayāṇām apāyānāṃ prajñaptir api na bhaviṣyati,",
    "K03psp_6-8u:3594": " sarvadṛṣṭigatānāṃ prajñaptir",
    "K03psp_6-8u:3595": " api na bhaviṣyati,",
    "K03psp_6-8u:3596": " rāgadoṣamohānāṃ prajñaptir api na bhaviṣyati,",
    "K03psp_6-8u:3597": " yāvad dvayasya nāmadheyam api na bhaviṣyati,",
    "K03psp_6-8u:3598": " anityaduṣkhānātmāśubhaprajñaptir api na bhaviṣyati,",
    "K03psp_6-8u:3599": " parigrāhakaprajñaptir api na bhaviṣyati,",
    "K03psp_6-8u:3600": " ahaṃkāramamakāraprajñaptir api na bhaviṣyati,",
    "K03psp_6-8u:3601": " phalavyavasthānaprajñaptir api na bhaviṣyati,",
    "K03psp_6-8u:3602": " anyatra śūnyatānimittāpraṇihitasya samādher ghoṣaḥ pracariṣyati,",
    "K03psp_6-8u:3603": " tyāgecchatāyāḥ yāvat prajñecchatāyāḥ sarveṣāṃ sattvānāṃ chandād eva vṛkṣebhyo ghoṣā niścariṣyanti vāteritebhyaḥ evaṃ sarvebhyo 'dhyātmikabāhyebhyo dharmebhyo ghoṣā niścariṣyanti,",
    "K03psp_6-8u:3604": " śūnyam iti vānimittam iti vāpraṇihitain iti vā śabdo niścariṣyati,",
    "K03psp_6-8u:3605": " anutpādānirodhānāṃ śabdo niścariṣyati,",
    "K03psp_6-8u:3606": " yathaiva sarvadharmāṇāṃ naiḥsvābhāvyaṃ tathāiva śabdo niścariṣyati,",
    "K03psp_6-8u:3607": " sarvadharmāḥ sarvadharmaiḥ śūnyā iti,",
    "K03psp_6-8u:3608": " yathaiteṣāṃ dharmāṇāṃ svabhāvas tathāiva śabdo niścariṣyaty utpādād vā tathāgatānām anutpādād vā tathāgatānāṃ sarvadharmāḥ sarvadharmaiḥ śūnyāḥ,",
    "K03psp_6-8u:3609": " yac chūnyan na tatra nimittam asti tad apraṇihitam eṣā saivaṃ rūpādharmadeśanā niścariṣyati",
    "K03psp_6-8u:3610": " rātrau divase vā sthitāṇāṃ vā niṣaṇṇānāṃ vā śayanānāṃ vā caṅkramatāṃ vā idṛśāḥ sarvadharmadeśanā",
    "K03psp_6-8u:3611": " niścariṣyanti. tatra buddhakṣetre yadāsau bodhisattvo mahāsattvo 'nuttarāṃ samyaksaṃbodhim",
    "K03psp_6-8u:3612": " abhisaṃbuddhaḥ syāt,",
    "K03psp_6-8u:3613": " tasya khalu punas tathāgatasyārhataḥ samyaksaṃbuddhasya bodhisattvasya mahāsattvasyaiva",
    "K03psp_6-8u:3614": " sato ye daśadiglokadhātuṣu buddhā bhagavantas tiṣṭhanti dhriyante yāpayanti, te (PSP_6-8:130)",
    "K03psp_6-8u:3615": " sarve 'sya varṇaṃ bhāṣiṣyante,",
    "K03psp_6-8u:3616": " ye ca tasya varṇaṃ sattvā śroṣyanti nāmadheyaṃ vā te sarve niyatā bhaviṣyanty anuttarāyāṃ",
    "K03psp_6-8u:3617": " samyaksaṃbodhyau. tasya khalu punas tathāgatasyārhataḥ samyaksaṃbuddhasya dharmaṃ",
    "K03psp_6-8u:3618": " deśayato na kasyacit sattvasya saṃśayo bhaviṣyati,",
    "K03psp_6-8u:3619": " ayaṃ dharmo 'yan na dharmaḥ. tat kasya hetoḥ?",
    "K03psp_6-8u:3620": " yā khalu punaḥ sarvadharmāṇāṃ dharmatā na tatra kaścid adharmaḥ sarva eva sa dharmaḥ.",
    "K03psp_6-8u:3621": " tatra ye sattvā akuśalamūlagrastā vānavaropitakuśalamūlā vā buddheṣu vā buddhaśrāvakeṣu",
    "K03psp_6-8u:3622": " vā kalyāṇamitrāparigṛhītā",
    "K03psp_6-8u:3623": " ātmadṛṣṭim ālīyante yāvat paśyakadṛṣṭim ālīyante,",
    "K03psp_6-8u:3624": " anteṣu tiṣṭhanti,",
    "K03psp_6-8u:3625": " ucchede vā śāśvate vā,",
    "K03psp_6-8u:3626": " ātmanā mithyāgraheṇa gṛhītā asamyaksaṃbuddheṣu samyaksaṃbuddhasaṃjñin,",
    "K03psp_6-8u:3627": " samyaksaṃbuddheṣu vāsamyaksaṃbuddhasaṃjñinas te 'dharme dharma iti vadanti,",
    "K03psp_6-8u:3628": " te dharmaṃ pratikṣipanti te dharmaṃ pratikṣipya kāyasya bhedāt paraṃ maraṇād apāyadurgativinipātaṃ narakeṣūpapadyante,",
    "K03psp_6-8u:3629": " tāṃs te buddhā bhagavanto 'nuttarāṃ samyaksaṃbodhim abhisaṃbudhya sattvān saṃsāraparyāpannāṃs",
    "K03psp_6-8u:3630": " tataḥ pāpakadṛṣṭigatād vivecayanti vivecya niyate rāśau pratiṣṭhāpayanti. te tatra",
    "K03psp_6-8u:3631": " pratiṣṭhāpitā na punar apāyeṣūpapadyante. evaṃ khalu subhūte bodhisattvo mahāsattvo",
    "K03psp_6-8u:3632": " buddhakṣetraṃ pariśodhayati,",
    "K03psp_6-8u:3633": " yasya pariśuddhasya na kiṃcit sattvānāṃ vaikalyaṃ bhaviṣyati laukikeṣu vā dharmeṣu",
    "K03psp_6-8u:3634": " lokottareṣu vā dharmeṣu sāsraveṣu vā dharmeṣv anāsraveṣu vā dharmeṣu saṃskṛteṣu vāsaṃskṛteṣu",
    "K03psp_6-8u:3635": " vā dharmeṣu yāvat sarve niyatā bhaviṣyanty anuttarāyāṃ samyaksaṃbodhau.",
    "K03psp_6-8u:3636": " iti buddhakṣetraviśuddhiniveśanakarma",
    "K03psp_6-8u:3637": " atha khalv āyuṣmān subhūtir bhagavantam etad avocat:",
    "K03psp_6-8u:3638": " kiṃ punar bhagavan bodhisattvo mahāsattvo niyataḥ?",
    "K03psp_6-8u:3639": " bhagavān āha:",
    "K03psp_6-8u:3640": " niyataḥ subhūte bodhisattvo mahāsattvo niyataḥ.",
    "K03psp_6-8u:3641": " subhūtir āha:",
    "K03psp_6-8u:3642": " katame rāśau niyataḥ śrāvakarāśau vā pratyekabuddharāśau vā?",
    "K03psp_6-8u:3643": " bhagavān āha:",
    "K03psp_6-8u:3644": " na subhūte bodhisattvo mahāsattvaḥ śrāvakarāśau vā niyataḥ pratyekabuddharāśau vā niyato 'pi tu buddharāśau subhūte bodhisattvo mahāsattvo niyataḥ.",
    "K03psp_6-8u:3645": " subhūtir āha:",
    "K03psp_6-8u:3646": " kiṃ punar bodhisattvo mahāsattvo niyataḥ prathamacittotpādika (PSP_6-8:131)",
    "K03psp_6-8u:3647": " utāho 'vinivartanīyo 'tha caramabhavikaḥ?",
    "K03psp_6-8u:3648": " bhagavān āha:",
    "K03psp_6-8u:3649": " na subhūte bodhisattvo mahāsattvo 'vinivartanīyo vā niyataḥ caramabhaviko vā niyato 'pi tu prathamacittotpādiko niyataḥ.",
    "K03psp_6-8u:3650": " subhūtir āha:",
    "K03psp_6-8u:3651": " kiṃ punar bhagavan bodhisattvo mahāsattvo niyato 'pāyeṣūpapatsyate?",
    "K03psp_6-8u:3652": " bhagavān āha:",
    "K03psp_6-8u:3653": " na subhūte niyataḥ patito bodhisattvo mahāsattvo 'pāyeṣūpapatsyate. tat kiṃ manyase?",
    "K03psp_6-8u:3654": " subhūte api tv aṣṭamako vā srotaāpanno vā sakṛdāgāmi vā anāgāmi vārhan vā pratyekabuddho vā niyato 'pāyeṣūpapatsyante.",
    "K03psp_6-8u:3655": " subhūtir āha:",
    "K03psp_6-8u:3656": " no bhagavan.",
    "K03psp_6-8u:3657": " bhagavān āha:",
    "K03psp_6-8u:3658": " evam eva subhūte bodhisattvo mahāsattvo 'pāyeṣūpapatsyate naitat sthānaṃ vidyate. tat kasya hetoḥ?",
    "K03psp_6-8u:3659": " tathā hi yaḥ punaḥ subhūte bodhisattvo mahāsattvaḥ prathamacittotpādam upādāya dānaṃ dadāti śīlaṃ rakṣati kṣāntiṃ saṃpādayati vīryam ārabhate dhyānaṃ samāpadyate prajñāṃ bhāvayati,",
    "K03psp_6-8u:3660": " maitrīṃ karuṇāṃ muditām upekṣāṃ sattveṣu bhāvayati,",
    "K03psp_6-8u:3661": " sarvān akuśalān dharmān prahāya tiṣṭhati,",
    "K03psp_6-8u:3662": " so 'pāyeṣūpapatsyate nedaṃ sthānaṃ vidyate,",
    "K03psp_6-8u:3663": " dīrghāyuṣkeṣu vā deveṣūpapatsyate nedaṃ sthānaṃ vidyate,",
    "K03psp_6-8u:3664": " yatrāpacāraḥ kuśalānāṃ dharmāṇāṃ pratyanteṣu vā janapadeṣūpatsyate nedaṃ sthānaṃ vidyate,",
    "K03psp_6-8u:3665": " mithyādṛṣṭikeṣu vā kuleṣūpapadyate nedaṃ sthānaṃ vidyate,",
    "K03psp_6-8u:3666": " tatra copapatsyate yatra na buddhaśabdo na dharmaśabdo na saṃghaśabdaḥ śruyate nedaṃ sthānaṃ vidyate,",
    "K03psp_6-8u:3667": " akriyādṛṣṭikeṣu vā kuleṣūpapatsyate nedaṃ sthānaṃ vidyate,",
    "K03psp_6-8u:3668": " api tu khalu subhūte prathamacittotpādiko bodhisattvo mahāsattvo 'nuttarāyāṃ samyaksaṃbodhau saṃprasthito 'dhyāśayena daśākuśalān karmapathān adhyāpadyeta nedaṃ sthānaṃ vidyate.",
    "K03psp_6-8u:3669": " evam ukte āyuṣmān subhūtir bhagavantam etad avocat:",
    "K03psp_6-8u:3670": " yadi bhagavan bodhisattvo mahāsattva evaṃ kuśaladharmasamanvāgato yad uta nāpratirūpeṣu sthāneṣūpapatsyate,",
    "K03psp_6-8u:3671": " tat kiṃ tathāgatenātmanā jātakāni nirdiṣṭāni,",
    "K03psp_6-8u:3672": " ime punaḥ kuśalā dharmāḥ kvagatāḥ?",
    "K03psp_6-8u:3673": " evam ukte bhagavān āyuṣmantaṃ subhūtim etad avocat:",
    "K03psp_6-8u:3674": " na punaḥ suhbūte bodhisattvo mahāsattvo 'saṃcintyatam ātmabhāvaṃ parigṛhṇāti, (PSP_6-8:132)",
    "K03psp_6-8u:3675": " yenātmabhāvena sattvānām arthaḥ kartavyaḥ tam ātmabhāvaṃ sattvānām arthāya pratigṛhṇāti,",
    "K03psp_6-8u:3676": " kiṃ punaḥ subhūte 'sty etad arhataḥ pratyekabuddhasya vā upāyakauśalyaṃ yenopāyakauśalyena samanvāgatas tiryagyonāv upapannaḥ syāt.",
    "K03psp_6-8u:3677": " subhūtir āha:",
    "K03psp_6-8u:3678": " no bhagavan.",
    "K03psp_6-8u:3679": " bhagavān āha:",
    "K03psp_6-8u:3680": " tathāgatasya tad upāyakauśalyam asti yena tatropapannaḥ syād,",
    "K03psp_6-8u:3681": " ye ca tatra vadhāya parākramante tān anuttarāyāṃ kṣāntau samādāpayati vinaye pratiṣṭhāpayati teṣām eva cārthe ātmānaṃ parityajayati,",
    "K03psp_6-8u:3682": " na ca teṣāṃ sattvānāṃ viheṭhanā bhavati,",
    "K03psp_6-8u:3683": " tad anena te suhbūte paryāyenaivaṃ veditavyaṃ tathā bodhisattvo mahāsattvaḥ sattvānām arthāya mahākaruṇāṃ paripūrayamāṇo 'nuttarāyāṃ samyaksaṃbodhau tiryagyonau vartate.",
    "K03psp_6-8u:3684": " evam ukte āyuṣmān subhūtir bhagavantam etad avocat:",
    "K03psp_6-8u:3685": " katameṣu bhagavan kuśaladharmeṣu sthitvā bodhisattvo mahāsattva imam evaṃrūpam ātmabhāvaṃ parigṛhṇāti?",
    "K03psp_6-8u:3686": " evam ukte bhagavān āyuṣmantaṃ subhūtim etad avocat:",
    "K03psp_6-8u:3687": " sarvan tat subhūte kuśalaṃ karma yad bodhisattvena mahāsattvena paripūrayitavyaṃ,",
    "K03psp_6-8u:3688": " sarvakuśaladharmaparipūrir anuttarā samyaksaṃbodhis tena bodhisattvena mahāsattvena",
    "K03psp_6-8u:3689": " prathamacittotpādam upādāya yāvad bodhimaṇḍaniṣaṇṇena na kaścid dharmo yo na paripūrayitavyo",
    "K03psp_6-8u:3690": " yena paripūritenānuttarāṃ samyaksaṃbodhim abhisaṃbudhyeta,",
    "K03psp_6-8u:3691": " tad bodhisattvena mahāsattvena prathamacittotpādam upādāya sarvakuśaladharmaparipūryai śikṣitavayaṃ yatra śikṣitvā sarvākārajñatām anuprāpsyati sarvavāsanānusaṃdhiṃ prahāsyati.",
    "K03psp_6-8u:3692": " evam ukte āyuṣmān subhūtir bhagavantam etad avocat:",
    "K03psp_6-8u:3693": " kathaṃ punar bhagavan bodhisattvo mahāsattvo yāvac chukladharmasamanvāgata āryeṇānāsraveṇa dharmeṇāpāyeṣūpapadyate tiryagyonau vā?",
    "K03psp_6-8u:3694": " bhagavān āha:",
    "K03psp_6-8u:3695": " kiṃ punaḥ subhūte tathāgata āryo 'nāsravaḥ?",
    "K03psp_6-8u:3696": " subhūtir āha:",
    "K03psp_6-8u:3697": " āryo bhagavann anāsravaḥ.",
    "K03psp_6-8u:3698": " bhagavān āha:",
    "K03psp_6-8u:3699": " kiṃ punas tathāgatas tiryagyonigataṃ prāṇinam ātmānam abhinirmiṇoti,",
    "K03psp_6-8u:3700": " yad abhinirmāya buddhakṛtyaṃ kuryāt?",
    "K03psp_6-8u:3701": " subhūtir āha:",
    "K03psp_6-8u:3702": " kuryād bhagavan kuryāt sugata.",
    "K03psp_6-8u:3703": " bhagavān āha:",
    "K03psp_6-8u:3704": " kiṃ punas tathāgatas tiryag bhavati?",
    "K03psp_6-8u:3705": " subhūtir āha:",
    "K03psp_6-8u:3706": " no bhagavan.",
    "K03psp_6-8u:3707": " bhagavān āha:",
    "K03psp_6-8u:3708": " kiṃ punas tiryagyoner duḥkhaṃ pratyanubhavati?",
    "K03psp_6-8u:3709": " subhūtir āha:",
    "K03psp_6-8u:3710": " no bhagavan.",
    "K03psp_6-8u:3711": " bhagavān āha:",
    "K03psp_6-8u:3712": " evam etat subhūte evam etat,",
    "K03psp_6-8u:3713": " bodhisattvo mahāsattva āryeṇānāśraveṇa dharmeṇa samanvagataḥ sañcintya tathārūpam ātmabhāvaṃ parigṛhṇāti,",
    "K03psp_6-8u:3714": " yenātmabhāvena samanvāgatam anyān paripācayed yathā tathāgataḥ.",
    "K03psp_6-8u:3715": " subhūtir āha:",
    "K03psp_6-8u:3716": " kiṃ punar bhagavaṃs tathāgatas tan nirmitam abhinirmiṇoti,",
    "K03psp_6-8u:3717": " yad abhinirmāya karma kārayati,",
    "K03psp_6-8u:3718": " yena karmaṇā pareṣāṃ prītir jāyate?",
    "K03psp_6-8u:3719": " bhagavān āha:",
    "K03psp_6-8u:3720": " evam etat subhūte evam etat,",
    "K03psp_6-8u:3721": " bodhisattvo mahāsattva āryeṇānāsraveṇa dharmeṇa samanvāgatas tat tathārūpam ātmabhāvaṃ parigṛhṇāti,",
    "K03psp_6-8u:3722": " yenātmabhāvena samanvāgataḥ sattvānāṃ kṛtyaṃ karoti,",
    "K03psp_6-8u:3723": " na ca tathārūpāṃ vedanāṃ pratyanubhavati.",
    "K03psp_6-8u:3724": " subhūtir āha:",
    "K03psp_6-8u:3725": " na hi bhagavan duṣkhā apāyā?",
    "K03psp_6-8u:3726": " bhagavān āha:",
    "K03psp_6-8u:3727": " tat kiṃ manyase?",
    "K03psp_6-8u:3728": " subhūte māyākārā māyāṃ darśayati,",
    "K03psp_6-8u:3729": " hastivigrahaṃ vāśvavigrahaṃ vā balīvardavigrahaṃ vānyān vā vividhān prāṇakajātān darśayaty api tu sa hastī vā bhavati,",
    "K03psp_6-8u:3730": " aśvo vā balīvardavigraho vānye vā vividhāḥ prāṇakajātā bhavanti.",
    "K03psp_6-8u:3731": " subhūtir āha:",
    "K03psp_6-8u:3732": " no bhagavan.",
    "K03psp_6-8u:3733": " bhagavān āha:",
    "K03psp_6-8u:3734": " evam etat subhūte evam etat,",
    "K03psp_6-8u:3735": " bodhisattvo mahāsattva āryeṇānāsraveṇa dharmeṇa samanvāgataḥ sañcintya tathārūpam ātmabhāvaṃ parigṛhṇāti yenātmabhāveṇa samanvāgataḥ sattvānāṃ kṛtyaṃ karoti,",
    "K03psp_6-8u:3736": " na ca tathārūpāṃ vedanāṃ pratyanubhavati.",
    "K03psp_6-8u:3737": " subhūtir āha:",
    "K03psp_6-8u:3738": " mahopāyakuśalo bodhisattvo mahāsattvo yo nāma bhagavann āryeṇānāsraveṇa dharmeṇa",
    "K03psp_6-8u:3739": " samanvāgato yena yena hy ātmabhāvena śakyate sattvānām arthaḥ kartun taṃ tam evātmabhāvaṃ parigṛhṇāti.",
    "K03psp_6-8u:3740": " iti samyaksaṃbodhipratiniyamaniveśanakarma",
    "K03psp_6-8u:3741": " katameṣu bhagavan śukleṣu dharmeṣu sthitvā idam evaṃrūpam upāyakauśalyaṃ karoti yena tair na lipyate?",
    "K03psp_6-8u:3742": " bhagavān āha:",
    "K03psp_6-8u:3743": " prajñāpāramitāyāṃ subhūte sthitvā bodhisattvo (PSP_6-8:134)",
    "K03psp_6-8u:3744": " mahāsattva evaṃrūpeṇopāyakauśalyena samānvagato bhavati,",
    "K03psp_6-8u:3745": " yenopāyakauśalyena samanvāgataḥ pūrvadakṣiṇapaścimottarasyām adhamūrdhaṃ vidikṣu gaṅgānadīvālukopameṣu lokadhātuṣu sattvānāṃ kṛtyaṃ karoti,",
    "K03psp_6-8u:3746": " na tatra kvacit spṛśyate. tat kasya hetoḥ?",
    "K03psp_6-8u:3747": " tathā hi bodhisattvo mahāsattvaḥ sarvathaiva dharmān nopalabhate,",
    "K03psp_6-8u:3748": " yad vā spṛśyeta yena vā spṛśyeta yo vā spṛśyet. tat kasya hetoḥ?",
    "K03psp_6-8u:3749": " tathā hi sarva ete trayo dharmāḥ svabhāvaśūnyāḥ tatra na śūnyatayā śūnyatā saṃspṛśyate naiva śūnyatāṃ kaścit saṃspṛśati,",
    "K03psp_6-8u:3750": " nāpi śūnyatā saṃspṛśyate,",
    "K03psp_6-8u:3751": " tat kasya hetoḥ?",
    "K03psp_6-8u:3752": " tathā hi svabhāvaśūnyatayā śūnyatā nopalabhyate,",
    "K03psp_6-8u:3753": " iyaṃ sānupalaṃbhaśūnyatā yatra sthitvā bodhisattvo mahāsattvo 'nuttarāṃ samyaksaṃbodhim abhisaṃbudhyate.",
    "K03psp_6-8u:3754": " subhūtir āha:",
    "K03psp_6-8u:3755": " kiṃ punar bhagavan prajñāpāramitāyām eva sthito nānyeṣu dharmeṣu?",
    "K03psp_6-8u:3756": " bhagavān āha:",
    "K03psp_6-8u:3757": " katamo vā subhūte dharmoe yaḥ prajñāpāramitāyāṃ nāntargataḥ?",
    "K03psp_6-8u:3758": " subhūtir āha:",
    "K03psp_6-8u:3759": " yad bhagavan prajñāpāramitāsvabhāvena śūnyā,",
    "K03psp_6-8u:3760": " tat kathaṃ prajñāpāramitāyāṃ sarvadharmā antargatāḥ,",
    "K03psp_6-8u:3761": " na hi bhagavañ chūnyatāyāṃ kaścid dharmāntargataḥ?",
    "K03psp_6-8u:3762": " bhagavān āha:",
    "K03psp_6-8u:3763": " evam etat subhūte evam etat,",
    "K03psp_6-8u:3764": " na punaḥ subhūte sarvadharmāḥ sarvadharmaiḥ śūnyāḥ,",
    "K03psp_6-8u:3765": " na ca sarvadharmāḥ śūnyatāyām antargatāḥ.",
    "K03psp_6-8u:3766": " ity aprameyasattvārthaniveśanakarma",
    "K03psp_6-8u:3767": " atha khalv āyuṣmān subhūtir bhagavantam etad avocat:",
    "K03psp_6-8u:3768": " kathaṃ bhagavan bodhisattvo mahāsattvaḥ prajñāpāramitāyāṃ caran sarvadharme śūnyatāyāṃ sthitvā abhijñāpāramitām abhinirharati,",
    "K03psp_6-8u:3769": " yāsv abhijñāsu sthitvā pūrvasyān diśi gaṅgānadī vālukopamān lokadhātūn gacchati,",
    "K03psp_6-8u:3770": " teṣu ca lokadhātuṣu ye buddhā bhagavantas tiṣṭhanti dhriyante yāpayanti,",
    "K03psp_6-8u:3771": " tān paryupāste dharmañ ca śṛṇoti teṣu ca buddheṣu bhagavansu kuśalamūlāny avaropayaty,",
    "K03psp_6-8u:3772": " evaṃ dakṣiṇasyāṃ paścimāyām uttarasyām adha ūrdhavaṃ vidikṣu gaṅgānadīvālukopamān lokadhātūn gacchati,",
    "K03psp_6-8u:3773": " teṣu ca lokadhātuṣu ye buddhā bhagavantas tiṣṭhanti dhriyante yāpayanti,",
    "K03psp_6-8u:3774": " tān paryupāste dharmañ ca śṛṇoti teṣu buddheṣu bhagavatsu kuśalamūlāny avaropayati.",
    "K03psp_6-8u:3775": " evam ukte bhagavān āyuṣmantaṃ subhūtim etad avocat:",
    "K03psp_6-8u:3776": " iha subhūte bodhisattvo mahāsattvaḥ prajñāpāramitāyāṃ caran ye te pūrvasyāṃ diśi gaṅgānadīvālukopamā lokadhātavas tān sarvān śūnyān paśyati,",
    "K03psp_6-8u:3777": " ye 'pi tatra buddhā bhagavantas tiṣṭhanti dhriyante yāpayanti te 'pi buddhā bhagavantaḥ svabhāveṇa śūnyā,",
    "K03psp_6-8u:3778": " anyatra nāmasaṃketāt prajñāptim upādāya nirdiśyante,",
    "K03psp_6-8u:3779": " sā ca sarvā prajñaptiḥ svabhāvena śūnyā. yadi te lokadhātavo na svabhāvena śūnyā abhaviṣyaṃs,",
    "K03psp_6-8u:3780": " te 'pi buddhā bhagavanto na svabhāvena śūnyā abhaviṣyaṃs,",
    "K03psp_6-8u:3781": " te 'pi prajñaptisamudācārā na svabhāvena śūnyā abhaviṣyaṃs,",
    "K03psp_6-8u:3782": " tatprādeśikī śūnyatābhaviṣyad yasmāt prādeśikī śūnyatā nopalabhyate tasmāt sarvadharmā sarvadharmaiḥ śūnyāḥ.",
    "K03psp_6-8u:3783": " atra bodhisattvo mahāsattva upāyakauśalyena prajñāpāramitāyāṃ carann abhijñāpāramitām abhinirharati,",
    "K03psp_6-8u:3784": " yāsv abhijñāsu sthitvā divyañ cakṣur abhinirharati,",
    "K03psp_6-8u:3785": " divyaṃ śrotram ṛddhividhijñānaṃ pūrvanivāsaṃ cyutyupapattim abhinirharati. ābhir abhijñābhir bodhisattvena mahāsattvena śakyānuttarāṃ samyaksaṃbodhir",
    "K03psp_6-8u:3786": " yad iyaṃ bodhisattvasya mahāsattvasyābhijñāpāramitāyāṃ bodhir antargatā,",
    "K03psp_6-8u:3787": " abhijñāsu bodhir antargatā mārgayitavyāyāṃ mārgayamāṇo divyena cakṣuṣā viśuddhenātikrāntamānuṣyakeṇātmanas tān kuśalān dharmān paśyati,",
    "K03psp_6-8u:3788": " parāṃś ca kuśaleṣu dharmeṣu niyojayati,",
    "K03psp_6-8u:3789": " na ca kuśaleṣu dharmeṣv abhinivekṣyate. tat kasya hetoḥ?",
    "K03psp_6-8u:3790": " tathā hi te sarvakuśalā dharmāḥ svabhāvena śūnyāḥ,",
    "K03psp_6-8u:3791": " na ca śūnyatā kvacid abhinivekṣyate yad abhiniveśam āsvādayiṣyati niḥsvabhāvaśūnyatā.",
    "K03psp_6-8u:3792": " tad bodhisattvo mahāsattvaḥ prajñāpāramitāyāṃ caran divyaṃ cakṣur abhinirharati yena cakṣuṣā sarvadharmā śūnyān paśyati,",
    "K03psp_6-8u:3793": " tat punar bodhisattvo mahāsattvas tān dharmān āgamya tat karmābhinirūpayati,",
    "K03psp_6-8u:3794": " yayā karmābhiniruktyā sattvānān dharmaṃ deśayati na punaḥ sattvaprajñaptim uplabhyate,",
    "K03psp_6-8u:3795": " ity anupalaṃbhayogena bodhisattvo mahāsattvaḥ prajñāpāramitāyām abhijñā abhinirharati,",
    "K03psp_6-8u:3796": " yāsv abhijñāsv abhijñā karuṇādharmāḥ kartavyās tān karoti.",
    "K03psp_6-8u:3797": " tad bodhisattvo mahāsattvo divyena cakṣuṣā viśuddhenātikrāntamānuṣyakeṇa pūrvasyāṃ",
    "K03psp_6-8u:3798": " diśi dakṣiṇasyāṃ diśi paścimāyāṃ diśy uttarasyāṃ diśy adha ūrdhvalokadhātuṣu yāvad",
    "K03psp_6-8u:3799": " vidikṣu lokadhātuṣu sattvān paśyati, (PSP_6-8:136)",
    "K03psp_6-8u:3800": " sa tatrarddhyā gatvā sattvānām arthaṃ karoti,",
    "K03psp_6-8u:3801": " yadi vā dānena yadi vā śīlena yadi vā kṣāntyā yadi vā vīryeṇa yadi vā dhyānena yadi",
    "K03psp_6-8u:3802": " vā prajñayā yadi vā saptatriṃśadbodhipakṣyair dharmair yadi vāpramāṇadhyānārūpyavimokṣasamādhisamāpattidhāraṇīmukhair",
    "K03psp_6-8u:3803": " yadi vā śrāvakapratyekabuddhadharmair yadi vā bodhisattvadharmair yadi vā buddhadharmais",
    "K03psp_6-8u:3804": " teṣāṃ sattvānāṃ kṛtyaṃ karoti.",
    "K03psp_6-8u:3805": " tatra ye sattvā matsariṇas teṣām evaṃ dharmaṃ deśayati,",
    "K03psp_6-8u:3806": " dadata dānan duṣkhaṃ hi bhoḥ puruṣā dāridryan na ca dāridryeṇa śakyam ātmano 'rthaḥ kartuṃ prāg eva parasya,",
    "K03psp_6-8u:3807": " tasmād yūyam ātmanā ca sukhino bhaviṣyatha parāṃś ca sukhayiṣyatha mā dāridryeṇānyeṣāṃ māṃsāni khādayanto na mokṣyatha tribhir apāyaiḥ.",
    "K03psp_6-8u:3808": " ye duḥśīlā sattvās teṣām evaṃ dharmaṃ deśayati,",
    "K03psp_6-8u:3809": " duḥkhaṃ hi bhoḥ puruṣā dauḥśīlyaṃ na ca dauḥśīlyena śakyam ātmano 'thaḥ kartuṃ prāg eva parasya,",
    "K03psp_6-8u:3810": " dauḥśīlyasya ca yo vipāko narako vā tiryagyonir vā yamaloko vā tatra yūyaṃ triṣv apāyeṣu prapatitā ātmānam eva na śakyathoddhartuṃ prāg eva",
    "K03psp_6-8u:3811": " tad bhavadbhir ekadauśīlyacittasyāpy avakāśo na dātavyaḥ,",
    "K03psp_6-8u:3812": " mā paścāt prabhūtaṃ kālaṃ tapyata.",
    "K03psp_6-8u:3813": " ye sattvāḥ pratihatacittāḥ parasya caṃ krudhyanti vyāpadyante doṣam utpādayatām eṣām evaṃ dharmaṃ deśayati,",
    "K03psp_6-8u:3814": " mā bhavanto 'nyonyaṃ kṣubhyathānyonyaṃ vyāpadyadhve mā doṣam utpādayata kṣubdhacittasya hi na kaścit kuśalo dharma āmukhī bhavati,",
    "K03psp_6-8u:3815": " tad bhavanto 'nyonyam evaṃ kṣubdhacittā vyāpannacittāḥ sthānam etad vidyate yan narakaṃ vā prapatathā tiryagyoniṃ vā yamalokaṃ vā,",
    "K03psp_6-8u:3816": " tad bhavadbhir ekacittenāpi na kṣobdhavyaṃ prāg evānyeṣāṃ cittānām avakāśo dātavyaḥ.",
    "K03psp_6-8u:3817": " ye kuśīdāḥ sattvās tān vīrye niyojayati teṣām evaṃ dharmaṃ deśyati,",
    "K03psp_6-8u:3818": " mā bhavantaḥ kauśīdyam āpadyadhvaṃ na kusīdānāṃ hīnavīryāṇāṃ kācic chubhā pravṛttiḥ",
    "K03psp_6-8u:3819": " sthānam etad vidyate yat kuśīdānān narako vā tiryagyonir vā yamaloko vā tad bhavadbhir",
    "K03psp_6-8u:3820": " ekasyāpi kuśīdacittasyāvakāśo na dātavyaḥ prāg evānyeṣāṃ cittānām.",
    "K03psp_6-8u:3821": " ye vikṣiptacittāḥ sattvās tān sarvān dhyāne niyojayati, teṣāṃ evaṃ (PSP_6-8:137)",
    "K03psp_6-8u:3822": " dharmaṃ deśayati,",
    "K03psp_6-8u:3823": " mā bhavanto muṣitasmṛtayo vikṣiptacittāś ca bhavatan muṣitasmṛtīnām vikṣiptacittānāṃ vā kuśalā dharmā bhavanti sthānam etad vidyate,",
    "K03psp_6-8u:3824": " yaṃ muṣitasmṛtīnāṃ vikṣiptacittānāṃ vā narako vā tiryagyonir vā yamaloko vā tad bhavadbhir ekasyāpi vikṣiptacittasyāvakāśo na dātavyaḥ,",
    "K03psp_6-8u:3825": " prāg evānyesāñ cittānām.",
    "K03psp_6-8u:3826": " ye duṣprajñāḥ sattvās tān sarvān prajñāyāṃ niyojayati,",
    "K03psp_6-8u:3827": " teṣām evaṃ dharmaṃ deśayati,",
    "K03psp_6-8u:3828": " mā yūyaṃ dauṣprajñacittam utpādayedhvaṃ nāprajñānāṃ sugatigamanaṃ bhavati sthānam etad vidyate yad duṣprajñānāṃ narako vā tiryagyonir vā yamaloko",
    "K03psp_6-8u:3829": " tad bhavadbhir ekacittotpādo 'pi prajñāvirahito notpādayitavyaṃ prāg evānyeṣāṃ cittotpādānām avakāśo dātavyaḥ.",
    "K03psp_6-8u:3830": " ye rāgacaritāḥ sattvās tān śubhabhāvanāyāṃ niyojayati,",
    "K03psp_6-8u:3831": " ye mārge 'sthitāḥ sattvās tān mārge niyojayati yadi vā śrāvakamārge niyojayati,",
    "K03psp_6-8u:3832": " yadi vā pratyekabuddhamārge niyojayati teṣām evaṃ dharmaṃ deśayati,",
    "K03psp_6-8u:3833": " yatra bhavanto 'bhiniviṣṭāt te dharmāḥ svabhāvena śūnyāḥ,",
    "K03psp_6-8u:3834": " na svabhāvena śūnyeṣu dharmeṣu śakyam abhiniveṣṭum anabhiniviṣṭā ca śūnyatā.",
    "K03psp_6-8u:3835": " evaṃ khalu subhūte bodhisattvo mahāsattvaḥ prajñāpāramitāyāṃ carann abhijñāsu sthitvā sattvānām upakāraṃ karoti.",
    "K03psp_6-8u:3836": " nāsti sa subhūte bodhisattvo mahāsattvo yaḥ śakto 'bhijñāsv asthitvā sattvānāṃ dharmadeśanāṃ kartum,",
    "K03psp_6-8u:3837": " utpathaprasthitān vā sattvān mārge 'vatārayituṃ nedaṃ sthānaṃ vidyate. tadyathā subhūte 'pakṣaḥ pakṣī na śaknoty ākāśe kramitum,",
    "K03psp_6-8u:3838": " evam eva subhūte bodhisattvo mahāsattvo 'nāgamyābhijñā na śaknoti sattvānāṃ dharmaṃ deśayituṃ,",
    "K03psp_6-8u:3839": " tasmāt tarhi subhūte bodhisattvena mahāsattvena prajñāpāramitāyāṃ caratā abhijñā abhinirhartavyāḥ.",
    "K03psp_6-8u:3840": " sa imābhir abhijñābhir abhinirhṛtābhir yad ākāṅkṣati sattvānām arthaṃ kartuṃ tat",
    "K03psp_6-8u:3841": " kariṣyati divyena cakṣuṣā viśuddhenātikrāntamānuṣyakeṇa gaṅgānadīvālukopamān lokadhātūn",
    "K03psp_6-8u:3842": " drakṣyati tatra sattvā utpannās tān drakṣyati,",
    "K03psp_6-8u:3843": " dṛṣṭvā ca tān satttvān ṛddhyā gatvā cetasaiva cittaṃ prajñāsyati,",
    "K03psp_6-8u:3844": " cittaṃ jñātvā tathāiva teṣāṃ dharmaṃ deśayiṣyati,",
    "K03psp_6-8u:3845": " yadi vā dānakathāṃ (PSP_6-8:138)",
    "K03psp_6-8u:3846": " yadi vā śīlakathāṃ yadi vā kṣāntikathāṃ yadi vā vīryakathāṃ yadi vā dhyānakathāṃ yadi vā prajñākathāṃ yāvan nirvāṇakathāṃ vā.",
    "K03psp_6-8u:3847": " sa divyena śrotradhātunā viśuddhenātikrāntamānuṣyakeṇobhau śabdau śroṣyati mānuṣyañ cāmānuṣyañ ca,",
    "K03psp_6-8u:3848": " tatra ye gaṅgānadīvālukopameṣu lokadhātuṣu buddhā bhagavanto dharmaṃ deśayati,",
    "K03psp_6-8u:3849": " tan divyena śrotradhātunā śrutvā tathāivodgrahīṣyati tathāivodgṛhya sattvānāṃ dharmaṃ deśayati,",
    "K03psp_6-8u:3850": " dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ vā prajñākathāṃ vā yāvan nirvāṇakathāṃ vā.",
    "K03psp_6-8u:3851": " tasya cetaḥparyāyajñānaṃ suviśuddhaṃ bhaviṣyati sa tena cetaḥparyāyajñānena suviśuddhena sattvānāṃ cittaṃ prajñāsyati,",
    "K03psp_6-8u:3852": " cittaṃ jñātvā teṣāṃ tathāiva dharmaṃ deśayiṣyati,",
    "K03psp_6-8u:3853": " dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ vā prajñākathāṃ vā yāvan nirvāṇakathāṃ vā.",
    "K03psp_6-8u:3854": " so 'nekavidhaṃ pūrvanivāsam anuspariṣyati,",
    "K03psp_6-8u:3855": " apy ātmanaḥ pareṣām api sa tena pūrvanivāsānusmṛtijñānena evaṃ jñāsyati,",
    "K03psp_6-8u:3856": " evaṃnāmāni te 'bhūvan pūrvakās tathāgatā arhantaḥ samyaksaṃbuddhāḥ saśrāvakasaṃghās",
    "K03psp_6-8u:3857": " tatra ye sattvāḥ pūrvanivāsānusmṛtyadhimuktikā bhaviṣyanti tebhyas tathāiva dharmaṃ",
    "K03psp_6-8u:3858": " deśayiṣyati dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ",
    "K03psp_6-8u:3859": " vā prajñākathāṃ vā yāvan nirvāṇakathāṃ vā.",
    "K03psp_6-8u:3860": " so 'nekavividhayā ṛddhyā samanvāgato gaṅgānadīvālukopamān lokadhātūn gatvā buddhān",
    "K03psp_6-8u:3861": " bhagavataḥ paryupāste teṣu ca buddheṣu bhagavatsu kuśalamūlāny avaropayiṣyati kuśalamūlāny",
    "K03psp_6-8u:3862": " avaropya tad eva punar buddhakṣetram āgamiṣyati,",
    "K03psp_6-8u:3863": " āgatya teṣāṃ sattvānāṃ dharmaṃ deśayiṣyati,",
    "K03psp_6-8u:3864": " dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ vā prajñākathāṃ vā yāvan nirvāṇakathāṃ vā.",
    "K03psp_6-8u:3865": " tasyāsravakṣayajñānasākṣātkriyābhijñājñānaṃ supariśuddhaṃ bhaviṣyati,",
    "K03psp_6-8u:3866": " sa tenāsravakṣayajñānasākṣātkriyābhijñājñānena suviśuddhena sattvānāṃ dharmaṃ deśayiṣyati,",
    "K03psp_6-8u:3867": " dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ vā prajñākathāṃ vā yāvan (PSP_6-8:139)",
    "K03psp_6-8u:3868": " nirvāṇakathāṃ vā.",
    "K03psp_6-8u:3869": " evaṃ khalu subhūte bodhisattvena mahāsattvena prajñāpāramitāyāṃ caratā abhijñā abhinirhartavyāḥ.",
    "K03psp_6-8u:3870": " sa imābhir abhijñābhir nihṛtābhir yaṃ yam evākāṅkṣiṣyaty ātmabhāvaṃ pratigrahītuṃ taṃ tam evātmabhāvaṃ pratigrahīṣyati,",
    "K03psp_6-8u:3871": " na ca tena sukhena vā duḥkhena vā sumanā vā durmanā vā bhaviṣyati,",
    "K03psp_6-8u:3872": " naivāsyānunaya pratighau bhaviṣyathaḥ. tadyathāpi nāma subhūte buddhanirmitaḥ puruṣaḥ sarvakṛtyāni karoti,",
    "K03psp_6-8u:3873": " na ca tena sukhena vā duṣkhena vā lipyate.",
    "K03psp_6-8u:3874": " evaṃ khalu subhūte bodhisattvena mahāsattvena prajñāpāramitāyāṃ caratābhijñābhir vikrīḍitavyam evaṃ vikrīḍaṃ buddhakṣetraṃ ca pariśodhayiṣyati sattvān paripācayiṣyati.",
    "K03psp_6-8u:3875": " evaṃ khalu subhūte bodhisattvena mahāsattvena pariśuddheṣu buddhakṣetreṣu paripāciteṣu sattveṣu śakyānuttarā samyaksaṃbodhir abhisaṃboddhum. tat kasya hetoḥ?",
    "K03psp_6-8u:3876": " nāsti hi subhūte aṅgahānir asya bodhisattvasya mahāsattvasyānuttarāyāṃ samyaksamodhau.",
    "K03psp_6-8u:3877": " iti buddhopasaṃkramaṇopāsanādiniveśanakarma",
    "K03psp_6-8u:3878": " atha khalv āyuṣmān subhūtir bhagavantam etad avocat:",
    "K03psp_6-8u:3879": " katamāni bhagavan bodhisattvasya mahāsattvasya bodhyaṅgāni yāni bodhisattvo mahāsattvaḥ paripūryānuttarāṃ samyaksaṃbodhim abhisaṃbudhyate?",
    "K03psp_6-8u:3880": " evam ukte bhāgavān āyuṣmantaṃ subhūtim etad avocat:",
    "K03psp_6-8u:3881": " sarve kuśalā dharmāḥ subhūte bodhisattvasya mahāsattvasya bodhyaṅgāni.",
    "K03psp_6-8u:3882": " subhūtir āha:",
    "K03psp_6-8u:3883": " te punar bhagavan katame kuśalā dharmā yaiḥ kuśalaiḥ dharmair anuttarāṃ samyaksaṃbodhim abhisaṃbudhyate?",
    "K03psp_6-8u:3884": " evam ukte bhagavān āyuṣmantaṃ subhūtim etad avocat:",
    "K03psp_6-8u:3885": " prathamacittotpādam upādāya subhūte dānapāramitā kuśalo dharmas tatra ca yāvikalpanā yad dānaṃ na jānātīdaṃ dānaṃ yasyārthe dātavyaṃ yena dātavyaṃ,",
    "K03psp_6-8u:3886": " te cāsya trayo vikalpā na saṃvidyante svabhāvaśūnyatām upādāya,",
    "K03psp_6-8u:3887": " yayā pāramitayātmanā ca tarati sattvāṃś ca saṃsārād uttārayatīme te kuśalā dharmā bodhisattvasya mahāsattvasyānuttarāyai samyaksaṃbodhaye (PSP_6-8:140)",
    "K03psp_6-8u:3888": " mārgaḥ, yena mārgeṇātītānāgatapratyutpannā bodhisattvā mahāsattvās tīrṇās taranti",
    "K03psp_6-8u:3889": " tariṣyanti ca. evaṃ śīlapāramitā kṣāntipāramitā vīryapāramitā dhyānapāramitā prajñāpāramitā",
    "K03psp_6-8u:3890": " kuśalā dharmās tatra ca yāvikalpanā,",
    "K03psp_6-8u:3891": " yat prajñāṃ na jānātīyaṃ prajñā yasyārthe bhāvayitavyā yena bhāvayitavyā,",
    "K03psp_6-8u:3892": " te cāsya trayo vikalpā na saṃvidyante svabhāvaśūnyatām upādāya yayā prajñāpāramitayā,",
    "K03psp_6-8u:3893": " ātmanā ca tarati sattvāṃś ca saṃsārād uttārayatīme te kuśalā dharmā bodhisattvasya mahāsattvasyānuttarāyai samyaksaṃbodhaye mārgaḥ,",
    "K03psp_6-8u:3894": " yena mārgeṇātītānāgatapratyutpannā bodhisattvās tīrṇās taranti tariṣyanti ca.",
    "K03psp_6-8u:3895": " evaṃ catvāri dhyānāni catvāry apramāṇāni catasra ārūpyasamāpattayaś catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāni pañcabalāni saptabodhyaṅgāni,",
    "K03psp_6-8u:3896": " āryāṣṭāṅgo mārgaḥ sarvaśūnyatāḥ,",
    "K03psp_6-8u:3897": " aṣṭavimokṣanavānupūrvavihārasamāpattayaḥ sarvadhāraṇīmukhāni sarvasamādhayaḥ śūnyatānimittāpraṇihitāni",
    "K03psp_6-8u:3898": " pañcābhijñā daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā",
    "K03psp_6-8u:3899": " buddhadharmā bodhisattvasya mahāsattvasya kuśalā dharmās teṣu cāvikalpanā yad buddhadharmān",
    "K03psp_6-8u:3900": " na jānātīme buddhadharmā yasyārthe bhāvayitavyā yena bhāvayitavyās te cāsya trayo",
    "K03psp_6-8u:3901": " vikalpā na saṃvidyante svabhāvaśūnyatām upādāya yair buddhadharmair ātmanā ca tarati",
    "K03psp_6-8u:3902": " sattvāṃś ca saṃsārād uttārayatīme te kuśalā dharmā bodhisattvasya mahāsatttvasyānuttarāyai",
    "K03psp_6-8u:3903": " samyaksaṃbodhaye mārgaḥ,",
    "K03psp_6-8u:3904": " yena mārgeṇātītānāgatapratyutpannā bodhisattvā mahāsattvās tīrṇās taranti ca tariṣyanti ca,",
    "K03psp_6-8u:3905": " yāvantaḥ subhūte kecid bodhaye mārgās tān kuśalān dharmān bodhisattvena mahāsattvena paripūrya sarvākārajñatānuprāptavyā sarvākārajñatām anuprāpya dharmacakraṃ pravartayitavyam.",
    "K03psp_6-8u:3906": " iti bodhyaṅganiveśanakarma",
    "K03psp_6-8u:3907": " atha khalv āyuṣmān subhūtir bhagavantam etad avocat:",
    "K03psp_6-8u:3908": " yadi bhagavann ime dharmā bodhisattvadharmāḥ,",
    "K03psp_6-8u:3909": " buddhadharmāḥ punaḥ katame?",
    "K03psp_6-8u:3910": " evam ukte bhagavān āyuṣmantaṃ subhūtim etad avocat:",
    "K03psp_6-8u:3911": " yat punar āyuṣmān subhūtir evam āha,",
    "K03psp_6-8u:3912": " yadīme dharmā bodhisattvadharmā buddhadharmāḥ punaḥ katame?",
    "K03psp_6-8u:3913": " eta eva subhūte buddhadharmā yad (PSP_6-8:141)",
    "K03psp_6-8u:3914": " ebhir dharmaiḥ sarvākārajñatām abhisaṃbudhyate tasya sarvākārajñatāprāptasya sarvavāsanānusaṃdhiḥ prahīyate,",
    "K03psp_6-8u:3915": " tāṃ bodhisattvo mahāsattvo 'bhisaṃbudhyate tathāgatenārhatā samyaksaṃbuddhena sarvadharmā",
    "K03psp_6-8u:3916": " ekakṣaṇasamāyuktayā prajñayā abhisaṃbuddhā ayaṃ viśeso bodhisattvasya mahāsattvasya",
    "K03psp_6-8u:3917": " ca tathāgatasyārhataḥ samyaksaṃbuddhasya. tad yathāpi nāma subhūte anya eva pratipannako 'nyaḥ phalasthaḥ,",
    "K03psp_6-8u:3918": " na ca tāv ubhāv api nāgrapudgalau,",
    "K03psp_6-8u:3919": " evam eva subhūte bodhisattvā mahāsattva ānantaryamārgapratipannakas tathāgataḥ punar arhan samyaksaṃbuddhaḥ sarvadharmeṣv anāvaraṇajñānaprāptaḥ,",
    "K03psp_6-8u:3920": " ayaṃ subhūte viśeṣo bodhisattvasya mahāsattvasya ca tathāgatasyārhataḥ samyaksaṃbuddhasya.",
    "K03psp_6-8u:3921": " evam ukte āyuṣmān subhūtir bhagavantam etad avocat:",
    "K03psp_6-8u:3922": " yadi bhagavann ime dharmāḥ svalakṣaṇaśūnyās tat kathaṃ svalakṣaṇaśūnyeṣu dharmeṣu viśeṣo vā nānākaraṇaṃ vopalabhyate?",
    "K03psp_6-8u:3923": " ayaṃ nairayiko 'yaṃ tairyagyoniko 'yaṃ yāmalaukiko 'yaṃ devo 'yaṃ manuṣyo 'yaṃ gotrabhūmir",
    "K03psp_6-8u:3924": " ayam aṣṭamako 'yaṃ srotaāpanno 'yaṃ sakṛdāgāmy ayam anāgāmy ayam arhann ayaṃ pratyekabuddho",
    "K03psp_6-8u:3925": " 'yaṃ bodhisattvo 'yaṃ tathāgato 'rhan samyaksaṃbuddha iti,",
    "K03psp_6-8u:3926": " yathaiva bhagavann ime pudgalā nopalabhyante tathāiva bhagavan karma nopalabhyate,",
    "K03psp_6-8u:3927": " yathaiva bhagavan karma nopalabhyate tathāiva vipāko nopalabhyate.",
    "K03psp_6-8u:3928": " evam ukte bhagavān āyuṣmaṇtaṃ subhūtim etad avocat:",
    "K03psp_6-8u:3929": " evam etat subhūte evam etat,",
    "K03psp_6-8u:3930": " yathā vadasi svalakṣaṇaśūnyeṣu dharmeṣu na karma na vipāka upalabhyate,",
    "K03psp_6-8u:3931": " ye svalakṣaṇaśūnyān dharmān sattvā nābhijānanti te karmābhisaṃkurvanti duścaritaṃ vā sucaritaṃ vā sāsravaṃ vānāsravaṃ vā,",
    "K03psp_6-8u:3932": " te duścaritena karmaṇā triṣv apāyeṣu prapatanti,",
    "K03psp_6-8u:3933": " narakeṣu vā tiryagyonau vā yamaloke vā,",
    "K03psp_6-8u:3934": " sucaritena devamanuṣyeṣūpapadyante,",
    "K03psp_6-8u:3935": " anācchedya rūpadhātau copapadyante,",
    "K03psp_6-8u:3936": " tad bodhisatttvo mahāsattvo dānapāramitāyāṃ caran,",
    "K03psp_6-8u:3937": " śīlapāramitāyāṃ caran,",
    "K03psp_6-8u:3938": " kṣāntipāramitāyāṃ caran,",
    "K03psp_6-8u:3939": " vīryapāramitāyāṃ caran,",
    "K03psp_6-8u:3940": " dhyānapāramitāyāṃ caran,",
    "K03psp_6-8u:3941": " prajñāpāramitāyāṃ caran,",
    "K03psp_6-8u:3942": " upāyapāramitāyāṃ caran,",
    "K03psp_6-8u:3943": " praṇidhānapāramitāyāṃ caran,",
    "K03psp_6-8u:3944": " balapāramitāyāṃ caran,",
    "K03psp_6-8u:3945": " jñānapāramitāyāṃ caran,",
    "K03psp_6-8u:3946": " adhyātmaśūnyatāyāṃ (PSP_6-8:142)",
    "K03psp_6-8u:3947": " caran, bahirdhāśūnyatāyāṃ caran,",
    "K03psp_6-8u:3948": " adhyātmabahirdhāśūnyatāyāṃ caran,",
    "K03psp_6-8u:3949": " yāvad abhāvasvabhāvaśūnyatāyāṃ caran,",
    "K03psp_6-8u:3950": " smṛtyupasthānasamyakprahāṇarddhipādendriyabalabodhyaṅgamārgeṣu caran,",
    "K03psp_6-8u:3951": " āryasatyāpramāṇadhyānārūpyavimokṣasamādhisamāpattidhāraṇīmukheṣu caran,",
    "K03psp_6-8u:3952": " śūnyatānimittāpraṇihiteṣu caran,",
    "K03psp_6-8u:3953": " pañcasv abhijñāsu caran,",
    "K03psp_6-8u:3954": " daśasu bodhisattvabhūmiṣu caran,",
    "K03psp_6-8u:3955": " daśasu tathāgatabaleṣu caran,",
    "K03psp_6-8u:3956": " caturṣu vaiśāradyeṣu caran,",
    "K03psp_6-8u:3957": " catasṛṣu pratisaṃvitsu caran,",
    "K03psp_6-8u:3958": " aṣṭādaśasv āveṇikeṣu buddhadharmeṣu carann acchidracārīmān bodhisattvadharmān utpādayati",
    "K03psp_6-8u:3959": " yānutpādya bodhyaṅgaparivārasahagataṃ vajropamaṃ samādhiṃ samāpanno 'nutttarāṃ samyaksaṃbodhim abhisaṃbudhyate,",
    "K03psp_6-8u:3960": " abhisaṃbudhya sattvānām arthaṃ karoti,",
    "K03psp_6-8u:3961": " yenārthena kṛtena na punar vipraṇasyanti yena vipraṇāśeṇa pañcagatike saṃsāre prapateyuḥ.",
    "K03psp_6-8u:3962": " evam ukte āyuṣmān subhūtir bhagavantam etad avocat:",
    "K03psp_6-8u:3963": " kiṃ punar bhagavatānuttarāṃ samyaksaṃbodhim abhisaṃbudhya pañcagatikaḥ saṃsāra upalabdhaḥ?",
    "K03psp_6-8u:3964": " bhagavān āha: na subhūte.",
    "K03psp_6-8u:3965": " subhūtir āha:",
    "K03psp_6-8u:3966": " kiṃ punar bhagavatā kṛṣṇāṃ vā śuklaṃ vā karmopalabdham?",
    "K03psp_6-8u:3967": " bhagavān āha: na subhūte.",
    "K03psp_6-8u:3968": " subhūtir āha:",
    "K03psp_6-8u:3969": " yadi nopalabdhaṃ kuto narakas tiryagyonir yamalokaḥ prajñapto devamanuṣyāḥ prajñaptāḥ,",
    "K03psp_6-8u:3970": " srotaāpannāḥ sakṛdāgāmino 'nāgāmino 'rhantaḥ pratyekabuddhāḥ prajñaptāḥ,",
    "K03psp_6-8u:3971": " bodhisattvo mahāsattvas tathāgato 'rhan samyaksaṃbuddhaḥ prajñaptaḥ?",
    "K03psp_6-8u:3972": " bhagavān āha:",
    "K03psp_6-8u:3973": " kiṃ punaḥ subhūte ete sattvā jānanti svalakṣaṇaśūnyāḥ sarvadharmā iti?",
    "K03psp_6-8u:3974": " subhūtir āha:",
    "K03psp_6-8u:3975": " no bhagavan.",
    "K03psp_6-8u:3976": " bhagavān āha:",
    "K03psp_6-8u:3977": " yadi subhūte sattvā evaṃ jānīyuḥ svalakṣaṇaśūnyāḥ sarvadharmā iti,",
    "K03psp_6-8u:3978": " na bodhisattvo 'nuttarāyāṃ samyaksaṃbodhau pratiṣṭhetānuttarāyāṃ samyaksaṃbodhau sthitvā na sattvān mocayet,",
    "K03psp_6-8u:3979": " tribhyo 'pāyebhyo yāvat pañcagatikāt saṃsārād,",
    "K03psp_6-8u:3980": " yasmāt tarhi subhūte (PSP_6-8:143)",
    "K03psp_6-8u:3981": " sattvā na jānanti svalakṣaṇaśūnyān dharmāṃs te 'jñatā na parimucyante pañcagatikāt saṃsārāt,",
    "K03psp_6-8u:3982": " tad bodhisattvo mahāsattvas teṣāṃ buddhānāṃ bhagavatām antike śrutvā svalakṣaṇaśūnyān sarvadharmān anuttarāyāṃ samyaksaṃbodhau pratiṣṭhet,",
    "K03psp_6-8u:3983": " ime dharmās tathā na saṃvidyante yathā bālapṛthagjanā abhiniviṣṭhās te sattvā asato",
    "K03psp_6-8u:3984": " 'saṃvidyamānāṃ dharmān svayam eva vikalpayanty upalabhante vāsattve sattvasaṃjñino",
    "K03psp_6-8u:3985": " 'rūpe rūpasaṃjñino 'vedanāyāṃ vedanāsaṃjñino 'saṃjñāyāṃ saṃjñāsaṃjñino 'saṃskāreṣu",
    "K03psp_6-8u:3986": " saṃskārasaṃjñino 'vijñāñe vijñānasaṃjñino 'skandheṣu skandhasaṃjñmo 'dhātuṣu dhātusaṃjñino",
    "K03psp_6-8u:3987": " 'nāyataneṣv āyatanasaṃjñino 'pratītyasamutpāde pratītyasamutpādasaṃjñmo 'pratītyasamutpanneṣu",
    "K03psp_6-8u:3988": " dharmeṣu pratītyasamutpannadharmasaṃjñino 'pratītyasamutpādāṅge pratītyasamutpādāṅgasaṃjñino",
    "K03psp_6-8u:3989": " 'lokottareṣu lokottarasaṃjñino 'sāsraveṣu sāsravasaṃjñinaḥ,",
    "K03psp_6-8u:3990": " nānāsraveṣv anāsravasaṃjñino 'saṃskṛteṣu dharmeṣu saṃskṛtadharmasaṃjñinaḥ,",
    "K03psp_6-8u:3991": " saṃskṛteṣu dharmeṣu asaṃskṛtadharmasaṃjñinaḥ,",
    "K03psp_6-8u:3992": " asaṃvidyamānānāṃ viparyāse 'viparyastacittāḥ kāyena vācā manasā ca karmābhisaṃskurvanti,",
    "K03psp_6-8u:3993": " te pañcagatikāt saṃsārād na parimucyante,",
    "K03psp_6-8u:3994": " tad bodhisattvo mahāsattvaḥ prajñāpārmitāyāṃ caran sarvān antargatān kuśalān dharmān kṛtvā bodhisattvacaryāṃ carati,",
    "K03psp_6-8u:3995": " yayā caryayā carann anuttarāṃ samyaksaṃbodhim abhisaṃbudhyate.",
    "K03psp_6-8u:3996": " iti karmaphalasaṃbandho vipraṇāsaniveśanakarma",
    "K03psp_6-8u:3997": " anuttarāṃ samyaksaṃbodhim abhisaṃbudhya duṣkhañ ca duṣkhasamudayaṃ ca duṣkhanirodhañ",
    "K03psp_6-8u:3998": " ca duḥkhanirodhagāminīñ ca pratipadam ākhyāti deśayati prakāśayati vivṛṇoti vibhajati",
    "K03psp_6-8u:3999": " prajñāpayati pratiṣṭhāpayati,",
    "K03psp_6-8u:4000": " eṣu caturṣv āryasatyeṣu sarvāntargatāḥ kuśalā dharmā ye kecid bodhipakṣyā dharmā yair bodhipākṣikair dharmais trayāṇāṃ ratnānāṃ vyavasthānaṃ",
    "K03psp_6-8u:4001": " katameṣāṃ trayāṇām?",
    "K03psp_6-8u:4002": " buddharatnasya dharmaratnasya saṃgharatnasya,",
    "K03psp_6-8u:4003": " eteṣāṃ trayāṇāṃ ratnānāṃ prādurbhāvāt sattvāḥ parimucyante pañcagatikāt saṃsārāt.",
    "K03psp_6-8u:4004": " atha khalv āyuṣmān subhūtir bhagavantam etad avocat:",
    "K03psp_6-8u:4005": " kiṃ punar bhagavan duḥkhajñānena parinirvānti,",
    "K03psp_6-8u:4006": " atha duṣkhena parinirvānti?",
    "K03psp_6-8u:4007": " utāho samudayajñānena parinirvānti,",
    "K03psp_6-8u:4008": " atha samudayena parinirvānti? utāho (PSP_6-8:144)",
    "K03psp_6-8u:4009": " nirodhajñānena parinirvānti,",
    "K03psp_6-8u:4010": " atha nirodhena parinirvānti?",
    "K03psp_6-8u:4011": " utāho mārgajñānena parinirvānti,",
    "K03psp_6-8u:4012": " atha mārgeṇa parinirvānti?",
    "K03psp_6-8u:4013": " evam ukte bhagavān āyuṣmantaṃ subhūtim etad avocat:",
    "K03psp_6-8u:4014": " na subhūte duṣkhajñānena parinirvānti na duṣkhena,",
    "K03psp_6-8u:4015": " na samudayajñānena na samudayena,",
    "K03psp_6-8u:4016": " na nirodhajñānena na nirodhena,",
    "K03psp_6-8u:4017": " na mārgajñānena parinirvānti na mārgeṇa,",
    "K03psp_6-8u:4018": " yā punaḥ subhūte caturṇām āryasatyānāṃ samatā tat parinirvāṇam uktaṃ mayā,",
    "K03psp_6-8u:4019": " na punar duḥkhena parinirvānti na duṣkhajñānena,",
    "K03psp_6-8u:4020": " na samudayena na samudayajñānena,",
    "K03psp_6-8u:4021": " na nirodhena na nirodhajñānena,",
    "K03psp_6-8u:4022": " na mārgeṇa parinirvānti na mārgajñānena.",
    "K03psp_6-8u:4023": " atha khalv āyuṣmān subhūtir bhagavantam etad avocat:",
    "K03psp_6-8u:4024": " katamā bhagavan caturṇām āryasatyānāṃ samatā?",
    "K03psp_6-8u:4025": " bhagavān āha:",
    "K03psp_6-8u:4026": " yatra subhūte na duṣkhan na duṣkhajñānaṃ,",
    "K03psp_6-8u:4027": " yatra na samudayo na samudayajñānaṃ,",
    "K03psp_6-8u:4028": " yatra na nirodho na nirodhajñānaṃ,",
    "K03psp_6-8u:4029": " yatra na mārgo na mārgajñānam,",
    "K03psp_6-8u:4030": " api tu khalu subhūte yā eṣāṃ caturṇām āryasatyāṇāṃ tathatāvitathatānanyatathatā dharmatā",
    "K03psp_6-8u:4031": " dharmadhātur dharmasthititā dharmaniyāmatā yasyotpādād vā tathāgatānām anutpādād",
    "K03psp_6-8u:4032": " vā tathāgatānāṃ sthitaivaiṣā dharmāṇāṃ dharmatā dharmādhātur yāsaṃpramoṣadharmatāyai",
    "K03psp_6-8u:4033": " aparihāṇadharmatāyai saṃpravartate,",
    "K03psp_6-8u:4034": " tāṃ bodhisattvo mahāsattvaḥ prajñāpāramitāyāṃ caran satyānubodhaye carati,",
    "K03psp_6-8u:4035": " yathā satyānubodhaye carati,",
    "K03psp_6-8u:4036": " yathā satyāny anubodhavyāni.",
    "K03psp_6-8u:4037": " evam ukte āyuṣmān subhūtir bhagavantam etad avocat:",
    "K03psp_6-8u:4038": " kathaṃ punar bhagavan bodhisattvo mahāsattvaḥ prajñāpāramitāyāṃ caran satyānubodhaye carati,",
    "K03psp_6-8u:4039": " yathā caran satyāny anubudhyate,",
    "K03psp_6-8u:4040": " abhisaṃbudhya tathatvāya pratipadyate,",
    "K03psp_6-8u:4041": " yathā pratipadyamāno na śrāvakabhūmiṃ patati na pratyekabuddhabhūmiṃ patati bodhisattvaniyāmam avakrāmati.",
    "K03psp_6-8u:4042": " evam ukte bhagavān āyuṣmantaṃ subhūtim etad avocat:",
    "K03psp_6-8u:4043": " na so dharmo yasyāntaṃ paśyati,",
    "K03psp_6-8u:4044": " tathā ca paśyati yathā na kañcid dharmam upalabhate,",
    "K03psp_6-8u:4045": " anupalaṃbhamānaḥ sarvadharmā śūnyā iti paśyati,",
    "K03psp_6-8u:4046": " satyaparyāpannāṃ (PSP_6-8:145)",
    "K03psp_6-8u:4047": " vā asatyaparyāpannāṃ vā taṃ sarve śunyā iti paśyati,",
    "K03psp_6-8u:4048": " sa evaṃ paśyann avakrāntaniyāmo bodhisattvo mahāsattvo gotrabhūmau sthito bhavati,",
    "K03psp_6-8u:4049": " tasya gotrabhūmau sthitasya na mūrdhavinipāto bhavati yena mūrdhavinipātena śrāvakabhūmiṃ vā pratyekabuddhabhūmiṃ vā patet,",
    "K03psp_6-8u:4050": " sa iha gotrabhūmau sthitvā catvāri dhyānāny utpādayati,",
    "K03psp_6-8u:4051": " catvāry apramāṇāni catasra ārūpyasamāpattīr utpādayati,",
    "K03psp_6-8u:4052": " sa iha śamathabhūmau sthitvā sarvadharmān pravicinoti,",
    "K03psp_6-8u:4053": " catvāry āryasatyāny anubudhyate,",
    "K03psp_6-8u:4054": " sa duḥkhañ ca parijānāti na ca duṣkhārambaṇaṃ cittam utpādayati,",
    "K03psp_6-8u:4055": " samudayañ ca prajahāti na ca samudayārambaṇaṃ cittam utpādayati,",
    "K03psp_6-8u:4056": " nirodhañ ca sākṣātkaroti na ca nirodhārambaṇaṃ cittam utpādayati,",
    "K03psp_6-8u:4057": " mārgañ ca bhāvayati na ca mārgārambaṇaṃ cittam utpādayati,",
    "K03psp_6-8u:4058": " anyatra bodhinimnena cittena bodhipraveśena bodhiprāgbhāreṇa cittena sarvadharmān yathāvat paśyati.",
    "K03psp_6-8u:4059": " subhūtir āha:",
    "K03psp_6-8u:4060": " kathaṃ bhagavan sarvadharmān yathāvat paśyati?",
    "K03psp_6-8u:4061": " bhagavān āha:",
    "K03psp_6-8u:4062": " sarvadharmān śūnyān paśyati.",
    "K03psp_6-8u:4063": " subhūtir āha:",
    "K03psp_6-8u:4064": " kathaṃ bhagavan sarvadharmān śūnyān paśyati?",
    "K03psp_6-8u:4065": " bhagavān āha:",
    "K03psp_6-8u:4066": " yad uta svalakṣaṇaśūnyān sarvadharmān paśyati,",
    "K03psp_6-8u:4067": " yo 'nayaivaṃrūpayā vipaśyanayā sarvadharmāḥ śūnyā iti paśyati,",
    "K03psp_6-8u:4068": " na ca kasyacid dharmasya svabhāvaṃ paśyati,",
    "K03psp_6-8u:4069": " yatra svabhāve sthitvānuttarāṃ samyaksaṃbodhim abhisaṃbudhyate.",
    "K03psp_6-8u:4070": " subhūtir āha:",
    "K03psp_6-8u:4071": " evaṃ sati bhagavann abhāvasvabhāvā bodhiḥ.",
    "K03psp_6-8u:4072": " bhagavān āha:",
    "K03psp_6-8u:4073": " evam etat subhūte evam etad,",
    "K03psp_6-8u:4074": " yathā vadasi,",
    "K03psp_6-8u:4075": " abhāvasvabhāvā subhūte bodhiḥ,",
    "K03psp_6-8u:4076": " sā na buddhena kṛtā na pratyekabuddhena nārhatā nāpi tair bodhisattvair mahāsattvair ya iha samādhau caranty anyatra sattvā na jānanti na paśyanti,",
    "K03psp_6-8u:4077": " tad bodhisattvo mahāsattvaḥ prajñāpāramitāyāṃ carann upāyakauśalyena sattvānāṃ dharmaṃ deśayati.",
    "K03psp_6-8u:4078": " iti satyadarśanaviveśanakarma",
    "K03psp_6-8u:4079": " atha khalu maitreyo bodhisattvo mahāsattvo bhagavantam etad avocat:",
    "K03psp_6-8u:4080": " yadi bhagavann abhāvasvabhāvāḥ sarvadharmās tadā bhagavan prajñāpāramitāyāṃ caratā bodhisattvena mahāsattvena bodhisattvaśikṣāyāṃ (PSP_6-8:146)",
    "K03psp_6-8u:4081": " śikṣitukāmena rūpe kathaṃ śikṣitavyaṃ?",
    "K03psp_6-8u:4082": " vedanāyāṃ saṃjñāyāṃ saṃskāreṣu vijñāne kathaṃ śikṣitavyam?",
    "K03psp_6-8u:4083": " cakṣurāyatane śrotrāyatane ghrāṇāyatane jihvāyatane kāyāyatane manaāyatane kathaṃ śikṣitavyam?",
    "K03psp_6-8u:4084": " rūpāyatane śabdāyatane gandhāyatane rasāyatane spraṣṭavyāyatane dharmāyatane kathaṃ śikṣitavyam?",
    "K03psp_6-8u:4085": " cakṣurdhātau rūpadhātau cakṣurvijñānadhātau,",
    "K03psp_6-8u:4086": " śrotradhātau śabdadhātau śrotravijñānadhātau,",
    "K03psp_6-8u:4087": " ghrāṇadhātau gandhadhātau ghrāṇavijñānadhātau,",
    "K03psp_6-8u:4088": " jihvādhātau rasadhātau jihvāvijñānadhātau,",
    "K03psp_6-8u:4089": " kāyadhātau spraṣṭavyadhātau kāyavijñānadhātau,",
    "K03psp_6-8u:4090": " manodhātau dharmadhātau manovijñānadhātau kathaṃ śikṣitavyam?",
    "K03psp_6-8u:4091": " cakṣuḥsaṃsparśāyatane śrotraghrāṇajihvākāyamanaḥsaṃsparśāyatane kathaṃ śikṣitavyam?",
    "K03psp_6-8u:4092": " avidyāyāṃ saṃskāreṣu vijñāne nāmarūpe ṣaḍāyatane sparśe vedanāyāṃ tṛṣṇāyām upādāne bhave jātau jarāmaraṇe kathaṃ śikṣitavyam?",
    "K03psp_6-8u:4093": " duṣkhasatye samudayasatye nirodhasatye mārgasatye kathaṃ śikṣitavyam?",
    "K03psp_6-8u:4094": " rūpiṣu dharmeṣv arūpiṣu sanidarśaneṣv anidarśaneṣu sapratigheṣv apratigheṣu saṃskṛteṣv",
    "K03psp_6-8u:4095": " asaṃskṛteṣu sāsraveṣv anāsraveṣu sāvadyeṣv anavadyeṣu hīneṣu praṇīteṣv adhyātmikeṣu",
    "K03psp_6-8u:4096": " vā bāhyeṣu vā dṛṣṭaśrutamatavijñāteṣv atītānāgatapratyutpanneṣu kuśalākuśalavyākṛtāvyākṛteṣu",
    "K03psp_6-8u:4097": " kāmapratisaṃyukteṣu rūpapratisaṃyukteṣv ārūpyapratisaṃyukteṣu śaikṣeṣv aśaikṣeṣu",
    "K03psp_6-8u:4098": " naivaśaikṣanāśaikṣeṣu kathaṃ śikṣitavyam?",
    "K03psp_6-8u:4099": " rāge pratighe māne 'vidyāyāṃ dṛṣṭau vicikitsāyāṃ kathaṃ śikṣitavyam?",
    "K03psp_6-8u:4100": " mātsarye dāne dauḥśīlye śīle vyāpāde kṣāntau kauśīdye vīrye vikṣepe dhyāne dauṣprajñe prajñāyāṃ kathaṃ śikṣitavyam?",
    "K03psp_6-8u:4101": " vikalpe śūnyatāyāṃ nimitte ānimitte mithyāpraṇihite samyakpraṇihite,",
    "K03psp_6-8u:4102": " śubhe 'śubhe dharme kathaṃ śikṣitavyam?",
    "K03psp_6-8u:4103": " kleśe kleśaprahāṇe saṃkleśe vyavadāne saṃsāre nirvāṇe dhātau kathaṃ śikṣitavyam?",
    "K03psp_6-8u:4104": " buddhadharmeṣu kathaṃ śikṣitavyam?",
    "K03psp_6-8u:4105": " evam ukte bhagavān maitreyaṃ bodhisattvaṃ mahāsattvam evam āha:",
    "K03psp_6-8u:4106": " prajñāpāramitāyāṃ caratā maitreya bodhisattvena mahāsattvena bodhisattvaśikṣāyāṃ śikṣitukāmena,",
    "K03psp_6-8u:4107": " nāmamātrakaṃ rūpam iti śikṣitavyaṃ,",
    "K03psp_6-8u:4108": " nāmamātraṃ vedanā saṃjñā saṃskārā vijñānaṃ nāmamātraṃ yāvad (PSP_6-8:147)",
    "K03psp_6-8u:4109": " buddhadharmā iti śikṣitavyam.",
    "K03psp_6-8u:4110": " atha maitreyo bodhisattvo mahāsattvo bhagavantam etad avocat:",
    "K03psp_6-8u:4111": " yadā bhagavan savastukam idaṃ nāmadheyam upalabhyate,",
    "K03psp_6-8u:4112": " yad idaṃ rūpam iti,",
    "K03psp_6-8u:4113": " savastukam idaṃ nāmadheyam upalabhyate yad idaṃ vedanā saṃjñā saṃskārā vijñānaṃ,",
    "K03psp_6-8u:4114": " savastukam idaṃ nāmadheyam upalabhyate yad idaṃ yāvad buddhadharmā iti,",
    "K03psp_6-8u:4115": " yad uta saṃskāranimittam upādāya,",
    "K03psp_6-8u:4116": " tadā kathaṃ bodhisattvena mahāsattvena nāmamātrakaṃ rūpam iti śikṣitavyaṃ,",
    "K03psp_6-8u:4117": " nāmamātraṃ vedanā saṃjñā saṃskārā vijñānaṃ nāmamātraṃ yāvad buddhadharmā iti śikṣitavyam,",
    "K03psp_6-8u:4118": " athāvastukam evaṃ sati tasya nāmnas tad api nāmamātraṃ na prayujyate yad idaṃ rūpam iti nāmamātraṃ na prayujyate yad idaṃ vedanā saṃjñā saṃskārā",
    "K03psp_6-8u:4119": " yāvad buddhadharmā iti nāmamātraṃ na prayujyate.",
    "K03psp_6-8u:4120": " evam ukte bhagavān maitreyaṃ bodhisattvaṃ mahāsattvam etad avocat:",
    "K03psp_6-8u:4121": " āgantukam etan nāmadheyaṃ prakṣiptaṃ tasmin saṃskāranimitte vastūni yad idaṃ rūpam iti,",
    "K03psp_6-8u:4122": " āgantukam etan nāmadheyaṃ prakṣiptaṃ yad idaṃ vedanā saṃjñā saṃskārā vijñānam,",
    "K03psp_6-8u:4123": " āgantukam etan nāmadheyaṃ prakṣiptaṃ yad idaṃ yāvad budhadharmā iti,",
    "K03psp_6-8u:4124": " yataś ca maitreya tena saṃskāranimittena vastūni rūpam ity etasmin nāmni rūpam iti saṃpratyayo bhavati,",
    "K03psp_6-8u:4125": " pratyayāgamaḥ pratisaṃvedanaḥ,",
    "K03psp_6-8u:4126": " tena ca maitreya paryāyeṇaivaṃ veditavyaṃ,",
    "K03psp_6-8u:4127": " āgantukam etan nāmadheyaṃ prakṣiptaṃ tasmin saṃskāranimitte vastūni yad idaṃ rūpam iti,",
    "K03psp_6-8u:4128": " yad idaṃ vedanā saṃjñā saṃskārā vijñānaṃ yad idaṃ yāvad buddhadharmā iti,",
    "K03psp_6-8u:4129": " tat kiṃ manyase?",
    "K03psp_6-8u:4130": " maitreya syād ihaikatyasya tasminn eva saṃskāranimitte vastūni saṃjñā vā prajñaptir vā nāma vānuvyavahāro vābhiniveśo vā.",
    "K03psp_6-8u:4131": " [maitreya] āha:",
    "K03psp_6-8u:4132": " evaṃ bhagavan.",
    "K03psp_6-8u:4133": " [bhagavān āha:",
    "K03psp_6-8u:4134": " ] tad anenāpi te maitreya paryāyeṇaivaṃ veditavyaṃ,",
    "K03psp_6-8u:4135": " āgantukam ekam etan nāmadheyaṃ prakṣiptaṃ tasmin saṃskāranimitte vastūni yad idaṃ rūpam iti,",
    "K03psp_6-8u:4136": " yad idaṃ vedanā saṃjñā saṃskārā vijñānaṃ yad idaṃ yāvad buddhadharmā iti.",
    "K03psp_6-8u:4137": " atha khalu maitreyo bodhisattvo mahāsattvo bhagavantam etad avocat: (PSP_6-8:148)",
    "K03psp_6-8u:4138": " evaṃ sati bhagavann upalabdha eva bhavati rūpasya svabhāvo yat tat saṃskāranimittaṃ vastu,",
    "K03psp_6-8u:4139": " yad upādāya nāma saṃjñā prajñaptir anuvyavahāro bhavati,",
    "K03psp_6-8u:4140": " yad idaṃ rūpam iti yad idaṃ vedanā saṃjñā saṃskārā vijñānaṃ yad idaṃ yāvad buddhadharmā iti.",
    "K03psp_6-8u:4141": " evam ukte bhagavān maitreyaṃ bodhisattvaṃ mahāsattvam evam āha:",
    "K03psp_6-8u:4142": " saṃskāranimitte vastūni nāma saṃjñā prajñaptir anuvyavahāro rūpam iti,",
    "K03psp_6-8u:4143": " tat kiṃ manyase?",
    "K03psp_6-8u:4144": " maitreya svabhāvo vā sa rūpasya prajñaptimātraṃ veti.",
    "K03psp_6-8u:4145": " [maitreya] āha:",
    "K03psp_6-8u:4146": " prajñaptimātraṃ bhagavan yad idaṃ prajñaptimātram.",
    "K03psp_6-8u:4147": " bhagavān āha:",
    "K03psp_6-8u:4148": " tat kathaṃ maitreya tavaivaṃ bhavaty upalabdha evaṃ bhavati rūpasya svabhāva iti,",
    "K03psp_6-8u:4149": " yat tat saṃskāranimittavastu yad upādāya nāma saṃjñā prajñaptir anuvyavahāro bhavati,",
    "K03psp_6-8u:4150": " yad idaṃ rūpam iti,",
    "K03psp_6-8u:4151": " yad idaṃ vedanā saṃjñā saṃskārā vijñānaṃ yad idaṃ yāvad buddhadharmā iti. tat kiṃ manyase?",
    "K03psp_6-8u:4152": " maitreya svabhāvo vā sa vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ prajñaptimātraṃ veti.",
    "K03psp_6-8u:4153": " [maitreya] āha:",
    "K03psp_6-8u:4154": " prajñaptimātraṃ bhagavan yad idaṃ prajñaptimātram.",
    "K03psp_6-8u:4155": " bhagavān āha:",
    "K03psp_6-8u:4156": " tat kathaṃ maitreya tavaivaṃ bhavaty upalabdha evaṃ bhavati vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ svabhāva iti?",
    "K03psp_6-8u:4157": " maitreya āha:",
    "K03psp_6-8u:4158": " saced bhagavan nāmasaṃjñāsaṃketaprajñaptivyavahāramātratvaṃ rūpaṃ,",
    "K03psp_6-8u:4159": " saced bhagavan nāmasaṃjñāsaṃketaprajñaptivyavahāramātratvaṃ vedanā saṃjñā saṃskārā vijñānaṃ yāvad buddhadharmā iti,",
    "K03psp_6-8u:4160": " tad evaṃ sati na tūpalabdha eva svabhāvo bhavati,",
    "K03psp_6-8u:4161": " rūpasya yad idan nāmasaṃjñāsaṃketaprajñaptivyavahāramātratvam iti,",
    "K03psp_6-8u:4162": " tad evaṃ sati na tūpalabdha eva svabhāvo bhavati,",
    "K03psp_6-8u:4163": " vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ,",
    "K03psp_6-8u:4164": " yad idaṃ nāmasaṃjñāsaṃketaprajñaptivyavahāramātratvam iti.",
    "K03psp_6-8u:4165": " bhagavān āha:",
    "K03psp_6-8u:4166": " tat kiṃ manyase?",
    "K03psp_6-8u:4167": " maitreya yad rūpam iti nāmasaṃjñāsaṃketaprajñaptivyavahāramātratvaṃ,",
    "K03psp_6-8u:4168": " yad vedaneti saṃjñeti saṃskārā (PSP_6-8:149)",
    "K03psp_6-8u:4169": " iti vijñānam iti yāvad buddhadharmā iti,",
    "K03psp_6-8u:4170": " nāmasaṃjñāsaṃketaprajñaptivyavahāramātratvam api nu tasyotpādo vā prajñāyate vyayo vā saṃkleśo vā vyavadānaṃ vā.",
    "K03psp_6-8u:4171": " [maitreya] āha:",
    "K03psp_6-8u:4172": " no hīdaṃ bhagavan.",
    "K03psp_6-8u:4173": " [bhagavān āha:",
    "K03psp_6-8u:4174": " ] tat kutas tavaivaṃ bhavati maitreya upalabdha eva svabhāvo bhavati rūpasya vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇām iti peyālam?",
    "K03psp_6-8u:4175": " maitreya āha:",
    "K03psp_6-8u:4176": " kiṃ punar bhagavan sarvaśaḥ svalakṣaṇena nāsty eva rūpaṃ,",
    "K03psp_6-8u:4177": " kiṃ punar bhagavan sarvaśaḥ svalakṣaṇena nāsty eva vedanā saṃjñā saṃskārā vijñānaṃ,",
    "K03psp_6-8u:4178": " na santy eva yāvad buddhadharmāḥ.",
    "K03psp_6-8u:4179": " bhagavān āha:",
    "K03psp_6-8u:4180": " nāhaṃ maitreya sarvaśaḥ svalakṣaṇena rūpan nāstīti vadāmi,",
    "K03psp_6-8u:4181": " nāhaṃ maitreya sarvaśaḥ svalakṣaṇena vedanā saṃjñā saṃskārā vijñānaṃ yāvad buddhadharmā na santīti vadāmi.",
    "K03psp_6-8u:4182": " maitreya āha:",
    "K03psp_6-8u:4183": " kathaṃ bhagavan rūpam asti?",
    "K03psp_6-8u:4184": " kathaṃ vedanā saṃjñā saṃskārā vijñānaṃ yāvad buddhadharmāḥ santi?",
    "K03psp_6-8u:4185": " bhagavān āha:",
    "K03psp_6-8u:4186": " lokasaṃketavyavahārato maitreya rūpam asti na tu paramārthato lokasaṃketavyavahārato maitreya vedanā saṃjñā saṃskārā vijñānaṃ yāvad buddhadharmāḥ santi no paramārthataḥ.",
    "K03psp_6-8u:4187": " maitreya āha:",
    "K03psp_6-8u:4188": " yathā khalv ahaṃ bhagavan bhagavato bhāṣitasyārtham ājānāmi nirabhilapya eva dhātuḥ paramārthataḥ,",
    "K03psp_6-8u:4189": " saced bhagavan nirabhilapyo dhātuḥ paramārthataḥ,",
    "K03psp_6-8u:4190": " tat kathaṃ yat tat saṃskāranimittaṃ vastu yatra rūpam ity āgantukaṃ nāmadheyaṃ prakṣipyate,",
    "K03psp_6-8u:4191": " tat kathaṃ yat tat saṃskāranimittaṃ vastu yatra vedanā saṃjñā saṃskārā vijñānaṃ yāvad buddhadharmā ity āgantukaṃ nāmadheyaṃ prakṣipyate paramārthato na bhavati,",
    "K03psp_6-8u:4192": " sacet tan na paramārthaḥ tat kathaṃ nirabhilapyo dhātur bhavati saṃskāranimittaṃ vastu nirabhilapyo dhātur iti na yujyate.",
    "K03psp_6-8u:4193": " bhagavān āha:",
    "K03psp_6-8u:4194": " tena hi maitreya tvām evātra pratipakṣāmi yathā te kṣamate tathāivaṃ vyākuru. tat kiṃ manyase?",
    "K03psp_6-8u:4195": " maitreya yathā te nirabhilapya dhātau prajñāpracāro bhavati,",
    "K03psp_6-8u:4196": " upalabhase tvaṃ tasmin samaye saṃskāranimittaṃ vastu yatredam āgantukanāmadheyaṃ prakṣiptaṃ yad (PSP_6-8:150)",
    "K03psp_6-8u:4197": " idaṃ rūpam iti vedaneti saṃjñeti saṃskarā iti vijñānam iti yāvad buddhadharmā iti.",
    "K03psp_6-8u:4198": " [maitrya āha:",
    "K03psp_6-8u:4199": " ] no hīdaṃ bhagavan.",
    "K03psp_6-8u:4200": " [bhagavān āha:",
    "K03psp_6-8u:4201": " ] tad anenāpi te maitreya paryāyeṇaivaṃ veditavyaṃ,",
    "K03psp_6-8u:4202": " yat tat saṃskāranimittaṃ vastus tan nirabhilapyād dhātor nānyan nāpy ananyan,",
    "K03psp_6-8u:4203": " sa ca tasmāt saṃskāranimittād vastuno nānyo nirabhilapyo dhātur nāpy ananyo yatredam āgantukaṃ nāmadheyaṃ prakṣipataṃ yad idaṃ rūpam iti,",
    "K03psp_6-8u:4204": " vedaneti saṃjñeti saṃskārā iti vijñānam iti yāvad buddhadharmā iti,",
    "K03psp_6-8u:4205": " saṃskāranimittāc ced vastuno maitreya nirabhilapyo dhātur anyaḥ syād apīdānīṃ sarvakālaṃ pṛthagjanāḥ parinirvāyur anuttarāṃ samyaksaṃbodhim",
    "K03psp_6-8u:4206": " ananyaś cen maitreya saṃskāranimittād vastuno nirabhilapyo dhātuḥ syād apīdānīṃ tad api nimittaṃ nopalabhyet,",
    "K03psp_6-8u:4207": " yatas tasya nirabhilapyasya dhātoḥ prativedho bhavet. tad anenāpi te maitreya paryāyeṇaivaṃ veditavyaṃ,",
    "K03psp_6-8u:4208": " na tasmāt saṃskāranimittād vastuno 'nyo nirabhilapyo dhātur,",
    "K03psp_6-8u:4209": " nāpi tasmād ananyo nirabhilapyo dhātur yatredam āgantukaṃ nāmadheyaṃ prakṣipataṃ yad idaṃ rūpam iti vedaneti saṃjñeti saṃskārā iti vijñānam iti yāvad buddhadharmā iti.",
    "K03psp_6-8u:4210": " maitreya āha:",
    "K03psp_6-8u:4211": " saced bhagavan bodhisattvo mahāsattvo nirabhilapyadhātūpanibaddhe prajñāpracāre vartamānas tat saṃskāranimittaṃ vastu nopalabhate,",
    "K03psp_6-8u:4212": " yatredam āgantukaṃ nāmadheyaṃ prakṣiptaṃ yad idaṃ rūpam iti vedaneti saṃjñeti saṃskārā iti vijñānam iti yāvad buddhadharmā iti,",
    "K03psp_6-8u:4213": " tat kathaṃ bhagavan vidyamānaṃ nopalabhate?",
    "K03psp_6-8u:4214": " evam ukte bhagavān maitreyaṃ bodhisattvaṃ mahāsattvam evam āha:",
    "K03psp_6-8u:4215": " na hi maitreya tasya saṃskāranimittasya vastunaḥ kācid vidyamānatā vāvidyamānatā vā. tat kasya hetoḥ?",
    "K03psp_6-8u:4216": " yasmin hi vā maitreya samaye tat saṃskāranimittaṃ vastu vikalpayasi tasmin samaye tat saṃskāranimittaṃ vastu vikalpato grahaṇam eti,",
    "K03psp_6-8u:4217": " tasmin vā punaḥ samaye nirabhilapyadhātūpanibaddhe prajñāpracāre vartamāno na vikalpayasi tasmin samaye nirvikalpato grahaṇam eti.",
    "K03psp_6-8u:4218": " maitreya āha:",
    "K03psp_6-8u:4219": " evaṃ bhagavan.",
    "K03psp_6-8u:4220": " bhagavān āha:",
    "K03psp_6-8u:4221": " na tv evaṃ sati maitreya vikalpamātram etad yad uta saṃskāranimittaṃ vastu yatredam āgantukaṃ nāmadheyaṃ prakṣiptaṃ (PSP_6-8:151)",
    "K03psp_6-8u:4222": " yad idaṃ rūpam iti vedaneti saṃjñeti saṃskarā iti vijñānam iti yāvad buddhadharmā iti,",
    "K03psp_6-8u:4223": " vikalpamātre vā punas tasya nirvikalpe vā dhātau vartamānasya vikalpeṣv apagateṣu katamā tasya vidyamānatā vāvidyamānatā vopalabhyate,",
    "K03psp_6-8u:4224": " yatredam āgantukaṃ nāmadheyaṃ prakṣiptaṃ yad idaṃ rūpam iti vedaneti saṃjñeti saṃskārā iti vijñānam iti yāvad buddhadharmā iti?",
    "K03psp_6-8u:4225": " maitreya āha:",
    "K03psp_6-8u:4226": " prajñāpāramitāyāṃ caratā bhagavan bodhisattvena mahāsattvena dharmaprabhedakauśalye vartamānena katibhir ākārai rūpaprabhedaprajñaptir anugantavyā?",
    "K03psp_6-8u:4227": " katibhir ākārair vedanā saṃjñā saṃskārā vijñānaṃ yāvad buddhadharmaprabhedaprajñaptir anugantavyā?",
    "K03psp_6-8u:4228": " bhagavān āha:",
    "K03psp_6-8u:4229": " tribhir maitreyākārair bodhisattvena mahāsattvena prajñāpāramitāyāṃ caratā dharmaprabhedakauśalye vartamānena rūpaprabhedaprajñaptir anugantavyā,",
    "K03psp_6-8u:4230": " vedanā saṃjñā saṃskārā vijñānaṃ yāvad budhdhadharmaprabhedaprajñaptir anugantavyā,",
    "K03psp_6-8u:4231": " yad utedaṃ parikalpitaṃ rūpam idaṃ vikalpitaṃ rūpam idaṃ dharmatā rūpam iti,",
    "K03psp_6-8u:4232": " yad uteyaṃ parikalpitā vedanā iyaṃ vikalpitā vedanā iyaṃ dharmatā vedanā,",
    "K03psp_6-8u:4233": " yad uta iyaṃ parikalpitā saṃjñā iyaṃ vikalpitā saṃjñā iyaṃ dharmatā saṃjñā,",
    "K03psp_6-8u:4234": " yad uteme parikalpitāḥ saṃskārā ime vikalpitāḥ saṃskārā ime dharmatā saṃskārāḥ,",
    "K03psp_6-8u:4235": " idaṃ parikalpitaṃ vijñānam idaṃ vikalpitaṃ vijñānam idaṃ dharmatā vijñānam,",
    "K03psp_6-8u:4236": " ime yāvat parikalpitā buddhadharmā ime vikalpitā buddhadharmā ime dharmatā buddhadharmāḥ.",
    "K03psp_6-8u:4237": " maitreya āha:",
    "K03psp_6-8u:4238": " katamad bhagavan parikalpitaṃ rūpam?",
    "K03psp_6-8u:4239": " katamad vikalpitaṃ rūpam?",
    "K03psp_6-8u:4240": " katamad dharmatā rūpaṃ?",
    "K03psp_6-8u:4241": " katamā bhagavan parikalpitā vedanā saṃjñā saṃskārā vijñānaṃ?",
    "K03psp_6-8u:4242": " katamā vikalpaitā vedanā saṃjñā saṃskārā vijñānaṃ?",
    "K03psp_6-8u:4243": " katamā dharmatā vedanā saṃjjñā saṃskārā vijñānaṃ?",
    "K03psp_6-8u:4244": " yāvat katame bhagavan parikalpitā budhadharmāḥ?",
    "K03psp_6-8u:4245": " katame vikalpitā buddhadharmāḥ?",
    "K03psp_6-8u:4246": " katame dharmatā buddhadharmāḥ?",
    "K03psp_6-8u:4247": " bhagavān āha:",
    "K03psp_6-8u:4248": " yā maitreya tasmin saṃskāranimitte vastūni rūpam iti nāmasaṃjñāsaṃketaprajñaptivyavahāran niśritya rūpasvabhāvatayā parikalpatenedaṃ parikalpitaṃ",
    "K03psp_6-8u:4249": " yat maitreya tasmin saṃskāranimitte (PSP_6-8:152)",
    "K03psp_6-8u:4250": " vastūni vedaneti saṃjñeti saṃskāra iti vijñānam iti yāvad buddhadharmā iti nāmasaṃjñāsaṃketaprajñaptivyavahāran",
    "K03psp_6-8u:4251": " niśritya vedanāsvabhāvatayā saṃjñāsvabhāvatayā saṃskārasvabhāvatayā vijñānasvabhāvatayā",
    "K03psp_6-8u:4252": " yāvad buddhadharmasvabhāvatayā parikalpaneyaṃ parikalpitā,",
    "K03psp_6-8u:4253": " vedanā saṃjñā saṃskārā vijñānaṃ yāvad ime parikalpitā buddhadharmāḥ,",
    "K03psp_6-8u:4254": " yā punas tasya saṃskāranimittasya vastuno vikalpamātradharmatāyām avasthānatā vikalpapratītyābhilapanatā tatredaṃ nāmasaṃjñāsaṃketaprajñaptivyavahāro rūpam iti,",
    "K03psp_6-8u:4255": " vedaneti saṃjñeti saṃskārā iti,",
    "K03psp_6-8u:4256": " vijñānam iti yāvad buddhadharmā iti,",
    "K03psp_6-8u:4257": " idaṃ vikalpitaṃ rūpam iyaṃ vikalpitā vedanā iyaṃ vikalpitā saṃjñā ime vikalpitāḥ",
    "K03psp_6-8u:4258": " saṃskārā idaṃ vikalpitaṃ vijñānam ime vikalpitā buddhadharmāḥ. yā utpādād vā tathāgatānām",
    "K03psp_6-8u:4259": " anutpādād vā sthitaiveyaṃ dharmāṇāṃ dharmatā dharmasthititā dharmadhātur yat tena",
    "K03psp_6-8u:4260": " parikalpitarūpeṇa tasya vikalpitarūpasya nityaṃ nityakālaṃ dhruvaṃ dhruvakālaṃ niḥsvabhāvatā",
    "K03psp_6-8u:4261": " dharmanairātmyaṃ tathatā bhūtakoṭir idaṃ dharmatā rūpam iyaṃ dharmatā vedanā saṃjñā",
    "K03psp_6-8u:4262": " saṃskārā vijñānam ime yāvad buddhadharmāḥ.",
    "K03psp_6-8u:4263": " maitreya āha:",
    "K03psp_6-8u:4264": " eṣāṃ bhagavan trayāṇāṃ rūpāṇāṃ katamad rūpam adravyaṃ draṣṭavyaṃ?",
    "K03psp_6-8u:4265": " katamat sadravyaṃ draṣṭavyaṃ?",
    "K03psp_6-8u:4266": " kataman naivādravyaṃ na sadravyaṃ draṣṭavyaṃ paramārthaprabhāvitaṃ?",
    "K03psp_6-8u:4267": " āsāṃ bhagavaṃs tiṣṛṇāṃ vedanānāṃ tiṣṛṇāṃ saṃjñānāṃ trayāṇāṃ saṃskārāṇāṃ trayāṇāṃ vijñānānāṃ trayāṇāṃ yāvad buddhadharmāṇāṃ katame 'dravyā draṣṭavyā?",
    "K03psp_6-8u:4268": " katame sadravyā draṣṭavyā?",
    "K03psp_6-8u:4269": " katame naivādravyā draṣṭavyā na sadravyān paramārthaprabhāvitāḥ?",
    "K03psp_6-8u:4270": " bhagavān āha:",
    "K03psp_6-8u:4271": " yat maitreya parikalpitaṃ rūpam idam adravyaṃ draṣṭavyaṃ,",
    "K03psp_6-8u:4272": " yad vikalpitaṃ rūpam idaṃ vikalpitaṃ rūpaṃ sadravyatām upādāya sadravyaṃ draṣṭavyaṃ no tu svatantravṛttitaḥ,",
    "K03psp_6-8u:4273": " yad dharmatā rūpaṃ tan naivādravyaṃ sadravyaṃ paramārthaprabhāvitaṃ draṣṭavyaṃ, (PSP_6-8:153)",
    "K03psp_6-8u:4274": " yā maitreya parikalpitā vedanā saṃjñā saṃskārā vijñānaṃ yāvad ye parikalpitā buddhadharmā ime 'dravyā draṣṭavyāḥ,",
    "K03psp_6-8u:4275": " yā vikalpitā vedanā saṃjñā saṃskārā vijñānaṃ yāvad ye vikalpitā buddhadharmā ime vikalpitasadravyatām upādāya sadravyā draṣṭavyā no tu svatantravṛttitaḥ,",
    "K03psp_6-8u:4276": " yā maitreya dharmatā vedanā saṃjñā saṃskārā vijñānaṃ yāvad ye maitreya dharmatā buddhadharmās te naivādravyā na sadravyāḥ paramārthena prabhāvitā",
    "K03psp_6-8u:4277": " maitreya āha:",
    "K03psp_6-8u:4278": " yad uktaṃ bhagavan bhagavatādvayasyaiṣā gaṇanā kṛtā yad uta rūpam ity,",
    "K03psp_6-8u:4279": " advayasyaiṣā gaṇanā kṛtā yad uta vedaneti saṃjñeti saṃskārā iti vijñānam iti yāvad buddhadharmā iti tad evaṃ rūpaprabhedaprajñaptau satyām,",
    "K03psp_6-8u:4280": " evaṃ vedanā saṃjñā saṃskārā vijñānaṃ yāvad buddhadharmaprabhedaprajñaptau satyāṃ,",
    "K03psp_6-8u:4281": " kiṃ saṃdhāya nirdiṣṭaṃ bhagavatā advayasyaiṣā gaṇanā kṛtā yad uta rūpam ity advayasyaiṣā",
    "K03psp_6-8u:4282": " gaṇanā kṛtā yad uta vedaneti saṃjñeti saṃskārā iti vijñānam iti yāvad buddhadharmā",
    "K03psp_6-8u:4283": " ity advayasyaiṣā gaṇanā kṛteti.",
    "K03psp_6-8u:4284": " bhagavān āha:",
    "K03psp_6-8u:4285": " tat kiṃ manyase?",
    "K03psp_6-8u:4286": " maitreya yā parikalpite rūpe 'dravyatā rūpaṃ vā tan na veti.",
    "K03psp_6-8u:4287": " [maitrya] āha:",
    "K03psp_6-8u:4288": " no hīdaṃ bhagavan.",
    "K03psp_6-8u:4289": " [bhagavān āha:",
    "K03psp_6-8u:4290": " ] yā punas tatra nāmasaṃjñāprajñaptivyavahāramātratā rūpam ity api nu tad rūpam?",
    "K03psp_6-8u:4291": " [maitreya] āha:",
    "K03psp_6-8u:4292": " no hīdaṃ bhagavan.",
    "K03psp_6-8u:4293": " [bhagavān āha:",
    "K03psp_6-8u:4294": " ] tad anena maitreya paryāyeṇaivaṃ veditavyaṃ,",
    "K03psp_6-8u:4295": " yat parikalpitaṃ rūpaṃ tan na rūpaṃ nārūpaṃ yat punā rūpaṃ nārūpaṃ tad advayaṃ,",
    "K03psp_6-8u:4296": " idaṃ ca saṃdhāyoktaṃ mayā advayasyaiṣā gaṇanā kṛtā yad idaṃ rūpam iti. tat kiṃ manyase?",
    "K03psp_6-8u:4297": " maitreya yā vikalpitasya rūpasya sadravyatā api nu tad rūpaṃ yad upādāya nāmasaṃjñāprajñaptivyavahāro bhavati rūpam iti.",
    "K03psp_6-8u:4298": " [maitreya] āha:",
    "K03psp_6-8u:4299": " no hīdaṃ bhagavan.",
    "K03psp_6-8u:4300": " [bhagavān āha:",
    "K03psp_6-8u:4301": " ] tat kiṃ manyase?",
    "K03psp_6-8u:4302": " maitreya yā nimittena parikalpitena rūpeṇa parikalpitasya rūpasya tat svabhāvatāsallakṣaṇatāpi nu tad (PSP_6-8:154) rūpam.",
    "K03psp_6-8u:4303": " [maitreya] āha:",
    "K03psp_6-8u:4304": " no hīdaṃ bhagavan.",
    "K03psp_6-8u:4305": " [bhagavān āha:",
    "K03psp_6-8u:4306": " ] tad anena te maitreya paryāyeṇaivaṃ veditavyaṃ,",
    "K03psp_6-8u:4307": " yad vikalpitaṃ rūpam api na rūpan nārūpaṃ yat punar na rūpaṃ nārūpaṃ tad advayam,",
    "K03psp_6-8u:4308": " idañ ca saṃdhāyoktaṃ mayā advayasyaiṣā gaṇanā kṛtā yad idaṃ rūpam iti. tat kiṃ manyase?",
    "K03psp_6-8u:4309": " maitreya yā dharmatā rūpasya nairātmyaprabhāvitatāpi nu tad rūpam.",
    "K03psp_6-8u:4310": " [maitreya] āha:",
    "K03psp_6-8u:4311": " no hīdaṃ bhagavan.",
    "K03psp_6-8u:4312": " [bhagavān āha:",
    "K03psp_6-8u:4313": " ] yā punas tathāivaṃ dharmatā rūpasya rūpadharmatā api nu tad rūpam?",
    "K03psp_6-8u:4314": " [maitreya] āha:",
    "K03psp_6-8u:4315": " no hīdaṃ bhagavan.",
    "K03psp_6-8u:4316": " [bhagavān āha:",
    "K03psp_6-8u:4317": " ] tad anena maitreya paryāyeṇaivaṃ veditavyaṃ,",
    "K03psp_6-8u:4318": " yad dharmatā rūpam api na rūpaṃ nārūpaṃ yan na rūpaṃ nārūpaṃ tad advayam idaṃ ca",
    "K03psp_6-8u:4319": " saṃdhāyoktaṃ mayādvayasyaiṣā gaṇanā kṛtā yad idaṃ rūpam iti vedanāyāṃ saṃjñāyāṃ saṃskāreṣu",
    "K03psp_6-8u:4320": " vijñāne yāvad buddhadharmeṣu peyālaṃ kartavyam.",
    "K03psp_6-8u:4321": " maitreya āha:",
    "K03psp_6-8u:4322": " prajñāpāramitāyāṃ carato bhagavan bodhisattvasya mahāsattvasya rūpa evam advayalakṣaṇakuśalasya",
    "K03psp_6-8u:4323": " vedanāyāṃ saṃjñāyāṃ saṃskāreṣu vijñāne yāvad buddhadharmeṣu evam advayalakṣaṇakuśalasyāntadvayaṃ",
    "K03psp_6-8u:4324": " varjayitvā madhyamāṃ pratipadaṃ pratipannasya,",
    "K03psp_6-8u:4325": " kathaṃ lakṣaṇaparijñā?",
    "K03psp_6-8u:4326": " kathaṃ lakṣaṇaprahāṇaṃ?",
    "K03psp_6-8u:4327": " kathaṃ lakṣaṇasākṣātkriyā?",
    "K03psp_6-8u:4328": " kathaṃ lakṣaṇabhāvanā draṣṭravyā?",
    "K03psp_6-8u:4329": " bhagavān āha:",
    "K03psp_6-8u:4330": " prajñāpāramitāyāṃ maitreya carato bodhisattvasya mahāsattvasyāntadvayaṃ varjayitvā madhyamāṃ pratipadaṃ pratipannasya,",
    "K03psp_6-8u:4331": " rūpasya yan na parijñānaṃ nāparijñānam iyam evāsya parijñā,",
    "K03psp_6-8u:4332": " yad vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ na parijñānaṃ nāparijñānam iyam evāsya parijñā,",
    "K03psp_6-8u:4333": " yad rūpasya (PSP_6-8:155)",
    "K03psp_6-8u:4334": " na prahāṇaṃ nāprahāṇam idam evāsya prahāṇaṃ,",
    "K03psp_6-8u:4335": " yad vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ na prahāṇaṃ nāprahāṇam idam evāsya prahāṇaṃ,",
    "K03psp_6-8u:4336": " yā rūpasya na sākṣātkriyā nāsākṣātkriyā iyam evāsya sākṣātkriyā,",
    "K03psp_6-8u:4337": " yā vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ na sākṣātkriyā",
    "K03psp_6-8u:4338": " nāsākṣātkriyā iyam evāsya sākṣātkriyā rūpaprahāṇāya na mārgasya bhāvanā nābhāvanā",
    "K03psp_6-8u:4339": " iyam evāsya bhāvanāyā,",
    "K03psp_6-8u:4340": " evaṃ vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ prahāṇāya na mārgasya bhāvanā nābhāvanā iyam evāsya bhāvanā.",
    "K03psp_6-8u:4341": " maitreya āha:",
    "K03psp_6-8u:4342": " prajñāpāramitāyāṃ bhagavaṃś carato bodhisattvasya mahāsattvasyaivaṃ parijñāprahāṇasākṣātkriyābhāvanāsamanvāgatasya katamaṃ nirvāṇam?",
    "K03psp_6-8u:4343": " bhagavān āha:",
    "K03psp_6-8u:4344": " gambhīraṃ maitreya paramagambhīraṃ bodhisattvānāṃ mahāsattvānāṃ nirvāṇam.",
    "K03psp_6-8u:4345": " maitreya āha:",
    "K03psp_6-8u:4346": " kena kāraṇena bodhisattvānāṃ mahāsattvānām evaṃ gambhīraṃ paramagambhīraṃ nirvāṇam?",
    "K03psp_6-8u:4347": " bhagavān āha:",
    "K03psp_6-8u:4348": " bodhisattvānāṃ mahāsattvānāṃ maitreya nirvāṇaṃ yan nirvāṇaṃ nānirvāṇaṃ tena gambhīraṃ paramagambhīram ity ucyate.",
    "K03psp_6-8u:4349": " maitreya āha:",
    "K03psp_6-8u:4350": " kathaṃ bhagavan bodhisattvānāṃ mahāsattvānāṃ na nirvāṇaṃ bhavati?",
    "K03psp_6-8u:4351": " bhagavān āha:",
    "K03psp_6-8u:4352": " parārthaṃ maitreyārabhya saṃsārāparityāgo na nirvāṇam,",
    "K03psp_6-8u:4353": " ātmārtham ārabhya nirvāṇāparityāgo nānirvāṇam.",
    "K03psp_6-8u:4354": " maitreya āha:",
    "K03psp_6-8u:4355": " saced bhagavan bodhisattvo mahāsattvaḥ parārtham ārabhya saṃsāraṃ na parityajati saṃsārāt parityāgāt katham anena nirvāṇaṃ na parityaktaṃ bhavati?",
    "K03psp_6-8u:4356": " saced bhagavan bodhisattvo mahāsattva ātmārtham ārabhya nirvāṇaṃ na parityajati nirvāṇāparityāgāt katham anena saṃsāro na parityakto bhavati?",
    "K03psp_6-8u:4357": " bhagavān āha:",
    "K03psp_6-8u:4358": " iha maitreya bodhisattvo mahāsattvaḥ prajñāpāramitāyāṃ caran saṃsāram api saṃsārato na vikalpayati,",
    "K03psp_6-8u:4359": " nirvāṇam api nirvāṇato na vikalpayati,",
    "K03psp_6-8u:4360": " tasyaivam avikalpayataḥ samam etad bhavati (PSP_6-8:156)",
    "K03psp_6-8u:4361": " yad uta saṃsāraś ca nirvāṇaś ca. tat kasya hetoḥ?",
    "K03psp_6-8u:4362": " tathā hi sa yathā saṃsāraṃ saṃsārato 'vikalpayan saṃsārān nodvijati,",
    "K03psp_6-8u:4363": " tathāiva nirvāṇaṃ nirvāṇato 'vikalpayan nirvāṇato nodvijaty evam avikalpadhātupratiṣṭhitasyānayā yuktyā na saṃsāraparityāgo na nirvāṇaparityāgo",
    "K03psp_6-8u:4364": " maitreya āha:",
    "K03psp_6-8u:4365": " na nu bhagavan prajñāpāramitāyāṃ caratā bodhisattvena mahāsattvenāvikalpadhātupratiṣṭhitena saṃsāro yathaiva na tyaktas tathā nādattaḥ katham atyakto bhavati?",
    "K03psp_6-8u:4366": " nirvāṇaṃ yathā na tyaktaṃ tathā nādattaṃ kathaṃ atyaktaṃ bhavati?",
    "K03psp_6-8u:4367": " bhagavān āha:",
    "K03psp_6-8u:4368": " nāhaṃ maitreya saṃsārasyaivam ādānaṃ vānādānaṃ vā vadāmi,",
    "K03psp_6-8u:4369": " nirvāṇasyaivam ādānaṃ vānādānaṃ vā vadāmy api tu maitreya prajñāpāramitāyāṃ carato",
    "K03psp_6-8u:4370": " bodhisattvasya mahāsattvasyāvikalpadhātvālambanena jñānena cittavaśitām anuprāptasya",
    "K03psp_6-8u:4371": " daśadiśi loke gaṅgānadīvālukopameṣu lokadhātusūpāyakauśalyena saṃsārasāṃdarśanatām",
    "K03psp_6-8u:4372": " upādāyāhaṃ parinirvṛtāṇāṃ bodhisattvānāṃ mahāsattvānāṃ saṃsārasyāparityāgaṃ vadāmi,",
    "K03psp_6-8u:4373": " śūnyatām upalaṃbhadhātupratiṣṭhānatām upādāya nirvāṇasyāparityāgaṃ vadāmi.",
    "K03psp_6-8u:4374": " maitreya āha:",
    "K03psp_6-8u:4375": " avikalpanāyā bhagavan kathaṃ samastalakṣaṇaṃ draṣṭavyam?",
    "K03psp_6-8u:4376": " bhagavān āha:",
    "K03psp_6-8u:4377": " yac ca maitreya rūpaṃ yā ca vedanā yā ca saṃjñā ye ca saṃskārā yac ca vijñānaṃ yāvad",
    "K03psp_6-8u:4378": " ye ca buddhadharmā yā ca rūpasya śūnyatā yā ca vedanāyā yā ca saṃjñāyā yā ca saṃskārāṇāṃ",
    "K03psp_6-8u:4379": " yā ca vijñānasya yā ca yāvad buddhadharmāṇāṃ śūnyatā,",
    "K03psp_6-8u:4380": " teṣāṃ ca dharmāṇāṃ tasyāś ca śūnyatāyā yā bhāvābhāvādvayatā yā cāprapañcanā idaṃ maitreya avikalpanāyāḥ samastalakṣaṇaṃ draṣṭavyam.",
    "K03psp_6-8u:4381": " maitreya āha:",
    "K03psp_6-8u:4382": " kiṃ nu bhagavan sarveṣāṃ śrāvakāṇām ekāṃśenaikāṃśikī nirvāṇapratiṣṭhā bhavati?",
    "K03psp_6-8u:4383": " bhagavān āha:",
    "K03psp_6-8u:4384": " no hīdaṃ maitreya,",
    "K03psp_6-8u:4385": " tat kasya hetoḥ?",
    "K03psp_6-8u:4386": " hi nānādhātuko 'yaṃ maitreya loko 'nekadhātukas tasmiṃś ca nānādhātukeṣu bhūtāḥ sattvagotraprabhṛtaya upalabhyante,",
    "K03psp_6-8u:4387": " asti maitreya sattvānāṃ sā gotrajātir (PSP_6-8:157)",
    "K03psp_6-8u:4388": " yādita eva praṇītaṃ viśesaṃ prārthayate praṇītam eva viśeṣam adhigacchati,",
    "K03psp_6-8u:4389": " asti sā gotrajātir yādita evaṃ hīṇaṃ viśeṣaṃ prārthayate hīnam eva viśeṣam adhigacchati tenaiva ca saṃtuṣṭo bhavati,",
    "K03psp_6-8u:4390": " asti sā gotrajātir yādita eva hīnaviśeṣaṃ prārthayate hīnam eva viśeṣam adhigacchati na ca tāvatā saṃtuṣṭo bhavati,",
    "K03psp_6-8u:4391": " tata uttari praṇītaṃ viśeṣaṃ prārthayate praṇītam eva viśeṣam adhigacchati.",
    "K03psp_6-8u:4392": " maitreya āha:",
    "K03psp_6-8u:4393": " yo bhagavaṃs tṛtīyaḥ sattvo gotrabhūmiḥ,",
    "K03psp_6-8u:4394": " so 'rhattvaṃ prāpyānuttarāṃ samyaksaṃbodhim abhiprārthayamāno 'nupapadyamānaś ca kathaṃ prāpnoty upapattiś cāsya bhagavatā pratipattau ca na",
    "K03psp_6-8u:4395": " bhagavān āha:",
    "K03psp_6-8u:4396": " no 'haṃ maitreya karmakleśavaśena tasyopapattiṃ prajñāpayāmi,",
    "K03psp_6-8u:4397": " api tv acintyān nirvāṇapāragāminīm arhato 'py upapattiṃ prajñāpayāmi.",
    "K03psp_6-8u:4398": " maitreya āha:",
    "K03psp_6-8u:4399": " āścaryaṃ bhagavan yāvad udārāśayā bodhisattvā mahāsattvā māhātmyādhyāśayāś ca,",
    "K03psp_6-8u:4400": " yatredānīm ādita eva praṇītaṃ viśeṣaṃ prārthayanti,",
    "K03psp_6-8u:4401": " praṇītam eva viśeṣam adhigacchanti,",
    "K03psp_6-8u:4402": " katamā bhagavan bodhisattvānāṃ mahāsattvānām udārāśayatā?",
    "K03psp_6-8u:4403": " katamā ca māhātmyādhyāśayatā?",
    "K03psp_6-8u:4404": " bhagavān āha:",
    "K03psp_6-8u:4405": " yan maitreya bodhisattvo mahāsattvaḥ śakratvalokapālatvacakravartitvasarvākāralokasaṃpattibhir anarthino 'nuttarāyāṃ samyaksaṃbodhau kuśalamūlaṃ",
    "K03psp_6-8u:4406": " tāsu ca niḥsaṃgatā niravagrahatā ceyaṃ bodhisattvānāṃ mahāsattvānām udārāśayatā.",
    "K03psp_6-8u:4407": " tat punar bodhisattvā mahāsattvās tad asaktisukham anavagrahasukhaṃ nirvṛttisukhaṃ",
    "K03psp_6-8u:4408": " ca sarvasattvasādhāraṇam icchanto 'nuttarāyāṃ samyaksaṃbodhau kuśalamūlaṃ pariṇāmayanti,",
    "K03psp_6-8u:4409": " yad uta saṃsārāparityāgatayā iyam eṣāṃ māhātmyādhyāśayatā draṣṭavyā.",
    "K03psp_6-8u:4410": " atha khalu maitreyo bodhisattvo mahāsattvo bhagavantam etad avocat:",
    "K03psp_6-8u:4411": " āścaryādbhutā bhagavan bodhisattvadharmāḥ,",
    "K03psp_6-8u:4412": " āścaryādbhutā bhagavan bodhisattvaśikṣā,",
    "K03psp_6-8u:4413": " āścaryān adbhutān bhagavan kulaputreṇa vā kuladuhitrā vā bodhisattvadharmān anuprāptukāmenānuttarāyāṃ samyaksaṃbodhau cittam utpādayitavyam.",
    "K03psp_6-8u:4414": " atha khalv āyuṣmān subhūtir bhagavantam etad avocat:",
    "K03psp_6-8u:4415": " yadi bhagavann abhāvasvabhāvāḥ sarvadharmās te na buddhaiḥ kṛtā na pratyekabuddhair",
    "K03psp_6-8u:4416": " nārhadbhir nānāgāmibhir na sakṛdāgāmibhir na srotaāpannair nāpi tair bodhisattvair",
    "K03psp_6-8u:4417": " mahāsattvaiḥ kṛtās tat kuta eṣāṃ dharmāṇāṃ nānākaraṇaṃ vā vyavasthānaṃ vā prajñāyate?",
    "K03psp_6-8u:4418": " ime nairayikā ime tairyagyonikā ime yāmalaukikā ime devā ime mānuṣyāḥ,",
    "K03psp_6-8u:4419": " anena karmaṇā nairayikā anena karmaṇā tiryagyonikā anena karmaṇā yāmalaukikā anena karmaṇā manuṣyāḥ,",
    "K03psp_6-8u:4420": " anena karmaṇā kāmadhātukā devāḥ,",
    "K03psp_6-8u:4421": " anena karmaṇā brahmapārṣadyā brahmapurohitā mahābrahmāṇaḥ,",
    "K03psp_6-8u:4422": " anena karmaṇā parīttābhā apramāṇābhā ābhāsvarābhāḥ,",
    "K03psp_6-8u:4423": " anena karmaṇā parīttaśubhā apramāṇaśubhāḥ śubhakṛtsnāḥ,",
    "K03psp_6-8u:4424": " anena karmaṇā anabhrakāḥ puṇyaprasavā vṛhatphalāḥ,",
    "K03psp_6-8u:4425": " anena karmaṇā aspṛhā atapāḥ sudṛśāḥ sudarśanā akaniṣṭhāḥ,",
    "K03psp_6-8u:4426": " anena karmaṇā ākāśānantyāyatanasamāpattayo vijñānānantyāyatanasamāpattaya ākiñcanyāyatanasamāpattayo naivasaṃjñānāsaṃjñāyatanasamāpattayaḥ,",
    "K03psp_6-8u:4427": " anena karmaṇā srotaāpannaḥ sakṛdāgāmy anāgāmy arhan pratyekabuddho,",
    "K03psp_6-8u:4428": " 'nena karmaṇā bodhisattvo mahāsattvo,",
    "K03psp_6-8u:4429": " 'nena karmaṇā tathāgato 'rhan samyaksaṃbuddho 'bhāvasya hi bhagavan na kācit kriyā yayā narakaṃ vā gacchacchet,",
    "K03psp_6-8u:4430": " tiryagyoniṃ vā yamalokaṃ vā devaṃ vā manuṣyaṃ vā kāmadhātuṃ vā rūpadhātuṃ vā ārūpyadhātuṃ vā gacchet,",
    "K03psp_6-8u:4431": " srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekabodhiṃ vā prāpsyati,",
    "K03psp_6-8u:4432": " bodhisattvo mahāsattvo bodhisattvamārge vā cariṣyati,",
    "K03psp_6-8u:4433": " sarvākārajñatāṃ vā prāpsyati,",
    "K03psp_6-8u:4434": " yān prāpya sattvān saṃsārāt parimocayiṣyati.",
    "K03psp_6-8u:4435": " atha khalu bhagavān āyuṣmantaṃ subhūtim etad avocat:",
    "K03psp_6-8u:4436": " evam etat subhūte evam etad yathā vadasi,",
    "K03psp_6-8u:4437": " abhāvasya hi subhūte na karma na kriyā na phalaṃ,",
    "K03psp_6-8u:4438": " bālapṛthagjanā hi subhūte yāvad āryadharmeṣv akovidās te abhāvasvabhāvān dharmān na jānanti,",
    "K03psp_6-8u:4439": " te viparyāsasamutthitair vikalpair vividhāni karmāṇy upasthāpayanti,",
    "K03psp_6-8u:4440": " teṣāṃ tādṛśām evātmabhāvā bhavanti,",
    "K03psp_6-8u:4441": " yadi vā nairayikā yadi vā tairyagyonikā yadi vā yāmalaukikā yadi vā manuṣyeṣu yadi vā kāmadhātuṣu deveṣu yadi vā rūpadhātukeṣu (PSP_6-8:159)",
    "K03psp_6-8u:4442": " deveṣu yadi vā ārūpyadhātukeṣu deveṣu yāvad abhāvasya na karma na kriyā na phalaṃ,",
    "K03psp_6-8u:4443": " yaḥ punar abhāvo 'bhāva eva saḥ. yat punaḥ subhūtir evam āha:",
    "K03psp_6-8u:4444": " yaḥ srotāapannaḥ sakṛdāgāmy anāgāmy arhan pratyekabuddho bodhisattvo mahāsattvo mārgajñatāyāṃ carati tathāgato vā sarvākārajñatām anuprāpnoti. tat kiṃ manyase?",
    "K03psp_6-8u:4445": " subhūte nābhāvo mārgo nābhāvaḥ srotaāpattiphalan nābhāvaḥ sakṛdāgāmiphalan nābhāvo 'nāgāmiphalan nābhāvo 'rhattvan nābhāvaḥ pratyekabodhir nābhāvo yāvat sarvākārajñatā.",
    "K03psp_6-8u:4446": " subhūtir āha:",
    "K03psp_6-8u:4447": " abhāvo bhagavan mārgo 'bhāvaḥ srotaāpattiphalam abhāvaḥ sakṛdāgāmiphalam abhāvo nāgāmiphalam abhāvo 'rhattvam abhāvaḥ pratyekabodhir abhāvo yāvat sarvākārajñatā.",
    "K03psp_6-8u:4448": " bhagavān āha:",
    "K03psp_6-8u:4449": " kiṃ punaḥ subhūte 'bhāvo dharmo 'bhāvaṃ dharmam anuprāpnoti?",
    "K03psp_6-8u:4450": " subhūtir āha:",
    "K03psp_6-8u:4451": " no hīdaṃ bhagavan.",
    "K03psp_6-8u:4452": " bhagavān āha:",
    "K03psp_6-8u:4453": " iti hi subhūte yaś cābhāvo yaś ca mārgaḥ sarva ete dharmā na saṃyuktā na visaṃyuktā",
    "K03psp_6-8u:4454": " arūpiṇo 'nidarśanā apratighā ekalakṣaṇā yad utālakṣaṇās tat subhūte bodhisattvo mahāsattvaḥ",
    "K03psp_6-8u:4455": " prajñāpāramitāyāṃ carann upāyakauśalyena ye sattvāś caturbhir viparyāsair abhiniviṣṭāḥ",
    "K03psp_6-8u:4456": " pañcasu skandheṣv anitye nityasaṃjñino 'nātmany ātmasaṃjñino duḥkhe sukhasaṃjñino",
    "K03psp_6-8u:4457": " 'śubhe śubhasaṃjñmo bhāveṣv abhiniviṣṭās tāṃs tān bhāvebhyo vivecayati.",
    "K03psp_6-8u:4458": " iti caturviparyāsaniveśanakarma",
    "K03psp_6-8u:4459": " atha khalv āyuṣmān subhūtir bhagavantam etad avocat:",
    "K03psp_6-8u:4460": " asti bhagavan avastu bhūtaṃ bhavyaṃ tathatāvitathatā yatra sthitvā bālapṛthagjanā",
    "K03psp_6-8u:4461": " idaṃ vastv ity abhiniveśenābhiniviśya bhūtaṃ bhavyaṃ tathatāvitathatā karmābhisaṃkurvanti",
    "K03psp_6-8u:4462": " yena karmaṇā pañcagatikān saṃsārān na parimucyante.",
    "K03psp_6-8u:4463": " bhagavān āha:",
    "K03psp_6-8u:4464": " nāsti subhūte 'ntaśo vālāgrakoṭīnikṣepamātram api vastu yatra sthitvā bālapṛthagjanāḥ karmābhisaṃskurvanti,",
    "K03psp_6-8u:4465": " anyatra viparyāsena.",
    "K03psp_6-8u:4466": " subhūtir āha:",
    "K03psp_6-8u:4467": " kathaṃ bhagavan viparyāsena bālapṛthagjanāḥ karmābhisaṃskurvanti?",
    "K03psp_6-8u:4468": " bhagavān aha:",
    "K03psp_6-8u:4469": " tena hi subhūte upamān te kariṣyāmi,",
    "K03psp_6-8u:4470": " asyaivārthasya bhūyasyā mātrayā prasiddhaye yathā paṇḍitā jānīyus,",
    "K03psp_6-8u:4471": " tat kiṃ manyase?",
    "K03psp_6-8u:4472": " subhūte kiñcit svapne darśinas tad vastv asti yatra sthitvā svapnadarśī pañcabhiḥ kāmaguṇaiḥ paricaret.",
    "K03psp_6-8u:4473": " subhūtir āha:",
    "K03psp_6-8u:4474": " svapna eva tāvad bhagavan nāsti kutaḥ punas tatra sthitvā svapnadarśī pañcabhiḥ kāmaguṇaiḥ paricariṣyati.",
    "K03psp_6-8u:4475": " bhagavān āha:",
    "K03psp_6-8u:4476": " tat kiṃ manyase?",
    "K03psp_6-8u:4477": " subhūte 'sti sa kaścid dharmo laukiko vā lokottaro vā sāsravo vānāsravo vā saṃskṛto vāsaṃskṛto vā yo na svapnopamaḥ.",
    "K03psp_6-8u:4478": " subhūtir āha:",
    "K03psp_6-8u:4479": " nāsti bhagavan sa kaścid dharmaḥ saṃskṛto vāsaṃskṛto vā sāsravo vānāsravo vā laukiko vā lokottaro vā yo na svapnopamaḥ.",
    "K03psp_6-8u:4480": " bhagavān āha:",
    "K03psp_6-8u:4481": " tat kiṃ manyase?",
    "K03psp_6-8u:4482": " subhūte kaścit svapne pañcagatikaḥ saṃsāro vidyate?",
    "K03psp_6-8u:4483": " subhūtir āha:",
    "K03psp_6-8u:4484": " no hīdaṃ bhagavan.",
    "K03psp_6-8u:4485": " bhagavān āha:",
    "K03psp_6-8u:4486": " tat kiṃ manyase?",
    "K03psp_6-8u:4487": " subhūte kāścit svapne mārgabhāvanā bhavati,",
    "K03psp_6-8u:4488": " yāṃ mārgabhāvanām āgamya na saṃkliśyeta vā na vyavadāyeta vā.",
    "K03psp_6-8u:4489": " subhūtir āha:",
    "K03psp_6-8u:4490": " no hīdaṃ bhagavan na vastukaḥ sa bhagavan svapno 'prajñaptiko 'prajñapanīyaḥ sarvapadavyañjanaiḥ.",
    "K03psp_6-8u:4491": " bhagavān āha:",
    "K03psp_6-8u:4492": " tat kiṃ manyase?",
    "K03psp_6-8u:4493": " subhūte yadādarśamaṇḍale pratibimbo dṛśyate kiñcit tasya vastv asti yat karmābhisaṃskuryād yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet?",
    "K03psp_6-8u:4494": " subhūtir āha:",
    "K03psp_6-8u:4495": " no hīdaṃ bhagavan na vastukaḥ sa bhagavan pratibimbo 'nyatra bālapṛthagjanānām ullāpanāt tat kutas tasya karma bhaviṣyati,",
    "K03psp_6-8u:4496": " yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet.",
    "K03psp_6-8u:4497": " bhagavān āha:",
    "K03psp_6-8u:4498": " tat kiṃ manyase?",
    "K03psp_6-8u:4499": " subhūte kācit tasya mārgabhāvanā bhavati yāṃ mārgabhāvanām āgamya na saṃkliśyeta na vyavadāyeta.",
    "K03psp_6-8u:4500": " subhūtir āha:",
    "K03psp_6-8u:4501": " no bhagavan na vastukaḥ sa bhagavan pratibimbakas (PSP_6-8:161)",
    "K03psp_6-8u:4502": " tat kutas tasya mārgabhāvanā bhaviṣyati yāṃ mārgabhāvanām āgamya na saṃkliśyeta na vyavadāyeta.",
    "K03psp_6-8u:4503": " bhagavān āha:",
    "K03psp_6-8u:4504": " tat kiṃ manyase?",
    "K03psp_6-8u:4505": " subhūte yā sā pratiśrutkā nadīkuñjavanaparvātakandarābhyavakāśodakapratyāsannato",
    "K03psp_6-8u:4506": " niścarati kin tasyāḥ pratiśrutkāyāḥ karmāsti yat karmābhisaṃskṛtya narakaṃ vā gacchet",
    "K03psp_6-8u:4507": " tiryagyoniṃ vā yamalokaṃ vā gacchet,",
    "K03psp_6-8u:4508": " manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣu gacchet?",
    "K03psp_6-8u:4509": " subhūtir āha:",
    "K03psp_6-8u:4510": " no bhagavan na vastukā sā pratiśrutkā kutas tasyāḥ karma bhaviṣyati,",
    "K03psp_6-8u:4511": " yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet,",
    "K03psp_6-8u:4512": " manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣu gacchet.",
    "K03psp_6-8u:4513": " bhagavān āha:",
    "K03psp_6-8u:4514": " tat kiṃ manyase?",
    "K03psp_6-8u:4515": " subhūte kin tasyāḥ pratiśrutkā yā mārgabhāvanā bhavati yāṃ mārgabhāvanām āgamya na saṃkliśyeta na vyavadāpayeta.",
    "K03psp_6-8u:4516": " subhūtir āha:",
    "K03psp_6-8u:4517": " no bhagavann atyantatayā sā bhagavan pratiśrutkā nāsti kutas tasyā mārgabhāvanā bhaviṣyati yāṃ mārgabhāvanām āgamya na saṃkliśyet,",
    "K03psp_6-8u:4518": " na vyavadāyet.",
    "K03psp_6-8u:4519": " bhagavān āha:",
    "K03psp_6-8u:4520": " tat kiṃ manyase?",
    "K03psp_6-8u:4521": " subhūte yā sā marīcyām anudake udakasaṃjñā anadīṣu vā nadīsaṃjñā anagareṣu nagarasaṃjñā",
    "K03psp_6-8u:4522": " anudyāneṣv udyānasaṃjñā kiṃ tasyā marīcisaṃjñāyāḥ karmāsti yat karmābhisaṃskṛtya",
    "K03psp_6-8u:4523": " narakaṃ vā gacchet tiryagyoniṃ vā yamalokaṃ vā gacchet,",
    "K03psp_6-8u:4524": " manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣu gacchet?",
    "K03psp_6-8u:4525": " subhūtir āha:",
    "K03psp_6-8u:4526": " no bhagavann atyantatayā bhagavaṃs tasyāṃ marīcyām udakaṃ nāsti naiva nadī naiva",
    "K03psp_6-8u:4527": " nagaran naivodyānam anyatra saṃjñāviparyāsaś cakṣurmohanatāyās tat kuto 'syāḥ karma",
    "K03psp_6-8u:4528": " bhaviṣyati yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet,",
    "K03psp_6-8u:4529": " manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣu gacchet.",
    "K03psp_6-8u:4530": " bhagavān āha:",
    "K03psp_6-8u:4531": " tat kiṃ manyase?",
    "K03psp_6-8u:4532": " subhūte kiṃ tasyāṃ viparyastāyāṃ saṃjñāyāṃ mārgabhāvanā bhavati yāṃ mārgabhāvanām āgamya na (PSP_6-8:162)",
    "K03psp_6-8u:4533": " saṃkliśyeta na vyavadāyeta.",
    "K03psp_6-8u:4534": " subhūtir āha:",
    "K03psp_6-8u:4535": " no bhagavan na hi viparyastāyāṃ bhagavan saṃjñāyām asti mārgabhāvanā yāṃ mārgabhāvanām āgamya na saṃkliśyeta na vyavadāyeta.",
    "K03psp_6-8u:4536": " bhagavān āha:",
    "K03psp_6-8u:4537": " tat kiṃ manyase?",
    "K03psp_6-8u:4538": " subhūte māyākāreṇa vividhā māyābhinirmitā,",
    "K03psp_6-8u:4539": " yadi vā hastikāyo yadi vāśvakāyo yadi vā balīvardakāyo yadi vā pattikāyo yadi vā",
    "K03psp_6-8u:4540": " janapadakāyo yadi vā strīrūpaṃ yadi vā puruṣarūpam api nu tasyā māyāyāḥ karmāsti",
    "K03psp_6-8u:4541": " yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet,",
    "K03psp_6-8u:4542": " manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣūpapadyeta.",
    "K03psp_6-8u:4543": " subhūtir āha:",
    "K03psp_6-8u:4544": " no bhagavan na hi māyāyā bhagavan vastv asty antaśo vālāgrakoṭīnikṣepamātram api",
    "K03psp_6-8u:4545": " yatra sthitvā karmābhisaṃkuryād yat karmābhisaṃskṛtya narakaṃ vā gacchet tiryagyoniṃ",
    "K03psp_6-8u:4546": " vā yamalokaṃ vā gacchet manuṣyeṣu vā kāmāvacareṣu vā deveṣu rūpāvacareṣu vā deveṣv",
    "K03psp_6-8u:4547": " ārūpyāvacareṣu vā deveṣūpapadyeta.",
    "K03psp_6-8u:4548": " bhagavān āha:",
    "K03psp_6-8u:4549": " tat kiṃ manyase?",
    "K03psp_6-8u:4550": " subhūte kācit tasya mārgabhāvanā bhavati yāṃ mārgabhāvanām āgamya na saṃkliśyeta na vyavadāyeta.",
    "K03psp_6-8u:4551": " subhūtir āha:",
    "K03psp_6-8u:4552": " no bhagavan na vastu kasya bhagavan dharmasya kuto mārgabhāvanā bhaviṣyati yāṃ mārgabhāvanām āgamya na saṃkliśyeta na vyavadāyeta.",
    "K03psp_6-8u:4553": " bhagavān āha:",
    "K03psp_6-8u:4554": " tat kiṃ manyase?",
    "K03psp_6-8u:4555": " subhūte yat punas tathāgatanirmito 'bhinirmiṇoty anyan nirmitaṃ kiṃ tasya nirmitasya karmāsti yena karmaṇā narakaṃ vā gacchet tiryagyoniṃ vā yamalokaṃ vā gacchet,",
    "K03psp_6-8u:4556": " manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣūpapadyeta.",
    "K03psp_6-8u:4557": " subhūtir āha:",
    "K03psp_6-8u:4558": " no bhagavan na vastukaḥ sa bhagavan nirmitaḥ.",
    "K03psp_6-8u:4559": " bhagavān āha:",
    "K03psp_6-8u:4560": " tat kiṃ manyase?",
    "K03psp_6-8u:4561": " subhūte kācit tasya nirmitasya mārgabhāvanā bhavati yāṃ mārgabhāvanām āgamya na saṃkliśyeta na vayavadāyeta.",
    "K03psp_6-8u:4562": " subhūtir āha:",
    "K03psp_6-8u:4563": " no bhagavan.",
    "K03psp_6-8u:4564": " bhagavan aha:",
    "K03psp_6-8u:4565": " tat kiṃ manyase?",
    "K03psp_6-8u:4566": " subhūte kaścid atra saṃkliśyeta vā vyavadāyeta vā.",
    "K03psp_6-8u:4567": " subhūtir āha:",
    "K03psp_6-8u:4568": " na kaścid bhagavan saṃkliśyeta vā vyavadāyeta vā.",
    "K03psp_6-8u:4569": " bhagavān āha:",
    "K03psp_6-8u:4570": " yathaiva subhūte na saṃkliśyeta vā na vyavadāyeta vā tathāiva nāsti saṃkleśo vā vyavadānaṃ vā. tat kasya hetoḥ?",
    "K03psp_6-8u:4571": " ahaṃkāramamakāre hi subhūte sthitāḥ sattvāḥ saṃkliśyante vā vyavadāyante vā,",
    "K03psp_6-8u:4572": " yathaiva bhūtadarśī na saṃkliśyate vā na vyavadāyate vā tathāiva subhūte nāsti saṃkleśo vā vyavadānaṃ vā.",
    "K03psp_6-8u:4573": " iti nirvastukaviparyāsajñānaniveśanakarma",
    "K03psp_6-8u:4574": " atha khalv āyuṣmān subhūtir bhagavantam etad avocat:",
    "K03psp_6-8u:4575": " bhūtaṃ veti bhagavan na saṃkliśyate na vayavadāyate,",
    "K03psp_6-8u:4576": " abhūtaṃ veti bhagavan na saṃkliśyate na vyavadāyate,",
    "K03psp_6-8u:4577": " tathā hy abhāvasvabhāvāḥ sarvadharmāḥ,",
    "K03psp_6-8u:4578": " abhāvasvabhāvasyāpi bhagavan na saṃkleśo na vyavadānaṃ,",
    "K03psp_6-8u:4579": " bhāvasyāpi bhagavan na saṃkleśo na vyavadānam,",
    "K03psp_6-8u:4580": " abhāvasyāpi bhagavan na saṃkleśo na vyavadānaṃ,",
    "K03psp_6-8u:4581": " bhāvābhāvasyāpi bhagavan na saṃkleśo na vyavadānaṃ tatra yad etad bhagavatā vyavadānan nirdiṣṭan tat katham idaṃ bhagavan bhavati?",
    "K03psp_6-8u:4582": " bhagavān āha:",
    "K03psp_6-8u:4583": " yā eṣā subhūte sarvadharmāṇāṃ samatā tan mayoktaṃ vyavadānam.",
    "K03psp_6-8u:4584": " subhūtir āha:",
    "K03psp_6-8u:4585": " sā punaḥ katamā sarvadharmāṇāṃ samatā?",
    "K03psp_6-8u:4586": " bhagavān āha:",
    "K03psp_6-8u:4587": " tathatā avitathatā ananyatathatā dharmatā dharmadhātur dharmasthititā dharmaniyāmatā,",
    "K03psp_6-8u:4588": " yā utpādād vā tathāgatānām anutpādād vā tathāgatānāṃ sthitaivaiṣā dharmāṇāṃ dharmatā dharmasthititā dharmaniyāmatā dharmadhātum idam ucyate",
    "K03psp_6-8u:4589": " tat punar lokavyavahāreṇa vyavahriyate na punaḥ paramārthenānirabhilapyo hi so 'pravyāhāraḥ sarvākāraghoṣavākyathātītaḥ.",
    "K03psp_6-8u:4590": " iti vyavadānaniveśanakarma",
    "K03psp_6-8u:4591": " atha khalv āyuṣmān subhūtir bhagavantam etad avocat:",
    "K03psp_6-8u:4592": " yadi bhagavan sarvadharmāḥ svapnopamāḥ pratiśrutkopamāḥ pratibhāsopamāḥ pratibimbopamā",
    "K03psp_6-8u:4593": " marīcyupamā māyopamā gandharvanagaropamā nirmitakopamās tat kathaṃ bodhisattvo mahāsattvaḥ",
    "K03psp_6-8u:4594": " svapnopamaiḥ (PSP_6-8:164)",
    "K03psp_6-8u:4595": " sarvadharmaiḥ pratiśrutkopamaiḥ pratibhāsopamaiḥ pratibimbopamair marīcyupamair māyopamair",
    "K03psp_6-8u:4596": " gandharvanagaropamair nirmitakopamair dharmair avastukeṣv adravyeṣv anuttarāyāṃ samyaksaṃbodhau cittam utpādayati,",
    "K03psp_6-8u:4597": " dānapāramitāparipūryai,",
    "K03psp_6-8u:4598": " śīlapāramitāparipūryai,",
    "K03psp_6-8u:4599": " kṣāntipāramitāparipūryai,",
    "K03psp_6-8u:4600": " vīryapāramitāparipūryai,",
    "K03psp_6-8u:4601": " dhyānapāramitāparipūryai,",
    "K03psp_6-8u:4602": " prajñāpāramitāparipūryai,",
    "K03psp_6-8u:4603": " upāyapāramitāparipūryai,",
    "K03psp_6-8u:4604": " praṇidhānapāramitāparipūryai,",
    "K03psp_6-8u:4605": " balapāramitāparipūryai,",
    "K03psp_6-8u:4606": " jñānapāramitāparipūryai,",
    "K03psp_6-8u:4607": " abhijñāpāramitāparipūryai,",
    "K03psp_6-8u:4608": " catvāri dhyānāni samāpadyate,",
    "K03psp_6-8u:4609": " catvāry apramāṇāni catasra ārūpyasamāpattīḥ paripūrayati,",
    "K03psp_6-8u:4610": " catvāri smṛtyupasthānāṃ paripūrayati,",
    "K03psp_6-8u:4611": " catvāri samyakprahāṇāni catura ṛddhipādān paripūrayati,",
    "K03psp_6-8u:4612": " pañcendriyāṇi paripūrayati,",
    "K03psp_6-8u:4613": " pañcabalāni paripūrayati,",
    "K03psp_6-8u:4614": " saptabodhyaṅgāni paripūrayati,",
    "K03psp_6-8u:4615": " āryāṣṭāṅgaṃ mārgaṃ paripūrayati,",
    "K03psp_6-8u:4616": " aṣṭau vimokṣān navānupūrvavihārasamāpattīḥ paripūrayati,",
    "K03psp_6-8u:4617": " catvāry āryasatyāni paripūrayati,",
    "K03psp_6-8u:4618": " śūnyatānimittāpraṇihitāni samāpadyate,",
    "K03psp_6-8u:4619": " pañcābhijñāḥ paripūrayati,",
    "K03psp_6-8u:4620": " adhyātmaśūnyatāṃ bhāvayati,",
    "K03psp_6-8u:4621": " bahirdhāśūnyatāṃ bhāvayati,",
    "K03psp_6-8u:4622": " adhyātmabahirdhāśūnyatāṃ bhāvayati,",
    "K03psp_6-8u:4623": " yāvad abhāvasvabhāvaśūnyatāṃ bhāvayati,",
    "K03psp_6-8u:4624": " sarvasamādhīn sarvadhāraṇīmukhāni paripūrayati,",
    "K03psp_6-8u:4625": " daśabodhisattvabhūmīḥ",
    "K03psp_6-8u:4626": " paripūrayati,",
    "K03psp_6-8u:4627": " daśatathāgatabalāni paripūrayati,",
    "K03psp_6-8u:4628": " catvāri vaiśāradyāni paripūrayati,",
    "K03psp_6-8u:4629": " catasraḥ pratisaṃvidaḥ paripūrayati,",
    "K03psp_6-8u:4630": " aṣṭādaśāveṇikān buddhadharmān paripūrayati dvātriṃśanmahāpuruṣalakṣaṇāni paripūrayaty aśītyanuvyañjanāni paripūrayati,",
    "K03psp_6-8u:4631": " yāvat trisāhasre mahāsāhasre lokadhātāv ābhāsakarīm ābhāṃ pariniṣpādayati,",
    "K03psp_6-8u:4632": " brahmasvaratāṃ pariniṣpādayati,",
    "K03psp_6-8u:4633": " tatraikena svareṇa daśasu dikṣu lokadhātuṣu yathādhimuktānāṃ sattvānāṃ cetasaiva cittam ājñāya dharmaṃ deśayati.",
    "K03psp_6-8u:4634": " bhagavān āha:",
    "K03psp_6-8u:4635": " tat kiṃ manyase?",
    "K03psp_6-8u:4636": " subhūte naite dharmāḥ svapnopamāḥ pratiśrutkopamāḥ pratibhāsopamāḥ pratibimbopamā marīcyupamā māyopamā gandharvanagaropamā nirmitakopamāḥ,",
    "K03psp_6-8u:4637": " ye tvayā parikīrtitāḥ.",
    "K03psp_6-8u:4638": " subhūtir āha:",
    "K03psp_6-8u:4639": " yadi bhagavan sarvadharmāḥ svapnopamāḥ pratiśrutkopamāḥ pratibhāsopamāḥ pratibimbopamā marīcyupamā māyopamā gandharvanagaropamā nirmitakopamāḥ,",
    "K03psp_6-8u:4640": " kathaṃ bhagavan svapnopameṣu (PSP_6-8:165)",
    "K03psp_6-8u:4641": " sarvadharmeṣu yāvan nirmitakopameṣu bodhisattvo mahāsattvaḥ prajñapāramitāyāṃ carati?",
    "K03psp_6-8u:4642": " na ca bhagavan svapno bhūto na pratiśrutkā bhūtā na pratibhāso bhūto na pratibimbaṃ",
    "K03psp_6-8u:4643": " bhūtaṃ na marīcir bhūtā na māyā bhūtā na gandharvanagaraṃ bhūtaṃ na nirmitako bhūto",
    "K03psp_6-8u:4644": " na ca bhagavan śakyam abhūtena dānapāramitāyāṃ carituṃ śīlapāramitāyāṃ carituṃ kṣāntipāramitāyāṃ",
    "K03psp_6-8u:4645": " carituṃ vīryapāramitāyāṃ carituṃ dhyānapāramitāyāṃ carituṃ prajñāpāramitāyāṃ carituṃ",
    "K03psp_6-8u:4646": " saptatriṃśadbodhipakṣyeṣu dharmeṣu āryasatyāpramāṇadhyānārūpyavimokṣasamādhisamāpattidharaṇīmukheṣu",
    "K03psp_6-8u:4647": " śūnyatānimittāpraṇihiteṣu sarvaśūnyatāsv abhijñāsu daśabalavaiśāradyapratisaṃvidāveṇikabuddhadharmeṣu caritum.",
    "K03psp_6-8u:4648": " bhagavān āha:",
    "K03psp_6-8u:4649": " tat kiṃ manyase?",
    "K03psp_6-8u:4650": " subhūte dānapāramitānuttarāṃ samyaksaṃbodhim abhisaṃbudhyate,",
    "K03psp_6-8u:4651": " śīlapāramitā kṣāntipāramitā vīryapāramitā dhyānapāramitā prajñāpāramitānuttarāṃ samyaksaṃbodhim abhisaṃbudhyate,",
    "K03psp_6-8u:4652": " saptatriṃśadbodhipakṣyadharmāḥ sarvaśūnyatā āryasatyāpramāṇadhyānārūpyavimokṣasamādhisamāpattidhāraṇīmukhāni",
    "K03psp_6-8u:4653": " śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā anuttarāṃ",
    "K03psp_6-8u:4654": " samyaksaṃbodhim abhisaṃbudhyate,",
    "K03psp_6-8u:4655": " sarve te subhūte dharmā anabhisaṃskṛtā anabhinirvṛttā na śakyā anabhisaṃskṛtair dharmaiḥ sarvākārajñatām anuprāptum.",
    "K03psp_6-8u:4656": " api tu khalu punaḥ subhūte sarva ete dharmā mārgasyāvāhanāya saṃvartante,",
    "K03psp_6-8u:4657": " na punaḥ phalasyādhigamāya,",
    "K03psp_6-8u:4658": " ya eteṣāṃ dharmāṇām anutpādo 'prādurbhāvo 'lakṣaṇam api tat,",
    "K03psp_6-8u:4659": " ato bodhisattvo mahāsattvaḥ prathamacittotpādam upādāya yān kuśalān dharmān nopalabhate,",
    "K03psp_6-8u:4660": " yadi vā dānapāramitāṃ yadi vā śīlapāramitāṃ yadi vā kṣāntipāramitāṃ yadi vā vīryapāramitāṃ yadi vā dhyānapāramitāṃ yadi vā prajñāpāramitāṃ yadi vā saptatriṃśadbodhipakṣyān dharmān,",
    "K03psp_6-8u:4661": " yadi vā adhyātmaśūnyatāṃ yadi vā bahirdhāśūnyatāṃ yadi vādhyātmabahirdhāśūnyatāṃ",
    "K03psp_6-8u:4662": " yadi vā yāvad abhāvasvabhāvaśūnyatāṃ yadi vāryasatyāpramāṇadhyānārūpyavimokṣasamādhisamāpattidhāraṇīmukhāni",
    "K03psp_6-8u:4663": " yadi vā śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāṃs",
    "K03psp_6-8u:4664": " tān sarvān māyopamā iti jānāti.",
    "K03psp_6-8u:4665": " na cemān dharmān aparipūrya dānapāramitāṃ śīlapāramitāṃ kṣāntipāramitāṃ vīryapāramitāṃ dhyānapāramitāṃ prajñāpāramitāṃ,",
    "K03psp_6-8u:4666": " smṛtyupasthānasamyakprahāṇarddhipādendriyabalabodhyaṅgamārgān adhyātmaśūnyatāṃ bahirdhāśūnyatām",
    "K03psp_6-8u:4667": " adhyatmabahirdhāśūnyatāṃ yāvad abhāvasvabhāvaśūnyatām āryasatyāpramāṇadhyānārūpyavimokṣasamādhisamāpattidhāraṇīmukhāni",
    "K03psp_6-8u:4668": " śūnyatānimittāpraṇihitābhijñādaśabodhisattvabhūmīr daśabalavaiśāradyapratisaṃvido",
    "K03psp_6-8u:4669": " 'ṣṭādaśāveṇikān buddhadharmān dvātriṃśanmahāpuruṣalakṣaṇāśītyanuvyañjanāny aparipūrya",
    "K03psp_6-8u:4670": " sarvākāravaropetaṃ jñānam aparipūrya sattvān aparipācya bodhisattvo mahāsattvaḥ prajñāpāramitāyāṃ",
    "K03psp_6-8u:4671": " caran sarvākārajñatām anuprāpnuyād iti naitat sthānaṃ vidyate,",
    "K03psp_6-8u:4672": " yān yān eva kuśalān dharmān ārabhate tāṃs tān kuśalān dharmān svapnopamān pratiśrutkopamān",
    "K03psp_6-8u:4673": " pratibhāsopamān pratibimbopamān marīcyupamān māyopamān gandharvanagaropamān nirmitakopamān jānāti.",
    "K03psp_6-8u:4674": " sa prajñāpāramitāyāṃ caran dhyānapāramitāyāṃ caran vīryapāramitāyāṃ caran kṣāntipāramitāyāṃ",
    "K03psp_6-8u:4675": " caran śīlapāramitāyāṃ caran dānapāramitāyāṃ carann adhyātmaśūnyatāyāṃ caran bahirdhāśūnyatāyāṃ",
    "K03psp_6-8u:4676": " carann adhyātmabahirdhāśūnyatāyāṃ caran,",
    "K03psp_6-8u:4677": " yāvad abhāvasvabhāvaśūnyatāyāṃ caran,",
    "K03psp_6-8u:4678": " smṛtyupasthānasamyakprahāṇarddhipādendriyabalabodhyaṅgamārgeṣu carann āryasatyāpramāṇadhyānārūpyavimokṣasamādhisamāpattiṣu",
    "K03psp_6-8u:4679": " carann aṣṭavimokṣeṣu caran navānupūrvavihārasamāpattiṣu caran,",
    "K03psp_6-8u:4680": " śūnyatānimittāpraṇihitavimokṣamukheṣu caran,",
    "K03psp_6-8u:4681": " pañcasv abhijñāsu caran sarvasamādhiṣu caran sarvadhāraṇīmukhesu caran daśabodhisattvabhūmiṣu",
    "K03psp_6-8u:4682": " caran daśasu tathāgatabaleṣu caran caturṣu vaiśāradyeṣu caran catasṛṣu pratisaṃvitsu",
    "K03psp_6-8u:4683": " carann aṣṭādaśāveṇikabuddhadharmeṣu caran yāvat sarvākāravaropetasarvākārajñatāyāṃ",
    "K03psp_6-8u:4684": " caran svapnopmān jānāti,",
    "K03psp_6-8u:4685": " pratiśrutkopamān pratibhāsopamān pratibiṃbopamān marīcyupamān māyopamān gandharvanagaropamān nirmitakopamān jānāti,",
    "K03psp_6-8u:4686": " tāṃś ca sarvasattvān svapne carataḥ sa jānāti pratiśrutkāyāṃ pratibhāse pratibimbe marīcyāṃ māyāyāṃ gandharvanagare nirmitake carato jānāti.",
    "K03psp_6-8u:4687": " tad bodhisattvo mahāsattvaḥ prajñāpāramitāṃ na bhāvato nābhāvato (PSP_6-8:167)",
    "K03psp_6-8u:4688": " gṛhṇāti yaṃ gṛhītvā sarvākārajñatām anuprāpnuyāt,",
    "K03psp_6-8u:4689": " svapnopamān pratiśrutkopamān pratibhāsopamān pratibimbopamān marīcyupamān māyopamān",
    "K03psp_6-8u:4690": " gandharvanagaropamān nirmitakopamān sarvadharmān jñātvā na bhāvato gṛhṇāti nābhāvato",
    "K03psp_6-8u:4691": " gṛhṇāti yāṃ gṛhītvā sarvākārajñatām anuprāpnuyāt,",
    "K03psp_6-8u:4692": " agrāhyā prajñāpāramitā,",
    "K03psp_6-8u:4693": " agrāhyā dhyānapāramitā,",
    "K03psp_6-8u:4694": " agrāhyā vīryapāramitā,",
    "K03psp_6-8u:4695": " agrāhyā kṣāntipāramitā,",
    "K03psp_6-8u:4696": " agrāhyā śīlapāramitā,",
    "K03psp_6-8u:4697": " agrāhyā dānapāramitā,",
    "K03psp_6-8u:4698": " agrāhyā smṛtyupasthānasamyakprahāṇarddhipādendriyabalabodhyaṅgamārgā,",
    "K03psp_6-8u:4699": " agrāhyā adhyātmaśūnyatā,",
    "K03psp_6-8u:4700": " agrāhyā bahirdhāśūnyatā,",
    "K03psp_6-8u:4701": " agrāhyā adhyātmabahirdhāśūnyatā,",
    "K03psp_6-8u:4702": " agrāhyā yāvad abhāvasvabhāvaśūnyatā,",
    "K03psp_6-8u:4703": " agrāhyāṇy āryasatyāpramāṇadhyānārūpyavimokṣasamādhisamāpattidhāraṇīmukhāṇy agrāhyāṇi",
    "K03psp_6-8u:4704": " śūnyatānimittāpraṇihitāny agrāhyā abhijñā agrāhyā daśabalavaiśāradyapratisaṃvido",
    "K03psp_6-8u:4705": " 'grāhyā aṣṭādaśāveṇikā buddhadharmā,",
    "K03psp_6-8u:4706": " agrāhyāḥ sarvadharmās tad bodhisattvo mahāsattvo 'grāhyān sarvadharmān viditvā anuttarāyāṃ samyaksaṃbodhau pratiṣṭhate. tat kasya hetoḥ?",
    "K03psp_6-8u:4707": " tathā hy agrāhyāḥ sarvadharmā avastukāḥ svapnopamāḥ pratiśrutkopamāḥ pratibhāsopamāḥ",
    "K03psp_6-8u:4708": " pratibimbopamā marīcyupamā māyopamā gandharvanagaropamā nimitakopamāḥ. na cāgrāhyāṇāṃ",
    "K03psp_6-8u:4709": " dharmāṇām agrāhyatā śaktābhilapituṃ,",
    "K03psp_6-8u:4710": " anyatra sattvā imān dharmān na jānanti na paśyanti,",
    "K03psp_6-8u:4711": " tad bodhisattvo mahāsattvo sarvasattvānām arthāyānuttarāyāṃ samyaksaṃbodhau pratiṣṭhate.",
    "K03psp_6-8u:4712": " sa ca prathamacittotpādam upādāya yad dānaṃ dadāti tat sarvasattvānāṃ kṛtaśaḥ,",
    "K03psp_6-8u:4713": " yac chīlaṃ rakṣati,",
    "K03psp_6-8u:4714": " yāṃ kṣāntiṃ saṃpādayati,",
    "K03psp_6-8u:4715": " yad vīryam ārabhate,",
    "K03psp_6-8u:4716": " yad dhyānaṃ samāpadyate,",
    "K03psp_6-8u:4717": " yāṃ prajñāṃ bhāvayati,",
    "K03psp_6-8u:4718": " tat sarvasattvānāṃ kṛtaśo na punar ātmārtham.",
    "K03psp_6-8u:4719": " na ca bodhisattvo mahāsattvo 'nyasya kṛtaśo 'nuttarāyāṃ samyaksaṃbodhau pratiṣṭhate",
    "K03psp_6-8u:4720": " 'nyatra sarvasattvānāṃ kṛtaśaḥ sa prajñāpāramitāyāṃ caran sattvo na sattve sattvasaṃjñāyāṃ",
    "K03psp_6-8u:4721": " sthitā nātmany (PSP_6-8:168)",
    "K03psp_6-8u:4722": " ātmasaṃjñāyāṃ sthitā,",
    "K03psp_6-8u:4723": " na jīve jīvasaṃjñāyāṃ sthitā,",
    "K03psp_6-8u:4724": " na jantau jantusaṃjñāyāṃ sthitā,",
    "K03psp_6-8u:4725": " na poṣe poṣasaṃjñāyāṃ sthitā,",
    "K03psp_6-8u:4726": " na puruṣe puruṣasaṃjñāyāṃ sthitā,",
    "K03psp_6-8u:4727": " na pudgale pudgalasaṃjñāyāṃ sthitā,",
    "K03psp_6-8u:4728": " na manuje manujasaṃjñāyāṃ sthitā,",
    "K03psp_6-8u:4729": " na mānave mānavasaṃjñāyāṃ sthitā,",
    "K03psp_6-8u:4730": " na kārake kārakasaṃjñāyāṃ sthitā,",
    "K03psp_6-8u:4731": " na vedake vedakasaṃjñāyāṃ sthitā,",
    "K03psp_6-8u:4732": " na jānake jānakasaṃjñāyāṃ sthitā,",
    "K03psp_6-8u:4733": " na paśyake paśyakasaṃjñāyāṃ sthitā,",
    "K03psp_6-8u:4734": " bodhisattvo mahāsattvo viparyāsād vivecayati,",
    "K03psp_6-8u:4735": " viparyāsād vivecyāmṛte dhātau pratiṣṭhāpayati,",
    "K03psp_6-8u:4736": " yatra pratiṣṭhitānām ete samudācāro na pravartante,",
    "K03psp_6-8u:4737": " ātmasaṃjñā sattvasaṃjñā jīvasaṃjñā jantusaṃjñā poṣasaṃjñā puruṣasaṃjñā pudgalasaṃjñā manujasaṃjñā mānavasaṃjñā kārakasaṃjñā vedakasaṃjñā jānakasaṃjñā",
    "K03psp_6-8u:4738": " sa sarvān imān nimiñjitasaṃmiñjitavispanditaprapañcitān vivecyānyatamānyatamena cetasā bahulam upasaṃpadya viharati,",
    "K03psp_6-8u:4739": " anena subhūte upāyena bodhisattvo mahāsattvaḥ prajñāpāramitāyāñ carann ātmanā na",
    "K03psp_6-8u:4740": " keṣucid dharmeṣv abhiniviśate sarvasattvāṃś cānabhiniveśe pratiṣṭhāpayati lokavyavahāreṇa",
    "K03psp_6-8u:4741": " na punaḥ paramārthena.",
    "K03psp_6-8u:4742": " iti vyavadānaniveśanakarma",
    "K03psp_6-8u:4743": " atha khalv āyuṣmān subhūtir bhagavantam etad avocat:",
    "K03psp_6-8u:4744": " yo bhagavaṃs tathāgatena dharmo 'bhisaṃbuddhaḥ kiṃ punaḥ sa dharmo lokavyavahāreṇābhisaṃbuddho 'rthaparamārthena?",
    "K03psp_6-8u:4745": " bhagavān āha:",
    "K03psp_6-8u:4746": " lokavyavahāreṇa subhūte vyavahriyate 'yaṃ tathāgatena dharmo 'bhisaṃbuddho 'nena dharmeṇāyaṃ dharmo 'saṃbuddho 'yaṃ tathāgatena dharmo deśita",
    "K03psp_6-8u:4747": " na punas tatra kaścid upalabhyate,",
    "K03psp_6-8u:4748": " tat kasya hetoḥ?",
    "K03psp_6-8u:4749": " upalaṃbho hy eṣo 'nena dharmeṇāyaṃ dharmo 'bhisaṃbuddha iti,",
    "K03psp_6-8u:4750": " na ca dvayena kācit prāptir nābhisamayaḥ.",
    "K03psp_6-8u:4751": " atha khalv āyuṣmān subhūtir bhagavantam etad avocat:",
    "K03psp_6-8u:4752": " yadi bhagavan na dvayenābhisamayaḥ kiṃ punar advayenābhisamayaḥ?",
    "K03psp_6-8u:4753": " bhagavān āha:",
    "K03psp_6-8u:4754": " na dvayenābhisamayo nādvayenābhisamayaḥ,",
    "K03psp_6-8u:4755": " eṣa evātrābhisamayo yatra na dvayaṃ nādvayaṃ,",
    "K03psp_6-8u:4756": " tat kasya hetoḥ?",
    "K03psp_6-8u:4757": " prapañca eṣa yo 'yam eṣām abhisamayo na ca dharmasamatāyāṃ prapañco 'sti (PSP_6-8:169)",
    "K03psp_6-8u:4758": " niṣprapañcā dharmasamatā.",
    "K03psp_6-8u:4759": " subhūtir āha:",
    "K03psp_6-8u:4760": " abhāvasvabhāvānāṃ bhagavan sarvadharmāṇāṃ kā samatā?",
    "K03psp_6-8u:4761": " bhagavān āha:",
    "K03psp_6-8u:4762": " eṣaivātra samatā yatra na bhāvo 'bhāvo vā kīrtito,",
    "K03psp_6-8u:4763": " na ca dharmasamatā parikīrtya tena cānyo 'pi dharma upalabhyate dharmasamatāyāṃ,",
    "K03psp_6-8u:4764": " sarvadharmavinirvṛttā hi dharmasamatā,",
    "K03psp_6-8u:4765": " agatir aviṣayo dharmasamatā yasya kasyacid bālapṛthagjanasya vāryasya vā.",
    "K03psp_6-8u:4766": " subhūtir āha:",
    "K03psp_6-8u:4767": " kiṃ punar bhagavan dharmasamatā tathāgatasyāpy aviṣayaḥ?",
    "K03psp_6-8u:4768": " bhagavān āha:",
    "K03psp_6-8u:4769": " aviṣayaḥ subhūte sarvāryāṇāṃ śraddhānusāriṇāṃ vā dharmānusāriṇāṃ vāṣṭamakānāṃ vā",
    "K03psp_6-8u:4770": " srotaāpannānāṃ vā sakṛdāgāmināṃ vānāgāmināṃ vārhatāṃ vā śrāvakāṇāṃ vā pratyekabuddhānāṃ",
    "K03psp_6-8u:4771": " vā bodhisattvānāṃ mahāsattvānāṃ vā tathāgatasyāpy aviṣayaḥ sarvadharmasamatā.",
    "K03psp_6-8u:4772": " subhūtir āha:",
    "K03psp_6-8u:4773": " na punar bhagavan sarvadharmaviṣayavaśavartī tathāgato 'rhan samyaksaṃbuddhaḥ?",
    "K03psp_6-8u:4774": " bhagavān āha:",
    "K03psp_6-8u:4775": " syāt subhūte sarvadharmaviṣayavaśavartī tathāgato 'rhan samyaksaṃbuddhaḥ,",
    "K03psp_6-8u:4776": " yady anyā dharmasamatā syād anyas tathāgato 'rhan samyaksaṃbuddho,",
    "K03psp_6-8u:4777": " yā ca subhūte pṛthagjanānāṃ dharmasamatā yā ca śraddhānusāriṇo dharmānusāriṇo 'ṣṭamakāṇāṃ",
    "K03psp_6-8u:4778": " srotaāpannānāṃ sakṛdāgāminām anāgāminām arhatāṃ pratyekabuddhānāṃ bodhisattvānāṃ mahāsattvānāṃ,",
    "K03psp_6-8u:4779": " yā ca tathāgatasyārhataḥ samyaksaṃbuddhasya samatā samataiva samatā,",
    "K03psp_6-8u:4780": " yā ca bālapṛthagjanasamatā,",
    "K03psp_6-8u:4781": " yā cāryasamatā,",
    "K03psp_6-8u:4782": " ekaivaiṣā samatā,",
    "K03psp_6-8u:4783": " ekasamatāyāṃ na dvayam asti,",
    "K03psp_6-8u:4784": " ayaṃ bālapṛthagjano 'yaṃ śraddhānusāry ayaṃ dharmānusāry ayam aṣṭamako 'yaṃ srotaāpanno",
    "K03psp_6-8u:4785": " 'yaṃ sakṛdāgāmy ayam anāgāmy ayam arhann ayaṃ pratyekabuddho 'yaṃ bodhisattvo mahāsattvo",
    "K03psp_6-8u:4786": " 'yaṃ tathāgato 'rhan samyaksaṃbuddhaḥ,",
    "K03psp_6-8u:4787": " sarva ete subhūte dharmāḥ samatāyāṃ nopalabhyante,",
    "K03psp_6-8u:4788": " ime bālapṛthagjanāḥ,",
    "K03psp_6-8u:4789": " ayaṃ śraddhānusārī,",
    "K03psp_6-8u:4790": " ayaṃ dharmānusārī,",
    "K03psp_6-8u:4791": " ayam aṣṭamako 'yaṃ srotāapanno 'yaṃ sakṛdāgāmy ayam anāgāmy ayam arhann ayaṃ pratyekabuddho 'yaṃ bodhisattvo mahāsattvo 'yaṃ tathāgato 'rhan",
    "K03psp_6-8u:4792": " subhūtir āha:",
    "K03psp_6-8u:4793": " yadi bhagavan sarvadharmasamatāyāṃ sarva ete dharmā nopalabhyante,",
    "K03psp_6-8u:4794": " 'yaṃ bālapṛthagjano 'yaṃ śraddhānusārī,",
    "K03psp_6-8u:4795": " ayaṃ dharmānusārī,",
    "K03psp_6-8u:4796": " ayam aṣṭamako 'yaṃ srotaāpanno 'yaṃ sakṛdāgāmy ayam anāgāmy ayam arhann ayaṃ pratyekabuddho 'yaṃ bodhisattvo mahāsattvo 'yaṃ tathāgato 'rhan",
    "K03psp_6-8u:4797": " aviśeṣo vā bhagavan bhaviṣyati bālapṛthagjanānāñ ca śraddhānusāriṇāṃ ca dharmānusāriṇāṃ",
    "K03psp_6-8u:4798": " cāṣṭamakānāñ ca srotaāpannānāṃ ca sakṛdāgāmināñ cānāgāmināñ cārhatāṃ ca pratyekabuddhānāñ",
    "K03psp_6-8u:4799": " ca bodhisattvānāṃ mahāsattvānāñ ca tathāgatasyārhataḥ samyaksaṃbuddhasya ca.",
    "K03psp_6-8u:4800": " bhagavān āha:",
    "K03psp_6-8u:4801": " evam etat subhūte evam etat,",
    "K03psp_6-8u:4802": " aviśeṣo dharmasamatāyāṃ bālapṛthagjanānāṃ śraddhānusāriṇāṃ dharmānusāriṇām aṣṭamakānāṃ",
    "K03psp_6-8u:4803": " srotaāpannānāṃ sakṛdāgāminām anāgāminām arhatāṃ pratyekabuddhānāṃ bodhisattvānāṃ",
    "K03psp_6-8u:4804": " mahāsattvānāṃ tathāgatānām arhatāṃ samyaksaṃbuddhānām.",
    "K03psp_6-8u:4805": " subhūtir āha:",
    "K03psp_6-8u:4806": " yadi bhagavann aviśeṣo bālapṛthagjanānāṃ śraddhānusāriṇāṃ dharmānusāriṇām aṣṭamakānāṃ",
    "K03psp_6-8u:4807": " srotaāpannānāṃ sakṛdāgāminām anāgāminām arhatāṃ pratyekabuddhānāṃ bodhisattvānāṃ",
    "K03psp_6-8u:4808": " mahāsattvānāṃ tathāgatānām arhatāṃ samyaksaṃbuddhānāṃ,",
    "K03psp_6-8u:4809": " kuta eṣāṃ bhagavaṃs trayāṇāṃ ratnānāṃ loke prādurbhāvo bhavati,",
    "K03psp_6-8u:4810": " buddharatnasya dharmaratnasya saṃgharatnasya?",
    "K03psp_6-8u:4811": " bhagavān āha:",
    "K03psp_6-8u:4812": " tat kiṃ manyase?",
    "K03psp_6-8u:4813": " subhūte 'nyad buddharatnam anyad dharmaratnam anyat saṃgharatnam anyā dharmāṇāṃ dharmasamatā.",
    "K03psp_6-8u:4814": " subhūtir āha:",
    "K03psp_6-8u:4815": " yathāhaṃ bhagavan bhagavato bhāṣitasyārtham ājānāmi,",
    "K03psp_6-8u:4816": " nānyad buddharatnaṃ nānyad dharmaratnaṃ nānyat saṃgharatnaṃ nānyā dharmāṇāṃ dharmasamatā,",
    "K03psp_6-8u:4817": " saced bhagavan buddharatnaṃ dharmaratnaṃ saṃgharatnaṃ yā ca dharmāṇāṃ dharmasamatā,",
    "K03psp_6-8u:4818": " sarva ete dharmā na saṃyuktā na visaṃyuktā arūpiṇo 'nidarśanā agrāhyā apratighā ekalakṣaṇā yad utālakṣaṇās tat kathaṃ bhagavann eṣām alakṣaṇānāṃ dharmāṇāṃ phalavyavasthānaṃ karoti,",
    "K03psp_6-8u:4819": " ayaṃ bālapṛthagjano 'yaṃ śraddhānusāry ayaṃ dharmānusāry ayam aṣṭamako 'yaṃ srotaāpanno 'yaṃ sakṛdāgāmy (PSP_6-8:171)",
    "K03psp_6-8u:4820": " ayam anāgāmy ayam arhann ayaṃ pratyekabuddho 'yaṃ bodhisattvo mahāsattvo 'yaṃ tathāgato 'rhan samyaksaṃbuddha iti?",
    "K03psp_6-8u:4821": " bhagavān āha:",
    "K03psp_6-8u:4822": " yadi tathāgato 'rhan samyaksaṃbuddho 'nuttarāṃ samyaksaṃbodhim abhisaṃbhotsyate tadābhisaṃbudhya dharmāṇāṃ vyavasthānaṃ nākariṣyad api narako vā na prajñāyate,",
    "K03psp_6-8u:4823": " tiryagyonir vā yamaloko vā devo vā manuṣyo vā cāturmahārājikā vā devās trayastriṃśā",
    "K03psp_6-8u:4824": " vā yāmā vā tuṣitā vā nirmāṇaratayo vā paranirmitavaśavartino vā brahmapārṣadyo vā",
    "K03psp_6-8u:4825": " brahmapurohitā vā mahābrahmāṇo vā parīttābhā vā apramāṇābhā vā ābhāsvarā vā parīttaśubhā",
    "K03psp_6-8u:4826": " vā apramāṇaśubhā vā śubhakṛtsnā vā anabhrakā vā puṇyaprasavā vā bṛhatphalā vā asaṃjñisattvā",
    "K03psp_6-8u:4827": " vā aspṛhā vā atapā vā sudṛśā vā sudarśanā vā akaniṣṭhā vā devāḥ,",
    "K03psp_6-8u:4828": " ākāśānantyāyatanasamāpattayo vā vijñānānantyāyatanasamāpattayo vā ākiñcanyāyatanasamāpattayo vā naivasaṃjñānāsaṃjñāyatanasamāpattayo vā,",
    "K03psp_6-8u:4829": " smṛtyupasthānasamyakprahāṇarddhipādendriyabalabodhyaṅgāryāṣṭāṅgamārgā vā,",
    "K03psp_6-8u:4830": " adhyātmaśūnyatā vā bahirdhāśūnyatā vā adhyātmabahirdhāśūnyatā vā,",
    "K03psp_6-8u:4831": " yāvad abhāvasvabhāvaśūnyatā vā āryasatyāpramāṇadhyānārūpyavimokṣasamādhisamāpattidhāraṇīmukhāni vā śūnyatānimittāpraṇihitāni vā,",
    "K03psp_6-8u:4832": " abhijñā vā daśabalavaiśāradyapratisaṃvido vāveṇikabuddhadharmā vā mahāmaitrī mahākaruṇā dvātriṃśanmahāpuruṣalakṣaṇāni vāśītyanuvyañjanāni vā,",
    "K03psp_6-8u:4833": " daśabodhisattvabhūmayo vā,",
    "K03psp_6-8u:4834": " dānapāramitā vā śīlapāramitā vā kṣāntipāramitā vā vīryapāramitā vā dhyānapāramitā vā prajñāpāramitā vā,",
    "K03psp_6-8u:4835": " upāyapāramitā vā praṇidhānapāramitā vā balapāramitā vā jñānapāramitā vā,",
    "K03psp_6-8u:4836": " evaṃ trīṇi ratnāni,",
    "K03psp_6-8u:4837": " buddharatnaṃ dharmaratnaṃ saṃgharatnaṃ,",
    "K03psp_6-8u:4838": " śrāvakayānaṃ pratyekabuddhayānam anuttaraṃ mahāyānam,",
    "K03psp_6-8u:4839": " evaṃ śraddhānusāriṇo dharmānusāriṇo 'ṣṭamakāḥ srotāapannāḥ sakṛdāgāmino 'nāgāmino",
    "K03psp_6-8u:4840": " 'rhantaḥ pratyekabuddhā bodhisattvā mahāsattvās tathāgatā arhantaḥ samyaksaṃbuddhāḥ",
    "K03psp_6-8u:4841": " sarvākāravaropetañ ca jñānaṃ na prajñāyante?",
    "K03psp_6-8u:4842": " subhūtir āha:",
    "K03psp_6-8u:4843": " no bhagavan.",
    "K03psp_6-8u:4844": " bhagavān āha:",
    "K03psp_6-8u:4845": " tasmāt tarhi subhūte tathāgatānām arhatāṃ samyaksaṃbuddhānām (PSP_6-8:172)",
    "K03psp_6-8u:4846": " ayaṃ puruṣakāro yad dharmasamatāyāś ca na calanti,",
    "K03psp_6-8u:4847": " dharmāṇāṃ ca vyavasthānaṃ kurvanti.",
    "K03psp_6-8u:4848": " subhūtir āha:",
    "K03psp_6-8u:4849": " kiṃ bhagavan yathā caiva tathāgato dharmatāyāś ca na calati,",
    "K03psp_6-8u:4850": " tathāiva bālapṛthagjanāpi na calati śraddhānusārī dharmānusārī aṣṭamakaḥ srotaāpannaḥ",
    "K03psp_6-8u:4851": " sakṛdāgāmy anāgāmy arhan pratyekabuddho bodhisattvo mahāsattvas tathāiva sarvadharmā na calanti.",
    "K03psp_6-8u:4852": " bhagavān āha:",
    "K03psp_6-8u:4853": " evam etat subhūte evam etat,",
    "K03psp_6-8u:4854": " sarvadharmāḥ subhūte dharmatāyā na calanti na vivartante,",
    "K03psp_6-8u:4855": " yaiva subhūte tathāgatasyārhataḥ samyaksaṃbuddhasya dharmatā dharmadhātur dharmasthititā dharmaniyāmatā tathatāvitathatānanyatathatā,",
    "K03psp_6-8u:4856": " saiva bālapṛthagjanānāṃ dharmatā dharmadhātur dharmasthititā dharmaniyāmatā tathatāvitathatānanyatathatā,",
    "K03psp_6-8u:4857": " saiva śraddhānusāriṇāṃ dharmānausāriṇām aṣṭamakānāṃ srotaāpannānāṃ sakṛdāgāminām",
    "K03psp_6-8u:4858": " anāgāminām arhatāṃ pratyekabuddhānāṃ bodhisattvānāṃ mahāsattvānāṃ dharmatā dharmadhātur",
    "K03psp_6-8u:4859": " dharmasthititā dharmaniyāmatā tathatāvitathatānanyatathatā,",
    "K03psp_6-8u:4860": " sarva ete dharmā dharmatāṃ na vyativartante,",
    "K03psp_6-8u:4861": " tat kasya hetoḥ?",
    "K03psp_6-8u:4862": " tathā hy eṣaiva dharmatā dharmadhātur dharmasthititā dharmaniyāmatā tathatāvitathatānanyatathatā nānyā kācid anudharmatā.",
    "K03psp_6-8u:4863": " subhūtir āha:",
    "K03psp_6-8u:4864": " yadi bhagavan yā dharmāṇāṃ dharmatā saiva dharmatā bālapṛthagjanānāṃ saiva śraddhānusāriṇāṃ",
    "K03psp_6-8u:4865": " saiva dharmānusāriṇāṃ saivāṣṭamakānāṃ saiva srotaāpannānāṃ saiva sakṛdāgāmināṃ saivānāgāmināṃ",
    "K03psp_6-8u:4866": " saivārhatāṃ saiva pratyekabuddhānāṃ saiva bodhisattvānāṃ mahāsattvānāṃ saiva tathāgatānām",
    "K03psp_6-8u:4867": " arhatāṃ samyaksaṃbuddhānāṃ,",
    "K03psp_6-8u:4868": " ya ime bhagavan vilakṣaṇā dharmās te katham ekalakṣaṇās?",
    "K03psp_6-8u:4869": " tadyathā rūpaṃ vedanā saṃjñā saṃskārā vijñānaṃ,",
    "K03psp_6-8u:4870": " skandhadhātvāyatanapratītyasamutpādāḥ pratītyasamutpādāṅgāni,",
    "K03psp_6-8u:4871": " anyaiva ca bhagavan rūpasya dharmatā,",
    "K03psp_6-8u:4872": " anyā vedanāyāḥ anyā saṃjñāyā anyā saṃskārāṇām anyā vijñānasya dharmatā,",
    "K03psp_6-8u:4873": " anyā cakṣuṣaḥ śrotraghrāṇajihvākāyānāṃ dharmatā,",
    "K03psp_6-8u:4874": " anyā manaso dharmatā,",
    "K03psp_6-8u:4875": " anyā rūpaśabdagandharasasprṣṭavyānāṃ (PSP_6-8:173)",
    "K03psp_6-8u:4876": " dharmatā anyā dharmāṇāṃ dharmatā,",
    "K03psp_6-8u:4877": " anyā cakṣurvijñānadharmatā,",
    "K03psp_6-8u:4878": " anyā cakṣuḥsaṃsparśadharmatā,",
    "K03psp_6-8u:4879": " anyā cakṣuḥsaṃsparśapratyayavedanādharmatā,",
    "K03psp_6-8u:4880": " evaṃ śrotraghrāṇajihvākāyāḥ,",
    "K03psp_6-8u:4881": " anyā manovijñānadharmatā,",
    "K03psp_6-8u:4882": " anyā manaḥsaṃsparśadharmatā,",
    "K03psp_6-8u:4883": " anyā manaḥsaṃsparśapratyayavedanādharmatā,",
    "K03psp_6-8u:4884": " anyā pṛthivīdhātudharmatā,",
    "K03psp_6-8u:4885": " anyābdhātudharmatā,",
    "K03psp_6-8u:4886": " anyā tejodhātudharmatā,",
    "K03psp_6-8u:4887": " anyā vāyudhātudharmatā,",
    "K03psp_6-8u:4888": " anyā ākāśadhātudharmatā,",
    "K03psp_6-8u:4889": " anyā vijñānadhātudharmatā,",
    "K03psp_6-8u:4890": " anyā skandhadharmatā,",
    "K03psp_6-8u:4891": " anyā dhātudharmatā,",
    "K03psp_6-8u:4892": " anyā āyatanadharmatā,",
    "K03psp_6-8u:4893": " anyā pratītyasamutpādadharmatā,",
    "K03psp_6-8u:4894": " anyā pratītyasamutpannadharmatā,",
    "K03psp_6-8u:4895": " anyāvidyādharmatā,",
    "K03psp_6-8u:4896": " anyā saṃskāradharmatā,",
    "K03psp_6-8u:4897": " anyā vijñānadharmatā,",
    "K03psp_6-8u:4898": " anyā nāmarūpadharmatā,",
    "K03psp_6-8u:4899": " anyā ṣaḍāyatanadharmatā,",
    "K03psp_6-8u:4900": " anyā sparśadharmatā,",
    "K03psp_6-8u:4901": " anyā vedanādharmatā,",
    "K03psp_6-8u:4902": " anyā tṛṣnādharmatā,",
    "K03psp_6-8u:4903": " anyopādānadharmatā,",
    "K03psp_6-8u:4904": " anyā bhavadharmatā,",
    "K03psp_6-8u:4905": " anyā jātidharmatā,",
    "K03psp_6-8u:4906": " anyā jarāmaraṇadharmatā,",
    "K03psp_6-8u:4907": " anyā śokaparidevaduṣkhadaurmanasyopāyāsadharmatā,",
    "K03psp_6-8u:4908": " anyā rāgadharmatā,",
    "K03psp_6-8u:4909": " anyā dveṣadharmatā,",
    "K03psp_6-8u:4910": " anyā mohadharmatā,",
    "K03psp_6-8u:4911": " anyā dṛṣṭidharmatā,",
    "K03psp_6-8u:4912": " anyā dhyānānāṃ dharmatā,",
    "K03psp_6-8u:4913": " anyā apramāṇānāṃ dharmatā,",
    "K03psp_6-8u:4914": " anyā ārūpyasamāpattīnāṃ dharmatā,",
    "K03psp_6-8u:4915": " anyā smṛtyupasthānānāṃ dharmatā,",
    "K03psp_6-8u:4916": " anyā samyakprahāṇānāṃ dharmatā,",
    "K03psp_6-8u:4917": " anyā ṛddhipādānāṃ dharmatā,",
    "K03psp_6-8u:4918": " anyā indriyāṇāṃ dharmatā,",
    "K03psp_6-8u:4919": " anyā balānāṃ dharmatā,",
    "K03psp_6-8u:4920": " anyā bodhyaṅgānāṃ dharmatā,",
    "K03psp_6-8u:4921": " anyā āryāṣṭāṅgasya mārgasya dharmatā,",
    "K03psp_6-8u:4922": " anyā śūnyatāyā dharmatā,",
    "K03psp_6-8u:4923": " anyā ānimittasya dharmatā,",
    "K03psp_6-8u:4924": " anyā apraṇihitasya dharmatā,",
    "K03psp_6-8u:4925": " anyā adhyātmaśūnyatāyā dharmatā,",
    "K03psp_6-8u:4926": " anyā bahirdhāśūnyatāyā dharmatā,",
    "K03psp_6-8u:4927": " anyā adhyātmabahirdhāśūnyatāyā dharmatā,",
    "K03psp_6-8u:4928": " anyā yāvad abhāvasvabhāvaśūnyatāyā dharmatā,",
    "K03psp_6-8u:4929": " anyā aṣṭavimokṣadharmatā,",
    "K03psp_6-8u:4930": " anyā navānupūrvavihārasamāpattidharmatā,",
    "K03psp_6-8u:4931": " anyā āryasatyadharmatā,",
    "K03psp_6-8u:4932": " anyā abhijñādharmatā,",
    "K03psp_6-8u:4933": " anyā dānapāramitādharmatā,",
    "K03psp_6-8u:4934": " anyā śīlapāramitādharmatā,",
    "K03psp_6-8u:4935": " anyā kṣāntipāramitādharmatā,",
    "K03psp_6-8u:4936": " anyā vīryapāramitādharmatā,",
    "K03psp_6-8u:4937": " anyā dhyānapāramitādharmatā,",
    "K03psp_6-8u:4938": " anyā prajñāpāramitādharmatā,",
    "K03psp_6-8u:4939": " anyā upāyapāramitādharmatā,",
    "K03psp_6-8u:4940": " anyā praṇidhānapāramitādharmatā,",
    "K03psp_6-8u:4941": " anyā balapāramitādharmatā,",
    "K03psp_6-8u:4942": " anyā jñānapāramitādharmatā,",
    "K03psp_6-8u:4943": " anyā prathamāyā bodhisattvabhūmer (PSP_6-8:174)",
    "K03psp_6-8u:4944": " dharmatā, anyā yāvad daśabhūmyā bodhisattvabhūmer dharmatā,",
    "K03psp_6-8u:4945": " anyā daśānāṃ tathāgatabalānāṃ dharmatā,",
    "K03psp_6-8u:4946": " anyā caturṇāṃ vaiśāradyānāṃ dharmatā,",
    "K03psp_6-8u:4947": " anyā catasṛṇāṃ pratisaṃvidāṃ dharmatā,",
    "K03psp_6-8u:4948": " anyā aṣṭādaśānām āveṇikānāṃ buddhadharmāṇāṃ dharmatā,",
    "K03psp_6-8u:4949": " anyā mahāmaitryā dharmatā,",
    "K03psp_6-8u:4950": " anyā mahākaruṇāyāṃ dharmatā,",
    "K03psp_6-8u:4951": " anyā dvātriṃśanmahāpuruṣalakṣaṇānāṃ dharmatā anyā aśītyanuvyañjanānāṃ dharmatā,",
    "K03psp_6-8u:4952": " anyā saṃskṛtasya dhātor dharmatā,",
    "K03psp_6-8u:4953": " anyā asaṃskṛtasya dhātor dharmatā. tat kathaṃ bhagavan naivaṃ vilakṣaṇānāṃ sarvadharmāṇāṃ dharmatāyāṃ vyavasthānaṃ nopalabhyate?",
    "K03psp_6-8u:4954": " yatra sthitvā bodhisattvo mahāsattvaḥ prajñāpāramitāyāṃ caran dharmāṇāñ ca nānātvaṃ karoti,",
    "K03psp_6-8u:4955": " na cākṛtvā dharmanānātvaṃ śakyaṃ bodhisattvena mahāsattvena prajñāpāramitāyāṃ carituṃ,",
    "K03psp_6-8u:4956": " kathaṃ ca bodhisattvo mahāsattvaḥ bhūmer bhūmiṃ saṃkrāmati bodhisattvanyāmam avakrāmati,",
    "K03psp_6-8u:4957": " yayā niyāmāvakrāntyā śrāvakabhūmiṃ vā pratyekabuddhabhūmiṃ vātikramya 'bhijñāḥ paripūrayati,",
    "K03psp_6-8u:4958": " yābhir abhijñābhir vikrīḍamāno dānapāramitayā paripūrṇaḥ,",
    "K03psp_6-8u:4959": " śīlapāramitayā paripūrṇaḥ,",
    "K03psp_6-8u:4960": " kṣāntipāramitayā paripūrṇaḥ,",
    "K03psp_6-8u:4961": " vīryapāramitayā paripūrṇaḥ,",
    "K03psp_6-8u:4962": " dhyānapāramitayā paripūrṇaḥ,",
    "K03psp_6-8u:4963": " prajñāpāramitayā paripūrṇaḥ,",
    "K03psp_6-8u:4964": " upāyapāramitayā paripūrṇaḥ,",
    "K03psp_6-8u:4965": " praṇidhānapāramitayā paripūrṇaḥ,",
    "K03psp_6-8u:4966": " balapāramitayā paripūrṇaḥ,",
    "K03psp_6-8u:4967": " jñānapāramitayā paripūrṇaḥ,",
    "K03psp_6-8u:4968": " vikrīḍamāno buddhakṣetreṇa buddhakṣetraṃ saṃkrāmati buddhān bhagavataḥ paryupāste teṣu ca buddheṣu bhagavatsu kuśalamūlāny avaropayati,",
    "K03psp_6-8u:4969": " yaiḥ kuśalair mūlaiḥ sattvāṃś ca paripācayati buddhakṣetrañ ca parigṛhṇāti.",
    "K03psp_6-8u:4970": " bhagavān āha:",
    "K03psp_6-8u:4971": " yad āyuṣmān subhūtir evam āha,",
    "K03psp_6-8u:4972": " yadi bhagavan yā dharmāṇāṃ dharmatā,",
    "K03psp_6-8u:4973": " saiva pṛthagjanānāṃ dharmatā,",
    "K03psp_6-8u:4974": " saiva śraddhānusāriṇāṃ dharmānusāriṇām aṣṭamakānāṃ srotaāpannānāṃ sakṛdāgāminām anāgāminām arhatāṃ pratyekabuddhānāṃ dharmatā,",
    "K03psp_6-8u:4975": " saiva tathāgatānām arhatāṃ samyaksaṃbuddhānāṃ dharmatā,",
    "K03psp_6-8u:4976": " ya ime bhagavan vilakṣaṇā dharmās te katham ekalakṣaṇā vilakṣaṇānāñ ca dharmāṇāṃ dharmatā katham ekalakṣaṇā yukteti.",
    "K03psp_6-8u:4977": " bhagavān āha:",
    "K03psp_6-8u:4978": " tat kiṃ manyase?",
    "K03psp_6-8u:4979": " subhūte yā rūpasya dharmatā, kiṃ (PSP_6-8:175)",
    "K03psp_6-8u:4980": " na śūnyā sā, ya vedanāyāḥ saṃjñāyāḥ saṃskārāṇāṃ vijñānasya dharmatā,",
    "K03psp_6-8u:4981": " kiṃ na śūnyā sā,",
    "K03psp_6-8u:4982": " yā skandhadhātvāyatanānāṃ dharmatā,",
    "K03psp_6-8u:4983": " kiṃ na śūnyā sā,",
    "K03psp_6-8u:4984": " yā pratītyasamutpannānāṃ dharmāṇāṃ dharmatā,",
    "K03psp_6-8u:4985": " kiṃ na śūnyā sā,",
    "K03psp_6-8u:4986": " yā pratītyasamutpādāṅgānāṃ dharmatā,",
    "K03psp_6-8u:4987": " kiṃ na śūnyā sā,",
    "K03psp_6-8u:4988": " yā laukikalokottarāṇāṃ dharmāṇāṃ dharmatā,",
    "K03psp_6-8u:4989": " kiṃ na śūnyā sā,",
    "K03psp_6-8u:4990": " yā sāsravānāsravāṇāṃ dharmāṇāṃ dharmatā,",
    "K03psp_6-8u:4991": " kiṃ na śūnyā sā,",
    "K03psp_6-8u:4992": " yā saṃskṛtāsaṃskṛtāṃ dharmāṇāṃ dharmatā,",
    "K03psp_6-8u:4993": " kiṃ na śūnyā sā,",
    "K03psp_6-8u:4994": " yā bālapṛthagjanānāṃ dharmatā,",
    "K03psp_6-8u:4995": " yā śraddhānusāridharmatā,",
    "K03psp_6-8u:4996": " yā dharmānusāridharmatā,",
    "K03psp_6-8u:4997": " yā aṣṭamakadharmatā yā srotaāpannadharmatā,",
    "K03psp_6-8u:4998": " yā sakṛdāgāmidharmatā,",
    "K03psp_6-8u:4999": " yā anāgāmidharmatā,",
    "K03psp_6-8u:5000": " yā arhaddharmatā,",
    "K03psp_6-8u:5001": " yā pratyekabuddhadharmatā,",
    "K03psp_6-8u:5002": " yā bodhisattvadharmatā,",
    "K03psp_6-8u:5003": " yā tathāgatadharmatā,",
    "K03psp_6-8u:5004": " kiṃ na śūnyā sā.",
    "K03psp_6-8u:5005": " subhūtir āha:",
    "K03psp_6-8u:5006": " śūnyā sā bhagavan śūnyā sā sugata.",
    "K03psp_6-8u:5007": " bhagavān āha:",
    "K03psp_6-8u:5008": " tat kiṃ manyase?",
    "K03psp_6-8u:5009": " subhūte śūnyatāyāṃ vilakṣaṇā dharmā upalabhyante,",
    "K03psp_6-8u:5010": " rūpalakṣaṇaṃ vā vedanā saṃjñā saṃskārā vijñānalakṣaṇaṃ vā,",
    "K03psp_6-8u:5011": " skandhadhātvāyatanalakṣaṇaṃ vā,",
    "K03psp_6-8u:5012": " pratītyasamutpādalakṣaṇaṃ vā,",
    "K03psp_6-8u:5013": " pratītyasamutpannadharmalakṣaṇaṃ vā pratītyasamutpādāṅgalaksaṇaṃ vā,",
    "K03psp_6-8u:5014": " laukikalokottarāṇāṃ vā dharmāṇāṃ lakṣaṇaṃ sāsravānāsravāṇāṃ vā dharmāṇāṃ lakṣaṇaṃ,",
    "K03psp_6-8u:5015": " saṃskṛtāsaṃskṛtānāṃ vā dharmāṇāṃ lakṣaṇaṃ,",
    "K03psp_6-8u:5016": " bālapṛthagjanānāṃ vā lakṣaṇaṃ śraddhānusāriṇāṃ vā lakṣaṇaṃ,",
    "K03psp_6-8u:5017": " dharmānusāriṇāṃ vā lakṣaṇam aṣṭamakānāṃ vā lakṣaṇaṃ,",
    "K03psp_6-8u:5018": " srotaāpannānāṃ vā lakṣaṇaṃ sakṛdāgāmināṃ vā lakṣaṇam anāgāmināṃ vā lakṣaṇam arhatāṃ",
    "K03psp_6-8u:5019": " vā lakṣaṇaṃ pratyekabuddhānāṃ vā lakṣaṇaṃ bodhisattvānāṃ mahāsattvānāṃ vā lakṣaṇaṃ",
    "K03psp_6-8u:5020": " tathāgatānāṃ vā lakṣaṇam.",
    "K03psp_6-8u:5021": " subhūtir āha:",
    "K03psp_6-8u:5022": " no bhagavan.",
    "K03psp_6-8u:5023": " bhagavān āha:",
    "K03psp_6-8u:5024": " tad anena subhūte paryāyeṇaivaṃ veditavyaṃ,",
    "K03psp_6-8u:5025": " yā dharmāṇāṃ dharmatā na tatra pṛthagjanā nānyatra pṛthagjanebhyaḥ,",
    "K03psp_6-8u:5026": " na tatra śraddhānusārī nānyatra śraddhānusāriṇaḥ,",
    "K03psp_6-8u:5027": " na tatra dharmānusārī nānyatra dharmānusāriṇaḥ,",
    "K03psp_6-8u:5028": " na tatrāṣṭamako nānyatrāṣṭamakān,",
    "K03psp_6-8u:5029": " na tatra srotaāpanno nānyatra srotaāpannān,",
    "K03psp_6-8u:5030": " na tatra sakṛdāgāmī nānyatra sakṛdāgāmino,",
    "K03psp_6-8u:5031": " na tatrānāgāmī nānyatrānāgāminaḥ,",
    "K03psp_6-8u:5032": " na tatrārhan nānyatrārhataḥ,",
    "K03psp_6-8u:5033": " na tatra pratyekabuddho nānyatra pratyekabuddhān,",
    "K03psp_6-8u:5034": " na tatra bodhisattvo nānyatra bodhisatttvān,",
    "K03psp_6-8u:5035": " na tatra tathāgato nānyatra (PSP_6-8:176)",
    "K03psp_6-8u:5036": " tathāgatāt.",
    "K03psp_6-8u:5037": " iti vyavadānasaṃbhāraniveśanakarma",
    "K03psp_6-8u:5038": " atha khalv āyuṣmān subhūtir bhagavantam etad avocat:",
    "K03psp_6-8u:5039": " kiṃ punar bhagavan dharmatā saṃskṛtā utāho 'saṃskṛtā?",
    "K03psp_6-8u:5040": " evam ukte bhagavān āyuṣmantaṃ subhūtim etad avocat:",
    "K03psp_6-8u:5041": " na saṃskṛtā nāsaṃskṛtā,",
    "K03psp_6-8u:5042": " na ca saṃskṛtavyatirekeṇāsaṃskṛta upalabhyate,",
    "K03psp_6-8u:5043": " na cāsaṃskṛtavyatirekeṇa saṃskṛta upalabhyate. tat kasya hetoḥ?",
    "K03psp_6-8u:5044": " tathā hi subhūte yaś ca saṃskṛto dhātur yaś cāsaṃskṛto dhātur dvāv apy etau dharmau na saṃyuktau na visaṃyuktāv arūpiṇāv anidarśanāv apratighāv ekalakṣaṇau yad utālakṣaṇau,",
    "K03psp_6-8u:5045": " tat punas tathāgato lokavyavahāreṇa vyavaharati na punaḥ paramārthena,",
    "K03psp_6-8u:5046": " na ca paramārthe kaścit kāyasaṃskāre na vāksaṃskāre na manaḥsaṃskāre nānyatra kāyasaṃskārān nānyatra vāksaṃskārān nānyatra manaḥsaṃskārāt paramārtha",
    "K03psp_6-8u:5047": " yeṣāṃ dharmāṇāṃ saṃskṛtāsaṃskṛtānāṃ samatā sa paramārthas tad bodhisattvo mahāsattvaḥ prajñāpāramitāyāṃ caran paramārthataś ca na calati,",
    "K03psp_6-8u:5048": " sattvānāṃ ca kṛtyaṃ karoti.",
    "K03psp_6-8u:5049": " subhūtir āha:",
    "K03psp_6-8u:5050": " yadi bhagavan sarvadharmāḥ śūnyās tan na kasyacid dharmasya kaścid dharmaḥ kiṃcit karoti,",
    "K03psp_6-8u:5051": " akiṃcitkareṣv akiṃcaneṣu niṣkiṃcaneṣu cādharmeṣu kathaṃ bodhisattvo mahāsattvaḥ prajñāpāramitāyāṃ",
    "K03psp_6-8u:5052": " caran paramārthataś ca na calati sattvānāṃ ca kṛtyaṃ karoti dānena vā priyavadyatayā",
    "K03psp_6-8u:5053": " vā arthakriyayā vā samānārthatayā vā?",
    "K03psp_6-8u:5054": " bhagavān āha:",
    "K03psp_6-8u:5055": " evam etat subhūte evam etat,",
    "K03psp_6-8u:5056": " yathā vācaṃ bhāṣase,",
    "K03psp_6-8u:5057": " yac chūnyatā akiṃcanā niṣkiṃcanā na kasyacit kiṃcit karoti kṛtyaṃ vā akṛtyaṃ vā,",
    "K03psp_6-8u:5058": " yadi subhūte ete sattvāḥ svayam eva śūnyatāṃ jānīyur neyaṃ tathāgatasya vṛṣabhitā bhavet,",
    "K03psp_6-8u:5059": " yac chūnyatāyāś ca na calati,",
    "K03psp_6-8u:5060": " sattvāṃś cātmasaṃjñāyā vivecayati,",
    "K03psp_6-8u:5061": " ātmasaṃjñāyā vivecya śūnyatayā mocayati saṃsārād,",
    "K03psp_6-8u:5062": " evaṃ sattvasaṃjñāyā vivecayati jīvasaṃjñāyā jantusaṃjñāyāḥ poṣasaṃjñāyāḥ puruṣasaṃjñāyāḥ",
    "K03psp_6-8u:5063": " pudgalasaṃjñāyā manujasaṃjñāyā mānavasaṃjñāyāḥ kārakasaṃjñāyā vedakasaṃjñāyā jānakasaṃjñāyāḥ",
    "K03psp_6-8u:5064": " paśyakasaṃjñāyāś ca vivecayati,",
    "K03psp_6-8u:5065": " rūpasaṃjñāyā vivecayati, (PSP_6-8:177)",
    "K03psp_6-8u:5066": " vedanāsaṃjñāyā vivecayati,",
    "K03psp_6-8u:5067": " saṃjñāsaṃjñāyā vivecayati,",
    "K03psp_6-8u:5068": " saṃskārasaṃjñāyā vivecayati,",
    "K03psp_6-8u:5069": " vijñānasaṃjñāyā vivecayati,",
    "K03psp_6-8u:5070": " cakṣuḥsaṃjñāyā vivecayati,",
    "K03psp_6-8u:5071": " śrotrasaṃjñāyā vivecayati,",
    "K03psp_6-8u:5072": " ghrāṇasaṃjñāyā vivecayati,",
    "K03psp_6-8u:5073": " jihvāsaṃjñāyā vivecayati,",
    "K03psp_6-8u:5074": " kāyasaṃjñāyā vivecayati,",
    "K03psp_6-8u:5075": " manaḥsaṃjñāyā vivecayati,",
    "K03psp_6-8u:5076": " cakṣurvijñānasaṃjñāyā vivecayati,",
    "K03psp_6-8u:5077": " cakṣuḥsaṃsparśasaṃjñāyā vivecayati,",
    "K03psp_6-8u:5078": " cakṣuḥsaṃsparśapratyayavedanāsaṃjñāyā vivecayati,",
    "K03psp_6-8u:5079": " evaṃ śrotraghrāṇajihvākāyamanovijñānasaṃjñāyā vivecayati,",
    "K03psp_6-8u:5080": " manaḥsaṃsparśasaṃjñāyā vivecayati,",
    "K03psp_6-8u:5081": " manaḥsaṃsparśapratyayavedanāsaṃjñāyā vivecayati,",
    "K03psp_6-8u:5082": " rūpasaṃjñāyā vivecayati,",
    "K03psp_6-8u:5083": " śabdasaṃjñāyā gandhasaṃjñāyā rasasaṃjñāyāḥ sparśasaṃjñāyā dharmasaṃjñāyā vivecayati,",
    "K03psp_6-8u:5084": " pṛthivīdhātusaṃjñāyā vivecayati,",
    "K03psp_6-8u:5085": " abdhātusaṃjñāyā vivecayati,",
    "K03psp_6-8u:5086": " tejodhātusaṃjñāyā vivecayati,",
    "K03psp_6-8u:5087": " vāyudhātusaṃjñāyā vivecayati,",
    "K03psp_6-8u:5088": " ākāśadhātusaṃjñāyā vivecayati,",
    "K03psp_6-8u:5089": " vijñānadhātusaṃjñāyā vivecayati,",
    "K03psp_6-8u:5090": " skandhasaṃjñāyā vivecayati,",
    "K03psp_6-8u:5091": " dhātusaṃjñāyā vivecayati,",
    "K03psp_6-8u:5092": " āyatanasaṃjñāyā vivecayati,",
    "K03psp_6-8u:5093": " pratītyasamutpādasaṃjñāyā vivecayati,",
    "K03psp_6-8u:5094": " pratītyasamutpannadharmasaṃjñāyā vivecayati,",
    "K03psp_6-8u:5095": " pratītyasamutpādāṅgasaṃjñāyā vivecayati,",
    "K03psp_6-8u:5096": " avidyāsaṃjñāyā vivecayati,",
    "K03psp_6-8u:5097": " saṃskārasaṃjñāyā vijñānasaṃjñāyā nāmarūpasaṃjñāyā ṣaḍāyatanasaṃjñāyāḥ sparśasaṃjñāyā",
    "K03psp_6-8u:5098": " vedanāsaṃjñāyās tṛṣṇāsaṃjñāyā upādānasaṃjñāyā bhavasaṃjñāyā jātisaṃjñāyā jarāmaraṇaśokaparidevaduṣkhadaurmanasyopāyāsasaṃjñāyā vivecayati,",
    "K03psp_6-8u:5099": " saṃskṛtadhātusaṃjñāyā vivecayati,",
    "K03psp_6-8u:5100": " asaṃskṛtadhātusaṃjñāyā vivecayati,",
    "K03psp_6-8u:5101": " asaṃskṛte ca dhātau pratiṣṭhāpayati,",
    "K03psp_6-8u:5102": " sa cāsaṃskṛto dhātuḥ śūnyaḥ.",
    "K03psp_6-8u:5103": " iti saṃskṛtāsaṃskṛtāvyatibhedaparijñānaniveśanakarma",
    "K03psp_6-8u:5104": " atha khalv āyuṣmān subhūtir bhagavantam etad avocat:",
    "K03psp_6-8u:5105": " kena bhagavan na saṃskṛto dhātuḥ śūnyaḥ?",
    "K03psp_6-8u:5106": " evam ukte bhagavān āyuṣmantaṃ subhūtim etad avocat:",
    "K03psp_6-8u:5107": " sattvasaṃjñayā subhūte śūnyo yāvad asaṃskṛtasaṃjñayā,",
    "K03psp_6-8u:5108": " api tu khalu subhūte yan nirmito 'nyan nirmitaṃ nirmiṇoti,",
    "K03psp_6-8u:5109": " kaccit tasya tad vastv asti yan na śūnyatā?",
    "K03psp_6-8u:5110": " subhūtir āha:",
    "K03psp_6-8u:5111": " no bhagavan nirmitasya hi bhagavan na kaccid vastv (PSP_6-8:178)",
    "K03psp_6-8u:5112": " asti yan na śūnyatā,",
    "K03psp_6-8u:5113": " ya ca śūnyatā yaś ca nirmitaḥ,",
    "K03psp_6-8u:5114": " ubhāv etau dharmau,",
    "K03psp_6-8u:5115": " na saṃyuktau na visaṃyuktau dvāv etau śūnyatayā śūnyau,",
    "K03psp_6-8u:5116": " tat kiṃ vinigūhitam iyaṃ śūnyatāyaṃ nirmitaḥ. tat kasya hetoḥ?",
    "K03psp_6-8u:5117": " tathā hi tāv ubhāv api śūnyatāyān nopalabhyate,",
    "K03psp_6-8u:5118": " iyaṃ śūnyatāyaṃ nirmitaḥ.",
    "K03psp_6-8u:5119": " bhagavān āha:",
    "K03psp_6-8u:5120": " nāsti subhūte rūpaṃ vā vedanā vā saṃjñā vā saṃskārā vā vijñānaṃ vā yaś ca nirmito yā ca śūnyatā ubhayam etac chūnyatā.",
    "K03psp_6-8u:5121": " subhūtir āha:",
    "K03psp_6-8u:5122": " yadi bhagavann ime laukikā dharmā nirmitā api nu ime lokottarā dharmā nirmitāḥ?",
    "K03psp_6-8u:5123": " yad uta catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāṇi,",
    "K03psp_6-8u:5124": " pañcabalāni saptabodhyaṅgāni āryāṣṭāṅgo mārgaś catvāry āryasatyāni,",
    "K03psp_6-8u:5125": " śūnyatānimittāpraṇihitāni,",
    "K03psp_6-8u:5126": " adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā",
    "K03psp_6-8u:5127": " pañcābhijñā aṣṭavimokṣā navānupūrvavihārasamāpattayo 'pramāṇadhyānārūpyasamāpattayaḥ",
    "K03psp_6-8u:5128": " sarvasamādhayaḥ sarvadhāraṇīmukhāni daśapāramitā daśabodhisattvabhūmayo daśatathāgatabalāni",
    "K03psp_6-8u:5129": " catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā mahākaruṇā,",
    "K03psp_6-8u:5130": " yac ca teṣāṃ phalaṃ yena te pudgalāḥ prajñāpyante,",
    "K03psp_6-8u:5131": " śraddhānusārī dharmānusāry aṣṭamakaḥ srotaāpannaḥ sakṛdāgāmy anāgāmy arhan pratyekabuddho",
    "K03psp_6-8u:5132": " bodhisattvo mahāsattvaḥ tathāgato 'rhan samyaksaṃbuddho 'pi nu bhagavann ime dharmā nirmitāḥ.",
    "K03psp_6-8u:5133": " bhagavān āha:",
    "K03psp_6-8u:5134": " yatra punaḥ sarvadharmā nirmitās tatra kaścic chrāvakanirmitaḥ,",
    "K03psp_6-8u:5135": " kaścit pratyekabuddhanirmitaḥ,",
    "K03psp_6-8u:5136": " kaścid bodhisattvanirmitaḥ kaścit tathāgatanirmitaḥ,",
    "K03psp_6-8u:5137": " kaścit kleśanirmitaḥ,",
    "K03psp_6-8u:5138": " kaścit karmanirmito 'nena subhūte paryāyeṇa sarvadharmā nirmitakopamā anānākaraṇāḥ.",
    "K03psp_6-8u:5139": " subhūtir āha:",
    "K03psp_6-8u:5140": " yat punar idaṃ bhagavan prahāṇaṃ srotaāpattiphalaṃ vā sakṛdāgāmiphalaṃ vā anāgāmiphalaṃ vā arhattvaṃ vā pratyekabuddhabhūmir vā nirmitā sarvavāsanānusaṃdhiprahāṇam api nirmitam?",
    "K03psp_6-8u:5141": " bhagavān āha:",
    "K03psp_6-8u:5142": " ye kecit subhūte dharmā utpāditā vā nirodhitā vā sarva ete nirmitāḥ.",
    "K03psp_6-8u:5143": " subhūtir āha:",
    "K03psp_6-8u:5144": " katamo bhagavan dharmo yo na nirmitakaḥ?",
    "K03psp_6-8u:5145": " bhagavān āha:",
    "K03psp_6-8u:5146": " yasya notpādo na nirodhaḥ sa dharmo na nimitaḥ.",
    "K03psp_6-8u:5147": " subhūtir āha:",
    "K03psp_6-8u:5148": " sa punaḥ katamo bhagavan?",
    "K03psp_6-8u:5149": " bhagavān āha:",
    "K03psp_6-8u:5150": " asaṃmoṣadharmo na nirmitaḥ.",
    "K03psp_6-8u:5151": " subhūtir āha:",
    "K03psp_6-8u:5152": " yat punar bhagavatoktaṃ śūnyatāyāś ca na calati,",
    "K03psp_6-8u:5153": " na ca dvaye nopalabhyate,",
    "K03psp_6-8u:5154": " na ca kaścid dharmo yo na śūnyas tasmād bhagavan saṃmoṣadharmo nirmitako bhavet.",
    "K03psp_6-8u:5155": " bhagavān āha:",
    "K03psp_6-8u:5156": " evam etat subhūte evam etat,",
    "K03psp_6-8u:5157": " sarvadharmāḥ subhūte svabhāvena śūnyās te na śrāvakaiḥ kṛtā na pratyekabuddhaiḥ kṛtā na bodhisattvair mahāsattvaiḥ kṛtā na tathāgataiḥ kṛtā,",
    "K03psp_6-8u:5158": " yā ca svabhāvaśūnyatā tan nirvāṇam.",
    "K03psp_6-8u:5159": " evam ukte āyuṣmān subhūtir bhagavantam etad avocat:",
    "K03psp_6-8u:5160": " ādikarmiko bhagavan pudgalaḥ katham avavaditavyaḥ?",
    "K03psp_6-8u:5161": " katham anuśāsitavyo yat svabhāvaśūnyatāṃ parijānīyāt?",
    "K03psp_6-8u:5162": " atha khalu bhagavān āyuṣmantaṃ subhūtim etad avocat:",
    "K03psp_6-8u:5163": " kiṃ punaḥ subhūte pūrvaṃ bhāvo 'bhaviṣyat paścād abhāvo bhaviṣyati?",
    "K03psp_6-8u:5164": " nātra subhūte bhāvo nābhāvo na svabhāvo na parabhāvaḥ,",
    "K03psp_6-8u:5165": " kuta eva svabhāvaśūnyatā bhaviṣyati?",
    "K03psp_6-8u:5166": " iti nirvāṇaniveśanakarma",
    "K03psp_6-8u:5167": " ity uktāni karmāṇīty ukto dharmakāyābhisaṃbodhaḥ",
    "K03psp_6-8u:5168": " idam avocad bhagavān āttamanaso maitreyapramukhā bodhisattvā mahāsattvāḥ,",
    "K03psp_6-8u:5169": " āyuṣmāṃś ca subhūtir āyuṣmāṃś ca śāriputra āyuṣmāṃś cānandaḥ,",
    "K03psp_6-8u:5170": " śakraś ca devānām indraḥ sadevamānuṣāsuragandharvaś ca loko bhagavato bhāṣitam abhyanandann iti.",
    "K03psp_6-8u:5171": " āryapañcaviṃśatisāhasrikāyāṃ bhagavatyāni prajñāpāramitāyām abhisamayālaṃkārānusāreṇa saṃśodhitāyāṃ dharmakāyādhikāraḥ śikṣāparivarto nāmāṣṭamaḥ samāpta iti",
    "K03psp_6-8u:5172": " ye dharmā hetuprabhavā hetuṃ teṣāṃ tathāgato hy avadat,",
    "K03psp_6-8u:5173": " teṣāñ ca yo nirodha evaṃvādī mahāśramaṇaḥ.",
    "K03psp_6-8u:5174": " oṃ gate 2 pāragate pārasaṃgate bodhi svāhā."
}