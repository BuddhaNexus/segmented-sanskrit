{
  "GSP33yaissi_u:0": "īśvarasiddhiḥ /",
  "GSP33yaissi_u:1": "siddhāñjananāmakavyākhyopetā /",
  "GSP33yaissi_u:2": "(sū0) tatra kasyacidekasya vaśe viśvaṃ pravartate /",
  "GSP33yaissi_u:3": "iti sādhayituṃ pūrvaṃ pūrvapakṣaṃ pracakṣmahe // 1 //",
  "GSP33yaissi_u:4": "tatra mīmāṃsakāḥ prāhuḥ - nāyaṃ sarvārthadarśanaśaktisampannaḥ puruṣo 'bhyupagamamarhati,",
  "GSP33yaissi_u:5": "atipatitasakalasādhakapramāṇasambhāvanābhūmitvātsphuṭavividhabādhakatvācca / tathāhi - asya papratyakṣamanyadvā sādhakaṃ bhavet ?",
  "GSP33yaissi_u:6": "pratyakṣamapi laukikaṃ yaugikaṃ vā ?",
  "GSP33yaissi_u:7": "(vyākhyā) dhyātvā śrīpaticaraṇau natvā cācāryapādadmayugam /",
  "GSP33yaissi_u:8": "īśvarasiddhervivṛtiṃ kurve lalitāṃ sukhāvabodhārthām // 1 //",
  "GSP33yaissi_u:9": "trayyantasiddha īśo matastu sadyukticintakairaniśam /",
  "GSP33yaissi_u:10": "bhaktyā dhyānābhyāsāt prakaṭaḥ prajñāṃ tanotu me śubhrām // 2 //",
  "GSP33yaissi_u:11_0": "atha khalu tatrabhavān paramācāryaḥ śrīmadbhagavadyāmunamunirātmacintāṃ vidhāyātmasiddhau",
  "GSP33yaissi_u:11_1": "paramātmacintāṃ vidadhadīśvarasiddhāvīśvarasādhakapramāṇavyavasthāpanāyopakramamāṇaḥ",
  "GSP33yaissi_u:11_2": "pratijānīte tatre ti / samastamaṃ cetanācatanātmakaṃ jagat ekasya - sarveśvarasya",
  "GSP33yaissi_u:11_3": "vaśe - icchāyāṃ saṅkalpalakṣaṇāyāṃ pravartateprakarṣeṇa vartate - asaṅkīrṇasvarūpasvabhāvavyavasthamāste,",
  "GSP33yaissi_u:12": "pravartate ca sve sve karmaṇi yathāyathamiti kṛtsnasya sarveśvarasaṅkalpādhīnasvarūpasthitipravṛttikatvaṃ sādhayituṃ - pramāṇato vyavasthāpayituṃ,",
  "GSP33yaissi_u:13": "prathamataḥ pūrvapakṣaṃ varṇayāma iti kārikārthaḥ / atra tatreti prakāntaparāmarśakatacchabdanirdeśādetatpūrvatanaḥ kaścaneśvarasiddhagranthabhāgaḥ syāt ,",
  "GSP33yaissi_u:14": "yo bahoḥ kālātpūrvamevavilupta ityabhyūhyate 1",
  "GSP33yaissi_u:15": "vyavasthitamitasvārthaṃ na tāvadiha laukikam /",
  "GSP33yaissi_u:16": "sādhanaṃ tena sarvārthatajjñānāderasiddhitaḥ // 2 //",
  "GSP33yaissi_u:17_0": "sarvārthadarśanaśaktiśālinamavagamayatā hi deśakālasvabhāvaviprakarṣavyavadhānajuṣaḥ",
  "GSP33yaissi_u:17_1": "sarva evārthāstaddarśanaṃ śaktiśca gocarayitavyāni / na ca vidyamānendriyasannikarṣayogyakatipayaviṣayanipatavṛtterlaukikapratyakṣasya",
  "GSP33yaissi_u:17_2": "niravadhirayaṃ mahimā saṃbhāvanābhūmiriti kathamiva tadiha sādhanamiti manyemahi /",
  "GSP33yaissi_u:18_0": "'nāyam' iti / sarvārthasākṣātkakārasarvakāryopajananaśakti sampannaścetanaviśeṣa",
  "GSP33yaissi_u:18_1": "īśvaraśabditaḥ sādhakābhāvādbādhakabalācca nāṅgīkartuṃ yogya ityarthaḥ / ' atipatite",
  "GSP33yaissi_u:18_2": "' ti / atipatitā - apakrāntā sakalasādhakapramāṇasambhāvanā yasyāḥ evambhūtā bhūmirviṣayaḥ,",
  "GSP33yaissi_u:19_0": "tattvāt - vyapetasakalasādhakapramāṇasambhāvanātmakaviṣayatvādityarthaḥ / atra iti",
  "GSP33yaissi_u:19_1": "'atipatitasakalasādhakapramāṇasaṃbhāvanābhūmitvatvā' diti 'atipatitasakala sādhakapramāṇasaṃbhāvanābhūmitvatvā'diti",
  "GSP33yaissi_u:19_2": "vā pāṭhaḥ sambhāvyate / 'sphuṭe' ti / sphuṭāni - prasiddhāni vividhāni bādhakāni",
  "GSP33yaissi_u:19_3": "yasyaivambhūtatvāccetyarthaḥ / upakṣiptayorīśvare sādhakābhāvabādhakabhāvayoḥ sādhakābhāvaṃ",
  "GSP33yaissi_u:19_4": "tāvadādau samarthayitumupakramate 'tathāhi'tyādinā / anyat - anumānādi /",
  "GSP33yaissi_u:20": "laukikasyendriyārthasannikarṣajasya pratyakṣasyeśvarāsādhakatāmupapādayati 'vyavasthite'ti / hetugarbhamidaṃ viśeṣaṇam / laukikapratyakṣasya viṣayā yataḥ parimitā vyavasthitāśca,",
  "GSP33yaissi_u:21_0": "ata ityarthaḥ / iha - īśvare viṣaye / sādhanaṃsādhakam / pramāṇamiti yāvat / tena",
  "GSP33yaissi_u:21_1": "- laukikapratyakṣeṇa / asiddhitaḥ -aprakāśataḥ / ayaṃ bhāvaḥ - cākṣuṣasya tāvat pratyakṣasya",
  "GSP33yaissi_u:21_2": "rūparūpirūpaikārthasamavetasaṅkhyādaya eva viṣayāḥ,",
  "GSP33yaissi_u:22_0": "na tu rasādaya iti parimitatā / udbhūtānabhibhūtameva rūpaṃ mahattvaikādhikaraṇaṃ",
  "GSP33yaissi_u:22_1": "grāhyaṃ na tu paramāṇvādigatamiti tatrāpi vyavasthitatā / evaṃ rāsanādiṣvapi bodhyam /",
  "GSP33yaissi_u:22_2": "evaṃbhūtasya caindriyikapratyakṣasya sarvārthāderaprakāśakatvānneśvare pramāṇatvaṃ",
  "GSP33yaissi_u:22_3": "sambhavati / sarvārthadarśanakaraṇasāmarthyaviśiṣṭo hyabhimataḥ saḥ / sarvārthasya",
  "GSP33yaissi_u:22_4": "tadgrahaṇasya tacchakteśca grahaṇamantarā ca na tasya grahaṇaṃ ghaṭate / sarvārtheṣvayogyānāmapi",
  "GSP33yaissi_u:22_5": "praviṣṭatvācchakteścātīndriyatvāt ,",
  "GSP33yaissi_u:23": "jñānasya bahirindriyāgrāhyatvādvāhyārthānāṃ ca kevalena manasāgrahānnendriyeṇa kenāpi sarvārthādergrahaṇam / tadgrahaṇamantarā ca na viśiṣṭeśvaragrahaṇam /",
  "GSP33yaissi_u:24": "'nāgṛhītaviśeṣaṇe' ti nyāyāt / tadaindriyikalaukikapratyakṣaṃ neśvare pramāṇaṃ bhavitumarhatīti // 2 //",
  "GSP33yaissi_u:25": "nāpi yogipratyakṣamasya sādhakam ; yataḥ -",
  "GSP33yaissi_u:26": "pratyakṣatve tadapyevaṃ vidyamānaikagocaram /",
  "GSP33yaissi_u:27": "bhūtādigocaraṃ naiva pratyakṣaṃ pratibhādivat // 3 //",
  "GSP33yaissi_u:28": "tat khalu yogivijñānamaindriyikaṃ na vā ?",
  "GSP33yaissi_u:29": "aindriyikamapi bahirindriyasambhavamāntarakaraṇajanitaṃ vā ?",
  "GSP33yaissi_u:30_0": "bahirindriyāṇi tāvatsamadhigatanijaviṣayasannikarṣasahakārīṇi tadgocarajñānajananānīti",
  "GSP33yaissi_u:30_1": "jagati viditam / ato na rasanādibhirajātātivṛttavyavahitādi sakalaviṣayavedanaprasaṅgaḥ /",
  "GSP33yaissi_u:30_2": "na cāvidyamānairajātādibhiḥ saṃbhavati sannikarṣaḥ ;",
  "GSP33yaissi_u:31": "tasya dvyāśrayatvādāśrayābhāve tadasambhavāt / ato 'pekṣitor'thasannikarṣaḥ / sahakārivirahe kathamindriyāṇyatītādiviṣayasākṣātkārāya kalperan?",
  "GSP33yaissi_u:32": "/ bhavati ca - yat yatsahakāri yatkāryajananam ,",
  "GSP33yaissi_u:33": "tattadabhāve na tajjanayati ;",
  "GSP33yaissi_u:34_0": "yathā kṣitisalilasahakāri aṅkarakāryajananabījaṃ kṣityādyabhāve 'ṅkaram / arthasannikarṣasahakārīṇi",
  "GSP33yaissi_u:34_1": "bahirindriyāṇi jñānajananānīti tānyapi nātīte 'nāgate vār'the jñānaṃ janayantīti",
  "GSP33yaissi_u:34_2": "na tadupajanitaṃ pratyakṣaṃ yathoktaviṣayaniyamamatikrāmati / nāpyāntarakaraṇasambhavam ,",
  "GSP33yaissi_u:35_0": "āntaragocara eva sukhādau svāntasvātatryāt / bāhyaviṣayamitiṣu ca manaso niraṅkuśakaraṇatāṅgīkāre",
  "GSP33yaissi_u:35_1": "hi kṛtaṃ cakṣurādibhiḥ / ataśca na kaścidandho badhiro vā bhavet / bhavati cātra",
  "GSP33yaissi_u:35_2": "- vimatipadaṃ mano bahirindriyanirapekṣaṃ na bāhyapratyakṣagocare pravartate,",
  "GSP33yaissi_u:36": "tatra tattantravṛttitvāt / yadyatra yattantravṛtti na tattannirapekṣaṃ tatra pravartate,",
  "GSP33yaissi_u:37_0": "yathā'lokāpekṣapravṛtti cakṣuḥ svagocare 'ndhatamasa iti / na ca siddhauṣadhamatpratapaḥsamādhimahimasamāsāditātiśayānīndriyāṇi",
  "GSP33yaissi_u:37_1": "kadācidapajahati samādhigataviṣayaniyamamiti sambhavati ;",
  "GSP33yaissi_u:38": "sāṃsiddhikasāmarthyāvirbhāvaikaphalatvātteṣām ,",
  "GSP33yaissi_u:39_0": "sāmarthyasya ca pratiniyamāt / na khalu suprayuktabheṣajaśatavihitasaṃskāramapi śrotraṃ",
  "GSP33yaissi_u:39_1": "rūparasavibhāgāvagamāya kalpate / bhavati ca - vivādādhyāsitabāhyabhyantarakaraṇapāṭavātiśayo 'nullaṅghitasīmā,",
  "GSP33yaissi_u:40": "aindriyikaprakarṣatvāt ,",
  "GSP33yaissi_u:41": "dṛśyamānatatprakarṣavat ityaindriyikaṃ jñānaṃ nātītādi gocarayati /",
  "GSP33yaissi_u:42_0": "bhāvanāprakarṣaparyantajanmanastu satyapi viśadanirbhāsatve prācyānu bhavagocarādanadhikamadhikaṃ",
  "GSP33yaissi_u:42_1": "vādhyavasyataḥ smṛtivibhramastrotasoranya tarāvartaparivartinaḥ kutaḥ prāmāṇyakūlapratilambhaḥ ?",
  "GSP33yaissi_u:43": "kutastarāṃ ca pratyakṣatayottambhanam ?",
  "GSP33yaissi_u:44": "/ pratyakṣasya vā sataḥ kathamiva viditaviṣayaniyamavyatikramaḥ ?",
  "GSP33yaissi_u:45": "atikrāmato vā kutaḥ pratkṣatvamiti na viśvānubhavaiśvaryaśālini pratyakṣaṃ pramāṇam /",
  "GSP33yaissi_u:46": "(itīśvare pratyakṣapramāṇanirasanam)",
  "GSP33yaissi_u:47": "nāpi pramāṇāntaram / tatsvalvanumānamāgamo vā ?",
  "GSP33yaissi_u:48": "anumānamapi viśeṣatodṛṣṭaṃ sāmānyatodṛṣṭaṃ vā ?",
  "GSP33yaissi_u:49_0": "tatra sakalapadavīdavīyasi bhagavati na tāvatsvalakṣaṇasākṣātkārapūrvakāvinābhāvāvadhāraṇādhīnodayatvādidamanumānamudatumalam /",
  "GSP33yaissi_u:49_1": "na hyanavagatacarahutabhujastadavinābhāvitayā dhūmamanusandhātumīśate / naca sarvārthanirmāṇasākṣātkārapaṭīyasi",
  "GSP33yaissi_u:49_2": "liṅgaṃ sāmānyatodṛṣṭamapi kiñcana labhyate /",
  "GSP33yaissi_u:50": "(itīśvare 'numānasya prāmāṇyāsambhavopakṣepaḥ)",
  "GSP33yaissi_u:51": "'vyavasthite'tyādīkārikārthaṃ svayameva vivṛṇoti 'sarvārthe'ti /",
  "GSP33yaissi_u:52_0": "avagamayatā - gṛhṇatā / avagamayanta iti pūrvamudritapāṭho 'śuddhaḥ / deśaviprakarṣo",
  "GSP33yaissi_u:52_1": "dūradeśasthatvam / kālaviprakarṣo 'tītatvamanāgatatvaṃ ca / svabhāvaviprakarṣo 'yogyatvamatīndriyatvarūpam /",
  "GSP33yaissi_u:52_2": "yogyānāmapi kuḍyādivyavahitānāṃ cakṣurādināgrahaṇaṃ dṛṣṭam / sarvārtheṣvevambhūtā",
  "GSP33yaissi_u:52_3": "api padārthāḥ praviṣṭā iti bhāvaḥ / evakāro 'pyarthe / gocarayitavyāni - viṣayīkaraṇīyāni /",
  "GSP33yaissi_u:52_4": "'napuṃsakamanapuṃsakene'ti klībaikaśeṣanirdeśo 'yam / ' na ce ' ti / vidyamānetyanena",
  "GSP33yaissi_u:52_5": "kālaviprakṛṣṭasya vyavacchedaḥ / indriyasannikarṣayogyetyanena vyavahitasya deśaviprakṛṣṭasya",
  "GSP33yaissi_u:52_6": "ca / katipayetyanenātīndriyasya / katipayaviṣayaniyatavṛtteḥ - niruktavidhakakatipayapadārthamātragrahaṇānuguṇavyāpāravataḥ /",
  "GSP33yaissi_u:52_7": "niravadhirmahimā apakarṣāsamānādhikaraṇotkarṣaḥ / sa ca jñānasya sarvārthagocaratvarūpaḥ /",
  "GSP33yaissi_u:52_8": "tat - laukikapratyakṣam / iha - sarvadarśitvādiviśiṣṭa īśvare / sādhanaṃ - pramāṇam / śiṣṭaṃ spaṣṭam /",
  "GSP33yaissi_u:53": "yogipratyakṣasyāpīśvarāsādhakatvaṃ sādhayati 'pratyakṣatva' iti / pratyakṣatvavyāpakatvādvartamānārthagrāhakatvasya yogijñānamapi pratyakṣaṃ cedvartamānaikagrāhi",
  "GSP33yaissi_u:54_0": "bhavediti na tasya sarvārthagrāhakatvam / atītādilaviṣayatve vā na tatpratyakṣaṃ",
  "GSP33yaissi_u:54_1": "bhavet / kintu pratibhādijñānavadupanītabhānaviśeṣarūpameva saṃśayādisahamiti na",
  "GSP33yaissi_u:54_2": "pramāṇatāmanubhavitumalamīśvara ityarthaḥ //3 //",
  "GSP33yaissi_u:55": "nanvekacetanādhīnaṃ vivādādhyāsitaṃ jagat /",
  "GSP33yaissi_u:56": "acetanenārabdhatvādarogasvaśarīravat // 4 //",
  "GSP33yaissi_u:57": "tathā sarvārthanirmāṇasākṣātkaraṇakauśalam /",
  "GSP33yaissi_u:58": "kāryatvādeva jagatastatkarturanumīyatām // 5 //",
  "GSP33yaissi_u:59": "sarvaṃ hi kāryamupādānopakaraṇasampradānaprayojanasaṃvedicetanaracitamavagataṃ ghaṭamaṇikakagṛhādi / kāryaṃ ca vimatipadamavanigirimahārṇavādīti tadapi",
  "GSP33yaissi_u:60": "tathāvidhabuddhimaddhetukamadhyavasīyate / na ca kāryatvamasiddhamiti vācyam ,",
  "GSP33yaissi_u:61_0": "avayavasanniveśādibhirhetubhistatsiddheḥ / iha cāntyāvayavibhyaḥ prabhṛti ādvyaṇukakamakhilamavayavikramanihīyamānanānāvayavavyatiṣaṅgaviśeṣajanitamavagatam",
  "GSP33yaissi_u:61_1": "ityantata upādānaṃ caturvidhāḥ paramāṇavaḥ prapañcasya / teṣāmādiparispandaśca tadamuguṇādṛṣṭaviśiṣṭatattatkṣetrajñasaṃyogāsamavāyikāraṇakaka",
  "GSP33yaissi_u:61_2": "iti upakaraṇamapi samastabhetrajñavartīni dharmādharmalakṣaṇānyadṛṣṭāni / prayojanaṃ",
  "GSP33yaissi_u:61_3": "punastadabhinirvartitavicitrārthakriyākāraścetanopakāraprakārabhedo 'payantaḥ / tadupabhujasta",
  "GSP33yaissi_u:61_4": "eva kṣetrajñāḥ samprdānam / na cāmī svasamavāyināvapi dharmādharmāvalamavalokayitumiti",
  "GSP33yaissi_u:61_5": "tadatirekī nikhilabhuvananirmāṇa nipuṇo 'dhikaraṇasiddhāntasamadhigataniratiśayasahajasakalaviṣayasaṃvideśvaryaśakyatyatiśayaḥ",
  "GSP33yaissi_u:61_6": "puruṣadhaureyakaḥ kimiti na sāmānyatodṛṣṭaliṅgādanumīyate ?",
  "GSP33yaissi_u:62": "(itīśvare sāmānyatodṛṣṭānumānasya pramāṇatāpratipādanam)",
  "GSP33yaissi_u:63": "tadidamaviditānumānavṛttasya svamatiracitataralatarkollasitamiti parihasanti mīmāsaṃkāḥ / tathāhi - kimidamekacetanādhīnatvaṃ nāmābhipretaṃ tanubhūvanādeḥ ?",
  "GSP33yaissi_u:64": "tadāyattatvamiti cet ;",
  "GSP33yaissi_u:65": "ślokārthameva prapañcayati 'ta' dityādinā / 'samadhigate'tyādi bahuvrīhivṛttam / yaiḥ svayogyārthasannikarṣarūpasahakārikāraṇamadhigatam ,",
  "GSP33yaissi_u:66": "evaṃbhūtāni cakṣurādīni",
  "GSP33yaissi_u:67": "svaviṣayapratyakṣajñānajanakānīti loke prasiddhamityarthaḥ / 'ata' iti / yator'thasannikarṣasya sahakāritvaṃ prasiddhamanvayavyatirekābhyām ,",
  "GSP33yaissi_u:68_0": "ata ityarthaḥ / 'rasanādibhi'riti / 'nayanādibhi'riti pāṭhaḥ syādvā / ajātātivṛttau",
  "GSP33yaissi_u:68_1": "- āgāmyatītau / indriyeṇātītānāgatayoragrahaṇe prayojakaṃ sannikarṣābhāvamupapādayati",
  "GSP33yaissi_u:68_2": "'na ce' ti / rajatādibhiriti mudritapāṭhastu na susaṅgataḥ / tasya - sannikarṣasya saṃyogalakṣaṇasya,",
  "GSP33yaissi_u:69": "dvyāśrayatvāt - ubhayasamavāyikatvāt ,",
  "GSP33yaissi_u:70": "āśrayābhāve - anyatarāśrayavirahe,",
  "GSP33yaissi_u:71_0": "tadasambhavāt - sannikarṣotpattyayogāt / 'ataḥ' iti sahakāritvādityarthaḥ / indriyeṇātītādigrahaṇāsambhavamupapādayati",
  "GSP33yaissi_u:71_1": "sahakārīti / kāraṇābhāvātkāryābhāva iti bhāvaḥ / amumarthaṃ prayogārūḍhaṃ prapañcayati",
  "GSP33yaissi_u:71_2": "bhavati ceti / yadityādyudāharaṇavākyam / yatsahakāri yasya tadyatsahakārīti bahuvrīhivṛttam /",
  "GSP33yaissi_u:71_3": "yādṛksahakāriviśiṣṭamityarthaḥ / evamagre 'pi bodhyam / jananam - janakam / arthasannikarṣe",
  "GSP33yaissi_u:71_4": "tyādyupanayaḥ / tānyapīti nigamanam / indriyāṇi nātītādigrāhīṇi,",
  "GSP33yaissi_u:72": "tadasannikṛṣṭatvāditi pratijñāhetū cānusandheyau / evaṃ yogipratyakṣasyabahirindriyajatve na sarvārthagocaratvamityuktam / ataśceśvare tasya sādhanatvāyogaḥ phalitaḥ /",
  "GSP33yaissi_u:73_0": "atha tasya manomātrajanyatve 'pi na tatpramāṇatvaṃ sarvārthadyagrāhakatvādevetyāha",
  "GSP33yaissi_u:73_1": "' nāpyāntare' ti / ' āntaragocara' iti / karmadhārayo 'yam / abāhyaviṣaye sukhādāveva",
  "GSP33yaissi_u:73_2": "manaso bahirindrayamadvāhīkṛtya pratyakṣajanakatvādityarthaḥ / manasaḥ sākṣādeva",
  "GSP33yaissi_u:73_3": "bāhyārthagrāhakatve doṣamāha ' niraṅkuśe' ti / niraṅkuśatvamatra bahirindriyanirapekṣatvam /",
  "GSP33yaissi_u:73_4": "evaṃ manasi hetumupapādya sādhyaṃ prayogamukhataḥ sādhayati ' bhavatī ' ti / prayoga",
  "GSP33yaissi_u:73_5": "iti śeṣaḥ / na pravartatena grahaṇānuguṇapravṛttimat / tattantravṛttitvāt - bāhyārtheṣu",
  "GSP33yaissi_u:73_6": "bahirindriyasahakāradvārakagrahaṇavyāpṛtimattvāt / tantraṃ - prayojakaṃ,",
  "GSP33yaissi_u:74": "sahakāri vā / tattantraṃ yasyāḥ,",
  "GSP33yaissi_u:75": "evambhūtā vṛttiryasya tattattantravṛtti,",
  "GSP33yaissi_u:76": "tasya bhāvastattvaṃ tasmāditi ca",
  "GSP33yaissi_u:77": "vyutpattiḥ / udāharaṇaṃ ' yadyatre ' ti / yadyatra kārye yatsahakārisamavadhānādhīnajananavyāpāravat tattadasamavadhāne na tatkāryajanakatāvat ,",
  "GSP33yaissi_u:78_0": "yathā'lokasahakārikaṃ jakṣurnālokābhāve svārthaghaṭādicākṣuṣajanakamityarthaḥ / śaṅkate",
  "GSP33yaissi_u:78_1": "' na ce ' ti / ājanmasiddherapi prāktanatapaḥ phalatvātpṛthaganuktiratra / siddhauṣadhādisādhyaścendriyāṇāṃ",
  "GSP33yaissi_u:78_2": "pāṭavātiśayaḥ sūkṣmaviprakṛṣṭādigrahaṇasāmarthyalakṣaṇaḥ /",
  "GSP33yaissi_u:79_0": "samadhigataviṣayaniyamam - autsargikaṃ vartamānayogyasannikṛṣṭārthamātragrāhakatvarūpaniyamam /",
  "GSP33yaissi_u:79_1": "apajahati - parityajanti / pariharati ' sāṃsiddhike ' ti / karmapratibaddhasaṅkucitapravṛttisvābhāvikakaraṇaśaktivikāsakatvameva",
  "GSP33yaissi_u:79_2": "siddhauṣa dhādīnām ,",
  "GSP33yaissi_u:80": "natvapūrvaśaktyādhāyakatvamityarthaḥ / nanvastvevam / tāvatā yogicakṣurādinā sarvārthāgrahaṇasya kimāyātam ?",
  "GSP33yaissi_u:81": "atrāha ' śakteśce ' ti / cakṣuṣo hi svābhāvikaṃ sāmarthyaṃ rūparūpyādigrahaṇa eva,",
  "GSP33yaissi_u:82_0": "na tu yogādināpi rasādigrahaṇe sāmarthyaṃ tasya saṃbhavatītyarthaḥ / tathāca pāṭavātiśayāddhavīyo",
  "GSP33yaissi_u:82_1": "'pi sūkṣmatamaṃ rūpaṃ gṛhṇātu nāma yogicakṣuḥ / naitāvatātītādeḥ rasādervā tadgrāhakaṃ",
  "GSP33yaissi_u:82_2": "bhavediti bhāvaḥ / atra ca nyāyamāha ' bhavatī' ti / anullaṅghitasīmā - anatikrāntasvamaryādaḥ /",
  "GSP33yaissi_u:82_3": "maryādā ca cakṣuṣo rūpādiṣu caturṣu rūpasyaiva grāhakatvamiti / evaṃ rasanādāvapi",
  "GSP33yaissi_u:82_4": "anusandheyam / ' dṛśyamāne ' ti / ayogināmapi cākṣuṣatejomāndyaprakarṣābhyāṃ rūpādigrahaṇatāratamyaṃ",
  "GSP33yaissi_u:82_5": "hi dṛṣṭam / evameva yogicakṣustejaḥprakarṣo 'pi tato 'pyadhikagocaro 'natikrāntamaryāda",
  "GSP33yaissi_u:82_6": "eva sidhyedityāśayaḥ / evamaindriyikatve yogijñānasya sarvārthādyagrāhakatvamupapādyānaindriyikatve",
  "GSP33yaissi_u:82_7": "'pi tasya yathātvamata eveśvare pramāṇatvāsaṃbhavaṃ copapādayati ' bhāvane ' ti /",
  "GSP33yaissi_u:82_8": "bhāvanāprakarṣaprayante janma yasyeti bahuvrīhiḥ / viśadanirbhāsatve - viśadaprakāśakatve",
  "GSP33yaissi_u:82_9": "- laukikaviṣayatānirūpakatve / prācyānubhavagocarāt - pūrvānubhavaviṣayāt / adhyavasyataḥ",
  "GSP33yaissi_u:82_10": "- prakāśayataḥ / pūrvānubhūtādanadhikaviṣayatve smṛtitvam / adhikaviṣayatve tu bhramatvam ,",
  "GSP33yaissi_u:83_0": "kāminībhāvayituḥ kāminaḥ purovartitvenāsatyāḥ kāminyāḥ pratimānasyevetyarthaḥ / samuditāśayastvayam",
  "GSP33yaissi_u:83_1": "- anubhūtasya paunaḥpunyena smṛtyabhyāsena saṃskārapracayaḥ saṃpadyate / tatparyante",
  "GSP33yaissi_u:83_2": "smṛtyabhyāse sati jāyamānā smṛtirevapratyakṣavadviśadaviṣayāvabhāsā bhavatīti pratyakṣasamānākāraṃ",
  "GSP33yaissi_u:83_3": "smaraṇameva cedyogipratyakṣaṃ vivakṣitam ,",
  "GSP33yaissi_u:84_0": "tarhi tasya pūrvānubhūtārthamātragocaratvānneśvaragocaratvam / sarvārthagrahaṇādisamarthasyeśvarasya",
  "GSP33yaissi_u:84_1": "pramāṇābhāvena prāgananubhūtatvāt / smṛtitve ca yathārthānubhavatvalakṣaṇamajñātārthajñāpakatvalakṣaṇaṃ",
  "GSP33yaissi_u:84_2": "vā prāmāṇyaṃ tannārhatyeva / ata eva pramāṇaviśeṣapratyakṣarūpatvaṃ tasya na tarāṃ",
  "GSP33yaissi_u:85": "ghaṭata iti / ' pratyakṣatve ' iti",
  "GSP33yaissi_u:86_0": "ślokārthopasaṃhāraḥ ' pratyakṣasya ve ' ti / viditatvaṃ - prasiddhatvam / ' na viśve",
  "GSP33yaissi_u:86_1": "' ti / sarvasākṣātkartari sarvakartari sarvaniyantari ceśvare 'smadādīnāṃ yogināṃ",
  "GSP33yaissi_u:86_2": "vendriyarūpaṃ pratyakṣaṃ na pramāṇaṃ - na pramitijanakamityarthaḥ / nanu kevalasya",
  "GSP33yaissi_u:86_3": "bahirasvātantrye 'pi yogajaprakṛṣṭādṛṣṭasahakṛtasya tasya bāhyeṣvatīndriyeṣu traikālikeṣu",
  "GSP33yaissi_u:86_4": "cārtheṣu pravṛttiḥ saṃbhavennāma / tat prakṛṣṭādṛṣṭasahakṛtamanojanyameva pratyakṣaṃ",
  "GSP33yaissi_u:86_5": "yogināṃ syādīśvare pramāṇam / pratyakṣasya vartamānamātragrāhitvamiti vyavasthā cāyogipratyakṣaikagocareti cet ;",
  "GSP33yaissi_u:87_0": "atra brūmaḥ - prakṛṣṭādṛṣṭaviśeṣasahakārādapi prāmāṇikasarvārthagrahaṇameva bhavennāma /",
  "GSP33yaissi_u:87_1": "sarveśvare caikasmin na pramāṇaṃ kiñcit / ato na tatsiddhiryogajapratyakṣeṇāpīti",
  "GSP33yaissi_u:87_2": "hārdamākṣeptuḥ / etena paramātmadhyānajanitameva paramātmaviṣayamānasapratyatraṃ",
  "GSP33yaissi_u:87_3": "pramāṇaṃ tasminnityapi nirastam / paramātmano dhyānaṃ hi tajjñānamantarā na saṃbhavati /",
  "GSP33yaissi_u:87_4": "taccāntato gatvā śāstrajanitameveti vaktavyam / śāstrasya ca kāryaparasya na tatra",
  "GSP33yaissi_u:87_5": "tātparyam / śrutipauruṣeyatvanaye punaranyonyasaṃśrayaḥ spaṣṭa eva īśvarasiddhau",
  "GSP33yaissi_u:87_6": "taduktatvācchāstraprāmāṇyasiddhiḥ,",
  "GSP33yaissi_u:88_0": "tatsiddhau ceśvarasiddhiriti / anumānaṃ ca na pramāṇaṃ tatretyanantarameva vakṣyate /",
  "GSP33yaissi_u:88_1": "tathā ceśvarapramiterevābhāvāttanmūlataddhyānādyasiddhireveti / evaṃ laukikayaugikabhedena",
  "GSP33yaissi_u:88_2": "dvividhasya pratyakṣasyeśvare na pramāṇatvamityuktam /",
  "GSP33yaissi_u:89": "kimasya tasminnāyattaṃ kiṃ nu janmāthavā sthitiḥ /",
  "GSP33yaissi_u:90": "pravṛttirvā'dyayostāvat sādhyahīnaṃ nidarśanam // 6 //",
  "GSP33yaissi_u:91": "na khalu śarīramekacetanādhīnotpattisthiti / ye hi yaddehādhīnasukhaduḥkhopabhogabhāginaḥ,",
  "GSP33yaissi_u:92_0": "bhavati hi taducitādṛṣṭaśālināṃ sarveṣāmeva teṣāṃ taddehina iva tadutpattisthitinimittatvam /",
  "GSP33yaissi_u:92_1": "api ca śarīrāvayavinaḥ svāvayavasamavāyalakṣaṇā sthitiravayavavyatiṣaṅgaviśeṣādṛte",
  "GSP33yaissi_u:92_2": "na cetayitāraṃ paramapekṣate / yā punastadapekṣiṇī prāṇanalakṣaṇā sthitiḥ,",
  "GSP33yaissi_u:93": "na sā pakṣīkṛte kṣityādau sambhavatīti sthitimapi naikarūpāṃ pakṣasapakṣānuyāyinīmudīkṣāmahe /",
  "GSP33yaissi_u:94": "ekacetanādhīnapravṛttitve tu prabalabahujanasarabhasaprayatnapracālyairupalataru rathādibhirvyabhicāraḥ / ārabdhatvādeva caitatsādhyasiddhāvadhikamidamupādāna viśeṣavacanam/",
  "GSP33yaissi_u:95": "anenānumānenābhimateśvarākāraviśeṣasiddhiprakāraṃ viśadayati 'sarvam' iti / upādānaṃ-samavāyikāraṇam / upakaraṇaṃ-sahakārarikāraṇam / saṃpradānaṃ-kāryaṃ yadbhogārthaṃ sṛṣṭaṃ,",
  "GSP33yaissi_u:96_0": "sa upabhoktā / prayojanaṃ-kriyamāṇavastusādhyaṃ phalam / upādānādīnāṃ saṃvedī-sākṣātkartā",
  "GSP33yaissi_u:96_1": "yaścetanaḥ tena nimittahetunā kriyamāṇaṃ dṛṣṭaṃ ghaṭādikāryamityarthaḥ / maṇiko-mahāghaṭaḥ /",
  "GSP33yaissi_u:96_2": "etadvākyena kāryatvasya sakartṛkatvavyāpyatvaṃ pratipāditaṃ bhavati / upādānādigocarāparokṣajñāna",
  "GSP33yaissi_u:96_3": "cikīrṣākṛtimattvaṃ kartṛtvamatra vivakṣitam / upanayanimane 'kāryaṃ ce'ti / vimatipadaṃ",
  "GSP33yaissi_u:96_4": "sakartṛkatvākartṛkatvavipratipattiviṣayībhūtam / anena sandigdhasādhyakatvalakṣaṇaṃ",
  "GSP33yaissi_u:96_5": "pakṣatvamavanyāderupapannamiti sūcitam / svarūpāsiddhimāśaṅkya pariharati 'na ce'",
  "GSP33yaissi_u:96_6": "ti / pakṣe mahyādāviti śeṣaḥ / ākṛtimattvādibhiḥ kṣityādeḥ kāryatvasiddhiriti bhāvaḥ /",
  "GSP33yaissi_u:96_7": "pakṣadharmatābalātkartṛviśeṣasiddhiriti pratipādanārthaṃ kāryasāmānyopādānādi nirdhārayati",
  "GSP33yaissi_u:96_8": "'ihe' ti / avayavatvāsamānādhikaraṇāvayavitvāmantyāvayavitvam / antyāvayavita ārabhyādyāvayavidvyaṇukamabhivyāpya",
  "GSP33yaissi_u:96_9": "sarvamavayavikāryadravyajāta mavayavasaṃyogaviśeṣajanitaṃ prasiddhamityarthaḥ / uttarottarāpekṣayā",
  "GSP33yaissi_u:96_10": "pūrvapūrvakārye 'vayavālpatvaṃ 'kramanihīyamāne'-tyucyate / avayavasaṃśleṣaviśeṣajanitatvaṃ",
  "GSP33yaissi_u:96_11": "ca kvacitpratyakṣādanumānāccakvacit siddhamiti bhāvaḥ / antyepādanatvam avayavitvāsamānādhikaraṇāvayavatvam /",
  "GSP33yaissi_u:96_12": "caturvidhāḥ paramāṇavaḥ pṛthivījalajvalanapavanaparamāṇavaḥ / prapañcasya-kāryadravyaprapañcasya /",
  "GSP33yaissi_u:96_13": "'teṣā' miti / paramāṇūnāmādiparispandaḥsargādyakālīnārambhakasaṃyogajanakakriyālakṣaṇaḥ",
  "GSP33yaissi_u:96_14": "adṛṣṭa vadātmasaṃyogarūpāsamavāyihetuja ityadṛṣṭānāmupakaraṇatvamityarthaḥ / ādyaparispandasyādṛṣṭahetukatvaṃ",
  "GSP33yaissi_u:96_15": "ca kaṇādamuninā sūtritam 'agrerūrdhvajvalanaṃ vāyostiryakpavanamaṇūnāṃ manasaścādyaṃ",
  "GSP33yaissi_u:96_16": "karmādṛṣṭakāritam' iti / 'prayojana'miti / sṛṣṭiprayojanamanavadhirjīvopakāra prakārabhedaḥ",
  "GSP33yaissi_u:96_17": "sṛjyapadārthanirvāhyanānāvidhārthakriyārūpaḥ nānāvidhabhoganiṣpādana lakṣaṇo 'saṅkhyāta",
  "GSP33yaissi_u:96_18": "ityarthaḥ / sampradānaṃ ca sākṣātparamparayā vā kāryapadārthaniṣpāditaṃ",
  "GSP33yaissi_u:97_0": "bhogamanubhavanto jīvarāśaya ityāha 'tadupabhuja' iti / evaṃ sarvavidhaparamāṇusarvajīvādṛṣṭasarvajīvopakāraprakārarūpanikhila",
  "GSP33yaissi_u:97_1": "jagadupādānopakaraṇa- prayojanasākṣātkartṛtvādi jīveṣi na sa bhavatīti kaimutikanyāyena",
  "GSP33yaissi_u:97_2": "sādhayituṃ svīyādṛṣṭāsākṣātkartṛtvamapi na teṣvityāha 'na cāmī' iti / tadatirekī-jīvavilakṣaṇaḥ /",
  "GSP33yaissi_u:98": "'yatsiddhāvanyaprakaraṇasiddhiḥ so 'dhikaraṇasiddhāntaḥ 'iti nyāyasūtram / yatsiddhimantarā prakṛtor'thoṃ na sidhyati,",
  "GSP33yaissi_u:99_0": "tathābhūtaḥ prakṛtārthasiddhernāntarīyakatayā sidhyannartho 'dhikaraṇasiddhāntasiddha",
  "GSP33yaissi_u:99_1": "ityarthaḥ / tathācanikhilārthasākṣātkāritvādyantarā kartṛḥ kṣityādeḥ sakartṛkatvarūpaḥ",
  "GSP33yaissi_u:99_2": "prakṛtārtho na sidhyatīti viśiṣṭakartṛlābho 'dhikaraṇasiddhāntanayeneti phalitam /",
  "GSP33yaissi_u:100": "tārkikābhimatamīśvarānumānaprakāramimaṃ nirasyanti mīmāṃsakāḥ 'tadida' mityādinā / dṛṣṭājātīyasyaiva sādhakamanumānaṃ,",
  "GSP33yaissi_u:101_0": "na tvatīndriyārthasyetyanumānavṛttamajānataḥ svabuddhyatprekṣitāvyavasthitatarkābhāsa",
  "GSP33yaissi_u:101_1": "mūlamidaṃvilakṣaṇapuruṣasādhanamityarthaḥ / tarkasvabhāvānabhijñasya tārkikatvavyapadeśaḥsuśobhana",
  "GSP33yaissi_u:101_2": "iti copahāso garbhitaḥ / paroktasya tarkasyābhāsatvamupapādayitumupakramate 'tathāhī'",
  "GSP33yaissi_u:101_3": "ti / 'kimidam' iti / tanumuvanādeḥ-piṇḍabrahmāṇḍādeḥ / piṇḍo dehaḥ / tathāca purāṇaratne",
  "GSP33yaissi_u:101_4": "'piṇḍaḥ pṛthagyataḥ puṃsaḥ śiraḥpāṇyādilakṣaṇaḥ'iti / pakṣasapakṣayoriti vār'thaḥ /",
  "GSP33yaissi_u:102": "ekacetanāyattatvaṃ jagato vikalpya dūṣayati 'kimasye' ti kārikayā / āyattaṃ-kāryatvena saṃbaddham / ekacetanahetukatvaṃ kiṃ bhuvanajanmanaḥ sādhyate,",
  "GSP33yaissi_u:103": "uta bhuvanasthiteḥ,",
  "GSP33yaissi_u:104": "āhosvidbhuvanapravṛtteḥ ?",
  "GSP33yaissi_u:105": "ādyayoḥ kalpayoranvayadṛṣṭānto nīrogadehaḥ sādhyavikala ityarthaḥ / tathāca vyāptyasiddhirvyabhicāraśceti bhāvaḥ // 6 //",
  "GSP33yaissi_u:106": "cetanādhīnatāmātrasādhane siddhasādhyatā /",
  "GSP33yaissi_u:107": "cetanairbhoktṛbhirbhogyaḥ karmabhirjanyate hi naḥ // 7 //",
  "GSP33yaissi_u:108": "yuktaṃ caitat-yadubhayavādisiddhānāmeva cetanānāṃ kartṛtvābhyupagamaḥ lāghavāt / na copādānādyanabhijñatayā tatpratikṣepaḥ /",
  "GSP33yaissi_u:109_0": "dṛṣṭānte sādhyaśūnyatvamupapādayati 'na khalvi' tyādinā / svaśarīrotpattisthityoḥ",
  "GSP33yaissi_u:109_1": "svasyāpyadṛṣṭadvārā hetutvaṃ vācyam / taccharīrādhīnopabhogopakārabhājāmanyeṣāṃ ca",
  "GSP33yaissi_u:109_2": "tatrādṛṣṭadvārā hetutvaṃ taddehina ivāstīti ekacetanāyattotpattisthitikatvaṃ dṛṣṭānte",
  "GSP33yaissi_u:109_3": "nāstītyarthaḥ / dvitīye kalpe sthitiśabdārthavikalpanamukhena dūṣaṇāntaramapyāha",
  "GSP33yaissi_u:109_4": "'api ce' ti / śarīrāvayavuna iti",
  "GSP33yaissi_u:110": "karmadhārayavṛttam / ārambhakasaṃyoge 'vayavasamavete dṛḍhe sati svāvayavasamavetatvalakṣaṇāvayavinaḥ sthitiḥ śarīrasya nirābādhā ghaṭāderiva prasidhyatyeveti",
  "GSP33yaissi_u:111_0": "naivaṃvidhasthiteścetanāpekṣatā / prāṇavṛttyadhīnāśaithilyāvasthānalakṣaṇā śarīradhṛtiḥ",
  "GSP33yaissi_u:111_1": "paraṃ jīvanayoniyatnahetukatvādbhavennāma cetanāpekṣā dṛṣṭānte vyāpakatvena sādhanasya",
  "GSP33yaissi_u:111_2": "gṛhītaivaṃvidhā sthitistu na pakṣe mahyādau / tathāca kāryatvāvacchedena evaṃvidhaikacetanādhīnāsthitikatvasādhaneṃ'śato",
  "GSP33yaissi_u:111_3": "bādha iti bhāvaḥ / tṛtīye kalpe ekacetanāyattapravṛttikatve 'naikānyamāha 'eke' ti /",
  "GSP33yaissi_u:111_4": "sarabhasaprayatnaḥ-tīvraprayatnaḥ / bahujanaikasādhyacalanapravṛttimati mahopalādau",
  "GSP33yaissi_u:111_5": "sādhyaśūnye sattvādanekāntatā hetorityarthaḥ / hetorvyarthaviśeṣaṇatvaṃ cāha 'ārabdhatvādeve'",
  "GSP33yaissi_u:111_6": "ti / janyatvasyaiva hetutve vyabhicārāprasakteracetanopādānanirūpitatvasya tadviśeṣaṇasya",
  "GSP33yaissi_u:111_7": "vaiyarthyam / tathā ca vyāpyatvāsiddhiḥ / adhikaṃ nāma nigrahasthānaṃ ca prayuñjata",
  "GSP33yaissi_u:111_8": "iti bhāvaḥ / yadyapi samavetadravyatvarūpe phalite hetau na vaiyarthya prasaktiḥ /",
  "GSP33yaissi_u:111_9": "athāpi yathāśrutahetvabhiprāyeṇa vyarthaviśeṣaṇatvābidhanam / phalite 'pi hetāvanaikānyaṃ",
  "GSP33yaissi_u:111_10": "tu durvārameveti dik /",
  "GSP33yaissi_u:112_0": "nanvanaikāntyaprasaṅgādekatvaviśeṣaṇaṃ tyajyate / cetanādhīnatvameva tu sādhyata",
  "GSP33yaissi_u:112_1": "iti cettatrāha 'cetana' ti / yadyapyuktahānyādyevaṃ vadataḥ prasajyata eva / athāpi",
  "GSP33yaissi_u:112_2": "tasyaktidoṣatvattadupekṣyārthadūṣaṇamevātrocyate / 'hī' ti prasiddhau / asmākamapi",
  "GSP33yaissi_u:112_3": "kāryasāmānyasya jīvādṛṣṭahetukatvena cetanādhīnatvasya sampratipatteḥ cetanādhīnatvamātrasādhane",
  "GSP33yaissi_u:112_4": "jīvaiḥ sdidhasādhanam / bhavataścārthāntaramiti bhāvaḥ // 7 //",
  "GSP33yaissi_u:113": "upādānaṃ pṛthivyādi yāgadānādi sādhanam /",
  "GSP33yaissi_u:114": "sākṣātkartuṃ kṣamante yatsarva eva ca cetanāḥ // 8 //",
  "GSP33yaissi_u:115": "adyavadeva viśvambharādayaḥ karmaprāptāgantukopacayāpacayaikadeśaśālino na yugapadeva niravaśeṣavilayajananabhāgina ityantimaparamāṇusākṣātkāro na kartṛbhāvopayogī /",
  "GSP33yaissi_u:116": "nanvadṛṣṭadvārā cenaprayojyatvamātraṃ na sādhyate/ kiṃ tu cetanakartṛkatvam / kartṛtvaṃ ca kṣityādau jīvānāṃ nasaṃbhavatīti cet ;",
  "GSP33yaissi_u:117_0": "evaṃ sati dvitīyānumāna eva viśrāntiḥ / tatrāpi siddhasādhanamevetyāha'yukta'miti /",
  "GSP33yaissi_u:117_1": "lāghavapakṣapātitvādanumānasya sakartṛkatvānumānasyāpi saṃpratipannajīva mātraviśrāntiriti",
  "GSP33yaissi_u:117_2": "bhāvaḥ / nanu jīvasya jagatkartṛtvamanupannam / anupapanne cārthe lāghavamakiñcitkaram /",
  "GSP33yaissi_u:117_3": "tadīśvarasiddhirapratyūheti śaṅkāṃ pratikṣipati 'na copādāne'ti /",
  "GSP33yaissi_u:118_0": "jīvasyāpyupādānādisākṣātkāra upapanna evetyāha 'upadāna'miti / ayamāśayaḥ-tattadvaidikakarmaṇo",
  "GSP33yaissi_u:118_1": "'tiśayitatattatphalasādhanatvamavagatya vedādvaidikānāṃ vacanācca tadanugrahata evānuṣṭhāya",
  "GSP33yaissi_u:118_2": "tattatkarma yathāvidhi samadhigatasāmarthyaviśeṣā jīvaviśeṣā eva pṛthivyādibhūtacatuṣṭayaṃ",
  "GSP33yaissi_u:118_3": "bhautikakāryavargopādānabhūtaṃ sahakārivargaṃ ca sākṣātkṛtyopādāya ca jagatsṛjeyuriti",
  "GSP33yaissi_u:118_4": "na kartrantarakalpanāvakāśa iti / yat yasmāt,",
  "GSP33yaissi_u:119": "kṣamante,",
  "GSP33yaissi_u:120": "atona tatpratikṣepa ityanvayaḥ pūrveṇa // 8 //",
  "GSP33yaissi_u:121": "karmaṇaḥ śaktirūpaṃ yadapūrvādipadāspadam /",
  "GSP33yaissi_u:122": "mā bhūtpratyakṣatā tasya śaktimaddhyakṣagocaraḥ // 9 //",
  "GSP33yaissi_u:123_0": "na khalu kulālādayaḥ kumbhādikāryamārabhamāṇāstadupādānopakaraṇa- bhūtamṛddaṇḍacakrādikāryotpādanaśaktiṃ",
  "GSP33yaissi_u:123_1": "sākṣātkṛtya tattadārabhante / yadi paraṃ śaktimaviduṣāmabhilaṣitasādhane tadupādānādivyavahāro",
  "GSP33yaissi_u:123_2": "'nupapannaḥ, iha tu-",
  "GSP33yaissi_u:124_0": "nanu pralaye pṛthvyāderādyadvyaṇukaṃ vināśājjīvānāṃ ca tadā karaṇakale varavidhuratvena",
  "GSP33yaissi_u:124_1": "jñānopādānasāmarthyavirahānna teṣāṃ sargādyajagatsṛṣṭikartṛtvaṃ saṃbhavatatyatrāha",
  "GSP33yaissi_u:124_2": "'adyava' diti / na pṛthivyādīnāṃ sarvāśena pralayotpādau / kintu vartamāna iva kāle",
  "GSP33yaissi_u:124_3": "bhāgabhedenaiva tau kramaśaḥ / āgantukaikadeśavṛddhihrāsalakṣaṇau / tathāca jīveṣveva",
  "GSP33yaissi_u:124_4": "keṣāñcitsādhanaviśeṣasamāsāditajñānaśaktyatiśayānāṃ hīnāṃśaprapūraṇātmakaṃ sarjanaṃ",
  "GSP33yaissi_u:124_5": "pṛthivyādyupādānasākṣātkārāditaḥ saṃbhavedeva viśvāmitrādīnāmivetyarthaḥ / niravaśeṣapralaye",
  "GSP33yaissi_u:124_6": "na punaḥsargaḥ / sāvaśeṣalaye tu jīvaviśeṣāṇāṃ tattadbhāgabhedakartṛtvaṃ saṃbhaviṣyatīti",
  "GSP33yaissi_u:124_7": "neśvarakalpanāvasara iti bhāvaḥ /",
  "GSP33yaissi_u:125_0": "nanvadṛṣṭamapyasti sahakāri puṇyapāparūpam / tatsākṣātākaramanrā ca na tadanuguṇakāryasarjanaṃ",
  "GSP33yaissi_u:125_1": "saṃbhavet / tatsākṣātkāro na ca jīvānāṃ ghaṭata ityatrāha 'karmaṇaḥ' iti / anyakartṛkayāgādidharmāṇāṃ",
  "GSP33yaissi_u:125_2": "cauryādyadharmāṇāṃ ca sākṣātkāre",
  "GSP33yaissi_u:126_0": "kṣamā eva sākṣibhūtājīvaviśeṣāḥ / śāsrataśca tattatkarmaṇaḥ phalaviśeṣajanana sāmarthyamadhigatavantaste /",
  "GSP33yaissi_u:126_1": "tathāca tattadanuguṇaṃ sṛjeyurnāma / śaktimataḥ sākṣātkāraḥ śakterjñānamātraṃ ca kartṛtvopayogi,",
  "GSP33yaissi_u:127": "natu śakterapi sākṣātkaraṇam / svasya punaḥ / karaṇasāmarthyaṃ cāpekṣitam / tathāca puṇyapāpaśabditakarmaśaktyasākṣātkāre 'pi noparodhaḥ kartabhāvasyeti bhāvaḥ // 9 //",
  "GSP33yaissi_u:128": "āgamādavagamyante vicitrāḥ karmaśaktayaḥ /",
  "GSP33yaissi_u:129": "tena karmabhirātmānāḥ svaṃ nirmimatāṃ pṛthak // 10 //",
  "GSP33yaissi_u:130": "api ca tadeva cetanakartṛkaṃ jagati paridṛśyate,",
  "GSP33yaissi_u:131": "yadeva śakyakriyaṃ śakyajñānopādānādi ca / na ca tathā mahīmahīdharamahārṇavādīti kathamiva tattatkāryatvam ?",
  "GSP33yaissi_u:132": "kathantarāṃ ca tadupādānopakaraṇādeḥ sākṣātkāragocaratā ?",
  "GSP33yaissi_u:133": "yādṛśaṃ hi kāryamupādānādyabhijñapūrvakamavagataṃ ghaṭamaṇikādi,",
  "GSP33yaissi_u:134": "tādṛśameva hi tathāvidhabuddhimaddhetukatvānumānāya prabhavati /",
  "GSP33yaissi_u:135_0": "api cānīśvareṇa parimitaśaktijñānena vigrahavatānavāptakāmena kṛtamavagataṃ ghaṭādikāryamiti",
  "GSP33yaissi_u:135_1": "tathāvidhaṃ boddhāramupasthāpayan heturabhimatapuruṣa sārvajñyasarvaiśvaryādiviparyayasādhānādviruddhaḥ",
  "GSP33yaissi_u:135_2": "syāt / na caivaṃ sati sarvānumānavyavahārocchedaprasaṅga śaṅkitavyaḥ / pramāṇāntaragocare",
  "GSP33yaissi_u:135_3": "hi liṅgini liṅgabalādāpatato viparītaviśeṣāṃstatpramāṇameva pratiruṇāddhi / iha punaratipatitasakalamānāntarakarmabhāve",
  "GSP33yaissi_u:135_4": "sarvanirmāṇanipuṇe siṣādhayiṣite yāvanto 'nvayavyatirekāvadhāritāvinābhāvabhājodharmāstānapyaviśeṣeṇopasthāpa yati /",
  "GSP33yaissi_u:136": "upapādayatyetadeva nidarśanataḥ 'ne' ti / tuśabdārthe 'yaṃ prayukto 'yaṃ / yadvā ihetyataḥ pūrvaṃiti,",
  "GSP33yaissi_u:137": "satyam,",
  "GSP33yaissi_u:138": "iti yojyam / 'āgamā' diti/ tena-karmaniṣṭhaśaktīnāṃ śāsrato 'vagamena,",
  "GSP33yaissi_u:139": "karmabhiḥ-nānājīvīyakarmahetutaḥ,",
  "GSP33yaissi_u:140": "karmānuguṇamiti yāvat,",
  "GSP33yaissi_u:141": "ātmānaḥ-śaktimanto jīvāḥ,",
  "GSP33yaissi_u:142": "pṛthak-vibhāgena,",
  "GSP33yaissi_u:143": "tattadekeśabhedeneti yāvat,",
  "GSP33yaissi_u:144": "sarvaṃ jagatkāryadravyajātam,",
  "GSP33yaissi_u:145": "nirmimatām-sṛjantu ityarthaḥ // 10 //",
  "GSP33yaissi_u:146": "api ca-svārthakāruṇyabhāvena vyāptāḥ prekṣāvataḥ kriyāḥ /",
  "GSP33yaissi_u:147": "īśvarasyobhayābhāvājjagsargo na yujyate // 11 //",
  "GSP33yaissi_u:148": "avāptakāmatvānna tāvadātmārthe sṛjati ;",
  "GSP33yaissi_u:149": "pralayasamaye pralīnasakalakaraṇakalevarādibhogopakaraṇatayā ca cetanānāṃ duḥkhābhāvāt duḥkhidarśanajanitakṛpāprayuktirapi nāstīti vyāpakabhūtasvārthakāruṇya",
  "GSP33yaissi_u:150": "nivṛttervyāpyabhūtayā prekṣāvatpravṛttyāpi nivartitavyam/",
  "GSP33yaissi_u:151_0": "atha kāryatvahetau doṣānāha 'apice' tyādinā / tatrādau svarūpāsiddhirupādhimukhena",
  "GSP33yaissi_u:151_1": "vyāpyatvāsiddhiśca kīrtyete / śakyā kriyā-karaṇaṃ yasya tacchakyakrayam / kartṛṃ",
  "GSP33yaissi_u:151_2": "śakyamiti yāvat / śakyaṃ jñānaṃ yasya tacchakyajñānam,",
  "GSP33yaissi_u:152_0": "śakyajñānāmupādānādi yasya kāryasya tacchakyajñānopādānādi / evaṃbhūtameva kāryaṃ",
  "GSP33yaissi_u:152_1": "sakartṛkaṃ bhavitumarhatītyarthaḥ / cetanakartṛkatvarahitaṃ kāryaṃ nāstīti cānusandhem /",
  "GSP33yaissi_u:152_2": "'na ce' ti / tattatkāryatvam-tasya tasya kāryatvaṃ kṣityāderaśakyakriyasyetyarthaḥ /",
  "GSP33yaissi_u:152_3": "anena svarūpāsiddhirbhāgāsiddhirvāktā / 'kathantarā' miti / upādānopakaraṇaparamāṇvadṛṣṭādeḥsākṣātkartumaśakyatayopādānādisākṣātkāracikīrṣākṛtimatpuruṣapūrvakatvaṃ",
  "GSP33yaissi_u:152_4": "kathantarāṃ ghaṭate kṣitidvyaṇukāderityarthaḥ / kṣityādeḥ kāryatve cedāgrahaḥ ,",
  "GSP33yaissi_u:153": "iṣyatām / sakartṛkatvaṃ tu upapannameveti(?)",
  "GSP33yaissi_u:154_0": "bhāvaḥ / sopādhikatvamāha 'yādṛśam' iti / yādṛśaṃ-kṛtisādhyatvārhaṃ jñeyatvārhepādānādikaṃ",
  "GSP33yaissi_u:154_1": "ca / anena śakyakriyatvaṃ śakyajñānopādānadikatvaṃ copādhirityuktaṃ bhavati / asya",
  "GSP33yaissi_u:154_2": "vyabhicāronnāyakatvaṃ satpratipakṣonnāyakatvaṃ vā bodhyam /",
  "GSP33yaissi_u:155_0": "evaṃ kāryatvahetorabhimatakartṛpūrvakatvāsādhakatvamuktvānabhimatāpādakatvaṃ cāha",
  "GSP33yaissi_u:155_1": "'api ce 'ti / sapakṣe hi ghaṭādau vigrahavattvasvārthāpekṣatvānīśvaratvādiviśiṣṭakartṛpūrvakatvena",
  "GSP33yaissi_u:155_2": "kāryatvasya vyāptirgṛhītā / viśiṣṭasādhyena gṛhītavyāptikaṃ ca śarīrādi viśiṣṭameva",
  "GSP33yaissi_u:155_3": "kartāraṃ sādhayet pakṣe /te cākārā abhimataviparītā iti viruddhavyāpyatvāddhetorviruddhatvamiti",
  "GSP33yaissi_u:155_4": "bhāvaḥ / nanvevaṃ sapakṣe mahānasādau kārīṣatvādimatā vahninā gṛhītavyāptinā dhūmena",
  "GSP33yaissi_u:155_5": "pakṣe parvate kārīṣādivahnereva sādhanaṃ syāt / sa ca tatra nāstīti aprāmāṇyaprasaṅgo",
  "GSP33yaissi_u:155_6": "'numānamātrasyetyatrāha 'nacaivam' iti / 'pramāṇāntare'ti / sādhyasya pramāṇāntaragrahyatve",
  "GSP33yaissi_u:155_7": "liṅgabalātprasaktānāṃ viruddhaviśeṣāṇāṃ pratyakṣādināpavadanāt vahnimātre prāmāṇyamanumānasyavyavasthāpyaṃ",
  "GSP33yaissi_u:155_8": "bhavennāma / pramāṇāntarāgocare tu sādhye liṅgabalaprasaktānāṃ viparītaviśeṣāṇāmapavādakābhāvāttathaivāvasthānaṃ syādityāśayaḥ /",
  "GSP33yaissi_u:156": "anvayavyatirekasahacāragrahādyadyaddharmāvacchinnakartṛpūrvatvena kāryatvasya vyāptirgṛhītā,",
  "GSP33yaissi_u:157": "te kulālādyanugatā anīśvatvasaṃsāritvādayo bhavanti vyāpakatāvacchedakatvena gṛhītāḥ /",
  "GSP33yaissi_u:158_0": "vyāpakatāvacchedakadharmaprakāreṇa sādhyānumāpakatvasvābhāvyācca liṅgasyānīśvarasaṃsārikartṛmātraparyavasāyitvaṃ",
  "GSP33yaissi_u:158_1": "kāryatvahetukasakartṛkatvānumānasyeti 'yāvanta' ityādinā vivakṣitam /",
  "GSP33yaissi_u:159_0": "īśvarasya jatkartṛtvāsaṃbhavādapi niruktānumānamanīśvara eva viśrāmyatītyabhiprayannāha",
  "GSP33yaissi_u:159_1": "'apace' ti / svārthaḥ-svaprayojanam / kāruṇyam-paraprayojanasampādanopayogiguṇaviśeṣaḥ",
  "GSP33yaissi_u:159_2": "parārthaparyayavannaḥ / svārthecchāyāḥ kāruṇyasya vā sattayā vyāpyaṃ buddimatpravṛttisāmānyamiti",
  "GSP33yaissi_u:159_3": "pūrvārdhasyārthaḥ / siṣādhayiṣitasyeśvarasya tvavāptakāmatvānna svārthaḥ sādhanīyaḥ",
  "GSP33yaissi_u:159_4": "kaścana sambhavati sṛṣṭihetuḥ,",
  "GSP33yaissi_u:160": "na vā kāruṇyam,",
  "GSP33yaissi_u:161_0": "paraduḥkhadarśanādhīnoddhodhatvāttasya pralaye ca pareṣāṃ duḥkhasyaivābhāvāt / ataḥsvārthābhisandhisamudbuddhakāruṇyānyatararūpavyāpakanivṛttyā",
  "GSP33yaissi_u:161_1": "jagatkaraṇarūpapravṛtternivṛttirityuttarārdhasyārthaḥ // 11 //",
  "GSP33yaissi_u:162": "sukhaikatānaṃ janayejjagatakaruṇayā sṛjan /",
  "GSP33yaissi_u:163": "tatkarmānuvidhāyitve hīyetāsya svatantratā // 12 //",
  "GSP33yaissi_u:164": "na copādānādisākṣātkāriṇa eva kartṛtvamityapi niyamaḥ ;",
  "GSP33yaissi_u:165": "upīdānamupakaraṇaṃ cāviduṣa evātmano jñanādiṣu kartṛtvāt /",
  "GSP33yaissi_u:166_0": "kārikārthameva prapañcayati 'avāpte' tyādinā / prakārāntareṇa kāruṇyasyāsaṃmbhavamāha",
  "GSP33yaissi_u:166_1": "'sukhaike' ti ślokārdhena / pratyutaḥ duḥkhālayaṃ jagatsṛjato na kāruṇyaleśo 'pi",
  "GSP33yaissi_u:166_2": "ghaṭata iti bhāvaḥ / nanvīśvaraḥ kāruṇyenaiva sraṣṭuṃ pravṛttaṃ / athāpi sṛjyakarmāpekṣayā",
  "GSP33yaissi_u:166_3": "sarjanānna nairghṛṇyādiprasaṅga ityatrāha 'tatkarme' ti / tathā sati karmapāratantryaprasaṅgādīśvaratvaṃ",
  "GSP33yaissi_u:166_4": "bhajyeteti bhāvaḥ / ūśāvaro yadi jagatkartā syādanavāptakāmatvādimān syāditi pratitarko",
  "GSP33yaissi_u:166_5": "'trānusandheyaḥ / pratiprayogastvagre vakṣyata eva // 12 //",
  "GSP33yaissi_u:167": "ataḥ - asiddhatvādviruddhatvādanaikāntyācca varṇitāt /",
  "GSP33yaissi_u:168": "kāryatvahetorjagato nayathoditakartṛtā // 13 //",
  "GSP33yaissi_u:169": "prayogaśca bhavati-mahīmahīdharādi kāryaṃna bhavati,",
  "GSP33yaissi_u:170": "prasiddhakāryavilakṣaṇatvāt,",
  "GSP33yaissi_u:171": "gaganavat ; aśakyadarśanopādānopakaraṇatvādvā,",
  "GSP33yaissi_u:172": "vyatirekeṇa ghaṭādivat / paramāṇavona pratyakṣāḥ niratiśayasūkṣmadravyatvāt tathaiva ghaṭādivat / vimativiṣayaḥ",
  "GSP33yaissi_u:173": "kālo na lokaśūnyaḥ,",
  "GSP33yaissi_u:174": "kālatvādidānīntanakālavat / tanubhuvanādīśvarakartṛkaṃ na bhavati kāryatvāttadvadeva / īśvaraḥ kartā na bhavati prayojanarahitatvādaśarīratvādvā muktātmavaditi /",
  "GSP33yaissi_u:175_0": "athānaikāntyamapyāhopādānādyabhijñakartṛpūrvakatvasādhane 'na copādānādī' ti / jñanādiviśeṣaguṇoparāgeṇaivātmanaḥ",
  "GSP33yaissi_u:175_1": "pratyakṣatvāt jñānārthapravṛttivelāyāṃ nātmano jñānopādānabhūtasvātmasākṣātkāritvaṃ",
  "GSP33yaissi_u:175_2": "niyamato 'sti / na vā tadupakaraṇādṛṣṭamana ādisākṣātkartṛtva m / jñānārtha pravṛtterjñane",
  "GSP33yaissi_u:175_3": "kartṛtvaṃ samavāyitvaṃ ca paramasti / tathā copādānādyabhijñapūrvakatvābhāvavati",
  "GSP33yaissi_u:175_4": "jñānādai kāryatvasya sattvādvyabhicāra ityarthaḥ /",
  "GSP33yaissi_u:176_0": "nirukteśvarānumānadūṣaṇāni saṅgṛhṇāti 'asiddhatvā' diti / kāryatvasya kṣityādāvasiddhiraśakyakriyatvādinākāryatvānumānāttasya",
  "GSP33yaissi_u:176_1": "anīśvaratvānavāpta kāmatvaśarīritvādiviparītākārakṣepakatvāt kṣityādau kartuḥ siṣādhayiṣitasya",
  "GSP33yaissi_u:176_2": "kāryatvasya viruddhatvam / abhimataviparītākārākṣepakatvaṃ hetorviruddhatvamiti hi",
  "GSP33yaissi_u:176_3": "prācāṃ paribhāṣā / anaiśvaryādyāpādakatvaṃ cānaiśvaryādiviśiṣṭakartṛkatvena vyāpterghaṭādau",
  "GSP33yaissi_u:176_4": "kāryatvahetorgṛhītatvādeva / kiñcacetanajanyatvamātre sādhye 'dṛṣṭadvārā jīvajanyatvasya",
  "GSP33yaissi_u:176_5": "kāryamātre 'bhimatatvātsiddhasādhanam / tadupādānādisākṣātkartṛkartṛpūrvakatvaṃ sādhyamityurarīkāryam /",
  "GSP33yaissi_u:176_6": "tatra cānupadoktamanaikāntyaṃ sthitaṃ jñānādyantarbhāvena / evamasiddhyādidoṣaduṣṭatvātkāryatvasya",
  "GSP33yaissi_u:176_7": "tena kṣityādau upādanopakaraṇādisākṣātkartṛ kartṛpūrvakatvaṃ na sādhayituṃ śakyata ityarthaḥ // 13 //",
  "GSP33yaissi_u:177": "atra brūmo na kāryatvaṃ kṣityādau śakyanihnavam /",
  "GSP33yaissi_u:178": "sabhāgatvāt kriyāvattvāt mahattvenaviśeṣitāt // 14 //",
  "GSP33yaissi_u:179": "tādṛśādeva mūrtatvādbahyapratyakṣatānvitāt /",
  "GSP33yaissi_u:180": "samāmānyavaśeṣatvādityādibhyo ghaṭādivat // 15//",
  "GSP33yaissi_u:181": "na cedṛśa eva sanniveśaḥ kāryaḥ netara ityavayavasanniveśaviśeṣapratiniyataṃ rūpabhedamudīkṣāmahe / yattu śakyakriyaṃ śakyajñānopādānopakaraṇaṃ ca kriyata ita,",
  "GSP33yaissi_u:182": "tadastu nāma / kintu te kriyājñānaśaktī kriyājñānābhyāmeva samadhigamanīye / te ca kṣityādiṣu yathoktasādhanabalasamupasthāpite iti na viśeṣaḥ",
  "GSP33yaissi_u:183": "prasiddhaprākāragopurādi kāryebhyastanubhuvanādeḥ / nacaitāvāneva kriyāgocara iti viṣayaniyamaḥ kaścit kriyāya dṛṣṭaḥ ;",
  "GSP33yaissi_u:184": "yenedamaśakyakriyamadhyavasyema / siddhe ca kāryatve tadupādānādisākṣātkaraṇatadadhiṣṭhānatatpreraṇanipuṇaḥ puruṣaviśeṣa sidhyatyeva /",
  "GSP33yaissi_u:185": "adhiṣṭhānaṃ ca tatpravṛttyanuguṇasaṅkalpavadīśvarasannikarṣaḥ,",
  "GSP33yaissi_u:186": "kṣetrājñeneva svaśarīrādau / sa ca dravyaiḥ saṃyogalakṣaṇaḥ,",
  "GSP33yaissi_u:187": "tadguṇaistisaṃyuktasamavāyarūpaḥ / pravṛttiśca paramāṇūnāṃ parispandalakṣaṇā ;",
  "GSP33yaissi_u:188": "dharmādharmayostu phalodayānukūlatādṛśadeśakālādisahakārisahitatā / tābhyāṃ dharmādharmābhyāmeva phalam,",
  "GSP33yaissi_u:189_0": "cetanānadhiṣṭhitānāṃ sarveṣāmeteṣāmacaitanyenākiñcitkaratvāt / na hi cetanena vardhakinānadhiṣṭhitā",
  "GSP33yaissi_u:189_1": "vāsī / deśakālādisahakāri śatasamadhigame 'pi yūpādīnyāpādayitumalam / bījāṅkurādayastu",
  "GSP33yaissi_u:189_2": "pakṣāntarbhūtā iti tairvyabhicāravacanamanabhijñatayaiva śrotriyāṇām / etena sukhādibhirvyabhicāro",
  "GSP33yaissi_u:189_3": "'pi pratyuktaḥ / na cobhayavādisiddhatāmātreṇa kṣetrajñānāmevedṛśādhiṣṭhātṛtvakalpanamucitam ;",
  "GSP33yaissi_u:190": "teṣāṃ sūkṣmavyavahitādidarśanā śakterniścitatvāt / dṛṣṭānusāriṇī hi sarvatra kalpanā ;",
  "GSP33yaissi_u:191": "na dṛṣvirodhinī / na caivamīśvarasyāśaktirniścitā ;",
  "GSP33yaissi_u:192": "pramāṇāntaratasta(da)",
  "GSP33yaissi_u:193": "tsiddheḥ / yathoditapramāṇabalena sidhyam sāṃsiddhikasarvārthadarśanatatpreraṇaśaktisampanna eva sidhyati ;",
  "GSP33yaissi_u:194": "kāryatvasya samarthakartṛpūrvakatvena pratibandhāt /",
  "GSP33yaissi_u:195": "yattu parimitaśaktijñānānaiśvaryādyāpadanāddharmaviśeṣaviparīsādhanatva mudbhāvitam,",
  "GSP33yaissi_u:196": "tadatisthadhīyaḥ,",
  "GSP33yaissi_u:197": "aprayojakatvātteṣam / na hi kiñcit kriyamāṇaṃ karturarthāntaraviṣayamasāmarthyamajñānāṃ vā svotpatte 'pekṣate ;",
  "GSP33yaissi_u:198_0": "svasabhpādanasamarthakartṛmātrākṣepāt kevalavyatirekāsiddheḥ / tāvataivopapadyamāne",
  "GSP33yaissi_u:198_1": "kāryodaye sambandino 'kiñcitkarasyārthāntaraviṣayasyābhāvasya hetutva kalpanānupapatteḥ /",
  "GSP33yaissi_u:198_2": "api ca kiṃ taditaramastavastuvi,",
  "GSP33yaissi_u:199": "yamajñānādi vyāpakam,",
  "GSP33yaissi_u:200": "uta katipayagocaramiti vivecanīyam / na tāvadaśeṣaviṣayam,",
  "GSP33yaissi_u:201": "anupalabdheḥ / na khalu kumbhakāraḥ kumbhātireki kimapi na vijānāti / atha katipayaviṣayam / tadapi na,",
  "GSP33yaissi_u:202": "aniyataviṣayatayā tasya tasyavyabhicāradarśanāt / na cāstikiñcidvyavasthitam,",
  "GSP33yaissi_u:203": "yadavidyādimāneva kartṛtāmanubhavati /",
  "GSP33yaissi_u:204": "na ca śarīriṇaiva kartrā bhāvyam,",
  "GSP33yaissi_u:205": "śarīragrahaṇenaivānaikāntyāt / na khalu śarīraviśiṣṭassannevāyamātmā śarīramupādatte,",
  "GSP33yaissi_u:206": "ayoginoyugapadanekaśarīra grahaṇāyogāt/pūrvadhaparityāgena dehāntaraprāpakakarmapreritaprāṇasahāya eva dehāntaraṃ praviśatītyupapāditamātmacintāyām/",
  "GSP33yaissi_u:207": "kiñcātmanaḥ śarīramadhitiṣṭhato 'dhiṣṭhānakriyātakarmabhūtasya dehasyādhiṣṭhātṛdaśā (dehā)",
  "GSP33yaissi_u:208": "nupraveśo 'nupapannaḥ,",
  "GSP33yaissi_u:209": "yugapadekakriyāyāmekasya karmakartṛtvavirodhāt / adhitiṣṭhāsitadehasaṃyogavata eva tatpravṛttyanuguṇa prayatnayogalakṣaṇamadhiṣṭhānaṃ dṛṣṭamiti cet ;",
  "GSP33yaissi_u:210": "astvekatattva (satva)",
  "GSP33yaissi_u:211": "sambaddhasyādhiṣṭhānānupapatteḥ preryavastusambhandhinā prerakeṇa bhavitavyamiti ;",
  "GSP33yaissi_u:212": "na punardehasambandhena (ndhinā)",
  "GSP33yaissi_u:213": "bhāvyamiti / kuto nirṇayaḥ ?",
  "GSP33yaissi_u:214": "ita eva,",
  "GSP33yaissi_u:215_0": "yato 'nyadapyadhiṣṭhīyamānaṃ mānajaṇḍādi svasambandhinauvādhiṣṭhīyate / tenādhiṣṭhānakriyāpekṣitādhiṣṭheyapadārthasambhandhamātrātirekeṇa",
  "GSP33yaissi_u:215_1": "dehasambandho nāmaparo nādartavyaḥ asti ceśvarasyāpi jagadupādānopakaraṇaissambandha ityuktameva /",
  "GSP33yaissi_u:216": "atha svadehavyatirikta vastuni pravṛttiviśeṣakaratvaṃ dehadvāreṇaiva / dṛṣṭaṃ hi daṇḍacakrādiṣu karasaṃyogādinā kulālādeḥ pravartayitṛtvamityucyeta ;",
  "GSP33yaissi_u:217": "tadapi na ;",
  "GSP33yaissi_u:218": "abhidhyānamātreṇaiva paraśarīragatagaranirasanavisāraṇadarśanāt /",
  "GSP33yaissi_u:219": "kathamasati śarīre parapreraṇātmakaḥ saṅkalpa iti cet ; kiṃ śarīraṃ saṅkalpayati,",
  "GSP33yaissi_u:220": "yena tadabhāve na bhavet ?",
  "GSP33yaissi_u:221": "/ karaṇamiti cenna; manasaḥ karaṇatvāt kimastīśvarasya manaḥ ?",
  "GSP33yaissi_u:222": "bāḍham / nanvevaṃ vugrahadharmādharmānaiśvaryādayaḥ sādhāraṇadharmāḥ prāduḥṣyuḥ / maivam ;",
  "GSP33yaissi_u:223": "kāryatvākṣiptasamarthakartṛmattvāt (ttvārtha)",
  "GSP33yaissi_u:224": "draḍhimnaivāpāstatvāt / manaso nityendriyatayā dehāpagame 'pi sambandhābhyupagamādanaikāntikaśca / yāvaddhi dṛṣṭānuguṇaṃ vyāptyupayogi,",
  "GSP33yaissi_u:225_0": "tāvadanujñāyate / nacāsmadādermanasāpyacintyaracanasyāparyantavistārasya mahābhūtabhautikaprapañcasya",
  "GSP33yaissi_u:225_1": "prādeśikaśarīrakaḥ kiñcijjñaḥ puṇyapāpaparavaśagatiralaṃ nirmāṇāyetyaparimitajñānaiśvaryaśaktiḥ",
  "GSP33yaissi_u:225_2": "śarīrādyanapekṣaḥ saṅkalpādeva sakalabhuvananirmāṇakṣamaḥ kartā siddhaḥ /",
  "GSP33yaissi_u:226": "īdṛśena kartrā ghaṭādiṣu kāryatvasya sambandho na dṛṣṭa iti cet ;",
  "GSP33yaissi_u:227": "atigahanagiritaṭādhiṣṭhānenātiprakṛṣṭādṛṣṭacarendhananivahasambandhinā hutavahaviśeṣeṇa mahānasādau dhūmasya vā kiṃ sambandho dṛṣṭaḥ ?",
  "GSP33yaissi_u:228_0": "yena dhūmaviśeṣadarśanāt giriśikhare tathāvidhāgniranumīyate / yādṛśo dhūmo yatrāvagataḥ",
  "GSP33yaissi_u:228_1": "tatraiva tādṛśastatsampādanasamarthau dṛṣṭāntabhūmāvaparidṛṣṭo 'pi sāmānyavyāptibalena",
  "GSP33yaissi_u:228_2": "pakṣadhramatāvaśāt sidhyatītita cet ;",
  "GSP33yaissi_u:229_0": "tadidamasmābhirabhidhīyamānaṃ kimiti na hṛdayamadhihohati bhavatām / imāpi kāryatvaṃ",
  "GSP33yaissi_u:229_1": "samarthakartṛpūrvakatvena ghaṭādiṣu viditasambandhaniyamaṃ kṣityādiṣu dṛśyamānaṃ",
  "GSP33yaissi_u:229_2": "svasampādanasamarthamadṛṣṭapūrvameva buddhimatkartāramupasthāpayati / yathaiva hi",
  "GSP33yaissi_u:229_3": "deśakālendhanaparimāṇādiviśeṣānādareṇa dhūmasya svodayānuguṇahutavahamātreṇa sambndhaniyamaḥ,",
  "GSP33yaissi_u:230_0": "tathaivānīśvaratvākiñcijjñatvaśarīritvapuṇyapāpaparavaśatvamanuṣyatvādi- viśeṣaprahāṇena",
  "GSP33yaissi_u:230_1": "kāryasya svinirmāṇasamarkhabuddhimatkartṛmātreṇa sambandhaniyamaniścaya iti na kaścidviśeṣaḥ /",
  "GSP33yaissi_u:231": "api ca vibhudravyasaṃyoginaḥ parispandavataśca sarvatra sparśavattvāvyābhicāre 'pi jñānasukhādinityadravyaviśeṣaguṇānumitātmasaṃyogino manasaḥ kathamiva sparśarahitatvam ?",
  "GSP33yaissi_u:232": "kathaṃ na vāyavīyadravyasyamahimaguṇaśālino niyatādhiṣṭhānaspārśanatvaniyamadarśane 'pi tvagindriye tadviparyayaḥ ?",
  "GSP33yaissi_u:233": "taijasasya vā rūpasparśayoranyattarasya vā prākaṭyaniyame 'pi rūpopalambhasādhanatānumitataijasabhāsya cakṣuṣo niyamena tadubhayānudbhavābhyupagamaḥ ?",
  "GSP33yaissi_u:234": "/ atha kāryadarśanānumitasadbhāvānāṃ taijasādibhāve 'pi tattadviśeṣāṇāṃ yogyānupalabdhibādhitatvāt tadabhyupagame 'nekaniyamabhaṅgaprasaṅgācca tathābhyupagamaḥ,",
  "GSP33yaissi_u:235": "hanta tarhi prakṛviṣaye 'pi prasaḍhañjitadharmaviśeṣāṇāmanupalambhabādhāviśeṣāt anekaniyamadarśanavighātaprasaṅgācca tathābhyupagama iti sarvaṃ samānamanyatrābhiniveśāt /",
  "GSP33yaissi_u:236": "dṛśyante hi nītayaḥ / yathā-vivādāspadaṃ paramāṇvādi prekṣāvapreritaṃ ceṣṭate,",
  "GSP33yaissi_u:237": "acetanatvāt ; yadacetanaṃ tattathā,",
  "GSP33yaissi_u:238": "yathā tathāvidhaṃ kandukādi / tathā vivādādhyāsitā bāhyābhyantarapravṛttaya-prakṛtyupakaraṇapratyakṣapūrvikāḥ kāryatvāttadvadeva /",
  "GSP33yaissi_u:239": "pratiprayogānāha 'prayogaśce' ti / aśakyadarśanopādānatvamupādayati 'paramāṇava'",
  "GSP33yaissi_u:240_0": "iti / tathaiva-vyatirekeṇaiva / kāryatvasya pakṣe kṣityādau asiddhisādhanāya prayoga",
  "GSP33yaissi_u:240_1": "uktaḥ / atha jīvaiḥ siddhasādhanatvasādhanārtha pralayanirāse prayoga ucyate 'vimatī'",
  "GSP33yaissi_u:240_2": "ti / sati hi pralaye sargārambhesraṣṭṛtvaṃ jīvānāṃ karaṇādividhuratvānna ghaṭata",
  "GSP33yaissi_u:240_3": "iti kartrantaraṃ mantavyaṃ bhavet / tat sarvakāryadravyavirahalakṣaṇaḥ pralayo nāstyeveti",
  "GSP33yaissi_u:240_4": "sādhyate 'tra / viruddhatvapradarśanārthaḥ prayogaḥ 'tanubunavanādī' ti / īśvarakartṛkaṃ",
  "GSP33yaissi_u:240_5": "na bhavatītyanīśvarakartṛkaṃ bhavatītyarthaparyavasāyi / tadvadeva-anvayena ghaṭādivadeva /",
  "GSP33yaissi_u:240_6": "viparītaparyavasāyitvaṃ kāryatvānumānasyoktam / abhimataparyavasāyitvābhāvaṃ ca sphorayati",
  "GSP33yaissi_u:240_7": "'īśvara' iti / īśvaraḥīśvaratvābhimataḥ / ayaṃ ca satpratipakṣarūpaḥ /",
  "GSP33yaissi_u:241_0": "evaṃ mīmāṃsakaidrūṣitameveśvarānumānaṃ tārkikaprakriyāmevāvalambya prāyaśo vyavaśthāpayitumupakramate",
  "GSP33yaissi_u:241_1": "doṣoddhāramukhena 'atra brūma'ityādinā / kāryatvam-utpattimattvam / kṣityādeḥ kāryatve",
  "GSP33yaissi_u:241_2": "hetavaḥ sabhāgatvādayaḥ / sabhāgatvaṃ-sāvayavatvam / 'vittyādibhya'iti pracīnamudritapāṭhastu",
  "GSP33yaissi_u:241_3": "na samīcīnaḥ / kriyāvattvaṃ,",
  "GSP33yaissi_u:242": "paricchinnaparimāṇavattvarūpaṃ mūrtatvaṃ ca nityaparamāṇusādhāraṇamiti sāmānādhikaraṇyasambandhena mahattvaviśiṣṭaṃ taddetūkṛtam / sāmānyaviśeṣaḥ-dravyatvādi pṛthitvādi ca,",
  "GSP33yaissi_u:243_0": "tacac kevalaṃ nityaparamāṇvādisādhāraṇamiti bāhyapratyakṣaviṣayatvena viśeṣitaṃ taddhetūkṛtam /",
  "GSP33yaissi_u:243_1": "ātmano mānasapratyakṣatvātsāmānyaviśeṣavattvācca tatra vyabhicāra iti bāhyatvena",
  "GSP33yaissi_u:243_2": "pratyakṣaṃ viśeṣitam // 14 // 15 //",
  "GSP33yaissi_u:244": "pratyakṣaṃ tat prameyatvātpadārthatvāddhaṭādivat /",
  "GSP33yaissi_u:245": "ekecchānuvidhāyīdamacaitanyāt svadehavat // 16 //",
  "GSP33yaissi_u:246": "nanu kāryatvamastu niruktahetubhiḥ / tāvatā sakartṛkatve kimāyātam ?",
  "GSP33yaissi_u:247": "kāryasāmānye kartuḥ kāraṇatve mānābhāvāt,",
  "GSP33yaissi_u:248_0": "kartāṃ vināpi kāraṇāntarata eva kṣityāderutpattisambhavādityatrāha 'na cedṛśa' iti /",
  "GSP33yaissi_u:248_1": "sāvayavatvaṃ hyavayavasanniveśaviśeṣarūpākṛtimattvam / tacca puruśakṛtisādhyameva",
  "GSP33yaissi_u:248_2": "dṛṣṭamiti vicitrākārasya mahyaderapi sakartṛkatvameṣṭavyameva / kāryaviśeṣatvameva",
  "GSP33yaissi_u:248_3": "sakartṛkatvavyāpyamastu / sa ca viśeṣo na kṣoṇyādivyāvṛtta iti tasyāpi sakartṛkatvasiddhirapratihatā /",
  "GSP33yaissi_u:248_4": "kiñca 'yadviśeṣayo'rityādinyāyena kāryaviśeṣo kulālādeḥ kāraṇatvāt kāryatvāvacchinne 'pi",
  "GSP33yaissi_u:249_0": "kartṛtvāvacchinnasya kāraṇatvamastyeveti kāryatvameva sakartṛkatvavyāpyaṃ kṣityādau",
  "GSP33yaissi_u:249_1": "kartāraṃsamarthayatīti bhāvaḥ / yadvā kṣityādi na kāryaṃ prasiddhakāryavilakṣaṇatvādityatrāprayojakatvamāha",
  "GSP33yaissi_u:249_2": "'na cedṛśa' iti / kāryaḥ-kṛtijanyaḥ,",
  "GSP33yaissi_u:250_0": "utpattimān vā / kṛtijanyatve vā prayojakaṃ kṣoṇyādyākāravyāvṛttaṅghaṭādyākāramātravṛttidharmaviśeṣaṃ",
  "GSP33yaissi_u:250_1": "na paśyāma ityarthaḥ / sati hi tasmin viśeṣe prasiddhakāryavailakṣaṇyasyākartṛkartṛkatvavyāptiḥ",
  "GSP33yaissi_u:250_2": "prasidhyet / anyathā tvaprayojakatvameva adṛṣṭakartṛko rājaprāsādo na kāryo daṣṭakartṛkaghaṭādikāryavilakṣaṇatvādityādivaditi",
  "GSP33yaissi_u:250_3": "bhāvaḥ / nanu śakyakriyatvādireva tādṛśoviśeṣaḥ kṣityādyākṛtivyāvṛtta iti cettatrāha",
  "GSP33yaissi_u:250_4": "'yattu'iti / 'tadastunāme' ti / kṣityādau tādṛśaviśeṣābhāvo 'siddha iti hārdam /",
  "GSP33yaissi_u:250_5": "te-kriyājñāne / 'yathokte'ti kāryatvahetukasakartṛkatvānumānalakṣaṇeti yāvat / ayaṃ",
  "GSP33yaissi_u:250_6": "bhāvaḥ - upādānādigocarāparokṣajñānacikīrṣākṛtimajjanyatvaṃ hi sādhyeta mahyādau /",
  "GSP33yaissi_u:250_7": "tatra ca tadvidheyakakṛtiḥ,",
  "GSP33yaissi_u:251_0": "tadupādānādyaparokṣajñānaṃ ca ghaṭakamastyeva / jñānakriyayorevaṃ prāmāṇikatvaṃ tadanuguṇasāmarthyamapi",
  "GSP33yaissi_u:251_1": "kalpanīyameva jagatkarturityaśakyakriyatvāderasiddhiriti bhāvaḥ / kriyāgocara-kṛtividheyaḥ /",
  "GSP33yaissi_u:251_2": "'siddha' iti / prāmāṇike ca kāryatve sati kāryatvasya viśiṣṭakartṛpūkatvavyāptibalāt",
  "GSP33yaissi_u:251_3": "kṣityādau kartṛviśeṣasiddhirapratyūhaiveti bhāvaḥ / 'tadadhiṣṭhānatapreraṇe' ti karmadhārayaḥ /",
  "GSP33yaissi_u:251_4": "yadvā parapravṛttyanuguṇavyāpāraḥ / preramam / tādṛśavyāpāravataḥ preryeṇa sannikarṣo",
  "GSP33yaissi_u:251_5": "'dhiṣṭhānamiti bhidā / evaṃ kāryatvaṃ kṣityādestataḥ sakartṛkatvaṃ ca sādhitam /",
  "GSP33yaissi_u:252_0": "atha sakartṛkatvānumānasya jīvaiḥ siddhasādhanatāṃ parihartuṃ kartṛtvesvarūpānupraviṣṭamadhiṣṭānādi",
  "GSP33yaissi_u:252_1": "vivṛṇoti 'adhiṣṭhāna' mityādinā / yathā jīvasya śarīrāvayavādyadhiṣṭānaṃ tatpravṛttyanukūlasaṅkalpena,",
  "GSP33yaissi_u:253_0": "evaṃ paramāṇyadṛṣṭādyadhiṣṭhānaṃ jagatkartṛrīśvarasya tatpravṛttyunukūlasaṅkalpeneti",
  "GSP33yaissi_u:253_1": "mantavyamityarthaḥ / 'sa ce'ti / īśvarasannikarṣaḥ paramāṇvādau saṃyogarūpaḥ adṛṣṭe",
  "GSP33yaissi_u:253_2": "ca saṃyuktasamavāyarūpo vibhuddhayasaṃyogasyopagame / tadanupagame saṃyuktasaṃyogisamavāyalakṣaṇo",
  "GSP33yaissi_u:253_3": "bodhyaḥ /idaṃ ca tārkikaprakriyayā / 'pravṛtti' riti / ārambhakasaṃyogānukūlakriyārūpā",
  "GSP33yaissi_u:253_4": "ca paramāṇūnāṃ pravṛttirityarthaḥ / adṛṣṭasya pravṛttiṃ nirvakti 'dharmādharmayo'",
  "GSP33yaissi_u:253_5": "riti / idaṃ puṇyaṃ pāpaṃ vāsmin deśe kāle ca phalaṃ janayatvitīśvarasaṅkalpamūlādṛṣṭasya pravṛttiḥ",
  "GSP33yaissi_u:254_0": "phalodayānukūlatādṛśadeśakālādisahakārisamāsādanalakṣaṇā bhavatītyarthaḥ / 'tābhyā'",
  "GSP33yaissi_u:254_1": "miti / evakāro bhinnakramaḥ / tābhyāṃ-cetanādhiṣṭhitābhyāmeva dharmādharmābhyāṃ palamityānvayaḥ /",
  "GSP33yaissi_u:254_2": "nanu kartāramantaraiva kāraṇāntarataḥ kṣityādi bhavediti śaṅkāmantarnidhāya tatparihāramāha",
  "GSP33yaissi_u:254_3": "'cetana'ti / akiñcitkaratvamevopapādayati 'nahī' ti / tathā cādhiṣṭhātuḥ kārakacakraprayoktaḥ",
  "GSP33yaissi_u:254_4": "kartṛścetanasyāpekṣā kāryasāmānye 'syeveti kṣityādau sakartṛkatvaṃ nāpahnavārham /",
  "GSP33yaissi_u:254_5": "acetanasya kāraṇagrāmasya catanādhiṣṭhānamantarā pravṛttyanupapatteriti bhāvaḥ /",
  "GSP33yaissi_u:254_6": "upādānadigocarāparokṣajñānamantarā ca tadadhiṣṭhānalakṣaṇasya kartṛtvasyāsambhavāt",
  "GSP33yaissi_u:254_7": "kṣityādikartṛḥ paramāṇvādisākṣātkāro 'pyāvaśyakaḥ / cikīrṣāpūrvakārakacakrapravṛttihetukṛtinirūpyaṃ",
  "GSP33yaissi_u:254_8": "ca preraṇamiti kārakacakraprayoktṛtvarūpādhiṣṭhātṛtvalakṣaṇasyopādānādigocarāparokṣajñānacikīrṣākṛtimattvalakṣaṇasya",
  "GSP33yaissi_u:254_9": "ca kartṛtvasya nātyantabhedaḥ / tataśca pūrvatropādānādigocarāparokṣajñānacikīrṣākṛtimattvaṃ",
  "GSP33yaissi_u:254_10": "kartṛtvamuktam / atrādhiṣṭhātṛtvarūpaṃ tat samarthyata iti parakṛtāsāṅgatyamiti śaṅkāyā",
  "GSP33yaissi_u:254_11": "nāvasara ityavadheyama / evaṃbhūtasya kṣityādikartṛtvasya sadā sarvadarśinaṃ sarvasamarthaṃ",
  "GSP33yaissi_u:254_12": "ceśvaraṃ vinānyatra jīveṣvasambhavānna taiḥ siddhasādhanamiti cātra vivakṣitam /",
  "GSP33yaissi_u:254_13": "na cobhayavādī' tyagrimagranthe caitadvakṣyate / madhye 'naikāntyaṃ paraharati prasaṃṅgataḥ",
  "GSP33yaissi_u:254_14": "'bīje' ti / yatra yatra kārye na dṛṣṭaḥ kartā,",
  "GSP33yaissi_u:255": "tatatsarvamipa kāryaṃ prakṛte pakṣīkṛtam / pakṣe ca vyabhicāraśaṅkā na doṣāya,",
  "GSP33yaissi_u:256_0": "anyathānumānakathāyā eva vilopaprasaṅgāditi bhāvaḥ / 'etene' ti / pakṣāntarbhūtatvenaivetyarthaḥ /",
  "GSP33yaissi_u:256_1": "ādipadena jñānādi grahyam / na hi svasukhajñānādyarthapravṛttimān jīvastadopakaraṇopādānādṛṣṭasvātmasākṣātkartā /",
  "GSP33yaissi_u:256_2": "tat upādānādi sākṣātkartṛpūrvakatvarūpasādhyabhāvavati sukhajñānādau",
  "GSP33yaissi_u:257_0": "kāryatvasya sattvādvyabhicāra ityapi sukhāderapi pakṣāntarbhāvata eva nirastamityarthaḥ /",
  "GSP33yaissi_u:257_1": "tatrāpyupādānādisākṣātkartṛpūrvakatvamīśvareṇaiva nirūhyate 'smābhiriti hṛdayam /",
  "GSP33yaissi_u:257_2": "nanu tarhi jīvasya svasukhādau kartṛtvaṃ na syāditi vācyam / sukhādisampādanārthatassādhanadarśanopādānapravṛttimattvādevopapatteḥ,",
  "GSP33yaissi_u:258_0": "kulālāderiva dṛṣṭopakaraṇādidarśanopādānādinā ghaṭādau / adṛṣṭakāraṇādhiṣṭhānaṃ tu",
  "GSP33yaissi_u:258_1": "sarvatra kārye paramātmana eveti dhyeyam / nanvevamapi svajñānādyarthapravṛttipūrvakāle",
  "GSP33yaissi_u:258_2": "niyamena svasya sākṣātkārābhāvāt svajñānādyupādānabhūtasvātmasākṣātkartṛtvaṃ tadā",
  "GSP33yaissi_u:258_3": "tasya nāstīti cet, na, ātmanaḥ",
  "GSP33yaissi_u:259_0": "svaprakāśatvanayena tadā svātmasākṣātkārasyāpi saṃmānayitavyatvāt / svajñānādau svasya",
  "GSP33yaissi_u:259_1": "kartṛtvasya svasmṛtimātreṇāpi abhyupagantavyatvādvā na doṣaḥ / upādānādisākṣātkartṛpūrvakatvamiti",
  "GSP33yaissi_u:259_2": "niyamastu īśvareṇaiva tatra tatra nirvāhyeti ca na vismartavyama / tadarthameva sukhādyapi",
  "GSP33yaissi_u:259_3": "pakṣīkṛtamiti bodhyam / vyabhicāraṃ parihṛtya siddhasādhanatāṃ pariharati 'na cobhaye'",
  "GSP33yaissi_u:259_4": "ti / paramāṇvadṛṣṭādipravṛttyanuguṇādhiṣṭhātṛtvakalpanamityarthaḥ / ayuktatve(?)",
  "GSP33yaissi_u:260": "hetimāha 'teṣā' miti / draṣṭumeva tadaśaktānāntadadhiṣṭhānakathā keti bhāvaḥ / nanvīśvarasyāpi adhiṣṭhānasāmarthamadṛṣṭaṃ kathaṃ kalpate ?",
  "GSP33yaissi_u:261": "tatrāha 'na caivam' iti / adṛṣṭamapi na dṛṣṭavirodhīti bhāvaḥ / kuto na dṛṣṭavirodhaḥ ?",
  "GSP33yaissi_u:262_0": "atrāha 'pramāṇāntarata' iti / atra 'tadasiddhe' riti pāṭhaḥ syādveti sandihyate /",
  "GSP33yaissi_u:262_1": "pratyakṣādineśvarasyāsiddherasāmarthyasya tasminnadṛṣṭatvādityarthaḥ / nanvanenaivānumānena",
  "GSP33yaissi_u:262_2": "tasyāsāmarthyaṃ setsyatītyatrāha 'yathodite' ti / 'tatsiddhe' riti pāṭhe tu śaktimadīśvarasyaiva",
  "GSP33yaissi_u:262_3": "vilakṣaṇapramāṇena siddherityarthaḥ / kintat ?",
  "GSP33yaissi_u:263_0": "tadāha 'yathodite'ti / sidhyannityasyāgre 'hi' iti yojyam / 'sāṃsiddhike' ti / sarvasyārthasya",
  "GSP33yaissi_u:263_1": "kriyākārakaphalavargāntaḥ pātitayā sarvādhiṣṭhānaṃ tadarthaṃ sarvasākṣātkaraṇamapīśvarasya",
  "GSP33yaissi_u:263_2": "prāpte / te cākaraṇakatvānnitye eveti bhāvaḥ / 'kāryatvasye' ti / yatra kāryatvaṃ",
  "GSP33yaissi_u:263_3": "tatra tatra samarthakartṛjanyatvamiti vyāpterityarthaḥ /",
  "GSP33yaissi_u:264_0": "kulāladeḥ kiñcidviṣayājñānāśaktī api vidyete / tadalpajñālpaśaktikartī vyāptiḥ kāryatvasya",
  "GSP33yaissi_u:264_1": "gṛhyate bhūyaḥsahacāradarśanabalāt / tadabhimataviparītāpādakatvādviruddhatvāmiti",
  "GSP33yaissi_u:264_2": "śaṅkāṃ 'yattu' ityādinānūdya pariharati 'ta' diti / aprayojakatvāt-kāryakaraṇopayuktatvābhāvātkiñcidviṣayājñānādeḥ /",
  "GSP33yaissi_u:264_3": "ayaṃ bhāvaḥ-yenākareṇa kartuḥ kāraṇatvaṃ tadrūpāvacchinnakartṛpūrvakatvenaiva kāryatvasya",
  "GSP33yaissi_u:264_4": "ghaṭādau vyāptirgṛhītā / kiñcidviṣayājñānādimattvena ca na ghaṭādau kāraṇatvaṃ kulālādeḥ /",
  "GSP33yaissi_u:264_5": "kintu tadupādānādisākṣātkārādhiṣṭhānakṣamatvaviśiṣṭatvenaiva / anyaviṣaye jñānājñāne",
  "GSP33yaissi_u:264_6": "śaktyaśaktī vā aprayojake prakṛtakāryotpāde / tatsamarthakartṛkatvenaiva vyāptiḥ",
  "GSP33yaissi_u:264_7": "kāryatvasya / yathā dhūmasyādraindhanasaṃyogaviśiṣṭavahnitvāvacchinnennaiva saṃbandhaniyamaḥ,",
  "GSP33yaissi_u:265": "na tu raktatvakārīṣatvādyanupayuktadharmāvacchinnena,",
  "GSP33yaissi_u:266": "tadvaditi / aprayojakatvamevopapādayati 'nahī' ti / ajñānam-arthānatropakaraṇādyajñānam / 'sve' ti / svakāraṇatvenānumīyamānasya",
  "GSP33yaissi_u:267_0": "kartuḥsvaniṣpattyupayogisāmarthyādyevākṣipyate kāryatvasya masarthakartṛkatvavyāpteriti",
  "GSP33yaissi_u:267_1": "kevalavyarirekasya-kevalasya pūrvavartimātrasyānupayogino vyatirekasya-arthāntaragocaraśaktyādyabhāvasya",
  "GSP33yaissi_u:267_2": "prakṛtakārye prayojakatayāsiddherityarthaḥ / arthāntaraviṣayaśaktyādyabhāvasya vyatireke",
  "GSP33yaissi_u:267_3": "prakṛtakāryasya vyatireka iti vyatirekasahacārasyāsiddheriti vār'thaḥ / mūlapāṭho",
  "GSP33yaissi_u:267_4": "'trānyathā syādvā / tāvataiva-svaniṣpādanopayogijñānaśaktita eva / arthāntaro viṣayo",
  "GSP33yaissi_u:267_5": "yasyeti bahutrīhiḥ / anyapadārtho jñānādirarthasiddhaḥ / tasya pratiyogitayābhāve",
  "GSP33yaissi_u:267_6": "'nvayaḥ / sambandhinaḥ-kāryaniyatapūrvavartinaḥ / akiñcitkarasya-prakṛtakāryānupayoginaḥ /",
  "GSP33yaissi_u:267_7": "anyathāsiddhasyeti yāvat / atha vikalpamukhenārthāntaraviṣayakājñānādeḥ niyatapūrvavṛttitvamapi",
  "GSP33yaissi_u:267_8": "pratikṣipati 'api ce' ti / vyāpakaṃ-kāryasya niyatapūrvavṛtti / 'na tāva' prakṛtakāryātiriktasakalakāryopayogijñānasāmarthyavirahaḥ",
  "GSP33yaissi_u:267_9": "kartari kutrāpyasiddha eveti bhāvaḥ / nanu prakṛtakāryātiriktakatipayaviṣayājñānādi",
  "GSP33yaissi_u:267_10": "karturiṣṭaṃ dṛṣṭaṃ cetyatrāha 'athe' ti / arthāntarayatkiñcidajñānādi na vyavasthitam /",
  "GSP33yaissi_u:267_11": "yathā kaścitpaṭakāraḥ ghaṭaṃ na jānāti kaścittu jānāti,",
  "GSP33yaissi_u:268_0": "kaścittvanyanna jānāti anyastu tajjānātīti prakṛtakarturanyānyaviṣayaṃ jñānamajñānaṃ",
  "GSP33yaissi_u:268_1": "cāvyavasthitaṃ dṛśyate / paṭādyajñānaṃ ghaṭādyajñānaṃ vā niyataṃ karturdurvacamiti",
  "GSP33yaissi_u:268_2": "tattadajñānasya tatra tatrānaikāntyānna hetutvamiti bhāvaḥ / sarvasyāpi kartuḥ kiñcidvastu",
  "GSP33yaissi_u:268_3": "niyamena na jñāyate iti tu durvacamevetyāha 'na cāstī' ti / nanu svaviśiṣṭajñānābhāvatvenājñānasya",
  "GSP33yaissi_u:268_4": "hetutvamupeyate / svapadaṃ prakṛtakāryaparam / vaiśiṣṭyaṃ ca jñāne svaniṣṭhaviṣayatvānirūpakatvasvānya",
  "GSP33yaissi_u:268_5": "niṣṭhaviṣayatānirūpakatvobhayasambandhena / tathā ca tattadajñānasya tatra tatra",
  "GSP33yaissi_u:268_6": "vyabhicāre 'pi niruktarūpāvacchinnajñānābhāvasya niyatapūrvavṛttitvasambhava eveti cet,",
  "GSP33yaissi_u:269": "evamapi pūrvokmanyathāsiddhatvaṃ durvārameveti dhyeyam /",
  "GSP33yaissi_u:270": "kāryatvasyājñātvādiviruddhākārākṣepakatvaṃ kṣityādikartari parihṛtametāvatā /",
  "GSP33yaissi_u:271_0": "atha śarīratvalakṣaṇaviparītākārākṣepakatvaṃ pariharati 'na ce' ti / kartuḥ śarīravattvameveti",
  "GSP33yaissi_u:271_1": "na niyamaḥ / ekaṃ dehaṃ parityajya dehāntaraparigrahaṇaṃ kurvato jīvasya tadā /ḍaśarīritvādita",
  "GSP33yaissi_u:271_2": "bhāvaḥ / yogino yogabalājjīvato dehāntaragrahaṇaṃ kurvato jīvasya tadāśarīritvāditi",
  "GSP33yaissi_u:271_3": "bhāvaḥ / yogino yogabalājjīvato dehāntaragrahaṇaṃ saśarīrasyaiva dṛṣṭamityayogina",
  "GSP33yaissi_u:271_4": "ityuktam / nanu ayogino 'pi sūkṣmaśarīravata eva sthūladehāntaragrahaṇaṃ",
  "GSP33yaissi_u:272_0": "pretyeti na vyabhicāra ityatrāha 'pūrveti' / nanu śrutibalādbhūtasūkṣmaiḥ pariṣvaktasyaiva",
  "GSP33yaissi_u:272_1": "jīvasya gatyādireṣṭavyā / tānyevendriyaprāṇasaṃsṛṣṭāni sūkṣmadeha ucyate / tathā",
  "GSP33yaissi_u:272_2": "ca kartuḥ śarīratvaniyame na vyabhicāra iti cet ;",
  "GSP33yaissi_u:273_0": "atra brūmaḥ / evamapi sthūlaśarīravattvaniyame 'naikāntyaṃ sthitameva / sūkṣmasya",
  "GSP33yaissi_u:273_1": "tu na mukhyaṃ śarīratvam / amukhyaṃ ca tadīśvaraṃ prati paramāṇūnāmapyakṣuṇṇameva /",
  "GSP33yaissi_u:273_2": "tathāhi nyāyācāryodayanaḥ paramāṇūnāmīśvara śarīratvamuśatīti /",
  "GSP33yaissi_u:274_0": "evaṃ śarīropādāne kartṛtvaṃ jīvasyā śarīrasyaiveti samarthya śarīrapreraṇe kartṛtvamapyaśarīrasyaivetyāha",
  "GSP33yaissi_u:274_1": "'kiñce' ti / adhitiṣṭhataḥ-pravartayataḥ adhiṣṭhātṛdehānupraveśaḥ adhiṣṭhātṛtāvacchedakaghaṭakatā /",
  "GSP33yaissi_u:274_2": "śarīramadhitiṣṭhato 'dhiṣṭhātṛtāvacchedakaṃ saṅkalpādireva,",
  "GSP33yaissi_u:275_0": "na tu taccharīramapi / adhiṣṭhānakarmībhūtasya kāṣṭhāde stacchettṛtāvacchedakatvaṃ",
  "GSP33yaissi_u:275_1": "yathā na tadvaditi bhāvaḥ / nanu svādhiṣṭhātṛsambaddhasya dehasya kathaṃ nādhiṣṭhātṛtāvacchedakatā ?",
  "GSP33yaissi_u:276_0": "iti śaṅkate 'adhitiṣṭhāsite' ti / pariharati 'astveke' ti / 'ekatattve' ti prācīnamudritapāṭho",
  "GSP33yaissi_u:276_1": "na saṃśuddhaḥ / 'ekatastvasaṃbaddhasye' ti vānyathā vā pāṭhaḥ saṃbhāvyate / atyantato",
  "GSP33yaissi_u:276_2": "'sambaddhasyādhiṣṭheyena tadadhiṣṭhātṛtvasya kāṣṭhāsaṃbaddhasya kuṭhārasya cchettṛtvasyevāsaṃbhavādadhiṣṭheyasambandhinādhiṣṭhātrā",
  "GSP33yaissi_u:276_3": "bhavitavyamityeva niyamaḥ,",
  "GSP33yaissi_u:277_0": "na tu dehasaṃbandhinā bhāvyamitīti bhāvaḥ / preraṇaṃ prati preryasambandha eva hetuḥ",
  "GSP33yaissi_u:277_1": "na dehasambandha ityatra niyāmakaṃ pṛcchati 'kuta' iti / tadvadati 'yata' iti / adhiṣṭhīyamānaṃ-pravartyamānam /",
  "GSP33yaissi_u:277_2": "svasaṃbandhinā-preryasaṃyoginā / hastādi viśeṣyamatra / ayamāśayaḥ-śarīriṇa eva pravartakatvamiti",
  "GSP33yaissi_u:277_3": "na niyamaḥ / hastāderapi mānadaṇḍādipravartakatvāt / preryasaṃbandhina eva prerakatvamiti ta saṃbhavati,",
  "GSP33yaissi_u:278": "hastāderapi preryasambandhāditi /",
  "GSP33yaissi_u:279_0": "śaṅkate 'athe' ti / pravartanaṃ nāma paravyāpāraprayojakaprayatnavattvam / tacca",
  "GSP33yaissi_u:279_1": "puruṣasyaiva / sa ca svahastavyāpāreṇa mānadaṇḍādi pravartayati / tathā ca dehatadavayavabhinnavastupravartane",
  "GSP33yaissi_u:279_2": "dehahastādivyāpārāpekṣāsyeveti neśvarasyānākṛteḥ paramāṇvādyadhiṣṭhātṛtvaṃ saṃbhavatītyāśayaḥ",
  "GSP33yaissi_u:279_3": "śaṅkituḥ / imamapi niyamamanaikāntyenaiva dūṣayati 'tadapi ne' ti / saṅkalpagaruḍadhyānādimānasavyāpāramātreṇa",
  "GSP33yaissi_u:279_4": "hastādivyāpāraṃ vināpi paraśarīrasthaviṣanivartanādidarśanāddehatadavayavavyatiriktādhiṣṭhāne",
  "GSP33yaissi_u:279_5": "dehādivyāpārāpekṣāniyamo nāstītyarthaḥ / preryasaṃbandho 'pyatra prerakasya jñānadvāraka",
  "GSP33yaissi_u:279_6": "eveti ca bodhyam / punaḥ śaṅkate",
  "GSP33yaissi_u:280": "'katham' iti / janyajñānādau dehasya hetutvāditi bhāvaḥ / antarnihitottara ākṣipati 'ki' miti / dehasya kiṃ saṅkalpe kartṛtvam ?",
  "GSP33yaissi_u:281": "yena yena tadabhāve saṅkalpo na ghaṭetetyarthaḥ / śaṅkate 'karaṇa' miti / tatra karaṇaṃ śarīramiti cenna,",
  "GSP33yaissi_u:282_0": "manasa eva karaṇatvādityarthaḥ / tathā ca śarīrābhāve 'pi svahetoreva saṅkalpo bhaviṣyatīti",
  "GSP33yaissi_u:282_1": "bhāvaḥ / nanu manasaḥ karaṇatve 'pi janyajñānādau dehasyāpyastyevāpekṣāvacchedakatayeti",
  "GSP33yaissi_u:282_2": "cedatra brūmaḥ-baddhajñānādāveva dehāpekṣā,",
  "GSP33yaissi_u:283": "nānyatra / 'manasaivaitān kāmān paśyan ramateya ete brahmaloke' 'manasaiva jagatsṛṣṭi'-mityādinā muktasyeśvarasya ca manovattvaṃ,",
  "GSP33yaissi_u:284_0": "tata eva jñānasaṅkalpādikaṃ ca pratīyate / taddehavigame 'pi manaso nityendriyatvopagamādeva",
  "GSP33yaissi_u:284_1": "śarīrānapekṣasaṅkalpādyupapattiriti / īśvare nityajñānacikīrṣāprayatnavādināṃ tārkikāṇāṃ",
  "GSP33yaissi_u:284_2": "mate tu na tarāṃ śarīrādyapekṣā / atra manovattvāgantukasaṅkalpādisamarthanaṃ tu",
  "GSP33yaissi_u:284_3": "tadekadeśimatena vā siddhāntacchāyayā veti bodhyam / manovattve 'niṣṭaprasaṅgaṃ śaṅkate",
  "GSP33yaissi_u:284_4": "'nanvevam' iti / manovattvasya śarīritvādivyāpyatayā śarīritvādyāpadyeteśvarasyetyarthaḥ /",
  "GSP33yaissi_u:284_5": "pariharati 'maivam' iti / samarthakartṛpūrvakatvena kāryatvasya vyāptergṛhītatvāt",
  "GSP33yaissi_u:284_6": "tataḥ kṣityādau sidhyataḥ karturīśvarasyāśarīritvaiśvaryādyeva setsyati 'yakṣānurūpo",
  "GSP33yaissi_u:284_7": "bali' riti nyāyāt / śarīritvādyupagame cāsāmarthyaprasaṅgāt / yathācaitattathā 'nacāsmadāde'",
  "GSP33yaissi_u:284_8": "-rityanantaravākye vakṣyate / tathā ceśvare śarīratvānaiśvaryādyāpādanaṃ dharmigrāhakamānabādhitamityarthaḥ /",
  "GSP33yaissi_u:284_9": "draḍhimnaiva-dṛḍhatayaiva / 'samarthakartṛkatvārthadraḍhimnaive'ti samastapāṭhaḥ",
  "GSP33yaissi_u:284_10": "sādhīyān / manasaḥ śarīritvādivyāpyatvamapi nirākaroti 'manasa' iti / sarīrābhāve",
  "GSP33yaissi_u:284_11": "'pi prāyaṇāvāntaralayādau nityendriyatayā manasaḥ sattvātkālāvacchedena śarīravyāpyatvaṃ",
  "GSP33yaissi_u:284_12": "manaso nāstītyarthaḥ / nanvevamapi saśarīrasyaiva kartṛtvaṃ tatra tatra dṛṣṭāmiti",
  "GSP33yaissi_u:285_0": "śarīrikartṛkatvena vyāptiḥ kāryatvasya kuto na gṛhyata ityatrāha 'yāvaddhī' ti /",
  "GSP33yaissi_u:285_1": "dṛṣṭānuguṇaṃ kāryānugumatvena dṛṣṭamata eva vyāptyupayogi thadrūpaṃ tadavacchinnenaiva",
  "GSP33yaissi_u:285_2": "vyāptireṣṭavyā / jñānaśaktyoreva ca kāryānugumatā / te yadyapi karmaparavaśe kulālādau śarīrādhīne ;",
  "GSP33yaissi_u:286_0": "naitāvatā śarīrādervyāpakatāvacchedakakoṭiniveśa iti bhāvaḥ / evamanabhimatāpadakatvaṃ",
  "GSP33yaissi_u:286_1": "parihṛtam / athābhimataviśeṣasiddhiprakāraṃ prapañcayati 'na cāsmadāde' riti / aparyantavistārasya",
  "GSP33yaissi_u:286_2": "anavadhikāyāmavato 'paricchinnasya prādeśikaśarīrakaḥ parimitadeśavartiparicchinnamūrtimān /",
  "GSP33yaissi_u:286_3": "alaṃ-samarthaḥ / śiṣṭaṃ spaṣṭam /",
  "GSP33yaissi_u:287_0": "śaṅkate 'īdṛśene' ti / akarmavaśyatvāśarīritvasarvajñatvādiviśiṣṭakartrā kāryatvasyāvinābhāvo",
  "GSP33yaissi_u:287_1": "ghaṭādau na dṛṣṭa iti śaṅkiturbhāvaḥ / sāmānyadharmāvacchinnavyāptigrahādeva pakṣadharmatābalasahakārātpakṣīyasādhya",
  "GSP33yaissi_u:287_2": "viśeṣasiddhiriti hārdena pratibandīmāha 'atigahane' ti / śaṅkiturmukhenaiva parahāraṃ",
  "GSP33yaissi_u:287_3": "vācayati 'yādṛśa' iti / yādṛśaḥ-atijaḍilaganatalanicumbisantata- santanyamānadhārārūpaḥ /",
  "GSP33yaissi_u:287_4": "tādṛśaḥmahāvahniḥ / 'ta' diti / niruktavidhamahādhūmajananasamartha ityarthaḥ / atra",
  "GSP33yaissi_u:287_5": "'tādṛśatatsaṃpādanasamartha' iti samastapāṭhaḥ syādvā / uttarataulyamāha 'tadidam'",
  "GSP33yaissi_u:287_6": "iti / yathā deśakālaparimāṇādiviśeṣo vahneranaikāntyāddhūmavyāpakatāvacchedakaghaṭako na bhavati,",
  "GSP33yaissi_u:288": "kintvādrendhanayugvahnitvamātraṃ tathā,",
  "GSP33yaissi_u:289_0": "evaṃ manuṣyatvādi sahacaritamipi na kartṛtāvacchedakakoṭighaṭakam / anyatrāpi kartṛtvadarśanāt /",
  "GSP33yaissi_u:289_1": "kintu sāmarthyamātraṃ tathetyāha 'yathaive' ti / dhūmātparvate vahniviśeṣānumānāt",
  "GSP33yaissi_u:289_2": "kāryatvāt kṣityādau kartṛviśeṣānumānasya na vailakṣaṇyam / yathā tatrābhimataviśeṣasiddhistathā",
  "GSP33yaissi_u:289_3": "prakṛte 'pīte bhāvaḥ /",
  "GSP33yaissi_u:290_0": "atha sapakṣadarśanamātreṇa sarvadharmāpādane pratibandī vivakṣurāha 'api ce' ti /",
  "GSP33yaissi_u:290_1": "vibhudravyasaṃyogina ityanenāvibhutvaṃ manaso vivakṣitam / vibhudvayasaṃyogasya tārkikairanupagamāt /",
  "GSP33yaissi_u:290_2": "jñānādyasamavāyikāraṇasaṃyogāśrayatayā manaḥsiddhirita jñānetyādiviśeṣaṇam / ātmamanaḥsaṃyogasyaiva",
  "GSP33yaissi_u:290_3": "hi jñānādāvasamavāyihetutvaṃ tanmatam / jñānāyaugapadyācca tasyāṇutvaṃ matam,",
  "GSP33yaissi_u:291_0": "niḥsparśatvaṃ ca / sparśavattve bhūtatvaprasaṅgāt / bhūtatve cābhūtaviśeṣaguṇagrahakatvāsaṃbhavāt /",
  "GSP33yaissi_u:291_1": "atrāyaṃ pratitarko vivakṣitaḥ-mano yadi paricchinnaparimāmavat syāt kriyāvadvā tarhi",
  "GSP33yaissi_u:291_2": "sparśavadbhavediti / bhūyaḥ sahacāradṛṣṭasyāpi kvacidvyabhicāra ityasyedamekaṃ nidarśanam /",
  "GSP33yaissi_u:291_3": "atha nidarśanamanyatpradarśayati 'kathaṃ ce' ti / aniyatādhiṣṭhāneti padanchedaḥ /",
  "GSP33yaissi_u:291_4": "yadyapi mahato vāyorgatiśīlasyāniyatādhiṣṭhānatvamudbhūtasparśavattvāt spārśanapratyakṣatvaṃ",
  "GSP33yaissi_u:291_5": "ca bhūyo dṛṣṭam / athāpi vāyavīyatvenānumitasya dehavyāpinastvagindriyasya niyatādhiṣṭhānatvamaspārśanatvaṃ",
  "GSP33yaissi_u:291_6": "cābhimatam / atra pratitarkaḥ-tvaco vāyavīyamahatkāryatve udbhūtasparśavattvādi bhavediti /",
  "GSP33yaissi_u:291_7": "nidarśanāntaraṃ 'taijasasye' ti / kāryatejaso mahimaguṇavato rūpasparśayorudbhūtatvaṃ",
  "GSP33yaissi_u:291_8": "jvalanādau / sparśamātrasyodbhūtatvaṃ bharjjitakapālavahnyādau / rūpamātrasyodbhūtatvaṃ",
  "GSP33yaissi_u:291_9": "prabhādau / evaṃ rūpasparśaubhayatadanyatarodbhavasya bhūyo dṛṣṭatve 'pi cakṣuṣo rūpadiṣu rūpādiṣu",
  "GSP33yaissi_u:292_0": "rūpamātravyañjakatvenānumitataijasabhāvasya tadubhayānudbhavaḥ kathamityarthaḥ /",
  "GSP33yaissi_u:292_1": "cakṣuṣaḥ taijasamahatkaryatve rūpasparśānyatarodbhavaḥ syāditi prasaṅgo 'tra bodhyaḥ /",
  "GSP33yaissi_u:292_2": "pratitarkāṇāmābhāsatvamityāśayena prativakti paraḥ 'atha 'ti / tattadviśeṣāṇām-udbhūtarūpasparśānyataraspārśanatvasparśavattvādīnāṃ",
  "GSP33yaissi_u:292_3": "bhūyaḥ / sahacāradarśanamātreṇa cakṣurādāvāpād.mānānāṃ yogyānupalambhabādhitatvamiti",
  "GSP33yaissi_u:292_4": "nāpādakavyāpakatvamāpādyasyeti bhāvaḥ / yadyapi manaso 'ṇutvāttatra sparśavattvasya",
  "GSP33yaissi_u:292_5": "yogyānupalambhabādho durvacaḥ / tathāpi tatra tadupagame 'nekaniyamabhaṅgaprasaṅgostyeva /",
  "GSP33yaissi_u:292_6": "tadāha 'tadabhyupagama' iti / yathā- manasaḥ sparśavattve bhūtatvaprasaṅgaḥ / bhūtatvānupagame",
  "GSP33yaissi_u:292_7": "sparśavato bhūtatvameveti niyamabhaṅga / bhūtatvopagame cendriyāntaravadabhūtātmaviśeṣaguṇāgrāhaktavāttiḥ /",
  "GSP33yaissi_u:292_8": "tadgrāhakatvopagame cābhūtaviśeṣaguṇāgrāhakatvaniyamasyāpi bhaṅga / iti / evaṃ cakṣurādāvapi",
  "GSP33yaissi_u:292_9": "udbhūtarūpavattvādisvīkāre nānāniyamabhaṅgaprasaṅgo 'nusandheyaḥ / vipakṣe bādhakaviraheṇāpādyāpādakayorvyāpyavyāpakabhāvāsiddhiḥ /",
  "GSP33yaissi_u:292_10": "tathā ca pratitarkāṇāṃ chinnamūlatvaṃ ca vivakṣitam / 'tathābhyupagama' iti mana-prabhṛterniḥsparśatvādyabhyupagama",
  "GSP33yaissi_u:292_11": "ityarthaḥ / tulyanayena kratṛtve saśarīratvamiti niyamo 'pi nāstītyāśayavānāheśvaravādī",
  "GSP33yaissi_u:292_12": "'hantatarhī' ti / svasmin prasañjitapratitarkanirākaramayukteḥ paramukhenaivānuvācanajanitaharṣadyotako",
  "GSP33yaissi_u:292_13": "'yaṃ / hantaśabdaḥ / saśarīratve śarīradvāropalambhaprasaṅga īśvarasya / kramavattve",
  "GSP33yaissi_u:292_14": "cāsārvajñyādiprasaṅgaḥ / prakṛtaṣṭadharmavattvāt sārvajñyādyugamaśca na saṃbhavati /",
  "GSP33yaissi_u:292_15": "sādhānānuṣṭhānarāhityātprakṛṣṭadharmasyānupapatteḥ / īśvarasya sa dharmo nitya evopeyata",
  "GSP33yaissi_u:292_16": "iti pakṣe ca dharmasāmānyasya vihitakriyājanyatvaniyamabhaṅgaḥ / akarmatve ceśvarasya",
  "GSP33yaissi_u:292_17": "saśarīratvāyogaḥ / taccharīrasya nityatvopagame ca sāvayavatvasya kāryatvavyāpyatvaniyamabhaṅgaḥ /",
  "GSP33yaissi_u:292_18": "tathā ca kṣityāderapi kāryatvāsiddhestatkartṛtveneśvarānumānāyoga iti bahuramūhanīyam /",
  "GSP33yaissi_u:293": "sahacāramātreṇa kartṛtvasya na saśarīratvādivyāptiḥ, vipakṣe bādhakavirahāditi ca hārdam /",
  "GSP33yaissi_u:294_0": "nanu cakṣurādestaijasādibhāve 'pi tattadviśeṣasya pramāṇasiddhatvānna tadviruddhāpādānasambhavaḥ /",
  "GSP33yaissi_u:294_1": "naivaṃ tvīśvarīyaviśeṣāṇāṃ mānasiddhatvamiti cettatrāha 'dṛśyanta' iti / nītayaḥ-nyāyāḥ,",
  "GSP33yaissi_u:295_0": "anumānāni / īśvare 'pyabhimataviśeṣeṣu santi pramāṇānītyarthaḥ tānyeva prapañcayati",
  "GSP33yaissi_u:295_1": "'yathā' iti / 'tathe' ti pāṭhe tu tathā hi nītayo dṛśyanta ityanvayaḥ / tathā-īśvarīyābhimataviśeṣasādhakāḥ /",
  "GSP33yaissi_u:295_2": "īśvarasya sraṣṭṛtve tādanumānamuktaṃ pūrvam / tasya",
  "GSP33yaissi_u:296_0": "pravartayitṛtve tadāha 'paramāṇvādī' ti / vivādāspadamiti pakṣatāsambhavadyotakaṃ",
  "GSP33yaissi_u:296_1": "viśeṣaṇam / sādhyatadabhāvānyataranirṇaye hi pakṣatātivartate / sādhyatadabāvavattvavipratipattiviṣayībhūtamiti /tadarthaḥ /",
  "GSP33yaissi_u:296_2": "sādhyavattvena sandihyamānamiti phalitam / sādhyasandehasya pakṣatātvaṃ prācāṃ matam /",
  "GSP33yaissi_u:296_3": "siddhisthale 'pyāhāryasaṃśayādevānumitsayā bhavatyanumānamiti bodhyam / preraṇaṃ",
  "GSP33yaissi_u:296_4": "ca paraprṛttyanuguṇasaṅkalpaprayannavattvalakṣaṇam / paramāṇvādigocarāvīśvarasya",
  "GSP33yaissi_u:296_5": "saṅkalpaprayatnau prasādhya sākṣātkāramapi tādṛśaṃ sādhayati 'tathe' ti / tadvadeva-kandukādipravṛttivadeva /",
  "GSP33yaissi_u:296_6": "kandukādipravṛttāvupādānaṃ kandukādi,",
  "GSP33yaissi_u:297_0": "upakaraṇaṃ daṇḍādi / tatsākṣātkārī daṇḍena kandukādi pravartayati / tataśca tatra",
  "GSP33yaissi_u:297_1": "pravṛttirūtpadyate / evaṃ paramāṇvādipravṛtterjñānādyarthāntarātmapravṛtterapyupādānopakaraṇaparamāṇvādyadṛṣṭādisākṣātkartātra",
  "GSP33yaissi_u:297_2": "sādhyate / na caitatsākṣātkartṛtvaṃ jīvānāmiti na taiḥ siddhasādhanam / atīndriyārthānāmapi",
  "GSP33yaissi_u:297_3": "sākṣātkāraḥ phalito 'trānumāne /",
  "GSP33yaissi_u:298_0": "atha sākṣādevātīndriyārthān pakṣīkṛtya pratyakṣaviṣayatvaṃ sādhayati 'pratyakṣam'",
  "GSP33yaissi_u:298_1": "iti / tat-paramāṇvādi / atīndriyārthasākṣātkartā kaścit saṃbhavatītyatraiva tātparyamevaṃvadhānumānapratipādakānāṃ",
  "GSP33yaissi_u:298_2": "paramācāryāṇām / kṣityādikarturabhimata ekatve prayogamāha 'ekecche' ti / idamacetanaprapañcajātam,",
  "GSP33yaissi_u:299": "acaitanyātam,",
  "GSP33yaissi_u:300": "acaitanyāt acetanatvāt,",
  "GSP33yaissi_u:301": "ekecchānuvidhāyi ekacetanasaṅkalpanusāri / atrānvayyudāharaṇaṃ svadehaḥ // 16 //",
  "GSP33yaissi_u:302": "ekenādhiṣṭhitāḥ kāryaṃ-kurvate sravacetanāḥ /",
  "GSP33yaissi_u:303": "dehasambandhasāpekṣakāryakṛttvāt tvagādivat // 17 //",
  "GSP33yaissi_u:304": "ekapradhānapuruṣaṃ vivādādhyāsitaṃ jagat /",
  "GSP33yaissi_u:305": "cetanācetanātmatvādekarājakadeśavat // 18 //",
  "GSP33yaissi_u:306": "iti śrīmadviśiṣṭādvaitasiddhāntapravartanadhurandharaparamācāryaśrībhagavadyāmunamuni samanugṛhītesiddhitraye īśvarasiddhiḥ //",
  "GSP33yaissi_u:307": "acetanaprapañcasyeśvarecchānuvidhāyipravṛttitvaṃ prasādhya cetanaprapañcasyāpi tatsādhayati",
  "GSP33yaissi_u:308": "'ekene' ti / tvagādivat-tvagādīndriyavat // 17 //",
  "GSP33yaissi_u:309_0": "sarvajagatsvāmitvasarveśvaratvarūpaviśeṣasādhakamanumānamāha 'eke' ti / ekaḥ pradhānapuruṣo",
  "GSP33yaissi_u:309_1": "yasya tadekapradhānapuruṣam / ekapradhānapuruṣaviśiṣṭamityarthaḥ / puruṣasyaikasya",
  "GSP33yaissi_u:309_2": "prādhānyaṃ niyantṛtvasvāmitvalakṣaṇam / vaiśiṣṭyaṃ niyāmyatvaśeṣatvādinā // 18 //",
  "GSP33yaissi_u:310": "(vyā0)",
  "GSP33yaissi_u:311_0": "niṣprayojanatvātkartṛtvāmīśvarasya na saṃbhavatītyāderapi parāso 'tra vibhāvyaḥ /",
  "GSP33yaissi_u:311_1": "yathā-jīvarakṣārthameva tāvavadīśvarasya jagadvyāpāraḥ / nanu tarhi sukhottarameva",
  "GSP33yaissi_u:311_2": "jagat sṛjet / maivam / jīvīyakarmāpekṣayā tathā tathā sarjanāt / nanu karmāpekṣitve",
  "GSP33yaissi_u:311_3": "'naivaśvaryaṃ tasya prasajyeta / na / aparādhānuguṇadaṇḍadharasyeva rājñaḥ tattatkarmaphalaniṣpādakasyeśvarasyāpi",
  "GSP33yaissi_u:311_4": "aiśvaryātiśayasyaiva prasiddheḥ / adṛṣṭādīnāmadhiṣṭhātṛtvādi hi tasya mahate vaibhavāya /",
  "GSP33yaissi_u:311_5": "yathākarma phalapradatvāt svāmitvamapi sarvasya tasmin pratitiṣṭhatyeva / sarvapradhānatvādṛṣṭādhiṣṭhātṛtvādisādhanapramāṇopanyāsakānāṃ",
  "GSP33yaissi_u:311_6": "cācāryacaraṇānāmetaddhārdagra mityunnayāma iti dik //",
  "GSP33yaissi_u:312": "granthabhāgo 'grimaḥ kvāpi netaḥ samupalabhyate /",
  "GSP33yaissi_u:313": "yāvallabdhasya vihitā vyākhyeyaṃ saralā mayā //",
  "GSP33yaissi_u:314": "iti śrīnāgapurī (tirunāṅgūra)",
  "GSP33yaissi_u:315_0": "divyadeśābhijanena prativādibhayaṅkarācāryānvayabhūṣaṇavidvadvaryaśrīkṛṣṇamācāryākhyācāryavaryaputraratnena",
  "GSP33yaissi_u:315_1": "catustantrīpārāvārapārīṇadigantaviśrantakīrti-dayāmūrti-śrīmadbhāṣyakāradivyavaṃśāvatarṇaśrībhūtapurūnivāsarasika-vidvatsārvabhauma-",
  "GSP33yaissi_u:316_0": "hārīta-śrīmadāsūrirāmānujācāryadeśikendracaraṇakamalavarivasyāsamadhigatapadavākyapramāṇatantrahṛdayena",
  "GSP33yaissi_u:316_1": "śrīvaiṣṇavadāsena pra.bha.aṇṇaṅgācāryeṇa nyāyavyākaraṇaśiromaṇinobhayavedāntaviduṣā",
  "GSP33yaissi_u:316_2": "praṇītamīśvarasiddhervyākhyānaṃsiddhāñjanaṃ vijayatāntarām /"
}