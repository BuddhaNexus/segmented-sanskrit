{
  "GP10bhp_01u:0": "BhP_01.01.001/1 janmādyasya yato 'nvayāditarataścārtheṣvabhijñaḥ svarāṭ",
  "GP10bhp_01u:1": "BhP_01.01.001/2 tene brahma hṛdā ya ādikavaye muhyanti yat sūrayaḥ",
  "GP10bhp_01u:2": "BhP_01.01.001/3 tejovārimṛdāṃ yathā vinimayo yatra trisargo 'mṛṣā",
  "GP10bhp_01u:3": "BhP_01.01.001/4 dhāmnā svena sadā nirastakuhakaṃ satyaṃ paraṃ dhīmahi",
  "GP10bhp_01u:4": "BhP_01.01.002/1 dharmaḥ projjhitakaitavo 'tra paramo nirmatsarāṇāṃ satāṃ",
  "GP10bhp_01u:5": "BhP_01.01.002/2 vedyaṃ vāstavam atra vastu śivadaṃ tāpatrayonmūlanam",
  "GP10bhp_01u:6": "BhP_01.01.002/3 śrīmadbhāgavate mahāmunikṛte kiṃ vā parairīśvaraḥ",
  "GP10bhp_01u:7": "BhP_01.01.002/4 sadyo hṛdyavarudhyate 'tra kṛtibhiḥ śuśrūṣubhistatkṣaṇāt",
  "GP10bhp_01u:8": "BhP_01.01.003/1 nigamakalpatarorgalitaṃ phalaṃ",
  "GP10bhp_01u:9": "BhP_01.01.003/2 śukamukhādamṛtadravasaṃyutam",
  "GP10bhp_01u:10": "BhP_01.01.003/3 pibata bhāgavataṃ rasam ālayaṃ",
  "GP10bhp_01u:11": "BhP_01.01.003/4 muhuraho rasikā bhuvi bhāvukāḥ",
  "GP10bhp_01u:12": "BhP_01.01.004/1 naimiṣe 'nimiṣakṣetre īśayaḥ śaunakādayaḥ",
  "GP10bhp_01u:13": "BhP_01.01.004/3 satraṃ svargāya lokāya sahasrasamam āsata",
  "GP10bhp_01u:14": "BhP_01.01.005/1 ta ekadā tu munayaḥ prātarhutahutāgnayaḥ",
  "GP10bhp_01u:15": "BhP_01.01.005/3 satkṛtaṃ sūtam āsīnaṃ papracchuridam ādarāt",
  "GP10bhp_01u:16": "BhP_01.01.006/0 ṛṣaya ūcuḥ",
  "GP10bhp_01u:17": "BhP_01.01.006/1 tvayā khalu purāṇāni setihāsāni cānagha",
  "GP10bhp_01u:18": "BhP_01.01.006/3 ākhyātānyapyadhītāni dharmaśāstrāṇi yānyuta",
  "GP10bhp_01u:19": "BhP_01.01.007/1 yāni vedavidāṃ śreṣṭho bhagavān bādarāyaṇaḥ",
  "GP10bhp_01u:20": "BhP_01.01.007/3 anye ca munayaḥ sūta parāvaravido viduḥ",
  "GP10bhp_01u:21": "BhP_01.01.008/1 vettha tvaṃ saumya tat sarvaṃ tattvatastadanugrahāt",
  "GP10bhp_01u:22": "BhP_01.01.008/3 brūyuḥ snigdhasya śiṣyasya guravo guhyam apyuta",
  "GP10bhp_01u:23": "BhP_01.01.009/1 tatra tatrāñjasāyuṣman bhavatā yadviniścitam",
  "GP10bhp_01u:24": "BhP_01.01.009/3 puṃsām ekāntataḥ śreyastan naḥ śaṃsitum arhasi",
  "GP10bhp_01u:25": "BhP_01.01.010/1 prāyeṇālpāyuṣaḥ sabhya kalāvasmin yuge janāḥ",
  "GP10bhp_01u:26": "BhP_01.01.010/3 mandāḥ sumandamatayo mandabhāgyā hyupadrutāḥ",
  "GP10bhp_01u:27": "BhP_01.01.011/1 bhūrīṇi bhūrikarmāṇi śrotavyāni vibhāgaśaḥ",
  "GP10bhp_01u:28": "BhP_01.01.011/3 ataḥ sādho 'tra yat sāraṃ samuddhṛtya manīṣayā",
  "GP10bhp_01u:29": "BhP_01.01.011/5 brūhi bhadrāya bhūtānāṃ yenātmā suprasīdati",
  "GP10bhp_01u:30": "BhP_01.01.012/1 sūta jānāsi bhadraṃ te bhagavān sātvatāṃ patiḥ",
  "GP10bhp_01u:31": "BhP_01.01.012/3 devakyāṃ vasudevasya jāto yasya cikīrṣayā",
  "GP10bhp_01u:32": "BhP_01.01.013/1 tan naḥ śuṣrūṣamāṇānām arhasyaṅgānuvarṇitum",
  "GP10bhp_01u:33": "BhP_01.01.013/3 yasyāvatāro bhūtānāṃ kṣemāya ca bhavāya ca",
  "GP10bhp_01u:34": "BhP_01.01.014/1 āpannaḥ saṃsṛtiṃ ghorāṃ yannāma vivaśo gṛṇan",
  "GP10bhp_01u:35": "BhP_01.01.014/3 tataḥ sadyo vimucyeta yadbibheti svayaṃ bhayam",
  "GP10bhp_01u:36": "BhP_01.01.015/1 yatpādasaṃśrayāḥ sūta munayaḥ praśamāyanāḥ",
  "GP10bhp_01u:37": "BhP_01.01.015/3 sadyaḥ punantyupaspṛṣṭāḥ svardhunyāpo 'nusevayā",
  "GP10bhp_01u:38": "BhP_01.01.016/1 ko vā bhagavatastasya puṇyaślokeḍyakarmaṇaḥ",
  "GP10bhp_01u:39": "BhP_01.01.016/3 śuddhikāmo na śṛṇuyādyaśaḥ kalimalāpaham",
  "GP10bhp_01u:40": "BhP_01.01.017/1 tasya karmāṇyudārāṇi parigītāni sūribhiḥ",
  "GP10bhp_01u:41": "BhP_01.01.017/3 brūhi naḥ śraddadhānānāṃ līlayā dadhataḥ kalāḥ",
  "GP10bhp_01u:42": "BhP_01.01.018/1 athākhyāhi harerdhīmann avatārakathāḥ śubhāḥ",
  "GP10bhp_01u:43": "BhP_01.01.018/3 īlā vidadhataḥ svairam īśvarasyātmamāyayā",
  "GP10bhp_01u:44": "BhP_01.01.019/1 vayaṃ tu na vitṛpyāma uttamaślokavikrame",
  "GP10bhp_01u:45": "BhP_01.01.019/3 yacchṛṇvatāṃ rasajñānāṃ svādu svādu pade pade",
  "GP10bhp_01u:46": "BhP_01.01.020/1 kṛtavān kila karmāṇi saha rāmeṇa keśavaḥ",
  "GP10bhp_01u:47": "BhP_01.01.020/3 atimartyāni bhagavān gūḍhaḥ kapaṭamānuṣaḥ",
  "GP10bhp_01u:48": "BhP_01.01.021/1 kalim āgatam ājñāya kṣetre 'smin vaiṣṇave vayam",
  "GP10bhp_01u:49": "BhP_01.01.021/3 āsīnā dīrghasatreṇa kathāyāṃ sakṣaṇā hareḥ",
  "GP10bhp_01u:50": "BhP_01.01.022/1 tvaṃ naḥ sandarśito dhātrā dustaraṃ nistitīrṣatām",
  "GP10bhp_01u:51": "BhP_01.01.022/3 kaliṃ sattvaharaṃ puṃsāṃ karṇadhāra ivārṇavam",
  "GP10bhp_01u:52": "BhP_01.01.023/1 brūhi yogeśvare kṛṣṇe brahmaṇye dharmavarmaṇi",
  "GP10bhp_01u:53": "BhP_01.01.023/3 svāṃ kāṣṭhām adhunopete dharmaḥ kaṃ śaraṇaṃ gataḥ",
  "GP10bhp_01u:54": "BhP_01.02.001/0 vyāsa uvāca",
  "GP10bhp_01u:55": "BhP_01.02.001/1 iti sampraśnasaṃhṛṣṭo viprāṇāṃ raumaharśaṇiḥ",
  "GP10bhp_01u:56": "BhP_01.02.001/3 pratipūjya vacasteśāṃ pravaktum upacakrame",
  "GP10bhp_01u:57": "BhP_01.02.002/0 sūta uvāca",
  "GP10bhp_01u:58": "BhP_01.02.002/1 yaṃ pravrajantam anupetam apetakṛtyaṃ dvaipāyano virahakātara ājuhāva",
  "GP10bhp_01u:59": "BhP_01.02.002/3 putreti tanmayatayā taravo 'bhinedus taṃ sarvabhūtahṛdayaṃ munim ānato 'smi",
  "GP10bhp_01u:60": "BhP_01.02.003/1 yaḥ svānubhāvam akhilaśrutisāram ekam adhyātmadīpam atititīrṣatāṃ tamo 'ndham",
  "GP10bhp_01u:61": "BhP_01.02.003/3 saṃsāriṇāṃ karuṇayāha purāṇaguhyaṃ taṃ vyāsasūnum upayāmi guruṃ munīnām",
  "GP10bhp_01u:62": "BhP_01.02.004/1 nārāyaṇaṃ namaskṛtya naraṃ caiva narottamam",
  "GP10bhp_01u:63": "BhP_01.02.004/3 devīṃ sarasvatīṃ vyāsaṃ tato jayam udīrayet",
  "GP10bhp_01u:64": "BhP_01.02.005/1 munayaḥ sādhu pṛṣṭo 'haṃ bhavadbhirlokamaṅgalam",
  "GP10bhp_01u:65": "BhP_01.02.005/3 yat kṛtaḥ kṛṣṇasampraśno yenātmā suprasīdati",
  "GP10bhp_01u:66": "BhP_01.02.006/2 sa vai puṃsāṃ paro dharmo yato bhaktiradhokṣaje",
  "GP10bhp_01u:67": "BhP_01.02.006/3 ahaitukyapratihatā yayātmā suprasīdati",
  "GP10bhp_01u:68": "BhP_01.02.007/1 vāsudeve bhagavati bhaktiyogaḥ prayojitaḥ",
  "GP10bhp_01u:69": "BhP_01.02.007/3 janayatyāśu vairāgyaṃ jñānaṃ ca yadahaitukam",
  "GP10bhp_01u:70": "BhP_01.02.008/1 dharmaḥ svanuṣṭhitaḥ puṃsāṃ viṣvaksenakathāsu yaḥ",
  "GP10bhp_01u:71": "BhP_01.02.008/3 notpādayedyadi ratiṃ śrama eva hi kevalam",
  "GP10bhp_01u:72": "BhP_01.02.009/1 dharmasya hyāpavargyasya nārtho 'rthāyopakalpate",
  "GP10bhp_01u:73": "BhP_01.02.009/3 nārthasya dharmaikāntasya kāmo lābhāya hi smṛtaḥ",
  "GP10bhp_01u:74": "BhP_01.02.010/1 kāmasya nendriyaprītirlābho jīveta yāvatā",
  "GP10bhp_01u:75": "BhP_01.02.010/3 jīvasya tattvajijñāsā nārtho yaśceha karmabhiḥ",
  "GP10bhp_01u:76": "BhP_01.02.011/1 vadanti tat tattvavidastattvaṃ yaj jñānam advayam",
  "GP10bhp_01u:77": "BhP_01.02.011/3 brahmeti paramātmeti bhagavān iti śabdyate",
  "GP10bhp_01u:78": "BhP_01.02.012/1 tac chraddadhānā munayo jñānavairāgyayuktayā",
  "GP10bhp_01u:79": "BhP_01.02.012/3 paśyantyātmani cātmānaṃ bhaktyā śrutagṛhītayā",
  "GP10bhp_01u:80": "BhP_01.02.010/1 ataḥ pumbhirdvijaśreṣṭhā varṇāśramavibhāgaśaḥ",
  "GP10bhp_01u:81": "BhP_01.02.013/3 svanuṣṭhitasya dharmasya saṃsiddhirharitoṣaṇam",
  "GP10bhp_01u:82": "BhP_01.02.014/1 tasmādekena manasā bhagavān sātvatāṃ patiḥ",
  "GP10bhp_01u:83": "BhP_01.02.014/3 śrotavyaḥ kīrtitavyaśca dhyeyaḥ pūjyaśca nityadā",
  "GP10bhp_01u:84": "BhP_01.02.015/1 yadanudhyāsinā yuktāḥ karmagranthinibandhanam",
  "GP10bhp_01u:85": "BhP_01.02.015/3 chindanti kovidāstasya ko na kuryāt kathāratim",
  "GP10bhp_01u:86": "BhP_01.02.016/1 śuśrūṣoḥ śraddadhānasya vāsudevakathāruciḥ",
  "GP10bhp_01u:87": "BhP_01.02.016/3 syān mahatsevayā viprāḥ puṇyatīrthaniṣevaṇāt",
  "GP10bhp_01u:88": "BhP_01.02.017/1 śṛṇvatāṃ svakathāḥ kṛṣṇaḥ puṇyaśravaṇakīrtanaḥ",
  "GP10bhp_01u:89": "BhP_01.02.017/3 hṛdyantaḥstho hyabhadrāṇi vidhunoti suhṛtsatām",
  "GP10bhp_01u:90": "BhP_01.02.018/1 naṣṭaprāyeṣvabhadreṣu nityaṃ bhāgavatasevayā",
  "GP10bhp_01u:91": "BhP_01.02.018/3 bhagavatyuttamaśloke bhaktirbhavati naiṣṭhikī",
  "GP10bhp_01u:92": "BhP_01.02.019/1 tadā rajastamobhāvāḥ kāmalobhādayaśca ye",
  "GP10bhp_01u:93": "BhP_01.02.019/3 ceta etairanāviddhaṃ sthitaṃ sattve prasīdati",
  "GP10bhp_01u:94": "BhP_01.02.020/1 evaṃ prasannamanaso bhagavadbhaktiyogataḥ",
  "GP10bhp_01u:95": "BhP_01.02.020/3 bhagavattattvavijñānaṃ muktasaṅgasya jāyate",
  "GP10bhp_01u:96": "BhP_01.02.021/1 bhidyate hṛdayagranthiśchidyante sarvasaṃśayāḥ",
  "GP10bhp_01u:97": "BhP_01.02.021/3 kṣīyante cāsya karmāṇi dṛṣṭa evātmanīśvare",
  "GP10bhp_01u:98": "BhP_01.02.022/1 ato vai kavayo nityaṃ bhaktiṃ paramayā mudā",
  "GP10bhp_01u:99": "BhP_01.02.022/3 vāsudeve bhagavati kurvantyātmaprasādanīm",
  "GP10bhp_01u:100": "BhP_01.02.023/1 sattvaṃ rajastama iti prakṛterguṇāstair yuktaḥ paramapuruṣa eka ihāsya dhatte",
  "GP10bhp_01u:101": "BhP_01.02.023/3 sthityādaye hariviriñcihareti saṃjñāḥ śreyāṃsi tatra khalu sattvatanornṛṇāṃ syuḥ",
  "GP10bhp_01u:102": "BhP_01.02.024/1 pārthivāddāruṇo dhūmastasmādagnistrayīmayaḥ",
  "GP10bhp_01u:103": "BhP_01.02.024/3 tamasastu rajastasmāt sattvaṃ yadbrahmadarśanam",
  "GP10bhp_01u:104": "BhP_01.02.025/1 bhejire munayo 'thāgre bhagavantam adhokṣajam",
  "GP10bhp_01u:105": "BhP_01.02.025/3 sattvaṃ viśuddhaṃ kṣemāya kalpante ye 'nu tān iha",
  "GP10bhp_01u:106": "BhP_01.02.026/1 mumukṣavo ghorarūpān hitvā bhūtapatīn atha",
  "GP10bhp_01u:107": "BhP_01.02.026/3 nārāyaṇakalāḥ śāntā bhajanti hyanasūyavaḥ",
  "GP10bhp_01u:108": "BhP_01.02.027/1 rajastamaḥprakṛtayaḥ samaśīlā bhajanti vai",
  "GP10bhp_01u:109": "BhP_01.02.027/3 pitṛbhūtaprajeśādīn śriyaiśvaryaprajepsavaḥ",
  "GP10bhp_01u:110": "BhP_01.02.028/1 vāsudevaparā vedā vāsudevaparā makhāḥ",
  "GP10bhp_01u:111": "BhP_01.02.028/3 vāsudevaparā yoga vāsudevaparāḥ kriyāḥ",
  "GP10bhp_01u:112": "BhP_01.02.029/1 vāsudevaparaṃ jñānaṃ vāsudevaparaṃ tapaḥ",
  "GP10bhp_01u:113": "BhP_01.02.029/3 vāsudevaparo dharmo vāsudevaparā gatiḥ",
  "GP10bhp_01u:114": "BhP_01.02.030/1 sa evedaṃ sasarjāgre bhagavān ātmamāyayā",
  "GP10bhp_01u:115": "BhP_01.02.030/3 sadasadrūpayā cāsau guṇamayāguṇo vibhuḥ",
  "GP10bhp_01u:116": "BhP_01.02.031/1 tayā vilasiteṣveṣu guṇeṣu guṇavān iva",
  "GP10bhp_01u:117": "BhP_01.02.031/3 antaḥpraviṣṭa ābhāti vijñānena vijṛmbhitaḥ",
  "GP10bhp_01u:118": "BhP_01.02.032/1 yathā hyavahito vahnirdāruṣvekaḥ svayoniṣu",
  "GP10bhp_01u:119": "BhP_01.02.032/3 nāneva bhāti viśvātmā bhūteṣu ca tathā pumān",
  "GP10bhp_01u:120": "BhP_01.02.033/1 asau guṇamayairbhāvairbhūtasūkṣmendriyātmabhiḥ",
  "GP10bhp_01u:121": "BhP_01.02.033/3 svanirmiteṣu nirviṣṭo bhuṅkte bhūteṣu tadguṇān",
  "GP10bhp_01u:122": "BhP_01.02.034/1 bhāvayatyeṣa sattvena lokān vai lokabhāvanaḥ",
  "GP10bhp_01u:123": "BhP_01.02.034/3 līlāvatārānurato devatiryaṅnarādiṣu",
  "GP10bhp_01u:124": "BhP_01.03.001/0 sūta uvāca",
  "GP10bhp_01u:125": "BhP_01.03.001/1 jagṛhe pauruṣaṃ rūpaṃ bhagavān mahadādibhiḥ",
  "GP10bhp_01u:126": "BhP_01.03.001/3 sambhūtaṃ ṣoḍaśakalam ādau lokasisṛkṣayā",
  "GP10bhp_01u:127": "BhP_01.03.002/1 yasyāmbhasi śayānasya yoganidrāṃ vitanvataḥ",
  "GP10bhp_01u:128": "BhP_01.03.002/3 nābhihradāmbujādāsīdbrahmā viśvasṛjāṃ patiḥ",
  "GP10bhp_01u:129": "BhP_01.03.003/1 yasyāvayavasaṃsthānaiḥ kalpito lokavistaraḥ",
  "GP10bhp_01u:130": "BhP_01.03.003/3 tadvai bhagavato rūpaṃ viśuddhaṃ sattvam ūrjitam",
  "GP10bhp_01u:131": "BhP_01.03.004/1 paśyantyado rūpam adabhracakṣuṣā sahasrapādorubhujānanādbhutam",
  "GP10bhp_01u:132": "BhP_01.03.004/3 sahasramūrdhaśravaṇākṣināsikaṃ sahasramaulyambarakuṇḍalollasat",
  "GP10bhp_01u:133": "BhP_01.03.005/1 etan nānāvatārāṇāṃ nidhānaṃ bījam avyayam",
  "GP10bhp_01u:134": "BhP_01.03.005/3 yasyāṃśāṃśena sṛjyante devatiryaṅnarādayaḥ",
  "GP10bhp_01u:135": "BhP_01.03.006/1 sa eva prathamaṃ devaḥ kaumāraṃ sargam āśritaḥ",
  "GP10bhp_01u:136": "BhP_01.03.006/3 cacāra duścaraṃ brahmā brahmacaryam akhaṇḍitam",
  "GP10bhp_01u:137": "BhP_01.03.007/1 dvitīyaṃ tu bhavāyāsya rasātalagatāṃ mahīm",
  "GP10bhp_01u:138": "BhP_01.03.007/3 uddhariṣyann upādatta yajñeśaḥ saukaraṃ vapuḥ",
  "GP10bhp_01u:139": "BhP_01.03.008/1 tṛtīyam ṛṣisargaṃ vai devarṣitvam upetya saḥ",
  "GP10bhp_01u:140": "BhP_01.03.008/3 tantraṃ sātvatam ācaṣṭa naiṣkarmyaṃ karmaṇāṃ yataḥ",
  "GP10bhp_01u:141": "BhP_01.03.009/1 turye dharmakalāsarge naranārāyaṇāvṛṣī",
  "GP10bhp_01u:142": "BhP_01.03.009/3 bhūtvātmopaśamopetam akarodduścaraṃ tapaḥ",
  "GP10bhp_01u:143": "BhP_01.03.010/1 pañcamaḥ kapilo nāma siddheśaḥ kālaviplutam",
  "GP10bhp_01u:144": "BhP_01.03.010/3 provācāsuraye sāṅkhyaṃ tattvagrāmavinirṇayam",
  "GP10bhp_01u:145": "BhP_01.03.011/1 ṣaṣṭham atrerapatyatvaṃ vṛtaḥ prāpto 'nasūyayā",
  "GP10bhp_01u:146": "BhP_01.03.011/3 ānvīkṣikīm alarkāya prahlādādibhya ūcivān",
  "GP10bhp_01u:147": "BhP_01.03.012/1 tataḥ saptama ākūtyāṃ ruceryajño 'bhyajāyata",
  "GP10bhp_01u:148": "BhP_01.03.012/3 sa yāmādyaiḥ suragaṇairapāt svāyambhuvāntaram",
  "GP10bhp_01u:149": "BhP_01.03.013/1 aṣṭame merudevyāṃ tu nābherjāta urukramaḥ",
  "GP10bhp_01u:150": "BhP_01.03.013/3 darśayan vartma dhīrāṇāṃ sarvāśramanamaskṛtam",
  "GP10bhp_01u:151": "BhP_01.03.014/1 ṛṣibhiryācito bheje navamaṃ pārthivaṃ vapuḥ",
  "GP10bhp_01u:152": "BhP_01.03.014/3 dugdhemām oṣadhīrviprāstenāyaṃ sa uśattamaḥ",
  "GP10bhp_01u:153": "BhP_01.03.015/1 rūpaṃ sa jagṛhe mātsyaṃ cākṣuṣodadhisamplave",
  "GP10bhp_01u:154": "BhP_01.03.015/3 nāvyāropya mahīmayyām apādvaivasvataṃ manum",
  "GP10bhp_01u:155": "BhP_01.03.016/1 surāsurāṇām udadhiṃ mathnatāṃ mandarācalam",
  "GP10bhp_01u:156": "BhP_01.03.016/3 dadhre kamaṭharūpeṇa pṛṣṭha ekādaśe vibhuḥ",
  "GP10bhp_01u:157": "BhP_01.03.017/1 dhānvantaraṃ dvādaśamaṃ trayodaśamam eva ca",
  "GP10bhp_01u:158": "BhP_01.03.017/3 apāyayat surān anyān mohinyā mohayan striyā",
  "GP10bhp_01u:159": "BhP_01.03.018/1 caturdaśaṃ nārasiṃhaṃ bibhraddaityendram ūrjitam",
  "GP10bhp_01u:160": "BhP_01.03.018/3 dadāra karajairūrāverakāṃ kaṭakṛdyathā",
  "GP10bhp_01u:161": "BhP_01.03.019/1 pañcadaśaṃ vāmanakaṃ kṛtvāgādadhvaraṃ baleḥ",
  "GP10bhp_01u:162": "BhP_01.03.019/3 padatrayaṃ yācamānaḥ pratyāditsustripiṣṭapam",
  "GP10bhp_01u:163": "BhP_01.03.020/1 avatāre ṣoḍaśame paśyan brahmadruho nṛpān",
  "GP10bhp_01u:164": "BhP_01.03.020/3 triḥsaptakṛtvaḥ kupito niḥkṣatrām akaron mahīm",
  "GP10bhp_01u:165": "BhP_01.03.021/1 tataḥ saptadaśe jātaḥ satyavatyāṃ parāśarāt",
  "GP10bhp_01u:166": "BhP_01.03.021/3 cakre vedataroḥ śākhā dṛṣṭvā puṃso 'lpamedhasaḥ",
  "GP10bhp_01u:167": "BhP_01.03.022/1 naradevatvam āpannaḥ surakāryacikīrṣayā",
  "GP10bhp_01u:168": "BhP_01.03.022/3 samudranigrahādīni cakre vīryāṇyataḥ param",
  "GP10bhp_01u:169": "BhP_01.03.023/1 ekonaviṃśe viṃśatime vṛṣṇiṣu prāpya janmanī",
  "GP10bhp_01u:170": "BhP_01.03.023/3 rāmakṛṣṇāviti bhuvo bhagavān aharadbharam",
  "GP10bhp_01u:171": "BhP_01.03.024/1 tataḥ kalau sampravṛtte sammohāya suradviṣām",
  "GP10bhp_01u:172": "BhP_01.03.024/3 buddho nāmnāñjanasutaḥ kīkaṭeṣu bhaviṣyati",
  "GP10bhp_01u:173": "BhP_01.03.025/1 athāsau yugasandhyāyāṃ dasyuprāyeṣu rājasu",
  "GP10bhp_01u:174": "BhP_01.03.025/3 janitā viṣṇuyaśaso nāmnā kalkirjagatpatiḥ",
  "GP10bhp_01u:175": "BhP_01.03.026/1 avatārā hyasaṅkhyeyā hareḥ sattvanidherdvijāḥ",
  "GP10bhp_01u:176": "BhP_01.03.026/3 yathāvidāsinaḥ kulyāḥ sarasaḥ syuḥ sahasraśaḥ",
  "GP10bhp_01u:177": "BhP_01.03.027/1 ṛṣayo manavo devā manuputrā mahaujasaḥ",
  "GP10bhp_01u:178": "BhP_01.03.027/3 kalāḥ sarve harereva saprajāpatayaḥ smṛtāḥ",
  "GP10bhp_01u:179": "BhP_01.03.028/1 ete cāṃśakalāḥ puṃsaḥ kṛṣṇastu bhagavān svayam",
  "GP10bhp_01u:180": "BhP_01.03.028/3 indrārivyākulaṃ lokaṃ mṛḍayanti yuge yuge",
  "GP10bhp_01u:181": "BhP_01.03.029/1 janma guhyaṃ bhagavato ya etat prayato naraḥ",
  "GP10bhp_01u:182": "BhP_01.03.029/3 sāyaṃ prātargṛṇan bhaktyā duḥkhagrāmādvimucyate",
  "GP10bhp_01u:183": "BhP_01.03.030/1 etadrūpaṃ bhagavato hyarūpasya cidātmanaḥ",
  "GP10bhp_01u:184": "BhP_01.03.030/3 māyāguṇairviracitaṃ mahadādibhirātmani",
  "GP10bhp_01u:185": "BhP_01.03.031/1 yathā nabhasi meghaugho reṇurvā pārthivo 'nile",
  "GP10bhp_01u:186": "BhP_01.03.031/3 evaṃ draṣṭari dṛśyatvam āropitam abuddhibhiḥ",
  "GP10bhp_01u:187": "BhP_01.03.032/1 ataḥ paraṃ yadavyaktam avyūḍhaguṇabṛṃhitam",
  "GP10bhp_01u:188": "BhP_01.03.032/3 adṛṣṭāśrutavastutvāt sa jīvo yat punarbhavaḥ",
  "GP10bhp_01u:189": "BhP_01.03.033/1 yatreme sadasadrūpe pratiṣiddhe svasaṃvidā",
  "GP10bhp_01u:190": "BhP_01.03.033/3 avidyayātmani kṛte iti tadbrahmadarśanam",
  "GP10bhp_01u:191": "BhP_01.03.034/1 yadyeṣoparatā devī māyā vaiśāradī matiḥ",
  "GP10bhp_01u:192": "BhP_01.03.034/3 sampanna eveti vidurmahimni sve mahīyate",
  "GP10bhp_01u:193": "BhP_01.03.035/1 evaṃ ca janmāni karmāṇi hyakarturajanasya ca",
  "GP10bhp_01u:194": "BhP_01.03.035/3 varṇayanti sma kavayo vedaguhyāni hṛtpateḥ",
  "GP10bhp_01u:195": "BhP_01.03.036/1 sa vā idaṃ viśvam amoghalīlaḥ sṛjatyavatyatti na sajjate 'smin",
  "GP10bhp_01u:196": "BhP_01.03.036/3 bhūteṣu cāntarhita ātmatantraḥ ṣāḍvargikaṃ jighrati ṣaḍguṇeśaḥ",
  "GP10bhp_01u:197": "BhP_01.03.037/1 na cāsya kaścin nipuṇena dhātur avaiti jantuḥ kumanīṣa ūtīḥ",
  "GP10bhp_01u:198": "BhP_01.03.037/3 nāmāni rūpāṇi manovacobhiḥ santanvato naṭacaryām ivājñaḥ",
  "GP10bhp_01u:199": "BhP_01.03.038/1 sa veda dhātuḥ padavīṃ parasya durantavīryasya rathāṅgapāṇeḥ",
  "GP10bhp_01u:200": "BhP_01.03.038/3 yo 'māyayā santatayānuvṛttyā bhajeta tatpādasarojagandham",
  "GP10bhp_01u:201": "BhP_01.03.039/1 atheha dhanyā bhagavanta itthaṃ yadvāsudeve 'khilalokanāthe",
  "GP10bhp_01u:202": "BhP_01.03.039/3 kurvanti sarvātmakam ātmabhāvaṃ na yatra bhūyaḥ parivarta ugraḥ",
  "GP10bhp_01u:203": "BhP_01.03.040/1 idaṃ bhāgavataṃ nāma purāṇaṃ brahmasammitam",
  "GP10bhp_01u:204": "BhP_01.03.040/3 uttamaślokacaritaṃ cakāra bhagavān ṛṣiḥ",
  "GP10bhp_01u:205": "BhP_01.03.041/1 niḥśreyasāya lokasya dhanyaṃ svastyayanaṃ mahat",
  "GP10bhp_01u:206": "BhP_01.03.041/3 tadidaṃ grāhayām āsasutam ātmavatāṃ varam",
  "GP10bhp_01u:207": "BhP_01.03.042/1 sarvavedetihāsānāṃ sāraṃ sāraṃ samuddhṛtam",
  "GP10bhp_01u:208": "BhP_01.03.042/3 sa tu saṃśrāvayām āsamahārājaṃ parīkṣitam",
  "GP10bhp_01u:209": "BhP_01.03.043/1 prāyopaviṣṭaṃ gaṅgāyāṃ parītaṃ paramarṣibhiḥ",
  "GP10bhp_01u:210": "BhP_01.03.043/3 kṛṣṇe svadhāmopagate dharmajñānādibhiḥ saha",
  "GP10bhp_01u:211": "BhP_01.03.044/1 kalau naṣṭadṛśām eṣa purāṇārko 'dhunoditaḥ",
  "GP10bhp_01u:212": "BhP_01.03.044/3 tatra kīrtayato viprā viprarṣerbhūritejasaḥ",
  "GP10bhp_01u:213": "BhP_01.03.045/1 ahaṃ cādhyagamaṃ tatra niviṣṭastadanugrahāt",
  "GP10bhp_01u:214": "BhP_01.03.045/3 so 'haṃ vaḥ śrāvayiṣyāmi yathādhītaṃ yathāmati",
  "GP10bhp_01u:215": "BhP_01.04.001/0 vyāsa uvāca",
  "GP10bhp_01u:216": "BhP_01.04.001/1 iti bruvāṇaṃ saṃstūya munīnāṃ dīrghasatriṇām",
  "GP10bhp_01u:217": "BhP_01.04.001/3 vṛddhaḥ kulapatiḥ sūtaṃ bahvṛcaḥ śaunako 'bravīt",
  "GP10bhp_01u:218": "BhP_01.04.002/0 śaunaka uvāca",
  "GP10bhp_01u:219": "BhP_01.04.002/1 sūta sūta mahābhāga vada no vadatāṃ vara",
  "GP10bhp_01u:220": "BhP_01.04.002/3 kathāṃ bhāgavatīṃ puṇyāṃ yadāha bhagavāñ chukaḥ",
  "GP10bhp_01u:221": "BhP_01.04.003/1 kasmin yuge pravṛtteyaṃ sthāne vā kena hetunā",
  "GP10bhp_01u:222": "BhP_01.04.003/3 kutaḥ sañcoditaḥ kṛṣṇaḥ kṛtavān saṃhitāṃ muniḥ",
  "GP10bhp_01u:223": "BhP_01.04.004/1 tasya putro mahāyogī samadṛṅ nirvikalpakaḥ",
  "GP10bhp_01u:224": "BhP_01.04.004/3 ekāntamatirunnidro gūḍho mūḍha iveyate",
  "GP10bhp_01u:225": "BhP_01.04.005/1 dṛṣṭvānuyāntam ṛṣim ātmajam apyanagnaṃ devyo hriyā paridadhurna sutasya citram",
  "GP10bhp_01u:226": "BhP_01.04.005/3 tadvīkṣya pṛcchati munau jagadustavāsti strīpumbhidā na tu sutasya viviktadṛṣṭeḥ",
  "GP10bhp_01u:227": "BhP_01.04.006/1 katham ālakṣitaḥ pauraiḥ samprāptaḥ kurujāṅgalān",
  "GP10bhp_01u:228": "BhP_01.04.006/3 unmattamūkajaḍavadvicaran gajasāhvaye",
  "GP10bhp_01u:229": "BhP_01.04.007/1 kathaṃ vā pāṇḍaveyasya rājarṣermuninā saha",
  "GP10bhp_01u:230": "BhP_01.04.007/3 saṃvādaḥ samabhūt tāta yatraiṣā sātvatī śrutiḥ",
  "GP10bhp_01u:231": "BhP_01.04.008/1 sa godohanamātraṃ hi gṛheṣu gṛhamedhinām",
  "GP10bhp_01u:232": "BhP_01.04.008/3 avekṣate mahābhāgastīrthīkurvaṃstadāśramam",
  "GP10bhp_01u:233": "BhP_01.04.009/1 abhimanyusutaṃ sūta prāhurbhāgavatottamam",
  "GP10bhp_01u:234": "BhP_01.04.009/3 tasya janma mahāścaryaṃ karmāṇi ca gṛṇīhi naḥ",
  "GP10bhp_01u:235": "BhP_01.04.010/1 sa samrāṭ kasya vā hetoḥ pāṇḍūnāṃ mānavardhanaḥ",
  "GP10bhp_01u:236": "BhP_01.04.010/3 prāyopaviṣṭo gaṅgāyām anādṛtyādhirāṭśriyam",
  "GP10bhp_01u:237": "BhP_01.04.011/1 namanti yatpādaniketam ātmanaḥ śivāya hānīya dhanāni śatravaḥ",
  "GP10bhp_01u:238": "BhP_01.04.011/3 kathaṃ sa vīraḥ śriyam aṅga dustyajāṃ yuvaiṣatotsraṣṭum aho sahāsubhiḥ",
  "GP10bhp_01u:239": "BhP_01.04.012/1 śivāya lokasya bhavāya bhūtaye ya uttamaślokaparāyaṇā janāḥ",
  "GP10bhp_01u:240": "BhP_01.04.012/3 jīvanti nātmārtham asau parāśrayaṃ mumoca nirvidya kutaḥ kalevaram",
  "GP10bhp_01u:241": "BhP_01.04.013/1 tat sarvaṃ naḥ samācakṣva pṛṣṭo yadiha kiñcana",
  "GP10bhp_01u:242": "BhP_01.04.013/3 manye tvāṃ viṣaye vācāṃ snātam anyatra chāndasāt",
  "GP10bhp_01u:243": "BhP_01.04.014/0 sūta uvāca",
  "GP10bhp_01u:244": "BhP_01.04.014/1 dvāpare samanuprāpte tṛtīye yugaparyaye",
  "GP10bhp_01u:245": "BhP_01.04.014/3 jātaḥ parāśarādyogī vāsavyāṃ kalayā hareḥ",
  "GP10bhp_01u:246": "BhP_01.04.015/1 sa kadācit sarasvatyā upaspṛśya jalaṃ śuciḥ",
  "GP10bhp_01u:247": "BhP_01.04.015/3 vivikta eka āsīna udite ravimaṇḍale",
  "GP10bhp_01u:248": "BhP_01.04.016/1 parāvarajñaḥ sa ṛṣiḥ kālenāvyaktaraṃhasā",
  "GP10bhp_01u:249": "BhP_01.04.016/3 yugadharmavyatikaraṃ prāptaṃ bhuvi yuge yuge",
  "GP10bhp_01u:250": "BhP_01.04.017/1 bhautikānāṃ ca bhāvānāṃ śaktihrāsaṃ ca tatkṛtam",
  "GP10bhp_01u:251": "BhP_01.04.017/3 aśraddadhānān niḥsattvān durmedhān hrasitāyuṣaḥ",
  "GP10bhp_01u:252": "BhP_01.04.018/1 durbhagāṃśca janān vīkṣya munirdivyena cakṣuṣā",
  "GP10bhp_01u:253": "BhP_01.04.018/3 sarvavarṇāśramāṇāṃ yaddadhyau hitam amoghadṛk",
  "GP10bhp_01u:254": "BhP_01.04.019/1 cāturhotraṃ karma śuddhaṃ prajānāṃ vīkṣya vaidikam",
  "GP10bhp_01u:255": "BhP_01.04.019/3 vyadadhādyajñasantatyai vedam ekaṃ caturvidham",
  "GP10bhp_01u:256": "BhP_01.04.020/1 ṛgyajuḥsāmātharvākhyā vedāścatvāra uddhṛtāḥ",
  "GP10bhp_01u:257": "BhP_01.04.020/3 itihāsapurāṇaṃ ca pañcamo veda ucyate",
  "GP10bhp_01u:258": "BhP_01.04.021/1 tatrargvedadharaḥ pailaḥ sāmago jaiminiḥ kaviḥ",
  "GP10bhp_01u:259": "BhP_01.04.021/3 vaiśampāyana evaiko niṣṇāto yajuṣām uta",
  "GP10bhp_01u:260": "BhP_01.04.022/1 atharvāṅgirasām āsīt sumanturdāruṇo muniḥ",
  "GP10bhp_01u:261": "BhP_01.04.022/3 itihāsapurāṇānāṃ pitā me romaharṣaṇaḥ",
  "GP10bhp_01u:262": "BhP_01.04.023/1 ta eta ṛṣayo vedaṃ svaṃ svaṃ vyasyann anekadhā",
  "GP10bhp_01u:263": "BhP_01.04.023/3 śiṣyaiḥ praśiṣyaistacchiṣyairvedāste śākhino 'bhavan",
  "GP10bhp_01u:264": "BhP_01.04.024/1 ta eva vedā durmedhairdhāryante puruṣairyathā",
  "GP10bhp_01u:265": "BhP_01.04.024/3 evaṃ cakāra bhagavān vyāsaḥ kṛpaṇavatsalaḥ",
  "GP10bhp_01u:266": "BhP_01.04.025/1 strīśūdradvijabandhūnāṃ trayī na śrutigocarā",
  "GP10bhp_01u:267": "BhP_01.04.025/3 karmaśreyasi mūḍhānāṃ śreya evaṃ bhavediha",
  "GP10bhp_01u:268": "BhP_01.04.025/5 iti bhāratam ākhyānaṃ kṛpayā muninā kṛtam",
  "GP10bhp_01u:269": "BhP_01.04.026/1 evaṃ pravṛttasya sadā bhūtānāṃ śreyasi dvijāḥ",
  "GP10bhp_01u:270": "BhP_01.04.026/3 sarvātmakenāpi yadā nātuṣyaddhṛdayaṃ tataḥ",
  "GP10bhp_01u:271": "BhP_01.04.027/1 nātiprasīdaddhṛdayaḥ sarasvatyāstaṭe śucau",
  "GP10bhp_01u:272": "BhP_01.04.027/3 vitarkayan viviktastha idaṃ covāca dharmavit",
  "GP10bhp_01u:273": "BhP_01.04.028/1 dhṛtavratena hi mayā chandāṃsi guravo 'gnayaḥ",
  "GP10bhp_01u:274": "BhP_01.04.028/3 mānitā nirvyalīkena gṛhītaṃ cānuśāsanam",
  "GP10bhp_01u:275": "BhP_01.04.029/1 bhāratavyapadeśena hyāmnāyārthaśca pradarśitaḥ",
  "GP10bhp_01u:276": "BhP_01.04.029/3 dṛśyate yatra dharmādi strīśūdrādibhirapyuta",
  "GP10bhp_01u:277": "BhP_01.04.030/1 tathāpi bata me daihyo hyātmā caivātmanā vibhuḥ",
  "GP10bhp_01u:278": "BhP_01.04.030/3 asampanna ivābhāti brahmavarcasya sattamaḥ",
  "GP10bhp_01u:279": "BhP_01.04.031/1 kiṃ vā bhāgavatā dharmā na prāyeṇa nirūpitāḥ",
  "GP10bhp_01u:280": "BhP_01.04.031/3 priyāḥ paramahaṃsānāṃ ta eva hyacyutapriyāḥ",
  "GP10bhp_01u:281": "BhP_01.04.032/1 tasyaivaṃ khilam ātmānaṃ manyamānasya khidyataḥ",
  "GP10bhp_01u:282": "BhP_01.04.032/3 kṛṣṇasya nārado 'bhyāgādāśramaṃ prāg udāhṛtam",
  "GP10bhp_01u:283": "BhP_01.04.033/1 tam abhijñāya sahasā pratyutthāyāgataṃ muniḥ",
  "GP10bhp_01u:284": "BhP_01.04.033/3 pūjayām āsa vidhivan nāradaṃ surapūjitam",
  "GP10bhp_01u:285": "BhP_01.05.001/0 sūta uvāca",
  "GP10bhp_01u:286": "BhP_01.05.001/1 atha taṃ sukham āsīna upāsīnaṃ bṛhacchravāḥ",
  "GP10bhp_01u:287": "BhP_01.05.001/3 devarṣiḥ prāha viprarṣiṃ vīṇāpāṇiḥ smayann iva",
  "GP10bhp_01u:288": "BhP_01.05.002/0 nārada uvāca",
  "GP10bhp_01u:289": "BhP_01.05.002/1 pārāśarya mahābhāga bhavataḥ kaccidātmanā",
  "GP10bhp_01u:290": "BhP_01.05.002/3 parituṣyati śārīra ātmā mānasa eva vā",
  "GP10bhp_01u:291": "BhP_01.05.003/1 jijñāsitaṃ susampannam api te mahadadbhutam",
  "GP10bhp_01u:292": "BhP_01.05.003/3 kṛtavān bhārataṃ yastvaṃ sarvārthaparibṛṃhitam",
  "GP10bhp_01u:293": "BhP_01.05.004/1 jijñāsitam adhītaṃ ca brahma yat tat sanātanam",
  "GP10bhp_01u:294": "BhP_01.05.004/3 tathāpi śocasyātmānam akṛtārtha iva prabho",
  "GP10bhp_01u:295": "BhP_01.05.005/0 vyāsa uvāca",
  "GP10bhp_01u:296": "BhP_01.05.005/1 astyeva me sarvam idaṃ tvayoktaṃ tathāpi nātmā parituṣyate me",
  "GP10bhp_01u:297": "BhP_01.05.005/3 tanmūlam avyaktam agādhabodhaṃ pṛcchāmahe tvātmabhavātmabhūtam",
  "GP10bhp_01u:298": "BhP_01.05.006/1 sa vai bhavān veda samastaguhyam upāsito yat puruṣaḥ purāṇaḥ",
  "GP10bhp_01u:299": "BhP_01.05.006/3 parāvareśo manasaiva viśvaṃ sṛjatyavatyatti guṇairasaṅgaḥ",
  "GP10bhp_01u:300": "BhP_01.05.007/1 tvaṃ paryaṭann arka iva trilokīm antaścaro vāyurivātmasākṣī",
  "GP10bhp_01u:301": "BhP_01.05.007/3 parāvare brahmaṇi dharmato vrataiḥ snātasya me nyūnam alaṃ vicakṣva",
  "GP10bhp_01u:302": "BhP_01.05.008/0 śrīnārada uvāca",
  "GP10bhp_01u:303": "BhP_01.05.008/1 bhavatānuditaprāyaṃ yaśo bhagavato 'malam",
  "GP10bhp_01u:304": "BhP_01.05.008/3 yenaivāsau na tuṣyeta manye taddarśanaṃ khilam",
  "GP10bhp_01u:305": "BhP_01.05.009/1 yathā dharmādayaścārthā munivaryānukīrtitāḥ",
  "GP10bhp_01u:306": "BhP_01.05.009/3 na tathā vāsudevasya mahimā hyanuvarṇitaḥ",
  "GP10bhp_01u:307": "BhP_01.05.010/1 na yadvacaścitrapadaṃ hareryaśo jagatpavitraṃ pragṛṇīta karhicit",
  "GP10bhp_01u:308": "BhP_01.05.010/3 tadvāyasaṃ tīrtham uśanti mānasā na yatra haṃsā niramantyuśikkṣayāḥ",
  "GP10bhp_01u:309": "BhP_01.05.011/1 tadvāgvisargo janatāghaviplavo yasmin pratiślokam abaddhavatyapi",
  "GP10bhp_01u:310": "BhP_01.05.011/3 nāmānyanantasya yaśo 'ṅkitāni yat śṛṇvanti gāyanti gṛṇanti sādhavaḥ",
  "GP10bhp_01u:311": "BhP_01.05.012/1 naiṣkarmyam apyacyutabhāvavarjitaṃ na śobhate jñānam alaṃ nirañjanam",
  "GP10bhp_01u:312": "BhP_01.05.012/3 kutaḥ punaḥ śaśvadabhadram īśvare na cārpitaṃ karma yadapyakāraṇam",
  "GP10bhp_01u:313": "BhP_01.05.013/1 atho mahābhāga bhavān amoghadṛk śuciśravāḥ satyarato dhṛtavrataḥ",
  "GP10bhp_01u:314": "BhP_01.05.013/3 urukramasyākhilabandhamuktaye samādhinānusmara tadviceṣṭitam",
  "GP10bhp_01u:315": "BhP_01.05.014/1 tato 'nyathā kiñcana yadvivakṣataḥ pṛthag dṛśastatkṛtarūpanāmabhiḥ",
  "GP10bhp_01u:316": "BhP_01.05.014/3 na karhicit kvāpi ca duḥsthitā matir labheta vātāhatanaurivāspadam",
  "GP10bhp_01u:317": "BhP_01.05.015/1 jugupsitaṃ dharmakṛte 'nuśāsataḥ svabhāvaraktasya mahān vyatikramaḥ",
  "GP10bhp_01u:318": "BhP_01.05.015/3 yadvākyato dharma itītaraḥ sthito na manyate tasya nivāraṇaṃ janaḥ",
  "GP10bhp_01u:319": "BhP_01.05.016/1 vicakṣaṇo 'syārhati vedituṃ vibhor anantapārasya nivṛttitaḥ sukham",
  "GP10bhp_01u:320": "BhP_01.05.016/3 pravartamānasya guṇairanātmanas tato bhavān darśaya ceṣṭitaṃ vibhoḥ",
  "GP10bhp_01u:321": "BhP_01.05.017/1 tyaktvā svadharmaṃ caraṇāmbujaṃ harer bhajann apakvo 'tha patet tato yadi",
  "GP10bhp_01u:322": "BhP_01.05.017/3 yatra kva vābhadram abhūdamuṣya kiṃ ko vārtha āpto 'bhajatāṃ svadharmataḥ",
  "GP10bhp_01u:323": "BhP_01.05.018/1 tasyaiva hetoḥ prayateta kovido na labhyate yadbhramatām uparyadhaḥ",
  "GP10bhp_01u:324": "BhP_01.05.018/3 tal labhyate duḥkhavadanyataḥ sukhaṃ kālena sarvatra gabhīraraṃhasā",
  "GP10bhp_01u:325": "BhP_01.05.019/1 na vai jano jātu kathañcanāvrajen mukundasevyanyavadaṅga saṃsṛtim",
  "GP10bhp_01u:326": "BhP_01.05.019/3 smaran mukundāṅghryupagūhanaṃ punar vihātum icchen na rasagraho janaḥ",
  "GP10bhp_01u:327": "BhP_01.05.020/1 idaṃ hi viśvaṃ bhagavān ivetaro yato jagatsthānanirodhasambhavāḥ",
  "GP10bhp_01u:328": "BhP_01.05.020/3 taddhi svayaṃ veda bhavāṃstathāpi te prādeśamātraṃ bhavataḥ pradarśitam",
  "GP10bhp_01u:329": "BhP_01.05.021/1 tvam ātmanātmānam avehyamoghadṛk parasya puṃsaḥ paramātmanaḥ kalām",
  "GP10bhp_01u:330": "BhP_01.05.021/3 ajaṃ prajātaṃ jagataḥ śivāya tan mahānubhāvābhyudayo 'dhigaṇyatām",
  "GP10bhp_01u:331": "BhP_01.05.022/1 idaṃ hi puṃsastapasaḥ śrutasya vā sviṣṭasya sūktasya ca buddhidattayoḥ",
  "GP10bhp_01u:332": "BhP_01.05.022/3 avicyuto 'rthaḥ kavibhirnirūpito yaduttamaślokaguṇānuvarṇanam",
  "GP10bhp_01u:333": "BhP_01.05.023/1 ahaṃ purātītabhave 'bhavaṃ mune dāsyāstu kasyāścana vedavādinām",
  "GP10bhp_01u:334": "BhP_01.05.023/3 nirūpito bālaka eva yogināṃ śuśrūṣaṇe prāvṛṣi nirvivikṣatām",
  "GP10bhp_01u:335": "BhP_01.05.024/1 te mayyapetākhilacāpale 'rbhake dānte 'dhṛtakrīḍanake 'nuvartini",
  "GP10bhp_01u:336": "BhP_01.05.024/3 cakruḥ kṛpāṃ yadyapi tulyadarśanāḥ śuśrūṣamāṇe munayo 'lpabhāṣiṇi",
  "GP10bhp_01u:337": "BhP_01.05.025/1 ucchiṣṭalepān anumodito dvijaiḥ sakṛt sma bhuñje tadapāstakilbiṣaḥ",
  "GP10bhp_01u:338": "BhP_01.05.025/3 evaṃ pravṛttasya viśuddhacetasas taddharma evātmaruciḥ prajāyate",
  "GP10bhp_01u:339": "BhP_01.05.026/1 tatrānvahaṃ kṛṣṇakathāḥ pragāyatām anugraheṇāśṛṇavaṃ manoharāḥ",
  "GP10bhp_01u:340": "BhP_01.05.026/3 tāḥ śraddhayā me 'nupadaṃ viśṛṇvataḥ priyaśravasyaṅga mamābhavadruciḥ",
  "GP10bhp_01u:341": "BhP_01.05.027/1 tasmiṃstadā labdharucermahāmate priyaśravasyaskhalitā matirmama",
  "GP10bhp_01u:342": "BhP_01.05.027/3 yayāham etat sadasat svamāyayā paśye mayi brahmaṇi kalpitaṃ pare",
  "GP10bhp_01u:343": "BhP_01.05.028/1 itthaṃ śaratprāvṛṣikāvṛtū harer viśṛṇvato me 'nusavaṃ yaśo 'malam",
  "GP10bhp_01u:344": "BhP_01.05.028/3 saṅkīrtyamānaṃ munibhirmahātmabhir bhaktiḥ pravṛttātmarajastamopahā",
  "GP10bhp_01u:345": "BhP_01.05.029/1 tasyaivaṃ me 'nuraktasya praśritasya hatainasaḥ",
  "GP10bhp_01u:346": "BhP_01.05.029/3 śraddadhānasya bālasya dāntasyānucarasya ca",
  "GP10bhp_01u:347": "BhP_01.05.030/1 jñānaṃ guhyatamaṃ yat tat sākṣādbhagavatoditam",
  "GP10bhp_01u:348": "BhP_01.05.030/3 anvavocan gamiṣyantaḥ kṛpayā dīnavatsalāḥ",
  "GP10bhp_01u:349": "BhP_01.05.031/1 yenaivāhaṃ bhagavato vāsudevasya vedhasaḥ",
  "GP10bhp_01u:350": "BhP_01.05.031/3 māyānubhāvam avidaṃ yena gacchanti tatpadam",
  "GP10bhp_01u:351": "BhP_01.05.032/1 etat saṃsūcitaṃ brahmaṃstāpatrayacikitsitam",
  "GP10bhp_01u:352": "BhP_01.05.032/3 yadīśvare bhagavati karma brahmaṇi bhāvitam",
  "GP10bhp_01u:353": "BhP_01.05.033/1 āmayo yaśca bhūtānāṃ jāyate yena suvrata",
  "GP10bhp_01u:354": "BhP_01.05.033/3 tadeva hyāmayaṃ dravyaṃ na punāti cikitsitam",
  "GP10bhp_01u:355": "BhP_01.05.034/1 evaṃ nṛṇāṃ kriyāyogāḥ sarve saṃsṛtihetavaḥ",
  "GP10bhp_01u:356": "BhP_01.05.034/3 ta evātmavināśāya kalpante kalpitāḥ pare",
  "GP10bhp_01u:357": "BhP_01.05.035/1 yadatra kriyate karma bhagavatparitoṣaṇam",
  "GP10bhp_01u:358": "BhP_01.05.035/3 jñānaṃ yat tadadhīnaṃ hi bhaktiyogasamanvitam",
  "GP10bhp_01u:359": "BhP_01.05.036/1 kurvāṇā yatra karmāṇi bhagavacchikṣayāsakṛt",
  "GP10bhp_01u:360": "BhP_01.05.036/3 gṛṇanti guṇanāmāni kṛṣṇasyānusmaranti ca",
  "GP10bhp_01u:361": "BhP_01.05.037/1 oṃ namo bhagavate tubhyaṃ vāsudevāya dhīmahi",
  "GP10bhp_01u:362": "BhP_01.05.037/3 pradyumnāyāniruddhāya namaḥ saṅkarṣaṇāya ca",
  "GP10bhp_01u:363": "BhP_01.05.038/1 iti mūrtyabhidhānena mantramūrtim amūrtikam",
  "GP10bhp_01u:364": "BhP_01.05.038/3 yajate yajñapuruṣaṃ sa samyag darśanaḥ pumān",
  "GP10bhp_01u:365": "BhP_01.05.039/1 imaṃ svanigamaṃ brahmann avetya madanuṣṭhitam",
  "GP10bhp_01u:366": "BhP_01.05.039/3 adān me jñānam aiśvaryaṃ svasmin bhāvaṃ ca keśavaḥ",
  "GP10bhp_01u:367": "BhP_01.05.040/1 tvam apyadabhraśruta viśrutaṃ vibhoḥ samāpyate yena vidāṃ bubhutsitam",
  "GP10bhp_01u:368": "BhP_01.05.040/3 prākhyāhi duḥkhairmuhurarditātmanāṃ saṅkleśanirvāṇam uśanti nānyathā",
  "GP10bhp_01u:369": "BhP_01.06.001/0 sūta uvāca",
  "GP10bhp_01u:370": "BhP_01.06.001/1 evaṃ niśamya bhagavān devarṣerjanma karma ca",
  "GP10bhp_01u:371": "BhP_01.06.001/3 bhūyaḥ papraccha taṃ brahman vyāsaḥ satyavatīsutaḥ",
  "GP10bhp_01u:372": "BhP_01.06.002/0 vyāsa uvāca",
  "GP10bhp_01u:373": "BhP_01.06.002/1 bhikṣubhirvipravasite vijñānādeṣṭṛbhistava",
  "GP10bhp_01u:374": "BhP_01.06.002/3 vartamāno vayasyādye tataḥ kim akarodbhavān",
  "GP10bhp_01u:375": "BhP_01.06.003/1 svāyambhuva kayā vṛttyā vartitaṃ te paraṃ vayaḥ",
  "GP10bhp_01u:376": "BhP_01.06.003/3 kathaṃ cedam udasrākṣīḥ kāle prāpte kalevaram",
  "GP10bhp_01u:377": "BhP_01.06.004/1 prākkalpaviṣayām etāṃ smṛtiṃ te munisattama",
  "GP10bhp_01u:378": "BhP_01.06.004/3 na hyeṣa vyavadhāt kāla eṣa sarvanirākṛtiḥ",
  "GP10bhp_01u:379": "BhP_01.06.005/0 nārada uvāca",
  "GP10bhp_01u:380": "BhP_01.06.005/1 bhikṣubhirvipravasite vijñānādeṣṭṛbhirmama",
  "GP10bhp_01u:381": "BhP_01.06.005/3 vartamāno vayasyādye tata etadakāraṣam",
  "GP10bhp_01u:382": "BhP_01.06.006/1 ekātmajā me jananī yoṣin mūḍhā ca kiṅkarī",
  "GP10bhp_01u:383": "BhP_01.06.006/3 mayyātmaje 'nanyagatau cakre snehānubandhanam",
  "GP10bhp_01u:384": "BhP_01.06.007/1 sāsvatantrā na kalpāsīdyogakṣemaṃ mamecchatī",
  "GP10bhp_01u:385": "BhP_01.06.007/3 īśasya hi vaśe loko yoṣā dārumayī yathā",
  "GP10bhp_01u:386": "BhP_01.06.008/1 ahaṃ ca tadbrahmakule ūṣivāṃstadupekṣayā",
  "GP10bhp_01u:387": "BhP_01.06.008/3 digdeśakālāvyutpanno bālakaḥ pañcahāyanaḥ",
  "GP10bhp_01u:388": "BhP_01.06.009/1 ekadā nirgatāṃ gehādduhantīṃ niśi gāṃ pathi",
  "GP10bhp_01u:389": "BhP_01.06.009/3 sarpo 'daśat padā spṛṣṭaḥ kṛpaṇāṃ kālacoditaḥ",
  "GP10bhp_01u:390": "BhP_01.06.010/1 tadā tadaham īśasya bhaktānāṃ śam abhīpsataḥ",
  "GP10bhp_01u:391": "BhP_01.06.010/3 anugrahaṃ manyamānaḥ prātiṣṭhaṃ diśam uttarām",
  "GP10bhp_01u:392": "BhP_01.06.011/1 sphītāñ janapadāṃstatra puragrāmavrajākarān",
  "GP10bhp_01u:393": "BhP_01.06.011/3 kheṭakharvaṭavāṭīśca vanānyupavanāni ca",
  "GP10bhp_01u:394": "BhP_01.06.012/1 citradhātuvicitrādrīn ibhabhagnabhujadrumān",
  "GP10bhp_01u:395": "BhP_01.06.012/3 jalāśayāñ chivajalān nalinīḥ surasevitāḥ",
  "GP10bhp_01u:396": "BhP_01.06.013/1 citrasvanaiḥ patrarathairvibhramadbhramaraśriyaḥ",
  "GP10bhp_01u:397": "BhP_01.06.013/3 nalaveṇuśarastanba kuśakīcakagahvaram",
  "GP10bhp_01u:398": "BhP_01.06.014/1 eka evātiyāto 'ham adrākṣaṃ vipinaṃ mahat",
  "GP10bhp_01u:399": "BhP_01.06.014/3 ghoraṃ pratibhayākāraṃ vyālolūkaśivājiram",
  "GP10bhp_01u:400": "BhP_01.06.015/1 pariśrāntendriyātmāhaṃ tṛṭparīto bubhukṣitaḥ",
  "GP10bhp_01u:401": "BhP_01.06.015/3 snātvā pītvā hrade nadyā upaspṛṣṭo gataśramaḥ",
  "GP10bhp_01u:402": "BhP_01.06.016/1 tasmin nirmanuje 'raṇye pippalopastha āśritaḥ",
  "GP10bhp_01u:403": "BhP_01.06.016/3 ātmanātmānam ātmasthaṃ yathāśrutam acintayam",
  "GP10bhp_01u:404": "BhP_01.06.017/1 dhyāyataścaraṇāmbhojaṃ bhāvanirjitacetasā",
  "GP10bhp_01u:405": "BhP_01.06.017/3 autkaṇṭhyāśrukalākṣasya hṛdyāsīn me śanairhariḥ",
  "GP10bhp_01u:406": "BhP_01.06.018/1 premātibharanirbhinna pulakāṅgo 'tinirvṛtaḥ",
  "GP10bhp_01u:407": "BhP_01.06.018/3 ānandasamplave līno nāpaśyam ubhayaṃ mune",
  "GP10bhp_01u:408": "BhP_01.06.019/1 rūpaṃ bhagavato yat tan manaḥkāntaṃ śucāpaham",
  "GP10bhp_01u:409": "BhP_01.06.019/3 apaśyan sahasottasthe vaiklavyāddurmanā iva",
  "GP10bhp_01u:410": "BhP_01.06.020/1 didṛkṣustadahaṃ bhūyaḥ praṇidhāya mano hṛdi",
  "GP10bhp_01u:411": "BhP_01.06.020/3 vīkṣamāṇo 'pi nāpaśyam avitṛpta ivāturaḥ",
  "GP10bhp_01u:412": "BhP_01.06.021/1 evaṃ yatantaṃ vijane mām āhāgocaro girām",
  "GP10bhp_01u:413": "BhP_01.06.021/3 gambhīraślakṣṇayā vācā śucaḥ praśamayann iva",
  "GP10bhp_01u:414": "BhP_01.06.022/1 hantāsmiñ janmani bhavān mā māṃ draṣṭum ihārhati",
  "GP10bhp_01u:415": "BhP_01.06.022/3 avipakvakaṣāyāṇāṃ durdarśo 'haṃ kuyoginām",
  "GP10bhp_01u:416": "BhP_01.06.023/1 sakṛdyaddarśitaṃ rūpam etat kāmāya te 'nagha",
  "GP10bhp_01u:417": "BhP_01.06.023/3 matkāmaḥ śanakaiḥ sādhu sarvān muñcati hṛcchayān",
  "GP10bhp_01u:418": "BhP_01.06.024/1 satsevayādīrghayāpi jātā mayi dṛḍhā matiḥ",
  "GP10bhp_01u:419": "BhP_01.06.024/3 hitvāvadyam imaṃ lokaṃ gantā majjanatām asi",
  "GP10bhp_01u:420": "BhP_01.06.025/1 matirmayi nibaddheyaṃ na vipadyeta karhicit",
  "GP10bhp_01u:421": "BhP_01.06.025/3 prajāsarganirodhe 'pi smṛtiśca madanugrahāt",
  "GP10bhp_01u:422": "BhP_01.06.026/1 etāvaduktvopararāma tan mahad bhūtaṃ nabholiṅgam aliṅgam īśvaram",
  "GP10bhp_01u:423": "BhP_01.06.026/3 ahaṃ ca tasmai mahatāṃ mahīyase śīrṣṇāvanāmaṃ vidadhe 'nukampitaḥ",
  "GP10bhp_01u:424": "BhP_01.06.027/1 nāmānyanantasya hatatrapaḥ paṭhan guhyāni bhadrāṇi kṛtāni ca smaran",
  "GP10bhp_01u:425": "BhP_01.06.027/3 gāṃ paryaṭaṃstuṣṭamanā gataspṛhaḥ kālaṃ pratīkṣan vimado vimatsaraḥ",
  "GP10bhp_01u:426": "BhP_01.06.028/1 evaṃ kṛṣṇamaterbrahman nāsaktasyāmalātmanaḥ",
  "GP10bhp_01u:427": "BhP_01.06.028/3 kālaḥ prādurabhūt kāle taḍit saudāmanī yathā",
  "GP10bhp_01u:428": "BhP_01.06.029/1 prayujyamāne mayi tāṃ śuddhāṃ bhāgavatīṃ tanum",
  "GP10bhp_01u:429": "BhP_01.06.029/3 ārabdhakarmanirvāṇo nyapatat pāñcabhautikaḥ",
  "GP10bhp_01u:430": "BhP_01.06.030/1 kalpānta idam ādāya śayāne 'mbhasyudanvataḥ",
  "GP10bhp_01u:431": "BhP_01.06.030/3 śiśayiṣoranuprāṇaṃ viviśe 'ntarahaṃ vibhoḥ",
  "GP10bhp_01u:432": "BhP_01.06.031/1 sahasrayugaparyante utthāyedaṃ sisṛkṣataḥ",
  "GP10bhp_01u:433": "BhP_01.06.031/3 marīcimiśrā ṛṣayaḥ prāṇebhyo 'haṃ ca jajñire",
  "GP10bhp_01u:434": "BhP_01.06.032/1 antarbahiśca lokāṃstrīn paryemyaskanditavrataḥ",
  "GP10bhp_01u:435": "BhP_01.06.032/3 anugrahān mahāviṣṇoravighātagatiḥ kvacit",
  "GP10bhp_01u:436": "BhP_01.06.033/1 devadattām imāṃ vīṇāṃ svarabrahmavibhūṣitām",
  "GP10bhp_01u:437": "BhP_01.06.033/3 mūrcchayitvā harikathāṃ gāyamānaścarāmyaham",
  "GP10bhp_01u:438": "BhP_01.06.034/1 pragāyataḥ svavīryāṇi tīrthapādaḥ priyaśravāḥ",
  "GP10bhp_01u:439": "BhP_01.06.034/3 āhūta iva me śīghraṃ darśanaṃ yāti cetasi",
  "GP10bhp_01u:440": "BhP_01.06.035/1 etaddhyāturacittānāṃ mātrāsparśecchayā muhuḥ",
  "GP10bhp_01u:441": "BhP_01.06.035/3 bhavasindhuplavo dṛṣṭo haricaryānuvarṇanam",
  "GP10bhp_01u:442": "BhP_01.06.036/1 yamādibhiryogapathaiḥ kāmalobhahato muhuḥ",
  "GP10bhp_01u:443": "BhP_01.06.036/3 mukundasevayā yadvat tathātmāddhā na śāmyati",
  "GP10bhp_01u:444": "BhP_01.06.037/1 sarvaṃ tadidam ākhyātaṃ yat pṛṣṭo 'haṃ tvayānagha",
  "GP10bhp_01u:445": "BhP_01.06.037/3 janmakarmarahasyaṃ me bhavataścātmatoṣaṇam",
  "GP10bhp_01u:446": "BhP_01.06.038/0 sūta uvāca",
  "GP10bhp_01u:447": "BhP_01.06.038/1 evaṃ sambhāṣya bhagavān nārado vāsavīsutam",
  "GP10bhp_01u:448": "BhP_01.06.038/3 āmantrya vīṇāṃ raṇayan yayau yādṛcchiko muniḥ",
  "GP10bhp_01u:449": "BhP_01.06.039/1 aho devarṣirdhanyo 'yaṃ yatkīrtiṃ śārṅgadhanvanaḥ",
  "GP10bhp_01u:450": "BhP_01.06.039/3 gāyan mādyann idaṃ tantryā ramayatyāturaṃ jagat",
  "GP10bhp_01u:451": "BhP_01.07.001/0 śaunaka uvāca",
  "GP10bhp_01u:452": "BhP_01.07.001/1 nirgate nārade sūta bhagavān bādarāyaṇaḥ",
  "GP10bhp_01u:453": "BhP_01.07.001/1 śrutavāṃstadabhipretaṃ tataḥ kim akarodvibhuḥ",
  "GP10bhp_01u:454": "BhP_01.07.002/0 sūta uvāca",
  "GP10bhp_01u:455": "BhP_01.07.002/1 brahmanadyāṃ sarasvatyām āśramaḥ paścime taṭe",
  "GP10bhp_01u:456": "BhP_01.07.002/3 śamyāprāsa iti prokta ṛṣīṇāṃ satravardhanaḥ",
  "GP10bhp_01u:457": "BhP_01.07.003/1 tasmin sva āśrame vyāso badarīṣaṇḍamaṇḍite",
  "GP10bhp_01u:458": "BhP_01.07.003/3 āsīno 'pa upaspṛśya praṇidadhyau manaḥ svayam",
  "GP10bhp_01u:459": "BhP_01.07.004/1 bhaktiyogena manasi samyak praṇihite 'male",
  "GP10bhp_01u:460": "BhP_01.07.004/3 apaśyat puruṣaṃ pūrṇaṃ māyāṃ ca tadapāśrayam",
  "GP10bhp_01u:461": "BhP_01.07.005/1 yayā sammohito jīva ātmānaṃ triguṇātmakam",
  "GP10bhp_01u:462": "BhP_01.07.005/3 paro 'pi manute 'narthaṃ tatkṛtaṃ cābhipadyate",
  "GP10bhp_01u:463": "BhP_01.07.006/1 anarthopaśamaṃ sākṣādbhaktiyogam adhokṣaje",
  "GP10bhp_01u:464": "BhP_01.07.006/3 lokasyājānato vidvāṃścakre sātvatasaṃhitām",
  "GP10bhp_01u:465": "BhP_01.07.007/1 yasyāṃ vai śrūyamāṇāyāṃ kṛṣṇe paramapūruṣe",
  "GP10bhp_01u:466": "BhP_01.07.007/3 bhaktirutpadyate puṃsaḥ śokamohabhayāpahā",
  "GP10bhp_01u:467": "BhP_01.07.008/1 sa saṃhitāṃ bhāgavatīṃ kṛtvānukramya cātmajam",
  "GP10bhp_01u:468": "BhP_01.07.008/3 śukam adhyāpayām āsa nivṛttinirataṃ muniḥ",
  "GP10bhp_01u:469": "BhP_01.07.009/0 śaunaka uvāca",
  "GP10bhp_01u:470": "BhP_01.07.009/1 sa vai nivṛttinirataḥ sarvatropekṣako muniḥ",
  "GP10bhp_01u:471": "BhP_01.07.009/3 kasya vā bṛhatīm etām ātmārāmaḥ samabhyasat",
  "GP10bhp_01u:472": "BhP_01.07.010/0 sūta uvāca",
  "GP10bhp_01u:473": "BhP_01.07.010/1 ātmārāmāśca munayo nirgranthā apyurukrame",
  "GP10bhp_01u:474": "BhP_01.07.010/3 kurvantyahaitukīṃ bhaktim itthambhūtaguṇo hariḥ",
  "GP10bhp_01u:475": "BhP_01.07.011/1 harerguṇākṣiptamatirbhagavān bādarāyaṇiḥ",
  "GP10bhp_01u:476": "BhP_01.07.011/3 adhyagān mahadākhyānaṃ nityaṃ viṣṇujanapriyaḥ",
  "GP10bhp_01u:477": "BhP_01.07.012/1 parīkṣito 'tha rājarṣerjanmakarmavilāpanam",
  "GP10bhp_01u:478": "BhP_01.07.012/3 saṃsthāṃ ca pāṇḍuputrāṇāṃ vakṣye kṛṣṇakathodayam",
  "GP10bhp_01u:479": "BhP_01.07.013/1 yadā mṛdhe kauravasṛñjayānāṃ vīreṣvatho vīragatiṃ gateṣu",
  "GP10bhp_01u:480": "BhP_01.07.013/3 vṛkodarāviddhagadābhimarśa bhagnorudaṇḍe dhṛtarāṣṭraputre",
  "GP10bhp_01u:481": "BhP_01.07.014/1 bhartuḥ priyaṃ drauṇiriti sma paśyan kṛṣṇāsutānāṃ svapatāṃ śirāṃsi",
  "GP10bhp_01u:482": "BhP_01.07.014/3 upāharadvipriyam eva tasya jugupsitaṃ karma vigarhayanti",
  "GP10bhp_01u:483": "BhP_01.07.015/1 mātā śiśūnāṃ nidhanaṃ sutānāṃ niśamya ghoraṃ paritapyamānā",
  "GP10bhp_01u:484": "BhP_01.07.015/3 tadārudadvāṣpakalākulākṣī tāṃ sāntvayann āha kirīṭamālī",
  "GP10bhp_01u:485": "BhP_01.07.016/1 tadā śucaste pramṛjāmi bhadre yadbrahmabandhoḥ śira ātatāyinaḥ",
  "GP10bhp_01u:486": "BhP_01.07.016/3 gāṇḍīvamuktairviśikhairupāhare tvākramya yat snāsyasi dagdhaputrā",
  "GP10bhp_01u:487": "BhP_01.07.017/1 iti priyāṃ valguvicitrajalpaiḥ sa sāntvayitvācyutamitrasūtaḥ",
  "GP10bhp_01u:488": "BhP_01.07.017/3 anvādravaddaṃśita ugradhanvā kapidhvajo guruputraṃ rathena",
  "GP10bhp_01u:489": "BhP_01.07.018/1 tam āpatantaṃ sa vilakṣya dūrāt kumārahodvignamanā rathena",
  "GP10bhp_01u:490": "BhP_01.07.018/3 parādravat prāṇaparīpsururvyāṃ yāvadgamaṃ rudrabhayādyathā kaḥ",
  "GP10bhp_01u:491": "BhP_01.07.019/1 yadāśaraṇam ātmānam aikṣata śrāntavājinam",
  "GP10bhp_01u:492": "BhP_01.07.019/3 astraṃ brahmaśiro mene ātmatrāṇaṃ dvijātmajaḥ",
  "GP10bhp_01u:493": "BhP_01.07.020/1 athopaspṛśya salilaṃ sandadhe tat samāhitaḥ",
  "GP10bhp_01u:494": "BhP_01.07.020/3 ajānann api saṃhāraṃ prāṇakṛcchra upasthite",
  "GP10bhp_01u:495": "BhP_01.07.021/1 tataḥ prāduṣkṛtaṃ tejaḥ pracaṇḍaṃ sarvato diśam",
  "GP10bhp_01u:496": "BhP_01.07.021/3 prāṇāpadam abhiprekṣya viṣṇuṃ jiṣṇuruvāca ha",
  "GP10bhp_01u:497": "BhP_01.07.022/0 arjuna uvāca",
  "GP10bhp_01u:498": "BhP_01.07.022/1 kṛṣṇa kṛṣṇa mahābāho bhaktānām abhayaṅkara",
  "GP10bhp_01u:499": "BhP_01.07.022/3 tvam eko dahyamānānām apavargo 'si saṃsṛteḥ",
  "GP10bhp_01u:500": "BhP_01.07.023/1 tvam ādyaḥ puruṣaḥ sākṣādīśvaraḥ prakṛteḥ paraḥ",
  "GP10bhp_01u:501": "BhP_01.07.023/3 māyāṃ vyudasya cicchaktyā kaivalye sthita ātmani",
  "GP10bhp_01u:502": "BhP_01.07.024/1 sa eva jīvalokasya māyāmohitacetasaḥ",
  "GP10bhp_01u:503": "BhP_01.07.024/3 vidhatse svena vīryeṇa śreyo dharmādilakṣaṇam",
  "GP10bhp_01u:504": "BhP_01.07.025/1 tathāyaṃ cāvatāraste bhuvo bhārajihīrṣayā",
  "GP10bhp_01u:505": "BhP_01.07.025/3 svānāṃ cānanyabhāvānām anudhyānāya cāsakṛt",
  "GP10bhp_01u:506": "BhP_01.07.026/1 kim idaṃ svit kuto veti devadeva na vedmyaham",
  "GP10bhp_01u:507": "BhP_01.07.026/3 sarvato mukham āyāti tejaḥ paramadāruṇam",
  "GP10bhp_01u:508": "BhP_01.07.027/0 śrībhagavān uvāca",
  "GP10bhp_01u:509": "BhP_01.07.027/1 vetthedaṃ droṇaputrasya brāhmam astraṃ pradarśitam",
  "GP10bhp_01u:510": "BhP_01.07.027/3 naivāsau veda saṃhāraṃ prāṇabādha upasthite",
  "GP10bhp_01u:511": "BhP_01.07.028/1 na hyasyānyatamaṃ kiñcidastraṃ pratyavakarśanam",
  "GP10bhp_01u:512": "BhP_01.07.028/3 jahyastrateja unnaddham astrajño hyastratejasā",
  "GP10bhp_01u:513": "BhP_01.07.029/0 sūta uvāca",
  "GP10bhp_01u:514": "BhP_01.07.029/1 śrutvā bhagavatā proktaṃ phālgunaḥ paravīrahā",
  "GP10bhp_01u:515": "BhP_01.07.029/3 spṛṣṭvāpastaṃ parikramya brāhmaṃ brāhmāstraṃ sandadhe",
  "GP10bhp_01u:516": "BhP_01.07.030/1 saṃhatyānyonyam ubhayostejasī śarasaṃvṛte",
  "GP10bhp_01u:517": "BhP_01.07.030/3 āvṛtya rodasī khaṃ ca vavṛdhāte 'rkavahnivat",
  "GP10bhp_01u:518": "BhP_01.07.031/1 dṛṣṭvāstratejastu tayostrīl lokān pradahan mahat",
  "GP10bhp_01u:519": "BhP_01.07.031/3 dahyamānāḥ prajāḥ sarvāḥ sāṃvartakam amaṃsata",
  "GP10bhp_01u:520": "BhP_01.07.032/1 prajopadravam ālakṣya lokavyatikaraṃ ca tam",
  "GP10bhp_01u:521": "BhP_01.07.032/3 mataṃ ca vāsudevasya sañjahārārjuno dvayam",
  "GP10bhp_01u:522": "BhP_01.07.033/1 tata āsādya tarasā dāruṇaṃ gautamīsutam",
  "GP10bhp_01u:523": "BhP_01.07.033/3 babandhāmarṣatāmrākṣaḥ paśuṃ raśanayā yathā",
  "GP10bhp_01u:524": "BhP_01.07.034/1 śibirāya ninīṣantaṃ rajjvā baddhvā ripuṃ balāt",
  "GP10bhp_01u:525": "BhP_01.07.034/3 prāhārjunaṃ prakupito bhagavān ambujekṣaṇaḥ",
  "GP10bhp_01u:526": "BhP_01.07.035/1 mainaṃ pārthārhasi trātuṃ brahmabandhum imaṃ jahi",
  "GP10bhp_01u:527": "BhP_01.07.035/3 yo 'sāvanāgasaḥ suptān avadhīn niśi bālakān",
  "GP10bhp_01u:528": "BhP_01.07.036/1 mattaṃ pramattam unmattaṃ suptaṃ bālaṃ striyaṃ jaḍam",
  "GP10bhp_01u:529": "BhP_01.07.036/3 prapannaṃ virathaṃ bhītaṃ na ripuṃ hanti dharmavit",
  "GP10bhp_01u:530": "BhP_01.07.037/1 svaprāṇān yaḥ paraprāṇaiḥ prapuṣṇātyaghṛṇaḥ khalaḥ",
  "GP10bhp_01u:531": "BhP_01.07.037/3 tadvadhastasya hi śreyo yaddoṣādyātyadhaḥ pumān",
  "GP10bhp_01u:532": "BhP_01.07.038/1 pratiśrutaṃ ca bhavatā pāñcālyai śṛṇvato mama",
  "GP10bhp_01u:533": "BhP_01.07.038/3 āhariṣye śirastasya yaste mānini putrahā",
  "GP10bhp_01u:534": "BhP_01.07.039/1 tadasau vadhyatāṃ pāpa ātatāyyātmabandhuhā",
  "GP10bhp_01u:535": "BhP_01.07.039/3 bhartuśca vipriyaṃ vīra kṛtavān kulapāṃsanaḥ",
  "GP10bhp_01u:536": "BhP_01.07.040/0 sūta uvāca",
  "GP10bhp_01u:537": "BhP_01.07.040/1 evaṃ parīkṣatā dharmaṃ pārthaḥ kṛṣṇena coditaḥ",
  "GP10bhp_01u:538": "BhP_01.07.040/3 naicchaddhantuṃ gurusutaṃ yadyapyātmahanaṃ mahān",
  "GP10bhp_01u:539": "BhP_01.07.041/1 athopetya svaśibiraṃ govindapriyasārathiḥ",
  "GP10bhp_01u:540": "BhP_01.07.041/3 nyavedayat taṃ priyāyai śocantyā ātmajān hatān",
  "GP10bhp_01u:541": "BhP_01.07.042/1 tathāhṛtaṃ paśuvat pāśabaddham avāṅmukhaṃ karmajugupsitena",
  "GP10bhp_01u:542": "BhP_01.07.042/3 nirīkṣya kṛṣṇāpakṛtaṃ guroḥ sutaṃ vāmasvabhāvā kṛpayā nanāma ca",
  "GP10bhp_01u:543": "BhP_01.07.043/1 uvāca cāsahantyasya bandhanānayanaṃ satī",
  "GP10bhp_01u:544": "BhP_01.07.043/3 mucyatāṃ mucyatām eṣa brāhmaṇo nitarāṃ guruḥ",
  "GP10bhp_01u:545": "BhP_01.07.044/1 sarahasyo dhanurvedaḥ savisargopasaṃyamaḥ",
  "GP10bhp_01u:546": "BhP_01.07.044/3 astragrāmaśca bhavatā śikṣito yadanugrahāt",
  "GP10bhp_01u:547": "BhP_01.07.045/1 sa eṣa bhagavān droṇaḥ prajārūpeṇa vartate",
  "GP10bhp_01u:548": "BhP_01.07.045/3 tasyātmano 'rdhaṃ patnyāste nānvagādvīrasūḥ kṛpī",
  "GP10bhp_01u:549": "BhP_01.07.046/1 taddharmajña mahābhāga bhavadbhirgauravaṃ kulam",
  "GP10bhp_01u:550": "BhP_01.07.046/3 vṛjinaṃ nārhati prāptuṃ pūjyaṃ vandyam abhīkṣṇaśaḥ",
  "GP10bhp_01u:551": "BhP_01.07.047/1 mā rodīdasya jananī gautamī patidevatā",
  "GP10bhp_01u:552": "BhP_01.07.047/3 yathāhaṃ mṛtavatsārtā rodimyaśrumukhī muhuḥ",
  "GP10bhp_01u:553": "BhP_01.07.048/1 yaiḥ kopitaṃ brahmakulaṃ rājanyairajitātmabhiḥ",
  "GP10bhp_01u:554": "BhP_01.07.048/3 tat kulaṃ pradahatyāśu sānubandhaṃ śucārpitam",
  "GP10bhp_01u:555": "BhP_01.07.049/0 sūta uvāca",
  "GP10bhp_01u:556": "BhP_01.07.049/1 dharmyaṃ nyāyyaṃ sakaruṇaṃ nirvyalīkaṃ samaṃ mahat",
  "GP10bhp_01u:557": "BhP_01.07.049/3 rājā dharmasuto rājñyāḥpratyanandadvaco dvijāḥ",
  "GP10bhp_01u:558": "BhP_01.07.050/1 nakulaḥ sahadevaśca yuyudhāno dhanañjayaḥ",
  "GP10bhp_01u:559": "BhP_01.07.050/3 bhagavān devakīputro ye cānye yāśca yoṣitaḥ",
  "GP10bhp_01u:560": "BhP_01.07.051/1 tatrāhāmarṣito bhīmastasya śreyān vadhaḥ smṛtaḥ",
  "GP10bhp_01u:561": "BhP_01.07.051/3 na bharturnātmanaścārthe yo 'han suptān śiśūn vṛthā",
  "GP10bhp_01u:562": "BhP_01.07.052/1 niśamya bhīmagaditaṃ draupadyāśca caturbhujaḥ",
  "GP10bhp_01u:563": "BhP_01.07.052/3 ālokya vadanaṃ sakhyuridam āha hasann iva",
  "GP10bhp_01u:564": "BhP_01.07.053/0 śrībhagavān uvāca",
  "GP10bhp_01u:565": "BhP_01.07.053/1 brahmabandhurna hantavya ātatāyī vadhārhaṇaḥ",
  "GP10bhp_01u:566": "BhP_01.07.053/3 mayaivobhayam āmnātaṃ paripāhyanuśāsanam",
  "GP10bhp_01u:567": "BhP_01.07.054/1 kuru pratiśrutaṃ satyaṃ yat tat sāntvayatā priyām",
  "GP10bhp_01u:568": "BhP_01.07.054/3 priyaṃ ca bhīmasenasya pāñcālyā mahyam eva ca",
  "GP10bhp_01u:569": "BhP_01.07.055/0 sūta uvāca",
  "GP10bhp_01u:570": "BhP_01.07.055/1 arjunaḥ sahasājñāya harerhārdam athāsinā",
  "GP10bhp_01u:571": "BhP_01.07.055/3 maṇiṃ jahāra mūrdhanyaṃ dvijasya sahamūrdhajam",
  "GP10bhp_01u:572": "BhP_01.07.056/1 vimucya raśanābaddhaṃ bālahatyāhataprabham",
  "GP10bhp_01u:573": "BhP_01.07.056/3 tejasā maṇinā hīnaṃ śibirān nirayāpayat",
  "GP10bhp_01u:574": "BhP_01.07.057/1 vapanaṃ draviṇādānaṃ sthānān niryāpaṇaṃ tathā",
  "GP10bhp_01u:575": "BhP_01.07.057/3 eṣa hi brahmabandhūnāṃ vadho nānyo 'sti daihikaḥ",
  "GP10bhp_01u:576": "BhP_01.07.058/1 putraśokāturāḥ sarve pāṇḍavāḥ saha kṛṣṇayā",
  "GP10bhp_01u:577": "BhP_01.07.058/3 svānāṃ mṛtānāṃ yat kṛtyaṃ cakrurnirharaṇādikam",
  "GP10bhp_01u:578": "BhP_01.08.001/0 sūta uvāca",
  "GP10bhp_01u:579": "BhP_01.08.001/1 atha te samparetānāṃ svānām udakam icchatām",
  "GP10bhp_01u:580": "BhP_01.08.001/3 dātuṃ sakṛṣṇā gaṅgāyāṃ puraskṛtya yayuḥ striyaḥ",
  "GP10bhp_01u:581": "BhP_01.08.002/1 te ninīyodakaṃ sarve vilapya ca bhṛśaṃ punaḥ",
  "GP10bhp_01u:582": "BhP_01.08.002/3 āplutā haripādābjarajaḥpūtasarijjale",
  "GP10bhp_01u:583": "BhP_01.08.003/1 tatrāsīnaṃ kurupatiṃ dhṛtarāṣṭraṃ sahānujam",
  "GP10bhp_01u:584": "BhP_01.08.003/3 gāndhārīṃ putraśokārtāṃ pṛthāṃ kṛṣṇāṃ ca mādhavaḥ",
  "GP10bhp_01u:585": "BhP_01.08.004/1 sāntvayām āsa munibhirhatabandhūñ śucārpitān",
  "GP10bhp_01u:586": "BhP_01.08.004/3 bhūteṣu kālasya gatiṃ darśayan na pratikriyām",
  "GP10bhp_01u:587": "BhP_01.08.005/1 sādhayitvājātaśatroḥ svaṃ rājyaṃ kitavairhṛtam",
  "GP10bhp_01u:588": "BhP_01.08.005/3 ghātayitvāsato rājñaḥ kacasparśakṣatāyuṣaḥ",
  "GP10bhp_01u:589": "BhP_01.08.006/1 yājayitvāśvamedhaistaṃ tribhiruttamakalpakaiḥ",
  "GP10bhp_01u:590": "BhP_01.08.006/3 tadyaśaḥ pāvanaṃ dikṣu śatamanyorivātanot",
  "GP10bhp_01u:591": "BhP_01.08.007/1 āmantrya pāṇḍuputrāṃśca śaineyoddhavasaṃyutaḥ",
  "GP10bhp_01u:592": "BhP_01.08.007/3 dvaipāyanādibhirvipraiḥ pūjitaiḥ pratipūjitaḥ",
  "GP10bhp_01u:593": "BhP_01.08.008/1 gantuṃ kṛtamatirbrahman dvārakāṃ ratham āsthitaḥ",
  "GP10bhp_01u:594": "BhP_01.08.008/3 upalebhe 'bhidhāvantīm uttarāṃ bhayavihvalām",
  "GP10bhp_01u:595": "BhP_01.08.009/0 uttarovāca",
  "GP10bhp_01u:596": "BhP_01.08.009/1 pāhi pāhi mahāyogin devadeva jagatpate",
  "GP10bhp_01u:597": "BhP_01.08.009/3 nānyaṃ tvadabhayaṃ paśye yatra mṛtyuḥ parasparam",
  "GP10bhp_01u:598": "BhP_01.08.010/1 abhidravati mām īśa śarastaptāyaso vibho",
  "GP10bhp_01u:599": "BhP_01.08.010/3 kāmaṃ dahatu māṃ nātha mā me garbho nipātyatām",
  "GP10bhp_01u:600": "BhP_01.08.011/0 sūta uvāca",
  "GP10bhp_01u:601": "BhP_01.08.011/1 upadhārya vacastasyā bhagavān bhaktavatsalaḥ",
  "GP10bhp_01u:602": "BhP_01.08.011/3 apāṇḍavam idaṃ kartuṃ drauṇerastram abudhyata",
  "GP10bhp_01u:603": "BhP_01.08.012/1 tarhyevātha muniśreṣṭha pāṇḍavāḥ pañca sāyakān",
  "GP10bhp_01u:604": "BhP_01.08.012/3 ātmano 'bhimukhān dīptān ālakṣyāstrāṇyupādaduḥ",
  "GP10bhp_01u:605": "BhP_01.08.013/1 vyasanaṃ vīkṣya tat teṣām ananyaviṣayātmanām",
  "GP10bhp_01u:606": "BhP_01.08.013/3 sudarśanena svāstreṇa svānāṃ rakṣāṃ vyadhādvibhuḥ",
  "GP10bhp_01u:607": "BhP_01.08.014/1 antaḥsthaḥ sarvabhūtānām ātmā yogeśvaro hariḥ",
  "GP10bhp_01u:608": "BhP_01.08.014/3 svamāyayāvṛṇodgarbhaṃ vairāṭyāḥ kurutantave",
  "GP10bhp_01u:609": "BhP_01.08.015/1 yadyapyastraṃ brahmaśirastvamoghaṃ cāpratikriyam",
  "GP10bhp_01u:610": "BhP_01.08.015/3 vaiṣṇavaṃ teja āsādya samaśāmyadbhṛgūdvaha",
  "GP10bhp_01u:611": "BhP_01.08.016/1 mā maṃsthā hyetadāścaryaṃ sarvāścaryamaye ñcyute",
  "GP10bhp_01u:612": "BhP_01.08.016/3 ya idaṃ māyayā devyā sṛjatyavati hantyajaḥ",
  "GP10bhp_01u:613": "BhP_01.08.017/1 brahmatejovinirmuktairātmajaiḥ saha kṛṣṇayā",
  "GP10bhp_01u:614": "BhP_01.08.017/3 prayāṇābhimukhaṃ kṛṣṇam idam āha pṛthā satī",
  "GP10bhp_01u:615": "BhP_01.08.018/0 kuntyuvāca",
  "GP10bhp_01u:616": "BhP_01.08.018/1 namasye puruṣaṃ tvādyam īśvaraṃ prakṛteḥ param",
  "GP10bhp_01u:617": "BhP_01.08.018/3 alakṣyaṃ sarvabhūtānām antarbahiravasthitam",
  "GP10bhp_01u:618": "BhP_01.08.019/1 māyājavanikācchannam ajñādhokṣajam avyayam",
  "GP10bhp_01u:619": "BhP_01.08.019/3 na lakṣyase mūḍhadṛśā naṭo nāṭyadharo yathā",
  "GP10bhp_01u:620": "BhP_01.08.020/1 tathā paramahaṃsānāṃ munīnām amalātmanām",
  "GP10bhp_01u:621": "BhP_01.08.020/3 bhaktiyogavidhānārthaṃ kathaṃ paśyema hi striyaḥ",
  "GP10bhp_01u:622": "BhP_01.08.021/1 kṛṣṇāya vāsudevāya devakīnandanāya ca",
  "GP10bhp_01u:623": "BhP_01.08.021/3 nandagopakumārāya govindāya namo namaḥ",
  "GP10bhp_01u:624": "BhP_01.08.022/1 namaḥ paṅkajanābhāya namaḥ paṅkajamāline",
  "GP10bhp_01u:625": "BhP_01.08.022/3 namaḥ paṅkajanetrāya namaste paṅkajāṅghraye",
  "GP10bhp_01u:626": "BhP_01.08.023/1 yathā hṛṣīkeśa khalena devakī kaṃsena ruddhāticiraṃ śucārpitā",
  "GP10bhp_01u:627": "BhP_01.08.023/3 vimocitāhaṃ ca sahātmajā vibho tvayaiva nāthena muhurvipadgaṇāt",
  "GP10bhp_01u:628": "BhP_01.08.024/1 viṣān mahāgneḥ puruṣādadarśanād asatsabhāyā vanavāsakṛcchrataḥ",
  "GP10bhp_01u:629": "BhP_01.08.024/3 mṛdhe mṛdhe 'nekamahārathāstrato drauṇyastrataścāsma hare 'bhirakṣitāḥ",
  "GP10bhp_01u:630": "BhP_01.08.025/1 vipadaḥ santu tāḥ śaśvat tatra tatra jagadguro",
  "GP10bhp_01u:631": "BhP_01.08.025/3 bhavato darśanaṃ yat syādapunarbhavadarśanam",
  "GP10bhp_01u:632": "BhP_01.08.026/1 janmaiśvaryaśrutaśrībhiredhamānamadaḥ pumān",
  "GP10bhp_01u:633": "BhP_01.08.026/3 naivārhatyabhidhātuṃ vai tvām akiñcanagocaram",
  "GP10bhp_01u:634": "BhP_01.08.027/1 namo 'kiñcanavittāya nivṛttaguṇavṛttaye",
  "GP10bhp_01u:635": "BhP_01.08.027/3 ātmārāmāya śāntāya kaivalyapataye namaḥ",
  "GP10bhp_01u:636": "BhP_01.08.028/1 manye tvāṃ kālam īśānam anādinidhanaṃ vibhum",
  "GP10bhp_01u:637": "BhP_01.08.028/3 samaṃ carantaṃ sarvatra bhūtānāṃ yan mithaḥ kaliḥ",
  "GP10bhp_01u:638": "BhP_01.08.029/1 na veda kaścidbhagavaṃścikīrṣitaṃ tavehamānasya nṛṇāṃ viḍambanam",
  "GP10bhp_01u:639": "BhP_01.08.029/3 na yasya kaściddayito 'sti karhicid dveṣyaśca yasmin viṣamā matirnṛṇām",
  "GP10bhp_01u:640": "BhP_01.08.030/1 janma karma ca viśvātmann ajasyākarturātmanaḥ",
  "GP10bhp_01u:641": "BhP_01.08.030/3 tiryaṅnṝṣiṣu yādaḥsu tadatyantaviḍambanam",
  "GP10bhp_01u:642": "BhP_01.08.031/1 gopyādade tvayi kṛtāgasi dāma tāvad yā te daśāśrukalilāñjanasambhramākṣam",
  "GP10bhp_01u:643": "BhP_01.08.031/3 vaktraṃ ninīya bhayabhāvanayā sthitasya sā māṃ vimohayati bhīrapi yadbibheti",
  "GP10bhp_01u:644": "BhP_01.08.032/1 kecidāhurajaṃ jātaṃ puṇyaślokasya kīrtaye",
  "GP10bhp_01u:645": "BhP_01.08.032/3 yadoḥ priyasyānvavāye malayasyeva candanam",
  "GP10bhp_01u:646": "BhP_01.08.033/1 apare vasudevasya devakyāṃ yācito 'bhyagāt",
  "GP10bhp_01u:647": "BhP_01.08.033/3 ajastvam asya kṣemāya vadhāya ca suradviṣām",
  "GP10bhp_01u:648": "BhP_01.08.034/1 bhārāvatāraṇāyānye bhuvo nāva ivodadhau",
  "GP10bhp_01u:649": "BhP_01.08.034/3 sīdantyā bhūribhāreṇa jāto hyātmabhuvārthitaḥ",
  "GP10bhp_01u:650": "BhP_01.08.035/1 bhave 'smin kliśyamānānām avidyākāmakarmabhiḥ",
  "GP10bhp_01u:651": "BhP_01.08.035/3 śravaṇasmaraṇārhāṇi kariṣyann iti kecana",
  "GP10bhp_01u:652": "BhP_01.08.036/1 śṛṇvanti gāyanti gṛṇantyabhīkṣṇaśaḥ smaranti nandanti tavehitaṃ janāḥ",
  "GP10bhp_01u:653": "BhP_01.08.036/3 ta eva paśyantyacireṇa tāvakaṃ bhavapravāhoparamaṃ padāmbujam",
  "GP10bhp_01u:654": "BhP_01.08.037/1 apyadya nastvaṃ svakṛtehita prabho jihāsasi svit suhṛdo 'nujīvinaḥ",
  "GP10bhp_01u:655": "BhP_01.08.037/3 yeṣāṃ na cānyadbhavataḥ padāmbujāt parāyaṇaṃ rājasu yojitāṃhasām",
  "GP10bhp_01u:656": "BhP_01.08.038/1 ke vayaṃ nāmarūpābhyāṃ yadubhiḥ saha pāṇḍavāḥ",
  "GP10bhp_01u:657": "BhP_01.08.038/3 bhavato 'darśanaṃ yarhi hṛṣīkāṇām iveśituḥ",
  "GP10bhp_01u:658": "BhP_01.08.039/1 neyaṃ śobhiṣyate tatra yathedānīṃ gadādhara",
  "GP10bhp_01u:659": "BhP_01.08.039/3 tvatpadairaṅkitā bhāti svalakṣaṇavilakṣitaiḥ",
  "GP10bhp_01u:660": "BhP_01.08.040/1 ime janapadāḥ svṛddhāḥ supakvauṣadhivīrudhaḥ",
  "GP10bhp_01u:661": "BhP_01.08.040/3 vanādrinadyudanvanto hyedhante tava vīkṣitaiḥ",
  "GP10bhp_01u:662": "BhP_01.08.041/1 atha viśveśa viśvātman viśvamūrte svakeṣu me",
  "GP10bhp_01u:663": "BhP_01.08.041/3 snehapāśam imaṃ chindhi dṛḍhaṃ pāṇḍuṣu vṛṣṇiṣu",
  "GP10bhp_01u:664": "BhP_01.08.042/1 tvayi me 'nanyaviṣayā matirmadhupate 'sakṛt",
  "GP10bhp_01u:665": "BhP_01.08.042/3 ratim udvahatādaddhā gaṅgevaugham udanvati",
  "GP10bhp_01u:666": "BhP_01.08.043/1 śrīkṛṣṇa kṛṣṇasakha vṛṣṇyṛṣabhāvanidhrug rājanyavaṃśadahanānapavargavīrya",
  "GP10bhp_01u:667": "BhP_01.08.043/3 govinda godvijasurārtiharāvatāra yogeśvarākhilaguro bhagavan namaste",
  "GP10bhp_01u:668": "BhP_01.08.044/0 sūta uvāca",
  "GP10bhp_01u:669": "BhP_01.08.044/1 pṛthayetthaṃ kalapadaiḥ pariṇūtākhilodayaḥ",
  "GP10bhp_01u:670": "BhP_01.08.044/3 mandaṃ jahāsa vaikuṇṭho mohayann iva māyayā",
  "GP10bhp_01u:671": "BhP_01.08.045/1 tāṃ bāḍham ityupāmantrya praviśya gajasāhvayam",
  "GP10bhp_01u:672": "BhP_01.08.045/3 striyaśca svapuraṃ yāsyan premṇā rājñā nivāritaḥ",
  "GP10bhp_01u:673": "BhP_01.08.046/1 vyāsādyairīśvarehājñaiḥ kṛṣṇenādbhutakarmaṇā",
  "GP10bhp_01u:674": "BhP_01.08.046/3 prabodhito 'pītihāsairnābudhyata śucārpitaḥ",
  "GP10bhp_01u:675": "BhP_01.08.047/1 āha rājā dharmasutaścintayan suhṛdāṃ vadham",
  "GP10bhp_01u:676": "BhP_01.08.047/3 prākṛtenātmanā viprāḥ snehamohavaśaṃ gataḥ",
  "GP10bhp_01u:677": "BhP_01.08.048/1 aho me paśyatājñānaṃ hṛdi rūḍhaṃ durātmanaḥ",
  "GP10bhp_01u:678": "BhP_01.08.048/3 pārakyasyaiva dehasya bahvyo me 'kṣauhiṇīrhatāḥ",
  "GP10bhp_01u:679": "BhP_01.08.049/1 bāladvijasuhṛnmitra pitṛbhrātṛgurudruhaḥ",
  "GP10bhp_01u:680": "BhP_01.08.049/3 na me syān nirayān mokṣo hyapi varṣāyutāyutaiḥ",
  "GP10bhp_01u:681": "BhP_01.08.050/1 naino rājñaḥ prajābharturdharmayuddhe vadho dviṣām",
  "GP10bhp_01u:682": "BhP_01.08.050/3 iti me na tu bodhāya kalpate śāsanaṃ vacaḥ",
  "GP10bhp_01u:683": "BhP_01.08.051/1 strīṇāṃ maddhatabandhūnāṃ droho yo 'sāvihotthitaḥ",
  "GP10bhp_01u:684": "BhP_01.08.051/3 karmabhirgṛhamedhīyairnāhaṃ kalpo vyapohitum",
  "GP10bhp_01u:685": "BhP_01.08.052/1 yathā paṅkena paṅkāmbhaḥ surayā vā surākṛtam",
  "GP10bhp_01u:686": "BhP_01.08.052/3 bhūtahatyāṃ tathaivaikāṃ na yajñairmārṣṭum arhati",
  "GP10bhp_01u:687": "BhP_01.09.001/0 sūta uvāca",
  "GP10bhp_01u:688": "BhP_01.09.001/1 iti bhītaḥ prajādrohāt sarvadharmavivitsayā",
  "GP10bhp_01u:689": "BhP_01.09.001/3 tato vinaśanaṃ prāgādyatra devavrato 'patat",
  "GP10bhp_01u:690": "BhP_01.09.002/1 tadā te bhrātaraḥ sarve sadaśvaiḥ svarṇabhūṣitaiḥ",
  "GP10bhp_01u:691": "BhP_01.09.002/3 anvagacchan rathairviprā vyāsadhaumyādayastathā",
  "GP10bhp_01u:692": "BhP_01.09.003/1 bhagavān api viprarṣe rathena sadhanañjayaḥ",
  "GP10bhp_01u:693": "BhP_01.09.003/3 sa tairvyarocata nṛpaḥ kuvera iva guhyakaiḥ",
  "GP10bhp_01u:694": "BhP_01.09.004/1 dṛṣṭvā nipatitaṃ bhūmau divaścyutam ivāmaram",
  "GP10bhp_01u:695": "BhP_01.09.004/3 praṇemuḥ pāṇḍavā bhīṣmaṃ sānugāḥ saha cakriṇā",
  "GP10bhp_01u:696": "BhP_01.09.005/1 tatra brahmarṣayaḥ sarve devarṣayaśca sattama",
  "GP10bhp_01u:697": "BhP_01.09.005/3 rājarṣayaśca tatrāsan draṣṭuṃ bharatapuṅgavam",
  "GP10bhp_01u:698": "BhP_01.09.006/1 parvato nārado dhaumyo bhagavān bādarāyaṇaḥ",
  "GP10bhp_01u:699": "BhP_01.09.006/3 bṛhadaśvo bharadvājaḥ saśiṣyo reṇukāsutaḥ",
  "GP10bhp_01u:700": "BhP_01.09.007/1 vasiṣṭha indrapramadastrito gṛtsamado 'sitaḥ",
  "GP10bhp_01u:701": "BhP_01.09.007/3 kakṣīvān gautamo 'triśca kauśiko 'tha sudarśanaḥ",
  "GP10bhp_01u:702": "BhP_01.09.008/1 anye ca munayo brahman brahmarātādayo 'malāḥ",
  "GP10bhp_01u:703": "BhP_01.09.008/3 śiṣyairupetā ājagmuḥ kaśyapāṅgirasādayaḥ",
  "GP10bhp_01u:704": "BhP_01.09.009/1 tān sametān mahābhāgān upalabhya vasūttamaḥ",
  "GP10bhp_01u:705": "BhP_01.09.009/3 pūjayām āsa dharmajño deśakālavibhāgavit",
  "GP10bhp_01u:706": "BhP_01.09.010/1 kṛṣṇaṃ ca tatprabhāvajña āsīnaṃ jagadīśvaram",
  "GP10bhp_01u:707": "BhP_01.09.010/3 hṛdisthaṃ pūjayām āsa māyayopāttavigraham",
  "GP10bhp_01u:708": "BhP_01.09.011/1 pāṇḍuputrān upāsīnān praśrayapremasaṅgatān",
  "GP10bhp_01u:709": "BhP_01.09.011/3 abhyācaṣṭānurāgāśrairandhībhūtena cakṣuṣā",
  "GP10bhp_01u:710": "BhP_01.09.012/1 aho kaṣṭam aho 'nyāyyaṃ yadyūyaṃ dharmanandanāḥ",
  "GP10bhp_01u:711": "BhP_01.09.012/3 jīvituṃ nārhatha kliṣṭaṃ vipradharmācyutāśrayāḥ",
  "GP10bhp_01u:712": "BhP_01.09.013/1 saṃsthite 'tirathe pāṇḍau pṛthā bālaprajā vadhūḥ",
  "GP10bhp_01u:713": "BhP_01.09.013/3 yuṣmatkṛte bahūn kleśān prāptā tokavatī muhuḥ",
  "GP10bhp_01u:714": "BhP_01.09.014/1 sarvaṃ kālakṛtaṃ manye bhavatāṃ ca yadapriyam",
  "GP10bhp_01u:715": "BhP_01.09.014/3 sapālo yadvaśe loko vāyoriva ghanāvaliḥ",
  "GP10bhp_01u:716": "BhP_01.09.015/1 yatra dharmasuto rājā gadāpāṇirvṛkodaraḥ",
  "GP10bhp_01u:717": "BhP_01.09.015/3 kṛṣṇo 'strī gāṇḍivaṃ cāpaṃ suhṛt kṛṣṇastato vipat",
  "GP10bhp_01u:718": "BhP_01.09.016/1 na hyasya karhicidrājan pumān veda vidhitsitam",
  "GP10bhp_01u:719": "BhP_01.09.016/3 yadvijijñāsayā yuktā muhyanti kavayo 'pi hi",
  "GP10bhp_01u:720": "BhP_01.09.017/1 tasmādidaṃ daivatantraṃ vyavasya bharatarṣabha",
  "GP10bhp_01u:721": "BhP_01.09.017/3 tasyānuvihito 'nāthā nātha pāhi prajāḥ prabho",
  "GP10bhp_01u:722": "BhP_01.09.018/1 eṣa vai bhagavān sākṣādādyo nārāyaṇaḥ pumān",
  "GP10bhp_01u:723": "BhP_01.09.018/3 mohayan māyayā lokaṃ gūḍhaścarati vṛṣṇiṣu",
  "GP10bhp_01u:724": "BhP_01.09.019/1 asyānubhāvaṃ bhagavān veda guhyatamaṃ śivaḥ",
  "GP10bhp_01u:725": "BhP_01.09.019/3 devarṣirnāradaḥ sākṣādbhagavān kapilo nṛpa",
  "GP10bhp_01u:726": "BhP_01.09.020/1 yaṃ manyase mātuleyaṃ priyaṃ mitraṃ suhṛttamam",
  "GP10bhp_01u:727": "BhP_01.09.020/3 akaroḥ sacivaṃ dūtaṃ sauhṛdādatha sārathim",
  "GP10bhp_01u:728": "BhP_01.09.021/1 sarvātmanaḥ samadṛśo hyadvayasyānahaṅkṛteḥ",
  "GP10bhp_01u:729": "BhP_01.09.021/3 tatkṛtaṃ mativaiṣamyaṃ niravadyasya na kvacit",
  "GP10bhp_01u:730": "BhP_01.09.022/1 tathāpyekāntabhakteṣu paśya bhūpānukampitam",
  "GP10bhp_01u:731": "BhP_01.09.022/3 yan me 'sūṃstyajataḥ sākṣāt kṛṣṇo darśanam āgataḥ",
  "GP10bhp_01u:732": "BhP_01.09.023/1 bhaktyāveśya mano yasmin vācā yannāma kīrtayan",
  "GP10bhp_01u:733": "BhP_01.09.023/3 tyajan kalevaraṃ yogī mucyate kāmakarmabhiḥ",
  "GP10bhp_01u:734": "BhP_01.09.024/1 sa devadevo bhagavān pratīkṣatāṃ kalevaraṃ yāvadidaṃ hinomyaham",
  "GP10bhp_01u:735": "BhP_01.09.024/3 prasannahāsāruṇalocanollasan mukhāmbujo dhyānapathaścaturbhujaḥ",
  "GP10bhp_01u:736": "BhP_01.09.025/0 sūta uvāca",
  "GP10bhp_01u:737": "BhP_01.09.025/1 yudhiṣṭhirastadākarṇya śayānaṃ śarapañjare",
  "GP10bhp_01u:738": "BhP_01.09.025/3 apṛcchadvividhān dharmān ṛṣīṇāṃ cānuśṛṇvatām",
  "GP10bhp_01u:739": "BhP_01.09.026/1 puruṣasvabhāvavihitān yathāvarṇaṃ yathāśramam",
  "GP10bhp_01u:740": "BhP_01.09.026/3 vairāgyarāgopādhibhyām āmnātobhayalakṣaṇān",
  "GP10bhp_01u:741": "BhP_01.09.027/1 dānadharmān rājadharmān mokṣadharmān vibhāgaśaḥ",
  "GP10bhp_01u:742": "BhP_01.09.027/3 strīdharmān bhagavaddharmān samāsavyāsayogataḥ",
  "GP10bhp_01u:743": "BhP_01.09.028/1 dharmārthakāmamokṣāṃśca sahopāyān yathā mune",
  "GP10bhp_01u:744": "BhP_01.09.028/3 nānākhyānetihāseṣu varṇayām āsa tattvavit",
  "GP10bhp_01u:745": "BhP_01.09.029/1 dharmaṃ pravadatastasya sa kālaḥ pratyupasthitaḥ",
  "GP10bhp_01u:746": "BhP_01.09.029/3 yo yoginaśchandamṛtyorvāñchitastūttarāyaṇaḥ",
  "GP10bhp_01u:747": "BhP_01.09.030/1 tadopasaṃhṛtya giraḥ sahasraṇīr vimuktasaṅgaṃ mana ādipūruṣe",
  "GP10bhp_01u:748": "BhP_01.09.030/3 kṛṣṇe lasatpītapaṭe caturbhuje puraḥ sthite 'mīlitadṛg vyadhārayat",
  "GP10bhp_01u:749": "BhP_01.09.031/1 viśuddhayā dhāraṇayā hatāśubhas tadīkṣayaivāśu gatāyudhaśramaḥ",
  "GP10bhp_01u:750": "BhP_01.09.031/3 nivṛttasarvendriyavṛttivibhramas tuṣṭāva janyaṃ visṛjañ janārdanam",
  "GP10bhp_01u:751": "BhP_01.09.032/0 śrībhīṣma uvāca",
  "GP10bhp_01u:752": "BhP_01.09.032/1 iti matirupakalpitā vitṛṣṇā bhagavati sātvatapuṅgave vibhūmni",
  "GP10bhp_01u:753": "BhP_01.09.032/3 svasukham upagate kvacidvihartuṃ prakṛtim upeyuṣi yadbhavapravāhaḥ",
  "GP10bhp_01u:754": "BhP_01.09.033/1 tribhuvanakamanaṃ tamālavarṇaṃ ravikaragauravarāmbaraṃ dadhāne",
  "GP10bhp_01u:755": "BhP_01.09.033/3 vapuralakakulāvṛtānanābjaṃ vijayasakhe ratirastu me 'navadyā",
  "GP10bhp_01u:756": "BhP_01.09.034/1 yudhi turagarajovidhūmraviṣvak kacalulitaśramavāryalaṅkṛtāsye",
  "GP10bhp_01u:757": "BhP_01.09.034/3 mama niśitaśarairvibhidyamāna tvaci vilasatkavace 'stu kṛṣṇa ātmā",
  "GP10bhp_01u:758": "BhP_01.09.035/1 sapadi sakhivaco niśamya madhye nijaparayorbalayo rathaṃ niveśya",
  "GP10bhp_01u:759": "BhP_01.09.035/3 sthitavati parasainikāyurakṣṇā hṛtavati pārthasakhe ratirmamāstu",
  "GP10bhp_01u:760": "BhP_01.09.036/1 vyavahitapṛtanāmukhaṃ nirīkṣya svajanavadhādvimukhasya doṣabuddhyā",
  "GP10bhp_01u:761": "BhP_01.09.036/3 kumatim aharadātmavidyayā yaś caraṇaratiḥ paramasya tasya me 'stu",
  "GP10bhp_01u:762": "BhP_01.09.037/1 svanigamam apahāya matpratijñām ṛtam adhikartum avapluto rathasthaḥ",
  "GP10bhp_01u:763": "BhP_01.09.037/3 dhṛtarathacaraṇo 'bhyayāc caladgur haririva hantum ibhaṃ gatottarīyaḥ",
  "GP10bhp_01u:764": "BhP_01.09.038/1 śitaviśikhahato viśīrṇadaṃśaḥ kṣatajaparipluta ātatāyino me",
  "GP10bhp_01u:765": "BhP_01.09.038/3 prasabham abhisasāra madvadhārthaṃ sa bhavatu me bhagavān gatirmukundaḥ",
  "GP10bhp_01u:766": "BhP_01.09.039/1 vijayarathakuṭumba āttatotre dhṛtahayaraśmini tacchriyekṣaṇīye",
  "GP10bhp_01u:767": "BhP_01.09.039/3 bhagavati ratirastu me mumūrṣor yam iha nirīkṣya hatā gatāḥ svarūpam",
  "GP10bhp_01u:768": "BhP_01.09.040/1 lalitagativilāsavalguhāsa praṇayanirīkṣaṇakalpitorumānāḥ",
  "GP10bhp_01u:769": "BhP_01.09.040/3 kṛtamanukṛtavatya unmadāndhāḥ prakṛtim agan kila yasya gopavadhvaḥ",
  "GP10bhp_01u:770": "BhP_01.09.041/1 munigaṇanṛpavaryasaṅkule 'ntaḥ sadasi yudhiṣṭhirarājasūya eṣām",
  "GP10bhp_01u:771": "BhP_01.09.041/3 arhaṇam upapeda īkṣaṇīyo mama dṛśigocara eṣa āvirātmā",
  "GP10bhp_01u:772": "BhP_01.09.042/1 tam imam aham ajaṃ śarīrabhājāṃ hṛdi hṛdi dhiṣṭhitam ātmakalpitānām",
  "GP10bhp_01u:773": "BhP_01.09.042/3 pratidṛśam iva naikadhārkam ekaṃ samadhigato 'smi vidhūtabhedamohaḥ",
  "GP10bhp_01u:774": "BhP_01.09.043/0 sūta uvāca",
  "GP10bhp_01u:775": "BhP_01.09.043/1 kṛṣṇa evaṃ bhagavati manovāgdṛṣṭivṛttibhiḥ",
  "GP10bhp_01u:776": "BhP_01.09.043/3 ātmanyātmānam āveśya so 'ntaḥśvāsa upāramat",
  "GP10bhp_01u:777": "BhP_01.09.044/1 sampadyamānam ājñāya bhīṣmaṃ brahmaṇi niṣkale",
  "GP10bhp_01u:778": "BhP_01.09.044/3 sarve babhūvuste tūṣṇīṃ vayāṃsīva dinātyaye",
  "GP10bhp_01u:779": "BhP_01.09.045/1 tatra dundubhayo nedurdevamānavavāditāḥ",
  "GP10bhp_01u:780": "BhP_01.09.045/3 śaśaṃsuḥ sādhavo rājñāṃ khāt petuḥ puṣpavṛṣṭayaḥ",
  "GP10bhp_01u:781": "BhP_01.09.046/1 tasya nirharaṇādīni samparetasya bhārgava",
  "GP10bhp_01u:782": "BhP_01.09.046/3 yudhiṣṭhiraḥ kārayitvā muhūrtaṃ duḥkhito 'bhavat",
  "GP10bhp_01u:783": "BhP_01.09.047/1 tuṣṭuvurmunayo hṛṣṭāḥ kṛṣṇaṃ tadguhyanāmabhiḥ",
  "GP10bhp_01u:784": "BhP_01.09.047/3 tataste kṛṣṇahṛdayāḥ svāśramān prayayuḥ punaḥ",
  "GP10bhp_01u:785": "BhP_01.09.048/1 tato yudhiṣṭhiro gatvā sahakṛṣṇo gajāhvayam",
  "GP10bhp_01u:786": "BhP_01.09.048/3 pitaraṃ sāntvayām āsa gāndhārīṃ ca tapasvinīm",
  "GP10bhp_01u:787": "BhP_01.09.049/1 pitrā cānumato rājā vāsudevānumoditaḥ",
  "GP10bhp_01u:788": "BhP_01.09.049/3 cakāra rājyaṃ dharmeṇa pitṛpaitāmahaṃ vibhuḥ",
  "GP10bhp_01u:789": "BhP_01.10.001/0 śaunaka uvāca",
  "GP10bhp_01u:790": "BhP_01.10.001/1 hatvā svarikthaspṛdha ātatāyino yudhiṣṭhiro dharmabhṛtāṃ variṣṭhaḥ",
  "GP10bhp_01u:791": "BhP_01.10.001/3 sahānujaiḥ pratyavaruddhabhojanaḥ kathaṃ pravṛttaḥ kim akāraṣīt tataḥ",
  "GP10bhp_01u:792": "BhP_01.10.002/0 sūta uvāca",
  "GP10bhp_01u:793": "BhP_01.10.002/1 vaṃśaṃ kurorvaṃśadavāgninirhṛtaṃ saṃrohayitvā bhavabhāvano hariḥ",
  "GP10bhp_01u:794": "BhP_01.10.002/3 niveśayitvā nijarājya īśvaro yudhiṣṭhiraṃ prītamanā babhūva ha",
  "GP10bhp_01u:795": "BhP_01.10.003/1 niśamya bhīṣmoktam athācyutoktaṃ pravṛttavijñānavidhūtavibhramaḥ",
  "GP10bhp_01u:796": "BhP_01.10.003/3 śaśāsa gām indra ivājitāśrayaḥ paridhyupāntām anujānuvartitaḥ",
  "GP10bhp_01u:797": "BhP_01.10.004/1 kāmaṃ vavarṣa parjanyaḥ sarvakāmadughā mahī",
  "GP10bhp_01u:798": "BhP_01.10.004/3 siṣicuḥ sma vrajān gāvaḥ payasodhasvatīrmudā",
  "GP10bhp_01u:799": "BhP_01.10.005/1 nadyaḥ samudrā girayaḥ savanaspativīrudhaḥ",
  "GP10bhp_01u:800": "BhP_01.10.005/3 phalantyoṣadhayaḥ sarvāḥ kāmam anvṛtu tasya vai",
  "GP10bhp_01u:801": "BhP_01.10.006/1 nādhayo vyādhayaḥ kleśā daivabhūtātmahetavaḥ",
  "GP10bhp_01u:802": "BhP_01.10.006/3 ajātaśatrāvabhavan jantūnāṃ rājñi karhicit",
  "GP10bhp_01u:803": "BhP_01.10.007/1 uṣitvā hāstinapure māsān katipayān hariḥ",
  "GP10bhp_01u:804": "BhP_01.10.007/3 suhṛdāṃ ca viśokāya svasuśca priyakāmyayā",
  "GP10bhp_01u:805": "BhP_01.10.008/1 āmantrya cābhyanujñātaḥ pariṣvajyābhivādya tam",
  "GP10bhp_01u:806": "BhP_01.10.008/3 āruroha rathaṃ kaiścit pariṣvakto 'bhivāditaḥ",
  "GP10bhp_01u:807": "BhP_01.10.009/1 subhadrā draupadī kuntī virāṭatanayā tathā",
  "GP10bhp_01u:808": "BhP_01.10.009/3 gāndhārī dhṛtarāṣṭraśca yuyutsurgautamo yamau",
  "GP10bhp_01u:809": "BhP_01.10.010/1 vṛkodaraśca dhaumyaśca striyo matsyasutādayaḥ",
  "GP10bhp_01u:810": "BhP_01.10.010/3 na sehire vimuhyanto virahaṃ śārṅgadhanvanaḥ",
  "GP10bhp_01u:811": "BhP_01.10.011/1 satsaṅgān muktaduḥsaṅgo hātuṃ notsahate budhaḥ",
  "GP10bhp_01u:812": "BhP_01.10.011/3 kīrtyamānaṃ yaśo yasya sakṛdākarṇya rocanam",
  "GP10bhp_01u:813": "BhP_01.10.012/1 tasmin nyastadhiyaḥ pārthāḥ saheran virahaṃ katham",
  "GP10bhp_01u:814": "BhP_01.10.012/3 darśanasparśasaṃlāpa śayanāsanabhojanaiḥ",
  "GP10bhp_01u:815": "BhP_01.10.013/1 sarve te 'nimiṣairakṣaistam anu drutacetasaḥ",
  "GP10bhp_01u:816": "BhP_01.10.013/3 vīkṣantaḥ snehasambaddhā vicelustatra tatra ha",
  "GP10bhp_01u:817": "BhP_01.10.014/1 nyarundhann udgaladbāṣpam autkaṇṭhyāddevakīsute",
  "GP10bhp_01u:818": "BhP_01.10.014/3 niryātyagārān no 'bhadram iti syādbāndhavastriyaḥ",
  "GP10bhp_01u:819": "BhP_01.10.015/1 mṛdaṅgaśaṅkhabheryaśca vīṇāpaṇavagomukhāḥ",
  "GP10bhp_01u:820": "BhP_01.10.015/3 dhundhuryānakaghaṇṭādyā nedurdundubhayastathā",
  "GP10bhp_01u:821": "BhP_01.10.016/1 prāsādaśikharārūḍhāḥ kurunāryo didṛkṣayā",
  "GP10bhp_01u:822": "BhP_01.10.016/3 vavṛṣuḥ kusumaiḥ kṛṣṇaṃ premavrīḍāsmitekṣaṇāḥ",
  "GP10bhp_01u:823": "BhP_01.10.017/1 sitātapatraṃ jagrāha muktādāmavibhūṣitam",
  "GP10bhp_01u:824": "BhP_01.10.017/3 ratnadaṇḍaṃ guḍākeśaḥ priyaḥ priyatamasya ha",
  "GP10bhp_01u:825": "BhP_01.10.018/1 uddhavaḥ sātyakiścaiva vyajane paramādbhute",
  "GP10bhp_01u:826": "BhP_01.10.018/3 vikīryamāṇaḥ kusumai reje madhupatiḥ pathi",
  "GP10bhp_01u:827": "BhP_01.10.019/1 aśrūyantāśiṣaḥ satyāstatra tatra dvijeritāḥ",
  "GP10bhp_01u:828": "BhP_01.10.019/3 nānurūpānurūpāśca nirguṇasya guṇātmanaḥ",
  "GP10bhp_01u:829": "BhP_01.10.020/1 anyonyam āsīt sañjalpa uttamaślokacetasām",
  "GP10bhp_01u:830": "BhP_01.10.020/3 kauravendrapurastrīṇāṃ sarvaśrutimanoharaḥ",
  "GP10bhp_01u:831": "BhP_01.10.021/1 sa vai kilāyaṃ puruṣaḥ purātano ya eka āsīdaviśeṣa ātmani",
  "GP10bhp_01u:832": "BhP_01.10.021/3 agre guṇebhyo jagadātmanīśvare nimīlitātman niśi suptaśaktiṣu",
  "GP10bhp_01u:833": "BhP_01.10.022/1 sa eva bhūyo nijavīryacoditāṃ svajīvamāyāṃ prakṛtiṃ sisṛkṣatīm",
  "GP10bhp_01u:834": "BhP_01.10.022/3 anāmarūpātmani rūpanāmanī vidhitsamāno 'nusasāra śāstrakṛt",
  "GP10bhp_01u:835": "BhP_01.10.023/1 sa vā ayaṃ yat padam atra sūrayo jitendriyā nirjitamātariśvanaḥ",
  "GP10bhp_01u:836": "BhP_01.10.023/3 paśyanti bhaktyutkalitāmalātmanā nanveṣa sattvaṃ parimārṣṭum arhati",
  "GP10bhp_01u:837": "BhP_01.10.024/1 sa vā ayaṃ sakhyanugītasatkatho vedeṣu guhyeṣu ca guhyavādibhiḥ",
  "GP10bhp_01u:838": "BhP_01.10.024/3 ya eka īśo jagadātmalīlayā sṛjatyavatyatti na tatra sajjate",
  "GP10bhp_01u:839": "BhP_01.10.025/1 yadā hyadharmeṇa tamodhiyo nṛpā jīvanti tatraiṣa hi sattvataḥ kila",
  "GP10bhp_01u:840": "BhP_01.10.025/3 dhatte bhagaṃ satyam ṛtaṃ dayāṃ yaśo bhavāya rūpāṇi dadhadyuge yuge",
  "GP10bhp_01u:841": "BhP_01.10.026/1 aho alaṃ ślāghyatamaṃ yadoḥ kulam aho alaṃ puṇyatamaṃ madhorvanam",
  "GP10bhp_01u:842": "BhP_01.10.026/3 yadeṣa puṃsām ṛṣabhaḥ śriyaḥ patiḥ svajanmanā caṅkramaṇena cāñcati",
  "GP10bhp_01u:843": "BhP_01.10.027/1 aho bata svaryaśasastiraskarī kuśasthalī puṇyayaśaskarī bhuvaḥ",
  "GP10bhp_01u:844": "BhP_01.10.027/3 paśyanti nityaṃ yadanugraheṣitaṃ smitāvalokaṃ svapatiṃ sma yatprajāḥ",
  "GP10bhp_01u:845": "BhP_01.10.028/1 nūnaṃ vratasnānahutādineśvaraḥ samarcito hyasya gṛhītapāṇibhiḥ",
  "GP10bhp_01u:846": "BhP_01.10.028/3 pibanti yāḥ sakhyadharāmṛtaṃ muhur vrajastriyaḥ sammumuhuryadāśayāḥ",
  "GP10bhp_01u:847": "BhP_01.10.029/1 yā vīryaśulkena hṛtāḥ svayaṃvare pramathya caidyapramukhān hi śuṣmiṇaḥ",
  "GP10bhp_01u:848": "BhP_01.10.029/3 pradyumnasāmbāmbasutādayo 'parā yāścāhṛtā bhaumavadhe sahasraśaḥ",
  "GP10bhp_01u:849": "BhP_01.10.030/1 etāḥ paraṃ strītvam apāstapeśalaṃ nirastaśaucaṃ bata sādhu kurvate",
  "GP10bhp_01u:850": "BhP_01.10.030/3 yāsāṃ gṛhāt puṣkaralocanaḥ patir na jātvapaityāhṛtibhirhṛdi spṛśan",
  "GP10bhp_01u:851": "BhP_01.10.031/1 evaṃvidhā gadantīnāṃ sa giraḥ purayoṣitām",
  "GP10bhp_01u:852": "BhP_01.10.031/3 nirīkṣaṇenābhinandan sasmitena yayau hariḥ",
  "GP10bhp_01u:853": "BhP_01.10.032/1 ajātaśatruḥ pṛtanāṃ gopīthāya madhudviṣaḥ",
  "GP10bhp_01u:854": "BhP_01.10.032/3 parebhyaḥ śaṅkitaḥ snehāt prāyuṅkta caturaṅgiṇīm",
  "GP10bhp_01u:855": "BhP_01.10.033/1 atha dūrāgatān śauriḥ kauravān virahāturān",
  "GP10bhp_01u:856": "BhP_01.10.033/3 sannivartya dṛḍhaṃ snigdhān prāyāt svanagarīṃ priyaiḥ",
  "GP10bhp_01u:857": "BhP_01.10.034/1 kurujāṅgalapāñcālān śūrasenān sayāmunān",
  "GP10bhp_01u:858": "BhP_01.10.034/3 brahmāvartaṃ kurukṣetraṃ matsyān sārasvatān atha",
  "GP10bhp_01u:859": "BhP_01.10.035/1 marudhanvam atikramya sauvīrābhīrayoḥ parān",
  "GP10bhp_01u:860": "BhP_01.10.035/3 ānartān bhārgavopāgāc chrāntavāho manāg vibhuḥ",
  "GP10bhp_01u:861": "BhP_01.10.036/1 tatra tatra ha tatratyairhariḥ pratyudyatārhaṇaḥ",
  "GP10bhp_01u:862": "BhP_01.10.036/3 sāyaṃ bheje diśaṃ paścādgaviṣṭho gāṃ gatastadā",
  "GP10bhp_01u:863": "BhP_01.11.001/0 sūta uvāca",
  "GP10bhp_01u:864": "BhP_01.11.001/1 ānartān sa upavrajya svṛddhāñ janapadān svakān",
  "GP10bhp_01u:865": "BhP_01.11.001/3 dadhmau daravaraṃ teṣāṃ viṣādaṃ śamayann iva",
  "GP10bhp_01u:866": "BhP_01.11.002/1 sa uccakāśe dhavalodaro daro 'pyurukramasyādharaśoṇaśoṇimā",
  "GP10bhp_01u:867": "BhP_01.11.002/3 dādhmāyamānaḥ karakañjasampuṭe yathābjakhaṇḍe kalahaṃsa utsvanaḥ",
  "GP10bhp_01u:868": "BhP_01.11.003/1 tam upaśrutya ninadaṃ jagadbhayabhayāvaham",
  "GP10bhp_01u:869": "BhP_01.11.003/3 pratyudyayuḥ prajāḥ sarvā bhartṛdarśanalālasāḥ",
  "GP10bhp_01u:870": "BhP_01.11.004/1 tatropanītabalayo raverdīpam ivādṛtāḥ",
  "GP10bhp_01u:871": "BhP_01.11.004/3 ātmārāmaṃ pūrṇakāmaṃ nijalābhena nityadā",
  "GP10bhp_01u:872": "BhP_01.11.005/1 prītyutphullamukhāḥ procurharṣagadgadayā girā",
  "GP10bhp_01u:873": "BhP_01.11.005/3 pitaraṃ sarvasuhṛdam avitāram ivārbhakāḥ",
  "GP10bhp_01u:874": "BhP_01.11.006/1 natāḥ sma te nātha sadāṅghripaṅkajaṃ viriñcavairiñcyasurendravanditam",
  "GP10bhp_01u:875": "BhP_01.11.006/3 parāyaṇaṃ kṣemam ihecchatāṃ paraṃ na yatra kālaḥ prabhavet paraḥ prabhuḥ",
  "GP10bhp_01u:876": "BhP_01.11.007/1 bhavāya nastvaṃ bhava viśvabhāvana tvam eva mātātha suhṛtpatiḥ pitā",
  "GP10bhp_01u:877": "BhP_01.11.007/3 tvaṃ sadgururnaḥ paramaṃ ca daivataṃ yasyānuvṛttyā kṛtino babhūvima",
  "GP10bhp_01u:878": "BhP_01.11.008/1 aho sanāthā bhavatā sma yadvayaṃ traiviṣṭapānām api dūradarśanam",
  "GP10bhp_01u:879": "BhP_01.11.008/3 premasmitasnigdhanirīkṣaṇānanaṃ paśyema rūpaṃ tava sarvasaubhagam",
  "GP10bhp_01u:880": "BhP_01.11.009/1 yarhyambujākṣāpasasāra bho bhavān kurūn madhūn vātha suhṛddidṛkṣayā",
  "GP10bhp_01u:881": "BhP_01.11.009/3 tatrābdakoṭipratimaḥ kṣaṇo bhaved raviṃ vinākṣṇoriva nastavācyuta",
  "GP10bhp_01u:882": "BhP_01.11.010/1 kathaṃ vayaṃ nātha ciroṣite tvayi prasannadṛṣṭyākhilatāpaśoṣaṇam",
  "GP10bhp_01u:883": "BhP_01.11.010/3 jīvema te sundarahāsaśobhitam apaśyamānā vadanaṃ manoharam",
  "GP10bhp_01u:884": "BhP_01.11.011/1 iti codīritā vācaḥ prajānāṃ bhaktavatsalaḥ",
  "GP10bhp_01u:885": "BhP_01.11.011/3 śṛṇvāno 'nugrahaṃ dṛṣṭyā vitanvan prāviśat puram",
  "GP10bhp_01u:886": "BhP_01.11.012/1 madhubhojadaśārhārhakukurāndhakavṛṣṇibhiḥ",
  "GP10bhp_01u:887": "BhP_01.11.012/3 ātmatulyabalairguptāṃ nāgairbhogavatīm iva",
  "GP10bhp_01u:888": "BhP_01.11.013/1 sarvartusarvavibhavapuṇyavṛkṣalatāśramaiḥ",
  "GP10bhp_01u:889": "BhP_01.11.013/3 udyānopavanārāmairvṛtapadmākaraśriyam",
  "GP10bhp_01u:890": "BhP_01.11.014/1 gopuradvāramārgeṣu kṛtakautukatoraṇām",
  "GP10bhp_01u:891": "BhP_01.11.014/3 citradhvajapatākāgrairantaḥ pratihatātapām",
  "GP10bhp_01u:892": "BhP_01.11.015/1 sammārjitamahāmārga rathyāpaṇakacatvarām",
  "GP10bhp_01u:893": "BhP_01.11.015/3 siktāṃ gandhajalairuptāṃ phalapuṣpākṣatāṅkuraiḥ",
  "GP10bhp_01u:894": "BhP_01.11.016/1 dvāri dvāri gṛhāṇāṃ ca dadhyakṣataphalekṣubhiḥ",
  "GP10bhp_01u:895": "BhP_01.11.016/3 alaṅkṛtāṃ pūrṇakumbhairbalibhirdhūpadīpakaiḥ",
  "GP10bhp_01u:896": "BhP_01.11.017/1 niśamya preṣṭham āyāntaṃ vasudevo mahāmanāḥ",
  "GP10bhp_01u:897": "BhP_01.11.017/3 akrūraścograsenaśca rāmaścādbhutavikramaḥ",
  "GP10bhp_01u:898": "BhP_01.11.018/1 pradyumnaścārudeṣṇaśca sāmbo jāmbavatīsutaḥ",
  "GP10bhp_01u:899": "BhP_01.11.018/3 praharṣavegocchaśitaśayanāsanabhojanāḥ",
  "GP10bhp_01u:900": "BhP_01.11.019/1 vāraṇendraṃ puraskṛtya brāhmaṇaiḥ sasumaṅgalaiḥ",
  "GP10bhp_01u:901": "BhP_01.11.019/3 śaṅkhatūryaninādena brahmaghoṣeṇa cādṛtāḥ",
  "GP10bhp_01u:902": "BhP_01.11.019/5 pratyujjagmū rathairhṛṣṭāḥ praṇayāgatasādhvasāḥ",
  "GP10bhp_01u:903": "BhP_01.11.020/1 vāramukhyāśca śataśo yānaistaddarśanotsukāḥ",
  "GP10bhp_01u:904": "BhP_01.11.020/3 lasatkuṇḍalanirbhātakapolavadanaśriyaḥ",
  "GP10bhp_01u:905": "BhP_01.11.021/1 naṭanartakagandharvāḥ sūtamāgadhavandinaḥ",
  "GP10bhp_01u:906": "BhP_01.11.021/3 gāyanti cottamaślokacaritānyadbhutāni ca",
  "GP10bhp_01u:907": "BhP_01.11.022/1 bhagavāṃstatra bandhūnāṃ paurāṇām anuvartinām",
  "GP10bhp_01u:908": "BhP_01.11.022/3 yathāvidhyupasaṅgamya sarveṣāṃ mānam ādadhe",
  "GP10bhp_01u:909": "BhP_01.11.023/1 prahvābhivādanāśleṣakarasparśasmitekṣaṇaiḥ",
  "GP10bhp_01u:910": "BhP_01.11.023/3 āśvāsya cāśvapākebhyo varaiścābhimatairvibhuḥ",
  "GP10bhp_01u:911": "BhP_01.11.024/1 svayaṃ ca gurubhirvipraiḥ sadāraiḥ sthavirairapi",
  "GP10bhp_01u:912": "BhP_01.11.024/3 āśīrbhiryujyamāno 'nyairvandibhiścāviśat puram",
  "GP10bhp_01u:913": "BhP_01.11.025/1 rājamārgaṃ gate kṛṣṇe dvārakāyāḥ kulastriyaḥ",
  "GP10bhp_01u:914": "BhP_01.11.025/3 harmyāṇyāruruhurvipra tadīkṣaṇamahotsavāḥ",
  "GP10bhp_01u:915": "BhP_01.11.026/1 nityaṃ nirīkṣamāṇānāṃ yadapi dvārakaukasām",
  "GP10bhp_01u:916": "BhP_01.11.026/3 na vitṛpyanti hi dṛśaḥ śriyo dhāmāṅgam acyutam",
  "GP10bhp_01u:917": "BhP_01.11.027/1 śriyo nivāso yasyoraḥ pānapātraṃ mukhaṃ dṛśām",
  "GP10bhp_01u:918": "BhP_01.11.027/3 bāhavo lokapālānāṃ sāraṅgāṇāṃ padāmbujam",
  "GP10bhp_01u:919": "BhP_01.11.028/1 sitātapatravyajanairupaskṛtaḥ prasūnavarṣairabhivarṣitaḥ pathi",
  "GP10bhp_01u:920": "BhP_01.11.028/3 piśaṅgavāsā vanamālayā babhau ghano yathārkoḍupacāpavaidyutaiḥ",
  "GP10bhp_01u:921": "BhP_01.11.029/1 praviṣṭastu gṛhaṃ pitroḥ pariṣvaktaḥ svamātṛbhiḥ",
  "GP10bhp_01u:922": "BhP_01.11.029/3 vavande śirasā sapta devakīpramukhā mudā",
  "GP10bhp_01u:923": "BhP_01.11.030/1 tāḥ putram aṅkam āropya snehasnutapayodharāḥ",
  "GP10bhp_01u:924": "BhP_01.11.030/3 harṣavihvalitātmānaḥ siṣicurnetrajairjalaiḥ",
  "GP10bhp_01u:925": "BhP_01.11.031/1 athāviśat svabhavanaṃ sarvakāmam anuttamam",
  "GP10bhp_01u:926": "BhP_01.11.031/3 prāsādā yatra patnīnāṃ sahasrāṇi ca ṣoḍaśa",
  "GP10bhp_01u:927": "BhP_01.11.032/1 patnyaḥ patiṃ proṣya gṛhānupāgataṃ vilokya sañjātamanomahotsavāḥ",
  "GP10bhp_01u:928": "BhP_01.11.032/3 uttasthurārāt sahasāsanāśayāt sākaṃ vratairvrīḍitalocanānanāḥ",
  "GP10bhp_01u:929": "BhP_01.11.033/1 tam ātmajairdṛṣṭibhirantarātmanā durantabhāvāḥ parirebhire patim",
  "GP10bhp_01u:930": "BhP_01.11.033/3 niruddham apyāsravadambu netrayor vilajjatīnāṃ bhṛguvarya vaiklavāt",
  "GP10bhp_01u:931": "BhP_01.11.034/1 yadyapyasau pārśvagato rahogatas tathāpi tasyāṅghriyugaṃ navaṃ navam",
  "GP10bhp_01u:932": "BhP_01.11.034/3 pade pade kā virameta tatpadāc calāpi yac chrīrna jahāti karhicit",
  "GP10bhp_01u:933": "BhP_01.11.035/1 evaṃ nṛpāṇāṃ kṣitibhārajanmanām akṣauhiṇībhiḥ parivṛttatejasām",
  "GP10bhp_01u:934": "BhP_01.11.035/3 vidhāya vairaṃ śvasano yathānalaṃ mitho vadhenoparato nirāyudhaḥ",
  "GP10bhp_01u:935": "BhP_01.11.036/1 sa eṣa naraloke 'sminn avatīrṇaḥ svamāyayā",
  "GP10bhp_01u:936": "BhP_01.11.036/3 reme strīratnakūṭastho bhagavān prākṛto yathā",
  "GP10bhp_01u:937": "BhP_01.11.037/1 uddāmabhāvapiśunāmalavalguhāsa",
  "GP10bhp_01u:938": "BhP_01.11.037/2 vrīḍāvalokanihato madano 'pi yāsām",
  "GP10bhp_01u:939": "BhP_01.11.037/3 sammuhya cāpam ajahāt pramadottamāstā",
  "GP10bhp_01u:940": "BhP_01.11.037/4 yasyendriyaṃ vimathituṃ kuhakairna śekuḥ",
  "GP10bhp_01u:941": "BhP_01.11.038/1 tam ayaṃ manyate loko hyasaṅgam api saṅginam",
  "GP10bhp_01u:942": "BhP_01.11.038/3 ātmaupamyena manujaṃ vyāpṛṇvānaṃ yato 'budhaḥ",
  "GP10bhp_01u:943": "BhP_01.11.039/1 etadīśanam īśasya prakṛtistho 'pi tadguṇaiḥ",
  "GP10bhp_01u:944": "BhP_01.11.039/3 na yujyate sadātmasthairyathā buddhistadāśrayā",
  "GP10bhp_01u:945": "BhP_01.11.040/1 taṃ menire 'balā mūḍhāḥ straiṇaṃ cānuvrataṃ rahaḥ",
  "GP10bhp_01u:946": "BhP_01.11.040/3 apramāṇavido bharturīśvaraṃ matayo yathā",
  "GP10bhp_01u:947": "BhP_01.12.001/0 śaunaka uvāca",
  "GP10bhp_01u:948": "BhP_01.12.001/1 aśvatthāmnopasṛṣṭena brahmaśīrṣṇorutejasā",
  "GP10bhp_01u:949": "BhP_01.12.001/3 uttarāyā hato garbha īśenājīvitaḥ punaḥ",
  "GP10bhp_01u:950": "BhP_01.12.002/1 tasya janma mahābuddheḥ karmāṇi ca mahātmanaḥ",
  "GP10bhp_01u:951": "BhP_01.12.002/3 nidhanaṃ ca yathaivāsīt sa pretya gatavān yathā",
  "GP10bhp_01u:952": "BhP_01.12.003/1 tadidaṃ śrotum icchāmo gadituṃ yadi manyase",
  "GP10bhp_01u:953": "BhP_01.12.003/3 brūhi naḥ śraddadhānānāṃ yasya jñānam adāc chukaḥ",
  "GP10bhp_01u:954": "BhP_01.12.004/0 sūta uvāca",
  "GP10bhp_01u:955": "BhP_01.12.004/1 apīpaladdharmarājaḥ pitṛvadrañjayan prajāḥ",
  "GP10bhp_01u:956": "BhP_01.12.004/3 niḥspṛhaḥ sarvakāmebhyaḥ kṛṣṇapādānusevayā",
  "GP10bhp_01u:957": "BhP_01.12.005/1 sampadaḥ kratavo lokā mahiṣī bhrātaro mahī",
  "GP10bhp_01u:958": "BhP_01.12.005/3 jambūdvīpādhipatyaṃ ca yaśaśca tridivaṃ gatam",
  "GP10bhp_01u:959": "BhP_01.12.006/1 kiṃ te kāmāḥ suraspārhā mukundamanaso dvijāḥ",
  "GP10bhp_01u:960": "BhP_01.12.006/3 adhijahrurmudaṃ rājñaḥ kṣudhitasya yathetare",
  "GP10bhp_01u:961": "BhP_01.12.007/1 māturgarbhagato vīraḥ sa tadā bhṛgunandana",
  "GP10bhp_01u:962": "BhP_01.12.007/3 dadarśa puruṣaṃ kañciddahyamāno 'stratejasā",
  "GP10bhp_01u:963": "BhP_01.12.008/1 aṅguṣṭhamātram amalaṃ sphuratpuraṭamaulinam",
  "GP10bhp_01u:964": "BhP_01.12.008/3 apīvyadarśanaṃ śyāmaṃ taḍidvāsasam acyutam",
  "GP10bhp_01u:965": "BhP_01.12.009/1 śrīmaddīrghacaturbāhuṃ taptakāñcanakuṇḍalam",
  "GP10bhp_01u:966": "BhP_01.12.009/3 kṣatajākṣaṃ gadāpāṇim ātmanaḥ sarvato diśam",
  "GP10bhp_01u:967": "BhP_01.12.009/5 paribhramantam ulkābhāṃ bhrāmayantaṃ gadāṃ muhuḥ",
  "GP10bhp_01u:968": "BhP_01.12.010/1 astratejaḥ svagadayā nīhāram iva gopatiḥ",
  "GP10bhp_01u:969": "BhP_01.12.010/3 vidhamantaṃ sannikarṣe paryaikṣata ka ityasau",
  "GP10bhp_01u:970": "BhP_01.12.011/1 vidhūya tadameyātmā bhagavān dharmagub vibhuḥ",
  "GP10bhp_01u:971": "BhP_01.12.011/3 miṣato daśamāsasya tatraivāntardadhe hariḥ",
  "GP10bhp_01u:972": "BhP_01.12.012/1 tataḥ sarvaguṇodarke sānukūlagrahodaye",
  "GP10bhp_01u:973": "BhP_01.12.012/3 jajñe vaṃśadharaḥ pāṇḍorbhūyaḥ pāṇḍurivaujasā",
  "GP10bhp_01u:974": "BhP_01.12.013/1 tasya prītamanā rājā viprairdhaumyakṛpādibhiḥ",
  "GP10bhp_01u:975": "BhP_01.12.013/3 jātakaṃ kārayām āsa vācayitvā ca maṅgalam",
  "GP10bhp_01u:976": "BhP_01.12.014/1 hiraṇyaṃ gāṃ mahīṃ grāmān hastyaśvān nṛpatirvarān",
  "GP10bhp_01u:977": "BhP_01.12.014/3 prādāt svannaṃ ca viprebhyaḥ prajātīrthe sa tīrthavit",
  "GP10bhp_01u:978": "BhP_01.12.015/1 tam ūcurbrāhmaṇāstuṣṭā rājānaṃ praśrayānvitam",
  "GP10bhp_01u:979": "BhP_01.12.015/3 eṣa hyasmin prajātantau purūṇāṃ pauravarṣabha",
  "GP10bhp_01u:980": "BhP_01.12.016/1 daivenāpratighātena śukle saṃsthām upeyuṣi",
  "GP10bhp_01u:981": "BhP_01.12.016/3 rāto vo 'nugrahārthāya viṣṇunā prabhaviṣṇunā",
  "GP10bhp_01u:982": "BhP_01.12.017/1 tasmān nāmnā viṣṇurāta iti loke bhaviṣyati",
  "GP10bhp_01u:983": "BhP_01.12.017/3 na sandeho mahābhāga mahābhāgavato mahān",
  "GP10bhp_01u:984": "BhP_01.12.018/0 śrīrājovāca",
  "GP10bhp_01u:985": "BhP_01.12.018/1 apyeṣa vaṃśyān rājarṣīn puṇyaślokān mahātmanaḥ",
  "GP10bhp_01u:986": "BhP_01.12.018/3 anuvartitā svidyaśasā sādhuvādena sattamāḥ",
  "GP10bhp_01u:987": "BhP_01.12.019/0 brāhmaṇā ūcuḥ",
  "GP10bhp_01u:988": "BhP_01.12.019/1 pārtha prajāvitā sākṣādikṣvākuriva mānavaḥ",
  "GP10bhp_01u:989": "BhP_01.12.019/3 brahmaṇyaḥ satyasandhaśca rāmo dāśarathiryathā",
  "GP10bhp_01u:990": "BhP_01.12.020/1 eṣa dātā śaraṇyaśca yathā hyauśīnaraḥ śibiḥ",
  "GP10bhp_01u:991": "BhP_01.12.020/3 yaśo vitanitā svānāṃ dauṣyantiriva yajvanām",
  "GP10bhp_01u:992": "BhP_01.12.021/1 dhanvinām agraṇīreṣa tulyaścārjunayordvayoḥ",
  "GP10bhp_01u:993": "BhP_01.12.021/3 hutāśa iva durdharṣaḥ samudra iva dustaraḥ",
  "GP10bhp_01u:994": "BhP_01.12.022/1 mṛgendra iva vikrānto niṣevyo himavān iva",
  "GP10bhp_01u:995": "BhP_01.12.022/3 titikṣurvasudhevāsau sahiṣṇuḥ pitarāviva",
  "GP10bhp_01u:996": "BhP_01.12.023/1 pitāmahasamaḥ sāmye prasāde giriśopamaḥ",
  "GP10bhp_01u:997": "BhP_01.12.023/3 āśrayaḥ sarvabhūtānāṃ yathā devo ramāśrayaḥ",
  "GP10bhp_01u:998": "BhP_01.12.024/1 sarvasadguṇamāhātmye eṣa kṛṣṇam anuvrataḥ",
  "GP10bhp_01u:999": "BhP_01.12.024/3 rantideva ivodāro yayātiriva dhārmikaḥ",
  "GP10bhp_01u:1000": "BhP_01.12.025/1 hṛtyā balisamaḥ kṛṣṇe prahrāda iva sadgrahaḥ",
  "GP10bhp_01u:1001": "BhP_01.12.025/3 āhartaiṣo 'śvamedhānāṃ vṛddhānāṃ paryupāsakaḥ",
  "GP10bhp_01u:1002": "BhP_01.12.026/1 rājarṣīṇāṃ janayitā śāstā cotpathagāminām",
  "GP10bhp_01u:1003": "BhP_01.12.026/3 nigrahītā kalereṣa bhuvo dharmasya kāraṇāt",
  "GP10bhp_01u:1004": "BhP_01.12.027/1 takṣakādātmano mṛtyuṃ dvijaputropasarjitāt",
  "GP10bhp_01u:1005": "BhP_01.12.027/3 prapatsyata upaśrutya muktasaṅgaḥ padaṃ hareḥ",
  "GP10bhp_01u:1006": "BhP_01.12.028/1 jijñāsitātmayāthārthyo munervyāsasutādasau",
  "GP10bhp_01u:1007": "BhP_01.12.028/3 hitvedaṃ nṛpa gaṅgāyāṃ yāsyatyaddhākutobhayam",
  "GP10bhp_01u:1008": "BhP_01.12.029/1 iti rājña upādiśya viprā jātakakovidāḥ",
  "GP10bhp_01u:1009": "BhP_01.12.029/3 labdhāpacitayaḥ sarve pratijagmuḥ svakān gṛhān",
  "GP10bhp_01u:1010": "BhP_01.12.030/1 sa eṣa loke vikhyātaḥ parīkṣiditi yat prabhuḥ",
  "GP10bhp_01u:1011": "BhP_01.12.030/3 pūrvaṃ dṛṣṭam anudhyāyan parīkṣeta nareṣviha",
  "GP10bhp_01u:1012": "BhP_01.12.031/1 sa rājaputro vavṛdhe āśu śukla ivoḍupaḥ",
  "GP10bhp_01u:1013": "BhP_01.12.031/3 āpūryamāṇaḥ pitṛbhiḥ kāṣṭhābhiriva so 'nvaham",
  "GP10bhp_01u:1014": "BhP_01.12.032/1 yakṣyamāṇo 'śvamedhena jñātidrohajihāsayā",
  "GP10bhp_01u:1015": "BhP_01.12.032/3 rājā labdhadhano dadhyau nānyatra karadaṇḍayoḥ",
  "GP10bhp_01u:1016": "BhP_01.12.033/1 tadabhipretam ālakṣya bhrātaro ñcyutacoditāḥ",
  "GP10bhp_01u:1017": "BhP_01.12.033/3 dhanaṃ prahīṇam ājahrurudīcyāṃ diśi bhūriśaḥ",
  "GP10bhp_01u:1018": "BhP_01.12.034/1 tena sambhṛtasambhāro dharmaputro yudhiṣṭhiraḥ",
  "GP10bhp_01u:1019": "BhP_01.12.034/3 vājimedhaistribhirbhīto yajñaiḥ samayajaddharim",
  "GP10bhp_01u:1020": "BhP_01.12.035/1 āhūto bhagavān rājñā yājayitvā dvijairnṛpam",
  "GP10bhp_01u:1021": "BhP_01.12.035/3 uvāsa katicin māsān suhṛdāṃ priyakāmyayā",
  "GP10bhp_01u:1022": "BhP_01.12.036/1 tato rājñābhyanujñātaḥ kṛṣṇayā sahabandhubhiḥ",
  "GP10bhp_01u:1023": "BhP_01.12.036/3 yayau dvāravatīṃ brahman sārjuno yadubhirvṛtaḥ",
  "GP10bhp_01u:1024": "BhP_01.13.001/0 sūta uvāca",
  "GP10bhp_01u:1025": "BhP_01.13.001/1 vidurastīrthayātrāyāṃ maitreyādātmano gatim",
  "GP10bhp_01u:1026": "BhP_01.13.001/3 jñātvāgāddhāstinapuraṃ tayāvāptavivitsitaḥ",
  "GP10bhp_01u:1027": "BhP_01.13.002/1 yāvataḥ kṛtavān praśnān kṣattā kauṣāravāgrataḥ",
  "GP10bhp_01u:1028": "BhP_01.13.002/3 jātaikabhaktirgovinde tebhyaścopararāma ha",
  "GP10bhp_01u:1029": "BhP_01.13.003/1 taṃ bandhum āgataṃ dṛṣṭvā dharmaputraḥ sahānujaḥ",
  "GP10bhp_01u:1030": "BhP_01.13.003/3 dhṛtarāṣṭro yuyutsuśca sūtaḥ śāradvataḥ pṛthā",
  "GP10bhp_01u:1031": "BhP_01.13.004/1 gāndhārī draupadī brahman subhadrā cottarā kṛpī",
  "GP10bhp_01u:1032": "BhP_01.13.004/3 anyāśca jāmayaḥ pāṇḍorjñātayaḥ sasutāḥ striyaḥ",
  "GP10bhp_01u:1033": "BhP_01.13.005/1 pratyujjagmuḥ praharṣeṇa prāṇaṃ tanva ivāgatam",
  "GP10bhp_01u:1034": "BhP_01.13.005/3 abhisaṅgamya vidhivat pariṣvaṅgābhivādanaiḥ",
  "GP10bhp_01u:1035": "BhP_01.13.006/1 mumucuḥ premabāṣpaughaṃ virahautkaṇṭhyakātarāḥ",
  "GP10bhp_01u:1036": "BhP_01.13.006/3 rājā tam arhayāṃ cakre kṛtāsanaparigraham",
  "GP10bhp_01u:1037": "BhP_01.13.007/1 taṃ bhuktavantaṃ viśrāntam āsīnaṃ sukham āsane",
  "GP10bhp_01u:1038": "BhP_01.13.007/3 praśrayāvanato rājā prāha teṣāṃ ca śṛṇvatām",
  "GP10bhp_01u:1039": "BhP_01.13.008/0 yudhiṣṭhira uvāca",
  "GP10bhp_01u:1040": "BhP_01.13.008/1 api smaratha no yuṣmatpakṣacchāyāsamedhitān",
  "GP10bhp_01u:1041": "BhP_01.13.008/3 vipadgaṇādviṣāgnyādermocitā yat samātṛkāḥ",
  "GP10bhp_01u:1042": "BhP_01.13.009/1 kayā vṛttyā vartitaṃ vaścaradbhiḥ kṣitimaṇḍalam",
  "GP10bhp_01u:1043": "BhP_01.13.009/3 tīrthāni kṣetramukhyāni sevitānīha bhūtale",
  "GP10bhp_01u:1044": "BhP_01.13.010/1 bhavadvidhā bhāgavatāstīrthabhūtāḥ svayaṃ vibho",
  "GP10bhp_01u:1045": "BhP_01.13.010/3 tīrthīkurvanti tīrthāni svāntaḥsthena gadābhṛtā",
  "GP10bhp_01u:1046": "BhP_01.13.011/1 api naḥ suhṛdastāta bāndhavāḥ kṛṣṇadevatāḥ",
  "GP10bhp_01u:1047": "BhP_01.13.011/3 dṛṣṭāḥ śrutā vā yadavaḥ svapuryāṃ sukham āsate",
  "GP10bhp_01u:1048": "BhP_01.13.012/1 ityukto dharmarājena sarvaṃ tat samavarṇayat",
  "GP10bhp_01u:1049": "BhP_01.13.012/3 yathānubhūtaṃ kramaśo vinā yadukulakṣayam",
  "GP10bhp_01u:1050": "BhP_01.13.013/1 nanvapriyaṃ durviṣahaṃ nṛṇāṃ svayam upasthitam",
  "GP10bhp_01u:1051": "BhP_01.13.013/3 nāvedayat sakaruṇo duḥkhitān draṣṭum akṣamaḥ",
  "GP10bhp_01u:1052": "BhP_01.13.014/1 kañcit kālam athāvātsīt satkṛto devavat sukham",
  "GP10bhp_01u:1053": "BhP_01.13.014/3 bhrāturjyeṣṭhasya śreyaskṛt sarveṣāṃ sukham āvahan",
  "GP10bhp_01u:1054": "BhP_01.13.015/1 abibhradaryamā daṇḍaṃ yathāvadaghakāriṣu",
  "GP10bhp_01u:1055": "BhP_01.13.015/3 yāvaddadhāra śūdratvaṃ śāpādvarṣaśataṃ yamaḥ",
  "GP10bhp_01u:1056": "BhP_01.13.016/1 yudhiṣṭhiro labdharājyo dṛṣṭvā pautraṃ kulandharam",
  "GP10bhp_01u:1057": "BhP_01.13.016/3 bhrātṛbhirlokapālābhairmumude parayā śriyā",
  "GP10bhp_01u:1058": "BhP_01.13.017/1 evaṃ gṛheṣu saktānāṃ pramattānāṃ tadīhayā",
  "GP10bhp_01u:1059": "BhP_01.13.017/3 atyakrāmadavijñātaḥ kālaḥ paramadustaraḥ",
  "GP10bhp_01u:1060": "BhP_01.13.018/1 vidurastadabhipretya dhṛtarāṣṭram abhāṣata",
  "GP10bhp_01u:1061": "BhP_01.13.018/3 rājan nirgamyatāṃ śīghraṃ paśyedaṃ bhayam āgatam",
  "GP10bhp_01u:1062": "BhP_01.13.019/1 pratikriyā na yasyeha kutaścit karhicit prabho",
  "GP10bhp_01u:1063": "BhP_01.13.019/3 sa eṣa bhagavān kālaḥ sarveṣāṃ naḥ samāgataḥ",
  "GP10bhp_01u:1064": "BhP_01.13.020/1 yena caivābhipanno 'yaṃ prāṇaiḥ priyatamairapi",
  "GP10bhp_01u:1065": "BhP_01.13.020/3 janaḥ sadyo viyujyeta kim utānyairdhanādibhiḥ",
  "GP10bhp_01u:1066": "BhP_01.13.021/1 pitṛbhrātṛsuhṛtputrā hatāste vigataṃ vayam",
  "GP10bhp_01u:1067": "BhP_01.13.021/3 ātmā ca jarayā grastaḥ parageham upāsase",
  "GP10bhp_01u:1068": "BhP_01.13.022/1 andhaḥ puraiva vadhiro mandaprajñāśca sāmpratam",
  "GP10bhp_01u:1069": "BhP_01.13.022/3 viśīrṇadanto mandāgniḥ sarāgaḥ kapham udvahan",
  "GP10bhp_01u:1070": "BhP_01.13.023/1 aho mahīyasī jantorjīvitāśā yathā bhavān",
  "GP10bhp_01u:1071": "BhP_01.13.023/3 bhīmāpavarjitaṃ piṇḍam ādatte gṛhapālavat",
  "GP10bhp_01u:1072": "BhP_01.13.024/1 agnirnisṛṣṭo dattaśca garo dārāśca dūṣitāḥ",
  "GP10bhp_01u:1073": "BhP_01.13.024/3 hṛtaṃ kṣetraṃ dhanaṃ yeṣāṃ taddattairasubhiḥ kiyat",
  "GP10bhp_01u:1074": "BhP_01.13.025/1 tasyāpi tava deho 'yaṃ kṛpaṇasya jijīviṣoḥ",
  "GP10bhp_01u:1075": "BhP_01.13.025/3 paraityanicchato jīrṇo jarayā vāsasī iva",
  "GP10bhp_01u:1076": "BhP_01.13.026/1 gatasvārtham imaṃ dehaṃ virakto muktabandhanaḥ",
  "GP10bhp_01u:1077": "BhP_01.13.026/3 avijñātagatirjahyāt sa vai dhīra udāhṛtaḥ",
  "GP10bhp_01u:1078": "BhP_01.13.027/1 yaḥ svakāt parato veha jātanirveda ātmavān",
  "GP10bhp_01u:1079": "BhP_01.13.027/3 hṛdi kṛtvā hariṃ gehāt pravrajet sa narottamaḥ",
  "GP10bhp_01u:1080": "BhP_01.13.028/1 athodīcīṃ diśaṃ yātu svairajñātagatirbhavān",
  "GP10bhp_01u:1081": "BhP_01.13.028/3 ito 'rvāk prāyaśaḥ kālaḥ puṃsāṃ guṇavikarṣaṇaḥ",
  "GP10bhp_01u:1082": "BhP_01.13.029/1 evaṃ rājā vidureṇānujena prajñācakṣurbodhita ājamīḍhaḥ",
  "GP10bhp_01u:1083": "BhP_01.13.029/3 chittvā sveṣu snehapāśān draḍhimno niścakrāma bhrātṛsandarśitādhvā",
  "GP10bhp_01u:1084": "BhP_01.13.030/1 patiṃ prayāntaṃ subalasya putrī pativratā cānujagāma sādhvī",
  "GP10bhp_01u:1085": "BhP_01.13.030/3 himālayaṃ nyastadaṇḍapraharṣaṃ manasvinām iva sat samprahāraḥ",
  "GP10bhp_01u:1086": "BhP_01.13.031/1 ajātaśatruḥ kṛtamaitro hutāgnir viprān natvā tilagobhūmirukmaiḥ",
  "GP10bhp_01u:1087": "BhP_01.13.031/3 gṛhaṃ praviṣṭo guruvandanāya na cāpaśyat pitarau saubalīṃ ca",
  "GP10bhp_01u:1088": "BhP_01.13.032/1 tatra sañjayam āsīnaṃ papracchodvignamānasaḥ",
  "GP10bhp_01u:1089": "BhP_01.13.032/3 gāvalgaṇe kva nastāto vṛddho hīnaśca netrayoḥ",
  "GP10bhp_01u:1090": "BhP_01.13.033/1 ambā ca hataputrārtā pitṛvyaḥ kva gataḥ suhṛt",
  "GP10bhp_01u:1091": "BhP_01.13.033/3 api mayyakṛtaprajñe hatabandhuḥ sa bhāryayā",
  "GP10bhp_01u:1092": "BhP_01.13.033/5 āśaṃsamānaḥ śamalaṃ gaṅgāyāṃ duḥkhito 'patat",
  "GP10bhp_01u:1093": "BhP_01.13.034/1 pitaryuparate pāṇḍau sarvān naḥ suhṛdaḥ śiśūn",
  "GP10bhp_01u:1094": "BhP_01.13.034/3 arakṣatāṃ vyasanataḥ pitṛvyau kva gatāvitaḥ",
  "GP10bhp_01u:1095": "BhP_01.13.035/0 sūta uvāca",
  "GP10bhp_01u:1096": "BhP_01.13.035/1 kṛpayā snehavaiklavyāt sūto virahakarśitaḥ",
  "GP10bhp_01u:1097": "BhP_01.13.035/3 ātmeśvaram acakṣāṇo na pratyāhātipīḍitaḥ",
  "GP10bhp_01u:1098": "BhP_01.13.036/1 vimṛjyāśrūṇi pāṇibhyāṃ viṣṭabhyātmānam ātmanā",
  "GP10bhp_01u:1099": "BhP_01.13.036/3 ajātaśatruṃ pratyūce prabhoḥ pādāvanusmaran",
  "GP10bhp_01u:1100": "BhP_01.13.037/0 sañjaya uvāca",
  "GP10bhp_01u:1101": "BhP_01.13.037/1 nāhaṃ veda vyavasitaṃ pitrorvaḥ kulanandana",
  "GP10bhp_01u:1102": "BhP_01.13.037/3 gāndhāryā vā mahābāho muṣito 'smi mahātmabhiḥ",
  "GP10bhp_01u:1103": "BhP_01.13.038/1 athājagāma bhagavān nāradaḥ sahatumburuḥ",
  "GP10bhp_01u:1104": "BhP_01.13.038/3 pratyutthāyābhivādyāha sānujo 'bhyarcayan munim",
  "GP10bhp_01u:1105": "BhP_01.13.039/0 yudhiṣṭhira uvāca",
  "GP10bhp_01u:1106": "BhP_01.13.039/1 nāhaṃ veda gatiṃ pitrorbhagavan kva gatāvitaḥ",
  "GP10bhp_01u:1107": "BhP_01.13.039/3 ambā vā hataputrārtā kva gatā ca tapasvinī",
  "GP10bhp_01u:1108": "BhP_01.13.040/1 karṇadhāra ivāpāre bhagavān pāradarśakaḥ",
  "GP10bhp_01u:1109": "BhP_01.13.040/3 athābabhāṣe bhagavān nārado munisattamaḥ",
  "GP10bhp_01u:1110": "BhP_01.13.041/0 nārada uvāca",
  "GP10bhp_01u:1111": "BhP_01.13.041/1 mā kañcana śuco rājan yadīśvaravaśaṃ jagat",
  "GP10bhp_01u:1112": "BhP_01.13.041/3 lokāḥ sapālā yasyeme vahanti balim īśituḥ",
  "GP10bhp_01u:1113": "BhP_01.13.041/5 sa saṃyunakti bhūtāni sa eva viyunakti ca",
  "GP10bhp_01u:1114": "BhP_01.13.042/1 yathā gāvo nasi protāstantyāṃ baddhāśca dāmabhiḥ",
  "GP10bhp_01u:1115": "BhP_01.13.042/3 vāktantyāṃ nāmabhirbaddhā vahanti balim īśituḥ",
  "GP10bhp_01u:1116": "BhP_01.13.043/1 yathā krīḍopaskarāṇāṃ saṃyogavigamāviha",
  "GP10bhp_01u:1117": "BhP_01.13.043/3 icchayā krīḍituḥ syātāṃ tathaiveśecchayā nṛṇām",
  "GP10bhp_01u:1118": "BhP_01.13.044/1 yan manyase dhruvaṃ lokam adhruvaṃ vā na cobhayam",
  "GP10bhp_01u:1119": "BhP_01.13.044/3 sarvathā na hi śocyāste snehādanyatra mohajāt",
  "GP10bhp_01u:1120": "BhP_01.13.045/1 tasmāj jahyaṅga vaiklavyam ajñānakṛtam ātmanaḥ",
  "GP10bhp_01u:1121": "BhP_01.13.045/3 kathaṃ tvanāthāḥ kṛpaṇā varteraṃste ca māṃ vinā",
  "GP10bhp_01u:1122": "BhP_01.13.046/1 kālakarmaguṇādhīno deho 'yaṃ pāñcabhautikaḥ",
  "GP10bhp_01u:1123": "BhP_01.13.046/3 katham anyāṃstu gopāyet sarpagrasto yathā param",
  "GP10bhp_01u:1124": "BhP_01.13.047/1 ahastāni sahastānām apadāni catuṣpadām",
  "GP10bhp_01u:1125": "BhP_01.13.047/3 phalgūni tatra mahatāṃ jīvo jīvasya jīvanam",
  "GP10bhp_01u:1126": "BhP_01.13.048/1 tadidaṃ bhagavān rājann eka ātmātmanāṃ svadṛk",
  "GP10bhp_01u:1127": "BhP_01.13.048/3 antaro 'nantaro bhāti paśya taṃ māyayorudhā",
  "GP10bhp_01u:1128": "BhP_01.13.049/1 so 'yam adya mahārāja bhagavān bhūtabhāvanaḥ",
  "GP10bhp_01u:1129": "BhP_01.13.049/3 kālarūpo 'vatīrṇo 'syām abhāvāya suradviṣām",
  "GP10bhp_01u:1130": "BhP_01.13.050/1 niṣpāditaṃ devakṛtyam avaśeṣaṃ pratīkṣate",
  "GP10bhp_01u:1131": "BhP_01.13.050/3 tāvadyūyam avekṣadhvaṃ bhavedyāvadiheśvaraḥ",
  "GP10bhp_01u:1132": "BhP_01.13.051/1 dhṛtarāṣṭraḥ saha bhrātrā gāndhāryā ca svabhāryayā",
  "GP10bhp_01u:1133": "BhP_01.13.051/3 dakṣiṇena himavata ṛṣīṇām āśramaṃ gataḥ",
  "GP10bhp_01u:1134": "BhP_01.13.052/1 srotobhiḥ saptabhiryā vai svardhunī saptadhā vyadhāt",
  "GP10bhp_01u:1135": "BhP_01.13.052/3 saptānāṃ prītaye nānā saptasrotaḥ pracakṣate",
  "GP10bhp_01u:1136": "BhP_01.13.053/1 snātvānusavanaṃ tasmin hutvā cāgnīn yathāvidhi",
  "GP10bhp_01u:1137": "BhP_01.13.053/3 abbhakṣa upaśāntātmā sa āste vigataiṣaṇaḥ",
  "GP10bhp_01u:1138": "BhP_01.13.054/1 jitāsano jitaśvāsaḥ pratyāhṛtaṣaḍindriyaḥ",
  "GP10bhp_01u:1139": "BhP_01.13.054/3 haribhāvanayā dhvastarajaḥsattvatamomalaḥ",
  "GP10bhp_01u:1140": "BhP_01.13.055/1 vijñānātmani saṃyojya kṣetrajñe pravilāpya tam",
  "GP10bhp_01u:1141": "BhP_01.13.055/3 brahmaṇyātmānam ādhāre ghaṭāmbaram ivāmbare",
  "GP10bhp_01u:1142": "BhP_01.13.056/1 dhvastamāyāguṇodarko niruddhakaraṇāśayaḥ",
  "GP10bhp_01u:1143": "BhP_01.13.056/3 nivartitākhilāhāra āste sthāṇurivācalaḥ",
  "GP10bhp_01u:1144": "BhP_01.13.056/5 tasyāntarāyo maivābhūḥ sannyastākhilakarmaṇaḥ",
  "GP10bhp_01u:1145": "BhP_01.13.057/1 sa vā adyatanādrājan parataḥ pañcame 'hani",
  "GP10bhp_01u:1146": "BhP_01.13.057/3 kalevaraṃ hāsyati svaṃ tac ca bhasmībhaviṣyati",
  "GP10bhp_01u:1147": "BhP_01.13.058/1 dahyamāne 'gnibhirdehe patyuḥ patnī sahoṭaje",
  "GP10bhp_01u:1148": "BhP_01.13.058/3 bahiḥ sthitā patiṃ sādhvī tam agnim anu vekṣyati",
  "GP10bhp_01u:1149": "BhP_01.13.059/1 vidurastu tadāścaryaṃ niśāmya kurunandana",
  "GP10bhp_01u:1150": "BhP_01.13.059/3 harṣaśokayutastasmādgantā tīrthaniṣevakaḥ",
  "GP10bhp_01u:1151": "BhP_01.13.060/1 ityuktvāthāruhat svargaṃ nāradaḥ sahatumburuḥ",
  "GP10bhp_01u:1152": "BhP_01.13.060/3 yudhiṣṭhiro vacastasya hṛdi kṛtvājahāc chucaḥ",
  "GP10bhp_01u:1153": "BhP_01.14.001/0 sūta uvāca",
  "GP10bhp_01u:1154": "BhP_01.14.001/1 samprasthite dvārakāyāṃjiṣṇau bandhudidṛkṣayā",
  "GP10bhp_01u:1155": "BhP_01.14.001/3 jñātuṃ ca puṇyaślokasya kṛṣṇasya ca viceṣṭitam",
  "GP10bhp_01u:1156": "BhP_01.14.002/1 vyatītāḥ katicin māsāstadā nāyāt tato 'rjunaḥ",
  "GP10bhp_01u:1157": "BhP_01.14.002/3 dadarśa ghorarūpāṇi nimittāni kurūdvahaḥ",
  "GP10bhp_01u:1158": "BhP_01.14.003/1 kālasya ca gatiṃ raudrāṃ viparyastartudharmiṇaḥ",
  "GP10bhp_01u:1159": "BhP_01.14.003/3 pāpīyasīṃ nṛṇāṃ vārtāṃ krodhalobhānṛtātmanām",
  "GP10bhp_01u:1160": "BhP_01.14.004/1 jihmaprāyaṃ vyavahṛtaṃ śāṭhyamiśraṃ ca sauhṛdam",
  "GP10bhp_01u:1161": "BhP_01.14.004/3 pitṛmātṛsuhṛdbhrātṛdampatīnāṃ ca kalkanam",
  "GP10bhp_01u:1162": "BhP_01.14.005/1 nimittānyatyariṣṭāni kāle tvanugate nṛṇām",
  "GP10bhp_01u:1163": "BhP_01.14.005/3 lobhādyadharmaprakṛtiṃ dṛṣṭvovācānujaṃ nṛpaḥ",
  "GP10bhp_01u:1164": "BhP_01.14.006/0 yudhiṣṭhira uvāca",
  "GP10bhp_01u:1165": "BhP_01.14.006/1 sampreṣito dvārakāyāṃ jiṣṇurbandhudidṛkṣayāj",
  "GP10bhp_01u:1166": "BhP_01.14.006/3 ñātuṃ ca puṇyaślokasya kṛṣṇasya ca viceṣṭitam",
  "GP10bhp_01u:1167": "BhP_01.14.007/1 gatāḥ saptādhunā māsā bhīmasena tavānujaḥ",
  "GP10bhp_01u:1168": "BhP_01.14.007/3 nāyāti kasya vā hetornāhaṃ vededam añjasā",
  "GP10bhp_01u:1169": "BhP_01.14.008/1 api devarṣiṇādiṣṭaḥ sa kālo 'yam upasthitaḥ",
  "GP10bhp_01u:1170": "BhP_01.14.008/3 yadātmano 'ṅgam ākrīḍaṃ bhagavān utsisṛkṣati",
  "GP10bhp_01u:1171": "BhP_01.14.009/1 yasmān naḥ sampado rājyaṃ dārāḥ prāṇāḥ kulaṃ prajāḥ",
  "GP10bhp_01u:1172": "BhP_01.14.009/3 āsan sapatnavijayo lokāśca yadanugrahāt",
  "GP10bhp_01u:1173": "BhP_01.14.010/1 paśyotpātān naravyāghra divyān bhaumān sadaihikān",
  "GP10bhp_01u:1174": "BhP_01.14.010/3 dāruṇān śaṃsato 'dūrādbhayaṃ no buddhimohanam",
  "GP10bhp_01u:1175": "BhP_01.14.011/1 ūrvakṣibāhavo mahyaṃ sphurantyaṅga punaḥ punaḥ",
  "GP10bhp_01u:1176": "BhP_01.14.011/3 vepathuścāpi hṛdaye ārāddāsyanti vipriyam",
  "GP10bhp_01u:1177": "BhP_01.14.012/1 śivaiṣodyantam ādityam abhirautyanalānanā",
  "GP10bhp_01u:1178": "BhP_01.14.012/3 mām aṅga sārameyo 'yam abhirebhatyabhīruvat",
  "GP10bhp_01u:1179": "BhP_01.14.013/1 śastāḥ kurvanti māṃ savyaṃ dakṣiṇaṃ paśavo 'pare",
  "GP10bhp_01u:1180": "BhP_01.14.013/3 vāhāṃśca puruṣavyāghra lakṣaye rudato mama",
  "GP10bhp_01u:1181": "BhP_01.14.014/1 mṛtyudūtaḥ kapoto 'yam ulūkaḥ kampayan manaḥ",
  "GP10bhp_01u:1182": "BhP_01.14.014/3 pratyulūkaśca kuhvānairviśvaṃ vai śūnyam icchataḥ",
  "GP10bhp_01u:1183": "BhP_01.14.015/1 dhūmrā diśaḥ paridhayaḥ kampate bhūḥ sahādribhiḥ",
  "GP10bhp_01u:1184": "BhP_01.14.015/3 nirghātaśca mahāṃstāta sākaṃ ca stanayitnubhiḥ",
  "GP10bhp_01u:1185": "BhP_01.14.016/1 vāyurvāti kharasparśo rajasā visṛjaṃstamaḥ",
  "GP10bhp_01u:1186": "BhP_01.14.016/3 asṛg varṣanti jaladā bībhatsam iva sarvataḥ",
  "GP10bhp_01u:1187": "BhP_01.14.017/1 sūryaṃ hataprabhaṃ paśya grahamardaṃ mitho divi",
  "GP10bhp_01u:1188": "BhP_01.14.017/3 sasaṅkulairbhūtagaṇairjvalite iva rodasī",
  "GP10bhp_01u:1189": "BhP_01.14.018/1 nadyo nadāśca kṣubhitāḥ sarāṃsi ca manāṃsi ca",
  "GP10bhp_01u:1190": "BhP_01.14.018/3 na jvalatyagnirājyena kālo 'yaṃ kiṃ vidhāsyati",
  "GP10bhp_01u:1191": "BhP_01.14.019/1 na pibanti stanaṃ vatsā na duhyanti ca mātaraḥ",
  "GP10bhp_01u:1192": "BhP_01.14.019/3 rudantyaśrumukhā gāvo na hṛṣyantyṛṣabhā vraje",
  "GP10bhp_01u:1193": "BhP_01.14.020/1 daivatāni rudantīva svidyanti hyuccalanti ca",
  "GP10bhp_01u:1194": "BhP_01.14.020/3 ime janapadā grāmāḥ purodyānākarāśramāḥ",
  "GP10bhp_01u:1195": "BhP_01.14.020/5 bhraṣṭaśriyo nirānandāḥ kim aghaṃ darśayanti naḥ",
  "GP10bhp_01u:1196": "BhP_01.14.021/1 manya etairmahotpātairnūnaṃ bhagavataḥ padaiḥ",
  "GP10bhp_01u:1197": "BhP_01.14.021/3 ananyapuruṣaśrībhirhīnā bhūrhatasaubhagā",
  "GP10bhp_01u:1198": "BhP_01.14.022/1 iti cintayatastasya dṛṣṭāriṣṭena cetasā",
  "GP10bhp_01u:1199": "BhP_01.14.022/3 rājñaḥ pratyāgamadbrahman yadupuryāḥ kapidhvajaḥ",
  "GP10bhp_01u:1200": "BhP_01.14.023/1 taṃ pādayornipatitam ayathāpūrvam āturam",
  "GP10bhp_01u:1201": "BhP_01.14.023/3 adhovadanam abbindūn sṛjantaṃ nayanābjayoḥ",
  "GP10bhp_01u:1202": "BhP_01.14.024/1 vilokyodvignahṛdayo vicchāyam anujaṃ nṛpaḥ",
  "GP10bhp_01u:1203": "BhP_01.14.024/3 pṛcchati sma suhṛn madhye saṃsmaran nāraderitam",
  "GP10bhp_01u:1204": "BhP_01.14.025/0 yudhiṣṭhira uvāca",
  "GP10bhp_01u:1205": "BhP_01.14.025/1 kaccidānartapuryāṃ naḥ svajanāḥ sukham āsate",
  "GP10bhp_01u:1206": "BhP_01.14.025/3 madhubhojadaśārhārha sātvatāndhakavṛṣṇayaḥ",
  "GP10bhp_01u:1207": "BhP_01.14.026/1 śūro mātāmahaḥ kaccit svastyāste vātha māriṣaḥ",
  "GP10bhp_01u:1208": "BhP_01.14.026/3 mātulaḥ sānujaḥ kaccit kuśalyānakadundubhiḥ",
  "GP10bhp_01u:1209": "BhP_01.14.027/1 sapta svasārastatpatnyo mātulānyaḥ sahātmajāḥ",
  "GP10bhp_01u:1210": "BhP_01.14.027/3 āsate sasnuṣāḥ kṣemaṃdevakīpramukhāḥ svayam",
  "GP10bhp_01u:1211": "BhP_01.14.028/1 kaccidrājāhuko jīvatyasatputro 'sya cānujaḥ",
  "GP10bhp_01u:1212": "BhP_01.14.028/3 hṛdīkaḥ sasuto 'krūro jayantagadasāraṇāḥ",
  "GP10bhp_01u:1213": "BhP_01.14.029/1 āsate kuśalaṃ kaccidye ca śatrujidādayaḥ",
  "GP10bhp_01u:1214": "BhP_01.14.029/3 kaccidāste sukhaṃ rāmo bhagavān sātvatāṃ prabhuḥ",
  "GP10bhp_01u:1215": "BhP_01.14.030/1 pradyumnaḥ sarvavṛṣṇīnāṃ sukham āste mahārathaḥ",
  "GP10bhp_01u:1216": "BhP_01.14.030/3 gambhīrarayo 'niruddho vardhate bhagavān uta",
  "GP10bhp_01u:1217": "BhP_01.14.031/1 suṣeṇaścārudeṣṇaśca sāmbo jāmbavatīsutaḥ",
  "GP10bhp_01u:1218": "BhP_01.14.031/3 anye ca kārṣṇipravarāḥ saputrā ṛṣabhādayaḥ",
  "GP10bhp_01u:1219": "BhP_01.14.032/1 tathaivānucarāḥ śaureḥ śrutadevoddhavādayaḥ",
  "GP10bhp_01u:1220": "BhP_01.14.032/3 sunandanandaśīrṣaṇyā ye cānye sātvatarṣabhāḥ",
  "GP10bhp_01u:1221": "BhP_01.14.033/1 api svastyāsate sarve rāmakṛṣṇabhujāśrayāḥ",
  "GP10bhp_01u:1222": "BhP_01.14.033/3 api smaranti kuśalam asmākaṃ baddhasauhṛdāḥ",
  "GP10bhp_01u:1223": "BhP_01.14.034/1 bhagavān api govindo brahmaṇyo bhaktavatsalaḥ",
  "GP10bhp_01u:1224": "BhP_01.14.034/3 kaccit pure sudharmāyāṃ sukham āste suhṛdvṛtaḥ",
  "GP10bhp_01u:1225": "BhP_01.14.035/1 maṅgalāya ca lokānāṃ kṣemāya ca bhavāya ca",
  "GP10bhp_01u:1226": "BhP_01.14.035/3 āste yadukulāmbhodhāvādyo 'nantasakhaḥ pumān",
  "GP10bhp_01u:1227": "BhP_01.14.036/1 yadbāhudaṇḍaguptāyāṃ svapuryāṃ yadavo 'rcitāḥ",
  "GP10bhp_01u:1228": "BhP_01.14.036/3 krīḍanti paramānandaṃ mahāpauruṣikā iva",
  "GP10bhp_01u:1229": "BhP_01.14.037/1 yatpādaśuśrūṣaṇamukhyakarmaṇā satyādayo dvyaṣṭasahasrayoṣitaḥ",
  "GP10bhp_01u:1230": "BhP_01.14.037/3 nirjitya saṅkhye tridaśāṃstadāśiṣo haranti vajrāyudhavallabhocitāḥ",
  "GP10bhp_01u:1231": "BhP_01.14.038/1 yadbāhudaṇḍābhyudayānujīvino yadupravīrā hyakutobhayā muhuḥ",
  "GP10bhp_01u:1232": "BhP_01.14.038/3 adhikramantyaṅghribhirāhṛtāṃ balāt sabhāṃ sudharmāṃ surasattamocitām",
  "GP10bhp_01u:1233": "BhP_01.14.039/1 kaccit te 'nāmayaṃ tāta bhraṣṭatejā vibhāsi me",
  "GP10bhp_01u:1234": "BhP_01.14.039/3 alabdhamāno 'vajñātaḥ kiṃ vā tāta ciroṣitaḥ",
  "GP10bhp_01u:1235": "BhP_01.14.040/1 kaccin nābhihato 'bhāvaiḥ śabdādibhiramaṅgalaiḥ",
  "GP10bhp_01u:1236": "BhP_01.14.040/3 na dattam uktam arthibhya āśayā yat pratiśrutam",
  "GP10bhp_01u:1237": "BhP_01.14.041/1 kaccit tvaṃ brāhmaṇaṃ bālaṃ gāṃ vṛddhaṃ rogiṇaṃ striyam",
  "GP10bhp_01u:1238": "BhP_01.14.041/3 śaraṇopasṛtaṃ sattvaṃ nātyākṣīḥ śaraṇapradaḥ",
  "GP10bhp_01u:1239": "BhP_01.14.042/1 kaccit tvaṃ nāgamo 'gamyāṃ gamyāṃ vāsatkṛtāṃ striyam",
  "GP10bhp_01u:1240": "BhP_01.14.042/3 parājito vātha bhavān nottamairnāsamaiḥ pathi",
  "GP10bhp_01u:1241": "BhP_01.14.043/1 api svit paryabhuṅkthāstvaṃ sambhojyān vṛddhabālakān",
  "GP10bhp_01u:1242": "BhP_01.14.043/3 jugupsitaṃ karma kiñcit kṛtavān na yadakṣamam",
  "GP10bhp_01u:1243": "BhP_01.14.044/1 kaccit preṣṭhatamenātha hṛdayenātmabandhunā",
  "GP10bhp_01u:1244": "BhP_01.14.044/3 śūnyo 'smi rahito nityaṃ manyase te 'nyathā na ruk",
  "GP10bhp_01u:1245": "BhP_01.15.001/0 sūta uvāca",
  "GP10bhp_01u:1246": "BhP_01.15.001/1 evaṃ kṛṣṇasakhaḥ kṛṣṇo bhrātrā rājñā vikalpitaḥ",
  "GP10bhp_01u:1247": "BhP_01.15.001/3 nānāśaṅkāspadaṃ rūpaṃ kṛṣṇaviśleṣakarśitaḥ",
  "GP10bhp_01u:1248": "BhP_01.15.002/1 śokena śuṣyadvadana hṛtsarojo hataprabhaḥ",
  "GP10bhp_01u:1249": "BhP_01.15.002/3 vibhuṃ tam evānusmaran nāśaknot pratibhāṣitum",
  "GP10bhp_01u:1250": "BhP_01.15.003/1 kṛcchreṇa saṃstabhya śucaḥ pāṇināmṛjya netrayoḥ",
  "GP10bhp_01u:1251": "BhP_01.15.003/3 parokṣeṇa samunnaddha praṇayautkaṇṭhyakātaraḥ",
  "GP10bhp_01u:1252": "BhP_01.15.004/1 sakhyaṃ maitrīṃ sauhṛdaṃ ca sārathyādiṣu saṃsmaran",
  "GP10bhp_01u:1253": "BhP_01.15.004/3 nṛpam agrajam ityāha bāṣpagadgadayā girā",
  "GP10bhp_01u:1254": "BhP_01.15.005/0 arjuna uvāca",
  "GP10bhp_01u:1255": "BhP_01.15.005/1 vañcito 'haṃ mahārāja hariṇā bandhurūpiṇā",
  "GP10bhp_01u:1256": "BhP_01.15.005/3 yena me 'pahṛtaṃ tejo devavismāpanaṃ mahat",
  "GP10bhp_01u:1257": "BhP_01.15.006/1 yasya kṣaṇaviyogena loko hyapriyadarśanaḥ",
  "GP10bhp_01u:1258": "BhP_01.15.006/3 ukthena rahito hyeṣa mṛtakaḥ procyate yathā",
  "GP10bhp_01u:1259": "BhP_01.15.007/1 yatsaṃśrayāddrupadageham upāgatānāṃ rājñāṃ svayaṃvaramukhe smaradurmadānām",
  "GP10bhp_01u:1260": "BhP_01.15.007/3 tejo hṛtaṃ khalu mayābhihataśca matsyaḥ sajjīkṛtena dhanuṣādhigatā ca kṛṣṇā",
  "GP10bhp_01u:1261": "BhP_01.15.008/1 yatsannidhāvaham u khāṇḍavam agnaye 'dām indraṃ ca sāmaragaṇaṃ tarasā vijitya",
  "GP10bhp_01u:1262": "BhP_01.15.008/3 labdhā sabhā mayakṛtādbhutaśilpamāyā digbhyo 'haran nṛpatayo balim adhvare te",
  "GP10bhp_01u:1263": "BhP_01.15.009/1 yattejasā nṛpaśiro'ṅghrim ahan makhārtham āryo 'nujastava gajāyutasattvavīryaḥ",
  "GP10bhp_01u:1264": "BhP_01.15.009/3 tenāhṛtāḥ pramathanāthamakhāya bhūpā yanmocitāstadanayan balim adhvare te",
  "GP10bhp_01u:1265": "BhP_01.15.010/1 patnyāstavādhimakhakḷptamahābhiṣeka ślāghiṣṭhacārukabaraṃ kitavaiḥ sabhāyām",
  "GP10bhp_01u:1266": "BhP_01.15.010/3 spṛṣṭaṃ vikīrya padayoḥ patitāśrumukhyā yastatstriyo 'kṛtahateśavimuktakeśāḥ",
  "GP10bhp_01u:1267": "BhP_01.15.011/1 yo no jugopa vana etya durantakṛcchrād durvāsaso 'riracitādayutāgrabhug yaḥ",
  "GP10bhp_01u:1268": "BhP_01.15.011/3 śākānnaśiṣṭam upayujya yatastrilokīṃ tṛptām amaṃsta salile vinimagnasaṅghaḥ",
  "GP10bhp_01u:1269": "BhP_01.15.012/1 yattejasātha bhagavān yudhi śūlapāṇir vismāpitaḥ sagirijo 'stram adān nijaṃ me",
  "GP10bhp_01u:1270": "BhP_01.15.012/3 anye 'pi cāham amunaiva kalevareṇa prāpto mahendrabhavane mahadāsanārdham",
  "GP10bhp_01u:1271": "BhP_01.15.013/1 tatraiva me viharato bhujadaṇḍayugmaṃ gāṇḍīvalakṣaṇam arātivadhāya devāḥ",
  "GP10bhp_01u:1272": "BhP_01.15.013/3 sendrāḥ śritā yadanubhāvitam ājamīḍha tenāham adya muṣitaḥ puruṣeṇa bhūmnā",
  "GP10bhp_01u:1273": "BhP_01.15.014/1 yadbāndhavaḥ kurubalābdhim anantapāram eko rathena tatare 'ham atīryasattvam",
  "GP10bhp_01u:1274": "BhP_01.15.014/3 pratyāhṛtaṃ bahu dhanaṃ ca mayā pareṣāṃ tejāspadaṃ maṇimayaṃ ca hṛtaṃ śirobhyaḥ",
  "GP10bhp_01u:1275": "BhP_01.15.015/1 yo bhīṣmakarṇaguruśalyacamūṣvadabhra rājanyavaryarathamaṇḍalamaṇḍitāsu",
  "GP10bhp_01u:1276": "BhP_01.15.015/3 agrecaro mama vibho rathayūthapānām āyurmanāṃsi ca dṛśā saha oja ārcchat",
  "GP10bhp_01u:1277": "BhP_01.15.016/1 yaddoḥṣu mā praṇihitaṃ gurubhīṣmakarṇa naptṛtrigartaśalyasaindhavabāhlikādyaiḥ",
  "GP10bhp_01u:1278": "BhP_01.15.016/3 astrāṇyamoghamahimāni nirūpitāni nopaspṛśurnṛharidāsam ivāsurāṇi",
  "GP10bhp_01u:1279": "BhP_01.15.017/1 sautye vṛtaḥ kumatinātmada īśvaro me yatpādapadmam abhavāya bhajanti bhavyāḥ",
  "GP10bhp_01u:1280": "BhP_01.15.017/3 māṃ śrāntavāham arayo rathino bhuviṣṭhaṃ na prāharan yadanubhāvanirastacittāḥ",
  "GP10bhp_01u:1281": "BhP_01.15.018/1 narmāṇyudārarucirasmitaśobhitāni he pārtha he 'rjuna sakhe kurunandaneti",
  "GP10bhp_01u:1282": "BhP_01.15.018/3 sañjalpitāni naradeva hṛdispṛśāni smarturluṭhanti hṛdayaṃ mama mādhavasya",
  "GP10bhp_01u:1283": "BhP_01.15.019/1 śayyāsanāṭanavikatthanabhojanādiṣv aikyādvayasya ṛtavān iti vipralabdhaḥ",
  "GP10bhp_01u:1284": "BhP_01.15.019/3 sakhyuḥ sakheva pitṛvat tanayasya sarvaṃ sehe mahān mahitayā kumateraghaṃ me",
  "GP10bhp_01u:1285": "BhP_01.15.020/1 so 'haṃ nṛpendra rahitaḥ puruṣottamena sakhyā priyeṇa suhṛdā hṛdayena śūnyaḥ",
  "GP10bhp_01u:1286": "BhP_01.15.020/3 adhvanyurukramaparigraham aṅga rakṣan gopairasadbhirabaleva vinirjito 'smi",
  "GP10bhp_01u:1287": "BhP_01.15.021/1 tadvai dhanusta iṣavaḥ sa ratho hayāste so 'haṃ rathī nṛpatayo yata ānamanti",
  "GP10bhp_01u:1288": "BhP_01.15.021/3 sarvaṃ kṣaṇena tadabhūdasadīśariktaṃ bhasman hutaṃ kuhakarāddham ivoptam ūṣyām",
  "GP10bhp_01u:1289": "BhP_01.15.022/1 rājaṃstvayānupṛṣṭānāṃ suhṛdāṃ naḥ suhṛtpure",
  "GP10bhp_01u:1290": "BhP_01.15.022/3 vipraśāpavimūḍhānāṃ nighnatāṃ muṣṭibhirmithaḥ",
  "GP10bhp_01u:1291": "BhP_01.15.023/1 vāruṇīṃ madirāṃ pītvā madonmathitacetasām",
  "GP10bhp_01u:1292": "BhP_01.15.023/3 ajānatām ivānyonyaṃ catuḥpañcāvaśeṣitāḥ",
  "GP10bhp_01u:1293": "BhP_01.15.024/1 prāyeṇaitadbhagavata īśvarasya viceṣṭitam",
  "GP10bhp_01u:1294": "BhP_01.15.024/3 mitho nighnanti bhūtāni bhāvayanti ca yan mithaḥ",
  "GP10bhp_01u:1295": "BhP_01.15.025/1 jalaukasāṃ jale yadvan mahānto 'dantyaṇīyasaḥ",
  "GP10bhp_01u:1296": "BhP_01.15.025/3 durbalān balino rājan mahānto balino mithaḥ",
  "GP10bhp_01u:1297": "BhP_01.15.026/1 evaṃ baliṣṭhairyadubhirmahadbhiritarān vibhuḥ",
  "GP10bhp_01u:1298": "BhP_01.15.026/3 yadūn yadubhiranyonyaṃ bhūbhārān sañjahāra ha",
  "GP10bhp_01u:1299": "BhP_01.15.027/1 deśakālārthayuktāni hṛttāpopaśamāni ca",
  "GP10bhp_01u:1300": "BhP_01.15.027/3 haranti smarataścittaṃ govindābhihitāni me",
  "GP10bhp_01u:1301": "BhP_01.15.028/0 sūta uvāca",
  "GP10bhp_01u:1302": "BhP_01.15.028/1 evaṃ cintayato jiṣṇoḥ kṛṣṇapādasaroruham",
  "GP10bhp_01u:1303": "BhP_01.15.028/3 sauhārdenātigāḍhena śāntāsīdvimalā matiḥ",
  "GP10bhp_01u:1304": "BhP_01.15.029/1 vāsudevāṅghryanudhyāna paribṛṃhitaraṃhasā",
  "GP10bhp_01u:1305": "BhP_01.15.029/3 bhaktyā nirmathitāśeṣa kaṣāyadhiṣaṇo 'rjunaḥ",
  "GP10bhp_01u:1306": "BhP_01.15.030/1 gītaṃ bhagavatā jñānaṃ yat tat saṅgrāmamūrdhani",
  "GP10bhp_01u:1307": "BhP_01.15.030/3 kālakarmatamoruddhaṃ punaradhyagamat prabhuḥ",
  "GP10bhp_01u:1308": "BhP_01.15.031/1 viśoko brahmasampattyā sañchinnadvaitasaṃśayaḥ",
  "GP10bhp_01u:1309": "BhP_01.15.031/3 līnaprakṛtinairguṇyādaliṅgatvādasambhavaḥ",
  "GP10bhp_01u:1310": "BhP_01.15.032/1 niśamya bhagavanmārgaṃ saṃsthāṃ yadukulasya ca",
  "GP10bhp_01u:1311": "BhP_01.15.032/3 svaḥpathāya matiṃ cakre nibhṛtātmā yudhiṣṭhiraḥ",
  "GP10bhp_01u:1312": "BhP_01.15.033/1 pṛthāpyanuśrutya dhanañjayoditaṃ nāśaṃ yadūnāṃ bhagavadgatiṃ ca tām",
  "GP10bhp_01u:1313": "BhP_01.15.033/3 ekāntabhaktyā bhagavatyadhokṣaje niveśitātmopararāma saṃsṛteḥ",
  "GP10bhp_01u:1314": "BhP_01.15.034/1 yayāharadbhuvo bhāraṃ tāṃ tanuṃ vijahāvajaḥ",
  "GP10bhp_01u:1315": "BhP_01.15.034/3 kaṇṭakaṃ kaṇṭakeneva dvayaṃ cāpīśituḥ samam",
  "GP10bhp_01u:1316": "BhP_01.15.035/1 yathā matsyādirūpāṇi dhatte jahyādyathā naṭaḥ",
  "GP10bhp_01u:1317": "BhP_01.15.035/3 bhūbhāraḥ kṣapito yenajahau tac ca kalevaram",
  "GP10bhp_01u:1318": "BhP_01.15.036/1 yadā mukundo bhagavān imāṃ mahīṃ jahau svatanvā śravaṇīyasatkathaḥ",
  "GP10bhp_01u:1319": "BhP_01.15.036/3 tadāharevāpratibuddhacetasām abhadrahetuḥ kaliranvavartata",
  "GP10bhp_01u:1320": "BhP_01.15.037/1 yudhiṣṭhirastat parisarpaṇaṃ budhaḥ pure ca rāṣṭre ca gṛhe tathātmani",
  "GP10bhp_01u:1321": "BhP_01.15.037/3 vibhāvya lobhānṛtajihmahiṃsanādyadharmacakraṃ gamanāya paryadhāt",
  "GP10bhp_01u:1322": "BhP_01.15.038/1 svarāṭ pautraṃ vinayinam ātmanaḥ susamaṃ guṇaiḥ",
  "GP10bhp_01u:1323": "BhP_01.15.038/3 toyanīvyāḥ patiṃ bhūmerabhyaṣiñcadgajāhvaye",
  "GP10bhp_01u:1324": "BhP_01.15.039/1 mathurāyāṃ tathā vajraṃ śūrasenapatiṃ tataḥ",
  "GP10bhp_01u:1325": "BhP_01.15.039/3 prājāpatyāṃ nirūpyeṣṭim agnīn apibadīśvaraḥ",
  "GP10bhp_01u:1326": "BhP_01.15.040/1 visṛjya tatra tat sarvaṃ dukūlavalayādikam",
  "GP10bhp_01u:1327": "BhP_01.15.040/3 nirmamo nirahaṅkāraḥ sañchinnāśeṣabandhanaḥ",
  "GP10bhp_01u:1328": "BhP_01.15.041/1 vācaṃ juhāva manasi tat prāṇa itare ca tam",
  "GP10bhp_01u:1329": "BhP_01.15.041/3 mṛtyāvapānaṃ sotsargaṃ taṃ pañcatve hyajohavīt",
  "GP10bhp_01u:1330": "BhP_01.15.042/1 tritve hutvā ca pañcatvaṃ tac caikatve ñjuhon muniḥ",
  "GP10bhp_01u:1331": "BhP_01.15.042/3 sarvam ātmanyajuhavīdbrahmaṇyātmānam avyaye",
  "GP10bhp_01u:1332": "BhP_01.15.043/1 cīravāsā nirāhāro baddhavāṅ muktamūrdhajaḥ",
  "GP10bhp_01u:1333": "BhP_01.15.043/3 darśayann ātmano rūpaṃ jaḍonmattapiśācavat",
  "GP10bhp_01u:1334": "BhP_01.15.044/1 anavekṣamāṇo niragādaśṛṇvan badhiro yathā",
  "GP10bhp_01u:1335": "BhP_01.15.044/3 udīcīṃ praviveśāśāṃ gatapūrvāṃ mahātmabhiḥ",
  "GP10bhp_01u:1336": "BhP_01.15.044/5 hṛdi brahma paraṃ dhyāyan nāvarteta yato gataḥ",
  "GP10bhp_01u:1337": "BhP_01.15.045/1 sarve tam anunirjagmurbhrātaraḥ kṛtaniścayāḥ",
  "GP10bhp_01u:1338": "BhP_01.15.045/3 kalinādharmamitreṇa dṛṣṭvā spṛṣṭāḥ prajā bhuvi",
  "GP10bhp_01u:1339": "BhP_01.15.046/1 te sādhukṛtasarvārthā jñātvātyantikam ātmanaḥ",
  "GP10bhp_01u:1340": "BhP_01.15.046/3 manasā dhārayām āsurvaikuṇṭhacaraṇāmbujam",
  "GP10bhp_01u:1341": "BhP_01.15.047/1 taddhyānodriktayā bhaktyā viśuddhadhiṣaṇāḥ pare",
  "GP10bhp_01u:1342": "BhP_01.15.047/3 tasmin nārāyaṇapade ekāntamatayo gatim",
  "GP10bhp_01u:1343": "BhP_01.15.048/1 avāpurduravāpāṃ te asadbhirviṣayātmabhiḥ",
  "GP10bhp_01u:1344": "BhP_01.15.048/3 vidhūtakalmaṣā sthānaṃ virajenātmanaiva hi",
  "GP10bhp_01u:1345": "BhP_01.15.049/1 viduro 'pi parityajya prabhāse deham ātmanaḥ",
  "GP10bhp_01u:1346": "BhP_01.15.049/3 kṛṣṇāveśena taccittaḥ pitṛbhiḥ svakṣayaṃ yayau",
  "GP10bhp_01u:1347": "BhP_01.15.050/1 draupadī ca tadājñāya patīnām anapekṣatām",
  "GP10bhp_01u:1348": "BhP_01.15.050/3 vāsudeve bhagavati hyekāntamatirāpa tam",
  "GP10bhp_01u:1349": "BhP_01.15.051/1 yaḥ śraddhayaitadbhagavatpriyāṇāṃ pāṇḍoḥ sutānām iti samprayāṇam",
  "GP10bhp_01u:1350": "BhP_01.15.051/3 śṛṇotyalaṃ svastyayanaṃ pavitraṃ labdhvā harau bhaktim upaiti siddhim",
  "GP10bhp_01u:1351": "BhP_01.16.001/0 sūta uvāca",
  "GP10bhp_01u:1352": "BhP_01.16.001/1 tataḥ parīkṣiddvijavaryaśikṣayā mahīṃ mahābhāgavataḥ śaśāsa ha",
  "GP10bhp_01u:1353": "BhP_01.16.001/3 yathā hi sūtyām abhijātakovidāḥ samādiśan vipra mahadguṇastathā",
  "GP10bhp_01u:1354": "BhP_01.16.002/1 sa uttarasya tanayām upayema irāvatīm",
  "GP10bhp_01u:1355": "BhP_01.16.002/3 janamejayādīṃścaturastasyām utpādayat sutān",
  "GP10bhp_01u:1356": "BhP_01.16.003/1 ājahārāśvamedhāṃstrīn gaṅgāyāṃ bhūridakṣiṇān",
  "GP10bhp_01u:1357": "BhP_01.16.003/3 śāradvataṃ guruṃ kṛtvā devā yatrākṣigocarāḥ",
  "GP10bhp_01u:1358": "BhP_01.16.004/1 nijagrāhaujasā vīraḥ kaliṃ digvijaye kvacit",
  "GP10bhp_01u:1359": "BhP_01.16.004/3 nṛpaliṅgadharaṃ śūdraṃ ghnantaṃ gomithunaṃ padā",
  "GP10bhp_01u:1360": "BhP_01.16.005/0 śaunaka uvāca",
  "GP10bhp_01u:1361": "BhP_01.16.005/1 kasya hetornijagrāha kaliṃ digvijaye nṛpaḥ",
  "GP10bhp_01u:1362": "BhP_01.16.005/3 nṛdevacihnadhṛk śūdra ko 'sau gāṃ yaḥ padāhanat",
  "GP10bhp_01u:1363": "BhP_01.16.005/5 tat kathyatāṃ mahābhāga yadi kṛṣṇakathāśrayam",
  "GP10bhp_01u:1364": "BhP_01.16.006/1 athavāsya padāmbhoja makarandalihāṃ satām",
  "GP10bhp_01u:1365": "BhP_01.16.006/3 kim anyairasadālāpairāyuṣo yadasadvyayaḥ",
  "GP10bhp_01u:1366": "BhP_01.16.007/1 kṣudrāyuṣāṃ nṛṇām aṅga martyānām ṛtam icchatām",
  "GP10bhp_01u:1367": "BhP_01.16.007/3 ihopahūto bhagavān mṛtyuḥ śāmitrakarmaṇi",
  "GP10bhp_01u:1368": "BhP_01.16.008/1 na kaścin mriyate tāvadyāvadāsta ihāntakaḥ",
  "GP10bhp_01u:1369": "BhP_01.16.008/3 etadarthaṃ hi bhagavān āhūtaḥ paramarṣibhiḥ",
  "GP10bhp_01u:1370": "BhP_01.16.008/5 aho nṛloke pīyeta harilīlāmṛtaṃ vacaḥ",
  "GP10bhp_01u:1371": "BhP_01.16.009/1 mandasya mandaprajñasya vayo mandāyuṣaśca vai",
  "GP10bhp_01u:1372": "BhP_01.16.009/3 nidrayā hriyate naktaṃ divā ca vyarthakarmabhiḥ",
  "GP10bhp_01u:1373": "BhP_01.16.010/0 sūta uvāca",
  "GP10bhp_01u:1374": "BhP_01.16.010/1 yadā parīkṣit kurujāṅgale 'vasat kaliṃ praviṣṭaṃ nijacakravartite",
  "GP10bhp_01u:1375": "BhP_01.16.010/3 niśamya vārtām anatipriyāṃ tataḥ śarāsanaṃ saṃyugaśauṇḍirādade",
  "GP10bhp_01u:1376": "BhP_01.16.011/1 svalaṅkṛtaṃ śyāmaturaṅgayojitaṃ rathaṃ mṛgendradhvajam āśritaḥ purāt",
  "GP10bhp_01u:1377": "BhP_01.16.011/3 vṛto rathāśvadvipapattiyuktayā svasenayā digvijayāya nirgataḥ",
  "GP10bhp_01u:1378": "BhP_01.16.012/1 bhadrāśvaṃ ketumālaṃ ca bhārataṃ cottarān kurūn",
  "GP10bhp_01u:1379": "BhP_01.16.012/3 kimpuruṣādīni varṣāṇi vijitya jagṛhe balim",
  "GP10bhp_01u:1380": "BhP_01.16.013/1 nagarāṃśca vanāṃścaiva nadīśca vimalodakāḥ",
  "GP10bhp_01u:1381": "BhP_01.16.013/3 puruṣān devakalpāṃśca nārīśca priyadarśanāḥ",
  "GP10bhp_01u:1382": "BhP_01.16.014/1 adṛṣṭapūrvān subhagān sa dadarśa dhanañjayaḥ",
  "GP10bhp_01u:1383": "BhP_01.16.014/3 sadanāni ca śubhrāṇi nārīścāpsarasāṃ nibhāḥ",
  "GP10bhp_01u:1384": "BhP_01.16.015/1 tatra tatropaśṛṇvānaḥ svapūrveṣāṃ mahātmanām",
  "GP10bhp_01u:1385": "BhP_01.16.015/3 pragīyamāṇaṃ ca yaśaḥ kṛṣṇamāhātmyasūcakam",
  "GP10bhp_01u:1386": "BhP_01.16.016/1 ātmānaṃ ca paritrātam aśvatthāmno 'stratejasaḥ",
  "GP10bhp_01u:1387": "BhP_01.16.016/3 snehaṃ ca vṛṣṇipārthānāṃ teṣāṃ bhaktiṃ ca keśave",
  "GP10bhp_01u:1388": "BhP_01.16.017/1 tebhyaḥ paramasantuṣṭaḥ prītyujjṛmbhitalocanaḥ",
  "GP10bhp_01u:1389": "BhP_01.16.017/3 mahādhanāni vāsāṃsi dadau hārān mahāmanāḥ",
  "GP10bhp_01u:1390": "BhP_01.16.018/1 sārathyapāraṣadasevanasakhyadautya",
  "GP10bhp_01u:1391": "BhP_01.16.018/2 vīrāsanānugamanastavanapraṇāmān",
  "GP10bhp_01u:1392": "BhP_01.16.018/3 snigdheṣu pāṇḍuṣu jagatpraṇatiṃ ca viṣṇor",
  "GP10bhp_01u:1393": "BhP_01.16.018/4 bhaktiṃ karoti nṛpatiścaraṇāravinde",
  "GP10bhp_01u:1394": "BhP_01.16.019/1 tasyaivaṃ vartamānasya pūrveṣāṃ vṛttim anvaham",
  "GP10bhp_01u:1395": "BhP_01.16.019/3 nātidūre kilāścaryaṃ yadāsīt tan nibodha me",
  "GP10bhp_01u:1396": "BhP_01.16.020/1 dharmaḥ padaikena caran vicchāyām upalabhya gām",
  "GP10bhp_01u:1397": "BhP_01.16.020/3 pṛcchati smāśruvadanāṃ vivatsām iva mātaram",
  "GP10bhp_01u:1398": "BhP_01.16.021/0 dharma uvāca",
  "GP10bhp_01u:1399": "BhP_01.16.021/1 kaccidbhadre 'nāmayam ātmanaste vicchāyāsi mlāyateṣan mukhena",
  "GP10bhp_01u:1400": "BhP_01.16.021/3 ālakṣaye bhavatīm antarādhiṃ dūre bandhuṃ śocasi kañcanāmba",
  "GP10bhp_01u:1401": "BhP_01.16.022/1 pādairnyūnaṃ śocasi maikapādam ātmānaṃ vā vṛṣalairbhokṣyamāṇam",
  "GP10bhp_01u:1402": "BhP_01.16.022/3 āho surādīn hṛtayajñabhāgān prajā uta svin maghavatyavarṣati",
  "GP10bhp_01u:1403": "BhP_01.16.023/1 arakṣyamāṇāḥ striya urvi bālān śocasyatho puruṣādairivārtān",
  "GP10bhp_01u:1404": "BhP_01.16.023/3 vācaṃ devīṃ brahmakule kukarmaṇyabrahmaṇye rājakule kulāgryān",
  "GP10bhp_01u:1405": "BhP_01.16.024/1 kiṃ kṣatrabandhūn kalinopasṛṣṭān rāṣṭrāṇi vā tairavaropitāni",
  "GP10bhp_01u:1406": "BhP_01.16.024/3 itastato vāśanapānavāsaḥ snānavyavāyonmukhajīvalokam",
  "GP10bhp_01u:1407": "BhP_01.16.025/1 yadvāmba te bhūribharāvatāra kṛtāvatārasya harerdharitri",
  "GP10bhp_01u:1408": "BhP_01.16.025/3 antarhitasya smaratī visṛṣṭā karmāṇi nirvāṇavilambitāni",
  "GP10bhp_01u:1409": "BhP_01.16.026/1 idaṃ mamācakṣva tavādhimūlaṃ vasundhare yena vikarśitāsi",
  "GP10bhp_01u:1410": "BhP_01.16.026/3 kālena vā te balināṃ balīyasā surārcitaṃ kiṃ hṛtam amba saubhagam",
  "GP10bhp_01u:1411": "BhP_01.16.027/0 dharaṇyuvāca",
  "GP10bhp_01u:1412": "BhP_01.16.027/1 bhavān hi veda tat sarvaṃ yan māṃ dharmānupṛcchasi",
  "GP10bhp_01u:1413": "BhP_01.16.027/3 caturbhirvartase yena pādairlokasukhāvahaiḥ",
  "GP10bhp_01u:1414": "BhP_01.16.028/1 satyaṃ śaucaṃ dayā kṣāntistyāgaḥ santoṣa ārjavam",
  "GP10bhp_01u:1415": "BhP_01.16.028/3 śamo damastapaḥ sāmyaṃ titikṣoparatiḥ śrutam",
  "GP10bhp_01u:1416": "BhP_01.16.029/1 jñānaṃ viraktiraiśvaryaṃ śauryaṃ tejo balaṃ smṛtiḥ",
  "GP10bhp_01u:1417": "BhP_01.16.029/3 svātantryaṃ kauśalaṃ kāntirdhairyaṃ mārdavam eva ca",
  "GP10bhp_01u:1418": "BhP_01.16.030/1 prāgalbhyaṃ praśrayaḥ śīlaṃ saha ojo balaṃ bhagaḥ",
  "GP10bhp_01u:1419": "BhP_01.16.030/3 gāmbhīryaṃ sthairyam āstikyaṃ kīrtirmāno 'nahaṅkṛtiḥ",
  "GP10bhp_01u:1420": "BhP_01.16.031/1 ete cānye ca bhagavan nityā yatra mahāguṇāḥ",
  "GP10bhp_01u:1421": "BhP_01.16.031/3 prārthyā mahattvam icchadbhirna viyanti sma karhicit",
  "GP10bhp_01u:1422": "BhP_01.16.032/1 tenāhaṃ guṇapātreṇa śrīnivāsena sāmpratam",
  "GP10bhp_01u:1423": "BhP_01.16.032/3 śocāmi rahitaṃ lokaṃ pāpmanā kalinekṣitam",
  "GP10bhp_01u:1424": "BhP_01.16.033/1 ātmānaṃ cānuśocāmi bhavantaṃ cāmarottamam",
  "GP10bhp_01u:1425": "BhP_01.16.033/3 devān pitṝn ṛṣīn sādhūn sarvān varṇāṃstathāśramān",
  "GP10bhp_01u:1426": "BhP_01.16.034/1 brahmādayo bahutithaṃ yadapāṅgamokṣa",
  "GP10bhp_01u:1427": "BhP_01.16.034/2 kāmāstapaḥ samacaran bhagavatprapannāḥ",
  "GP10bhp_01u:1428": "BhP_01.16.034/3 sā śrīḥ svavāsam aravindavanaṃ vihāya",
  "GP10bhp_01u:1429": "BhP_01.16.034/4 yatpādasaubhagam alaṃ bhajate 'nuraktā",
  "GP10bhp_01u:1430": "BhP_01.16.035/1 tasyāham abjakuliśāṅkuśaketuketaiḥ",
  "GP10bhp_01u:1431": "BhP_01.16.035/2 śrīmatpadairbhagavataḥ samalaṅkṛtāṅgī",
  "GP10bhp_01u:1432": "BhP_01.16.035/3 trīn atyaroca upalabhya tato vibhūtiṃ",
  "GP10bhp_01u:1433": "BhP_01.16.035/4 lokān sa māṃ vyasṛjadutsmayatīṃ tadante",
  "GP10bhp_01u:1434": "BhP_01.16.036/1 yo vai mamātibharam āsuravaṃśarājñām",
  "GP10bhp_01u:1435": "BhP_01.16.036/2 akṣauhiṇīśatam apānudadātmatantraḥ",
  "GP10bhp_01u:1436": "BhP_01.16.036/3 tvāṃ duḥstham ūnapadam ātmani pauruṣeṇa",
  "GP10bhp_01u:1437": "BhP_01.16.036/4 sampādayan yaduṣu ramyam abibhradaṅgam",
  "GP10bhp_01u:1438": "BhP_01.16.037/1 kā vā saheta virahaṃ puruṣottamasya",
  "GP10bhp_01u:1439": "BhP_01.16.037/2 premāvalokarucirasmitavalgujalpaiḥ",
  "GP10bhp_01u:1440": "BhP_01.16.037/3 sthairyaṃ samānam aharan madhumāninīnāṃ",
  "GP10bhp_01u:1441": "BhP_01.16.037/4 romotsavo mama yadaṅghriviṭaṅkitāyāḥ",
  "GP10bhp_01u:1442": "BhP_01.16.038/1 tayorevaṃ kathayatoḥ pṛthivīdharmayostadā",
  "GP10bhp_01u:1443": "BhP_01.16.038/3 parīkṣin nāma rājarṣiḥ prāptaḥ prācīṃ sarasvatīm",
  "GP10bhp_01u:1444": "BhP_01.17.001/0 sūta uvāca",
  "GP10bhp_01u:1445": "BhP_01.17.001/1 tatra gomithunaṃ rājā hanyamānam anāthavat",
  "GP10bhp_01u:1446": "BhP_01.17.001/3 daṇḍahastaṃ ca vṛṣalaṃ dadṛśe nṛpalāñchanam",
  "GP10bhp_01u:1447": "BhP_01.17.002/1 vṛṣaṃ mṛṇāladhavalaṃ mehantam iva bibhyatam",
  "GP10bhp_01u:1448": "BhP_01.17.002/3 vepamānaṃ padaikena sīdantaṃ śūdratāḍitam",
  "GP10bhp_01u:1449": "BhP_01.17.003/1 gāṃ ca dharmadughāṃ dīnāṃ bhṛśaṃ śūdrapadāhatām",
  "GP10bhp_01u:1450": "BhP_01.17.003/3 vivatsām āśruvadanāṃ kṣāmāṃ yavasam icchatīm",
  "GP10bhp_01u:1451": "BhP_01.17.004/1 papraccha ratham ārūḍhaḥ kārtasvaraparicchadam",
  "GP10bhp_01u:1452": "BhP_01.17.004/3 meghagambhīrayā vācā samāropitakārmukaḥ",
  "GP10bhp_01u:1453": "BhP_01.17.005/1 kastvaṃ maccharaṇe loke balāddhaṃsyabalān balī",
  "GP10bhp_01u:1454": "BhP_01.17.005/3 naradevo 'si veṣeṇa naṭavat karmaṇādvijaḥ",
  "GP10bhp_01u:1455": "BhP_01.17.006/1 yastvaṃ kṛṣṇe gate dūraṃ sahagāṇḍīvadhanvanā",
  "GP10bhp_01u:1456": "BhP_01.17.006/3 śocyo 'syaśocyān rahasi praharan vadham arhasi",
  "GP10bhp_01u:1457": "BhP_01.17.007/1 tvaṃ vā mṛṇāladhavalaḥ pādairnyūnaḥ padā caran",
  "GP10bhp_01u:1458": "BhP_01.17.007/3 vṛṣarūpeṇa kiṃ kaściddevo naḥ parikhedayan",
  "GP10bhp_01u:1459": "BhP_01.17.008/1 na jātu kauravendrāṇāṃ dordaṇḍaparirambhite",
  "GP10bhp_01u:1460": "BhP_01.17.008/3 bhūtale 'nupatantyasmin vinā te prāṇināṃ śucaḥ",
  "GP10bhp_01u:1461": "BhP_01.17.009/1 mā saurabheyātra śuco vyetu te vṛṣalādbhayam",
  "GP10bhp_01u:1462": "BhP_01.17.009/3 mā rodīramba bhadraṃ te khalānāṃ mayi śāstari",
  "GP10bhp_01u:1463": "BhP_01.17.010/1 yasya rāṣṭre prajāḥ sarvāstrasyante sādhvyasādhubhiḥ",
  "GP10bhp_01u:1464": "BhP_01.17.010/3 tasya mattasya naśyanti kīrtirāyurbhago gatiḥ",
  "GP10bhp_01u:1465": "BhP_01.17.011/1 eṣa rājñāṃ paro dharmo hyārtānām ārtinigrahaḥ",
  "GP10bhp_01u:1466": "BhP_01.17.011/3 ata enaṃ vadhiṣyāmi bhūtadruham asattamam",
  "GP10bhp_01u:1467": "BhP_01.17.012/1 ko 'vṛścat tava pādāṃstrīn saurabheya catuṣpada",
  "GP10bhp_01u:1468": "BhP_01.17.012/3 mā bhūvaṃstvādṛśā rāṣṭre rājñāṃ kṛṣṇānuvartinām",
  "GP10bhp_01u:1469": "BhP_01.17.013/1 ākhyāhi vṛṣa bhadraṃ vaḥ sādhūnām akṛtāgasām",
  "GP10bhp_01u:1470": "BhP_01.17.013/3 ātmavairūpyakartāraṃ pārthānāṃ kīrtidūṣaṇam",
  "GP10bhp_01u:1471": "BhP_01.17.014/1 jane 'nāgasyaghaṃ yuñjan sarvato 'sya ca madbhayam",
  "GP10bhp_01u:1472": "BhP_01.17.014/3 sādhūnāṃ bhadram eva syādasādhudamane kṛte",
  "GP10bhp_01u:1473": "BhP_01.17.015/1 anāgaḥsviha bhūteṣu ya āgaskṛn niraṅkuśaḥ",
  "GP10bhp_01u:1474": "BhP_01.17.015/3 āhartāsmi bhujaṃ sākṣādamartyasyāpi sāṅgadam",
  "GP10bhp_01u:1475": "BhP_01.17.016/1 rājño hi paramo dharmaḥ svadharmasthānupālanam",
  "GP10bhp_01u:1476": "BhP_01.17.016/3 śāsato 'nyān yathāśāstram anāpadyutpathān iha",
  "GP10bhp_01u:1477": "BhP_01.17.017/0 dharma uvāca",
  "GP10bhp_01u:1478": "BhP_01.17.017/1 etadvaḥ pāṇḍaveyānāṃ yuktam ārtābhayaṃ vacaḥ",
  "GP10bhp_01u:1479": "BhP_01.17.017/3 yeṣāṃ guṇagaṇaiḥ kṛṣṇo dautyādau bhagavān kṛtaḥ",
  "GP10bhp_01u:1480": "BhP_01.17.018/1 na vayaṃ kleśabījāni yataḥ syuḥ puruṣarṣabha",
  "GP10bhp_01u:1481": "BhP_01.17.018/3 puruṣaṃ taṃ vijānīmo vākyabhedavimohitāḥ",
  "GP10bhp_01u:1482": "BhP_01.17.019/1 kecidvikalpavasanā āhurātmānam ātmanaḥ",
  "GP10bhp_01u:1483": "BhP_01.17.019/3 daivam anye 'pare karma svabhāvam apare prabhum",
  "GP10bhp_01u:1484": "BhP_01.17.020/1 apratarkyādanirdeśyāditi keṣvapi niścayaḥ",
  "GP10bhp_01u:1485": "BhP_01.17.020/3 atrānurūpaṃ rājarṣe vimṛśa svamanīṣayā",
  "GP10bhp_01u:1486": "BhP_01.17.021/0 sūta uvāca",
  "GP10bhp_01u:1487": "BhP_01.17.021/1 evaṃ dharme pravadati sa samrāḍdvijasattamāḥ",
  "GP10bhp_01u:1488": "BhP_01.17.021/3 samāhitena manasā vikhedaḥ paryacaṣṭa tam",
  "GP10bhp_01u:1489": "BhP_01.17.022/0 rājovāca",
  "GP10bhp_01u:1490": "BhP_01.17.022/1 dharmaṃ bravīṣi dharmajña dharmo 'si vṛṣarūpadhṛk",
  "GP10bhp_01u:1491": "BhP_01.17.022/3 yadadharmakṛtaḥ sthānaṃ sūcakasyāpi tadbhavet",
  "GP10bhp_01u:1492": "BhP_01.17.023/1 athavā devamāyāyā nūnaṃ gatiragocarā",
  "GP10bhp_01u:1493": "BhP_01.17.023/3 cetaso vacasaścāpi bhūtānām iti niścayaḥ",
  "GP10bhp_01u:1494": "BhP_01.17.024/1 tapaḥ śaucaṃ dayā satyam iti pādāḥ kṛte kṛtāḥ",
  "GP10bhp_01u:1495": "BhP_01.17.024/3 adharmāṃśaistrayo bhagnāḥ smayasaṅgamadaistava",
  "GP10bhp_01u:1496": "BhP_01.17.025/1 idānīṃ dharma pādaste satyaṃ nirvartayedyataḥ",
  "GP10bhp_01u:1497": "BhP_01.17.025/3 taṃ jighṛkṣatyadharmo 'yam anṛtenaidhitaḥ kaliḥ",
  "GP10bhp_01u:1498": "BhP_01.17.026/1 iyaṃ ca bhūmirbhagavatā nyāsitorubharā satī",
  "GP10bhp_01u:1499": "BhP_01.17.026/3 śrīmadbhistatpadanyāsaiḥ sarvataḥ kṛtakautukā",
  "GP10bhp_01u:1500": "BhP_01.17.027/1 śocatyaśrukalā sādhvī durbhagevojjhitā satī",
  "GP10bhp_01u:1501": "BhP_01.17.027/3 abrahmaṇyā nṛpavyājāḥ śūdrā bhokṣyanti mām iti",
  "GP10bhp_01u:1502": "BhP_01.17.028/1 iti dharmaṃ mahīṃ caiva sāntvayitvā mahārathaḥ",
  "GP10bhp_01u:1503": "BhP_01.17.028/3 niśātam ādade khaḍgaṃ kalaye 'dharmahetave",
  "GP10bhp_01u:1504": "BhP_01.17.029/1 taṃ jighāṃsum abhipretya vihāya nṛpalāñchanam",
  "GP10bhp_01u:1505": "BhP_01.17.029/3 tatpādamūlaṃ śirasā samagādbhayavihvalaḥ",
  "GP10bhp_01u:1506": "BhP_01.17.030/1 patitaṃ pādayorvīraḥ kṛpayā dīnavatsalaḥ",
  "GP10bhp_01u:1507": "BhP_01.17.030/3 śaraṇyo nāvadhīc chlokya āha cedaṃ hasann iva",
  "GP10bhp_01u:1508": "BhP_01.17.031/0 rājovāca",
  "GP10bhp_01u:1509": "BhP_01.17.031/1 na te guḍākeśayaśodharāṇāṃ baddhāñjalervai bhayam asti kiñcit",
  "GP10bhp_01u:1510": "BhP_01.17.031/3 na vartitavyaṃ bhavatā kathañcana kṣetre madīye tvam adharmabandhuḥ",
  "GP10bhp_01u:1511": "BhP_01.17.032/1 tvāṃ vartamānaṃ naradevadeheṣvanupravṛtto 'yam adharmapūgaḥ",
  "GP10bhp_01u:1512": "BhP_01.17.032/3 lobho 'nṛtaṃ cauryam anāryam aṃho jyeṣṭhā ca māyā kalahaśca dambhaḥ",
  "GP10bhp_01u:1513": "BhP_01.17.033/1 na vartitavyaṃ tadadharmabandho dharmeṇa satyena ca vartitavye",
  "GP10bhp_01u:1514": "BhP_01.17.033/3 brahmāvarte yatra yajanti yajñairyajñeśvaraṃ yajñavitānavijñāḥ",
  "GP10bhp_01u:1515": "BhP_01.17.034/1 yasmin harirbhagavān ijyamāna ijyātmamūrtiryajatāṃ śaṃ tanoti",
  "GP10bhp_01u:1516": "BhP_01.17.034/3 kāmān amoghān sthirajaṅgamānām antarbahirvāyurivaiṣa ātmā",
  "GP10bhp_01u:1517": "BhP_01.17.035/0 sūta uvāca",
  "GP10bhp_01u:1518": "BhP_01.17.035/1 parīkṣitaivam ādiṣṭaḥ sa kalirjātavepathuḥ",
  "GP10bhp_01u:1519": "BhP_01.17.035/3 tam udyatāsim āhedaṃ daṇḍapāṇim ivodyatam",
  "GP10bhp_01u:1520": "BhP_01.17.036/0 kaliruvāca",
  "GP10bhp_01u:1521": "BhP_01.17.036/1 yatra kva vātha vatsyāmi sārvabhauma tavājñayā",
  "GP10bhp_01u:1522": "BhP_01.17.036/3 lakṣaye tatra tatrāpi tvām ātteṣuśarāsanam",
  "GP10bhp_01u:1523": "BhP_01.17.037/1 tan me dharmabhṛtāṃ śreṣṭha sthānaṃ nirdeṣṭum arhasi",
  "GP10bhp_01u:1524": "BhP_01.17.037/3 yatraiva niyato vatsya ātiṣṭhaṃste 'nuśāsanam",
  "GP10bhp_01u:1525": "BhP_01.17.038/0 sūta uvāca",
  "GP10bhp_01u:1526": "BhP_01.17.038/1 abhyarthitastadā tasmai sthānāni kalaye dadau",
  "GP10bhp_01u:1527": "BhP_01.17.038/3 dyūtaṃ pānaṃ striyaḥ sūnā yatrādharmaścaturvidhaḥ",
  "GP10bhp_01u:1528": "BhP_01.17.039/1 punaśca yācamānāya jātarūpam adāt prabhuḥ",
  "GP10bhp_01u:1529": "BhP_01.17.039/3 tato 'nṛtaṃ madaṃ kāmaṃ rajo vairaṃ ca pañcamam",
  "GP10bhp_01u:1530": "BhP_01.17.040/1 amūni pañca sthānāni hyadharmaprabhavaḥ kaliḥ",
  "GP10bhp_01u:1531": "BhP_01.17.040/3 auttareyeṇa dattāni nyavasat tannideśakṛt",
  "GP10bhp_01u:1532": "BhP_01.17.041/1 athaitāni na seveta bubhūṣuḥ puruṣaḥ kvacit",
  "GP10bhp_01u:1533": "BhP_01.17.041/3 viśeṣato dharmaśīlo rājā lokapatirguruḥ",
  "GP10bhp_01u:1534": "BhP_01.17.042/1 vṛṣasya naṣṭāṃstrīn pādān tapaḥ śaucaṃ dayām iti",
  "GP10bhp_01u:1535": "BhP_01.17.042/3 pratisandadha āśvāsya mahīṃ ca samavardhayat",
  "GP10bhp_01u:1536": "BhP_01.17.043/1 sa eṣa etarhyadhyāsta āsanaṃ pārthivocitam",
  "GP10bhp_01u:1537": "BhP_01.17.043/3 pitāmahenopanyastaṃ rājñāraṇyaṃ vivikṣatā",
  "GP10bhp_01u:1538": "BhP_01.17.044/1 āste 'dhunā sa rājarṣiḥ kauravendraśriyollasan",
  "GP10bhp_01u:1539": "BhP_01.17.044/3 gajāhvaye mahābhāgaścakravartī bṛhacchravāḥ",
  "GP10bhp_01u:1540": "BhP_01.17.045/1 itthambhūtānubhāvo 'yam abhimanyusuto nṛpaḥ",
  "GP10bhp_01u:1541": "BhP_01.17.045/3 yasya pālayataḥ kṣauṇīṃ yūyaṃ satrāya dīkṣitāḥ",
  "GP10bhp_01u:1542": "BhP_01.18.001/0 sūta uvāca",
  "GP10bhp_01u:1543": "BhP_01.18.001/1 yo vai drauṇyastravipluṣṭo na māturudare mṛtaḥ",
  "GP10bhp_01u:1544": "BhP_01.18.001/3 anugrahādbhagavataḥ kṛṣṇasyādbhutakarmaṇaḥ",
  "GP10bhp_01u:1545": "BhP_01.18.002/1 brahmakopotthitādyastu takṣakāt prāṇaviplavāt",
  "GP10bhp_01u:1546": "BhP_01.18.002/3 na sammumohorubhayādbhagavatyarpitāśayaḥ",
  "GP10bhp_01u:1547": "BhP_01.18.003/1 utsṛjya sarvataḥ saṅgaṃ vijñātājitasaṃsthitiḥ",
  "GP10bhp_01u:1548": "BhP_01.18.003/3 vaiyāsakerjahau śiṣyo gaṅgāyāṃ svaṃ kalevaram",
  "GP10bhp_01u:1549": "BhP_01.18.004/1 nottamaślokavārtānāṃ juṣatāṃ tatkathāmṛtam",
  "GP10bhp_01u:1550": "BhP_01.18.004/3 syāt sambhramo 'ntakāle 'pi smaratāṃ tatpadāmbujam",
  "GP10bhp_01u:1551": "BhP_01.18.005/1 tāvat kalirna prabhavet praviṣṭo 'pīha sarvataḥ",
  "GP10bhp_01u:1552": "BhP_01.18.005/3 yāvadīśo mahān urvyām ābhimanyava ekarāṭ",
  "GP10bhp_01u:1553": "BhP_01.18.006/1 yasminn ahani yarhyeva bhagavān utsasarja gām",
  "GP10bhp_01u:1554": "BhP_01.18.006/3 tadaivehānuvṛtto 'sāvadharmaprabhavaḥ kaliḥ",
  "GP10bhp_01u:1555": "BhP_01.18.007/1 nānudveṣṭi kaliṃ samrāṭ sāraṅga iva sārabhuk",
  "GP10bhp_01u:1556": "BhP_01.18.007/3 kuśalānyāśu siddhyanti netarāṇi kṛtāni yat",
  "GP10bhp_01u:1557": "BhP_01.18.008/1 kiṃ nu bāleṣu śūreṇa kalinā dhīrabhīruṇā",
  "GP10bhp_01u:1558": "BhP_01.18.008/3 apramattaḥ pramatteṣu yo vṛko nṛṣu vartate",
  "GP10bhp_01u:1559": "BhP_01.18.009/1 upavarṇitam etadvaḥ puṇyaṃ pārīkṣitaṃ mayā",
  "GP10bhp_01u:1560": "BhP_01.18.009/3 vāsudevakathopetam ākhyānaṃ yadapṛcchata",
  "GP10bhp_01u:1561": "BhP_01.18.010/1 yā yāḥ kathā bhagavataḥ kathanīyorukarmaṇaḥ",
  "GP10bhp_01u:1562": "BhP_01.18.010/3 guṇakarmāśrayāḥ pumbhiḥ saṃsevyāstā bubhūṣubhiḥ",
  "GP10bhp_01u:1563": "BhP_01.18.011/0 ṛṣaya ūcuḥ",
  "GP10bhp_01u:1564": "BhP_01.18.011/1 sūta jīva samāḥ saumya śāśvatīrviśadaṃ yaśaḥ",
  "GP10bhp_01u:1565": "BhP_01.18.011/3 yastvaṃ śaṃsasi kṛṣṇasya martyānām amṛtaṃ hi naḥ",
  "GP10bhp_01u:1566": "BhP_01.18.012/1 karmaṇyasminn anāśvāse dhūmadhūmrātmanāṃ bhavān",
  "GP10bhp_01u:1567": "BhP_01.18.012/3 āpāyayati govinda pādapadmāsavaṃ madhu",
  "GP10bhp_01u:1568": "BhP_01.18.013/1 tulayāma lavenāpi na svargaṃ nāpunarbhavam",
  "GP10bhp_01u:1569": "BhP_01.18.013/3 bhagavatsaṅgisaṅgasya martyānāṃ kim utāśiṣaḥ",
  "GP10bhp_01u:1570": "BhP_01.18.014/1 ko nāma tṛpyedrasavit kathāyāṃ mahattamaikāntaparāyaṇasya",
  "GP10bhp_01u:1571": "BhP_01.18.014/3 nāntaṃ guṇānām aguṇasya jagmur yogeśvarā ye bhavapādmamukhyāḥ",
  "GP10bhp_01u:1572": "BhP_01.18.015/1 tan no bhavān vai bhagavatpradhāno mahattamaikāntaparāyaṇasya",
  "GP10bhp_01u:1573": "BhP_01.18.015/3 harerudāraṃ caritaṃ viśuddhaṃ śuśrūṣatāṃ no vitanotu vidvan",
  "GP10bhp_01u:1574": "BhP_01.18.016/1 sa vai mahābhāgavataḥ parīkṣid yenāpavargākhyam adabhrabuddhiḥ",
  "GP10bhp_01u:1575": "BhP_01.18.016/3 jñānena vaiyāsakiśabditena bheje khagendradhvajapādamūlam",
  "GP10bhp_01u:1576": "BhP_01.18.017/1 tan naḥ paraṃ puṇyam asaṃvṛtārtham ākhyānam atyadbhutayoganiṣṭham",
  "GP10bhp_01u:1577": "BhP_01.18.017/3 ākhyāhyanantācaritopapannaṃ pārīkṣitaṃ bhāgavatābhirāmam",
  "GP10bhp_01u:1578": "BhP_01.18.018/0 sūta uvāca",
  "GP10bhp_01u:1579": "BhP_01.18.018/1 aho vayaṃ janmabhṛto 'dya hāsma vṛddhānuvṛttyāpi vilomajātāḥ",
  "GP10bhp_01u:1580": "BhP_01.18.018/3 dauṣkulyam ādhiṃ vidhunoti śīghraṃ mahattamānām abhidhānayogaḥ",
  "GP10bhp_01u:1581": "BhP_01.18.019/1 kutaḥ punargṛṇato nāma tasya mahattamaikāntaparāyaṇasya",
  "GP10bhp_01u:1582": "BhP_01.18.019/3 yo 'nantaśaktirbhagavān ananto mahadguṇatvādyam anantam āhuḥ",
  "GP10bhp_01u:1583": "BhP_01.18.020/1 etāvatālaṃ nanu sūcitena guṇairasāmyānatiśāyanasya",
  "GP10bhp_01u:1584": "BhP_01.18.020/3 hitvetarān prārthayato vibhūtir yasyāṅghrireṇuṃ juṣate 'nabhīpsoḥ",
  "GP10bhp_01u:1585": "BhP_01.18.021/1 athāpi yatpādanakhāvasṛṣṭaṃ jagadviriñcopahṛtārhaṇāmbhaḥ",
  "GP10bhp_01u:1586": "BhP_01.18.021/3 seśaṃ punātyanyatamo mukundāt ko nāma loke bhagavatpadārthaḥ",
  "GP10bhp_01u:1587": "BhP_01.18.022/1 yatrānuraktāḥ sahasaiva dhīrā vyapohya dehādiṣu saṅgam ūḍham",
  "GP10bhp_01u:1588": "BhP_01.18.022/3 vrajanti tat pāramahaṃsyam antyaṃ yasminn ahiṃsopaśamaḥ svadharmaḥ",
  "GP10bhp_01u:1589": "BhP_01.18.023/1 ahaṃ hi pṛṣṭo 'ryamaṇo bhavadbhir ācakṣa ātmāvagamo 'tra yāvān",
  "GP10bhp_01u:1590": "BhP_01.18.023/3 nabhaḥ patantyātmasamaṃ patattriṇas tathā samaṃ viṣṇugatiṃ vipaścitaḥ",
  "GP10bhp_01u:1591": "BhP_01.18.024/1 ekadā dhanurudyamya vicaran mṛgayāṃ vane",
  "GP10bhp_01u:1592": "BhP_01.18.024/3 mṛgān anugataḥ śrāntaḥ kṣudhitastṛṣito bhṛśam",
  "GP10bhp_01u:1593": "BhP_01.18.025/1 jalāśayam acakṣāṇaḥ praviveśa tam āśramam",
  "GP10bhp_01u:1594": "BhP_01.18.025/3 dadarśa munim āsīnaṃ śāntaṃ mīlitalocanam",
  "GP10bhp_01u:1595": "BhP_01.18.026/1 pratiruddhendriyaprāṇa manobuddhim upāratam",
  "GP10bhp_01u:1596": "BhP_01.18.026/3 sthānatrayāt paraṃ prāptaṃ brahmabhūtam avikriyam",
  "GP10bhp_01u:1597": "BhP_01.18.027/1 viprakīrṇajaṭācchannaṃ rauraveṇājinena ca",
  "GP10bhp_01u:1598": "BhP_01.18.027/3 viśuṣyattālurudakaṃ tathābhūtam ayācata",
  "GP10bhp_01u:1599": "BhP_01.18.028/1 alabdhatṛṇabhūmyādirasamprāptārghyasūnṛtaḥ",
  "GP10bhp_01u:1600": "BhP_01.18.028/3 avajñātam ivātmānaṃ manyamānaścukopa ha",
  "GP10bhp_01u:1601": "BhP_01.18.029/1 abhūtapūrvaḥ sahasā kṣuttṛḍbhyām arditātmanaḥ",
  "GP10bhp_01u:1602": "BhP_01.18.029/3 brāhmaṇaṃ pratyabhūdbrahman matsaro manyureva ca",
  "GP10bhp_01u:1603": "BhP_01.18.030/1 sa tu brahmaṛṣeraṃse gatāsum uragaṃ ruṣā",
  "GP10bhp_01u:1604": "BhP_01.18.030/3 vinirgacchan dhanuṣkoṭyā nidhāya puram āgataḥ",
  "GP10bhp_01u:1605": "BhP_01.18.031/1 eṣa kiṃ nibhṛtāśeṣa karaṇo mīlitekṣaṇaḥ",
  "GP10bhp_01u:1606": "BhP_01.18.031/3 mṛṣāsamādhirāhosvit kiṃ nu syāt kṣatrabandhubhiḥ",
  "GP10bhp_01u:1607": "BhP_01.18.032/1 tasya putro 'titejasvī viharan bālako 'rbhakaiḥ",
  "GP10bhp_01u:1608": "BhP_01.18.032/3 rājñāghaṃ prāpitaṃ tātaṃ śrutvā tatredam abravīt",
  "GP10bhp_01u:1609": "BhP_01.18.033/1 aho adharmaḥ pālānāṃ pīvnāṃ balibhujām iva",
  "GP10bhp_01u:1610": "BhP_01.18.033/3 svāminyaghaṃ yaddāsānāṃ dvārapānāṃ śunām iva",
  "GP10bhp_01u:1611": "BhP_01.18.034/1 brāhmaṇaiḥ kṣatrabandhurhi gṛhapālo nirūpitaḥ",
  "GP10bhp_01u:1612": "BhP_01.18.034/3 sa kathaṃ tadgṛhe dvāḥsthaḥ sabhāṇḍaṃ bhoktum arhati",
  "GP10bhp_01u:1613": "BhP_01.18.035/1 kṛṣṇe gate bhagavati śāstaryutpathagāminām",
  "GP10bhp_01u:1614": "BhP_01.18.035/3 tadbhinnasetūn adyāhaṃ śāsmi paśyata me balam",
  "GP10bhp_01u:1615": "BhP_01.18.036/1 ityuktvā roṣatāmrākṣo vayasyān ṛṣibālakaḥ",
  "GP10bhp_01u:1616": "BhP_01.18.036/3 kauśikyāpa upaspṛśya vāgvajraṃ visasarja ha",
  "GP10bhp_01u:1617": "BhP_01.18.037/1 iti laṅghitamaryādaṃ takṣakaḥ saptame 'hani",
  "GP10bhp_01u:1618": "BhP_01.18.037/3 daṅkṣyati sma kulāṅgāraṃ codito me tatadruham",
  "GP10bhp_01u:1619": "BhP_01.18.038/1 tato 'bhyetyāśramaṃ bālo gale sarpakalevaram",
  "GP10bhp_01u:1620": "BhP_01.18.038/3 pitaraṃ vīkṣya duḥkhārto muktakaṇṭho ruroda ha",
  "GP10bhp_01u:1621": "BhP_01.18.039/1 sa vā āṅgiraso brahman śrutvā sutavilāpanam",
  "GP10bhp_01u:1622": "BhP_01.18.039/3 unmīlya śanakairnetre dṛṣṭvā cāṃse mṛtoragam",
  "GP10bhp_01u:1623": "BhP_01.18.040/1 visṛjya taṃ ca papraccha vatsa kasmāddhi rodiṣi",
  "GP10bhp_01u:1624": "BhP_01.18.040/3 kena vā te 'pakṛtam ityuktaḥ sa nyavedayat",
  "GP10bhp_01u:1625": "BhP_01.18.041/1 niśamya śaptam atadarhaṃ narendraṃ sa brāhmaṇo nātmajam abhyanandat",
  "GP10bhp_01u:1626": "BhP_01.18.041/3 aho batāṃho mahadadya te kṛtam alpīyasi droha ururdamo dhṛtaḥ",
  "GP10bhp_01u:1627": "BhP_01.18.042/1 na vai nṛbhirnaradevaṃ parākhyaṃ sammātum arhasyavipakvabuddhe",
  "GP10bhp_01u:1628": "BhP_01.18.042/3 yattejasā durviṣaheṇa guptā vindanti bhadrāṇyakutobhayāḥ prajāḥ",
  "GP10bhp_01u:1629": "BhP_01.18.043/1 alakṣyamāṇe naradevanāmni rathāṅgapāṇāvayam aṅga lokaḥ",
  "GP10bhp_01u:1630": "BhP_01.18.043/3 tadā hi caurapracuro vinaṅkṣyatyarakṣyamāṇo 'vivarūthavat kṣaṇāt",
  "GP10bhp_01u:1631": "BhP_01.18.044/1 tadadya naḥ pāpam upaityananvayaṃ yan naṣṭanāthasya vasorvilumpakāt",
  "GP10bhp_01u:1632": "BhP_01.18.044/3 parasparaṃ ghnanti śapanti vṛñjate paśūn striyo 'rthān purudasyavo janāḥ",
  "GP10bhp_01u:1633": "BhP_01.18.045/1 tadāryadharmaḥ pravilīyate nṛṇāṃ varṇāśramācārayutastrayīmayaḥ",
  "GP10bhp_01u:1634": "BhP_01.18.045/3 tato 'rthakāmābhiniveśitātmanāṃ śunāṃ kapīnām iva varṇasaṅkaraḥ",
  "GP10bhp_01u:1635": "BhP_01.18.046/1 dharmapālo narapatiḥ sa tu samrāḍbṛhacchravāḥ",
  "GP10bhp_01u:1636": "BhP_01.18.046/3 sākṣān mahābhāgavato rājarṣirhayamedhayāṭ",
  "GP10bhp_01u:1637": "BhP_01.18.046/5 kṣuttṛṭśramayuto dīno naivāsmac chāpam arhati",
  "GP10bhp_01u:1638": "BhP_01.18.047/1 apāpeṣu svabhṛtyeṣu bālenāpakvabuddhinā",
  "GP10bhp_01u:1639": "BhP_01.18.047/3 pāpaṃ kṛtaṃ tadbhagavān sarvātmā kṣantum arhati",
  "GP10bhp_01u:1640": "BhP_01.18.048/1 tiraskṛtā vipralabdhāḥ śaptāḥ kṣiptā hatā api",
  "GP10bhp_01u:1641": "BhP_01.18.048/3 nāsya tat pratikurvanti tadbhaktāḥ prabhavo 'pi hi",
  "GP10bhp_01u:1642": "BhP_01.18.049/1 iti putrakṛtāghena so 'nutapto mahāmuniḥ",
  "GP10bhp_01u:1643": "BhP_01.18.049/3 svayaṃ viprakṛto rājñā naivāghaṃ tadacintayat",
  "GP10bhp_01u:1644": "BhP_01.18.050/1 prāyaśaḥ sādhavo loke parairdvandveṣu yojitāḥ",
  "GP10bhp_01u:1645": "BhP_01.18.050/3 na vyathanti na hṛṣyanti yata ātmāguṇāśrayaḥ",
  "GP10bhp_01u:1646": "BhP_01.19.001/0 sūta uvāca",
  "GP10bhp_01u:1647": "BhP_01.19.001/1 mahīpatistvatha tatkarma garhyaṃ vicintayann ātmakṛtaṃ sudurmanāḥ",
  "GP10bhp_01u:1648": "BhP_01.19.001/3 aho mayā nīcam anāryavat kṛtaṃ nirāgasi brahmaṇi gūḍhatejasi",
  "GP10bhp_01u:1649": "BhP_01.19.002/1 dhruvaṃ tato me kṛtadevahelanād duratyayaṃ vyasanaṃ nātidīrghāt",
  "GP10bhp_01u:1650": "BhP_01.19.002/3 tadastu kāmaṃ hyaghaniṣkṛtāya me yathā na kuryāṃ punarevam addhā",
  "GP10bhp_01u:1651": "BhP_01.19.003/1 adyaiva rājyaṃ balam ṛddhakośaṃ prakopitabrahmakulānalo me",
  "GP10bhp_01u:1652": "BhP_01.19.003/3 dahatvabhadrasya punarna me 'bhūt pāpīyasī dhīrdvijadevagobhyaḥ",
  "GP10bhp_01u:1653": "BhP_01.19.004/1 sa cintayann ittham athāśṛṇodyathā muneḥ sutokto nirṛtistakṣakākhyaḥ",
  "GP10bhp_01u:1654": "BhP_01.19.004/3 sa sādhu mene na cireṇa takṣakā nalaṃ prasaktasya viraktikāraṇam",
  "GP10bhp_01u:1655": "BhP_01.19.005/1 atho vihāyemam amuṃ ca lokaṃ vimarśitau heyatayā purastāt",
  "GP10bhp_01u:1656": "BhP_01.19.005/3 kṛṣṇāṅghrisevām adhimanyamāna upāviśat prāyam amartyanadyām",
  "GP10bhp_01u:1657": "BhP_01.19.006/1 yā vai lasacchrītulasīvimiśra kṛṣṇāṅghrireṇvabhyadhikāmbunetrī",
  "GP10bhp_01u:1658": "BhP_01.19.006/3 punāti lokān ubhayatra seśān kastāṃ na seveta mariṣyamāṇaḥ",
  "GP10bhp_01u:1659": "BhP_01.19.007/1 iti vyavacchidya sa pāṇḍaveyaḥ prāyopaveśaṃ prati viṣṇupadyām",
  "GP10bhp_01u:1660": "BhP_01.19.007/3 dadhau mukundāṅghrim ananyabhāvo munivrato muktasamastasaṅgaḥ",
  "GP10bhp_01u:1661": "BhP_01.19.008/1 tatropajagmurbhuvanaṃ punānā mahānubhāvā munayaḥ saśiṣyāḥ",
  "GP10bhp_01u:1662": "BhP_01.19.008/3 prāyeṇa tīrthābhigamāpadeśaiḥ svayaṃ hi tīrthāni punanti santaḥ",
  "GP10bhp_01u:1663": "BhP_01.19.009/1 atrirvasiṣṭhaścyavanaḥ śaradvān ariṣṭanemirbhṛguraṅgirāśca",
  "GP10bhp_01u:1664": "BhP_01.19.009/3 parāśaro gādhisuto 'tha rāma utathya indrapramadedhmavāhau",
  "GP10bhp_01u:1665": "BhP_01.19.010/1 medhātithirdevala ārṣṭiṣeṇo bhāradvājo gautamaḥ pippalādaḥ",
  "GP10bhp_01u:1666": "BhP_01.19.010/3 maitreya aurvaḥ kavaṣaḥ kumbhayonir dvaipāyano bhagavān nāradaśca",
  "GP10bhp_01u:1667": "BhP_01.19.011/1 anye ca devarṣibrahmarṣivaryā rājarṣivaryā aruṇādayaśca",
  "GP10bhp_01u:1668": "BhP_01.19.011/3 nānārṣeyapravarān sametān abhyarcya rājā śirasā vavande",
  "GP10bhp_01u:1669": "BhP_01.19.012/1 sukhopaviṣṭeṣvatha teṣu bhūyaḥ kṛtapraṇāmaḥ svacikīrṣitaṃ yat",
  "GP10bhp_01u:1670": "BhP_01.19.012/3 vijñāpayām āsa viviktacetā upasthito 'gre 'bhigṛhītapāṇiḥ",
  "GP10bhp_01u:1671": "BhP_01.19.013/0 rājovāca",
  "GP10bhp_01u:1672": "BhP_01.19.013/1 aho vayaṃ dhanyatamā nṛpāṇāṃ mahattamānugrahaṇīyaśīlāḥ",
  "GP10bhp_01u:1673": "BhP_01.19.013/3 rājñāṃ kulaṃ brāhmaṇapādaśaucād dūrādvisṛṣṭaṃ bata garhyakarma",
  "GP10bhp_01u:1674": "BhP_01.19.014/1 tasyaiva me 'ghasya parāvareśo vyāsaktacittasya gṛheṣvabhīkṣṇam",
  "GP10bhp_01u:1675": "BhP_01.19.014/3 nirvedamūlo dvijaśāparūpo yatra prasakto bhayam āśu dhatte",
  "GP10bhp_01u:1676": "BhP_01.19.015/1 taṃ mopayātaṃ pratiyantu viprā gaṅgā ca devī dhṛtacittam īśe",
  "GP10bhp_01u:1677": "BhP_01.19.015/3 dvijopasṛṣṭaḥ kuhakastakṣako vā daśatvalaṃ gāyata viṣṇugāthāḥ",
  "GP10bhp_01u:1678": "BhP_01.19.016/1 punaśca bhūyādbhagavatyanante ratiḥ prasaṅgaśca tadāśrayeṣu",
  "GP10bhp_01u:1679": "BhP_01.19.016/3 mahatsu yāṃ yām upayāmi sṛṣṭiṃ maitryastu sarvatra namo dvijebhyaḥ",
  "GP10bhp_01u:1680": "BhP_01.19.017/1 iti sma rājādhyavasāyayuktaḥ prācīnamūleṣu kuśeṣu dhīraḥ",
  "GP10bhp_01u:1681": "BhP_01.19.017/3 udaṅmukho dakṣiṇakūla āste samudrapatnyāḥ svasutanyastabhāraḥ",
  "GP10bhp_01u:1682": "BhP_01.19.018/1 evaṃ ca tasmin naradevadeve prāyopaviṣṭe divi devasaṅghāḥ",
  "GP10bhp_01u:1683": "BhP_01.19.018/3 praśasya bhūmau vyakiran prasūnair mudā muhurdundubhayaśca neduḥ",
  "GP10bhp_01u:1684": "BhP_01.19.019/1 maharṣayo vai samupāgatā ye praśasya sādhvityanumodamānāḥ",
  "GP10bhp_01u:1685": "BhP_01.19.019/3 ūcuḥ prajānugrahaśīlasārā yaduttamaślokaguṇābhirūpam",
  "GP10bhp_01u:1686": "BhP_01.19.020/1 na vā idaṃ rājarṣivarya citraṃ bhavatsu kṛṣṇaṃ samanuvrateṣu",
  "GP10bhp_01u:1687": "BhP_01.19.020/3 ye 'dhyāsanaṃ rājakirīṭajuṣṭaṃ sadyo jahurbhagavatpārśvakāmāḥ",
  "GP10bhp_01u:1688": "BhP_01.19.021/1 sarve vayaṃ tāvadihāsmahe 'tha kalevaraṃ yāvadasau vihāya",
  "GP10bhp_01u:1689": "BhP_01.19.021/3 lokaṃ paraṃ virajaskaṃ viśokaṃ yāsyatyayaṃ bhāgavatapradhānaḥ",
  "GP10bhp_01u:1690": "BhP_01.19.022/1 āśrutya tadṛṣigaṇavacaḥ parīkṣit samaṃ madhucyudguru cāvyalīkam",
  "GP10bhp_01u:1691": "BhP_01.19.022/3 ābhāṣatainān abhinandya yuktān śuśrūṣamāṇaścaritāni viṣṇoḥ",
  "GP10bhp_01u:1692": "BhP_01.19.023/1 samāgatāḥ sarvata eva sarve vedā yathā mūrtidharāstripṛṣṭhe",
  "GP10bhp_01u:1693": "BhP_01.19.023/3 nehātha nāmutra ca kaścanārtha ṛte parānugraham ātmaśīlam",
  "GP10bhp_01u:1694": "BhP_01.19.024/1 tataśca vaḥ pṛcchyam imaṃ vipṛcche viśrabhya viprā iti kṛtyatāyām",
  "GP10bhp_01u:1695": "BhP_01.19.024/3 sarvātmanā mriyamāṇaiśca kṛtyaṃ śuddhaṃ ca tatrāmṛśatābhiyuktāḥ",
  "GP10bhp_01u:1696": "BhP_01.19.025/1 tatrābhavadbhagavān vyāsaputro yadṛcchayā gām aṭamāno 'napekṣaḥ",
  "GP10bhp_01u:1697": "BhP_01.19.025/3 alakṣyaliṅgo nijalābhatuṣṭo vṛtaśca bālairavadhūtaveṣaḥ",
  "GP10bhp_01u:1698": "BhP_01.19.026/1 taṃ dvyaṣṭavarṣaṃ sukumārapāda karorubāhvaṃsakapolagātram",
  "GP10bhp_01u:1699": "BhP_01.19.026/3 cārvāyatākṣonnasatulyakarṇa subhrvānanaṃ kambusujātakaṇṭham",
  "GP10bhp_01u:1700": "BhP_01.19.027/1 nigūḍhajatruṃ pṛthutuṅgavakṣasam āvartanābhiṃ valivalgūdaraṃ ca",
  "GP10bhp_01u:1701": "BhP_01.19.027/3 digambaraṃ vaktravikīrṇakeśaṃ pralambabāhuṃ svamarottamābham",
  "GP10bhp_01u:1702": "BhP_01.19.028/1 śyāmaṃ sadāpīvyavayo'ṅgalakṣmyā strīṇāṃ manojñaṃ rucirasmitena",
  "GP10bhp_01u:1703": "BhP_01.19.028/3 pratyutthitāste munayaḥ svāsanebhyas tallakṣaṇajñā api gūḍhavarcasam",
  "GP10bhp_01u:1704": "BhP_01.19.029/1 sa viṣṇurāto 'tithaya āgatāya tasmai saparyāṃ śirasājahāra",
  "GP10bhp_01u:1705": "BhP_01.19.029/3 tato nivṛttā hyabudhāḥ striyo 'rbhakā mahāsane sopaviveśa pūjitaḥ",
  "GP10bhp_01u:1706": "BhP_01.19.030/1 sa saṃvṛtastatra mahān mahīyasāṃ brahmarṣirājarṣidevarṣisaṅghaiḥ",
  "GP10bhp_01u:1707": "BhP_01.19.030/3 vyarocatālaṃ bhagavān yathendur graharkṣatārānikaraiḥ parītaḥ",
  "GP10bhp_01u:1708": "BhP_01.19.031/1 praśāntam āsīnam akuṇṭhamedhasaṃ muniṃ nṛpo bhāgavato 'bhyupetya",
  "GP10bhp_01u:1709": "BhP_01.19.031/3 praṇamya mūrdhnāvahitaḥ kṛtāñjalir natvā girā sūnṛtayānvapṛcchat",
  "GP10bhp_01u:1710": "BhP_01.19.032/0 parīkṣiduvāca",
  "GP10bhp_01u:1711": "BhP_01.19.032/1 aho adya vayaṃ brahman satsevyāḥ kṣatrabandhavaḥ",
  "GP10bhp_01u:1712": "BhP_01.19.032/3 kṛpayātithirūpeṇa bhavadbhistīrthakāḥ kṛtāḥ",
  "GP10bhp_01u:1713": "BhP_01.19.033/1 yeṣāṃ saṃsmaraṇāt puṃsāṃ sadyaḥ śuddhyanti vai gṛhāḥ",
  "GP10bhp_01u:1714": "BhP_01.19.033/3 kiṃ punardarśanasparśa pādaśaucāsanādibhiḥ",
  "GP10bhp_01u:1715": "BhP_01.19.034/1 sānnidhyāt te mahāyogin pātakāni mahāntyapi",
  "GP10bhp_01u:1716": "BhP_01.19.034/3 sadyo naśyanti vai puṃsāṃ viṣṇoriva suretarāḥ",
  "GP10bhp_01u:1717": "BhP_01.19.035/1 api me bhagavān prītaḥ kṛṣṇaḥ pāṇḍusutapriyaḥ",
  "GP10bhp_01u:1718": "BhP_01.19.035/3 paitṛṣvaseyaprītyarthaṃ tadgotrasyāttabāndhavaḥ",
  "GP10bhp_01u:1719": "BhP_01.19.036/1 anyathā te 'vyaktagaterdarśanaṃ naḥ kathaṃ nṛṇām",
  "GP10bhp_01u:1720": "BhP_01.19.036/3 nitarāṃ mriyamāṇānāṃ saṃsiddhasya vanīyasaḥ",
  "GP10bhp_01u:1721": "BhP_01.19.037/1 ataḥ pṛcchāmi saṃsiddhiṃ yogināṃ paramaṃ gurum",
  "GP10bhp_01u:1722": "BhP_01.19.037/3 puruṣasyeha yat kāryaṃ mriyamāṇasya sarvathā",
  "GP10bhp_01u:1723": "BhP_01.19.038/1 yac chrotavyam atho japyaṃ yat kartavyaṃ nṛbhiḥ prabho",
  "GP10bhp_01u:1724": "BhP_01.19.038/3 smartavyaṃ bhajanīyaṃ vā brūhi yadvā viparyayam",
  "GP10bhp_01u:1725": "BhP_01.19.039/1 nūnaṃ bhagavato brahman gṛheṣu gṛhamedhinām",
  "GP10bhp_01u:1726": "BhP_01.19.039/3 na lakṣyate hyavasthānam api godohanaṃ kvacit",
  "GP10bhp_01u:1727": "BhP_01.19.040/0 sūta uvāca",
  "GP10bhp_01u:1728": "BhP_01.19.040/1 evam ābhāṣitaḥ pṛṣṭaḥ sa rājñā ślakṣṇayā girā",
  "GP10bhp_01u:1729": "BhP_01.19.040/3 pratyabhāṣata dharmajño bhagavān bādarāyaṇiḥ"
}