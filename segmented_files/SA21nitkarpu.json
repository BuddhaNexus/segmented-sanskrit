{
  "SA21nitkarpu:0": "[Nkpv_157]",
  "SA21nitkarpu:1": "nityakarmapūjāvidhiḥ",
  "SA21nitkarpu:2": "oṃ namaḥ śrīvajrasattvāya /",
  "SA21nitkarpu:3": "atha nityakarmapūjāvidhiḥ prārabhyate /",
  "SA21nitkarpu:4": "tatrādau oṃ hrīṃ svāhā 3 kāyaviśodhane svāhā /",
  "SA21nitkarpu:5": "iti mantreṇa tridhā ācamya pūjābhāṇḍasaṃkalpaṃ kuryāt /",
  "SA21nitkarpu:6": "tadyathā - oṃ adya śrīmacchrītyādinā saṃkalpoccāraṇānantaramidaṃ mantraṃ paṭhet /",
  "SA21nitkarpu:7": "oṃ namo bhagavate puṣpaketurājāya tathāgatāyārhate samyaksaṃbuddhāya /",
  "SA21nitkarpu:8": "tadyathā - oṃ puṣpe 2 mahāpuṣpe supuṣpe puṣpodbhave puṣpasaṃbhave puṣpāvakiraṇe svāhā /",
  "SA21nitkarpu:9": "idaṃ sapuṣpadhūpadīpa gandharasanaivedyādiyuktaṃ suvarṇapuṣpabhājanaṃ saṃkalpayāmyaham /",
  "SA21nitkarpu:10": "tato prāṇāyāmādi nyāsayogādi kṛtvā guruṃ ca namaskṛtya śaṅkhaṃ pūjayet //",
  "SA21nitkarpu:11": "oṃ gurubhyo namaḥ 3 samasta guru ājñā /",
  "SA21nitkarpu:12": "oṃ ā hūṃ vaṃ vajrodake hūṃ svāhā //",
  "SA21nitkarpu:13": "śirasi śaṅkhodakenābhiṣiñcet -",
  "SA21nitkarpu:14": "yathā hi jātamātreṇa snāpitāḥ sarvatathāgatāḥ /",
  "SA21nitkarpu:15": "tathāhaṃ snāpayiṣyāmi śuddhadivyena vāriṇā //",
  "SA21nitkarpu:16": "oṃ sarvatathāgatābhiṣekasamaśriye hūṃ /",
  "SA21nitkarpu:17": "punaḥ /",
  "SA21nitkarpu:18": "omhrī svāheti mantreṇācamya pūrvoktamantreṇa pūjābhāṇḍamadhiṣṭhāya puṣpaikaṃ trikāyādhiṣṭhānaṃ kṛtvā bhūmau nyaset /",
  "SA21nitkarpu:19": "oṃ āḥ huṃ 3 tiṣṭha vajrāsane huṃ /",
  "SA21nitkarpu:20": "pārśvābhyāṃ kṣipet dvau puṣpau /",
  "SA21nitkarpu:21": "oṃ sarvapāpānapanaya huṃ /",
  "SA21nitkarpu:22": "ekaṃ śirasi nyasedanena mantreṇa - oṃ maṇidhari vajriṇi mahāpratisare rakṣa 2 māṃ sarvasattvānāṃ ca huṃ 2 phaṭ svāhā /",
  "SA21nitkarpu:23": "maṇḍale tilakaṃ kṛtvātmānaṃ ca bhūṣayet /",
  "SA21nitkarpu:24": "oṃ vajratilakabhūṣaṇe svāhā /",
  "SA21nitkarpu:25": "sajalapuṣpākṣatavāsamaṇḍale pātayedanena mantreṇa,",
  "SA21nitkarpu:26": "oṃ vajrodake hūṃ /",
  "SA21nitkarpu:27": "oṃ vajragomaye huṃ /",
  "SA21nitkarpu:28": "oṃ vajrabhūmau surekhe sarvatathāgatādhiṣṭhānādhitiṣṭhantu svāhā /",
  "SA21nitkarpu:29": "etacca paṭhet /",
  "SA21nitkarpu:30": "dānaṃ gomayambunā ca sahitaṃ śīlaṃ ca sammārjanaṃ",
  "SA21nitkarpu:31": "kṣāntiṃ kṣudrapipīlikāpanayanaṃ vīryaṃ kriyāsthāpanam /",
  "SA21nitkarpu:32": "dhyānaṃ tatkṣaṇamekacittakaraṇaṃ prajñāsurekhojvalā",
  "SA21nitkarpu:33": "etāḥ pāramitā ṣaḍeva labhate kṛtvā munermaṇḍalam //",
  "SA21nitkarpu:34": "[Nkpv_158]",
  "SA21nitkarpu:35": "bhavati kanakavarṇaḥ sarvarogaurvimuktaḥ",
  "SA21nitkarpu:36": "suramanujaviśiṣṭaścandravaddīptakāntiḥ /",
  "SA21nitkarpu:37": "dhanakanakasamṛddhirjāyate rājavaṃśe",
  "SA21nitkarpu:38": "sugatavaragṛhe 'smin kāyakarmāṇi kṛtvā //",
  "SA21nitkarpu:39": "oṃ sule(re)khe sarvatathāgatādhiṣṭhānādhitiṣṭhantu svāhā /",
  "SA21nitkarpu:40": "puṣpaikaṃ hastasyopari nyasya nyubjahastaṃ kṛtvā maṇḍale kṣipet /",
  "SA21nitkarpu:41": "oṃ candrārkavimale svāhā /",
  "SA21nitkarpu:42": "maṇḍalaṃ pradakṣiṇīkṛtya puṣpaikaṃ balibhāṇḍe kṣipet /",
  "SA21nitkarpu:43": "oṃ vajrasattva sarvavighnānutsādaya huṃ /",
  "SA21nitkarpu:44": "pūrvādikrameṇa dviparivartanaṃ kṛtvā ekaviṃśatipuṣpapātanaṃ kuryāt maṇḍale /",
  "SA21nitkarpu:45": "oṃ haḥ mahāmadhye merave namaḥ /",
  "SA21nitkarpu:46": "oṃ hrīṃ madhye merave namaḥ /",
  "SA21nitkarpu:47": "oṃ sūṃ sūkṣmamadhye merave namaḥ /",
  "SA21nitkarpu:48": "iti madhye /",
  "SA21nitkarpu:49": "oṃ yaṃ pūrvavidehāya namaḥ /",
  "SA21nitkarpu:50": "pū /",
  "SA21nitkarpu:51": "oṃ raṃ jambūdvīpāya namaḥ /",
  "SA21nitkarpu:52": "da /",
  "SA21nitkarpu:53": "oṃ laṃ aparagodānīye namaḥ /",
  "SA21nitkarpu:54": "pa/",
  "SA21nitkarpu:55": "oṃ vaṃ uttarakurave namaḥ /",
  "SA21nitkarpu:56": "u /",
  "SA21nitkarpu:57": "oṃ yā upadvīpāya namaḥ /",
  "SA21nitkarpu:58": "a /",
  "SA21nitkarpu:59": "oṃ rā upadvīpāya namaḥ /",
  "SA21nitkarpu:60": "nai /",
  "SA21nitkarpu:61": "oṃ lā upadvīpāya namaḥ /",
  "SA21nitkarpu:62": "vā /",
  "SA21nitkarpu:63": "oṃ vā upadvīpāya namaḥ /",
  "SA21nitkarpu:64": "ī /",
  "SA21nitkarpu:65": "tathaiva /",
  "SA21nitkarpu:66": "īṃ yaḥ gajaratnāya namaḥ /",
  "SA21nitkarpu:67": "īṃ raḥ aśvaratnāya namaḥ /",
  "SA21nitkarpu:68": "oṃ laḥ puruṣaratnāya namaḥ /",
  "SA21nitkarpu:69": "oṃ vaḥ strīratnāya namaḥ /",
  "SA21nitkarpu:70": "oṃ yā khaḍgaratnāya namaḥ /",
  "SA21nitkarpu:71": "oṃ rā cakraratnāya namaḥ /",
  "SA21nitkarpu:72": "oṃ lā maṇiratnāya namaḥ /",
  "SA21nitkarpu:73": "oṃ vā sarvanidhānebhyo namaḥ /",
  "SA21nitkarpu:74": "ī /",
  "SA21nitkarpu:75": "oṃ caṃ candrāya namaḥ /",
  "SA21nitkarpu:76": "da/",
  "SA21nitkarpu:77": "oṃ sūṃ sūryāya namaḥ /",
  "SA21nitkarpu:78": "u /",
  "SA21nitkarpu:79": "oṃ āḥ huṃ śrīvajrasattvagurave namaḥ /",
  "SA21nitkarpu:80": "madhye /",
  "SA21nitkarpu:81": "pañcopacārapūjā /",
  "SA21nitkarpu:82": "oṃ vajragandhe svāhā /",
  "SA21nitkarpu:83": "gandhaḥ /",
  "SA21nitkarpu:84": "oṃ vajrapuṣpe svāhā /",
  "SA21nitkarpu:85": "puṣpaṃ /",
  "SA21nitkarpu:86": "oṃ vajradhūpe svāhā /",
  "SA21nitkarpu:87": "dhūpaṃ /",
  "SA21nitkarpu:88": "oṃ vajranaivedye svāhā /",
  "SA21nitkarpu:89": "naivedyaṃ /",
  "SA21nitkarpu:90": "oṃ vajradīpe svāhā /",
  "SA21nitkarpu:91": "dīpaṃ /",
  "SA21nitkarpu:92": "oṃ vajralājāya svāhā /",
  "SA21nitkarpu:93": "lājāṃ /",
  "SA21nitkarpu:94": "puṣpākṣatasahitajaladhārāṃ maṇḍale pātayet -",
  "SA21nitkarpu:95": "oṃ catūratnamayaṃ merumaṣṭadvīpopaśobhitam /",
  "SA21nitkarpu:96": "nānāratnasamākīrṇaṃ tadye 'nuttaradāyinaḥ //",
  "SA21nitkarpu:97": "gurubhyo buddhadharmebhyaḥ saṃghebhyaśca tathaiva ca /",
  "SA21nitkarpu:98": "niryātayāmi bhāvena sampūrṇaṃ ratnamaṇḍalam //",
  "SA21nitkarpu:99": "stutiḥ / oṃ āḥ huṃ (hūṃ)",
  "SA21nitkarpu:100": "śrīmadvajrasattvasaguruvaracaraṇakamalāya samyagjñānāvabhāsanakarāya namo 'haṃ namaste 'stu namo namaḥ bhaktyāhaṃ tvāṃ namasyāmi gurunātha prasīda me /",
  "SA21nitkarpu:101": "kṛtāñjalinā tiṣṭhet /",
  "SA21nitkarpu:102": "[Nkpv_159]",
  "SA21nitkarpu:103": "yasya prasādakiraṇaiḥ sphuritātmatattva",
  "SA21nitkarpu:104": "ratnaprabhāparikaraiḥ prahatāndhakārāḥ /",
  "SA21nitkarpu:105": "paśyantyanāviladṛśaiḥ savilāsamuccai",
  "SA21nitkarpu:106": "stasmai namaskṛtiriyaṃ gurubhāskarāya //",
  "SA21nitkarpu:107": "namo buddhāya guruve namo dharmāya tāyine /",
  "SA21nitkarpu:108": "namaḥ saṃghāya mahate tribhyo 'pi satataṃ namaḥ //",
  "SA21nitkarpu:109": "sarvabuddhaṃ namasyāmi dharmaṃ ca jinabhāṣitam /",
  "SA21nitkarpu:110": "saṃghaṃ ca śīlasampannaṃ ratnatraya namo 'stu te //",
  "SA21nitkarpu:111": "ratnatraye me śaraṇaṃ sarvaṃ pratideśayāmyaham /",
  "SA21nitkarpu:112": "anumode jagatpuṇyaiḥ buddhabodhau dadhe manaḥ //",
  "SA21nitkarpu:113": "ābodhau śaraṇaṃ yāmi buddhadharmagaṇottame /",
  "SA21nitkarpu:114": "bodhicittaṃ karomyeṣa svaparārthaprasiddhaye //",
  "SA21nitkarpu:115": "utpādayāmi varabodhicittaṃ nimantrayāmyahaṃ sarvasattvān /",
  "SA21nitkarpu:116": "iṣṭāṃ cariṣye varabodhicaryāṃ buddho bhaveyaṃ jagato hitāya //",
  "SA21nitkarpu:117": "deśanāṃ sarvapāpānāṃ puṇyānāṃ cānumodanām /",
  "SA21nitkarpu:118": "kṛtopavāsaṃ cariṣyāmi āryāṣṭāṅgamupoṣadham //",
  "SA21nitkarpu:119": "mayā bālena mūḍhena yatkiñcitpāpamāgatam /",
  "SA21nitkarpu:120": "prakṛtyāvadyasāvadyaprajñaptyāvadyameva ca //",
  "SA21nitkarpu:121": "tadatyayaṃ deśayāmyeṣa nāthānāmagrataḥ sthitaḥ /",
  "SA21nitkarpu:122": "kṛtāñjalirduḥkhabhītaḥ praṇipatya punaḥ punaḥ //",
  "SA21nitkarpu:123": "atyayamatyayaṃ tena pratigṛhṇantu nāyakāḥ /",
  "SA21nitkarpu:124": "na bhadrakamidaṃ cātha na kartavyaṃ punarmayā //",
  "SA21nitkarpu:125_0": "yathā te tathāgatā āryārhantaḥ samyaksaṃbuddhā buddhajñānena buddhacakṣuṣā jānanti",
  "SA21nitkarpu:125_1": "paśyanti yat kuśalamūlaṃ yajjātikaṃ yannikāyaṃ yādṛśaṃ yatsvabhāvaṃ yallakṣaṇaṃ [Nkpv_160]",
  "SA21nitkarpu:125_2": "yathādharmatayā saṃvidyate /",
  "SA21nitkarpu:126": "tatkuśalamūlaṃ nityamanuttarāyāṃ samyaksaṃbodhau pariṇāmitaṃ tathāhaṃ pariṇāmayāmi /",
  "SA21nitkarpu:127": "tathā mamānena samānakālaṃ lokasya duḥkhaṃ ca sukhodayaṃ ca /",
  "SA21nitkarpu:128": "hartuṃ ca kartuṃ ca sadāstu śaktistamaḥprakāśaṃ ca yathaiva bhānoḥ //",
  "SA21nitkarpu:129": "dṛṣṭaḥ śruto 'nusmṛtimāgato vā pṛthakkathāyogamupāgato vā /",
  "SA21nitkarpu:130": "sarvaprakāraṃ jagato hitāya kuryāmajastraṃ sukhasaṃhitāya // iti //",
  "SA21nitkarpu:131": "atrāvasare jāpayogaṃ kuryāt /",
  "SA21nitkarpu:132": "tadāvasāne 'mṛtakuṇḍalivalibhāṇḍe śaṅkhodakaculukaṃ dadyādanena oṃ hrīṃ ācamanaṃ [prokṣaṇaṃ] praticcha svāhā /",
  "SA21nitkarpu:133": "bhāvanā /",
  "SA21nitkarpu:134_0": "tato yaṅkāreṇa vāyumaṇḍalaṃ raṅkāreṇāgnimaṇḍalaṃ tadupari trimuṇḍakṛtacūḍikopari",
  "SA21nitkarpu:134_1": "sitapadmabhājanaṃ tatra bhaktādiparipūritaṃ tatropari bruṃ āṃ jiṃ khaṃ huṃ lāṃ māṃ",
  "SA21nitkarpu:134_2": "pāṃ tāṃ vaṅkārajātaḥ pañcāmṛtapañcapradīparupaṃ niṣpādya tato garuḍamudrāṃ darśayet /",
  "SA21nitkarpu:135": "phreṃ 3 /",
  "SA21nitkarpu:136": "punaḥ śaṅkhodakaculukaṃ dadyādanena - oṃ indrādilokapālebhyaḥ pādyācamanaṃ [nārghaṃ] prokṣaṇaṃ praticcha svāhā /",
  "SA21nitkarpu:137": "jaḥ huṃ vaṃ horiti mudrāṃ pradarśya indrādidaśadikpālalokapālamudrāṃ ca pradarśya pūrvādikrameṇa balibhāṇḍe puṣpaṃ pātayedebhirmantraiḥ /",
  "SA21nitkarpu:138": "oṃ indrāya svāhā /",
  "SA21nitkarpu:139": "oṃ varuṇāya svāhā /",
  "SA21nitkarpu:140": "oṃ kuverāya svāhā /",
  "SA21nitkarpu:141": "oṃ agnaye svāhā /",
  "SA21nitkarpu:142": "oṃ nairṛtye svāhā /",
  "SA21nitkarpu:143": "oṃ vāyave svāhā /",
  "SA21nitkarpu:144": "oṃ īśānāya svāhā /",
  "SA21nitkarpu:145": "oṃ ūrdhvaṃ brahmaṇe svāhā /",
  "SA21nitkarpu:146": "oṃ adhaḥ pṛthivībhyaḥ svāhā /",
  "SA21nitkarpu:147": "oṃ sūryāya grahādhipataye svāhā /",
  "SA21nitkarpu:148": "oṃ candrādi(ya)",
  "SA21nitkarpu:149": "nakṣatrādhipataye svāhā /",
  "SA21nitkarpu:150": "oṃ nāgebhyaḥ svāhā /",
  "SA21nitkarpu:151": "oṃ asurebhyaḥ svāhā /",
  "SA21nitkarpu:152": "oṃ yakṣebhyaḥ svāhā /",
  "SA21nitkarpu:153": "oṃ sarvadigvidiglokapālebhyaḥ svāhā /",
  "SA21nitkarpu:154": "pañcopacārapūjā pūrvavat stutiḥ /",
  "SA21nitkarpu:155": "indrādayo mahāvīrā lokapālā maharddhikāḥ /",
  "SA21nitkarpu:156": "kīlayantu daśakrodhā vighnahartā namo 'stu te //",
  "SA21nitkarpu:157": "tarpaṇam -",
  "SA21nitkarpu:158": "bibhrāṇaṃ buddhabimbaṃ divasakaradhara rāśi yā bindulekham /",
  "SA21nitkarpu:159": "maitrīyaṃ cārurūpaṃ śirasi varatanuṃ mañjughoṣaṃ ca gātram //",
  "SA21nitkarpu:160": "[Nkpv_161]",
  "SA21nitkarpu:161": "padmasthaṃ daṇḍarūpaṃ kuliśavaratanuṃ vajriṇaṃ bhīmanādam /",
  "SA21nitkarpu:162": "vijñānaṃ jñānarūpaṃ nihitabhavabhayaṃ pañcamūrti praṇamya //",
  "SA21nitkarpu:163": "sākṣatapuṣpajaladhārāṃ balibhāṇḍe pātayet /",
  "SA21nitkarpu:164": "indrādivajrī saha devasaṃghairimaṃ ca gṛhṇantu baliṃ viśiṣṭam /",
  "SA21nitkarpu:165": "agniryamo nairṛtibhūpatiśca apāṃpatirvāyudhanādhipaśca //",
  "SA21nitkarpu:166": "īśānabhūtādhipatiśca devā ūrdhvaśca candrārkapitāmahaśca /",
  "SA21nitkarpu:167": "devāḥ samastā bhuvi ye ca nāgāḥ dharādharā guhyagaṇaiḥ sametāḥ //",
  "SA21nitkarpu:168": "pratipratitveka nivedayantu svakasvakāścaiva diśāsu bhūtāḥ /",
  "SA21nitkarpu:169": "gṛhṇantu tuṣṭāḥ sagaṇaiḥ sametāḥ sa putradārāḥ saha bhṛtyasaṃghaiḥ //",
  "SA21nitkarpu:170": "hṛṣṭāḥ prasannāḥ sraggandhāmālyaṃ puṣpaṃ balirdhūpavilepanaṃ ca /",
  "SA21nitkarpu:171": "gṛhṇantu bhuñjantu pibantu cedaṃ idaṃ ca karmaṃ saphalaṃ bhavenme //",
  "SA21nitkarpu:172": "huṃ huṃ phaṭ phaṭ svāhā punastathaiva ca /",
  "SA21nitkarpu:173": "oṃ namo ratnatrayāya oṃ caṇḍavajrapāṇaye mahākrodhāya daṃṣṭrotkaṭabhairavāya asimuśalapāśagṛhītahastāya /",
  "SA21nitkarpu:174": "oṃ amṛtakuṇḍali kha kha khāhi 2 tiṣṭha 2 bandha 2 hana 2 daha 2 paca 2 garjaya 2 tarjaya 2 visphoṭaya 2 mahāgaṇapataye jīvitāntakarāya huṃ huṃ phaṭ 2 svāhā /",
  "SA21nitkarpu:175": "tatra puṣpādi pūjā /",
  "SA21nitkarpu:176": "tadvidhiṃ devatāpūjāyāṃ darśaddīpānte lājābhiretadgāthayā pūjayet /",
  "SA21nitkarpu:177": "ye dharmā hetuprabhavā hetusteṣāṃ tathāgato hyavadat /",
  "SA21nitkarpu:178": "teṣāṃ ca yo nirodha evaṃvādī mahāśramaṇaṃ //",
  "SA21nitkarpu:179": "pūṣpākṣatajalaiḥ pūjayedanena /",
  "SA21nitkarpu:180": "oṃ akāro mukhaḥ sarvadharmāṇāmādyanutpannatvāt /",
  "SA21nitkarpu:181": "oṃ āḥ huṃ (hūṃ) phaṭ svāhā /",
  "SA21nitkarpu:182": "dakṣiṇā /",
  "SA21nitkarpu:183": "oṃ mañjuśriye kumārabhūtāya bodhisattvāya mahāsattvāya mahākāruṇikāya taṇḍuladakṣiṇā saṃpraḍho(to)",
  "SA21nitkarpu:184": "ṣayāmyaham /",
  "SA21nitkarpu:185": "sākṣatāñjalenā tiṣṭhet /",
  "SA21nitkarpu:186_0": "oṃ vajrasattvasamayamanupālaya vajrasattvattvenopatiṣṭha dṛḍho me bhava sutoṣyo me",
  "SA21nitkarpu:186_1": "bhava supoṣyo me bhava anurakto me bhava sarvasiddhiṃ me prayaccha sarvakarmasu ca",
  "SA21nitkarpu:186_2": "me cittaśriyaṃ kuru huṃ ha ha ha ha ho bhagavan sarvatathāgata vajraṃ mā me muñca",
  "SA21nitkarpu:186_3": "vajrībhava mahāsamayasattva āḥ /",
  "SA21nitkarpu:187": "iti gurumaṇḍalakriyā /",
  "SA21nitkarpu:188": "[Nkpv_162]",
  "SA21nitkarpu:189": "tato devatāpūjārthaṃ devatāyā śiraḥpradeśe puṣpamāropya etadbhāvanāvākyaṃ paṭhet /",
  "SA21nitkarpu:190": "oṃ svabhāvaśuddhāḥ sarvadharmāḥ svabhāvaśuddho 'ham /",
  "SA21nitkarpu:191": "oṃ śūnyatājñānavajrasvabhāvātmako 'ham /",
  "SA21nitkarpu:192": "dhūpavākyam /",
  "SA21nitkarpu:193": "oṃ bhagavan śrī amukavajravidyārāja namo 'stu te /",
  "SA21nitkarpu:194": "kartumicchāmi te nātha maṇḍalaṃ karuṇātmaka /",
  "SA21nitkarpu:195": "śiṣyāṇāmanukampāya yuṣmākaṃ pūjanāya ca //",
  "SA21nitkarpu:196": "tanme bhaktasya bhagavan prasādaṃ kartumarhasi /",
  "SA21nitkarpu:197": "samanvāharantu māṃ buddhā jagaccakrakriyārthadāḥ //",
  "SA21nitkarpu:198": "phalasthā bodhisattvāśca yā cānyā mantradevatāḥ /",
  "SA21nitkarpu:199": "devatā lokapālāśca bhūtāḥ saṃbodhisādhitāḥ //",
  "SA21nitkarpu:200": "śāsanābhiratāḥ sattvā ye kecidvajracakṣuṣaḥ /",
  "SA21nitkarpu:201": "anukampāmupādāya saśiṣyasya ca tanmama //",
  "SA21nitkarpu:202": "amukadevatānāmācāryam arcayiṣyāmi /",
  "SA21nitkarpu:203": "tatra vajradhūpaṃ niryātayāmi tatra vajradhūpaṃ praticcha svāhā /",
  "SA21nitkarpu:204": "tataḥ sākṣāt puṣpāñjaliṃ dhṛtvaitadadhyeṣaṇāvākyaṃ paṭhet -",
  "SA21nitkarpu:205": "adya me saphalaṃ janma saphalaṃ jīvitaṃ ca me /",
  "SA21nitkarpu:206": "samayaṃ sarvadevānāṃ bhāvito 'haṃ na saṃśayaḥ //",
  "SA21nitkarpu:207": "avaivartī bhaviṣyāmi bodhicittaikacetasā /",
  "SA21nitkarpu:208": "tathāgatakulotpattirmamādya syānna saṃśayaḥ //",
  "SA21nitkarpu:209": "agro me divaso hyadya yajño me 'dya hyanuttaraḥ /",
  "SA21nitkarpu:210": "sannipāto bhavo hyadya sarvabuddhanimantraṇāt //",
  "SA21nitkarpu:211": "oṃ kusumāñjalinātha horiti mantraṃ paṭhan devatāsannidhau prakiret /",
  "SA21nitkarpu:212": "tadanu snānavidhiḥ //",
  "SA21nitkarpu:213": "tatrādau suvarṇādibhājane śubhrasvacchasunirmalakāṃsyadarpaṇaṃ dhṛtvā tatra praṇavamekaṃ suvarṇaśalākayā vilikhya tasminneva jaladhārāṃ pātayedanayā gāthayā -",
  "SA21nitkarpu:214": "[Nkpv_163]",
  "SA21nitkarpu:215": "oṃ yanmaṅgalaṃ sakalasattvahṛdi sthitasya",
  "SA21nitkarpu:216": "sarvātmakasya varadharmakulādhipasya /",
  "SA21nitkarpu:217": "niḥśeṣadoṣarahitasya mahāsukhasya",
  "SA21nitkarpu:218": "tanmaṅgalaṃ bhavatu te paramābhiṣekaḥ //",
  "SA21nitkarpu:219": "punaḥ pañcāmṛtaiḥ snāpayet /",
  "SA21nitkarpu:220": "oṃ sarvatathāgata bruṃ āṃ jiṃ huṃ /",
  "SA21nitkarpu:221": "tataḥ pratibimbaṃ darśayedanena /",
  "SA21nitkarpu:222": "pratibimbasamā dharmā acchā śuddhā hyanāvilāḥ /",
  "SA21nitkarpu:223": "agrāhyā anulipyāśca hetukarmasamudbhavāḥ //",
  "SA21nitkarpu:224": "snānodakamātmanaḥ śirapradeśe 'bhiṣecayet /",
  "SA21nitkarpu:225": "oṃ sarvatathāgatābhiṣekaṃ samāśriye huṃ /",
  "SA21nitkarpu:226": "iti snānakarmānte jaladhārayā maṇḍaṃ kārayeddevatāsamīpe /",
  "SA21nitkarpu:227": "oṃ vajrabhūmau surekhe sarvatathāgatādhiṣṭhānādhitiṣṭhantu svāhā /",
  "SA21nitkarpu:228": "oṃ vajrasuvarṇajaladhāre svāhā /",
  "SA21nitkarpu:229": "sindūreṇābhūṣayet /",
  "SA21nitkarpu:230": "idaṃ te paramaṃ gandhaṃ pavitraṃ ghrāṇatatparam /",
  "SA21nitkarpu:231": "dadāmi paramaṃ bhaktyā pratigṛhṇa yathāsukham /",
  "SA21nitkarpu:232": "oṃ vajragandhe svāhā /",
  "SA21nitkarpu:233": "oṃ vajratilakabhūṣaṇe svāhā /",
  "SA21nitkarpu:234": "yajñopavītam /",
  "SA21nitkarpu:235": "oṃ vajravastrālaṅkārapūjāmeghasamudrasphuraṇayajñopavīta vajrabodhyaṅga dṛḍhakavaca vajravastraṃ svāhā /",
  "SA21nitkarpu:236": "tato devatāmūlamantreṇāṣṭottaraśatavāraṃ puṣpamabhimantrya (devatāyā śirasi)",
  "SA21nitkarpu:237": "tatpuṣpaṃ devatābhyaḥ samarpayet /",
  "SA21nitkarpu:238": "svasti vaḥ kurutāṃ buddhāḥ svasti devāḥ saśatrukāḥ /",
  "SA21nitkarpu:239": "svasti sarvāṇi bhūtāni sarvakālaṃ diśantu vaḥ //",
  "SA21nitkarpu:240": "buddhapuṇyānubhāvena devatānāṃ matena ca /",
  "SA21nitkarpu:241": "yo yo 'rthaḥ samabhipretaḥ sarvo 'rtho 'dya samṛddhayatām //",
  "SA21nitkarpu:242": "svasti vo dvipade bhontu svasti vo 'stu catuṣpade /",
  "SA21nitkarpu:243": "svasti vo vrajatāṃ mārge svasti pratyāgateṣu ca //",
  "SA21nitkarpu:244": "[Nkpv_164]",
  "SA21nitkarpu:245": "svasti rātrau svasti divā svasti madhye dine sthite /",
  "SA21nitkarpu:246": "sarvatra svasti vo bhontu mā caiṣāṃ pāpamāgamat //",
  "SA21nitkarpu:247": "sarve sattvāḥ sarve prāṇāḥ sarvebhūtāśca kevalāḥ /",
  "SA21nitkarpu:248": "sarve vai sikhinaḥ santu sarve santu nirāmayāḥ //",
  "SA21nitkarpu:249": "sarve bhadrāṇi paśyantu mā kaścitpāpamāgamat /",
  "SA21nitkarpu:250": "yānīha bhūtāni samāgatāni,",
  "SA21nitkarpu:251": "sthitāni bhūmāvathavāntarikṣe /",
  "SA21nitkarpu:252": "kurvantu maitrīṃ satataṃ prajāsu,",
  "SA21nitkarpu:253": "divā ca rātrau ca carantu dharmam //",
  "SA21nitkarpu:254": "oṃ vajrapuṣpe svāhā /",
  "SA21nitkarpu:255": "naivedyasamarpaṇam /",
  "SA21nitkarpu:256": "oṃ vajranaivedya svāhā /",
  "SA21nitkarpu:257": "oṃ vajrasamayācāraṃ khādyabhojyādikaṃ prabho /",
  "SA21nitkarpu:258": "varṇagandharasopetaṃ pratigṛhṇa yathāsukham //",
  "SA21nitkarpu:259": "atha tarpaṇam -",
  "SA21nitkarpu:260": "oṃ namo bhagavate vīravīreśāya huṃ phaṭ /",
  "SA21nitkarpu:261": "oṃ namo mahākalpāgnisannibhāya huṃ phaṭ /",
  "SA21nitkarpu:262": "oṃ namo jaṭāmakuṭotkaṭāya huṃ huṃ phaṭ /",
  "SA21nitkarpu:263": "oṃ namo draṃṣṭākarālograbhīṣaṇamukhāya huṃ huṃ phaṭ /",
  "SA21nitkarpu:264": "oṃ namo sahasrabhujaprabhāsvarāya huṃ huṃ phaṭ /",
  "SA21nitkarpu:265": "oṃ namo paraśupāśatriśūlakhaṭvāṅgadhāriṇe huṃ huṃ phaṭ /",
  "SA21nitkarpu:266": "oṃ namo vyāghracarmāmbaradharāya huṃ huṃ phaṭ /",
  "SA21nitkarpu:267": "oṃ namo mahādhūmrāndhakāravapuṣe huṃ huṃ phaṭ svāhā /",
  "SA21nitkarpu:268": "godugdhasamarpaṇam /",
  "SA21nitkarpu:269": "oṃ sarvatathāgata cintāmṛtadhāre svāhā /",
  "SA21nitkarpu:270": "dīpārpaṇam /",
  "SA21nitkarpu:271": "netrābhirāmā bahuratnakoṣā narādhipairarcitapādapadmā /",
  "SA21nitkarpu:272": "jñānapradīpāhatamohajālā ye dīpamālārccayanti tatra //",
  "SA21nitkarpu:273": "oṃ vajradīpe hrīṃ svāhā /",
  "SA21nitkarpu:274": "tato mūlamantreṇāṣṭottaraśatavāramantritalājābhirye dharmeti gāthāṃ paṭhitvā devatāṃ prakiret /",
  "SA21nitkarpu:275": "akāramukhetyādinā baliṃ dattvā /",
  "SA21nitkarpu:276": "mañjuśriyetyādinā dakṣiṇāṃ ca samarpya sākṣatāñjalinā śatākṣaradhāraṇīṃ paṭhet /",
  "SA21nitkarpu:277": "[Nkpv_165] tato 'kṣatārpaṇārthe jalena maṇḍalaṃ kṛtvā tatra daśapuṣpāṇi pātayedebhirmantraiḥ /",
  "SA21nitkarpu:278": "oṃ pīṭhāya svāhā /",
  "SA21nitkarpu:279": "oṃ upapīṭhāya svāhā /",
  "SA21nitkarpu:280": "oṃ kṣetrāya svāhā /",
  "SA21nitkarpu:281": "oṃ upakṣetrāya svāhā /",
  "SA21nitkarpu:282": "oṃ chandāya svāhā /",
  "SA21nitkarpu:283": "oṃ upachandāya svāhā /",
  "SA21nitkarpu:284": "oṃ melāpakāya svāhā /",
  "SA21nitkarpu:285": "oṃ upamelāpakāya svāhā /",
  "SA21nitkarpu:286": "oṃ śmaśānāya svāhā /",
  "SA21nitkarpu:287": "oṃ upaśmaśānāya svāhā /",
  "SA21nitkarpu:288": "tatra pañcopacārapūjāṃ kṛtvā baliṃ dadyāt //",
  "SA21nitkarpu:289": "oṃ pīṭhopapīṭhakṣetropakṣetrachandopachanda- melāpakopamelāpakaśmaśānopaśmaśānādhivāsino vīravīreśvarīḥ sarvān bhaktitaḥ praṇamāmyaham /",
  "SA21nitkarpu:290": "tato 'kṣatārpaṇasamaye vakṣyamāṇastotrāṇi paṭhet /",
  "SA21nitkarpu:291": "oṃ āḥ huṃ (hūṃ)",
  "SA21nitkarpu:292": "śrīmadvajrasattvetyādinā /",
  "SA21nitkarpu:293": "sarvajñajñānasaṃdohaṃ jagadarthaprasādhakam /",
  "SA21nitkarpu:294": "cintāmaṇirivodbhūtaṃ śrīsaṃvara namo 'stu te //",
  "SA21nitkarpu:295": "vyāptaṃ viśvamahājñānaṃ sarvātmani sadā sthitam /",
  "SA21nitkarpu:296": "kṛpākrodhaṃ mahāraudraṃ śrīsaṃvara namo 'stu te //",
  "SA21nitkarpu:297": "ityādi paṭhitvā kṣamārpaṇaṃ kuryāditi /",
  "SA21nitkarpu:298": "tatra kṣamāpanam /",
  "SA21nitkarpu:299": "śatākṣaramantroccāraṇānantaraṃ dānapatītyādinā manobhīpsitasaṃkalpavākyānantaramevaṃ kṣamārpaṇaṃ kuryāt /",
  "SA21nitkarpu:300": "aprāptena ca prajñānamaśaktaṃ ca mayā vibho /",
  "SA21nitkarpu:301": "yannyūnamadhikaṃ nātha tatsarvaṃ kṣantumarhasi //",
  "SA21nitkarpu:302": "kṣantumarhantu saṃbuddhā devatā tad vratāśca ye /",
  "SA21nitkarpu:303": "brahmādyā lokapālāśca yāśca bhūtavidhikriyāḥ //",
  "SA21nitkarpu:304": "śāntiṃ svastiṃ ca puṣṭiṃ ca bhaktasyānugrahāya ca /",
  "SA21nitkarpu:305": "yatkṛtaṃ duṣkṛtaṃ kiñcit mayā mūḍhadhiyā punaḥ //",
  "SA21nitkarpu:306": "kṣantavyaṃ ca tvayā nātha yadi trātāsi dehinām /",
  "SA21nitkarpu:307": "kuru dānapateḥ śāntiṃ svastiṃ puṣṭiṃ ca sarvadā //",
  "SA21nitkarpu:308": "yatkṛtaṃ kāyajaṃ pāpaṃ vāgjaṃ pāpaṃ ca yatkṛtam /",
  "SA21nitkarpu:309": "yatkṛtaṃ cittajaṃ pāpaṃ tatsarva deśayāmyaham //",
  "SA21nitkarpu:310": "[Nkpv_166]",
  "SA21nitkarpu:311": "namo 'stu te buddha anantagocare namo 'stu te satyaprakāśaka mune /",
  "SA21nitkarpu:312": "satyapratiṣṭhāya prajāya me ca sarve ca kāryāḥ saphalā bhavantu //",
  "SA21nitkarpu:313": "mantrahīnaṃ kriyāhīnaṃ bhāvanāvākyahīnakam /",
  "SA21nitkarpu:314": "prasīda parameśvara parameśvari rakṣa 2 māṃ koṭi aparādhaṃ kṣamasva /",
  "SA21nitkarpu:315": "iti kṣamāpya āvāhitadevān visarjayet /",
  "SA21nitkarpu:316": "kṛto vaḥ sarvasattvārthasiddhiṃ dattvā yathānugāḥ /",
  "SA21nitkarpu:317": "gacchadhvaṃ buddhaviṣaye punarāgamanāya ca //",
  "SA21nitkarpu:318": "svasvasthāne gacchadhvaṃ /",
  "SA21nitkarpu:319": "oṃ āḥ huṃ (hūṃ)",
  "SA21nitkarpu:320": "vajramaṇḍalaṃ mūriti visarjanā /",
  "SA21nitkarpu:321": "iti nityakarmapūjāvidhiḥ samāptaḥ /",
  "SA21nitkarpu:322": "sarvasattvārthasiddhirbhavantu //"
}