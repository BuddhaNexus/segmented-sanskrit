{
    "T06bsa017_u:0": " Tattvaratnāvalokaḥ (Tra)",
    "T06bsa017_u:1": " om namaḥ śrīsadgurupādebhyaḥ /",
    "T06bsa017_u:2": " anupamasukharūpī śrīnivāso 'nivāso nirupamadaśadevīrūpavidyaḥ savidyaḥ /",
    "T06bsa017_u:3": " tribhuvanahitasaukhyaprāptikāro 'vikāro jayati kamalapāṇiryāvadāśāvikāsāḥ // Tra_1 //",
    "T06bsa017_u:4": " śrīmantranītigatacārucaturthasekarūpaṃ vidanti nahi ye sphuṭaśabdaśūnyam /",
    "T06bsa017_u:5": " nānopadeśagaṇasaṃkulasaptabhedais teṣāṃ sphuṭāvagataye kriyate prayatnaḥ // Tra_2 //",
    "T06bsa017_u:6": " saṃbhrāntabodhā nikhilā hi tīrthyās tattvasya sādhyasya ca rūpavittau /",
    "T06bsa017_u:7": " tebhyaḥ prakṛṣṭaḥ kila tattvavettā vedāntavādīti[jana] pravādaḥ // Tra_3 //",
    "T06bsa017_u:8": " ānandarūpaṃ svavidaprakampyaṃ vedāntinaḥ sādhyamuṣanti sāntam /",
    "T06bsa017_u:9": " saśrāvakākhaḍgajināśca sādhyam icchanti rūpādyupadhervirāmam // Tra_4 //",
    "T06bsa017_u:10": " ākāraśūnyaṃ gaganendurūpaṃ pratyātmavedyaṃ karuṇārasaṃ ca /",
    "T06bsa017_u:11": " sallakṣaṇairbhūṣitamarthakāri dānādiniṣyandamapetasaukhyam // Tra_5 //",
    "T06bsa017_u:12": " sānandasallakṣaṇamaṇḍitāṅgaṃ saṃbhujyamānaṃ daśabhūmisaṃsthaiḥ /",
    "T06bsa017_u:13": " sattvārthakāri pravadanti sādhyaṃ dānadiṣaṭpāramitānayasthā // Tra_6 //",
    "T06bsa017_u:14": " saṃpūrya dānādiguṇānaśeṣān saṃbuddhya kṛtyaṃ sakalaṃ ca kṛtvā /",
    "T06bsa017_u:15": " yabhdūtakoṭeḥ karaṇaṃ ca sākṣāt sādhyaṃ tadapyasti nirodharūpam // Tra_7 //",
    "T06bsa017_u:16": " svābhāṅgaṇā(nā)",
    "T06bsa017_u:17": " śleṣi tadarthakāri duḥkhaiḥ sukhaiścaiva vimuktirūpam /",
    "T06bsa017_u:18": " aśītyanuvyañjanabhūṣitāṅgam apetakalpaṃ pravadanti sādhyam // Tra_8 //",
    "T06bsa017_u:19": " svadevatākāraviśeṣaśūnyaṃ prāgeva saṃbhāvya sukhaṃ sphuṭaṃ sat /",
    "T06bsa017_u:20": " mahāsukhākhyaṃ jagadarthakāri cintāmaṇiprakhyamuvāca kaścit // Tra_9 //",
    "T06bsa017_u:21": " kṛtvā sākṣāt svādhipaṃ sātarūpaṃ paścāt tyaktvā sātamātraṃ phalaṃ syāt /",
    "T06bsa017_u:22": " śuddhaṃ sākṣācchakyate naiva kartuṃ tenākāro bhāvitaḥ svādhipasya // Tra_10 //",
    "T06bsa017_u:23": " gagaṇasamaśarīraṃ lakṣaṇairbhūṣitāṅgaṃ nirupamasukhapūrṇaṃ svābhayā saṃgataṃ ca /",
    "T06bsa017_u:24": " sphuradamitamunīndraḥ sarvasattvārthakāri pravadati punaranyaḥ sādhyamucchedaśūnyam // Tra_11 //",
    "T06bsa017_u:25": " kṛtvā sākṣāt svādhipaṃ sātarūpaṃ bhāvopekṣājñānamātraṃ phalaṃ syāt /",
    "T06bsa017_u:26": " āsaṃsārasthāyi sattvārthakāri cintāratnaprakhyamekāntaśāntam // Tra_12 //",
    "T06bsa017_u:27": " kṛtvā sākṣānmaṇḍalaṃ sātarūpaṃ paścāttasya svecchayā nirvṛtiṃ ca /",
    "T06bsa017_u:28": " sattvārthasyāpyastyabhāvo na vāsmin prādurbhāvo nirvṛtādasti yasmāt // Tra_13 //",
    "T06bsa017_u:29": " kṛtvā sphuṭaṃ rūpamabhīṣṭameṣāṃ paścānnirodhaṃ phalamāha kaścit /",
    "T06bsa017_u:30": " abhinnarūpaśca yato nirodho na pakṣabhede 'pi tato 'sti bhedaḥ // Tra_14 //",
    "T06bsa017_u:31": " prajñājñānāduttaraṃ bodhicittāsvādasturyaṃ seṣa(ka)",
    "T06bsa017_u:32": " māhāvaraṃ tat /",
    "T06bsa017_u:33": " yasmāt sarvo bhāvanāsu prayāso vyarthaḥ prāptastatphalasya prasiddheḥ // Tra_15 //",
    "T06bsa017_u:34": " prajñājñānāduttaraṃ prāptarāmāsvādasturyaṃ sekamāhādhamaṃ tat /",
    "T06bsa017_u:35": " yasmāt sarvo bhāvanādau prayatno buddhoddiṣṭo niṣphalaḥ saṃprasaktaḥ // Tra_16 //",
    "T06bsa017_u:36": " dambholibījaśrutidhautaśuddhapāthojña(ja)",
    "T06bsa017_u:37": " bhūtāṅkurabhūtapuṣṭi /",
    "T06bsa017_u:38": " turīyaśasyaṃ paripākameta(ti)",
    "T06bsa017_u:39": " sphuṭaṃ caturthaṃ viduṣo 'pi gūḍham // Tra_17 //",
    "T06bsa017_u:40": " pañcapradīpāmṛtabinducandrabhrūmadhyabindudbhavamaṇḍalāni /",
    "T06bsa017_u:41": " vāyoḥ svarūpaṃ galaśuṇḍikādyam atattvarūpaṃ svayamūhanīyam // Tra_18 //",
    "T06bsa017_u:42": " svapnendrajālapratibimbamāyāmarīcigandharvapurāmbucandraiḥ /",
    "T06bsa017_u:43": " anyaiśca sarvairupamābhidheyair naivāsti sādhyaṃ kathitādihānyat // Tra_19 //",
    "T06bsa017_u:44": " gambhīraśūnyapratibhāsamātraśāntātisūkṣmānabhilāpyaśabdaiḥ /",
    "T06bsa017_u:45": " nirlepanī[rū]panirañjanādyair bhrāntirna kāryāparasādhyasattve // Tra_20 //",
    "T06bsa017_u:46": " // tattvaratnāvalokaḥ samāptaḥ //",
    "T06bsa017_u:47": " kṛtiriyaṃ paṇḍitavāgīśvarakīrtipādānām //"
}