{
    "GK16andhvc2u:0": " dvitīya uddyotaḥ",
    "GK16andhvc2u:1": " / śrīrastu /",
    "GK16andhvc2u:2": " dvitīya uddyotaḥ evamavivakṣitavācyavivakṣitānyaparavācyatvena dhvanirdviprakāraḥ prakāśitaḥ /",
    "GK16andhvc2u:3": " tatrāvivakṣitavācyasya prabhedapratipādanāyedamucyate--",
    "GK16andhvc2u:4": " arthāntare saṅkramitam atyantaṃ vā tiraskṛtam /",
    "GK16andhvc2u:5": " avivakṣita-vācyasya dhvaner vācyaṃ dvidhā matam // DhvK_2.1 //",
    "GK16andhvc2u:6": " arthāntare saṅkramitamatyantaṃ vā tiraskṛtam /",
    "GK16andhvc2u:7": " avivakṣitavācyasya dhvanervācyaṃ dvidā matam // 1 //",
    "GK16andhvc2u:8": " locanam dvitīya uddyotaḥ yā smaryamāṇā śreyāṃsi sūte dhvaṃsayate rujaḥ /",
    "GK16andhvc2u:9": " tāmabhīṣṭaphalodārakalpavallīṃ stube śivām //",
    "GK16andhvc2u:10": " vṛttikāraḥ saṅgatimuddyetasya kurvaṇa upakramate--",
    "GK16andhvc2u:11": " evamityādi /",
    "GK16andhvc2u:12": " prakāśita iti /",
    "GK16andhvc2u:13": " mayā vṛttikāreṇa sateti bhāvaḥ /",
    "GK16andhvc2u:14": " na caitanmayotsūtramuktam,",
    "GK16andhvc2u:15": " api tu kārikākārābhiprāyeṇetyāha--",
    "GK16andhvc2u:16": " tatreti /",
    "GK16andhvc2u:17": " tatra dviprakāraprakāśane vṛttikārakṛte yannimittaṃ bījabhūtamiti bālapriyā dvitīya uddyotaḥ locanasyottarasyāto na vyākhyā prapyate 'tra tat",
    "GK16andhvc2u:18": " yathāmatīṣadvyākhyāmi prasīdantvatra me budhāḥ //",
    "GK16andhvc2u:19": " yeti /",
    "GK16andhvc2u:20": " yā śivā /",
    "GK16andhvc2u:21": " janaiḥ smaryamāṇā satī,",
    "GK16andhvc2u:22": " teṣāṃ śreyāṃsi sūte janayati /",
    "GK16andhvc2u:23": " rujaḥ vyāpadaḥ /",
    "GK16andhvc2u:24": " abhīṣṭeti /",
    "GK16andhvc2u:25": " abhīṣṭānāṃ phalānāmudārā dātrī /",
    "GK16andhvc2u:26": " yadvā-abhīṣṭāni phalāni yasyāṃ sā udārā mahatī ca kalpavallī tāmiti rūpakam /",
    "GK16andhvc2u:27": " “udāro dātṛmahato“rityamaraḥ /",
    "GK16andhvc2u:28": " saṅgatimudyotasyeti /",
    "GK16andhvc2u:29": " prathamodyotena dvitīyodyotasya saṅgatimitatatatyarthaḥ /",
    "GK16andhvc2u:30": " uktena saha vakṣyamāṇasya saṅgatimiti yāvat /",
    "GK16andhvc2u:31": " sā cātra prasaṅgarūpā bodhyā /",
    "GK16andhvc2u:32": " kurvāṇaḥ sampādayan /",
    "GK16andhvc2u:33": " upakramate vaktumārabhate /",
    "GK16andhvc2u:34": " sūtrakāreṇāprakāśitatvādāha--",
    "GK16andhvc2u:35": " mayetyādi /",
    "GK16andhvc2u:36": " 'tatre'tyādigranthamavatārayati--",
    "GK16andhvc2u:37": " na cetyādi /",
    "GK16andhvc2u:38": " etaditi /",
    "GK16andhvc2u:39": " dviprakāratvamityarthaḥ /",
    "GK16andhvc2u:40": " utsūtraṃ sūtramullaṅdhya sūtrakārānabhipretamiti yāvat /",
    "GK16andhvc2u:41": " 'tetre'ti tatpadamuktadvi prakāraprakāśanakriyāparāmarśa kamityabhipretya vyācaṣṭe--",
    "GK16andhvc2u:42": " dviprakāraprakāśana iti /",
    "GK16andhvc2u:43": " nimittamiti /",
    "GK16andhvc2u:44": " tralarthakathanaṃ pūritaṃ vā /",
    "GK16andhvc2u:45": " asyaiva vivaraṇam--",
    "GK16andhvc2u:46": " bījabhūtamiti /",
    "GK16andhvc2u:47": " 'ucyata' ityanenāsyānvayaḥ /",
    "GK16andhvc2u:48": " iti sambandha iti /",
    "GK16andhvc2u:49": " evaṃ pūrvāparayossaṅgatirityarthaḥ /",
    "GK16andhvc2u:50": " anyathā vyācaṣṭe--",
    "GK16andhvc2u:51": " yadi vetyādi /",
    "GK16andhvc2u:52": " pūrvaśeṣaḥ pūrvānvayi /",
    "GK16andhvc2u:53": " prathamodyotānte vṛttikāreṇa locanam sambandhaḥ /",
    "GK16andhvc2u:54": " yadi vā-tatreti pūrvaśeṣaḥ /",
    "GK16andhvc2u:55": " tatra prathamoddyote vṛttikāreṇa prakāśitaḥ avivakṣitavācyasya yaḥ prabhedo 'vāntaraprakārastatpratipādanāyedamucyate /",
    "GK16andhvc2u:56": " tadavāntarabhedapratipādanadvāreṇaiva cānuvādadvāreṇāvivakṣitavācyasya yaḥ prabhedo vivakṣitānyaparavācyātprabhinnatvaṃ tatpratipādanāyedamucyate",
    "GK16andhvc2u:57": " bhavati mūlato dvibhedatvaṃ kārikākārasyāpi sammatameveti /",
    "GK16andhvc2u:58": " bhāvaḥ /",
    "GK16andhvc2u:59": " saṅkramitamiti ṇicā vyañcanāvyāpāre yaḥ sahakārivargastasyāyaṃ prabhāva ityuktaṃ tiraskṛtaśabdena ca /",
    "GK16andhvc2u:60": " yena vācyenāvivakṣitena satāvivakṣitāvācyo dhvanirvyapadiśyate tadvācyaṃ dvidheti sambandhaḥ /",
    "GK16andhvc2u:61": " yo 'rthaṃ upapadyamano 'pi tāvataivānupayogāddharmāntarasaṃvalanayānyatāmiva gato lakṣyamāṇo 'nugatadharmī sūtranyāyenāste sa rūpāntarapariṇata uktaḥ /",
    "GK16andhvc2u:62": " bālapriyā “iti pratamodyota” ityuktatvādatra pakṣe tatreti tatpadena tasya parāmarśa ityāhṛ--",
    "GK16andhvc2u:63": " prathamodyota iti /",
    "GK16andhvc2u:64": " asya pūrvoṇa sahānvayaṃ darśayitumāha--",
    "GK16andhvc2u:65": " vṛttikāreṇa prakāśita iti /",
    "GK16andhvc2u:66": " atra pakṣe ata iti śeṣo bodhyaḥ /",
    "GK16andhvc2u:67": " 'avivakṣite'tyādigranthaṃ vyācaṣṭe-avivakṣitavācyasyetyādi /",
    "GK16andhvc2u:68": " avāntaraprakāraḥ avāntaradharmaḥ /",
    "GK16andhvc2u:69": " idamiti /",
    "GK16andhvc2u:70": " 'arthāntara' ityādi'mata'mityantaṃ sūtramityarthaḥ /",
    "GK16andhvc2u:71": " 'athāsaṃlakṣyakramodyota' ityādinā vakṣyamāṇenāpi saṅgatiṃ sampādayitumanyathāpi vyācaṣṭe-tadavāntaretyādi /",
    "GK16andhvc2u:72": " 'arthāntare saṅkramitam' ityādinā yattadavāntarabhedapratipādanaṃ tadvāreṇaiva tatpūrvakameva /",
    "GK16andhvc2u:73": " avivakṣitavācyasya dhvaneriti yo 'nuvādastaddvareṇa /",
    "GK16andhvc2u:74": " asyocyata ityanena sambandhaḥ /",
    "GK16andhvc2u:75": " avivakṣitavācyasyeti /",
    "GK16andhvc2u:76": " tadanuyogika ityarthaḥ /",
    "GK16andhvc2u:77": " vakṣyamāṇaṃ manasi kṛtya 'vivakṣitānyaparavācyādityuktam /",
    "GK16andhvc2u:78": " prabhinnatvamanyonyābhāvaḥ /",
    "GK16andhvc2u:79": " tatpratipādanāya tasya jñāpanāya /",
    "GK16andhvc2u:80": " idamiti /",
    "GK16andhvc2u:81": " avivakṣitavācyamityarthaḥ /",
    "GK16andhvc2u:82": " phalitamāha--",
    "GK16andhvc2u:83": " bhavatītyādi /",
    "GK16andhvc2u:84": " mūlato dvibhedatvamādimaṃ dvaividhyam /",
    "GK16andhvc2u:85": " 'ṇice'tyasya 'ukta'mityanena sambandhaḥ /",
    "GK16andhvc2u:86": " ya iti /",
    "GK16andhvc2u:87": " lakṣaṇāvaktṛvivakṣādirityarthaḥ /",
    "GK16andhvc2u:88": " ayaṃ saṅkramaṇam /",
    "GK16andhvc2u:89": " tasya prabhāvaḥ /",
    "GK16andhvc2u:90": " tena prayuktaḥ /",
    "GK16andhvc2u:91": " sa eva prayojakakarteti bhāvaḥ /",
    "GK16andhvc2u:92": " uktaṃ bodhatam /",
    "GK16andhvc2u:93": " tiraskṛtaśabdena ceti /",
    "GK16andhvc2u:94": " ityuktamityanenāsya sambandhaḥ /",
    "GK16andhvc2u:95": " 'avivakṣite'tyādikaṃ vivṛṇoti--",
    "GK16andhvc2u:96": " yenetyādi /",
    "GK16andhvc2u:97": " vācyeneti /",
    "GK16andhvc2u:98": " tattatpadavācyajātyādidharmaviśiṣṭadharmiṇetyarthaḥ /",
    "GK16andhvc2u:99": " 'arthāntare saṅkramitam' ityādikaṃ vivṛṇoti-yo 'rtha ityādi /",
    "GK16andhvc2u:100": " yo 'rthaḥ rāmo 'smītyādau śamādirūpo 'rthaḥ /",
    "GK16andhvc2u:101": " upapadyamāno 'pi vācyājātyādiprakāreṇānvayayogyo 'pi /",
    "GK16andhvc2u:102": " anupayogāditi /",
    "GK16andhvc2u:103": " viśeṣānādhāyakatvena punaruktatvena vā upayogābhāvādityarthaḥ /",
    "GK16andhvc2u:104": " dharmāntarasaṃvalanayā vācyadharmātiriktadharmavatvena /",
    "GK16andhvc2u:105": " lakṣyamāṇaḥ lakṣaṇayā pratīyamānaḥ /",
    "GK16andhvc2u:106": " ata evānyatāṃ gata iva /",
    "GK16andhvc2u:107": " yadvā--",
    "GK16andhvc2u:108": " dharmāntarasaṃvalanayā vācyadharmātiriktadharmaprakārakapratītiviṣayatvena hetunā anyatāṃ gata iva lakṣyamāṇaḥ pratīyamānaḥ /",
    "GK16andhvc2u:109": " anugatadharmī san lakṣyamāṇadharmāṇāṃ tatra tatra bhinnatve 'pi vyaktirūpo dharmī anustūta eveti bhāvaḥ /",
    "GK16andhvc2u:110": " sūtranyāyeneti /",
    "GK16andhvc2u:111": " yathā puṣpādiṣvekaṃ sūtramanusyūtantathetyarthaḥ /",
    "GK16andhvc2u:112": " tathāvidhābhyāṃ ca tābhyāṃ vyaṅgyasyaiva viśeṣaḥ /",
    "GK16andhvc2u:113": " tatrārthāntarasaṅkramitavācyo yathā--",
    "GK16andhvc2u:114": " snigdhaśyāmalakāntiliptaviyato velladbalākā dhanā vātāḥ śīkariṇaḥ payodasuhṛdāmānandakekāḥ kalāḥ /",
    "GK16andhvc2u:115": " locanam yastvanupapadyamāna upāyatāmātreṇārthāntarapratipattiṃ kṛtāv palāyata iva sa tiraskṛta iti /",
    "GK16andhvc2u:116": " nanu vyaṅgyātmano yadā dhvanerbhedo nirūpyate tadā vācyasāya dvidheti bhedakathanaṃ na saṅgatamityāśaṅkyāha--",
    "GK16andhvc2u:117": " tathāvidhābhyāṃ ceti /",
    "GK16andhvc2u:118": " co yasmādarthe /",
    "GK16andhvc2u:119": " vyañjakavaiciñyāddhi yuktaṃ vyaṅgyavaiciñyamiti bhāvaḥ /",
    "GK16andhvc2u:120": " vyañjake tvarthe yadi dhvaniśabdastadā na kaściddoṣa iti bhāvaḥ /",
    "GK16andhvc2u:121": " bhedapratipādakenaivānvarthanāmnā lakṣaṇamapi siddhamityabhiprāyeṇodāharaṇamevāha--",
    "GK16andhvc2u:122": " arthāntarasaṅkramitavācyo yatheti /",
    "GK16andhvc2u:123": " atra śloke rāmaśabda iti saṅgatiḥ /",
    "GK16andhvc2u:124": " snigdhayā jalasambandhasarasayā śyāmalayā draviḍavanitocitāsitavarṇayā kāntyā cākacakyena",
    "GK16andhvc2u:125": " liptamācchuritaṃ viyannabho yaiḥ vellantyo vijṛmbhamāṇāstatā calantyaḥ parabhāgavaśātpraharṣavaśācca",
    "GK16andhvc2u:126": " balākāḥ bālapriyā rūpāntarapariṇata iti arthāntare saṅkramitamityasyaiva vivaraṇam /",
    "GK16andhvc2u:127": " yastviti /",
    "GK16andhvc2u:128": " 'niśvāsāndha' ityādāvandhādipadārtha ityarthaḥ /",
    "GK16andhvc2u:129": " anupapadyamānaḥ anvayāyogyaḥ /",
    "GK16andhvc2u:130": " upāyatāmātreṇeti /",
    "GK16andhvc2u:131": " mukhyārthasambandhasya lakṣaṇānimittatvāditi bhāvaḥ /",
    "GK16andhvc2u:132": " tiraskṛta iti /",
    "GK16andhvc2u:133": " ukta ityanuṣaṅgaḥ /",
    "GK16andhvc2u:134": " nanviti /",
    "GK16andhvc2u:135": " vyaṅgyātmano dhvaneḥ dhvanipadārthasya vyaṅgyasya /",
    "GK16andhvc2u:136": " yadā yadi /",
    "GK16andhvc2u:137": " 'vācyasya bhedakathanam' iti sambandhaḥ /",
    "GK16andhvc2u:138": " vṛttau 'tathāvidhābhyām' iti /",
    "GK16andhvc2u:139": " arthāntarasaṅkramitātyantatiraskṛtābhāyāmityarthaḥ /",
    "GK16andhvc2u:140": " 'tābhyāṃ' vācyābhyām /",
    "GK16andhvc2u:141": " 'viśeṣaḥ' bhedaḥ /",
    "GK16andhvc2u:142": " viśeṣa ityasyānantaraṃ 'iti vyaṅgyaprakāśanaparasya dhvanerevāyaṃ prakāraḥ' iti pāṭhaḥ kvācitkaḥ /",
    "GK16andhvc2u:143": " locane bhāvamāha--",
    "GK16andhvc2u:144": " vyañjake tvartha ityādi /",
    "GK16andhvc2u:145": " dhvaniśabdārthaḥ vyañjakaścedityarthaḥ /",
    "GK16andhvc2u:146": " sa cārtho vā śabdo vā /",
    "GK16andhvc2u:147": " tatrādyapakṣe avivakṣitavācyasyetyasya avivakṣitaḥ apradhānīkṛto vācyassvātmā yena sa iti prathamodyotoktārthau bodhyaḥ /",
    "GK16andhvc2u:148": " doṣa iti /",
    "GK16andhvc2u:149": " avatārikoktadeṣa ityarthaḥ /",
    "GK16andhvc2u:150": " cākacakyeneti /",
    "GK16andhvc2u:151": " prabhātāralyenetyarthaḥ /",
    "GK16andhvc2u:152": " vijṛmbhamāṇāḥ utsāhaśālinyaḥ /",
    "GK16andhvc2u:153": " parabhāgavaśāditi /",
    "GK16andhvc2u:154": " medhānāṃ śayāmatvādbalākānāṃ sitatvāccetibhāvaḥ /",
    "GK16andhvc2u:155": " praharṣeti /",
    "GK16andhvc2u:156": " meghasaṃsargalābhajanitapraharṣetyarthaḥ /",
    "GK16andhvc2u:157": " 'ghanā' ityasya vivaraṇam--",
    "GK16andhvc2u:158": " medhā iti /",
    "GK16andhvc2u:159": " 'ghanā' ityanena nibiḍatvañca gamyate /",
    "GK16andhvc2u:160": " 'velladbalākā' ityanena sambhogasmārakatvañca /",
    "GK16andhvc2u:161": " ata eva āha--",
    "GK16andhvc2u:162": " evannabha ityādi /",
    "GK16andhvc2u:163": " 'śīkariṇa' ityasya vivaraṇam--",
    "GK16andhvc2u:164": " sūkṣmetyādi /",
    "GK16andhvc2u:165": " itīti /",
    "GK16andhvc2u:166": " kāmaṃ santu dṛḍhaṃ kaṭhorahṛdayo rāmo 'smi sarve sahe vaidehī tu kathaṃ bhaviṣyati hahā hā devi dhīrā bhava //",
    "GK16andhvc2u:167": " locanam sitapakṣiviśeṣā yeṣu ta evaṃ nabhastāvaddurālokaṃ vartate /",
    "GK16andhvc2u:168": " diśo 'pi duḥsahāḥ /",
    "GK16andhvc2u:169": " yataḥ sūkṣmajalakaṇodgāriṇo vātā iti mandamandatvameṣāmaniyatadigāgamanaṃ ca bahuvacanena sūcitam /",
    "GK16andhvc2u:170": " tarhi guhāsu kvacitpraviśyāsyatāmityata āha--",
    "GK16andhvc2u:171": " payodānāṃ ye suhṛdasteṣu ca satsu ye śobhanahṛdayā mayūrāsteṣāmānandena harṣeṇa kalāḥ ṣaṅjasaṃvādinyo madhurāḥ kekāḥ śabdaviśeṣāḥ tāśca sarvaṃ payodavṛttāntaṃ dussahaṃ smārayanti;",
    "GK16andhvc2u:172": " svayaṃ ca dussahā iti bhāvaḥ /",
    "GK16andhvc2u:173": " evamuddīpanavibhāvodbodhitavipralambhaḥ parasparādhiṣṭānatvadrateḥ vibhāvānāṃ sādhāraṇatāmabhimanyamānaḥ ita eva prabhṛti priyatamāṃ hṛdayenidhāyaiva svātmavṛttāntaṃ tāvadāha--",
    "GK16andhvc2u:174": " kāmaṃ santviti /",
    "GK16andhvc2u:175": " dṛḍhamiti sātiśayam /",
    "GK16andhvc2u:176": " kaṭhorahṛdaya iti /",
    "GK16andhvc2u:177": " rāmaśubdarthadhvaniviśeṣāvakāśadānāya kaṭhorahṛdayapadam /",
    "GK16andhvc2u:178": " yathā 'tadgehaṃ' ityukte 'pi 'natabhitti' iti /",
    "GK16andhvc2u:179": " anyathā rāmapadaṃ daśarathakulodbhavatvakausalyāsnehapātratvabālyacaritajānakīlābhādidharmāntarapariṇatamarthaṃ kathaṃ na dhvanediti /",
    "GK16andhvc2u:180": " asmīti /",
    "GK16andhvc2u:181": " sa bālapriyā śīkarima iti śīkarasambandhapratipādanena hetunetyarthaḥ /",
    "GK16andhvc2u:182": " mandamandatvamityasya 'sūcitam' ityanena sambandhaḥ /",
    "GK16andhvc2u:183": " bahuvacavavyaṅgyaṃ darśayati--",
    "GK16andhvc2u:184": " eṣāmiti /",
    "GK16andhvc2u:185": " suhṛda iti /",
    "GK16andhvc2u:186": " bandhava ityarthaḥ /",
    "GK16andhvc2u:187": " arthāntarañcāha--",
    "GK16andhvc2u:188": " teṣviti /",
    "GK16andhvc2u:189": " śobhanahṛdayā iti ata evānanda iti bhāvaḥ /",
    "GK16andhvc2u:190": " kalatvasyānandahetukatvāttadviśiṣṭakekānāmānandahetukatvamiti darśayannāha--",
    "GK16andhvc2u:191": " harṣema kalā iti /",
    "GK16andhvc2u:192": " evamityādi /",
    "GK16andhvc2u:193": " pūrvoktairuddīpanavibhāvairudvodhitaḥ vipralambhaḥ viyogakālāvacchinnā ratiryasya saḥ /",
    "GK16andhvc2u:194": " parasparetyādi /",
    "GK16andhvc2u:195": " strīpuṃsayorjīvitasarvasvābhimānātmikāyā rateḥ parasparasambandhitvādityarthaḥ /",
    "GK16andhvc2u:196": " vibhāvānāṃ sajalajaladharādīnām /",
    "GK16andhvc2u:197": " sādhāraṇyaṃ priyatamāsādhāraṇyam /",
    "GK16andhvc2u:198": " abhimanyamāna iti /",
    "GK16andhvc2u:199": " nirūpayannityarthaḥ /",
    "GK16andhvc2u:200": " ita iti /",
    "GK16andhvc2u:201": " kāmamityādita ityarthaḥ /",
    "GK16andhvc2u:202": " tāvaditi /",
    "GK16andhvc2u:203": " prathamamityarthaḥ /",
    "GK16andhvc2u:204": " kāmaṃ saṃntviti /",
    "GK16andhvc2u:205": " yatheṣṭaṃ bhavantu ityarthaḥ /",
    "GK16andhvc2u:206": " rāmaśabdārtheti /",
    "GK16andhvc2u:207": " rāmaśabdenārthaviśeṣāṇāṃ vyañjane sahakārītyarthaḥ /",
    "GK16andhvc2u:208": " tadgehamiti /",
    "GK16andhvc2u:209": " padyamidaṃ tṛtīyodyote udāhariṣyate /",
    "GK16andhvc2u:210": " anyatheti /",
    "GK16andhvc2u:211": " kaṭhorahṛdaya ityasyābhāva ityarthaḥ /",
    "GK16andhvc2u:212": " bālpacariteti /",
    "GK16andhvc2u:213": " vidyābhyāsatāṭakāvadhādītyarthaḥ /",
    "GK16andhvc2u:214": " ādipadena paraśurāmajayādikaṃ gṛhyate /",
    "GK16andhvc2u:215": " lābhādi yaddharmāntaraṃ tena pariṇataṃ tatprakārakapratītiviṣayam /",
    "GK16andhvc2u:216": " kathaṃ na dhvanediti /",
    "GK16andhvc2u:217": " tathāca kaṭhorahṛdayapadantadarthānuguṇānāmeva dharmāṇāṃ rāmaśabdena vyañjene sahaṅkāritayā nirdiṣṭamiti bhāvaḥ /",
    "GK16andhvc2u:218": " 'sarvaṃ sahe'ityasya yadyadduḥkhamāpatati tatsarvaṃ sahetyarthaḥ /",
    "GK16andhvc2u:219": " 'vaidehī' ityatra rāmaśabdaḥ /",
    "GK16andhvc2u:220": " anena hi vyaṅgyadharmāntarapariṇataḥ sañjñī pratyāyyate,",
    "GK16andhvc2u:221": " na saṃjñimātram /",
    "GK16andhvc2u:222": " locanam evāhaṃ bhavāmītyarthaḥ /",
    "GK16andhvc2u:223": " bhaviṣyatīti kriyāsāmānyam /",
    "GK16andhvc2u:224": " tena kiṃ kāriṣyatītyarthaḥ /",
    "GK16andhvc2u:225": " atha ca bhavanamevāsyā asambhāvyamiti /",
    "GK16andhvc2u:226": " uktaprakāreṇa hṛdayanihitāṃ priyāṃ smaraṇaśabdavikalpaparamparayā pratyakṣībhāvitāṃ hṛdayasphoṭanonmukhīṃ sasaṃbhramamāha--",
    "GK16andhvc2u:227": " hahā heti /",
    "GK16andhvc2u:228": " devīti /",
    "GK16andhvc2u:229": " yuktaṃ tava dhairyamityarthaḥ /",
    "GK16andhvc2u:230": " aneneti /",
    "GK16andhvc2u:231": " rāmaśabdenānupayujyamānārtheneti /",
    "GK16andhvc2u:232": " bhāvaḥ /",
    "GK16andhvc2u:233": " vyaṅgyaṃ dharmāntaraṃ prayojanarūpaṃ rājyanirvāsanādyasaṅkhyeyam /",
    "GK16andhvc2u:234": " taccāsaṅkhyatvādabhidhāvyāpāreṇāśakyasamarpaṇam /",
    "GK16andhvc2u:235": " krameṇārpyaṃmāṇamapyekadhīviṣayabhāvābhāvānna citracarvaṇāpadamiti na cārutvātiśayakṛt /",
    "GK16andhvc2u:236": " pratīyamānaṃ tu tadasaṅkhyamanudbhi viseṣatvenaiva kiṃ kiṃ rūpaṃ na sahata iti citrapānakarasāpūpaguḍamodakasthānīyavicitracarvaṇāpadaṃ bhavati",
    "GK16andhvc2u:237": " yathoktam--",
    "GK16andhvc2u:238": " 'uktyantareṇāśakyaṃ yat' iti /",
    "GK16andhvc2u:239": " bālapriyā tyanena ca duḥkhāsahiṣṇutvaṃ vyajyate /",
    "GK16andhvc2u:240": " kriyāsāmānyamiti /",
    "GK16andhvc2u:241": " bodhayatīti śeṣaḥ /",
    "GK16andhvc2u:242": " mukhyārthe 'pi vivakṣita ityāha--",
    "GK16andhvc2u:243": " ata ceti /",
    "GK16andhvc2u:244": " caturthapādamavatārayati--",
    "GK16andhvc2u:245": " uktetyādi /",
    "GK16andhvc2u:246": " smaraṇeti /",
    "GK16andhvc2u:247": " jaladharādyuddīpakānāṃ priyatamāsādhāraṇatvasmaraṇam /",
    "GK16andhvc2u:248": " śabdaḥ vaidehīti śabdaḥ,",
    "GK16andhvc2u:249": " tajjanitabodha iti yāvat /",
    "GK16andhvc2u:250": " 'vikalpaḥ kathaṃ bhaviṣyatī'ti vitarkaḥ /",
    "GK16andhvc2u:251": " teṣāṃ paramparayetyarthaḥ /",
    "GK16andhvc2u:252": " 'vyaṅgye'tyādigranthaṃ vyācaṣṭe--",
    "GK16andhvc2u:253": " vyaṅgyamityādi /",
    "GK16andhvc2u:254": " prayojaneti /",
    "GK16andhvc2u:255": " lakṣaṇāprayojanetyarthaḥ /",
    "GK16andhvc2u:256": " tadatra kimityata āha--",
    "GK16andhvc2u:257": " rājyeti /",
    "GK16andhvc2u:258": " rājyabhraṃśādityarthaḥ /",
    "GK16andhvc2u:259": " ādipadena vanavāsapitṛjāyāviyogādikaṃ duḥkhakāri sarvaṃ gṛhyate /",
    "GK16andhvc2u:260": " asya vyaṅgyatvaṃ vyavasthāpayiṣyannāha--",
    "GK16andhvc2u:261": " taccetyādi /",
    "GK16andhvc2u:262": " tat prayojanam /",
    "GK16andhvc2u:263": " abhidhetyādi /",
    "GK16andhvc2u:264": " yugapadabhidātumaśakyamityarthaḥ /",
    "GK16andhvc2u:265": " krameṇeti /",
    "GK16andhvc2u:266": " taditi abhidāvyāpāreṇeti cānuṣajyate /",
    "GK16andhvc2u:267": " ekadhīti /",
    "GK16andhvc2u:268": " ekabodhaviṣayatvābhāvādityarthaḥ /",
    "GK16andhvc2u:269": " pratīyamānamiti /",
    "GK16andhvc2u:270": " vyajyamānamityarthaḥ /",
    "GK16andhvc2u:271": " tuśabdo viśeṣe /",
    "GK16andhvc2u:272": " tadasaṅkhyamiti /",
    "GK16andhvc2u:273": " asaṅkhayatvaviśiṣṭaṃ prayojanamityarthaḥ /",
    "GK16andhvc2u:274": " anudbhinneti /",
    "GK16andhvc2u:275": " anudbhinnaḥ aspaṣṭaḥviśeṣaḥ pārthakyaṃ parasparabheda iti yāvat,",
    "GK16andhvc2u:276": " yatra tatvenaiva tadviśiṣṭameva /",
    "GK16andhvc2u:277": " pānakarasādyāsvāde karpūrādyāṃśā yathā pārthakyena nānubhūyante,",
    "GK16andhvc2u:278": " kintu parasparasaṃvalitatvenaiva prayojanapratītau tathā rājyanirvāsanādayo dharmā ityarthaḥ /",
    "GK16andhvc2u:279": " kiṃ kimiti /",
    "GK16andhvc2u:280": " nānārūpaṃ sahata ityarthaḥ /",
    "GK16andhvc2u:281": " pratipattṛpratibhādivaśena nānāvidhaṃ bhātīti yāvat /",
    "GK16andhvc2u:282": " itīti hetau /",
    "GK16andhvc2u:283": " citretyādi /",
    "GK16andhvc2u:284": " citreti pānakarasādīnāṃ trayāṇāṃ viśeṣaṇaṃ nānārasetyarthaḥ /",
    "GK16andhvc2u:285": " guḍopaskṛtaṃ modakaṃ guḍamodakaṃ tatsthānīyā taccarvaṇākatulyā yā vicitrā vilakṣaṇā carvaṇā rāmagatatvena tattaddharmāvagāhinī pratītiḥ,",
    "GK16andhvc2u:286": " tasyāḥ padaṃ viṣaya yathā ca mamaiva viṣamabāṇalīlāyām---",
    "GK16andhvc2u:287": " tālā jāanti guṇā jālā de sahiaehiṃ gheppānti /",
    "GK16andhvc2u:288": " raikiraṇānuggahiāiṃ honti kamalāiṃ kamalāiṃ //",
    "GK16andhvc2u:289": " (tadā jāyante guṇā yadā te sahṛdayairgṛhyante /",
    "GK16andhvc2u:290": " ravikiraṇānugṛhītāni bhavanti kamalāni kamalāni //",
    "GK16andhvc2u:291": " iti cchāyā ) /",
    "GK16andhvc2u:292": " ityatra dvitīyaḥ kamalaśabdaḥ /",
    "GK16andhvc2u:293": " locanam eṣa eva sarvatra prayojanasya pratīyamānatvenotkarṣaheturmantavyaḥ /",
    "GK16andhvc2u:294": " mātragrahaṇena saṃjñī nātra tiraskṛta ityāha---yathā cetyādi /",
    "GK16andhvc2u:295": " tālā tadā /",
    "GK16andhvc2u:296": " jālā yadā /",
    "GK16andhvc2u:297": " dheppanti gṛhyante /",
    "GK16andhvc2u:298": " arthāntaranyāsamāha---ravikiraṇeti /",
    "GK16andhvc2u:299": " kamalaśabda iti /",
    "GK16andhvc2u:300": " lakṣmīpātratvādidharmāntaraśatacitratāpariṇataṃ saṃjñinamāhetyarthaḥ /",
    "GK16andhvc2u:301": " tena śuddhe 'rthe mukhye bādhānimittaṃ tatrārthe taddharmasamavāyaḥ /",
    "GK16andhvc2u:302": " tena nimittena rāmaśabdo dharmāntarapariṇatamarthaṃ bālapriyā ityarthaḥ /",
    "GK16andhvc2u:303": " prayojanajātasya abhidhātumaśakyatvaṃ yaduktaṃ tatropaṣṭambhakamāha---yathoktamityādi /",
    "GK16andhvc2u:304": " eṣa eveti /",
    "GK16andhvc2u:305": " vicitracarvaṇāpadatvamevetyarthaḥ /",
    "GK16andhvc2u:306": " prayojanasyetyutkarṣānvayi /",
    "GK16andhvc2u:307": " mātragrahaṇeneti /",
    "GK16andhvc2u:308": " 'na saṃjñimātram' iti vṛttisthamātraśabdenetyarthaḥ /",
    "GK16andhvc2u:309": " āhetyanenāsya sambandhaḥ /",
    "GK16andhvc2u:310": " saṃjñī nātra tiraskṛta iti /",
    "GK16andhvc2u:311": " rājyanirvāsanādidharmavatvena rāmasyaiva saṃjñinaḥ pratīteriti bhāvaḥ /",
    "GK16andhvc2u:312": " āheti /",
    "GK16andhvc2u:313": " vṛttikāro bodhayatītyarthaḥ /",
    "GK16andhvc2u:314": " atra rāmapadalakṣyatāvacchedakaṃ rāmapadavācyatvaṃ sāmānyato duḥkhapātratvaṃ vā bodhyam /",
    "GK16andhvc2u:315": " tadeti /",
    "GK16andhvc2u:316": " padārthā iti śeṣaḥ /",
    "GK16andhvc2u:317": " tadā guṇāḥ atiśayādhāyako dharmo gumastadvantaḥ santaḥ /",
    "GK16andhvc2u:318": " jāyante bhavanti /",
    "GK16andhvc2u:319": " kadetyatrāha-yadeti /",
    "GK16andhvc2u:320": " te guṇavantaḥ padārthāḥ /",
    "GK16andhvc2u:321": " gṛhyante ślodhyante /",
    "GK16andhvc2u:322": " asya sāmānyasya samarthakamuttarārdhamityāśayenāha--arthāntaranyāsamāheti /",
    "GK16andhvc2u:323": " ravīti /",
    "GK16andhvc2u:324": " raviṃṇā kiraṇānugṛhītānikaraspṛṣṭāni,",
    "GK16andhvc2u:325": " atha cābhinanditāni kamalāni pajhāni /",
    "GK16andhvc2u:326": " kamalāni kamalatvena jñāyamānāni bhavantītyarthaḥ /",
    "GK16andhvc2u:327": " atra vyaṅgyaṃ darśayati---lakṣmītyāti /",
    "GK16andhvc2u:328": " lakṣmīpātratvaṃ kāntyāśrayatvam /",
    "GK16andhvc2u:329": " ādipadena vikasitatvasaurabhādiśālitvaṃ gṛhyate /",
    "GK16andhvc2u:330": " lakṣmīpātratvādi yaddharmāntaraśataṃ tasya citratā citratāviśiṣṭaṃ taditi yāvat /",
    "GK16andhvc2u:331": " tena pariṇatamityarthaḥ /",
    "GK16andhvc2u:332": " saṃjñinaṃ kamalam /",
    "GK16andhvc2u:333": " āha vyañjayati /",
    "GK16andhvc2u:334": " kecidatra rāmapadaṃ rājyanirvāsanādidharmavatvena lakṣayannarvedādīnvyjayati /",
    "GK16andhvc2u:335": " evaṃ kamalaśabde 'pi bodhyamityāhustanmataṃ dūṣayitumupanyasyati-tenetyadi /",
    "GK16andhvc2u:336": " teneti /",
    "GK16andhvc2u:337": " vakṣyamāṇahetunetyarthaḥ /",
    "GK16andhvc2u:338": " 'aprātītikam' ityanenāsya sambandhaḥ /",
    "GK16andhvc2u:339": " śuddhar'the mukhya iti /",
    "GK16andhvc2u:340": " kevale rāmapadamukhyārtha ityarthaḥ /",
    "GK16andhvc2u:341": " bādheti /",
    "GK16andhvc2u:342": " prakṛtānupayogātmakabādhetyarthaḥ /",
    "GK16andhvc2u:343": " tatrārtha iti rāmapadamukhyarthadharmiṇītyarthaḥ /",
    "GK16andhvc2u:344": " taddharmasamavāya iti /",
    "GK16andhvc2u:345": " vivakṣitarājyanirvāsanādi dharmasambandha ityarthaḥ /",
    "GK16andhvc2u:346": " anenādhārādheyabhāvarūpamukhyārthasambandhaḥ pradarśitaḥ /",
    "GK16andhvc2u:347": " ubhayatrāstīti śeṣaḥ /",
    "GK16andhvc2u:348": " dharmāntarapariṇatamarthamiti /",
    "GK16andhvc2u:349": " locanam lakṣayati /",
    "GK16andhvc2u:350": " vyaṅgyānyasādhāramānyaśabdavācyāni dharmāntarāṇi /",
    "GK16andhvc2u:351": " evaṃ kamalaśabdaḥ /",
    "GK16andhvc2u:352": " guṇaśabdastu saṃjñimātramāheti /",
    "GK16andhvc2u:353": " tatra yadbalātkaiścidāropitaṃ tadaprātītikam /",
    "GK16andhvc2u:354": " anupayogabādhito hyartho 'sya dhvanerviṣayo lakṣaṇā mūlaṃ hyasya /",
    "GK16andhvc2u:355": " yattu hṛdayadarpaṇa uktam---'hahā heti saṃrambhārtho 'yaṃ camatkāraḥ' iti /",
    "GK16andhvc2u:356": " tatrāpi saṃrambhaḥ āvego vipralambhavyabhicārīti rasadhvanistāvadupagataḥ /",
    "GK16andhvc2u:357": " na ca rāmaśabdabhivyaktārthasāhāyakena vinā sarambhollāso 'pi //",
    "GK16andhvc2u:358": " ahaṃ sahe tasyāḥ ki vartata ityevamātmā hi saṃrambhaḥ /",
    "GK16andhvc2u:359": " kamalapade ca kaḥ saṃrambha ityāstāṃ tāvat /",
    "GK16andhvc2u:360": " anupayogātmikā ca mukhyārthabādhātrāstīti lakṣaṇāmūlatvādavivakṣitavācyabhedatāsyopapannaiva śuddhārthasyāvivakṣaṇāt /",
    "GK16andhvc2u:361": " bālapriyā rājyanirvāsanādidharmavatvena rāmavyaktirūpārthamityarthaḥ /",
    "GK16andhvc2u:362": " tarhi kiṃ vyaṅgyamityatrāha---vyaṅgyānītyādi /",
    "GK16andhvc2u:363": " aśabdavācyāni śabdenābhidhātumaśakyāni /",
    "GK16andhvc2u:364": " dharmāntaraṇi nirvedaglānimohādayo 'nye dharmāḥ /",
    "GK16andhvc2u:365": " evaṃ kamalaśabda iti /",
    "GK16andhvc2u:366": " dvitīyaḥ kamalaśabdo lakṣmīpātratvādipariṇatamarthaṃ lakṣyati,",
    "GK16andhvc2u:367": " vyaṅgyantu manoharatvādītyarthaḥ /",
    "GK16andhvc2u:368": " jāyante guṇā ityatra guṇaśabdasyāvṛttiḥ,",
    "GK16andhvc2u:369": " dvītīyo guṇaśabdaḥ utkṛṣṭatvādidharmāntarapariṇatamarthaṃ lakṣyatītyādyāśaṅkāṃ parihartumāha---guṇaśabda ityādi /",
    "GK16andhvc2u:370": " saṃjñimātramiti /",
    "GK16andhvc2u:371": " mukhyārthamātramityarthaḥ /",
    "GK16andhvc2u:372": " na tu dharmāntarapariṇatamarthamiti mātraśabdārthaḥ /",
    "GK16andhvc2u:373": " tatreti /",
    "GK16andhvc2u:374": " pūrvoktedāharaṇayorityarthaḥ /",
    "GK16andhvc2u:375": " balāt buddhisāmarthyāt /",
    "GK16andhvc2u:376": " āropitamiti /",
    "GK16andhvc2u:377": " āropyoktamityarthaḥ /",
    "GK16andhvc2u:378": " taditi /",
    "GK16andhvc2u:379": " taduktamityarthaḥ /",
    "GK16andhvc2u:380": " aprātītikamiti /",
    "GK16andhvc2u:381": " sahṛdayapratītyasiddhamityarthaḥ /",
    "GK16andhvc2u:382": " atra hetumāha---anupayogetyādi /",
    "GK16andhvc2u:383": " anupayogabādhitaḥ anupayogātmakabādhādhīnaḥ /",
    "GK16andhvc2u:384": " hīti hetau /",
    "GK16andhvc2u:385": " arthaḥ bhavadukto rājyanirvāsanādyarthaḥ /",
    "GK16andhvc2u:386": " asya dhvanerviṣaya iti /",
    "GK16andhvc2u:387": " avivakṣitavācyasthalīya dhvanivyāpārasya viṣaya ityarthaḥ /",
    "GK16andhvc2u:388": " na tu lakṣaṇāyā viṣaya iti bhāvaḥ /",
    "GK16andhvc2u:389": " lakṣaṇayā hyarthasyaikadharmaprakāreṇaiva pratītirna tvanekadharmaprakāreṇa /",
    "GK16andhvc2u:390": " parantvatra lakṣaṇā sahakāriṇītyāha-lakṣaṇetyādi /",
    "GK16andhvc2u:391": " yattvityādi /",
    "GK16andhvc2u:392": " hahetyādi /",
    "GK16andhvc2u:393": " hahāhetyanena gabhyo yassaṃrambhaḥ tasyārthaḥ kāryabhūta ityarthaḥ /",
    "GK16andhvc2u:394": " tatrapītyanuvādaḥ,",
    "GK16andhvc2u:395": " uktārtho 'pītyarthaḥ /",
    "GK16andhvc2u:396": " saṃrambha ityasya vivaraṇam-āvega iti /",
    "GK16andhvc2u:397": " rasadhvanirityādi /",
    "GK16andhvc2u:398": " tavānabhimato rasadhvanirādāvabhyugato bhavatītyarthaḥ /",
    "GK16andhvc2u:399": " itthaṃ ca pūrvoktārthadhvanerabhyupagamo /",
    "GK16andhvc2u:400": " ṭapyāpatita ityāha---na cetyādi /",
    "GK16andhvc2u:401": " rāmaśabdābhivyaktārtheti /",
    "GK16andhvc2u:402": " rājyanirvāsanādyarthetyarthaḥ /",
    "GK16andhvc2u:403": " uktārthe hetumāha--ahaṃ sahe ityādi /",
    "GK16andhvc2u:404": " ahaṃ sarvaṃ sahe ityarthasyopodbalako hi rāmaśabdābhivyaktārtha iti bhāvaḥ /",
    "GK16andhvc2u:405": " uktedāharaṇayoḥ mukhyārthabādhāṃ svayaṃ vivṛṇvannavivakṣitavācyabhedatvamupapādayati---anupayogātmikā cetyādi /",
    "GK16andhvc2u:406": " mukhyārthasya padārthāntarānvayānupapattijñānamiva prakṛtānuṣayuktatvajñānamapi lakṣaṇābījamato 'nupayuktatvajñānarūpo 'pi mukhyārthabādhāpadārtha ityarthaḥ /",
    "GK16andhvc2u:407": " atreti /",
    "GK16andhvc2u:408": " uktodaharaṇayorityarthaḥ /",
    "GK16andhvc2u:409": " śuddhārthasyeti /",
    "GK16andhvc2u:410": " vācyajātyādiviśiṣṭavyaktirūpārthasyetyarthaḥ /",
    "GK16andhvc2u:411": " tasyāpīti /",
    "GK16andhvc2u:412": " atyantatiraskṛtavācyo yathādikavervālmīkeḥ--- ravisaṃkrāntasaubhāgyastuṣārāvṛtamaṇḍalaḥ /",
    "GK16andhvc2u:413": " niḥśvāsāndha ivādarśaścandramā na prakāśate //",
    "GK16andhvc2u:414": " iti /",
    "GK16andhvc2u:415": " atrāndhaśabdaḥ /",
    "GK16andhvc2u:416": " locanam na ca tiraskṛtatvaṃ dharmirūpema,",
    "GK16andhvc2u:417": " tasyāpi tāvatyanugamāt /",
    "GK16andhvc2u:418": " ata eva ca pariṇatavācoyukatyā vyavahṛtam-ādikaveriti /",
    "GK16andhvc2u:419": " dhvanerlakṣyaprasiddhatāmāha-ravīti /",
    "GK16andhvc2u:420": " hemantavarṇane pañcavaṭyāṃ rāmasyoktariyam /",
    "GK16andhvc2u:421": " andha iti copahatadṛṣṭiḥ /",
    "GK16andhvc2u:422": " jātyandhasyāpi garbhe dṛṣṭyupadhātāt /",
    "GK16andhvc2u:423": " andho 'yaṃ puro 'pi na paśyatītyatra tiraskārondhārthasya na tvatyantam /",
    "GK16andhvc2u:424": " iha tvādarśasyāndhatvamāropyamāṇamapi na sahyamiti /",
    "GK16andhvc2u:425": " andhaśabdo 'tra padārthasphuṭīkaraṇāśaktatvaṃ naṣṭadṛṣṭigataṃ nimattīkṛtyādarśaṃ lakṣaṇayā pratipādayati /",
    "GK16andhvc2u:426": " asādhāraṇavicchāyatvānupayogitvādidharmajātamasaṃkhyaṃ prayojanaṃvyanakti /",
    "GK16andhvc2u:427": " bhaṭṭanāyakena tu yaduktam---'ivaśabdayāgādgoṇatāpyatra na kāvit'iti,",
    "GK16andhvc2u:428": " tacchlokārthamaparāmṛśya /",
    "GK16andhvc2u:429": " ādarśacandramasorhi sādṛśyamivaśabdo dyātayati /",
    "GK16andhvc2u:430": " niḥśvāsāndha iti cādarśaviśeṣaṇam /",
    "GK16andhvc2u:431": " ivaśabdasyāndhārthena yojane ādarśaścandramā ityudāharaṇaṃ bhavet /",
    "GK16andhvc2u:432": " yojanaṃ caitadivaśabdasya kliṣṭam /",
    "GK16andhvc2u:433": " bālapriyā vyaktirūpārthasyāpītyarthaḥ /",
    "GK16andhvc2u:434": " tāvatyanugamāditi /",
    "GK16andhvc2u:435": " lakṣye vyaṅgye cārthe anupraveśādityarthaḥ /",
    "GK16andhvc2u:436": " andha iti /",
    "GK16andhvc2u:437": " andhapadamukhyārtha ityarthaḥ /",
    "GK16andhvc2u:438": " nanu upahatatvaṃ jananātparato yatkiñcitkāraṇena bhavati,",
    "GK16andhvc2u:439": " tathāca jātyandhe kathamandhavyavahāra ityata āha--jātyandhasyāpīti /",
    "GK16andhvc2u:440": " prakṛtodāraṇe andhapadavācyasyātyantatiraskṛtatvaṃ viśadayitumanyatra tadabhāvaṃ darśayati---andha ityādi /",
    "GK16andhvc2u:441": " andha iti ca dṛṣṭerupahatatvamāropyopacāreṇoktiḥ /",
    "GK16andhvc2u:442": " atra hetuḥ--puro 'pītyādi /",
    "GK16andhvc2u:443": " andhārthasyeti /",
    "GK16andhvc2u:444": " andhapadamukhyārthasyetyarthaḥ /",
    "GK16andhvc2u:445": " iha tviti /",
    "GK16andhvc2u:446": " prakṛtīdāharaṇe ityarthaḥ /",
    "GK16andhvc2u:447": " na sahyamiti /",
    "GK16andhvc2u:448": " ādarśasya dṛṣṭerevābhāvāditi bhāvaḥ /",
    "GK16andhvc2u:449": " padārthetyādi /",
    "GK16andhvc2u:450": " padrūpaṃ sādṛśyamityarthaḥ /",
    "GK16andhvc2u:451": " idamevātra lakṣyatāvacchedakam /",
    "GK16andhvc2u:452": " naṣṭadṛṣṭīti /",
    "GK16andhvc2u:453": " upahatadṛṣṭītyarthaḥ /",
    "GK16andhvc2u:454": " ādarśaṃ pratipādayatīti /",
    "GK16andhvc2u:455": " padārthasphuṭīkaraṇāśaktatvena rūpeṇādarśaṃ bodhayatītyarthaḥ /",
    "GK16andhvc2u:456": " andhārthena yojana iti /",
    "GK16andhvc2u:457": " niśvāsāndha iveti yojana ityarthaḥ /",
    "GK16andhvc2u:458": " ityudāharaṇaṃ bhavediti /",
    "GK16andhvc2u:459": " evaṃ yojanīyaṃ bhavedityarthaḥ /",
    "GK16andhvc2u:460": " bhavatvityatrāha---yojanaṃ caitaditi /",
    "GK16andhvc2u:461": " niśvāsāndha iva ya ādarśastadrūpaścandramā iti yojanaṃ cetyarthaḥ /",
    "GK16andhvc2u:462": " kliṣṭamiti /",
    "GK16andhvc2u:463": " arthasya kliṣṭatvāditi bhāvaḥ /",
    "GK16andhvc2u:464": " ivaśabdasyobhayatra sambandho 'stviti śaṅkāṃ pariharan āha---na ceti /",
    "GK16andhvc2u:465": " sa iveti /",
    "GK16andhvc2u:466": " ādarśa ivetyarthaḥ /",
    "GK16andhvc2u:467": " na yuktetyatra hetumupahāsagarbhamāha---jñaiminīyeti /",
    "GK16andhvc2u:468": " gaaṇaṃ ca mattamehaṃ dhārāluliajjuṇāiṃ a vaṇāiṃ /",
    "GK16andhvc2u:469": " ṇirahaṅkāramṛgāṅkā haranti nīlā api niśāḥ //",
    "GK16andhvc2u:470": " locanam na ca niḥśvāsenāndha ivādarśaḥ sa iva candra iti kalpanā yuktā /",
    "GK16andhvc2u:471": " jaiminīyasūtre hyevaṃ yojyate na kāvye 'pītyalam /",
    "GK16andhvc2u:472": " gamaṇamiti /",
    "GK16andhvc2u:473": " gaganaṃ ca mattameghaṃ dhārālulitārjunāni ca vanāni /",
    "GK16andhvc2u:474": " nirahaṅkāramṛgāṅkā haranti nīlā api niśāḥ //",
    "GK16andhvc2u:475": " iti cchāyā /",
    "GK16andhvc2u:476": " caśabdo 'piśabdārthe /",
    "GK16andhvc2u:477": " gaganaṃ mattamedhamapi na kevalaṃ tārakitam /",
    "GK16andhvc2u:478": " dārālulitārjunavṛkṣāṇyapi vanāni na kevalaṃ malayamārutāndolitasahakārāṇi /",
    "GK16andhvc2u:479": " nirahaṅkāramṛgāṅkā nīlā apiniśā na kevalaṃ sitakarakaradhavalitāḥ /",
    "GK16andhvc2u:480": " haranti utsukayantītyarthaḥ /",
    "GK16andhvc2u:481": " mattaśabdena sarvathaivehāsambhavatsvārthena bādhitamadyopayogakṣīvātmakamukhyārthena sādṛśyānmeghālaṃlakṣayatāsamañjasakāritvadurnivāratvādidharmasahasraṃ ghvanyate /",
    "GK16andhvc2u:482": " nirahaṅkāraśabdenāpi candraṃ lakṣayatā tatpāratantryavicchāyatvojjigamiṣārūpajigīṣātyāgaprabhṛtiḥ // 1 //",
    "GK16andhvc2u:483": " avivakṣitavācyasya prabhinnatvamiti yaduktaṃ tatkutaḥ?",
    "GK16andhvc2u:484": " na hi svarūpādeva bhedo bhavatītyāṅkya vivaṅkṣitavācyādevāsya bhedo bhavati,",
    "GK16andhvc2u:485": " vivakṣā tadabhāvayorvirodhādityabhiprāyeṇāha---asaṃlakṣyeti /",
    "GK16andhvc2u:486": " bālapriyā gaganaṃ ceti varṣāvarṇanam. ca śabda iti /",
    "GK16andhvc2u:487": " gagañcārjunāni cetyubhayatra caśabda ityarthaḥ /",
    "GK16andhvc2u:488": " gaganaṃ mattameghamapīti apiśabdagamyamarthamāha---netyādi /",
    "GK16andhvc2u:489": " evamuparyapi bodhyam /",
    "GK16andhvc2u:490": " vācyasyātyantatiraskṛtatvamupapādayati----mattaśabdenetyādi /",
    "GK16andhvc2u:491": " bādhiteti /",
    "GK16andhvc2u:492": " anvayānupapattirūpabādhāviśiṣṭetyarthaḥ /",
    "GK16andhvc2u:493": " sādṛśyāditi /",
    "GK16andhvc2u:494": " sādṛśyātmakamukhyārthasambandhānnimittādityarthaḥ /",
    "GK16andhvc2u:495": " sādṛśyaṃ maryādollaṅghanādinā /",
    "GK16andhvc2u:496": " asabhañjaseti /",
    "GK16andhvc2u:497": " anucitetyarthaḥ /",
    "GK16andhvc2u:498": " nirahaṅkāraśabdenāpīti /",
    "GK16andhvc2u:499": " pratiṣedhasya prasaktipūrvakatvānnarahaṅkāraśabdo hyahaṅkārasvarūpayogye cetanaviśeṣe eva svarasataḥ prayujyata ityato 'tra mukhyārthasyānvayānupapattirūpabādhā bodhyā /",
    "GK16andhvc2u:500": " lakṣayateti /",
    "GK16andhvc2u:501": " sādṛśyādityanuṣajyate /",
    "GK16andhvc2u:502": " tacca mālinyādinā /",
    "GK16andhvc2u:503": " tadityādi /",
    "GK16andhvc2u:504": " tatpadena nirahaṅkāraparāmarśaḥ tadgatapāratantryādītyarthaḥ /",
    "GK16andhvc2u:505": " ujjigamiṣā unnatīcchā,",
    "GK16andhvc2u:506": " tadrūpā yā jīgīṣā utkarṣecchā tattyāgaprabhṛtirityarthaḥ // 1 //",
    "GK16andhvc2u:507": " sūtravṛttikṛtoraikyamabhipretyāvatārayati---avivakṣitavācyasyetyādi /",
    "GK16andhvc2u:508": " uktamiti /",
    "GK16andhvc2u:509": " 'prabhedapratipādanāye'ti pūrvagranthenoktamityarthaḥ /",
    "GK16andhvc2u:510": " taditi /",
    "GK16andhvc2u:511": " prabhinnatvamityarthaḥ /",
    "GK16andhvc2u:512": " kata iti /",
    "GK16andhvc2u:513": " kasmātpratiyogina ityarthaḥ /",
    "GK16andhvc2u:514": " na hi svarūpādeva bhedo bhavatīti /",
    "GK16andhvc2u:515": " svasmādeva bhedo na bhavatītyarthaḥ /",
    "GK16andhvc2u:516": " asyeti /",
    "GK16andhvc2u:517": " avivakṣitavācyasyetyarthaḥ /",
    "GK16andhvc2u:518": " vivakṣetyādi /",
    "GK16andhvc2u:519": " vivakṣitatvovivakṣitasvayorekatrāsambhavādityarthaḥ /",
    "GK16andhvc2u:520": " nanu vivakṣitānyaparābhidheyasyeti atra mattanirahaṅkāraśabdau /",
    "GK16andhvc2u:521": " asaṃlakṣya-kramoddyotaḥ krameṇa dyotitaḥ paraḥ /",
    "GK16andhvc2u:522": " vivakṣitābhidheyasya dhvaner ātmā dvidhā mataḥ // DhvK_2.2 //",
    "GK16andhvc2u:523": " asaṃlakṣyakramoddyotaḥ krameṇa dyotitaḥ paraḥ /",
    "GK16andhvc2u:524": " vivakṣitābhidheyasya dhvanerātmā dvidhā mataḥ // 2 //",
    "GK16andhvc2u:525": " mukhyatayā prakāśamāno vyaṅgyo 'rtho dhvanerātmā /",
    "GK16andhvc2u:526": " sa ca vācyārthāpekṣayā kaścidalakṣyakramatayā prakāśate,",
    "GK16andhvc2u:527": " kaścitkrameṇeti dvidhā mataḥ /",
    "GK16andhvc2u:528": " locanam samyaṅ na lakṣayituṃ śakyaḥ kramo yasya tādṛśa uddyota uddyotanavyāpāro 'syeti bahuvrīhiḥ /",
    "GK16andhvc2u:529": " dhvaniśabdasāṃnadhyādvivakṣitābhidheyatvenānyaparatvamatrākṣiptamiti bahuvrīhiḥ /",
    "GK16andhvc2u:530": " dhvaniśabdasāṃnidhyādvivakṣitābhidheyatvenānyaparatvamatrākṣiptamiti svakaṇṭhena noktam /",
    "GK16andhvc2u:531": " dhvaneriti /",
    "GK16andhvc2u:532": " vyaṅgyasyetyarthaḥ /",
    "GK16andhvc2u:533": " ātmeti /",
    "GK16andhvc2u:534": " pūrvaślokena vyaṅgyasya vācyamukhena bheda uktaḥ /",
    "GK16andhvc2u:535": " idānīṃ tu dyotanavyāpāramukhena dyotyasya khātmaniṣṭa evetyarthaḥ /",
    "GK16andhvc2u:536": " vyaṅgyasya dhvanerdyetane svātnani kaḥ krama ityāśaṅkyāha----vācyārthāpekṣayeti /",
    "GK16andhvc2u:537": " vācyo 'rtho vibhāvādiḥ // 2. //",
    "GK16andhvc2u:538": " tatreti /",
    "GK16andhvc2u:539": " tayormadhyādityarthaḥ /",
    "GK16andhvc2u:540": " yo rasādirarthaḥ sa evākramo dhvanerātmā na tvakrama eva saḥ /",
    "GK16andhvc2u:541": " kramatvamapi hi tasya kadācidbhavati /",
    "GK16andhvc2u:542": " tadā cārthaśaktyudbhavānusvānarūpabhedateti vakṣyate /",
    "GK16andhvc2u:543": " ātmaśabdaḥ svabhāvavacanaḥ prakāramāha /",
    "GK16andhvc2u:544": " tena rasādiryo 'rthaḥ sa dhvanerakramo nāmabhedaḥ /",
    "GK16andhvc2u:545": " asaṃlakṣyakrama iti yāvat /",
    "GK16andhvc2u:546": " nanu kiṃ sarvadaiva rasādirartho dhvaneḥ prakāraḥ?",
    "GK16andhvc2u:547": " netyāha; kiṃ tu yadāṅgitvena pradhānatvenāvabhāsamānaḥ /",
    "GK16andhvc2u:548": " etacca sāmānyalakṣaṇe 'guṇīkṛtasvārthāvi'tyatra bālapriyā kuto noktamityata āha---dhvaniśabdetyādi /",
    "GK16andhvc2u:549": " vivakṣitābhidhetveneti /",
    "GK16andhvc2u:550": " bivakṣitābhidheyatvoktyetyarthaḥ /",
    "GK16andhvc2u:551": " atreti /",
    "GK16andhvc2u:552": " abhidheye ityarthaḥ /",
    "GK16andhvc2u:553": " ākṣiptamiti /",
    "GK16andhvc2u:554": " darśitamityarthaḥ /",
    "GK16andhvc2u:555": " viśeṣamāha---pūrvaślokenetyādi /",
    "GK16andhvc2u:556": " idānīmiti /",
    "GK16andhvc2u:557": " asmin śloke ityarthaḥ /",
    "GK16andhvc2u:558": " svātmaniṣṭha eveti /",
    "GK16andhvc2u:559": " 'bheda ukta'ityasyānuṣaṅgaḥ /",
    "GK16andhvc2u:560": " vṛttau 'dhvanerātme'tyasya vivaraṇam---'mukhyātaye'tyādi /",
    "GK16andhvc2u:561": " vācyārthetyādikamavatārayati---vyaṅgyasyetyādi // 2 //",
    "GK16andhvc2u:562": " rasetyādikārikāyāmaṅgibhāvena bhāsamāno rasabhāvādiḥ akramo ghnanerātmā vyavasthita ityanvayo vaktavyaḥ /",
    "GK16andhvc2u:563": " tathā ca tathāvidharasabhāvādisāmānyamasaṃlakṣyakrama ityarthaḥ sidhyati /",
    "GK16andhvc2u:564": " sa cārtho bādhitaḥ,",
    "GK16andhvc2u:565": " kvacidbhāvādeḥ saṃlakṣyakramatvasyāpyaṅgīkṛtatvādato vivakṣitamarthaṃ vyācaṣṭe---yo rasādirityādi /",
    "GK16andhvc2u:566": " akramaḥ asaṃlakṣyakramaḥ /",
    "GK16andhvc2u:567": " na tvakrama eva sa iti /",
    "GK16andhvc2u:568": " rasabhāvādirakrama eva bhavatīti tu naivetyarthaḥ /",
    "GK16andhvc2u:569": " kuta ityatrāha---krameti /",
    "GK16andhvc2u:570": " saṃlakṣyakramatvamapītyartaḥ /",
    "GK16andhvc2u:571": " 'kramavattvam' iti ci pāṭhaḥ /",
    "GK16andhvc2u:572": " tasya bhāvādeḥ /",
    "GK16andhvc2u:573": " vakṣyata iti /",
    "GK16andhvc2u:574": " “evaṃvādini devarṣāvi“tyādyudāharaṇapūrvakaṃ vakṣyata ityarthaḥ /",
    "GK16andhvc2u:575": " aṅgibhāvena bhāsamāna ityasya vivaraṇam--aṅgitvenetyādi etadukteḥ paunaruktyamāśaṅkate--rataccetyādi /",
    "GK16andhvc2u:576": " tatra",
    "GK16andhvc2u:577": " rasa-bhāva-tad-ābhāsa-tat-praśānty-ādir akramaḥ /",
    "GK16andhvc2u:578": " dhvaner ātmāṅgi-bhāvena bhāsamāno vyavasthitaḥ // DhvK_2.3 //",
    "GK16andhvc2u:579": " rasabhāvatadābhāsatatpraśāntyādirakramaḥ /",
    "GK16andhvc2u:580": " dhvanerātmāṅgibhāvena bhāsamāno vyavasthitaḥ // 3 //",
    "GK16andhvc2u:581": " locanam yadyapi nirūpitam,",
    "GK16andhvc2u:582": " tathāpi rasavadādyalaṅkāraprakāśanāvakāśadānāyānūditam /",
    "GK16andhvc2u:583": " sa ca rasādirdhvanirvyavasthita eva;",
    "GK16andhvc2u:584": " na hi tacchūnyaṃ kāvyaṃ kiñcidasti /",
    "GK16andhvc2u:585": " yadyapi ca rasenaiva sarvaṃ jīvati kāvyam tathāpi tasya rasasyaikadhanacamatkārātmano 'pi kutaścidaṃśātprayojakībhūtādadhiko 'sau camatkāro bhavati /",
    "GK16andhvc2u:586": " tatra yadā kaścidudriktāvasthāṃ pratipanno vyabhicārī camatkārātiśayaprayojako bhavati,",
    "GK16andhvc2u:587": " tadā bhāvadhvaniḥ /",
    "GK16andhvc2u:588": " yathā---- tiṣṭetkopavaśātprabhāvapihitā dīrghaṃ na sā kupyati svargāyotpatitā bhavenmayi punarbhāvārdramasyā manaḥ /",
    "GK16andhvc2u:589": " tāṃ hartuṃ vibudhadviṣo 'pi na ca me śaktāḥ purovavartinīṃ sā cātyantamagocaraṃ nayanayoryāteti ko 'yaṃ vidhiḥ //",
    "GK16andhvc2u:590": " atra hi vipralambharasasadbhāve 'pīyati vitarkākhyavyabhicāricamatkriyāprayukta āsvādātiśayaḥ /",
    "GK16andhvc2u:591": " vyabhicāriṇa udayasthityapāyatridharmakāḥ /",
    "GK16andhvc2u:592": " yadāha---'vividhamābhimukhyena carantīti vyabhicāriṇaḥ' iti /",
    "GK16andhvc2u:593": " tatrodayāvastāprayuktaḥ kadācit /",
    "GK16andhvc2u:594": " yathā-- yote gotraviparyaye śrutipathaṃ śayyāmanuprāptayā nirdhyātaṃ parivartanaṃ punarapi prārabdhumaṅgīkṛtam /",
    "GK16andhvc2u:595": " bālapriyā pariharati---tathāpītyādi /",
    "GK16andhvc2u:596": " rasavadādīti /",
    "GK16andhvc2u:597": " aṅgibhāvena bhāsamāna ityuktāvaṅgabhāvena bhāne kaḥ prakāra iti jijñāsāyāḥ sambhavāditi bhāvaḥ /",
    "GK16andhvc2u:598": " vyavasthita iti padaṃ vyācaṣṭe----sa cetyādi /",
    "GK16andhvc2u:599": " vyavasthita iti /",
    "GK16andhvc2u:600": " sarvatra kāvye sthita ityarthaḥ /",
    "GK16andhvc2u:601": " bhāvetyādinā nirdiṣṭa bhāvādidhvaniṃ śaṅkāpūrvakaṃ vyavasthāpayati---yadyapītyādi /",
    "GK16andhvc2u:602": " tasyeti /",
    "GK16andhvc2u:603": " kāvyajīnitasyetyarthaḥ /",
    "GK16andhvc2u:604": " 'rasasya aṃśādi'ti sambandhaḥ /",
    "GK16andhvc2u:605": " rasāṅgabhūtādityarthaḥ /",
    "GK16andhvc2u:606": " tiṣṭediti /",
    "GK16andhvc2u:607": " vikramorvaśīye purūravaso vacanam /",
    "GK16andhvc2u:608": " sā urvaśī /",
    "GK16andhvc2u:609": " kopavasāddhetoḥ /",
    "GK16andhvc2u:610": " prabhāveṇāntardhānakaraṇavidyayā pihitā antarhitā /",
    "GK16andhvc2u:611": " tiṣṭhediti sambhāvanāyāṃ liṅ /",
    "GK16andhvc2u:612": " 'etanna yuktaṃ yata' iti śeṣo 'tra bodhyaḥ /",
    "GK16andhvc2u:613": " evamuttaratrāpi /",
    "GK16andhvc2u:614": " svargāya svargaṃ gantum /",
    "GK16andhvc2u:615": " vibudhadviṣaḥ asurāḥ agocaram aviṣayatvam /",
    "GK16andhvc2u:616": " vidhiḥ prakāraḥ yadāheti /",
    "GK16andhvc2u:617": " vividhamityanena triprakāratvamapi darśitamiti bhāvaḥ /",
    "GK16andhvc2u:618": " udayāvasthāprayukta iti /",
    "GK16andhvc2u:619": " udayaunmukhyaprayukta ityarthaḥ /",
    "GK16andhvc2u:620": " yāta iti /",
    "GK16andhvc2u:621": " śayyāmanuprāptayā priyeṇa saha śayānayā tanvaṅgyā /",
    "GK16andhvc2u:622": " gotrasya nāmno viparyaye vanitāntaranāmnītyarthaḥ /",
    "GK16andhvc2u:623": " śrutipathaṃ yāte śrute sati /",
    "GK16andhvc2u:624": " parivartanaṃ nirdhyātaṃ cintitam /",
    "GK16andhvc2u:625": " prārabdhumiti /",
    "GK16andhvc2u:626": " parivartanamityasyānuṣaṅgaḥ /",
    "GK16andhvc2u:627": " tadityasyāpakarṣo vā /",
    "GK16andhvc2u:628": " locanam bhūyastatprakṛtaṃ kṛtaṃ ca śithilakṣiptaikadorlekhayā tanvaṅgyā na tu pāritaḥ stanabharaḥ kraṣṭuṃ priyasyorasaḥ //",
    "GK16andhvc2u:629": " atra hi praṇayakopasyojjigamiṣayaiva yadavasthānaṃ na tu pārita ityudayāvakāśanirākaraṇāttadevāsvādajīvitam /",
    "GK16andhvc2u:630": " sthitiḥ punarudāhṛtā---'tiṣṭetkopavaśāt' ityādinā /",
    "GK16andhvc2u:631": " kvacittu vyabhicāriṇaḥ praśamāvasthayā prayuktaścamatkāraḥ /",
    "GK16andhvc2u:632": " yathodāhṛtaṃ prāk 'ekasmin śayane parāṅmukhatayā' iti /",
    "GK16andhvc2u:633": " ayaṃ tatpraśama ityuktaḥ /",
    "GK16andhvc2u:634": " atra cerṣyāvipralambhasya rasasyāpi praśama iti śakyaṃ yojayitum /",
    "GK16andhvc2u:635": " kvacitu vyabhicāriṇaḥ sandhireva carvaṇāspadam /",
    "GK16andhvc2u:636": " yathā--- osuru sumṭhi āhaṃ muhu cumbau jeṇa /",
    "GK16andhvc2u:637": " amiarasaghoṇṭāṇaṃ paḍijñāṇiu teṇa //",
    "GK16andhvc2u:638": " ityatra śrutyukte tu kope kopakaṣāyagadgadamandaruditāyā yena mukhaṃ cumbitaṃ tenāmṛtarasanigaraṇaviśrāntiparamparāṇāṃ tṛptirjñāteti kopaprasādasandhiścamatkārasthānam",
    "GK16andhvc2u:639": " bālapriyā syāpakarṣo vā /",
    "GK16andhvc2u:640": " punarapi punastu /",
    "GK16andhvc2u:641": " prārabdhumaṅgīkṛtaṃ cikīrṣitam /",
    "GK16andhvc2u:642": " bhūyaḥ tat parivartanam /",
    "GK16andhvc2u:643": " prakṛtaṃ prayatnaviṣayīkṛtam /",
    "GK16andhvc2u:644": " kṛtaṃ ceti /",
    "GK16andhvc2u:645": " bhūyastadityanayoranuṣaṅgaḥ /",
    "GK16andhvc2u:646": " śithilakṣiptaikadorlekhayā pūrvaṃ śithilā śitilīkṛtā paścādanyatra kṣiptā ca ekadorlekhā yayā tathā satyā /",
    "GK16andhvc2u:647": " bhūyaḥtat parivartanam /",
    "GK16andhvc2u:648": " kṛtaṃ ca anuṣṭitaṃ ca /",
    "GK16andhvc2u:649": " jānātīcchati yatate ceṣṭate iti kramo 'tra pradarśitaḥ /",
    "GK16andhvc2u:650": " na tviti /",
    "GK16andhvc2u:651": " tuśabdo viśeṣe /",
    "GK16andhvc2u:652": " 'stanabharaḥ priyasya urasaḥ kraṣṭuṃ na pārita' iti sambandhaḥ /",
    "GK16andhvc2u:653": " pratīhārendurājena kāvyālaṅkāra saṅgrahavyākhyāne śloko 'yaṃ vyākhyātaḥ /",
    "GK16andhvc2u:654": " ujjigamiṣayava /",
    "GK16andhvc2u:655": " udayaunmukhyāvasthayaiva /",
    "GK16andhvc2u:656": " evakārārthaṃ vivṛṇoti---na tvityādi /",
    "GK16andhvc2u:657": " ityukta iti /",
    "GK16andhvc2u:658": " pūrvairiti śeṣaḥ /",
    "GK16andhvc2u:659": " svābhiprāyamāha---atretyādi /",
    "GK16andhvc2u:660": " osuru iti /",
    "GK16andhvc2u:661": " rirṣyāśruśobhitāyā mukhaṃ cumbitaṃ yena /",
    "GK16andhvc2u:662": " amṛtarasanigaraṇānāṃ tṛptirjñātā tena //",
    "GK16andhvc2u:663": " iti chāyeti pratibhāti /",
    "GK16andhvc2u:664": " nigaraṇānāṃ bhakṣaṇānāṃ karaṇarūpārthe ṣaṣṭī /",
    "GK16andhvc2u:665": " yathā “nāgniḥ tṛpyati kāṣṭānā“mityādi /",
    "GK16andhvc2u:666": " ityatra śrutyukte itir /",
    "GK16andhvc2u:667": " irśyāśabdenokte 'pīviśramasthānaṃ tasya /",
    "GK16andhvc2u:668": " yadvā---amṛtarasasya viśrāntipūrvakāṇi nigaraṇāni viśramya viśramya nigaraṇāni /",
    "GK16andhvc2u:669": " jñātetyantena vācyārthakathanam /",
    "GK16andhvc2u:670": " kopaprasādasandhiriti /",
    "GK16andhvc2u:671": " nāyikāgato dhvanyamāna iti śeṣaḥ /",
    "GK16andhvc2u:672": " locanam kvacidyvabhicāryantaraśabalataiva viśrāntipadam /",
    "GK16andhvc2u:673": " yathā--- kvākāryaṃ śaśalakṣmaṇaḥ kva ca kulaṃ bhūyo 'pi dṛśyeta sā doṣāṇāṃ praśamāya me śrutamaho kope 'pi kāntaṃ mukham /",
    "GK16andhvc2u:674": " kiṃ vakṣyantyapakalmaṣāḥ kutadhiyaḥ svapne 'pi sā durlabhā cetaḥ sāvasthyamupaihi kaḥ khalu yuvā dhanyo 'dharaṃ dhāsyati //",
    "GK16andhvc2u:675": " atra hi vitakāraitsukye matismaraṇe śahkādainye dhṛticintane parasparaṃ bādhyabādhakabhāvena dvandvaśo bhavantī,",
    "GK16andhvc2u:676": " paryante tu cintāyā eva pradhānatāṃ dadatī paramāsvādasthānam /",
    "GK16andhvc2u:677": " evamanyadapyutprekṣyam /",
    "GK16andhvc2u:678": " etāni codayasandhiśabalatvādikāni kārikāyāmādigrahaṇena gṛhītāni /",
    "GK16andhvc2u:679": " nanvevaṃ vibhāvānubhāvamukhenāpyadhikaścamatkāro dṛśyata iti vibhāvadvaniranubhāvadhvaniśca vaktavyaḥ /",
    "GK16andhvc2u:680": " maivam; vibhāvānubhāvau tāvatsvaśabdavācyāveva /",
    "GK16andhvc2u:681": " taccarvaṇāpi cittavṛttiṣveva paryavasyatīti rasabhāvebhyo nādhikaṃ carvāṇīyam /",
    "GK16andhvc2u:682": " yadā tu vibhāvānubhāvāvapi vyaṅyau bhavatastadā vastudhvanirapi kiṃ na sahyate /",
    "GK16andhvc2u:683": " yadā tu vibhāvābhāsādratyābhāsodayastadā bālapriyā kvākāryamiti /",
    "GK16andhvc2u:684": " devayānīmabhilaṣato yayāteriyamuktiḥ /",
    "GK16andhvc2u:685": " akāryaṃ brāhmaṇakanya kāsaktirūpam /",
    "GK16andhvc2u:686": " kvadvayena dvayoḥ sahānavasthānapratītiḥ /",
    "GK16andhvc2u:687": " tenātyantānaucityaṃ vyajyate /",
    "GK16andhvc2u:688": " atra vitarkaḥ /",
    "GK16andhvc2u:689": " bhūyo 'pītyādi /",
    "GK16andhvc2u:690": " atrautsukyam /",
    "GK16andhvc2u:691": " doṣāṇāṃ pramādādīnām /",
    "GK16andhvc2u:692": " praśamāya ātyantikanāśāya /",
    "GK16andhvc2u:693": " śrutaṃ śāstraśravaṇam /",
    "GK16andhvc2u:694": " atra matiḥ aho ityādi /",
    "GK16andhvc2u:695": " kāntaṃ manoharaṃ mukhaṃ tasyāḥ mukham /",
    "GK16andhvc2u:696": " atra smṛtiḥ /",
    "GK16andhvc2u:697": " apakalmaṣāḥ apagataṃ kalmaṣaṃ duścaritaṃ yebhyaste /",
    "GK16andhvc2u:698": " kṛte sucarite dhīryeṣām /",
    "GK16andhvc2u:699": " yadvā-kṛtā śikṣitā dhīryeṣāṃ te paṇḍitāḥ /",
    "GK16andhvc2u:700": " kiṃ vakṣyanti /",
    "GK16andhvc2u:701": " atra śaṅkā /",
    "GK16andhvc2u:702": " svapne 'pi adṛṣṭāśrutapūrvaghaṭake 'pi sā durlabhā /",
    "GK16andhvc2u:703": " atrābhimatāprāptiprayuktaṃ dainyam /",
    "GK16andhvc2u:704": " ceta ityādi /",
    "GK16andhvc2u:705": " atra dhṛtiḥ /",
    "GK16andhvc2u:706": " ka ityādi /",
    "GK16andhvc2u:707": " dhanyaḥ nāhamiva mandabhāgyaḥ /",
    "GK16andhvc2u:708": " dhāsyati pāsyati /",
    "GK16andhvc2u:709": " atra cintā ca vyajyate /",
    "GK16andhvc2u:710": " tadāha--atra hītyādi /",
    "GK16andhvc2u:711": " vitakāraitsukye ityādi /",
    "GK16andhvc2u:712": " kvākāryamityādyekaikapādasthavākyābhyāṃ krameṇa vyajyamāne iti bhāvaḥ /",
    "GK16andhvc2u:713": " parasparaṃ bādhyeti /",
    "GK16andhvc2u:714": " vitarkādirautsukyādinā bādhyata ityarthaḥ /",
    "GK16andhvc2u:715": " 'bhavantī dadatī'ti ca dvivacanam /",
    "GK16andhvc2u:716": " cintāyā iti /",
    "GK16andhvc2u:717": " antyavākyena vyajyamānāyā iti bhāvaḥ /",
    "GK16andhvc2u:718": " bālapriyā kvākāryamiti /",
    "GK16andhvc2u:719": " devayānīmabhilaṣato yayāteriyamuktiḥ /",
    "GK16andhvc2u:720": " akāryaṃ brāhmaṇakanyakāsaktirūpam /",
    "GK16andhvc2u:721": " kvadvayena dvayoḥ sahānavasthānapratītiḥ /",
    "GK16andhvc2u:722": " tenātyantānaucityaṃ vyajyate /",
    "GK16andhvc2u:723": " atra vitarkaḥ /",
    "GK16andhvc2u:724": " bhūyo 'pītyādi /",
    "GK16andhvc2u:725": " atrautsukyam /",
    "GK16andhvc2u:726": " doṣāṇāṃ pramādādīnām /",
    "GK16andhvc2u:727": " praśamāya ātyantikanāśāya /",
    "GK16andhvc2u:728": " śrutaṃ śāstraśravaṇam /",
    "GK16andhvc2u:729": " atra matiḥ /",
    "GK16andhvc2u:730": " aho ityādi /",
    "GK16andhvc2u:731": " kāntaṃ manoharaṃ mukhaṃ tasyāḥ mukham /",
    "GK16andhvc2u:732": " atra smṛtiḥ /",
    "GK16andhvc2u:733": " apakalmaṣāḥ apagataṃ kalpaṣaṃ duścaritaṃ yebhyaste /",
    "GK16andhvc2u:734": " kṛte sucarite dhīryeṣām /",
    "GK16andhvc2u:735": " yadvā-kṛtā śikṣitā dhīryeṣāṃ te paṇḍitāḥ /",
    "GK16andhvc2u:736": " kiṃ vakṣyanti /",
    "GK16andhvc2u:737": " atra śaṅkā /",
    "GK16andhvc2u:738": " svapne 'pi adṛṣṭāśrutapūrvaghaṭake 'pi sā durlabhā /",
    "GK16andhvc2u:739": " atrābhimatāprāptiprayuktaṃ dainyam /",
    "GK16andhvc2u:740": " ceta ityādi /",
    "GK16andhvc2u:741": " atra dhṛtiḥ /",
    "GK16andhvc2u:742": " ka ityādi /",
    "GK16andhvc2u:743": " dhanyaḥ nāhamiva mandabhāgyaḥ /",
    "GK16andhvc2u:744": " dhāsyati pāsyati /",
    "GK16andhvc2u:745": " atra cintā ca vyajyate /",
    "GK16andhvc2u:746": " tadāha-atra hītyādi /",
    "GK16andhvc2u:747": " vitakāraitsukye ityādi /",
    "GK16andhvc2u:748": " kvākāryamityādyekaikapādasthavākyābhyāṃ krameṇa vyajyamāne iti bhāvaḥ /",
    "GK16andhvc2u:749": " parasparaṃ bādhyeti /",
    "GK16andhvc2u:750": " vitarkādirautsukyādinā bādhyata ityarthaḥ /",
    "GK16andhvc2u:751": " 'bhavantī dadatī'ti ca dvivacanam /",
    "GK16andhvc2u:752": " cintāyā iti /",
    "GK16andhvc2u:753": " antyavākyena vyajyamānāyā iti bhāvaḥ /",
    "GK16andhvc2u:754": " prasaṅgācchaṅkate---nanviti /",
    "GK16andhvc2u:755": " samādhatte---maivamiti /",
    "GK16andhvc2u:756": " svaśabdavācyāveva svaśabdenābhidhātuṃ śakyāveva /",
    "GK16andhvc2u:757": " cittavṛttiṣveveti /",
    "GK16andhvc2u:758": " ratyādicittavṛtticarvaṇāsvevetyarthaḥ /",
    "GK16andhvc2u:759": " kiṃ na sahyata iti /",
    "GK16andhvc2u:760": " iṣṭa eveti bhāvaḥ /",
    "GK16andhvc2u:761": " 'tadābhāse'ti nirdiṣṭamābhāsaṃ nirūpayati---yadā tvityādi /",
    "GK16andhvc2u:762": " vibhāvānubhāvāviti /",
    "GK16andhvc2u:763": " rasagaṅgādharādau vistṛtametat /",
    "GK16andhvc2u:764": " vibhāvābhāsāditi /",
    "GK16andhvc2u:765": " vibhāvasyābhāse 'nubhāvo 'pyābhāsī bhavati /",
    "GK16andhvc2u:766": " śaṅkate--yadyapīti /",
    "GK16andhvc2u:767": " locanam vibhāvānubhāsāccarvaṇābhāsa iti rasābhāsasya viṣayaḥ /",
    "GK16andhvc2u:768": " yathā rāvaṇakāvyākarṇane śṛṅgārābhāsaḥ /",
    "GK16andhvc2u:769": " yadyapi 'śṛṅgārānukṛtiryā tu sa hāsyaḥ' iti muninā nirūpitaṃ tathāpyauttarakālikaṃ tatra hāsyarasatvam /",
    "GK16andhvc2u:770": " dūrākarṣaṇamohamantra iva me tannāmni yāte śrutiṃ cetaḥ kālakalāmapi prakurute nāvasthitiṃ tāṃ vinā /",
    "GK16andhvc2u:771": " ityatra tu na hāsyacarvaṇāvasaraḥ /",
    "GK16andhvc2u:772": " nanu nātra ratiḥ sthāyibhāvo 'sti /",
    "GK16andhvc2u:773": " parasparāsthābandhābhāvāt kenaitaduktaṃ ratiriti /",
    "GK16andhvc2u:774": " ratyābhāso hi saḥ /",
    "GK16andhvc2u:775": " aścābhāsatā yenāsya sītā mayyupekṣikā dviṣṭā veti pratipattirhṛdayaṃ na spṛśatyeva /",
    "GK16andhvc2u:776": " tatsaparśe hi tasyāpyabhilāṣo vilīyeta /",
    "GK16andhvc2u:777": " naca mayīyamanuraktetyapi niścayena kṛtaṃ kāmakṛtānmohāt /",
    "GK16andhvc2u:778": " ata eva tadābhāsatvaṃ vastutastatra sthāpyate śuktau rajatābhāsavat /",
    "GK16andhvc2u:779": " evacca śṛṅgārānukṛtiśabdaṃ bālapriyā muninā nirūpitamiti /",
    "GK16andhvc2u:780": " tathā ca tatra hāsyo raso vaktuṃ nyāya iti bhāvaḥ /",
    "GK16andhvc2u:781": " auttarakālikamiti /",
    "GK16andhvc2u:782": " śṛṅgāracarvaṇottarakālabhavamityarthaḥ /",
    "GK16andhvc2u:783": " taccarvaṇottaramayamananuraktāṃ kāmayata iti rāvaṇāmilāṣādyālamvitasya hāsasya sahṛdayānāmudbodhāditi bhāvaḥ /",
    "GK16andhvc2u:784": " dūreti /",
    "GK16andhvc2u:785": " 'etairākulitasya vikṣatarateraṅgairanaṅgāturaiḥ sampadyeta kathaṃ tadāptisukhaṃmityetanna vejhi sphuṭam' ityuttarārdham /",
    "GK16andhvc2u:786": " 'prakuruta' ityatra 'prasahata iti ca pāṭhaḥ /",
    "GK16andhvc2u:787": " dūrākarṣaṇaṃ mohaśca tatkārī yo mantraḥ tasminnavetyupamā /",
    "GK16andhvc2u:788": " tayā dūrākarṣakatvāderavyabhicāro dyotyate /",
    "GK16andhvc2u:789": " tannāmni sītānānmi /",
    "GK16andhvc2u:790": " anaṅgāturaiḥ etaiḥ aṅgaiḥ /",
    "GK16andhvc2u:791": " ākulitasya vihvalīkṛtasya vikṣatā naṣṭā ratiḥ viṣayāntareṣu ruciryasya tasya /",
    "GK16andhvc2u:792": " aratimāpannasyeti /",
    "GK16andhvc2u:793": " yāvat /",
    "GK16andhvc2u:794": " me ityanuṣajyate /",
    "GK16andhvc2u:795": " na hāsyeti /",
    "GK16andhvc2u:796": " ādāviti śeṣaḥ /",
    "GK16andhvc2u:797": " kintu śṛṅgārābhāsacarvaṇaiveti bhāvaḥ /",
    "GK16andhvc2u:798": " keneti /",
    "GK16andhvc2u:799": " ratirityetat kenoktamityanvayaḥ /",
    "GK16andhvc2u:800": " atra pratīyamānā ratirabhilāṣarūpā cittavṛttireva,",
    "GK16andhvc2u:801": " na tu sthāyibhāva iti bhāvaḥ /",
    "GK16andhvc2u:802": " ratyābhāso hi sa iti /",
    "GK16andhvc2u:803": " saḥ rāvaṇagatābhilāṣarūpā cittavṛttiḥ /",
    "GK16andhvc2u:804": " rātyābhāsaḥ sthāyibhūtaratitvenābhāsamānaḥ /",
    "GK16andhvc2u:805": " ataśceti /",
    "GK16andhvc2u:806": " vakṣyamāṇahetunetyarthaḥ /",
    "GK16andhvc2u:807": " asya rāvaṇatya mayiviṣaye /",
    "GK16andhvc2u:808": " upekṣikā upekṣāvatī /",
    "GK16andhvc2u:809": " dviṣṭā dveṣavatī /",
    "GK16andhvc2u:810": " tatsparśe tathāvidhapratītisparśe /",
    "GK16andhvc2u:811": " tasya rāvaṇasya /",
    "GK16andhvc2u:812": " na ceti /",
    "GK16andhvc2u:813": " kṛtamiti niṣedhavācī nipātaḥ /",
    "GK16andhvc2u:814": " iyaṃ mayyanurakteti niścayasyābhāvaśca netyarthaḥ /",
    "GK16andhvc2u:815": " tanniścayaścāstīti yāvat /",
    "GK16andhvc2u:816": " atra hetumāha--kāmetyādi /",
    "GK16andhvc2u:817": " 'niścayena kṛtya'ti ca pāṭhaḥ /",
    "GK16andhvc2u:818": " tatpakṣe 'na ka kṛtyam' ityanvayaḥ /",
    "GK16andhvc2u:819": " iti niścayena na ca prayojanamityarthaḥ /",
    "GK16andhvc2u:820": " tanniścayo hyabhilāṣajanane 'nupayogīti bhāvaḥ /",
    "GK16andhvc2u:821": " ata pakṣe 'kāmakutānmohādi'tyasya na spṛśatyevetyanenānvayo bodhyaḥ /",
    "GK16andhvc2u:822": " ata eva uktāddhetoreva /",
    "GK16andhvc2u:823": " tadābhāsatvaṃ ratyābhāsatvaṃ /",
    "GK16andhvc2u:824": " tatra abhilāṣarūpāyāṃ rāvaṇacittavṛtto /",
    "GK16andhvc2u:825": " sthāpyata iti /",
    "GK16andhvc2u:826": " pratipattṛbhiriti śeṣaḥ /",
    "GK16andhvc2u:827": " śṛṅgārānukṛtiśabdaṃ prayuñjāna iti /",
    "GK16andhvc2u:828": " śṛṅgārānukṛtiryā tu sa hāsya iti prayuñjāna ityarthaḥ /",
    "GK16andhvc2u:829": " locanam prayuñjāno munirapi sūcitavān /",
    "GK16andhvc2u:830": " anukṛtiramukhyatā ābhāsa iti hyeko 'rthaḥ /",
    "GK16andhvc2u:831": " ata evābhilāṣe ekataraniṣṭe 'pi śṛṅgaraśabdena tatra tatra vyavahārastadābhāsatayā mantavyaḥ /",
    "GK16andhvc2u:832": " śṛṅgārema vīrādīnāmapyābhāsarūpatīpalakṣitaiva /",
    "GK16andhvc2u:833": " evaṃ rasadhvanerevāmī bhāvadhvaniprabhṛtayo niṣyandā āsvāde pradhānaṃprayojakamevamaṃśaṃ vibhajya pṛthagvyavasthapyate /",
    "GK16andhvc2u:834": " yathā gandhayuktijñairekarasasammūrcchitāmodopabhoge 'pi śuddhamāsyādiprayuktamidaṃ saurabhamiti /",
    "GK16andhvc2u:835": " rasadhvanistu sa eva yo 'tra mukhyatayā vibhāvānubhāvavyabhicārisaṃyojanoditasthāyi pratipattikasya pratipattuḥ sthāyyaṃśacarvaṇāprayukta evāsvādaprakarṣaḥ",
    "GK16andhvc2u:836": " yathā--- kṛcchreṇoruyugaṃ vyatītya suciraṃ bhrāntvā nitambasthale madhye 'syāstrivalītaraṅgaviṣame niḥṣpandatāmāgatā /",
    "GK16andhvc2u:837": " maddṛṣṭistṛṣiteva samprati śanerāruhya tuṅgo stanau sākāṅkṣaṃ muhurīkṣate jalalavaprasyandinī locane //",
    "GK16andhvc2u:838": " atra hi nāyikākārānuvarṇyamānasvātmapratikṛtipavitritacitraphalakāvalokanādvatsarājasya bālapriyā iti hyoko 'rtha iti /",
    "GK16andhvc2u:839": " anukṛtyādi śabdāḥ paryāyā ityarthaḥ /",
    "GK16andhvc2u:840": " śṛṅgāreṇeti /",
    "GK16andhvc2u:841": " śṛṅgārānukṛtiriti munivacanasthaśṛṅgāraśabdenetyarthaḥ /",
    "GK16andhvc2u:842": " vīrādīnāmiti /",
    "GK16andhvc2u:843": " teṣāṃ gurvādyālambantve hyabhāsātā /",
    "GK16andhvc2u:844": " upasaṃharati---evamityādi /",
    "GK16andhvc2u:845": " kathaṃ tarhi pṛthagvyavahāra ityata āha---āsvāda iti /",
    "GK16andhvc2u:846": " 'pradhānaṃprayojakamaṃśamevaṃ vibhajye' tyanvayaḥ /",
    "GK16andhvc2u:847": " pṛthagavyavasthāpyata iti /",
    "GK16andhvc2u:848": " pṛthak rasadhvanitvabhāvadhvanitvādibhinnarūpema /",
    "GK16andhvc2u:849": " atra dṛṣṭāntamāha--yatheti /",
    "GK16andhvc2u:850": " gandhayuktiḥ gandhadravyayojanā /",
    "GK16andhvc2u:851": " eketi /",
    "GK16andhvc2u:852": " ekāsvādaḥ yaḥ sammūrcchitasya vyāptasya āmodasya upabhogaḥ tasminnapi /",
    "GK16andhvc2u:853": " māṃsīgandhadravyaviśeṣaḥ /",
    "GK16andhvc2u:854": " itīti pṛthagavyavasthāpyata ityasyānuṣaṅgaḥ /",
    "GK16andhvc2u:855": " vibhāveti /",
    "GK16andhvc2u:856": " vibhāvādīnāṃ trayāṇāṃ saṃyojanena taccarvaṇāyā uditā utpannā sthāyipratipattiḥ yasya /",
    "GK16andhvc2u:857": " kṛccheṇeti /",
    "GK16andhvc2u:858": " ratnāvalyāṃ rājño vidūṣakaṃ pratīyamuktiḥ /",
    "GK16andhvc2u:859": " asyā ityasyoruyugamityādibhiḥ pañcamiḥ sambandhaḥ /",
    "GK16andhvc2u:860": " trivalyeva taraṅgaḥ taraṅgatulyā trivalī vā tena viṣame nimnonnate /",
    "GK16andhvc2u:861": " tṛṣiteva tṛṣitatvādiva /",
    "GK16andhvc2u:862": " jalalavāḥ aśrukaṇāḥ /",
    "GK16andhvc2u:863": " tatprasyandinīti /",
    "GK16andhvc2u:864": " thathā likhite iti bodhyam /",
    "GK16andhvc2u:865": " atroruyugasya nitambasya cātiviśālatvaṃ madhyasya tanutvaṃ stanayormahatvaṃ ca gamyata iti saundaryātiśayo jalalavetyādinā nāyikāyā virahaduḥkhātiśayasca vyajyate /",
    "GK16andhvc2u:866": " kasyāścidaraṇyabhramaṇavṛttāntasya cātra samādhiḥ /",
    "GK16andhvc2u:867": " nāyiketi /",
    "GK16andhvc2u:868": " nāyikākāreṇa likhitanāyikāpratikṛtyā hetunā anuvarṇyamānaṃ narmasacivaṃ pratimaharvarṇyabhānaṃ svātmapratikṛtyā likhitanāyakapratikṛtyā pavitritaṃ",
    "GK16andhvc2u:869": " yadvā--nāyikākāreṇa rasādirartho hi saheva vācyenāvabhāsate /",
    "GK16andhvc2u:870": " sa cāṅgitvanāvabhāsamāno dhvanerātmā /",
    "GK16andhvc2u:871": " idānīṃ rasavadalaṅkārādalakṣyakramadyotanātmano dhvanervibhakto viṣaya iti pradarśyate---",
    "GK16andhvc2u:872": " vācya-vācaka-cārutva-hetūnāṃ vividhātmanām /",
    "GK16andhvc2u:873": " rasādi-paratā yatra sa dhvaner viṣayo mataḥ // DhvK_2.4 //",
    "GK16andhvc2u:874": " vācyavācakacārutvahetunāṃ vividhātmanām /",
    "GK16andhvc2u:875": " rasādiparatā yatra sa dhvanerviṣayo mataḥ // 4 //",
    "GK16andhvc2u:876": " locanam parasparāsthābandharūpo ratisthāyibhāvo vibhāvānubhāvasaṃyojanavaśena carvaṇārūḍha iti /",
    "GK16andhvc2u:877": " tadalaṃ bahunā /",
    "GK16andhvc2u:878": " sthitametat--rasādirartho 'ṅgitvena bhāsamāno 'saṃlakṣyakramavyaṅgyasya dhvaneḥ prakāra iti /",
    "GK16andhvc2u:879": " saheveti /",
    "GK16andhvc2u:880": " ivaśabdenāsaṃlakṣyatā vidyamānatve 'pi kramasya vyākhyātā /",
    "GK16andhvc2u:881": " vācyeneti /",
    "GK16andhvc2u:882": " vibhāvānubhāvādinā // 3 //",
    "GK16andhvc2u:883": " nanvaṅgitvenāvabhāsamāna ityucyate;",
    "GK16andhvc2u:884": " tatrāṅgatvamapi kimasti rasāderyena tannirākaraṇāyaitadviśeṣaṇamityabhiprāyeṇopakramate---idānīmityādinā /",
    "GK16andhvc2u:885": " ahgatvamasti rasādīnāṃ rasavatpreya ūrjasvisamāhitālahkārarūpatāyāmiti bhāvaḥ /",
    "GK16andhvc2u:886": " anayā ca bhaṅgyā rasavadādiṣvalaṅkāreṣu rasādidhvanernāntarbhāva iti sūcayati /",
    "GK16andhvc2u:887": " pūrvaṃ hi samāsoktyādiṣu vastudhvanernāntarbhāva iti darśitam /",
    "GK16andhvc2u:888": " vācyaṃ ca vācakaṃ ca taccārutvahetavaśceti dvandvaḥ /",
    "GK16andhvc2u:889": " vṛttāvapi śabdāścālaṅkārāścārthāścālaṅkārāśceti dvandvaḥ /",
    "GK16andhvc2u:890": " mata iti /",
    "GK16andhvc2u:891": " pūvamevaitaduktamityarthaḥ /",
    "GK16andhvc2u:892": " nanūktaṃ bhaṭṭanāyakena---“raso yadā paragatatayā pratīyate tarhi tāṭasthyameva syāt /",
    "GK16andhvc2u:893": " na ca bālapriyā kartrā anuvarṇyamānā dṛśyamānā,",
    "GK16andhvc2u:894": " 'nirvarṇyamāne'ti pāṭhaḥ sādhiṣṭhaḥ,",
    "GK16andhvc2u:895": " yā svātmapratikṛtistayā pavitritaṃ yaccitraphalakaṃ tadavalokanādityarthaḥ /",
    "GK16andhvc2u:896": " prabuddha iti śeṣaḥ /",
    "GK16andhvc2u:897": " carvaṇārūḍha iti /",
    "GK16andhvc2u:898": " sahṛdayacarvaṇāspadamityarthaḥ // 3 //",
    "GK16andhvc2u:899": " vācyetyādikārikāyāṃ 'śabdālaṅkārā' ityādivṛttau cārthāntarabhramaḥ syādityato vivakṣitamarthaṃ vyācaṣṭe---vācyatrcetyādi /",
    "GK16andhvc2u:900": " prasaṅgādrasakharūpaṃ vyavasthāpayiṣyannādau paramatānyupanyasyati--nanūktamityādi /",
    "GK16andhvc2u:901": " nanviti śaṅkādyotakaṃ bhaṭṭanāyakādyuktānāṃ pūrvapakṣatvamagavamayati /",
    "GK16andhvc2u:902": " kathamuktamityatrāha-'rasa' ityādya 'pradānameve'tyantena /",
    "GK16andhvc2u:903": " rasa iti /",
    "GK16andhvc2u:904": " ratyādirūpaḥ śṛṅgārādirasa ityarthaḥ /",
    "GK16andhvc2u:905": " yadeti yadītyarthe /",
    "GK16andhvc2u:906": " pareti /",
    "GK16andhvc2u:907": " sahṛdayādanyetyarthaḥ /",
    "GK16andhvc2u:908": " tāṭasthamiti /",
    "GK16andhvc2u:909": " sahṛdayāsambandhitvamityarthaḥ /",
    "GK16andhvc2u:910": " tāṭasthye sati svarasanīyatvaṃ na bhavediti bhāvaḥ /",
    "GK16andhvc2u:911": " na cetyādi /",
    "GK16andhvc2u:912": " 'asau svagatatvena na ca pratīyata' iti sambandhaḥ tatpratyāyakābhāvāditi bhāvaḥ /",
    "GK16andhvc2u:913": " svagatvena pratītyabhyupagame bādhakañcāha--svātmetyādi /",
    "GK16andhvc2u:914": " locanam svagatatvena rāmādicaritamayātkāvyādasau pratīyate /",
    "GK16andhvc2u:915": " svātmagatatvena ca pratītausvātmani rasasyotpattirevābhyupagatā syāt /",
    "GK16andhvc2u:916": " sā cāyuktā sītāyāḥ /",
    "GK16andhvc2u:917": " sāmājikaṃ pratyavibhāvatvāt /",
    "GK16andhvc2u:918": " kāntātvaṃ sādhāraṇaṃ vāsanāvikāsahetuvibhāvatāyāṃ prayojakamiti cet---devatāvarmanādau tadapi katham /",
    "GK16andhvc2u:919": " na ca svakāntāsmaraṇaṃ madhye saṃvedyete /",
    "GK16andhvc2u:920": " alokasāmānyānāṃ ca rāmādīnāṃ ye samudrasetubandhādayo vibhāvāṃste kathaṃ sādhāraṇyaṃ bhajeyuḥ /",
    "GK16andhvc2u:921": " na cotsāhādimān rāmaḥ smaryate,",
    "GK16andhvc2u:922": " ananubhūtatvāt /",
    "GK16andhvc2u:923": " śabdādapi tatpratipattau na rasopajanaḥ /",
    "GK16andhvc2u:924": " bālapriyā svātmagatatvena sahṛdayātmagatatvena /",
    "GK16andhvc2u:925": " svātmanītyādi /",
    "GK16andhvc2u:926": " pratipattuḥ svacittavṛttereva pratyakṣarūpā pratītirbhavati,",
    "GK16andhvc2u:927": " tathā ca taccittavṛtterutpattirāvasyakī /",
    "GK16andhvc2u:928": " viṣayaṃ vinā pratyakṣāyogāditi bhāvaḥ /",
    "GK16andhvc2u:929": " nanu rasa utpadyatāmityatrāha-sā cetyādi. sā ca svātmani rasotpatiśca /",
    "GK16andhvc2u:930": " pūrvaṃ rāmādīti nirdeśāt sītāyā ityuktam /",
    "GK16andhvc2u:931": " sītāderityarthaḥ /",
    "GK16andhvc2u:932": " sāmājikamiti /",
    "GK16andhvc2u:933": " sahṛdayamityarthaḥ /",
    "GK16andhvc2u:934": " śaṅkate---kāntātvāmityādi /",
    "GK16andhvc2u:935": " sādhāraṇaṃ sotāsādhāraṇam /",
    "GK16andhvc2u:936": " vāsaneti /",
    "GK16andhvc2u:937": " vāsanāyāḥ sahṛdayagataratyādivāsanāyāḥ yo vikākaudbodhaḥ tasya heturyo vibhāvaḥ /",
    "GK16andhvc2u:938": " tasya bhāvastattā tasyāṃ vāsanāvikāsahetutārūpāyāṃ vibhāvatāyāmityarthaḥ /",
    "GK16andhvc2u:939": " heturiti pāṭhe hetuḥ sanniti yojanā /",
    "GK16andhvc2u:940": " prayojakamiti /",
    "GK16andhvc2u:941": " tathā ca sītāyāḥ mānuṣītvena sītādau sahṛdayānāṃ kāntātvasaṃvedanaṃ bhavatīti bhāvaḥ /",
    "GK16andhvc2u:942": " prativakti---devatetyādi /",
    "GK16andhvc2u:943": " tadapi kāntātvasaṃvedanamapi /",
    "GK16andhvc2u:944": " kathamiti /",
    "GK16andhvc2u:945": " devatāsvamātrādernāyikātvena varṇanasthale devatādāvāradhyatvajñānena pratibandhāttatra kāmyatvarūpakāntātvasaṃvedanaṃ bhavatītyarthaḥ /",
    "GK16andhvc2u:946": " nanu kāvyāditaḥ sītādijñāne jāte sahṛdayānāṃ svakāntāsmaraṇaṃ jāyate,",
    "GK16andhvc2u:947": " tena ca tadvāsanodvodha ityata āha---na cetyādi /",
    "GK16andhvc2u:948": " na saṃvedyate sahṛdayairna cānubhūyate /",
    "GK16andhvc2u:949": " vīrarasaviṣaye 'pyāha---loketyādi /",
    "GK16andhvc2u:950": " alokasāmānyānāṃ lokasādhāraṇabhinnām /",
    "GK16andhvc2u:951": " vibhāvāḥ sahṛdayagatotsāhavibhāvāḥ /",
    "GK16andhvc2u:952": " sādhāraṇyaṃ sarvasādhāramatvam /",
    "GK16andhvc2u:953": " kathaṃ bhajeyuriti /",
    "GK16andhvc2u:954": " samudrasetubandhanānau utsāhahetuḥ svakṛtisādhyatvabuddhirhṛdayasaṃvādo vā sahṛdayānāṃ notpadyeteti bhāvaḥ /",
    "GK16andhvc2u:955": " rāmādigatotsāhādisthāyijñānamapi sahṛdayānāṃrasodbodhe hetustadapi durghaṭamityāha---na cetyādinā /",
    "GK16andhvc2u:956": " nanu kāvyādanubhavarūpā tatpratītirbhavatītyatrāha---śabdādityādi /",
    "GK16andhvc2u:957": " tatparatītau rāmādigatotsāhapratītau /",
    "GK16andhvc2u:958": " satyāmapiti yojanā /",
    "GK16andhvc2u:959": " na rasopajanaḥ sahṛdayānāṃ na rasotpattiḥ /",
    "GK16andhvc2u:960": " atra dṛṣṭāntamāha---pratyajñādityādi /",
    "GK16andhvc2u:961": " locanam pratyakṣādiva nāyakamithunapratipattau /",
    "GK16andhvc2u:962": " utpattipakṣe ca karuṇasyotpādādduḥkhitve karuṇaprekṣāsu punarapravṛttiḥ syāt /",
    "GK16andhvc2u:963": " 'tanna utpattirapi,",
    "GK16andhvc2u:964": " nāpyabhivyaktiḥ,",
    "GK16andhvc2u:965": " śaktirūpasya hi śṛṅgārasyabhivyaktau viṣayārjanatāratamyapravṛttiḥ syāt tatrāpi kiṃ khagato 'bhivyajyate rasaḥ paragato veti pūrvavadeva doṣaḥ",
    "GK16andhvc2u:966": " tena na pratīyate notpadyate nābhivyajyate kāvyena rasaḥ /",
    "GK16andhvc2u:967": " kiṃ tvanyaśabdavailakṣaṇyaṃ kāvyātmanaḥ śabdasya tryaṃśatāprasādāt /",
    "GK16andhvc2u:968": " tatrābhidāyakatvaṃ vācyaviṣayam,",
    "GK16andhvc2u:969": " bhāvakatvaṃ rasādiviṣayam,",
    "GK16andhvc2u:970": " bhogakṛtvaṃ sahṛdayaviṣayamiti trayoṃ'śabhūtā vyāpārāḥ /",
    "GK16andhvc2u:971": " tatrābhidhābhāgo yadi śuddhaḥ syāttattantrādibhyaḥ śāstranyāyebhyaḥ śleṣādyalaṅkāraṇāṃ ko bhedaḥ?",
    "GK16andhvc2u:972": " vṛttibhedavaicitryaṃ cākiñcitkaram /",
    "GK16andhvc2u:973": " śrutiduṣṭādivarjanaṃ ca kimartham?",
    "GK16andhvc2u:974": " bālapriyā pratipattāviveti sambandhaḥ dūṣaṇāntaramāha---utpattipakṣe ityādi /",
    "GK16andhvc2u:975": " sahṛdayānāmiti śeṣaḥ /",
    "GK16andhvc2u:976": " karuṇaprekṣāsu karuṇarasapradhānanāṭyeṣu /",
    "GK16andhvc2u:977": " taditi /",
    "GK16andhvc2u:978": " tasmādityarthaḥ /",
    "GK16andhvc2u:979": " nāpyabhiviyaktiriti /",
    "GK16andhvc2u:980": " rasasyeti śeṣaḥ /",
    "GK16andhvc2u:981": " tasya prāgasiddhatvāditi bhāvaḥ /",
    "GK16andhvc2u:982": " pūrvasiddhameva hi ghaṭādikaṃ pradīpādinābhivyajyate /",
    "GK16andhvc2u:983": " nanu ratyādirūpo rasaḥ sūkṣmarūpema sahṛdayānāmātmani vartata ityataḥ siddha evetyatrāha---śaktītyādi /",
    "GK16andhvc2u:984": " śaktirūpasya vāsanātatmakasūkṣmarūpeṇa sthitasya /",
    "GK16andhvc2u:985": " śṛṅgārasya rateḥ /",
    "GK16andhvc2u:986": " śṛṅgārapadaṃ vīrāderupalakṣakam /",
    "GK16andhvc2u:987": " abhivyaktau sahṛdayahṛdaye 'bhivyaktyaṅgīkāre /",
    "GK16andhvc2u:988": " viṣayeti /",
    "GK16andhvc2u:989": " viṣayo ratyādiviṣayaḥ kāntādiḥ abhivyaktyupāya iti yāvat /",
    "GK16andhvc2u:990": " tasya arjane sampādane tāratamyapravṛttiḥ taratamabhāvena pravṛttiḥ syāditi /",
    "GK16andhvc2u:991": " yathā andhakārasthaghaṭāderadhikādhikābhivyaktaye tadupāyabhūtālokasyādhikādhikasyārjane",
    "GK16andhvc2u:992": " janānāṃ pravṛttistathā vāsanātmatayā antaḥ sthitasya ratyāderadhikādhikābhivyaktaye",
    "GK16andhvc2u:993": " tadupāyabhūtasya vibhāvāderadhikādhikasyānubhavarūpārjane sahṛdayānāṃ pravṛttiḥ prasajyetetyarthaḥ /",
    "GK16andhvc2u:994": " adhikādhikaviṣayānubhave vāsanāyā jhaṭityabhivyaraktisambhavāditi bhāvaḥ /",
    "GK16andhvc2u:995": " dūṣaṇāntaramāha---tatrāpītyādi /",
    "GK16andhvc2u:996": " tatrāpa abhivyaktipakṣe 'pi /",
    "GK16andhvc2u:997": " upasaṃharati---tenetyādi /",
    "GK16andhvc2u:998": " na pratīyata ityādi /",
    "GK16andhvc2u:999": " sahṛdayātmanīti śeṣaḥ /",
    "GK16andhvc2u:1000": " svamatamāha---kintvityādi /",
    "GK16andhvc2u:1001": " anyaśabdeti /",
    "GK16andhvc2u:1002": " śāstrīyādiśabdetyarthaḥ /",
    "GK16andhvc2u:1003": " śateti /",
    "GK16andhvc2u:1004": " trayoṃ'sā yasya tasya bhāvastattā,",
    "GK16andhvc2u:1005": " tasyāḥ prasādātsambandhādityarthaḥ /",
    "GK16andhvc2u:1006": " tryaṃśatāṃ darśayati---tatretyādi /",
    "GK16andhvc2u:1007": " vācyeti. vācyo 'rtho viṣayo yasya tat,",
    "GK16andhvc2u:1008": " vācyārthasambandhītyarthaḥ /",
    "GK16andhvc2u:1009": " rasādīti /",
    "GK16andhvc2u:1010": " raso ratyādiḥ,",
    "GK16andhvc2u:1011": " ādipadena vibhāvadergrahaṇam /",
    "GK16andhvc2u:1012": " bhāvakatvabhogakṛtvayoḥ svarūpaṃ darśayistadaṅgīkāre yuktiṃ tāvadāha-tatretyādi /",
    "GK16andhvc2u:1013": " abhidhābhāgaḥ abhidhāyakatvāṃśaḥ /",
    "GK16andhvc2u:1014": " śuddhaḥ itataravyāpārānāliṅgitaḥ tat tarhi /",
    "GK16andhvc2u:1015": " tantrādibhya iti /",
    "GK16andhvc2u:1016": " tantraṃ nāmānekārthabodhecchayā padasyaikasya sakṛduccāraṇam /",
    "GK16andhvc2u:1017": " ko bheda iti /",
    "GK16andhvc2u:1018": " śāstrai locanam tena rasabhāvanākhyo divatīyo vyāpāraḥ;",
    "GK16andhvc2u:1019": " yadvaśadabhidhā vilakṣaṇaiva /",
    "GK16andhvc2u:1020": " taccaitadbhāvakatvaṃ nāma rasān prati yatkāvyasya tadvibhāvādīnāṃ sādhāraṇatvāpādanaṃ nāma /",
    "GK16andhvc2u:1021": " bhāvite ca rase tasya bhogaḥ yo 'nubhavasmaraṇapratipattibhyo vilakṣaṇa eva drutivistaravikāsātmā",
    "GK16andhvc2u:1022": " rajastamovaicitryānuviddhasattvamayanijacitsvabhāvanirvṛtiviśrāntilakṣaṇaḥ parabrahmāsvādasavidhaḥ /",
    "GK16andhvc2u:1023": " sa eva ca pradhānabhūtoṃ'śaḥ siddharūpa iti /",
    "GK16andhvc2u:1024": " vyutpattirnāmāpradhānameve'ti /",
    "GK16andhvc2u:1025": " bālapriyā “halantyami“ti paṇinīyasūtrādāviva “sarvado mādhava” ityādiśleṣasthale 'pi tantrādinānekārthabodhasambhavādubhayorbhedo na syādityarthaḥ",
    "GK16andhvc2u:1026": " vṛttīti /",
    "GK16andhvc2u:1027": " vṛttibhedāḥ upanāgarikādyāḥ teṣāṃ vaicitryaṃ ca akiñcitkaramiti /",
    "GK16andhvc2u:1028": " kāvye abhidhāmātrasvīkāre vyarthamityarthaḥ /",
    "GK16andhvc2u:1029": " kimarthamiti. niṣphalamityarthaḥ /",
    "GK16andhvc2u:1030": " teneti /",
    "GK16andhvc2u:1031": " uktahetunetyarthaḥ /",
    "GK16andhvc2u:1032": " rasabhāvaneti /",
    "GK16andhvc2u:1033": " ratyādibhāvanetyarthaḥ /",
    "GK16andhvc2u:1034": " dvitīya iti /",
    "GK16andhvc2u:1035": " abhidhānantarabhāvītyarthaḥ /",
    "GK16andhvc2u:1036": " yadvaśāditi /",
    "GK16andhvc2u:1037": " bhāvakatvavyāpārarūpaprayojakādityarthaḥ /",
    "GK16andhvc2u:1038": " vilakṣaṇaiveti /",
    "GK16andhvc2u:1039": " śāstrīyādiśabdagatābhidhāto vicātīyaivetyarthaḥ /",
    "GK16andhvc2u:1040": " taccetyādi /",
    "GK16andhvc2u:1041": " rasān prati etadbhāvakatvaṃ nāma taditi sambandhaḥ /",
    "GK16andhvc2u:1042": " kāvyasyeti. nāṭyasyāpyupalakṣaṇam /",
    "GK16andhvc2u:1043": " tadvibhāvādīnāmiti /",
    "GK16andhvc2u:1044": " tasya ratyādirūparasasya vibhāvāditrayāṇāṃ cetyarthaḥ /",
    "GK16andhvc2u:1045": " sādhāramatvāpādanamiti /",
    "GK16andhvc2u:1046": " sādhāraṇīkaraṇamityarthaḥ /",
    "GK16andhvc2u:1047": " sāmānyenopasthāpakatvamiti yāvat /",
    "GK16andhvc2u:1048": " bhāvite uktabhāvanāviṣayīkṛte /",
    "GK16andhvc2u:1049": " rase rāmādigatatyādau /",
    "GK16andhvc2u:1050": " tasyeti /",
    "GK16andhvc2u:1051": " bhāvitasya ratyāderityarthaḥ /",
    "GK16andhvc2u:1052": " bhoga iti /",
    "GK16andhvc2u:1053": " sākṣātkāraviśeṣa ityarthaḥ /",
    "GK16andhvc2u:1054": " sahṛdayānāṃ bhavatīti śeṣaḥ /",
    "GK16andhvc2u:1055": " tathāca bhāvanopanīto rāmādigataratyādiḥ sthāyī sahṛdayairbhujyamāno rasaḥ ratyādeḥ sādhāraṇyena pratītyā ca na tāṭasthyādidoṣa iti bhāvaḥ /",
    "GK16andhvc2u:1056": " bhogasvarūpamāha---ya ityādi /",
    "GK16andhvc2u:1057": " anubhaveti /",
    "GK16andhvc2u:1058": " anubhavasmaraṇarūpāḥ yāḥ pratīpattayo laukikyaḥ pratītayastābhya ityarthaḥ /",
    "GK16andhvc2u:1059": " 'drutivistāravikāsātme'tyatra hetumāha----raja ityādi /",
    "GK16andhvc2u:1060": " vaicitryānuviddheti pāṭhaḥ /",
    "GK16andhvc2u:1061": " “rajastamonuvedyavaicitryabalādi“tyabhinavabhāratyāmukteḥ /",
    "GK16andhvc2u:1062": " rajastamasorvaicitryeṇa viśeṣeṇa anuviddhaṃ yatsatvaṃ tanmayī /",
    "GK16andhvc2u:1063": " prācuryārthe mayaṭ /",
    "GK16andhvc2u:1064": " nijacitsvabhāvā svātmacaitanyarūpā ca yā nivṛtiḥ lokottarānandaḥ,",
    "GK16andhvc2u:1065": " tasyāṃ viśrāntiḥ vigalitavedyāntaratayā sthitiḥ tallakṣaṇa ityarthaḥ /",
    "GK16andhvc2u:1066": " atra rajaso guṇasyānuvedhena drutiḥ tamaso vistāraḥ satvasya vikāsa iti vivekaḥ /",
    "GK16andhvc2u:1067": " uktaṃ hi kāvyaprakāśasaṅkete---“yadāhi rajaso guṇasya drutiḥ tamaso vistāraḥ satvasya vikāsaḥ tadā bhogaḥ svarūpaṃ lamata” iti /",
    "GK16andhvc2u:1068": " uktarītyā bhogasyātmānandaviṣayakatvādāha---pareti /",
    "GK16andhvc2u:1069": " sa eveti /",
    "GK16andhvc2u:1070": " uktavidhabhoga evetyarthaḥ /",
    "GK16andhvc2u:1071": " siddharūpa iti /",
    "GK16andhvc2u:1072": " cidānandarūpasyātmanaḥ siddharūpatvāditi bhāvaḥ /",
    "GK16andhvc2u:1073": " vyutpattiriti /",
    "GK16andhvc2u:1074": " pratipattṝṇāṃ locanam atrocyate---rasasvarūpa eva tāvadvipratipattayaḥ prativādinām /",
    "GK16andhvc2u:1075": " tathāhi-pūrvāvasthāyāṃ yaḥ sthāyī sa eva vyabhicārisampātādinā prāptaparipoṣo 'nukāryagata eva rasaḥ /",
    "GK16andhvc2u:1076": " nāṭye tu prayujyamānatvānnāṭyarasa iti kecit /",
    "GK16andhvc2u:1077": " pravāhadharmiṇyāṃ cittavṛttau cittavṛtteḥ cittavṛttyantareṇa kaḥ paripoṣārthaḥ?",
    "GK16andhvc2u:1078": " vismayaśokakrodhādeśca krameṇa tāvanna paripoṣa iti nānukārye rasaḥ /",
    "GK16andhvc2u:1079": " anukartari catadbhāve layādyananusaraṇaṃ syāt /",
    "GK16andhvc2u:1080": " rāmajikagate vā bālapriyā caturvargopāyavyutpattirityarthaḥ /",
    "GK16andhvc2u:1081": " itīti /",
    "GK16andhvc2u:1082": " iti bhaṭṭanāyakoktamiti sambandhaḥ /",
    "GK16andhvc2u:1083": " rasasvarūpa eveti /",
    "GK16andhvc2u:1084": " rasapadārtha evetyarthaḥ /",
    "GK16andhvc2u:1085": " vibhinnāḥ pratipattayo vipratipattayaḥ vibhinnāni matāni /",
    "GK16andhvc2u:1086": " tathāhīti /",
    "GK16andhvc2u:1087": " nāṭyasthale vipratipattīrādau vivṛṇuma ityarthaḥ /",
    "GK16andhvc2u:1088": " tatra lalanādibhirālambanavibhāvaiḥ sthāyī ratyādiko janitaḥ,",
    "GK16andhvc2u:1089": " udyānādibhirvyabhicāribhiḥ paripoṣito rāmādāvanukārye rasaḥ,",
    "GK16andhvc2u:1090": " naṭe tu rāmādirūpatānusandhānavaśādāropyamāṇassāmājikānāṃ camatkārakārīti bhaṭṭalollaṭādimatamādau darśayati---pūrvetyādi /",
    "GK16andhvc2u:1091": " pūrvāvastāyāmiti /",
    "GK16andhvc2u:1092": " aprāptaparipoṣāvasthāyāmityarthaḥ /",
    "GK16andhvc2u:1093": " yaḥ sthāyīti /",
    "GK16andhvc2u:1094": " sthāyitvena vyapadiśyamāno yo ratyādirityarthaḥ /",
    "GK16andhvc2u:1095": " 'sa eva prāptaparipoṣo rasa' itisambandhaḥ /",
    "GK16andhvc2u:1096": " rasaḥ rasapadārthaḥ /",
    "GK16andhvc2u:1097": " sa cānukāryagata eveti /",
    "GK16andhvc2u:1098": " anukāryarāmādāvevotpadyamāno vartata ityarthaḥ /",
    "GK16andhvc2u:1099": " anenānukartari tadāropa iti darśitam /",
    "GK16andhvc2u:1100": " tasmānnāṭyarasā iti bharatoktanāṭyarasaśabdārthamāha----nāṭya ityādi /",
    "GK16andhvc2u:1101": " nāṭyasya nāṭyasambandhī vā raso nāṭyarasa iti vyutpattiriti bhāvaḥ /",
    "GK16andhvc2u:1102": " matamidaṃ dūṣayitvā prakārāntareṇa vadatāṃ śrīśaṅkukādīnāṃ mataṃ darśayati----pravāhetyādi /",
    "GK16andhvc2u:1103": " cittavṛttau ratyādicittavṛttau /",
    "GK16andhvc2u:1104": " pravāhadharmiṇyāṃ tattatkāraṇavaśena punaḥ punarutpadyamānāyāṃ naśyantyāṃ ca satyāmiti hetugarbham /",
    "GK16andhvc2u:1105": " cittavṛtteḥ ratyādisyāyicittavṛtteḥ /",
    "GK16andhvc2u:1106": " cittavṛtyantareṇa utkaṇṭhādivyabhicāriṇī paripoṣārthaḥ ka iti /",
    "GK16andhvc2u:1107": " paripoṣarūpaṃ phalaṃ na bhavatītyarthaḥ /",
    "GK16andhvc2u:1108": " ato vyabhicāribhiḥ paripoṣasya kathanamanupapannamiti bhāvaḥ /",
    "GK16andhvc2u:1109": " viṣaryayaścāstītyāha---vismayetyādi /",
    "GK16andhvc2u:1110": " krameṇa kālakrameṇa /",
    "GK16andhvc2u:1111": " na paripoṣa iti /",
    "GK16andhvc2u:1112": " kintvapacaya eveti bhāvaḥ /",
    "GK16andhvc2u:1113": " yathoktaṃ kāvyaprakāśasaṅkete---“iṣṭaviyogajo mahān śokaḥ kramema śāmyati,",
    "GK16andhvc2u:1114": " na tu dṛḍhībhavati krodhotsāharatayaśca nijanijakāraṇodbhūtā api kālavasādamarṣasthairyasavāviparyaye 'pacīyanta” iti /",
    "GK16andhvc2u:1115": " itīti hetau /",
    "GK16andhvc2u:1116": " nānukārye rasa iti /",
    "GK16andhvc2u:1117": " anukāryarāmādigato rasa ityuktapakṣo na yukta ityarthaḥ /",
    "GK16andhvc2u:1118": " tarhi anukartṛgato 'stvityatrāha---anukartarītyādi /",
    "GK16andhvc2u:1119": " anukartari naṭe /",
    "GK16andhvc2u:1120": " tadbhāve rasasatve sati /",
    "GK16andhvc2u:1121": " layādīti /",
    "GK16andhvc2u:1122": " layo nāma nṛttagītavādyānāmekatānatārūpaṃ sāmyaṃ rasasya naṭe siddhatvena tadupayogilayādyanusaraṇaṃ na syādityarthaḥ /",
    "GK16andhvc2u:1123": " tarhi sāmājikato 'stvityatrāhasāmājiketyādi /",
    "GK16andhvc2u:1124": " locanam kaścamatkāraḥ?",
    "GK16andhvc2u:1125": " pratyuta karuṇādau duḥkhaprāptiḥ /",
    "GK16andhvc2u:1126": " tasmānnāyaṃ pakṣaḥ /",
    "GK16andhvc2u:1127": " kastarhi? ihānantyānniyatasyānukāro na śakyaḥ,",
    "GK16andhvc2u:1128": " niṣprayojanaśca viśiṣṭatāpratītau tāṭasthyena vyutpattyabhāvāt /",
    "GK16andhvc2u:1129": " tasmādaniyatāvasthātmakaṃ sthāyinamuddiśya vibhāvānubhāvyabhicāribhiḥ saṃyujyamānairayaṃ",
    "GK16andhvc2u:1130": " rāmaḥ sukhīti smṛtivilakṣaṇā sthāyini pratītigocaratayāsvādarūpā pratipattiranu kartrālambanā",
    "GK16andhvc2u:1131": " nāṭyaikagāminī rasaḥ /",
    "GK16andhvc2u:1132": " sa ca na vyatiriktamādhāramapekṣate /",
    "GK16andhvc2u:1133": " kiṃ tvanukāryābhinnābhimate nartake āsvādayitā sāmājika ityetāvanmātramadaḥ /",
    "GK16andhvc2u:1134": " tena nāṭya eva bālapriyā tadbhāve ityanuṣajyate /",
    "GK16andhvc2u:1135": " kaścamatkāra iti /",
    "GK16andhvc2u:1136": " rāmāderiva sāmājikasyāpi ratyādirūparasotpattau camatkāro na jāyeteti bhāvaḥ /",
    "GK16andhvc2u:1137": " duḥkhaprāptiriti /",
    "GK16andhvc2u:1138": " syāditi śeṣaḥ /",
    "GK16andhvc2u:1139": " nāyaṃ pakṣa iti /",
    "GK16andhvc2u:1140": " uktaḥ pakṣo na yukta ityarthaḥ /",
    "GK16andhvc2u:1141": " kastarhīti /",
    "GK16andhvc2u:1142": " pakṣa ityanuṣajyate /",
    "GK16andhvc2u:1143": " praśrasyottaraṃ vaktumupakramamāṇa āha---ihetyādi /",
    "GK16andhvc2u:1144": " ānantyāditi /",
    "GK16andhvc2u:1145": " tattadgatasya ratyādibhāvasya mandatamamandataramandamadhyamatvādibhedenāsaṃkhvatvādityarthaḥ /",
    "GK16andhvc2u:1146": " niyatasyeti /",
    "GK16andhvc2u:1147": " niścitaikāvasthāviśiṣṭasyetyarthaḥ /",
    "GK16andhvc2u:1148": " sthāyina iti śeṣaḥ /",
    "GK16andhvc2u:1149": " anukāro na śakya iti /",
    "GK16andhvc2u:1150": " sthāyina ānantyānniyataikāvasthatvena jñātumaśakyatvāditi bhāvaḥ /",
    "GK16andhvc2u:1151": " kathañcittatsambhave 'pyāha---niṣprayejanaścetyādi /",
    "GK16andhvc2u:1152": " anukāra ityanuṣajyate /",
    "GK16andhvc2u:1153": " niṣprayojanatve hetumāha---viśiṣṭatetyādi /",
    "GK16andhvc2u:1154": " sthāyino rāmādivyaktiviśeṣavṛttitvavaiśiṣṭyamavabudhya naṭena tadanukāre kriyamāṇe tathaiva sāmājikānāṃ pratītyā tasya taṭasthatvena caturvargopāyavyutpatteranudayādityarthaḥ",
    "GK16andhvc2u:1155": " anena sthāyyanukāro rasa iti pakṣo 'pyayukta iti darśitam /",
    "GK16andhvc2u:1156": " khamatamāha---tasmādityādi /",
    "GK16andhvc2u:1157": " 'sthāyinamuddiśya saṃyujyamānai'riti sambandhaḥ /",
    "GK16andhvc2u:1158": " 'sthāyipratītimuddiśya saṃyujyamānai'riti sambandhaḥ /",
    "GK16andhvc2u:1159": " sthāyipratītimuddiśya naṭena prayujyamānairityarthaḥ /",
    "GK16andhvc2u:1160": " vibhāveti /",
    "GK16andhvc2u:1161": " tairliṅgairityarthaḥ /",
    "GK16andhvc2u:1162": " pratipattirityanenāsya sambandhaḥ /",
    "GK16andhvc2u:1163": " ayaṃ rāmaḥ sukhīti /",
    "GK16andhvc2u:1164": " rāmo 'yaṃ sītāviṣayakaratimānityarthaḥ /",
    "GK16andhvc2u:1165": " sāmājikānāṃ citraturaganyāyena naṭe rāmādibuddharjāyate /",
    "GK16andhvc2u:1166": " itītyasya pratipattirityanena sambandhaḥ /",
    "GK16andhvc2u:1167": " sthāyini pratītigocaratayeti /",
    "GK16andhvc2u:1168": " sthāyinaḥ pratītiviṣayatvena hetunetyarthaḥ /",
    "GK16andhvc2u:1169": " vastusaundaryāditi bhāvaḥ /",
    "GK16andhvc2u:1170": " āsvādarūpeti /",
    "GK16andhvc2u:1171": " camatkāricarvaṇārūpetyarthaḥ /",
    "GK16andhvc2u:1172": " pratipattiriti /",
    "GK16andhvc2u:1173": " sāmājikānāmanumitirityarthaḥ /",
    "GK16andhvc2u:1174": " anukartrālambaneti /",
    "GK16andhvc2u:1175": " ayamityanena naṭasya viṣayīkaraṇādanukartṛviṣayiketyarthaḥ /",
    "GK16andhvc2u:1176": " sa ceti /",
    "GK16andhvc2u:1177": " tathāvidhasthāyipratītirūpo rasaścetyarthaḥ /",
    "GK16andhvc2u:1178": " vyatiriktamiti /",
    "GK16andhvc2u:1179": " vakṣyamāṇādanyamityarthaḥ /",
    "GK16andhvc2u:1180": " anukāryābhinnābhimate anukāryarāmādyabhedena gṛhīte /",
    "GK16andhvc2u:1181": " nartaka iti /",
    "GK16andhvc2u:1182": " astīti śeṣaḥ /",
    "GK16andhvc2u:1183": " tathāvidhapratītirūparasasya nartakaviśeṣyakatvānnartake viśeṣyatāsambandhena satvātsa evāśraya ityarthaḥ /",
    "GK16andhvc2u:1184": " āsvādayitā āsvādarūpapratīteḥ samavāyenāśrayaḥ /",
    "GK16andhvc2u:1185": " nāṭya eveti /",
    "GK16andhvc2u:1186": " locanam rasaḥ,",
    "GK16andhvc2u:1187": " nānukāryādiṣviti kecit /",
    "GK16andhvc2u:1188": " anye tu---anukartari yaḥ sthāyyavabhāso 'bhinayādisāmagpyādikṛto bhittāvivaharitālādinā aśvāvabhāsaḥ,",
    "GK16andhvc2u:1189": " sa eva lokātītatayāsvādāparasaṃjñayā pratītyā rasyamāno rasa iti nāṭyādrasā nāṭyarasāḥ /",
    "GK16andhvc2u:1190": " apare punarvibhāvānubhāvamātrameva viśiṣṭasāmagapyā samarpyamāṇaṃ tadvibhāvanīyānubhāvanīyasthāyirūpacittavṛttyucitavāsanānuṣaktaṃ svanirvṛticarvaṇāviśiṣṭameva rasaḥ /",
    "GK16andhvc2u:1191": " tannāṭyameva rasāḥ /",
    "GK16andhvc2u:1192": " anye tu śuddhaṃ vibhāvam,",
    "GK16andhvc2u:1193": " apare śuddhamanu bhāvam,",
    "GK16andhvc2u:1194": " kecittu sthāyimātram,",
    "GK16andhvc2u:1195": " itare vyabhicāriṇam,",
    "GK16andhvc2u:1196": " anye tatsaṃyogam,",
    "GK16andhvc2u:1197": " eke 'nukāryam,",
    "GK16andhvc2u:1198": " kecana sakalameva samudāyaṃ rasamāhurityalaṃ bahunā /",
    "GK16andhvc2u:1199": " kāvye 'pi ca lokanāṭyadharmisthānīyena svabhāvoktivakroktiprakāradvayenālaukikaprasannamadhuraujasviśabdasamarpyamāṇavibhāvādiyogādi yameva rasavārtā /",
    "GK16andhvc2u:1200": " astu vātra nāṭyādvicitrarūpā rasapratītiḥ;",
    "GK16andhvc2u:1201": " upāyavailakṣaṇyādiyameva tāvadatra saraṇiḥ /",
    "GK16andhvc2u:1202": " evaṃ sthite prathamapakṣa bālapriyā nāṭye iti chedaḥ /",
    "GK16andhvc2u:1203": " rasasyoktarītyā naṭāśrayakatvena nāṭyāśrayakatvamityarthaḥ /",
    "GK16andhvc2u:1204": " rāmādigatasthāyino 'nukāre naṭe sthāyyavabhāso mithyājñānarūpaḥ sāmājikānāṃ jāyate,",
    "GK16andhvc2u:1205": " sa eva camatkārakārī rasa iti kecittanmatamāha----anya ityādi /",
    "GK16andhvc2u:1206": " 'aśvāvabhāsa ive'tyanvayaḥ /",
    "GK16andhvc2u:1207": " sa eveti /",
    "GK16andhvc2u:1208": " avabhāsamānaḥ sthāyyevetyarthaḥ /",
    "GK16andhvc2u:1209": " rasyamāna iti /",
    "GK16andhvc2u:1210": " viṣayīkriyamāṇa ityarthaḥ /",
    "GK16andhvc2u:1211": " nāṭyādrasā iti /",
    "GK16andhvc2u:1212": " sthāyyavabhāsasya nāṭyahetukatvāditi bhāvaḥ /",
    "GK16andhvc2u:1213": " matāntaramāha---apara ityādi /",
    "GK16andhvc2u:1214": " vibhāvānubhāvamātrameveti /",
    "GK16andhvc2u:1215": " rasa ityanenāsya sambandhaḥ /",
    "GK16andhvc2u:1216": " kathamityatrāha---viśiṣṭetyādi /",
    "GK16andhvc2u:1217": " viśiṣṭasāmagrayā bhāvakatvaviśiṣṭayā nāṭyādisāmagrayā /",
    "GK16andhvc2u:1218": " samarpyamāṇamiti /",
    "GK16andhvc2u:1219": " sāmājikeṣpiti śeṣaḥ /",
    "GK16andhvc2u:1220": " taditi /",
    "GK16andhvc2u:1221": " tābhyāṃ vibhavānubhavābhyāṃ kramādvibhāvaniyā anubhāvanīyā ca yā ratyādisthāyirūpacittavṛtyucitā vāsanā sāmājikagatā tadanuṣaktaṃ tatsambaddham",
    "GK16andhvc2u:1222": " sveti /",
    "GK16andhvc2u:1223": " svasya sāmājikasya nirvṛtirūpā yā carvaṇā tadviśiṣṭaṃ tadviṣayabhūtam /",
    "GK16andhvc2u:1224": " nāṭyameveti /",
    "GK16andhvc2u:1225": " vibhavānubhavayornaṇṭanayogyatvarūpanāṭyatvāditi bhāvaḥ /",
    "GK16andhvc2u:1226": " 'śuddhaṃ vibhāvam' ityādau sarvatra rasamāhurityasya sambandho bodhyaḥ /",
    "GK16andhvc2u:1227": " loketyādi /",
    "GK16andhvc2u:1228": " “svabhāvābhinayopetaṃ na nāstrīpuruṣāśrayaṃ nāṭyaṃ lokadharmi” “svarālaṅkārasaṃyuktamasvasthapuruṣāśrayaṃ nāṭyaṃ nāṭyadharmi” tatsthānīyena tattulyena /",
    "GK16andhvc2u:1229": " svabhāveti /",
    "GK16andhvc2u:1230": " vakroktiśabdārthaḥ pūrvamuktaḥ /",
    "GK16andhvc2u:1231": " dvayeneti tṛtīyārtho vaiśiṣṭyaṃ śabde 'nveti /",
    "GK16andhvc2u:1232": " dvayenetyalaukikatve heturvā /",
    "GK16andhvc2u:1233": " alaukiketi /",
    "GK16andhvc2u:1234": " alaukiko laukikaśabdavyatiriktaḥ prasanno madhura ojasvī ca yaḥ śabdaḥ,",
    "GK16andhvc2u:1235": " tena samarpyamāṇānāṃ vibhāvādīnāṃ yogādityarthaḥ /",
    "GK16andhvc2u:1236": " iyameveti /",
    "GK16andhvc2u:1237": " uktaprakāraivetyarthaḥ /",
    "GK16andhvc2u:1238": " rasavārtā rasapadārthaḥ tatpratītirvā /",
    "GK16andhvc2u:1239": " astu vātreti /",
    "GK16andhvc2u:1240": " atra kāvye /",
    "GK16andhvc2u:1241": " vicitrarūpā vijātīyā /",
    "GK16andhvc2u:1242": " atra hetumāha---upāyeti /",
    "GK16andhvc2u:1243": " iyamiti /",
    "GK16andhvc2u:1244": " vakṣyamāṇarūpetyarthaḥ /",
    "GK16andhvc2u:1245": " locanam evaitāni dūṣaṇāni,",
    "GK16andhvc2u:1246": " pratīteḥ svaparagatatvādivikalpanena /",
    "GK16andhvc2u:1247": " sarvapakṣeṣu ca pratītiraparihāryā rasasya /",
    "GK16andhvc2u:1248": " apratītaṃ hi piśācavadavyavahārya syāt /",
    "GK16andhvc2u:1249": " kiṃ tu yathā pratītimātratvenāviśiṣṭatve 'pi prātyakṣikī ānumānikī āgamotthā pratibhānakṛtā yogipratyakṣajā ca pratītirupāyavailakṣṇyādanyaiva,",
    "GK16andhvc2u:1250": " tadvadiyamapi pratītiścarvaṇāsvādanabhogāparanāmā bhavatu /",
    "GK16andhvc2u:1251": " tannidānabhūtāyā hṛdayasaṃvādādyupakṛtāyā vibhāvādisāmagpyā lokottararūpatvāt /",
    "GK16andhvc2u:1252": " rasāḥ pratīyanta iti odanaṃ pacatītivadyvavahāraḥ pratīyamāna eva hi rasaḥ /",
    "GK16andhvc2u:1253": " pratītireva viśiṣṭā rasanā /",
    "GK16andhvc2u:1254": " sā ca nāṭye laukikānumānapratītervilakṣaṇā;",
    "GK16andhvc2u:1255": " tāṃ ca pramukhe upāyatayā sandadhānā /",
    "GK16andhvc2u:1256": " evaṃ kāvye anyaśābdapratītervilakṣaṇā,",
    "GK16andhvc2u:1257": " tāṃ ca pramukhe upāyatayāpekṣamāṇā /",
    "GK16andhvc2u:1258": " tasmādanutthānopahataḥ pūrvapakṣaḥ /",
    "GK16andhvc2u:1259": " rāmādicaritaṃ tu na sarvasya hṛdayasaṃvādīti mahatsāhasam /",
    "GK16andhvc2u:1260": " citravāsanāviśiṣṭatvāccetasaḥ /",
    "GK16andhvc2u:1261": " yadāha-“tāsāmanāditvaṃ āśiṣo nityatvāt /",
    "GK16andhvc2u:1262": " bālapriyā atra kāvye /",
    "GK16andhvc2u:1263": " prathamapakṣa iti /",
    "GK16andhvc2u:1264": " bhaṭṭalollaṭoktotpattipakṣa ityarthaḥ /",
    "GK16andhvc2u:1265": " vikalpanena dūṣaṇāniti sambandhaḥ /",
    "GK16andhvc2u:1266": " sarveti /",
    "GK16andhvc2u:1267": " sahṛdayānāṃ rasapratītiḥ sarvapakṣe 'pyaparihāryetyarthaḥ /",
    "GK16andhvc2u:1268": " vipakṣe bādhakamāha-apratītamityādi /",
    "GK16andhvc2u:1269": " apratītaṃ viśiṣyājñātaṃ vastu /",
    "GK16andhvc2u:1270": " atryavahāryam vyavahārāyogyam /",
    "GK16andhvc2u:1271": " atra dṛṣṭāntaḥ---piśācacaditi /",
    "GK16andhvc2u:1272": " piśāco hi viśiṣyājñātatvenātrāyaṃ viśāca ityādi lokavyavahārānarhaḥ /",
    "GK16andhvc2u:1273": " kintviti /",
    "GK16andhvc2u:1274": " rasapratīteḥ viśeṣo 'stītyarthaḥ /",
    "GK16andhvc2u:1275": " pratītītyādi /",
    "GK16andhvc2u:1276": " pratītitvarūpasāmānyadharmeṇāviśeṣe 'pītyarthaḥ /",
    "GK16andhvc2u:1277": " āgamottheti /",
    "GK16andhvc2u:1278": " śabdajanyetyarthaḥ /",
    "GK16andhvc2u:1279": " anyaiveti /",
    "GK16andhvc2u:1280": " parasparabhinnaivetyarthaḥ /",
    "GK16andhvc2u:1281": " tadvadityādi /",
    "GK16andhvc2u:1282": " rasapratītirapi tābhyo bhinnaivetyarthaḥ /",
    "GK16andhvc2u:1283": " tatparyāyānāha---carvaṇeti /",
    "GK16andhvc2u:1284": " bhavatvityabhyupagame /",
    "GK16andhvc2u:1285": " odanamityādi /",
    "GK16andhvc2u:1286": " pakvastaṇḍulo hyodanapadārtha iti tadvayavahāro yathā aupacārikaḥ,",
    "GK16andhvc2u:1287": " tathetyarthaḥ /",
    "GK16andhvc2u:1288": " uktārthe hetumāha---pratīyamāna eveti /",
    "GK16andhvc2u:1289": " pratītiviṣayatāviśiṣṭa evetyarthaḥ /",
    "GK16andhvc2u:1290": " viśiṣṭeti /",
    "GK16andhvc2u:1291": " vibhāvādiviśiṣṭasthāyiviṣayiketyarthaḥ /",
    "GK16andhvc2u:1292": " sā cā nāṭya iti /",
    "GK16andhvc2u:1293": " nāṭyajanyā rasapratītiścetyarthaḥ /",
    "GK16andhvc2u:1294": " laukiketi /",
    "GK16andhvc2u:1295": " laukikī yā anumānena pratītiḥ dhūmādiliṅgakavahnyādyanumitiḥ,",
    "GK16andhvc2u:1296": " tadvilakṣaṇetyarthaḥ /",
    "GK16andhvc2u:1297": " tāṃ laukikānumānapratītim /",
    "GK16andhvc2u:1298": " pramukhe ādau /",
    "GK16andhvc2u:1299": " sandadhānā apekṣamāṇā /",
    "GK16andhvc2u:1300": " evaṃ kāvya iti /",
    "GK16andhvc2u:1301": " sā cetyanuṣajyate /",
    "GK16andhvc2u:1302": " anyaśābdapratīteḥ /",
    "GK16andhvc2u:1303": " laukikavaidikādiśabdajanyapratīteḥ /",
    "GK16andhvc2u:1304": " tāmiti /",
    "GK16andhvc2u:1305": " anyaśābdapratītimityarthaḥ /",
    "GK16andhvc2u:1306": " upāyatayā apekṣamāṇeti /",
    "GK16andhvc2u:1307": " laukikānumānaśabdapramāṇavyutpannahṛdayasyaiva sahṛdayasya rasapratītirbhavatīti bhāvaḥ /",
    "GK16andhvc2u:1308": " atha bhaṭṭanāyakoktaṃ khaṇṭayati----tasmādityādi /",
    "GK16andhvc2u:1309": " pūrvapakṣaḥ raso na pratīyata ityādyuktaḥ /",
    "GK16andhvc2u:1310": " alokasāmānyānāmityadyuktaṃ manasikṛtyāha---rāmādīti /",
    "GK16andhvc2u:1311": " itīti /",
    "GK16andhvc2u:1312": " locanam jātideśakālavyavahitānāmapyānantaryaṃ smṛtisaṃskārayorekarūpatvāt” iti /",
    "GK16andhvc2u:1313": " tena pratitistāvadrasasya siddhā /",
    "GK16andhvc2u:1314": " sā ca rasanārūpā pratītirutpadyate /",
    "GK16andhvc2u:1315": " vācyavācakayostatrābhidhādivivikto vyañjanātmā dhvananavyāpāra eva /",
    "GK16andhvc2u:1316": " bhogīkaraṇavyāpāraśca kāvyasya rasaviṣayo dhvananātmaiva,",
    "GK16andhvc2u:1317": " nānyatkiñjit /",
    "GK16andhvc2u:1318": " bhāvakatvamapi samucitaguṇālaṅkāraparigrahātmakamasmābhireva vitatya vakṣyate /",
    "GK16andhvc2u:1319": " kimetadapūrvam?",
    "GK16andhvc2u:1320": " kāvyaṃ ca rasān prati bhāvakamiti yaducyate,",
    "GK16andhvc2u:1321": " bālapriyā ityuktamityarthaḥ /",
    "GK16andhvc2u:1322": " citreti /",
    "GK16andhvc2u:1323": " nānāvidhetyarthaḥ /",
    "GK16andhvc2u:1324": " tathāca lokottaracariteṣvapi sahṛdayānāṃ hṛdayasaṃvādo bhavatyeveti bhāvaḥ /",
    "GK16andhvc2u:1325": " yadāheti /",
    "GK16andhvc2u:1326": " yogasūtrakāra iti śeṣaḥ /",
    "GK16andhvc2u:1327": " 'jātī'tyādisūtrānantaraṃ 'tāsām' ityādisūtrapāṭho dṛśyate /",
    "GK16andhvc2u:1328": " jātītyādisūtre vāsanānāmiti padasyānuṣaṅgaḥ /",
    "GK16andhvc2u:1329": " bhojarājena sūtradvayamidamitthaṃ vivṛtam--iha nānāyoniṣu bhramatāṃ saṃsāriṇāṃ kāñcidyonimanubhūya yadā yonyantarasahasravyavadhānena punastāmeva yoniṃ pratipadyate,",
    "GK16andhvc2u:1330": " tadā tasyāṃ pūrvānubhūtāyāṃ yonau tathāvidhaśarīrādivyañjakāpekṣayā yā vāsanāḥ prakaṭībhūtā",
    "GK16andhvc2u:1331": " āsaṃstāstathāvidhavyañjakābhāvāttirohitāḥ punastathāvidhavyañjakaśarīrādilābhe prakaṭībhavanti /",
    "GK16andhvc2u:1332": " jātideśakālavyavadhāne 'pi tāsāṃ svanurūpasmṛtyādiphalasādhane ānantaryaṃ nairantaryaṃ kutaḥ?",
    "GK16andhvc2u:1333": " smṛtisaṃskārayorekarūpatvāt /",
    "GK16andhvc2u:1334": " tathā hyanuṣṭhīyamānakarmaṇaścittastve vāsanārūpaḥ saṃskāraḥ samutpadyate /",
    "GK16andhvc2u:1335": " sa ca svarganarakādīnāṃ phalānāmaṅkurībhāvaḥ,",
    "GK16andhvc2u:1336": " karmaṇāṃ vā yāgādīnāṃ śaktirūpatayāvasthānaṃ,",
    "GK16andhvc2u:1337": " karturvā tathāvidhabhogyabhoktṛtvarūpaṃ sāmarthyaṃ,",
    "GK16andhvc2u:1338": " saṃskārātsmṛtiḥ smṛteśca sukhaduḥkhopabhogaḥ,",
    "GK16andhvc2u:1339": " tadanubhavācca punarapi saṃskārasmṛtyādayaḥ /",
    "GK16andhvc2u:1340": " bhavatvānantaryaṃ kāryakāraṇabhāvaśca vāsanānāṃ;",
    "GK16andhvc2u:1341": " yadā tu prathamamevānubhavaḥ pravartate,",
    "GK16andhvc2u:1342": " tadā kiṃ vāsanānimitta uta nirnimitta iti śaṅkāṃ vyapanetumāha--'tāsāṃ'vāsanānāṃ 'anāditva' masti, kutaḥ?",
    "GK16andhvc2u:1343": " 'āśiṣo nityatvāt' seyamāśīrmahāmoharūpā sadaiva sukhasādhanāni me bhūyāsurmā kadācana tairme viyogo 'bhūditi yaḥ saṅkalpaviśeṣo vāsanānāṃ kāraṇaṃ tasyāḥ nityatvādityarthaḥ /",
    "GK16andhvc2u:1344": " etaduktaṃ bhavati---kāraṇasya sannihitatvādanubavasaṃskārādīnāṃ kāryaṇāṃ pravṛttiḥ kena vāryata iti /",
    "GK16andhvc2u:1345": " teneti /",
    "GK16andhvc2u:1346": " pūrvoktahetunetyarthaḥ /",
    "GK16andhvc2u:1347": " sā cetyādi /",
    "GK16andhvc2u:1348": " rasanārūpā rasapratītiḥ sahṛdayānāmutpadyata ityarthaḥ /",
    "GK16andhvc2u:1349": " vācyavācakayoriti /",
    "GK16andhvc2u:1350": " kāvyasyetyarthaḥ /",
    "GK16andhvc2u:1351": " tatra rasapratītau /",
    "GK16andhvc2u:1352": " vyañjanātmā vyjakatvarūpaḥ /",
    "GK16andhvc2u:1353": " bhogīti /",
    "GK16andhvc2u:1354": " bhaṭṭanāyakokto bhogakṛtvavyāpāraścetyarthaḥ /",
    "GK16andhvc2u:1355": " bhāvakatvamiti yaduktaṃ tadapyasmadamyupagatameva,",
    "GK16andhvc2u:1356": " parantu guṇālaṅkāraśālitvameva tat;",
    "GK16andhvc2u:1357": " yatastenaiva kāvyaṃ sahṛdayānāṃ rasabhāvakaṃ rasacarvaṇotpādakamityāha---bhāvakatvamapīti /",
    "GK16andhvc2u:1358": " kāvyasyetyanuṣaṅgaḥ /",
    "GK16andhvc2u:1359": " samuciteti /",
    "GK16andhvc2u:1360": " tattadrasādisamucitaguṇālaṅkāraśālitvamityarthaḥ /",
    "GK16andhvc2u:1361": " kimetadapūrvamiti /",
    "GK16andhvc2u:1362": " evadapūrvaṃ netyarthaḥ /",
    "GK16andhvc2u:1363": " kiñca bhāvakatvasvīkāre raso notpadyata iti bhavadīyapratijñāyā bhaṅge 'pyāpatati ityāha---kāvyaṃ cetyādi /",
    "GK16andhvc2u:1364": " 'bhāvakamityucyate yadi'ti sambandhaḥ /",
    "GK16andhvc2u:1365": " tatreti /",
    "GK16andhvc2u:1366": " tadvacane satītyarthaḥ /",
    "GK16andhvc2u:1367": " locanam tatra bhavataiva bhāvanādutpattipakṣa eva pratyujjīvitaḥ /",
    "GK16andhvc2u:1368": " na ca kāvyaśabdānāṃ kevalānāṃ bhāvakatvam,",
    "GK16andhvc2u:1369": " arthāparijñāne tadabhāvāt. na ca kevalānāmarthānām,",
    "GK16andhvc2u:1370": " śabdāntareṇārpyamāmatve tadayogāt /",
    "GK16andhvc2u:1371": " dvayostu bhāvakakatvamasmābhirevoktam /",
    "GK16andhvc2u:1372": " 'yatrārthaḥ śabdo vā tamarthaṃ vyaṅktaḥ' ityatra /",
    "GK16andhvc2u:1373": " tasmādvayañjakatvākhyena vyāpārema guṇālaṅkāraucityādikayetikartavyatayā kāvyaṃ bhāvakaṃ rasān bhāvayati,",
    "GK16andhvc2u:1374": " iti tryaṃsāyāmapi bhāvanāyāṃ karaṇāṃśe dhvananavyāpāra eva mūrdhābhiṣiktaḥ /",
    "GK16andhvc2u:1375": " tacacedaṃ bhogakṛttvaṃ rasasya dhvananītyatve siddhe daivasiddham /",
    "GK16andhvc2u:1376": " bālapriyā 'bhavataiva pratyujjīvita' ityanvayaḥ /",
    "GK16andhvc2u:1377": " atra hetuḥ---bhāvanāditi /",
    "GK16andhvc2u:1378": " kāvyasya rasotpādakatvāṅgīkārādityarthaḥ /",
    "GK16andhvc2u:1379": " śabdāntareṇeti /",
    "GK16andhvc2u:1380": " laukikavākyenetyarthaḥ /",
    "GK16andhvc2u:1381": " śabdārthamayaṃ kāvyaṃ guṇālaṅkārasāhityena sahṛdayānāṃ rasacarvaṇāṃ janayatītyāha---tasmadvyañjakatvākhyenetyādi /",
    "GK16andhvc2u:1382": " yāgādirdharmoyajatetyādivaidikavākyena svargādikamuddisya puruṣaṃ prati vidhīyate /",
    "GK16andhvc2u:1383": " tathāhi---yajetetyatrāstyaṃśadvayam---yajidhātuḥ pratyayaśca /",
    "GK16andhvc2u:1384": " pratyaye 'pyastyaṃśadvayamākhyātatvaṃ liṅtvaṃ ca /",
    "GK16andhvc2u:1385": " ubhābhyāmapyaṃśābhyāṃ bhāvanaivocyate /",
    "GK16andhvc2u:1386": " bhāvanā nāma bhaviturbhavanānukūlo vyāpāraḥ /",
    "GK16andhvc2u:1387": " sā cārthī śābdīti dvividhā /",
    "GK16andhvc2u:1388": " ārthī tu prayojanecchājanitikriyāviṣayakavyāpārarūpā ākhyātatvena rūpeṇocyate /",
    "GK16andhvc2u:1389": " sā hyaṃśatrayamapekṣate---sādhyaṃ sādhanamitikartavyatāṃ ca /",
    "GK16andhvc2u:1390": " kiṃ kena kathaṃ bhāvayediti /",
    "GK16andhvc2u:1391": " tatra sādhyākāṅkṣāyāṃ svargādika miṣṭaṃ sādhyatvena /",
    "GK16andhvc2u:1392": " sādhanākāṅkṣāyāṃ dhātvartho yāgādiḥ karaṇatvena,",
    "GK16andhvc2u:1393": " itikartavyatākāṅkṣāyāṃ prayājādikriyākalāpaśca itikartavyatātvena tasyāṃ bhāvanāyamanvetīti mīmāṃsakāḥ prāhuḥ /",
    "GK16andhvc2u:1394": " tathā ca yajetetyādivaidikavākyaṃ svargamudṛsya puruṣaṃ prati vidhāyakatvena yathā bhāvakaṃ yāgena karaṇena prayājādītikartavyatayā svargārthinaḥ",
    "GK16andhvc2u:1395": " tathā kāvyaṃ bhāvakaṃ vyañjakatvavyāpāreṇa karaṇena guṇālaṅkāraucityādirūpayā itikartavyatayā sagṛdayasya rasaṃ bhāvayatītyarthaḥ /",
    "GK16andhvc2u:1396": " itiśabdaḥ prakāravācī,",
    "GK16andhvc2u:1397": " kartavyatā nāma kriyā /",
    "GK16andhvc2u:1398": " kartavyatayāḥ prakāra iti kartavyatā,",
    "GK16andhvc2u:1399": " upakārakamiti yāvaditi bodhyam /",
    "GK16andhvc2u:1400": " tryaṃśāyāmiti /",
    "GK16andhvc2u:1401": " sādhyādyaṃśatrayavatyāmityarthaḥ /",
    "GK16andhvc2u:1402": " bhāvanāyāmiti /",
    "GK16andhvc2u:1403": " rasabhāvanāyāmityarthaḥ /",
    "GK16andhvc2u:1404": " karaṇāṃśe sādhanāṃśe /",
    "GK16andhvc2u:1405": " kāraṇāṃśe iti ca pāṭhaḥ /",
    "GK16andhvc2u:1406": " bhogo 'pītyādi /",
    "GK16andhvc2u:1407": " 'na kriyate' iti sambandhaḥ /",
    "GK16andhvc2u:1408": " nañi kākuḥ /",
    "GK16andhvc2u:1409": " kriyata evetyarthaḥ. nana kriyata iti vā pāṭhaṃ(?)",
    "GK16andhvc2u:1410": " viśeṣamāha--api tvityādi /",
    "GK16andhvc2u:1411": " 'api tu bhoge kartavye lokottaro dhvananavyāpāra eva mūrdhābhiṣikta' iti samābandhaḥ /",
    "GK16andhvc2u:1412": " ghaneti /",
    "GK16andhvc2u:1413": " dhanaṃ nibiḍaṃ yanmeharūpamāndhyamajñānaṃ tena yā saṅkaṭatā ānandāṃśasyāvṛtatvaṃ tasyā nivṛtitirbhañjanaṃ taddvāreṇetyathaḥ /",
    "GK16andhvc2u:1414": " alaukike laukikasukhānubhavavilakṣaṇe /",
    "GK16andhvc2u:1415": " bhoga iti /",
    "GK16andhvc2u:1416": " bhagnānandāṃśāvaraṇakadibhāvādisaṃvalitaratyādisthāyyavacchinnātmacaitanyasākṣātkāra ityarthaḥ /",
    "GK16andhvc2u:1417": " kartavye jananīye /",
    "GK16andhvc2u:1418": " rasabhāvatadābhāsatatpraśamalakṣaṇaṃ mukhyamarthamanuvartamānā yatra śabdārthālaṅkārā guṇāśca parasparaṃ dhvanyapekṣayā vibhinnarūpā vyavasthitāstatra kāvye dhvaniriti vyapadeśaḥ /",
    "GK16andhvc2u:1419": " locanam rasyamānatoditacatkārānatiriktatvadbhogasyeti /",
    "GK16andhvc2u:1420": " sattvādīnāṃ cāṅgāṅgibhāvavaicitryasyānantyāddrutyāditvenāsvādagaṇanā na yuktā /",
    "GK16andhvc2u:1421": " parabrahmāsvādasabrahmacāritvaṃ cāstvasya rasāsvādasya /",
    "GK16andhvc2u:1422": " vyutpādanaṃ ca śāsanapratipādānābhyāṃ śāstretihāsakṛtābhyāṃ vilakṣaṇam /",
    "GK16andhvc2u:1423": " yathā rāmastathāhamityupamānātiriktāṃ rasāsvādopāyasvapratibhāvijṛmbhārūpāṃ vyutpattimante karotīti kamupālabhāmahe /",
    "GK16andhvc2u:1424": " tasmātsthitametat---abhiviyajyante rasāḥ pratītyaiva ca rasyanta iti /",
    "GK16andhvc2u:1425": " tatrābhivyaktiḥ pradhānatayā bhavatvanyathā vā /",
    "GK16andhvc2u:1426": " pradhānatve dhvaniḥ,",
    "GK16andhvc2u:1427": " anyathā rasādyalaṅkārāḥ tadāha----mukhyamarthamiti /",
    "GK16andhvc2u:1428": " vyavasthitā iti /",
    "GK16andhvc2u:1429": " purvoktayuktibhirvibhāgena vyavasthāpitatvāditi bhāvaḥ // 4 //",
    "GK16andhvc2u:1430": " bālapriyā mūrdhābhiṣiktaḥ pradhānahetuḥ /",
    "GK16andhvc2u:1431": " kāvyaṃ tu tadāśrayatayā sahakārīti bhāvaḥ /",
    "GK16andhvc2u:1432": " taccedamiti /",
    "GK16andhvc2u:1433": " bhavaduktamityarthaḥ /",
    "GK16andhvc2u:1434": " rasyeti /",
    "GK16andhvc2u:1435": " rasyamānatayā hetunā udito yaścamatkāraḥ camatkāratmakaḥ sākṣātkāraḥ tadanatiriktatvāttabhinnatvādityarthaḥ /",
    "GK16andhvc2u:1436": " drutivistāretyādipūrvoktaṃ manasi kṛtyāha---satvādīnāmityādi /",
    "GK16andhvc2u:1437": " aṅgāṅgibhāveti /",
    "GK16andhvc2u:1438": " nyūnādhikatetyarthaḥ /",
    "GK16andhvc2u:1439": " ānantyāditi /",
    "GK16andhvc2u:1440": " asaṃkhyatvādityarthaḥ /",
    "GK16andhvc2u:1441": " drutyāditveneti /",
    "GK16andhvc2u:1442": " drutitvādirūpeṇetyarthaḥ /",
    "GK16andhvc2u:1443": " na yukteti /",
    "GK16andhvc2u:1444": " kāraṇasyānantyārtkā bhūtacittavṛttīnāmapi ānantyasambhavāditi bhāvaḥ /",
    "GK16andhvc2u:1445": " bhaṭṭanāyakoktaṃ kañcidaṃśamabhyupagacchati-pareti /",
    "GK16andhvc2u:1446": " vyutpattirnāmāpradhānamiti taduktaṃ manasikṛtyāha--vyutpādanaṃ cetyādi /",
    "GK16andhvc2u:1447": " kāvyasyeti śeṣaḥ /",
    "GK16andhvc2u:1448": " śāsaneti /",
    "GK16andhvc2u:1449": " śāstreṇa śāsanamitihāsena pratipādanaṃ tābhyāṃ vilakṣaṇamityarthaḥ /",
    "GK16andhvc2u:1450": " vailakṣaṇyaṃ darśayannāha--yathetyādi /",
    "GK16andhvc2u:1451": " ahamityasyānantaraṃ varteya iti śeṣaḥ /",
    "GK16andhvc2u:1452": " rāmeṇeva mayānuṣṭhatavyamityarthaḥ /",
    "GK16andhvc2u:1453": " itītyādi /",
    "GK16andhvc2u:1454": " iti yadupamānamityākārikā yā upamitiḥ sādṛśyadhīḥ śāstretihāsābhyāṃ kriyamāṇā tadatiriktāmityarthaḥ /",
    "GK16andhvc2u:1455": " uktopamitimātraṃ na,",
    "GK16andhvc2u:1456": " kintu tato 'dikāmiti yāvat /",
    "GK16andhvc2u:1457": " raseti /",
    "GK16andhvc2u:1458": " rasāsvādopāyabhūtā svasya pratipattuḥ yā pratibhā tasyā vijṛmbho vikāsastadrūpāmityarthaḥ /",
    "GK16andhvc2u:1459": " karotīti /",
    "GK16andhvc2u:1460": " kāvyamiti śeṣaḥ /",
    "GK16andhvc2u:1461": " punaḥ punaḥ kāvyapariśīlane hi rasāsvādopāyasvapratibhāvikāso bhavati /",
    "GK16andhvc2u:1462": " ante karotītyanenādāvuktopamitirūpāṃ vyutpattiṃ ci karotīti jñāpyate /",
    "GK16andhvc2u:1463": " upasaṃharati---tasmādityādi /",
    "GK16andhvc2u:1464": " ityetassthitamiti sambandhaḥ /",
    "GK16andhvc2u:1465": " abhivyajyante rasā iti /",
    "GK16andhvc2u:1466": " abhivyaktiviṣayatāviśiṣṭasthāyino rasapadārthā ityarthaḥ /",
    "GK16andhvc2u:1467": " abhivyaktirghaṭapradīpanyāyeneti vakṣyate /",
    "GK16andhvc2u:1468": " pratītyetyādi /",
    "GK16andhvc2u:1469": " pratītirūpaiva rasanetyarthaḥ /",
    "GK16andhvc2u:1470": " tatrābhivyaktiḥ pradhānatayā bhavatyanyathā veti /",
    "GK16andhvc2u:1471": " anyathā apradhānatayā /",
    "GK16andhvc2u:1472": " apradhānatayā vā iti ca pāṭhaḥ // 4 //",
    "GK16andhvc2u:1473": " pradhānye 'nyatra vākyārthe yatrāṅgaṃ tu rasādayaḥ /",
    "GK16andhvc2u:1474": " kāvye tasminn alaṅkāro rasādir iti me matiḥ // DhvK_2.5 //",
    "GK16andhvc2u:1475": " pradhānye 'nyatra vākyārthe yatrāṅgaṃ tu rasādayaḥ /",
    "GK16andhvc2u:1476": " kāvye tasminnalaṅkāro rasādiriti me matiḥ // 5 //",
    "GK16andhvc2u:1477": " yadyapi rasavadalaṅkārasyānyairdarśito viṣayastathāpi yasmin kāveya pradhānatayānyo",
    "GK16andhvc2u:1478": " 'rtho vākyārthībhūtastasya cāṅgabhūtā ye rasādayaste rasāderalaṅkārasya viṣayā iti māmakīnaḥ pakṣaḥ /",
    "GK16andhvc2u:1479": " tadyathā cāṭuṣu preyolaṅkārasya vākyārthatve 'pi rasādayo 'ṅgabhūtā dṛśyante /",
    "GK16andhvc2u:1480": " locanam anyatreti /",
    "GK16andhvc2u:1481": " rasasvarūpe vastumātre 'laṅkāratāyogve vā /",
    "GK16andhvc2u:1482": " me matirityanyapakṣaṃ dūpyatvena hṛdi nidhāyābhīṣṭatatvātsvapakṣaṃ pūrvaṃ darśayati--tathāpiti /",
    "GK16andhvc2u:1483": " sa hi paradarśito viṣayo bhāvinītyānopapanna iti bhāvaḥ /",
    "GK16andhvc2u:1484": " yasmin kāvye iti spaṣṭatvenāsaṅgataṃ vākyamitthaṃ yojanīyam--yasmin kāvye te pūrvoktā rasādayo 'ṅgabhūtā vākyārthībhūtaścānyo 'rthaḥ,",
    "GK16andhvc2u:1485": " caśabdastuśabdasyārthe;",
    "GK16andhvc2u:1486": " tasya kāvyasya sambandhino ye rasādayo 'ṅgabhūtāste rasāderalaṅkārasya rasavadādyalaṅkāraśabdasya viṣayāḥ;",
    "GK16andhvc2u:1487": " sa evālaṅkāraśabdavācyo bhavati yo 'ṅgabhūtaḥ,",
    "GK16andhvc2u:1488": " na tvanya iti yāvat /",
    "GK16andhvc2u:1489": " utrodāharaṇamāha---tadyatheti /",
    "GK16andhvc2u:1490": " tadityaṅgatvam /",
    "GK16andhvc2u:1491": " yathātra vakṣyamāṇodāharaṇe,",
    "GK16andhvc2u:1492": " tathānyatrāpītyarthaḥ /",
    "GK16andhvc2u:1493": " bhāmahābhiprāyeṇa cāṭuṣu preyolaṅkārasya vākyārthatve 'pi rasādayo 'ṅgabhūtā dṛśyanta itīdamekaṃ vākyam /",
    "GK16andhvc2u:1494": " bhāmahena hi gurudevanṛpatiputraviṣayaprītivarṇanaṃ preyolaṅkāra ityuktam /",
    "GK16andhvc2u:1495": " bālapriyā kārikāyāmanyatretyasya rasādibhyo 'nyonyasminnatyarthaḥ /",
    "GK16andhvc2u:1496": " tathāvidho vākyārthastrividho bhavatītyāha---rasasvarūpa ityādi /",
    "GK16andhvc2u:1497": " alaṅkāratāyogya iti /",
    "GK16andhvc2u:1498": " upamādāvityarthaḥ /",
    "GK16andhvc2u:1499": " upamādeḥ prādhānyena dhvanyamānatve 'laṅkāratvābhāvādyogya ityuktam /",
    "GK16andhvc2u:1500": " me matirititi /",
    "GK16andhvc2u:1501": " me matirityanenetyarthaḥ /",
    "GK16andhvc2u:1502": " anyapakṣamiti /",
    "GK16andhvc2u:1503": " vakṣyamāṇaṃ pakṣāntaramityarthaḥ /",
    "GK16andhvc2u:1504": " tathāpīti /",
    "GK16andhvc2u:1505": " idaṃ pratikadhāraṇam /",
    "GK16andhvc2u:1506": " bhāvārthamāha---sa hītyādi /",
    "GK16andhvc2u:1507": " asaṅgatamiti /",
    "GK16andhvc2u:1508": " tasya cāṅgabhūtā ityatra tatpadena kāvyasyaiva parāmṛśyatayā yathāśrute tadarthasya tannirūpitāṅgatvasya rasādāvasambhavenāsaṅgatārthakamityarthaḥ",
    "GK16andhvc2u:1509": " te ityādi /",
    "GK16andhvc2u:1510": " te rasādayo 'ṅgabhūtā ityasya pūrvavākye 'pi sambandha iti bhāvaḥ /",
    "GK16andhvc2u:1511": " te ityasya vyākhyānam---pūrvoktā iti /",
    "GK16andhvc2u:1512": " rasabhāvetyādikārikānirdiṣṭā ityarthaḥ /",
    "GK16andhvc2u:1513": " anyaḥ rasādibhyo 'nyaḥ /",
    "GK16andhvc2u:1514": " ca śabda iti /",
    "GK16andhvc2u:1515": " 'tasya ce'ti ca śabda ityarthaḥ /",
    "GK16andhvc2u:1516": " tasyetyasya vyākhyā---kāvyasyati /",
    "GK16andhvc2u:1517": " 'sambandhina' iti ṣaṣṭhyarthakathanam /",
    "GK16andhvc2u:1518": " tathāca tasyeti ṣaṣṭhyantārthasya kāvyasambandhitvasya rasādāvanvayānnāsaṅgatārthakatvamiti bhāvaḥ /",
    "GK16andhvc2u:1519": " aṅgabhūtā iti /",
    "GK16andhvc2u:1520": " vākyārthasyānyasyāṅgabhūtā ityarthaḥ /",
    "GK16andhvc2u:1521": " rasāderityasya vivaraṇam---rasavadādīti /",
    "GK16andhvc2u:1522": " phalitamāha---sa evetyādi /",
    "GK16andhvc2u:1523": " cāṭuṣvityādigranthaṃ vyākhyātumupakramate---bhāmahetyādi /",
    "GK16andhvc2u:1524": " cāṭuṣvityādi dṛśyanta ityantamekaṃ vākyamiti ca pāṭhaḥ /",
    "GK16andhvc2u:1525": " vivṛṇoti--bhāmahenetyādi /",
    "GK16andhvc2u:1526": " gurviti /",
    "GK16andhvc2u:1527": " gurvādiviṣayikā yā prītirbhaktivātsalyādipadavācyā,",
    "GK16andhvc2u:1528": " tasyāḥ svavācakena vibhāvādidvāreṇa vā varṇanamityarthaḥ /",
    "GK16andhvc2u:1529": " locanam tatra preyānalaṅkāro yatra sa preyolaṅkāro 'laṅkaraṇīya ihoktaḥ /",
    "GK16andhvc2u:1530": " na tvalaṅkārasya vākyārthatvaṃ yuktam /",
    "GK16andhvc2u:1531": " yadivā vākyārthatvaṃ pradhānatvam /",
    "GK16andhvc2u:1532": " camatkārakāriteti yāvat /",
    "GK16andhvc2u:1533": " udbhaṭamatānusāriṇastu bhaṅktvā vyācakṣate---cāṭuṣu cāṭuviṣaye vākyarthatve cāṭūnāṃ vākyārthatve preyolaṅkārasyāpi viṣaya iti pūrvoṇa sambandhaḥ",
    "GK16andhvc2u:1534": " udbhaṭamate hi bhāvālaṅkāra eva preya ityuktaḥ,",
    "GK16andhvc2u:1535": " premṇā bhāvānāmupalakṣaṇāt /",
    "GK16andhvc2u:1536": " na kevalaṃ rasavadalaṅkārasya viṣayaḥ yāvatpreyaḥprabhṛterapītyapiśabdārthaḥ /",
    "GK16andhvc2u:1537": " rasavacchabdena preyaḥśabdena ca sarva eva rasavadādyalaṅkārā upalakṣitāḥ,",
    "GK16andhvc2u:1538": " tadevāha---rasādayo 'ṅgabhūtā dṛśyanta iti uktaviṣaya iti śeṣaḥ /",
    "GK16andhvc2u:1539": " bālapriyā ityuktamiti /",
    "GK16andhvc2u:1540": " “preyogṛhāgataṃ kṛṣṇāmavādīdviduro yathā /",
    "GK16andhvc2u:1541": " adya yā mama govinda jātā tvayi gṛhāgate //",
    "GK16andhvc2u:1542": " kālenaiṣā bhavetprītiḥ tavaivāgamanātpunaḥ” //",
    "GK16andhvc2u:1543": " iti granthena darśitamityarthaḥ /",
    "GK16andhvc2u:1544": " tatra tadvacane satī /",
    "GK16andhvc2u:1545": " cāṭusthale 'kiṃ hāsyene'tyādau varṇyamānanarapatiprabhāvādereva vākyārthatā na tu preyorūpālaṅkārasyetyataḥ tatpadaṃ bahuvrīhitvāśrayeṇa vyācaṣṭe---preyānityādi",
    "GK16andhvc2u:1546": " iheti /",
    "GK16andhvc2u:1547": " cāṭuṣvityādivākya ityarthaḥ /",
    "GK16andhvc2u:1548": " vākyārthatvaṃ mukhyatayā vākyapratipādyatvam /",
    "GK16andhvc2u:1549": " preyānalaṅkāraḥ preyolaṅkāra iti yathāśrutārthābhiprāyeṇāha---yadi veti /",
    "GK16andhvc2u:1550": " pradhānatvameva vivṛṇoti---camaditi /",
    "GK16andhvc2u:1551": " aho narapateḥ prabhāvo yenaivaṃ durdaśā ripustrijano 'nubhavatīti prabhāvālambitāyāḥ prīteḥ ripustrījanavṛttāntaviṣayakatvāccamatkāritvaṃ bodhyam",
    "GK16andhvc2u:1552": " bhaṅktveti /",
    "GK16andhvc2u:1553": " vākyaṃ bhitvetyarthaḥ /",
    "GK16andhvc2u:1554": " vyākhyānaṃ darśayati---cāṭuṣvityādi /",
    "GK16andhvc2u:1555": " vākyārthatve vākyapratipādyatve /",
    "GK16andhvc2u:1556": " phalitamāha--cāṭūnāṃ vākyārthatva iti /",
    "GK16andhvc2u:1557": " cāṭurnāma ślādhyamāno 'rtho varṇyamānanarapatiprabhāvādiḥ /",
    "GK16andhvc2u:1558": " api śabdo bhinnakrama ityāha---preyolaṅkārasyāpīti /",
    "GK16andhvc2u:1559": " preyorūpālaṅkārasyāpītyarthaḥ /",
    "GK16andhvc2u:1560": " kutrāsya sambandha ityata āha---viṣaya ityādi /",
    "GK16andhvc2u:1561": " ekavacanāntatayānuṣaktaviṣayapadena sambandha ityarthaḥ /",
    "GK16andhvc2u:1562": " cāṭuriti śeṣaḥ,",
    "GK16andhvc2u:1563": " cāṭukāvyamityarthaḥ /",
    "GK16andhvc2u:1564": " preya ityukta iti /",
    "GK16andhvc2u:1565": " preyolaṅkāratvenokta ityarthaḥ /",
    "GK16andhvc2u:1566": " preyasvītyukta iti ca pāṭhaḥ /",
    "GK16andhvc2u:1567": " atra hetumāha--premṇetyādi /",
    "GK16andhvc2u:1568": " premṇā preyaśśabdārthaghajakaratirūpapremṇā /",
    "GK16andhvc2u:1569": " upalakṣaṇāditi /",
    "GK16andhvc2u:1570": " yathoktamudbhaṭena--- “ratyādikānāṃ bhāvānāmanubhāvādisūcanaiḥ /",
    "GK16andhvc2u:1571": " yatkāvyaṃ badhyate sadbhiḥ tatpreyasvadudāhṛta“miti //",
    "GK16andhvc2u:1572": " ratyādikānāmityādiśabdenānyeṣāṃ sthāyināṃ vyabhicāriṇāṃ sātvikānāṃ ca,",
    "GK16andhvc2u:1573": " anubhāvādītyādiśabdena vibhāvavyabhicārisvaśabdānāṃ ca grahaṇamatra bhāvanāmalaṅkārateti ca tadvyākhyātā pratīhārendurājaḥ /",
    "GK16andhvc2u:1574": " preyolaṅkārasyāpītyapiśabdārthamāha--na kevalamityādi /",
    "GK16andhvc2u:1575": " rasavacchabdeneti /",
    "GK16andhvc2u:1576": " yadyapi rasavadalaṅkārasyeti pūrvavṛttigranthastharasavacchabdenetyarthaḥ /",
    "GK16andhvc2u:1577": " sa ca rasādiralaṅkāraḥ śuddhaḥ saṅkīrṇī vā /",
    "GK16andhvc2u:1578": " tatrādyo yathā--- kiṃ hāsyena na me prayāsyasi punaḥ prāptaścirādṛrśanaṃ keyaṃ niṣkaruma pravāsarucitā kenāsi dūrīkṛtaḥ /",
    "GK16andhvc2u:1579": " svapnānteṣviti te vadan priyatamavyāsaktakaṇṭhagraho buddhvā roditi riktabāhuvalayastāraṃ ripustrījanaḥ //",
    "GK16andhvc2u:1580": " ityatra karuṇarasasya śuddhasyāṅgabhāvātspaṣṭameva rasavadalaṅkāratvam /",
    "GK16andhvc2u:1581": " evamevaṃvidhe viṣaye rasāntarāṇāṃ spaṣṭa evāṅgabhāvaḥ /",
    "GK16andhvc2u:1582": " locanam śuddha iti /",
    "GK16andhvc2u:1583": " rasāntareṇāṅgabhūtenālaṅkārāntarema vā na miśraḥ,",
    "GK16andhvc2u:1584": " ābhiśrastu saṅkīrṇaḥ /",
    "GK16andhvc2u:1585": " svapnasyānubhūtasadṛśatvena bhavanamiti hasanneva priyatamaḥ svapne 'valokitaḥ, /",
    "GK16andhvc2u:1586": " na me prayāsyasi punariti /",
    "GK16andhvc2u:1587": " idānīṃ tvāṃ viditaśaṭhabhāvaṃ bāhupāśabandhānna mokṣyāmi /",
    "GK16andhvc2u:1588": " ata eva riktabāhuvalaya iti /",
    "GK16andhvc2u:1589": " svīkṛtasya copālambho yukta ityāha-keyaṃ niṣkaruṇoti /",
    "GK16andhvc2u:1590": " kenāsīti /",
    "GK16andhvc2u:1591": " gotraskhalanādāvapi na mayā kadācitkhedito 'si /",
    "GK16andhvc2u:1592": " svapnānteṣu svapnāyiteṣu suptapralatiteṣu punaḥpunarudbhūtatayā bahuṣviti vadanyuṣmākaṃ sambandhī ripustrījanaḥ bālapriyā prayeśśabdeneti /",
    "GK16andhvc2u:1593": " preyolaṅkārasyāpītyapiśabdasahitapreyaśśabdena cetyarthaḥ /",
    "GK16andhvc2u:1594": " rasādyalaṅkārā iti /",
    "GK16andhvc2u:1595": " rasavadādyalaṅkārā iti ca pāṭhaḥ /",
    "GK16andhvc2u:1596": " tadeveti /",
    "GK16andhvc2u:1597": " uktabhiprāyādevetyarthaḥ /",
    "GK16andhvc2u:1598": " pūrayati--uktaviṣaya iti /",
    "GK16andhvc2u:1599": " cāṭusthala ityarthaḥ /",
    "GK16andhvc2u:1600": " gurbādiviṣayakaprītivarṇanameva preyolaṅkāraḥ,",
    "GK16andhvc2u:1601": " cāṭusthale tasyaprādhānye 'pi rasādayastatprītestadviṣayanarapatiprabhāvādervā aṅgabhūtāśceti bhāmahamatānurodhena paṅktyarthaḥ /",
    "GK16andhvc2u:1602": " ratihāsāditattadbhāvavarṇanaṃ bhāvālaṅkāraḥ,",
    "GK16andhvc2u:1603": " sa eva preyolaṅkāraḥ;",
    "GK16andhvc2u:1604": " cāṭusthale 'kiṃ hāsyene'tyādau cāṭurvākyārthaḥ,",
    "GK16andhvc2u:1605": " tatra rasavadalaṅkāraḥ bhāvālaṅkāraśca sta ityudabhaṭamatānurodhena paṅktyartha iti sārārthaḥ /",
    "GK16andhvc2u:1606": " vṛttau 'sa ce'tyādi /",
    "GK16andhvc2u:1607": " 'alaṅkāraḥ sa rasādiri'ti yojanā /",
    "GK16andhvc2u:1608": " caśabdo vākyālaṅkāre /",
    "GK16andhvc2u:1609": " veti /",
    "GK16andhvc2u:1610": " vā śabdaḥ samuccaye /",
    "GK16andhvc2u:1611": " 'udāharati kimiti' iti pāṭhaḥ kvacinnāsti /",
    "GK16andhvc2u:1612": " svapnedṛṣṭaṃ priyatamaṃ pratyāha---kimityādi /",
    "GK16andhvc2u:1613": " hāsyena sādhyamidānīṃ nāstītyarthaḥ /",
    "GK16andhvc2u:1614": " hāsavatvena darśanasyopapattimāha---svapnasyetyādi /",
    "GK16andhvc2u:1615": " na me ityādi /",
    "GK16andhvc2u:1616": " tvamitiḥ paraṃ matto na yāsyasītyarthaḥ /",
    "GK16andhvc2u:1617": " asya bhāvamāha---idānīmityādi /",
    "GK16andhvc2u:1618": " viditaḥ śaṭhabhāvo yasya tam /",
    "GK16andhvc2u:1619": " “gūḍhavipriyakṛcchaṭha” iti daśarūpake /",
    "GK16andhvc2u:1620": " uktar4the gamakamāha---ata eveti /",
    "GK16andhvc2u:1621": " svīkṛtasyeti /",
    "GK16andhvc2u:1622": " svīyajanasyetyarthaḥ,",
    "GK16andhvc2u:1623": " karmaṇi ṣaṣṭhī /",
    "GK16andhvc2u:1624": " 'iyaṃ pravāsarucitā ke'ti sambandhaḥ /",
    "GK16andhvc2u:1625": " keti /",
    "GK16andhvc2u:1626": " anucitetyarthaḥ /",
    "GK16andhvc2u:1627": " kenetyāderbhāvamāha---gotretyādi /",
    "GK16andhvc2u:1628": " locanam priyatame viśeṣemāsaktaḥ kaṇṭhagraho yena tādṛśa eva san buddhvā śūnyavalayākārīkṛtabāhupāśaḥ san tāraṃ muktakaṇṭhaṃ roditīti /",
    "GK16andhvc2u:1629": " atra śokasthāyibhāvena svapnadarśanoddīpitena karuṇarasena carvyamāṇena sundarībhūto narapatiprabhāvo bhātīti karuṇaḥ śuddha evālaṅkāraḥ /",
    "GK16andhvc2u:1630": " na hi tvayā ripavo hatā iti yādṛganalaṅkṛto 'yaṃ vākyārthastādṛgayam,",
    "GK16andhvc2u:1631": " api tu sundaratarībhūto 'tra vākyārthaḥ,",
    "GK16andhvc2u:1632": " saundaryaṃ ca karuṇarasakṛtameveti /",
    "GK16andhvc2u:1633": " candrādinā vastunā tathā vastvantaraṃ vadanādyalaṅkriyate tadupamitatvena cārutayāvabhāsāt /",
    "GK16andhvc2u:1634": " tathā rasenāpi vastu vā rasāntaraṃ vopaskṛtaṃ sundaraṃ bhāti iti rasasyāpi vastuna ivālaṅkāratve ko virodhaḥ?",
    "GK16andhvc2u:1635": " nanu rasena kiṃ kurvatā prakṛto 'rtho 'laṅkriyate /",
    "GK16andhvc2u:1636": " tarhi upamayāpi kiṃ kurvatyālaṅkriyeta /",
    "GK16andhvc2u:1637": " nanu tayopamīyate prastuto 'rthaḥ /",
    "GK16andhvc2u:1638": " rasenāpi tarhi sarasīkriyate so 'rtha iti svasaṃvedyametat /",
    "GK16andhvc2u:1639": " tena yatkecidacūcudan--'atra rasena vibhāvādīnāṃ madhye kimalaṅkriyate' iti tadanabhyupagamaparāhatam;",
    "GK16andhvc2u:1640": " prastutārthasyālaṅkāryatvenābhidhānāt /",
    "GK16andhvc2u:1641": " asyārthasya bhūyasā lakṣye bālapriyā bahuṣviti bahuvacanārthavivaraṇam /",
    "GK16andhvc2u:1642": " 'vaḥ' ityasya vyākhyānam---yuṣmākaṃ sambandhīti /",
    "GK16andhvc2u:1643": " 'ityatra karuṇarasasya śuddhasyāṅgabhāvādi'ti vṛttāvuktaṃ vivṛṇoti---atretyādinā /",
    "GK16andhvc2u:1644": " 'atra narapatiprabhāvaḥ tathāvidhena karuṇarasena sundarībhūto bhātī'ti sambandhaḥ /",
    "GK16andhvc2u:1645": " carvyamāṇeneti /",
    "GK16andhvc2u:1646": " sahṛdayacarvaṇāviṣayeṇetyarthaḥ /",
    "GK16andhvc2u:1647": " alaṅkāra iti /",
    "GK16andhvc2u:1648": " varṇanīyanarapatiprabhāvarūpavākyārthopaskārakatvenālaṅkāra ityarthaḥ /",
    "GK16andhvc2u:1649": " uktamupapādayati---na hītyādi /",
    "GK16andhvc2u:1650": " 'ityayamanalaṅkṛto vākyārtho yādṛk,",
    "GK16andhvc2u:1651": " ayaṃ tādṛṅna hī'tyanvayaḥ /",
    "GK16andhvc2u:1652": " saundarye ceti /",
    "GK16andhvc2u:1653": " vākyārthasaundaryaṃ cetyarthaḥ /",
    "GK16andhvc2u:1654": " karuṇarasakṛtamevetyuktaṃ sadṛṣṭāntamupapādayati----candrādinetyādinā ko virodha ityantena /",
    "GK16andhvc2u:1655": " alaṅkriyata iti /",
    "GK16andhvc2u:1656": " “tāmindusundaramukhī“mityādikāvye iti śeṣaḥ /",
    "GK16andhvc2u:1657": " śaṅkate---nanviti /",
    "GK16andhvc2u:1658": " pratibandyāha--tarhiti /",
    "GK16andhvc2u:1659": " uttaramāha---nanviti /",
    "GK16andhvc2u:1660": " samānamuttaramāha---rasenāpīti /",
    "GK16andhvc2u:1661": " sarasīkriyate rasavān kriyate /",
    "GK16andhvc2u:1662": " svasaṃvedyaṃ sahṛdayānubhavasiddham /",
    "GK16andhvc2u:1663": " teneti /",
    "GK16andhvc2u:1664": " vakṣyamāṇahetunetyarthaḥ /",
    "GK16andhvc2u:1665": " taditi /",
    "GK16andhvc2u:1666": " codyamityarthaḥ /",
    "GK16andhvc2u:1667": " anabhyupagameti /",
    "GK16andhvc2u:1668": " vibhāvādīnāmalaṅkāryatvānabhyupagamenahetunā parākṛtamityarthaḥ /",
    "GK16andhvc2u:1669": " tarhi ko 'laṅkārya ityatrāha---prastutārthasyetyādi /",
    "GK16andhvc2u:1670": " prastutārthasya vivakṣitasya prakṛtārthasya /",
    "GK16andhvc2u:1671": " 'kiṃ hāsyene'tyādau varṇitena ripustrījanavṛttāntena taddhetubhūtapriyatamavināśapratyāyanadvārā narapatiprabhāvaḥ pratyāyyata iti sa eva prastutārthaḥ",
    "GK16andhvc2u:1672": " evamanyatrāpyavadheyam /",
    "GK16andhvc2u:1673": " abhidhānāditi /",
    "GK16andhvc2u:1674": " vṛttikāreṇa pradarśanādityarthaḥ /",
    "GK16andhvc2u:1675": " saṅkīrṇo rasādiraṅgabhūto yathā---- kṣipto hastāvalagnaḥ prasabhamabhihato 'pyādadārno 'śukāntaṃ gṛhṇan keśeṣvapāstaścaraṇanipatito nekṣitaḥ sambhrameṇa /",
    "GK16andhvc2u:1676": " locanam sadbhāva iti darśayati-evamiti /",
    "GK16andhvc2u:1677": " yatra rājādeḥ prabhāvakhyāpanaṃ tādṛśa ityathaḥ /",
    "GK16andhvc2u:1678": " kṣipta iti /",
    "GK16andhvc2u:1679": " kāmipakṣe 'nādṛtaḥ,",
    "GK16andhvc2u:1680": " itaratra dhutaḥ /",
    "GK16andhvc2u:1681": " avadhūta iti na pratīpsitaḥ bālapriyā kṣipta ityādyamarukastham /",
    "GK16andhvc2u:1682": " saḥ tripuradāhakālīnaḥ śāmbhavaḥ śambhusambandhī /",
    "GK16andhvc2u:1683": " āliṅganyo 'vadhūtastripurayuvatibhiḥ sāśrunetrotpalābhiḥ kāmīvārdrāparādhaḥ sa dahatu duritaṃ śāmbhavo vaḥ śarāgniḥ //",
    "GK16andhvc2u:1684": " ityatra tripuraripuprabhāvātiśayasya vākyārthatver irṣyāvipralambhasya śloṣasahitasyāṅgabhāva iti,",
    "GK16andhvc2u:1685": " evaṃvidha eva rasavadādyalaṅkārasya nyāyyo viṣayaḥ /",
    "GK16andhvc2u:1686": " ata eva cerṣyāvipralambhakaruṇayoraṅgatvena vyavasthānātsamāveśo na doṣaḥ /",
    "GK16andhvc2u:1687": " locanam pratyāliṅganena,",
    "GK16andhvc2u:1688": " itaratra sarvāṅgadhūnanena viśarārūkṛtaḥ /",
    "GK16andhvc2u:1689": " sāśrutvamekatrerṣyayā anyatra niṣpratyāśatayā /",
    "GK16andhvc2u:1690": " kāmīvetyanenopamānena śloṣānugṛhītenerṣyāvipralambho ya ākṛṣṭastatya śleṣopamāsahitasyāṅgatvam,",
    "GK16andhvc2u:1691": " na kevalasya /",
    "GK16andhvc2u:1692": " yadyapyatra karuṇo raso vāstavo 'pyasti tathāpi sataccārutvapratītyai na vyāpriyata ityanenābhiprāyeṇa śleṣasahitasyetyetāvadevā vocat na tu karumasahitasyetyapi /",
    "GK16andhvc2u:1693": " etamarthamapūrvatayotprekṣitaṃ draḍhīkartumāha--evaṃ vidha eveti /",
    "GK16andhvc2u:1694": " ata eveti /",
    "GK16andhvc2u:1695": " yato 'tra vipralambhasyālaṅkāratvaṃ na tu vākyārthatā,",
    "GK16andhvc2u:1696": " ato hetorityarthaḥ /",
    "GK16andhvc2u:1697": " na doṣa iti /",
    "GK16andhvc2u:1698": " yadi hyanyatarasya rasasya prādhānyamabhaviṣyanna dvitīyo rasaḥ samāviśet /",
    "GK16andhvc2u:1699": " ratisthāyibhāvatvena tu sāpekṣabhāvo vipralambhaḥ,",
    "GK16andhvc2u:1700": " sa ca śokasthāyibhāvatvena nirapekṣabhāvasya karuṇasya viruddha eva /",
    "GK16andhvc2u:1701": " evamalaṅkāraśabdaprasaṅgena samāveśaṃ prasādhya bālapriyā 'śarāgniḥ vaḥ duritaṃ dahatvi'ti sambandhaḥ /",
    "GK16andhvc2u:1702": " sa kaḥ? ya ārdraḥ tatkalabhavaḥ aparādho yasya saḥ /",
    "GK16andhvc2u:1703": " kāmīva hastavalagnaḥ san /",
    "GK16andhvc2u:1704": " sāśruṇī netrotpale yāsāṃ tābhiḥ /",
    "GK16andhvc2u:1705": " tripurayuvatibhiḥ kṣipta ityādyanvayaḥ tatra kṣiptapadārthamāha---kāmītyādi /",
    "GK16andhvc2u:1706": " itaratreti /",
    "GK16andhvc2u:1707": " śarāgnipakṣe ityarthaḥ /",
    "GK16andhvc2u:1708": " vṛtyuktamevāṅgabhāvaṃ svayaṃ darśayati---kāmīvetyādi /",
    "GK16andhvc2u:1709": " ākṛṣṭaḥ sphuṭaṃ vyañjitaḥ /",
    "GK16andhvc2u:1710": " tasyar irṣyāvipralambhasya /",
    "GK16andhvc2u:1711": " 'śloṣasahitasye'tyasya vivaraṇam---śloṣetyādi /",
    "GK16andhvc2u:1712": " aṅgatvamiti /",
    "GK16andhvc2u:1713": " tripuraripuprabhāvātiśayarūpavākyārthaṃ pratyaṅgatvamityarthaḥ /",
    "GK16andhvc2u:1714": " na kevalasyeti /",
    "GK16andhvc2u:1715": " tasyāṅgatvamityanayoranuṣaṅgaḥ /",
    "GK16andhvc2u:1716": " karuṇo raso 'pyastīti /",
    "GK16andhvc2u:1717": " tathā ca tatsahitasyetyapi vaktavyamiti bhāvaḥ /",
    "GK16andhvc2u:1718": " sa iti /",
    "GK16andhvc2u:1719": " karuṇa ityarthaḥ /",
    "GK16andhvc2u:1720": " taccārutvapratītyai vipralambhacārutvapratītyai /",
    "GK16andhvc2u:1721": " na vyāpriyata iti /",
    "GK16andhvc2u:1722": " karuṇasyatra vipralambhāṅgatvaṃ nāstīti bhāvaḥ /",
    "GK16andhvc2u:1723": " 'ata eve'tyetadyvācaṣṭe--yata ityādi /",
    "GK16andhvc2u:1724": " vākyārthateti /",
    "GK16andhvc2u:1725": " alaṅkāryatvena prādhānyamityarthaḥ /",
    "GK16andhvc2u:1726": " anyatarasya rasasyeti /",
    "GK16andhvc2u:1727": " vipralambhakaruṇayorekasyetyarthaḥ /",
    "GK16andhvc2u:1728": " prādhānyaṃ samaprādhānyam /",
    "GK16andhvc2u:1729": " dvitīya iti /",
    "GK16andhvc2u:1730": " tayorekasmādapara ityarthaḥ /",
    "GK16andhvc2u:1731": " na samāviśediti /",
    "GK16andhvc2u:1732": " ekatra kāvye iti śeṣaḥ /",
    "GK16andhvc2u:1733": " atra hetumāha---ratītyādi /",
    "GK16andhvc2u:1734": " viṣayo 'yaṃ tṛtīyodyote vakṣyate /",
    "GK16andhvc2u:1735": " 'rase'tyādikārikā parikaraślokaḥ /",
    "GK16andhvc2u:1736": " tatra sarvāsāmalaṅkṛtīnāmityasya yatra hi rasasya vākyārthībhāvastatra kathamalaṅkāratvam?",
    "GK16andhvc2u:1737": " alaṅkāro hi cārutvahetuḥ prasiddhaḥ;",
    "GK16andhvc2u:1738": " na tvasāvātmaivātmanaścārutvahetuḥ /",
    "GK16andhvc2u:1739": " tathā cāyamatra saṃkṣepaḥ--- rasabhāvāditātparyamāśritya viniveśanam /",
    "GK16andhvc2u:1740": " alaṅkṛtīnāṃ sarvāsāmalaṅkāratvasādhanam //",
    "GK16andhvc2u:1741": " locanam evaṃvidha eveti yaduktaṃ tatraivakārasyābhiprāyaṃ vyācaṣṭe---yatra hīti /",
    "GK16andhvc2u:1742": " sarvāsāmupamādīnām /",
    "GK16andhvc2u:1743": " athaṃ bhāvaḥ---upamādīnāmalaṅkāratve yādṛśī vārtā tādṛśyeva rasādīnām /",
    "GK16andhvc2u:1744": " tadavaśyamanyenālaṅkāryeṇa bhavitavyam /",
    "GK16andhvc2u:1745": " tacca yadyapi vastumātramapi bhavati,",
    "GK16andhvc2u:1746": " tathāpi tasya punarapi vibhāvādirūpatāparyavasānādrasāditātparyameveti sarvatra rasadhvanerevātmabhāvaḥ /",
    "GK16andhvc2u:1747": " taduktaṃ rasabhāvāditātparyamiti /",
    "GK16andhvc2u:1748": " tasyeti /",
    "GK16andhvc2u:1749": " pradhānasyātmabhūtasya /",
    "GK16andhvc2u:1750": " etaduktaṃ bhavati--upamayā yadyapi vācyo 'rtho 'laṅkriyate,",
    "GK16andhvc2u:1751": " tathāpi tasya tadevālaṅkaraṇaṃ yadvyaṅgyārthābhivyañjanasāmarthyadhānamiti vastuto dhvanyātmaivālaṅkāryaḥ /",
    "GK16andhvc2u:1752": " kaṭakakeyūrādibhirapi hi śarīrasamavāyibhiścetana ātmaiva tattaccittavṛttiviśeṣaucityasūcanātmatayālaṅkriyate /",
    "GK16andhvc2u:1753": " tathāhi--acetanaṃ bālapriyā rasavadādīnāmalaṅkṛtīnāmityarthabhramaḥ syādato vyākhyāti---upamādīnāmityādi /",
    "GK16andhvc2u:1754": " upamādīnāṃ rasavadādīnāṃ cetyarthaḥ /",
    "GK16andhvc2u:1755": " 'rasabhāve' tyādikamavatārayiṣyannāha---ayaṃ bhāva ityādi /",
    "GK16andhvc2u:1756": " yādaśī vārteti /",
    "GK16andhvc2u:1757": " yo heturityarthaḥ /",
    "GK16andhvc2u:1758": " sa cānyopaskāraḥ /",
    "GK16andhvc2u:1759": " tacceti /",
    "GK16andhvc2u:1760": " alaṅkāryaṃ cetyarthaḥ /",
    "GK16andhvc2u:1761": " vastumātramiti /",
    "GK16andhvc2u:1762": " yathā 'kiṃ hāsyene'tyādau narapatiprabhāvādi /",
    "GK16andhvc2u:1763": " tasyeti /",
    "GK16andhvc2u:1764": " vastuna ityarthaḥ /",
    "GK16andhvc2u:1765": " rasadhvaneriti /",
    "GK16andhvc2u:1766": " rasabhāvādidhvanerityarthaḥ /",
    "GK16andhvc2u:1767": " 'kiṃ hāsyene“tyādau varṇanīyarājaviṣayakaratibhāvo hi vaktṛgatastatprabhāvavibhāvitaḥ pradhānabhūtaḥ /",
    "GK16andhvc2u:1768": " upamayeti /",
    "GK16andhvc2u:1769": " upamādinetyarthaḥ /",
    "GK16andhvc2u:1770": " tasyeti /",
    "GK16andhvc2u:1771": " vācyārthasyetyarthaḥ /",
    "GK16andhvc2u:1772": " vyaṅgyārtheti /",
    "GK16andhvc2u:1773": " rasādītyarthaḥ /",
    "GK16andhvc2u:1774": " varṇyamānāstattadvācyārthā upamādyalaṅkārairāhitātiśayāḥ kavivannabaddhānyataragatacittavṛttiviśeṣaṃ",
    "GK16andhvc2u:1775": " sphuṭaṃ vyañjayanti kvacidarthāntarañceti vyaṅgyābhivyañjanasāmarthyādhānaṃ vācyārthasyopamādikartṛkamalaṅkaraṇamityarthaḥ /",
    "GK16andhvc2u:1776": " dhvaniyātmeti /",
    "GK16andhvc2u:1777": " dhvanirūpa ātmetyarthaḥ /",
    "GK16andhvc2u:1778": " uktārthe laukikaṃ dṛṣṭantaṃ darśayati---kaṭaketyādi /",
    "GK16andhvc2u:1779": " ātmaiva na śarīram /",
    "GK16andhvc2u:1780": " kathamātmālaṅkriyata ityatrāha---tattaditi /",
    "GK16andhvc2u:1781": " tattadātmagatā rāgitvādayo ye cittavṛttiviśeṣāḥ,",
    "GK16andhvc2u:1782": " teṣāṃ yadaucityaṃ tatsūcanātmatayā tatsūcanasvabhāvakatayā tattadalaṅkārā hyasyethaṃ cittavṛttiruciteti sūcayanti;",
    "GK16andhvc2u:1783": " yathā yuvajanaśarīragatā hārakaṭakakuṇḍalādayaḥ tadrāgitvasyaucityaṃ yattiśarīragatā daṇḍakaṣāyavastrādayastadvairāgyasyaucityaṃ ceti tatsūcakatvenetyarthaḥ",
    "GK16andhvc2u:1784": " uktamupapādayati---tathāhītyādi /",
    "GK16andhvc2u:1785": " tasmādyatra rasādayo vākyārthībhūtāḥ sa sarvaḥ na rasāderalaṅkārasya viṣayaḥ,",
    "GK16andhvc2u:1786": " sa dhvaneḥ prabhedaḥ,",
    "GK16andhvc2u:1787": " tasyopamādayo 'laṅkārāḥ /",
    "GK16andhvc2u:1788": " yatra tu prādhānyenārthāntarasya vākyārthībhāve rasādibhiścārutvaniṣpattiḥ kriyate,",
    "GK16andhvc2u:1789": " sa rasāderalaṅkāratāyā viṣayaḥ /",
    "GK16andhvc2u:1790": " evaṃ dhvanerupamādīnāṃ rasavadalaṅkārasya ca vibhaktaviṣayatā bhavati /",
    "GK16andhvc2u:1791": " yadi tu cetanānāṃ vākyārthībhāvo rasādyalaṅkārasya viṣaya ityucyate locanam śavaśarīraṃ kuṇḍalādyupetamapi na bhāti,",
    "GK16andhvc2u:1792": " alaṅkāryasyābhāvāt /",
    "GK16andhvc2u:1793": " yatiśarīraṃ kaṭakādiyuktaṃ hāsyāvahaṃ bhavati,",
    "GK16andhvc2u:1794": " alaṅkāryasyānaucityāt /",
    "GK16andhvc2u:1795": " na hi dehasya kiñcidanaucityamiti vastuta ātmaivālaṅkāryaḥ,",
    "GK16andhvc2u:1796": " ahamalaṅkṛta ityabhimānāt /",
    "GK16andhvc2u:1797": " rasāderalaṅkāratāyā iti vyadhikaraṇaṣaṣṭhyau,",
    "GK16andhvc2u:1798": " rasāderyālaṅkāratā tasyāḥ sa eva viṣayaḥ /",
    "GK16andhvc2u:1799": " etadanusāreṇaiva pūrvatrāpi vākyeyojyam,",
    "GK16andhvc2u:1800": " rasādikartṛkasyālaṅkaraṇakriyātmano viṣaya iti /",
    "GK16andhvc2u:1801": " evamiti /",
    "GK16andhvc2u:1802": " asmaduktena viṣayavibhāgenetyarthaḥ /",
    "GK16andhvc2u:1803": " upamādīnāmiti /",
    "GK16andhvc2u:1804": " yatra rasasyālaṅkāryatā rasāntaraṃ cāṅgabhūtaṃ nāsti tatra śuddhā evopamādayaḥ tena saṃsṛṣṭyā nopamādīnāṃ viṣayāpahāra iti bhāvaḥ /",
    "GK16andhvc2u:1805": " rasavadalaṅkārasya ceti /",
    "GK16andhvc2u:1806": " anena bhāvādyalaṅkārā api preyasvyūrjasvisamāhitā gṛhyante /",
    "GK16andhvc2u:1807": " bālapriyā alaṅkāryasyābhāvāditi /",
    "GK16andhvc2u:1808": " śavaśarīsyācetanatvāditi bhāvaḥ /",
    "GK16andhvc2u:1809": " anena cetana evālaṅkriyata ityuktamupapāditam /",
    "GK16andhvc2u:1810": " yatiśārīramityādi /",
    "GK16andhvc2u:1811": " kaṭakādayo hi rāgitvasyaucityaṃ sūcayanti /",
    "GK16andhvc2u:1812": " yaterātmanaśca rāgitvamanucitamityato yatiśarīragatāḥ kaṭakādayo hāsyāvahā ityarthaḥ /",
    "GK16andhvc2u:1813": " tattaccetanaśarīragataiḥ kaṭakakuṇḍalādibhiḥ sūcyasya rāgitvādicittavṛttiviśeṣasya tattaccetanocitatve teṣāmalaṅkāratā,",
    "GK16andhvc2u:1814": " anyathā hāsyāvahateti /",
    "GK16andhvc2u:1815": " bhāvaḥ /",
    "GK16andhvc2u:1816": " anubhavarūpapramāmamapyāha---ahamityādi /",
    "GK16andhvc2u:1817": " vyadhikaraṇaṣaṣṭhyāviti /",
    "GK16andhvc2u:1818": " na tu samānādhikaraṇe tatpade iti bhāvaḥ /",
    "GK16andhvc2u:1819": " vyācaṣṭe---rasāderiti /",
    "GK16andhvc2u:1820": " rasādiniṣṭhā yā alaṅkāratā alaṅkriyākartṛtvaṃ rasādikartṛkālaṅkriyeti yāvat /",
    "GK16andhvc2u:1821": " sa eva tasyā viṣaya iti sambandhaḥ /",
    "GK16andhvc2u:1822": " sa iti vṛttisthasyānuvādaḥ,",
    "GK16andhvc2u:1823": " yatretyasya pratinirdeśaḥ tatkāvyamityarthaḥ /",
    "GK16andhvc2u:1824": " viṣayaḥ āśrayaḥ /",
    "GK16andhvc2u:1825": " pūrvatreti /",
    "GK16andhvc2u:1826": " sa sarvo na rasāderalaṅkārasya viṣaya iti vākya ityarthaḥ /",
    "GK16andhvc2u:1827": " yojanāmāha---rasādīti /",
    "GK16andhvc2u:1828": " asminvākye'pi 'sa' iti yatretyasya pratinirdeśaḥ /",
    "GK16andhvc2u:1829": " upamādīnāṃ rasavadādivivaviktaṃ viṣayaṃ darśayati---yatretyādi /",
    "GK16andhvc2u:1830": " saṃsṛṣṭyeti /",
    "GK16andhvc2u:1831": " rasavadādisaṃsṛṣṭyetyarthaḥ /",
    "GK16andhvc2u:1832": " bhāvādyalaṅkārā ityasyaiva viviraṇam---preyasvyūrjasvisamāhitā iti /",
    "GK16andhvc2u:1833": " samāhitādaya iti ca pāṭhaḥ /",
    "GK16andhvc2u:1834": " bhāvasyāparāṅgatve bhāvālaṅkāraḥ,",
    "GK16andhvc2u:1835": " sa eva preyasvī preyāniti cocyate /",
    "GK16andhvc2u:1836": " rasābhāsabhāvabhāsayoraparāṅgatve ūrjasvī /",
    "GK16andhvc2u:1837": " locanam tatra bhāvālaṅktārasya śuddhasyodāharaṇaṃ yathā--- tava śatapatrapatramṛdutāmratalaścaramaścalakalahaṃsanūpurakaladhvaninā mukharaḥ",
    "GK16andhvc2u:1838": " mahiṣamahāsurasya śirasi prasabhaṃ nihitaḥ kanakamahāmahīdhragurutāṃ kathamamba gataḥ //",
    "GK16andhvc2u:1839": " ityatra devīstotre vākyārthībhūte vitarkavismayādibhāvasya cārutvahetuteti /",
    "GK16andhvc2u:1840": " tasyāṅgatvādbhāvālaṅkārasya viṣayaḥ /",
    "GK16andhvc2u:1841": " rasābhāsasyālaṅkāratā yathā mamaiva stotre--- samastaguṇasampadaḥ samamalaṅkriyāṇāṃ gaṇair-- bhavanti yadi bhūṣaṇaṃ tava tathāpi no śobhase",
    "GK16andhvc2u:1842": " śivaṃ hṛdayavallabhaṃ yadi yathā tathā rañjayeḥ tadeva nanu vāṇi te bhavati sarvalalokottaram //",
    "GK16andhvc2u:1843": " atra hi parameśastutimātraṃ vācaḥ paramopādeyamiti vākyārthe śṛṅgārābhāsaścārutvahetuḥ śloṣasahitaḥ /",
    "GK16andhvc2u:1844": " na hyayaṃ pūrṇaḥ śṛṅgāro nāyikāyā nirguṇatve niralaṅkāratve ca bhavati /",
    "GK16andhvc2u:1845": " bālapriyā bhāvaśānteraparāṅgatve samāhita iti vivekaḥ /",
    "GK16andhvc2u:1846": " śuddhasyeti /",
    "GK16andhvc2u:1847": " alaṅkārāntareṇa abhiśrasyetyarthaḥ /",
    "GK16andhvc2u:1848": " taveti /",
    "GK16andhvc2u:1849": " he amba / tava /",
    "GK16andhvc2u:1850": " śatetyādi /",
    "GK16andhvc2u:1851": " śatapatraṃ pajhaṃ,",
    "GK16andhvc2u:1852": " tasya patramiva mṛṭu tāmraṃ ca talamadhobhāgo yasya saḥ /",
    "GK16andhvc2u:1853": " calakalahaṃsatulyo nūpuraḥ tasya dhvaninā mukharaḥ sa śabdaḥ /",
    "GK16andhvc2u:1854": " caraṇaḥ mahiṣākhyasya mahāsurasya /",
    "GK16andhvc2u:1855": " śirasi prasabhaṃ,",
    "GK16andhvc2u:1856": " nihitaḥ san /",
    "GK16andhvc2u:1857": " kanakamayo mahāṃśca yo mahīdhraḥ parvataḥ sumeruḥ tasya /",
    "GK16andhvc2u:1858": " kanakamayatvoktyā gauravādhikyaṃ dyotyate /",
    "GK16andhvc2u:1859": " gurutāṃ kathaṃ gata iti sambandhaḥ /",
    "GK16andhvc2u:1860": " gurutvaprāptiḥ mahiṣaśironiṣpījanena niściteti bhāvaḥ /",
    "GK16andhvc2u:1861": " devīstotra iti /",
    "GK16andhvc2u:1862": " stūyamāne devīprabhāve tadviṣayakaratibhāve vetyarthaḥ /",
    "GK16andhvc2u:1863": " vitarketi /",
    "GK16andhvc2u:1864": " kathaṃpadena vitarkādikaṃ gamyate /",
    "GK16andhvc2u:1865": " yadyapyatra vitarkādeḥ śatapatretyādyuktopamāsaṃsṛṣṭatvācchuddhatvaṃ durghaṭaṃ,",
    "GK16andhvc2u:1866": " tathāpi mṛdutāmratala ityetāvanmātroktāvapi vitarkādeḥ sambhavādupamāyāstadaṅgatvābhāvāttadasaṅkīrṇatvarūpaṃ śuddhatvaṃ sughaṭam /",
    "GK16andhvc2u:1867": " samasteti /",
    "GK16andhvc2u:1868": " nāyikātvamāropya svavācaṃ pratyuktiriyam /",
    "GK16andhvc2u:1869": " nanu vāṇi / samastānāṃ guṇānāṃ mādhuryādīnāmatha ca saundaryādīnāṃ sampadaḥ /",
    "GK16andhvc2u:1870": " alaṅkriyāṇāmanuprāsopamādīnāmatha ca kaṭakādīnām /",
    "GK16andhvc2u:1871": " gaṇaiḥ samaṃ saha /",
    "GK16andhvc2u:1872": " tava bhūṣaṇaṃ bhavanti yadi yadyapi,",
    "GK16andhvc2u:1873": " tathāpi tvaṃ no śobhase /",
    "GK16andhvc2u:1874": " tarhi kathaṃ śobhā bhavatītyatrāha---śivamityādi /",
    "GK16andhvc2u:1875": " tvaṃ hṛdayavallabhaṃ sarveṣāmātmatvena priyam /",
    "GK16andhvc2u:1876": " śivaṃ parameśvaramatha ca maṅgalākāraṃ priyatamam /",
    "GK16andhvc2u:1877": " yathā tatā yathā kayāpi vidhayā /",
    "GK16andhvc2u:1878": " gumālaṅkārasāhityenānyathā vetyarthaḥ /",
    "GK16andhvc2u:1879": " rañjayeḥ guṇapratipādanena prasādayeḥ,",
    "GK16andhvc2u:1880": " atha cānurañjayeḥ /",
    "GK16andhvc2u:1881": " yadi tarhi tadeva tadanurañjanameva /",
    "GK16andhvc2u:1882": " te sarvalokottaraṃ bhūṣaṇaṃ bhavatītyarthaḥ /",
    "GK16andhvc2u:1883": " atra pratīyamānasya śṛṅgārasyābhāsatvaṃ vavṛṇoti---na hityādi /",
    "GK16andhvc2u:1884": " hi yataḥ /",
    "GK16andhvc2u:1885": " nāyikāyā nirguṇatve niralaṅkāratve ca sati śṛṅgāraḥ pūrṇo na bhavati,",
    "GK16andhvc2u:1886": " ato 'yaṃ tarhyupamādīnāṃ praviralaviṣayatā nirviṣayatā vābhihitā syāt /",
    "GK16andhvc2u:1887": " yasmādacetanavastuvṛtte vākyārthībhūte punaścetanavastuvṛttāntayojanayā yathākathañcidbhavitavyam /",
    "GK16andhvc2u:1888": " atha satyāmapi tasyāṃ yatrācetanānāṃ vākyārthībhāvo nāsau rasavadalaṅkārasya viṣaya ityucyate /",
    "GK16andhvc2u:1889": " tat mahataḥ kāvyaprabandhasya rasanidhānabhūtasya nīrasatvamabhihitaṃ syāt /",
    "GK16andhvc2u:1890": " yathā-- locanam 'uttamayuvaprakṛtirujjvalaveṣātmakaḥ' iti cābhidhānāt /",
    "GK16andhvc2u:1891": " bhāvābhāsāṅgatā yathā--- sa pātu vo yasya hatāvaśeṣāstattulyavarṇāñjanarañjiteṣu /",
    "GK16andhvc2u:1892": " lāvaṇyayukteṣvapi vitrasanti daityāḥ svakāntānayanotpaleṣu //",
    "GK16andhvc2u:1893": " atra raudraprakṛtīnāmanucitastraso bhagavatprabhāvakāraṇakṛta iti bhāvābhāsaḥ /",
    "GK16andhvc2u:1894": " evaṃ tatpraśamasyāṅgatvamudāhāryam /",
    "GK16andhvc2u:1895": " me matirityanena yatparamataṃ sūcitantaddūṣaṇamupanyasyati--yadityādinā /",
    "GK16andhvc2u:1896": " parasya cāyamāśayaḥ---acetanānāṃ cittavṛttirūparasādyasambhavāttadvarṇane rasavadalaṅkārasyānāśaṅkyatvāttadvibhakta evopamādīnāṃ viṣaya iti",
    "GK16andhvc2u:1897": " etaddūṣayati---tarhīti /",
    "GK16andhvc2u:1898": " tasmāddhacanāddhetorityarthaḥ //",
    "GK16andhvc2u:1899": " nanvacetanavarṇanaṃ viṣaya ityuktamityāśaṅkya hetumāha---yasmāditi /",
    "GK16andhvc2u:1900": " yathākathañciditi vibhāvādirūpatayā /",
    "GK16andhvc2u:1901": " tasyāmiti /",
    "GK16andhvc2u:1902": " cetanavṛttāntayojanāyām /",
    "GK16andhvc2u:1903": " nīrasatvamiti /",
    "GK16andhvc2u:1904": " yatra hi rasastatrāvaśyaṃ rasavadalaṅkāra iti paramatam /",
    "GK16andhvc2u:1905": " tato na rasavadalaṅkāraścennūnaṃ tatra raso nāstīti paramatābhiprāyānnīrasatvamuktam /",
    "GK16andhvc2u:1906": " na tvasmākaṃ rasavadalaṅkārābhāve nīrasatvam /",
    "GK16andhvc2u:1907": " api tu dhvanyātmabhūtarasābhāve,",
    "GK16andhvc2u:1908": " tādṛkca raso 'trāstyeva /",
    "GK16andhvc2u:1909": " bālapriyā pūrṇo netyarthaḥ /",
    "GK16andhvc2u:1910": " kintvābhāsa iti bhāvaḥ /",
    "GK16andhvc2u:1911": " yasyeti kartuḥ śeṣatvaviṣayā ṣaṣṭī /",
    "GK16andhvc2u:1912": " tattulyeti /",
    "GK16andhvc2u:1913": " bhagavadvarṇatulyetyarthaḥ /",
    "GK16andhvc2u:1914": " svetyādi /",
    "GK16andhvc2u:1915": " dṛśyamāneṣviti śeṣaḥ /",
    "GK16andhvc2u:1916": " iti bhāvābhāsa iti /",
    "GK16andhvc2u:1917": " tatrrāsasya bhagavatprabhāvavibhāvitāyāṃ ratau guṇībhāvādbhāvābhāsa ūrjasvyalaṅkāra ityarthaḥ /",
    "GK16andhvc2u:1918": " yadi tvityādigranthena gamyamarthamāha----parasyetyādi /",
    "GK16andhvc2u:1919": " tadvarṇana iti /",
    "GK16andhvc2u:1920": " acetanavarṇana ityarthaḥ /",
    "GK16andhvc2u:1921": " taditi /",
    "GK16andhvc2u:1922": " tadvarṇanamityarthaḥ /",
    "GK16andhvc2u:1923": " vibhakta iti /",
    "GK16andhvc2u:1924": " tadvarṇana iti /",
    "GK16andhvc2u:1925": " acetanavarṇana ityarthaḥ /",
    "GK16andhvc2u:1926": " tadeveti yojanā /",
    "GK16andhvc2u:1927": " vṛttau śaṅkate---'athe'ti /",
    "GK16andhvc2u:1928": " 'tasyām' iti /",
    "GK16andhvc2u:1929": " cetanavastuvṛttāntayojanāyāmityarthaḥ /",
    "GK16andhvc2u:1930": " 'asā'viti /",
    "GK16andhvc2u:1931": " yatretyasya pratinirdeśaḥ /",
    "GK16andhvc2u:1932": " 'tanmahata'iti /",
    "GK16andhvc2u:1933": " 'tat' tarhi /",
    "GK16andhvc2u:1934": " 'mahataḥ' bhūyasaḥ /",
    "GK16andhvc2u:1935": " nīrasatvamabhihitaṃ syāditi na svamatānurodhena,",
    "GK16andhvc2u:1936": " kintu parabhatānurodhenetyāha locane---yatra hītyādi /",
    "GK16andhvc2u:1937": " rasa iti /",
    "GK16andhvc2u:1938": " pradhānavākyārtha iti śeṣaḥ /",
    "GK16andhvc2u:1939": " pareti /",
    "GK16andhvc2u:1940": " bhāmahodbhaṭādimatamityarthaḥ /",
    "GK16andhvc2u:1941": " asmākamiti /",
    "GK16andhvc2u:1942": " mata iti taraṅgabhrūbhaṅgā kṣubhitavihagaśreṇiraśanā vikarṣantī phenaṃ vasanamiva saṃrambhaśithilam /",
    "GK16andhvc2u:1943": " yathāviddhaṃ yāti skhalitamabhisandhāya bahuśo nadīrūpeṇeyaṃ dhruvamasahanā sā pariṇatā //",
    "GK16andhvc2u:1944": " yathā va--- tanvī meghajalārdrapallavatayā dhautādharevāśrubhiḥ śūnyevābharaṇaiḥ svakālavirahādviśrāntapuṣpodnamā /",
    "GK16andhvc2u:1945": " locanam taraṅgeti /",
    "GK16andhvc2u:1946": " taraṅgā eva bhrūbhaṅgā yasyāḥ vikarṣantāṃ vilambamānaṃ balādākṣipantī /",
    "GK16andhvc2u:1947": " vasanamaṃśukam /",
    "GK16andhvc2u:1948": " priyatamāvalambananiṣedhāyeti bhāvaḥ /",
    "GK16andhvc2u:1949": " bahuśo yatskhalitaṃ ye 'parādhāstānabhisandhāya hṛdayenaikokṛtyāsahamānā māninītyarthaḥ /",
    "GK16andhvc2u:1950": " atha ca madviyogapaścāttāpā sahiṣṇustāpaśāntaye nadībhāvaṃ gateti /",
    "GK16andhvc2u:1951": " tanvīti /",
    "GK16andhvc2u:1952": " viyogakṛśāpyanutaptā cābharaṇāni tyajati /",
    "GK16andhvc2u:1953": " svakālo vasantagrīṣmaprāyaḥ /",
    "GK16andhvc2u:1954": " bālapriyā śeṣaḥ /",
    "GK16andhvc2u:1955": " tādṛgiti /",
    "GK16andhvc2u:1956": " dhvanyātmabhūta ityarthaḥ /",
    "GK16andhvc2u:1957": " atreti /",
    "GK16andhvc2u:1958": " vakṣyamāṇodāharaṇeṣvityarthaḥ /",
    "GK16andhvc2u:1959": " taraṅgeti /",
    "GK16andhvc2u:1960": " 'asahanā' seyamurvaśī /",
    "GK16andhvc2u:1961": " 'nadīrūpeṇa' nadībhāveneti ca pāṭhaḥ /",
    "GK16andhvc2u:1962": " 'pariṇatādhruva'mityutprekṣāyām /",
    "GK16andhvc2u:1963": " iyaṃ na nadī,",
    "GK16andhvc2u:1964": " kintu sā iti sambhāvayāmītyarthaḥ /",
    "GK16andhvc2u:1965": " uktamupapādayati--taraṅgetyādi /",
    "GK16andhvc2u:1966": " taraṅgādau bhrūbhaṅgatvādyāropādrūpakam /",
    "GK16andhvc2u:1967": " vasanamivetyupamā /",
    "GK16andhvc2u:1968": " saṃrambheṇa kopāvegena śithilaṃ śithilabandham /",
    "GK16andhvc2u:1969": " 'yathe'ti /",
    "GK16andhvc2u:1970": " yata ityarthaḥ /",
    "GK16andhvc2u:1971": " tata iti śeṣa /",
    "GK16andhvc2u:1972": " 'āviddhaṃ' kuṭilam /",
    "GK16andhvc2u:1973": " yadvā yathāviddhamityekaṃ padam /",
    "GK16andhvc2u:1974": " kauṭilyamanatikramyetyarthaḥ /",
    "GK16andhvc2u:1975": " 'skhalitamabhisandhāye'ti nadīpakṣe śilādiskhalanaṃ prāpyetyarthaḥ /",
    "GK16andhvc2u:1976": " locane--taraṅgā ityādi /",
    "GK16andhvc2u:1977": " evaṃ kṣubhitavihāgaśreṇireva raśanā yasyā iti bodhyam /",
    "GK16andhvc2u:1978": " aparādhā iti /",
    "GK16andhvc2u:1979": " mameti śeṣaḥ /",
    "GK16andhvc2u:1980": " māninīti /",
    "GK16andhvc2u:1981": " kopavatītyarthaḥ /",
    "GK16andhvc2u:1982": " asahiṣṇuriti /",
    "GK16andhvc2u:1983": " asahiṣṇutvādivetyarthaḥ /",
    "GK16andhvc2u:1984": " tanvīti /",
    "GK16andhvc2u:1985": " asmātpūrvamiyamiti vartate /",
    "GK16andhvc2u:1986": " 'iyaṃ, latā /",
    "GK16andhvc2u:1987": " 'caṇḍī' ātikopanā /",
    "GK16andhvc2u:1988": " ata eva pādapatitaṃ māmavadhūya tiraskṛtya sthitā /",
    "GK16andhvc2u:1989": " ata eva jātānutāpā /",
    "GK16andhvc2u:1990": " 'sā' urvaśī iva lakṣyate /",
    "GK16andhvc2u:1991": " etadaṅgamutprekṣātrayaṃ tanvītyādinocyate /",
    "GK16andhvc2u:1992": " tanvītyubhayasādhāraṇam /",
    "GK16andhvc2u:1993": " iyaṃ latā /",
    "GK16andhvc2u:1994": " meghajālairārdrāḥ pallavā yasyāṃ tasya bhāvaḥ tattā,",
    "GK16andhvc2u:1995": " tayā hetunā aśrubhiḥ dhautaḥ adharo yasyāḥ sā iva /",
    "GK16andhvc2u:1996": " svakālavirahādviśrāntapuṣpodgamā iyamābharaṇaiḥ śūnyeva /",
    "GK16andhvc2u:1997": " nāyikāyā ābharaṇatyāgamupapādayati---viyogeti /",
    "GK16andhvc2u:1998": " viyogakārśyādanutāpāṭaccetyarthaḥ /",
    "GK16andhvc2u:1999": " cintā maunamivāśritā madhukṛtāṃ śabdairvinā lakṣyate caṇḍī māmavadhūya pādapatitaṃ jātānutāpeva sa //",
    "GK16andhvc2u:2000": " yathā vā---- teṣāṃ gopavadhūvilāsasuhṛdāṃ rādhārahaḥsākṣiṇāṃ kṣemaṃ bhadra kalindaśailatanayātīre latāveśmanām /",
    "GK16andhvc2u:2001": " vicchinne smaratalpakalpanamṛducchedopayoge 'dhunā te jāne jaraṭhībhavanti vigalannīlatviṣaḥ pallavāḥ //",
    "GK16andhvc2u:2002": " locanam upāyacintanārthaṃ mauvaṃ,",
    "GK16andhvc2u:2003": " kimiti pādapatitamapi dayitamavadhūtavatyahamiti ca cintayā maunam /",
    "GK16andhvc2u:2004": " caṇḍī kopanā /",
    "GK16andhvc2u:2005": " etau ślokau nadīlatāvarṇanaparau tātparyeṇa purūravasa unmādākrāntasyoktirūpau /",
    "GK16andhvc2u:2006": " teṣāmiti /",
    "GK16andhvc2u:2007": " he bhadra / teṣamiti ye mamaiva hṛdaye sthitāsteṣām /",
    "GK16andhvc2u:2008": " gopavadhūnāṃ gopīnāṃ ye vilāsasuhṛdo narmasacivāsteṣām /",
    "GK16andhvc2u:2009": " pracchannānurāgiṇīnāṃ hi nānyo narmasuhṛdbhavati /",
    "GK16andhvc2u:2010": " rādhāyāśca sātiśayaṃ premasthānamityāha---rādhāsbhogānāṃ ye sākṣāddraṣṭāraḥ,",
    "GK16andhvc2u:2011": " kalindaśailatanayā yamunā tasyāstīre latāgṛhāṇāṃ kṣemaṃ kuśalamiti kākvā praśnaḥ /",
    "GK16andhvc2u:2012": " evaṃ taṃ pṛṣṭvā gopadarśanaprabuddhasaṃskāra ālambanoddīpanavibhāvasmaramātprabuddharatibhāvamātmagatamautsukyagarbhaṃmāha",
    "GK16andhvc2u:2013": " dvārakāgato bhagavān kṛṣṇaḥ---smaratalpasya madanaśayyāyāḥ kalpanārthaṃ mṛdu sukumāraṃ",
    "GK16andhvc2u:2014": " kṛtvā yaśchedastroṭanaṃ sa evopayogaḥ sāphalyam /",
    "GK16andhvc2u:2015": " atha ca smaratalpe yatkalpanaṃ klṝptiḥ sa eva mṛduḥ sukumāra utkṛṣṭaśchedopayogastroṭanaphalaṃ tasminvicchinne /",
    "GK16andhvc2u:2016": " mayyanāsīne kā smaratalpakalpaneti /",
    "GK16andhvc2u:2017": " bhāvaḥ /",
    "GK16andhvc2u:2018": " ata eva parasparānurāganiścayagarbhamevāha---te jāna iti /",
    "GK16andhvc2u:2019": " vākyārthasyātra karmatvam /",
    "GK16andhvc2u:2020": " adhunā bālapriyā 'madhukṛtāṃ' mṛṅganāṃ 'śabdairvinā' śabdānāmabhāvena /",
    "GK16andhvc2u:2021": " iyaṃ cintā maunamāśriteveti /",
    "GK16andhvc2u:2022": " atra nāyikāyā maunaṃ dvedhā vyācaṣṭe---upāyetyādi /",
    "GK16andhvc2u:2023": " upāyassaṅgamopāyaḥ /",
    "GK16andhvc2u:2024": " teṣāmiti /",
    "GK16andhvc2u:2025": " teṣāmityanubhūtāthakamityāha----ya ityādi /",
    "GK16andhvc2u:2026": " gopeti gopadarśanena prabuddhā udbuddhāḥ saṃskārāḥ latāveśmādyanubhavajanitāḥ saṃskārā yasya saḥ /",
    "GK16andhvc2u:2027": " prabuddyetyāditrayamāhetikriyāviśeṣaṇam /",
    "GK16andhvc2u:2028": " 'prabuddharatibhāva' it ca pāṭhaḥ /",
    "GK16andhvc2u:2029": " ratibhāvaḥ gopīviṣayakaḥ /",
    "GK16andhvc2u:2030": " kalpanārthamiti /",
    "GK16andhvc2u:2031": " nirmāṇārthamityarthaḥ /",
    "GK16andhvc2u:2032": " mṛdukṛtveti /",
    "GK16andhvc2u:2033": " mṛdutvāddhetorityarthaḥ /",
    "GK16andhvc2u:2034": " arthāntaraṃ cāha---atha ceti /",
    "GK16andhvc2u:2035": " smaratatpa iti /",
    "GK16andhvc2u:2036": " uttarīyādikṛta iti bhāvaḥ /",
    "GK16andhvc2u:2037": " kḷptiriti /",
    "GK16andhvc2u:2038": " vikiraṇamityarthaḥ /",
    "GK16andhvc2u:2039": " sukumāra ityasyaiva vivaraṇam---utkṛṣṭa iti /",
    "GK16andhvc2u:2040": " vicchinnatvamupapādayati----mayīti /",
    "GK16andhvc2u:2041": " ata eva kathitopayogavicchedādeva /",
    "GK16andhvc2u:2042": " paraspareti /",
    "GK16andhvc2u:2043": " svasya gopīnāṃ ca yaḥ ityevamādau viṣaye 'cetanānāṃ vākyārthībhāve 'pi cetanavastuvṛttāntayojanāstyeva /",
    "GK16andhvc2u:2044": " atha yatra cetanavastuvṛttāntayojanāsti tatra rasādiralaṅkāraḥ /",
    "GK16andhvc2u:2045": " tadevaṃ satyupamādayo nirviṣayāḥ praviralaviṣayā vā syuḥ /",
    "GK16andhvc2u:2046": " yasmānnāstyevāsāvacetanavastuttānto yatra cetanavastuvṛttāntayojanānāstyantato vibhāvatvena /",
    "GK16andhvc2u:2047": " locanam jaraṭhībhavantīti /",
    "GK16andhvc2u:2048": " mayi tu sannihite 'navaratakathitopayogānneme jarājīrṇatākhilīkāraṃ kadācidavāpnuvantīti bhāvaḥ /",
    "GK16andhvc2u:2049": " vigalantī nīlā tviḍyeṣāmityanena katipayakālaproṣitasyāpyautsukyanirbharatvaṃ dhvanitam /",
    "GK16andhvc2u:2050": " evamātmagateyamuktiryadi vā gopaṃ pratyeva saṃpradhāraṇoktiḥ /",
    "GK16andhvc2u:2051": " bahubhirudāharaṇermahato bhūyasaḥ prabandhasyeti yaduktaṃ tatsūcitam /",
    "GK16andhvc2u:2052": " athetyādi /",
    "GK16andhvc2u:2053": " nīrasatvamatra mā bhūdityabhiprāyeṇeti śeṣaḥ /",
    "GK16andhvc2u:2054": " nanu yatra cetanavṛttasya sarvathā nānupraveśaḥ sa upamāderviṣayo bhaviṣyatītyāśaṅkyāha--yasmādityādi /",
    "GK16andhvc2u:2055": " antata iti /",
    "GK16andhvc2u:2056": " stambhapulalakādyacetanamapi varṇyamānamanubhāvatvāccetanamākṣipatyeva tāvat,",
    "GK16andhvc2u:2057": " kimatrocyate /",
    "GK16andhvc2u:2058": " atijaḍo 'pi candrodyānaprabhṛtiḥ svaviśrānto 'pi varṇyamāno 'vaśyaṃ cittavṛttivibhāvatāṃ tyaktvā bālapriyā parasparālambano 'nurāgaḥ tanniścayagarbhamevetyarthaḥ",
    "GK16andhvc2u:2059": " tanniścayābhāve vakṣyamāṇamanupaṃpannaṃ bhavet gopīnāṃ puruṣāntararamaṇe tadupayogasambhavāditi /",
    "GK16andhvc2u:2060": " bhāvaḥ /",
    "GK16andhvc2u:2061": " te ityasya latāveśmasambandhina ityarthaḥ /",
    "GK16andhvc2u:2062": " jaraṭhībhavanti jīrṇībhavantītyanena gamyamāha---mayītyādi /",
    "GK16andhvc2u:2063": " anavarateti /",
    "GK16andhvc2u:2064": " anavarato yaḥ kathitopayogaḥ pūrvoktopayogaḥ tasya yogāt /",
    "GK16andhvc2u:2065": " nema iti /",
    "GK16andhvc2u:2066": " ime pallavāḥ /",
    "GK16andhvc2u:2067": " jareti /",
    "GK16andhvc2u:2068": " jarājīrmatayā yaḥ khilīkāraḥ vaivarṇyadirūpastam /",
    "GK16andhvc2u:2069": " vigaladiti śatṛpratyayena gamyamāha---katipayeti /",
    "GK16andhvc2u:2070": " proṣitasyeti /",
    "GK16andhvc2u:2071": " bhagavata iti śeṣaḥ /",
    "GK16andhvc2u:2072": " autsukyeti /",
    "GK16andhvc2u:2073": " autsukyamutkaṇṭhā didṛkṣā vā /",
    "GK16andhvc2u:2074": " udāharamatrayapradarśanaphalamāha---bahubhirityādi /",
    "GK16andhvc2u:2075": " bahubhiḥ tribhiḥ /",
    "GK16andhvc2u:2076": " udāharaṇaiḥ tatsūcitamiti sambandhaḥ /",
    "GK16andhvc2u:2077": " mahata iti vṛttisthasyānuvādaḥ /",
    "GK16andhvc2u:2078": " tasya vyākhyānam---bhūyasa iti /",
    "GK16andhvc2u:2079": " vṛttāvathetyasya yadītyarthaḥ /",
    "GK16andhvc2u:2080": " tatra rasādiralaṅkāro yadīti yojanā /",
    "GK16andhvc2u:2081": " atrābhiprāyaṃ pūraṇena darśayati---nīrasatvamiti /",
    "GK16andhvc2u:2082": " yasmādityādigranthamavatārayati---nanviti /",
    "GK16andhvc2u:2083": " 'yatrāntato vibhāvatvena cetanavastuvṛttāntayojanā nāsti asāvacetanavastuvṛttānto nāstī'ti vṛttānvayaḥ /",
    "GK16andhvc2u:2084": " antato vibāvatvena yojaneti vṛttābuktaṃ,",
    "GK16andhvc2u:2085": " tadabhiprāyamāha---stambhetyādi /",
    "GK16andhvc2u:2086": " varṇyamānamacetanamapi stambhapulakādīti yojanā /",
    "GK16andhvc2u:2087": " cetanamākṣipatyeva cittavṛttiviśeṣagamakatvena cetanagamakaṃ bhavatyeva /",
    "GK16andhvc2u:2088": " tāvaditi sampratipattau /",
    "GK16andhvc2u:2089": " kimatrocyata iti /",
    "GK16andhvc2u:2090": " anubhāvasya bhāvagamakatāyāḥ prasiddhatvādatra na kiñjidvaktavyamityarthaḥ /",
    "GK16andhvc2u:2091": " vibhāvatvena yojanāṃ vivṛṇoti----atijaḍa ityādi /",
    "GK16andhvc2u:2092": " 'varṇyamānaḥ svaviśrānto 'pi candrodyānaprabhṛtiri'ti sambandhaḥ /",
    "GK16andhvc2u:2093": " svaviśrāntaḥ vācyārthabodhena svasmin paryavasitaḥ /",
    "GK16andhvc2u:2094": " citeti /",
    "GK16andhvc2u:2095": " cittavṛttiviśeṣasya tasmādaṅgatvena ca rasādīnāmalaṅkāratā /",
    "GK16andhvc2u:2096": " yaḥ punaraṅgī raso bhāvo vā sarvākāramalaṅkāryaḥ sa dhvanerātmeti /",
    "GK16andhvc2u:2097": " kiñci---",
    "GK16andhvc2u:2098": " tam artham avalambante ye 'ṅginaṃ te guṇāḥ smṛtāḥ /",
    "GK16andhvc2u:2099": " aṅgāśritās tv alaṅkārā mantavyāḥ kaṭakādivat // DhvK_2.6 //",
    "GK16andhvc2u:2100": " tamarthamavalambante ye 'ṅginaṃ te guṇāḥ smṛtāḥ /",
    "GK16andhvc2u:2101": " aṅgāśritāstvalaṅkārā mantavyāḥ kaṭakādivat // 6 //",
    "GK16andhvc2u:2102": " yetamarthaṃ rasādilakṣaṇamaṅginaṃ santamavalambante te gumāḥ śauryādivat /",
    "GK16andhvc2u:2103": " vācyavācakalakṣaṇānyaṅgāni ye punastadāśritāste 'laṅkārā mantavyāḥ kaṭakādivat /",
    "GK16andhvc2u:2104": " locanam kāvye 'nākhyeya eva syāt;",
    "GK16andhvc2u:2105": " śāstretihāsayorapi vā /",
    "GK16andhvc2u:2106": " evaṃ paramataṃ dūṣayitvā svamatameva pratyāmnāyenopasaṃharati--tasmāditi /",
    "GK16andhvc2u:2107": " yataḥ parokto viṣayavibhāgo na yukta ityarthaḥ /",
    "GK16andhvc2u:2108": " bhāvo veti vāgrahaṇāttadābhāsatatpraśamādayaḥ /",
    "GK16andhvc2u:2109": " sarvākāramiti kriyāviśeṣaṇam /",
    "GK16andhvc2u:2110": " tena sarvaprakāramityarthaḥ /",
    "GK16andhvc2u:2111": " alaṅkārya iti /",
    "GK16andhvc2u:2112": " ata eva nālaṅkāra iti bhāvaḥ // 5 //",
    "GK16andhvc2u:2113": " alaṅkāryavyatiriktaścālaṅkāro 'bhyupagantavyaḥ,",
    "GK16andhvc2u:2114": " loke tathā siddhatvāt,",
    "GK16andhvc2u:2115": " yathā guṇivyatirikto guṇaḥ /",
    "GK16andhvc2u:2116": " guṇālaṅkāravyavahāraśca guṇinyalaṅkārye ca sati yuktaḥ /",
    "GK16andhvc2u:2117": " sa cārasmatpakṣa evopapanna ityabhiprāyadvayenāha---kiñcetyādi /",
    "GK16andhvc2u:2118": " na kevalametāvadyuktijātaṃ rasasyāṅgitve,",
    "GK16andhvc2u:2119": " yāvadanyadapīti samuccayārthaḥ /",
    "GK16andhvc2u:2120": " kārikāpyabhiprāyadvayenaiva yojyā /",
    "GK16andhvc2u:2121": " kevalaṃ prathamābhiprāye prathamaṃ kārikārdhaṃ dṛṣṭāntābhiprāyeṇa vyākhyeyam /",
    "GK16andhvc2u:2122": " evaṃ vṛttigrantho 'pi yojyaḥ // 6 //",
    "GK16andhvc2u:2123": " bālapriyā uddīpanavibhāvatāmityarthaḥ /",
    "GK16andhvc2u:2124": " śāstreti /",
    "GK16andhvc2u:2125": " anākhyeya ityanuṣajyate /",
    "GK16andhvc2u:2126": " na hi tadasti vastu yanna kiñjiccittavṛttiviśeṣamudbodhayatīti bhāvaḥ /",
    "GK16andhvc2u:2127": " pratyāmnāyena uktasyaiva punaḥ kathanena /",
    "GK16andhvc2u:2128": " āmnāyapadena vedavadasya prāmāṇyaṃ dyotyate /",
    "GK16andhvc2u:2129": " vāgrahaṇāditi /",
    "GK16andhvc2u:2130": " gṛhyanta iti śeṣaḥ /",
    "GK16andhvc2u:2131": " alaṅkārya ityaktyā gamyāmāha---ata eveti // 5 //",
    "GK16andhvc2u:2132": " 'kiñce'tyādigranthamavatārayati----alaṅkāryetyādi /",
    "GK16andhvc2u:2133": " abhiprāyāntaraṃ cāha---guṇeti /",
    "GK16andhvc2u:2134": " sa ceti /",
    "GK16andhvc2u:2135": " guṇālaṅkāravyavahāraścetyarthaḥ /",
    "GK16andhvc2u:2136": " kiñcetyasyārthamāha---netyādi /",
    "GK16andhvc2u:2137": " yuktijātaṃ yuktisamūhaḥ /",
    "GK16andhvc2u:2138": " abhiprāyadvayeneti /",
    "GK16andhvc2u:2139": " ukteneti bhāvaḥ /",
    "GK16andhvc2u:2140": " yojanāṃ darśayati---kevalamityādi /",
    "GK16andhvc2u:2141": " prathamābhiprāyaiti /",
    "GK16andhvc2u:2142": " alaṅkāryavyatiriktaścālaṅkāro 'bhyupagantavya ityabhiprāya ityarthaḥ /",
    "GK16andhvc2u:2143": " prathamaṃ kārikārdhamiti /",
    "GK16andhvc2u:2144": " tamarthamityādyardhamityarthaḥ /",
    "GK16andhvc2u:2145": " dṛṣṭānteti /",
    "GK16andhvc2u:2146": " yatā guṇivyatirikto guṇa iti dṛṣṭāntetyarthaḥ /",
    "GK16andhvc2u:2147": " dvitīyābhiprāyastu pūrvottarārdhābhyāṃ gamya iti bhāvaḥ /",
    "GK16andhvc2u:2148": " vṛttau tamarthamityasya vivaṇaṃ---'rasādilakṣaṇam' iti /",
    "GK16andhvc2u:2149": " 'aṅginaṃ santa'miti tadviśeṣaṇamaṅgībhūtamityarthaḥ /",
    "GK16andhvc2u:2150": " śauryādivaditi dṛṣṭānto gamyaḥ /",
    "GK16andhvc2u:2151": " 'tadāśritā' iti /",
    "GK16andhvc2u:2152": " aṅgāśritā ityarthaḥ // 6 //",
    "GK16andhvc2u:2153": " tathā ca---",
    "GK16andhvc2u:2154": " śṛṅgāra eva madhuraḥ paraḥ prahlādano rasaḥ /",
    "GK16andhvc2u:2155": " tan-mayaṃ kāvyam āśritya mādhuryaṃ pratitiṣṭhati // DhvK_2.7 //",
    "GK16andhvc2u:2156": " śṛṅgāra eva madhuraḥ paraḥ prahlādano rasaḥ /",
    "GK16andhvc2u:2157": " tanmayaṃ kāvyamāśritya mādhuryaṃ pratitiṣṭhati // 7 //",
    "GK16andhvc2u:2158": " locanam nanuśabdārthayormādhuryādayo guṇāḥ,",
    "GK16andhvc2u:2159": " tatkathamuktaṃ rasādikamaṅginaṃ guṇā āśritā ityāśaṅkyāha--tatā cetyadi /",
    "GK16andhvc2u:2160": " tena vakṣyamāṇena buddhitthena parihāraprakāreṇopapadyate caitadityarthaḥ /",
    "GK16andhvc2u:2161": " śṛṅgāra eveti /",
    "GK16andhvc2u:2162": " madhura ityatra hetumāha--paraḥ prahlādana iti /",
    "GK16andhvc2u:2163": " ratau hi samastadevatiryaṅnarādijātiṣvavicchinnaiva vāsanāsta iti na kaścittatra tādṛgyo na hṛdayasaṃvādamayaḥ,",
    "GK16andhvc2u:2164": " yaterapi hi taccamatkāro 'styeva /",
    "GK16andhvc2u:2165": " ata eva madhura ityuktam /",
    "GK16andhvc2u:2166": " madhuro hi śarkarādiraso vivekino 'vivekināṃ v svasthasyāturasya vā jhaṭiti rasanānipatitastāvadabhilaṣaṇīya eva bhavati /",
    "GK16andhvc2u:2167": " tanmayamiti /",
    "GK16andhvc2u:2168": " sa śṛṅgāra ātmatvena prakṛto yatra vyaṅgyatayā /",
    "GK16andhvc2u:2169": " kāvyamiti /",
    "GK16andhvc2u:2170": " śabdārthāvityarthaḥ /",
    "GK16andhvc2u:2171": " pratitiṣṭhatīti /",
    "GK16andhvc2u:2172": " pratiṣṭhāṃ gacchatīti yāvat /",
    "GK16andhvc2u:2173": " bālapriyā 'tathāce'tyādigranthamavatārayati----nanvityādi /",
    "GK16andhvc2u:2174": " śabdārthayorityādi /",
    "GK16andhvc2u:2175": " tathaiva prācīnairuktatvāditi bhāvaḥ /",
    "GK16andhvc2u:2176": " tathācetyetatprakṛtānuguṇyena vyācaṣṭe---tenetyādi /",
    "GK16andhvc2u:2177": " kārikāṃ vyācaṣṭe---madhura ityādi /",
    "GK16andhvc2u:2178": " madhuraḥ mādhuryākhyaguṇaviśiṣṭaḥ /",
    "GK16andhvc2u:2179": " hetumiti /",
    "GK16andhvc2u:2180": " jñāpakamityarthaḥ /",
    "GK16andhvc2u:2181": " paraprahlādanatvamupapādayati---ratāvityādi /",
    "GK16andhvc2u:2182": " ratau jāyamānāyāmiti śeṣaḥ /",
    "GK16andhvc2u:2183": " vāsaneti /",
    "GK16andhvc2u:2184": " saṃskārāparaparyāyā sūkṣmāvasthetyarthaḥ /",
    "GK16andhvc2u:2185": " itīti hetau /",
    "GK16andhvc2u:2186": " netyādi /",
    "GK16andhvc2u:2187": " tatra ratau /",
    "GK16andhvc2u:2188": " hṛdayasaṃvādamayaḥ prācuryeṇa hṛdayasaṃvādaśālī /",
    "GK16andhvc2u:2189": " yastatra hṛdayasaṃvādamayo na tādṛkkaścinnetyanvayaḥ /",
    "GK16andhvc2u:2190": " sarveṣāṃ ratau hṛdayasaṃvādo bhavatītyarthaḥ /",
    "GK16andhvc2u:2191": " taccamatkāra iti /",
    "GK16andhvc2u:2192": " ratau hṛdayasaṃvāda ityarthaḥ /",
    "GK16andhvc2u:2193": " avatārikoktaṃ yojayati--ata ityādi /",
    "GK16andhvc2u:2194": " uktaṃ dṛṣṭāntena viśadayati---madhuro hītyādi /",
    "GK16andhvc2u:2195": " kārikāyāṃ madhura ityādinā ayamartho 'pi dṛṣṭāntavidhayā vivakṣita iti bhāvaḥ /",
    "GK16andhvc2u:2196": " vivekino 'vivekino veti /",
    "GK16andhvc2u:2197": " sarvasyaivetyarthaḥ /",
    "GK16andhvc2u:2198": " abhilaṣaṇīya eveti /",
    "GK16andhvc2u:2199": " prahlādana eveti bhāvaḥ /",
    "GK16andhvc2u:2200": " tanmayamityatra “tatprakṛtavacane mayaḍi“ti sūtreṇa mayaḍiti vyācaṣṭe--sa ityādi /",
    "GK16andhvc2u:2201": " ātmatvenetyasyopapādakaṃ---vyaṅgyatayeti /",
    "GK16andhvc2u:2202": " locanam etaduktaṃ bhavati--vastuto mādhuryaṃ nāma śṛṅgārāde rasasyaiva guṇaḥ /",
    "GK16andhvc2u:2203": " tanmadhurarasābhivyañjakayoḥ bālapriyā kārikābhāvārthamāha---etaduktamityādi /",
    "GK16andhvc2u:2204": " śṛṅgārāderityādipadena karuṇasya saṅgrahaḥ /",
    "GK16andhvc2u:2205": " taditi /",
    "GK16andhvc2u:2206": " mādhuryamityarthaḥ /",
    "GK16andhvc2u:2207": " upacaritaṃ sākṣātsambandhenāropitam /",
    "GK16andhvc2u:2208": " phalitamāha---madhuretyādi /",
    "GK16andhvc2u:2209": " śṛṅgāra eva rasāntarāpekṣayā madhuraḥ prahlādahetutvāt /",
    "GK16andhvc2u:2210": " tatprakāśanaparaśabdārthatayā kāvyasya sa mādhuryalakṣaṇo guṇāḥ /",
    "GK16andhvc2u:2211": " śravyatvaṃ punarojaso 'pi sādhāraṇamiti /",
    "GK16andhvc2u:2212": " śṛṅgāre vipralambhākhye karuṇe ca prakarṣavat /",
    "GK16andhvc2u:2213": " mādhuryam ārdratāṃ yāti yatas tatrādhikaṃ manaḥ // DhvK_2.8 //",
    "GK16andhvc2u:2214": " śṛṅgāre vipralambhākhye karuṇe ca prakarṣavat /",
    "GK16andhvc2u:2215": " mādhuryamārdratāṃ yāti yatastatrādhikaṃ manaḥ // 8 //",
    "GK16andhvc2u:2216": " locanam vyañjakayoḥ śabdārthayorupacaritaṃ madhuraśṛṅgārarasābhivyaktisamarthatā śabdārthayormādhuryamiti hi lakṣaṇam /",
    "GK16andhvc2u:2217": " tasmādyuktamuktaṃ 'tamartham' ityādi /",
    "GK16andhvc2u:2218": " kārikārthaṃ vṛttyāha--śṛṅgāra iti /",
    "GK16andhvc2u:2219": " nanu 'śravyaṃ nātisamastārthaśabdaṃ madhuramiṣyate'iti mādhuryasya lakṣaṇam /",
    "GK16andhvc2u:2220": " netyāha--śravyatvamiti /",
    "GK16andhvc2u:2221": " sarvaṃ lakṣaṇamupalakṣitam /",
    "GK16andhvc2u:2222": " ojaso 'pīti /",
    "GK16andhvc2u:2223": " 'yo yaḥ śastraṃ' ityatra hi śravyatvamasamastatvaṃ cāstyeveti bhāvaḥ // 7 //",
    "GK16andhvc2u:2224": " sambhoga śṛṅgārānmadurataro vipralambhaḥ,",
    "GK16andhvc2u:2225": " tato 'pi madhuratamaḥ karuma iti tadabhivyañjanakauśalaṃ śabdārthayorbhadhurataratvaṃ madhuratamatvaṃ cetyabhiprāyeṇāha--śṛṅgāra ityādi /",
    "GK16andhvc2u:2226": " karuṇeceti caśabdaḥ kramamāha /",
    "GK16andhvc2u:2227": " prakarṣavaditi /",
    "GK16andhvc2u:2228": " uttarottaraṃ taratamayogeneti bhāvaḥ /",
    "GK16andhvc2u:2229": " ārdratāmiti /",
    "GK16andhvc2u:2230": " sahṛdayasya cetaḥ svābhāvikamanāviṣṭatvātmakaṃ kāṭhinyaṃ krodhādidoptarūpatvaṃ bālapriyā śṛṅgāreti /",
    "GK16andhvc2u:2231": " śṛṅgārādītyarthaḥ /",
    "GK16andhvc2u:2232": " lakṣaṇamiti /",
    "GK16andhvc2u:2233": " svarūpamityarthaḥ /",
    "GK16andhvc2u:2234": " anena 'tatprakāśane'tyādi vṛtyartho darśitaḥ /",
    "GK16andhvc2u:2235": " vṛttau 'rasāntarāpekṣayā prahlādahetutvādi'ti sambandhaḥ /",
    "GK16andhvc2u:2236": " locane--nanvityādi /",
    "GK16andhvc2u:2237": " nātisamastārthaśabdaṃ madhuramiti /",
    "GK16andhvc2u:2238": " kāvyamiti śeṣaḥ /",
    "GK16andhvc2u:2239": " itīti /",
    "GK16andhvc2u:2240": " iti bhāmahoktamityarthaḥ /",
    "GK16andhvc2u:2241": " lakṣaṇamiti /",
    "GK16andhvc2u:2242": " śravyatvādighaṭitalakṣaṇamityarthaḥ /",
    "GK16andhvc2u:2243": " etadantaḥ śaṅkāgranthaḥ /",
    "GK16andhvc2u:2244": " netyāheti /",
    "GK16andhvc2u:2245": " uktamativyāptyā lakṣaṇaṃ na bhavatītyāhetyarthaḥ /",
    "GK16andhvc2u:2246": " sarvamiti /",
    "GK16andhvc2u:2247": " śravyamityādinoktaṃ sarvamityarthaḥ /",
    "GK16andhvc2u:2248": " ojasa iti /",
    "GK16andhvc2u:2249": " ojasvinaḥ kāvyasyetyarthaḥ /",
    "GK16andhvc2u:2250": " tadudāhṛtyātivyāptiṃ darśayati--yo ya ityādi /",
    "GK16andhvc2u:2251": " padyamidaṃ vṛttāvudāhariṣyate //7//",
    "GK16andhvc2u:2252": " avatārayati--sambhogetyādi /",
    "GK16andhvc2u:2253": " itīti hetau /",
    "GK16andhvc2u:2254": " tadabhītyādi /",
    "GK16andhvc2u:2255": " tatpadena madhuratarasya madhuratamasya ca rasasya parāmarśaḥ /",
    "GK16andhvc2u:2256": " kramamāheti /",
    "GK16andhvc2u:2257": " tathā ca kramema prakarṣavadityarthaḥ /",
    "GK16andhvc2u:2258": " tamevāha---uttarottaramiti /",
    "GK16andhvc2u:2259": " ārdratāmetītyetadvyācaṣṭe---sahṛdayasyetyādi /",
    "GK16andhvc2u:2260": " 'cetastyajatī'ti sambandhaḥ /",
    "GK16andhvc2u:2261": " svābhāvikaṃ kāṭhinyamiti /",
    "GK16andhvc2u:2262": " yathoktaṃ bhaktirasāyane---“cittadravyaṃ tu kaṭhinaṃ svabhāvādi'ti /",
    "GK16andhvc2u:2263": " krodhādīti /",
    "GK16andhvc2u:2264": " krodhādyāhitaṃ dīptatvamityarthaḥ /",
    "GK16andhvc2u:2265": " vipralambhaśṛṅgārakarumayostu māduryameva prakarṣavat /",
    "GK16andhvc2u:2266": " sahṛdayahṛdayāvarjanātiśayanimittvāditi /",
    "GK16andhvc2u:2267": " raudrādayo rasā dīptyā lakṣyante kāvya-vartinaḥ /",
    "GK16andhvc2u:2268": " tad-vyakti-hetū śabdārthāv āśrityaujo vyavasthitam // DhvK_2.9 //",
    "GK16andhvc2u:2269": " raudrādayo rasā dīptyā lakṣyante kāvyavartinaḥ /",
    "GK16andhvc2u:2270": " tadvyaktihetū śabdārthāvāśrityojo vyavasthitam // 9 //",
    "GK16andhvc2u:2271": " raudrādayo hi rasāḥ parāṃ dīptimujjavalatāṃ janayantīti lakṣaṇayā ta locanam vismayahāsādirāgitvaṃ ca tyajatītyarthaḥ /",
    "GK16andhvc2u:2272": " adhikamiti /",
    "GK16andhvc2u:2273": " krameṇetyāśayaḥ tena karuṇe 'pi sarvathaiva cittaṃ dravatītyuktaṃ bhavati /",
    "GK16andhvc2u:2274": " nanu karuṇe 'pi yadi madhurimāsti,",
    "GK16andhvc2u:2275": " tarhi pūrvakārikāyāṃ śṛṅgāra evetyevakāraḥ kimarthaḥ /",
    "GK16andhvc2u:2276": " ucyate---",
    "GK16andhvc2u:2277": " nānena rasāntaraṃ vyavacchidyate;",
    "GK16andhvc2u:2278": " api tvātmabhūtasya rasasyaiva paramārthato guṇā mādhuryādayaḥ,",
    "GK16andhvc2u:2279": " upacāreṇa tu śabdārthayorityevakāreṇa dyotyate /",
    "GK16andhvc2u:2280": " vṛttyārthamāha---vipralambheti // 8 //",
    "GK16andhvc2u:2281": " raudretyāgadi /",
    "GK16andhvc2u:2282": " ādiśabdaḥ prakāre /",
    "GK16andhvc2u:2283": " tena vīrādbhutayorapi grahaṇam /",
    "GK16andhvc2u:2284": " dīptiḥ pratipatturhṛdaye vikāsavistāraprajvalanasvabhāvā /",
    "GK16andhvc2u:2285": " sā ca mukhyatayā ojaśśabdavācyā /",
    "GK16andhvc2u:2286": " bālapriyā vismayeti /",
    "GK16andhvc2u:2287": " rāgitvaṃ rūṣitatvaṃ vismayahāsādyāhitaṃ vikṣepamityarthaḥ /",
    "GK16andhvc2u:2288": " tyajatīti /",
    "GK16andhvc2u:2289": " tathā cārdratā nā cittasya śṛṅgārādicarvaṇājanyaḥ kāṭhinyādiparityāgaḥ,",
    "GK16andhvc2u:2290": " tena drutyākhyo vṛttiviśeṣo veti bhāvaḥ /",
    "GK16andhvc2u:2291": " spaṣṭamidaṃ kāvyapradīpodyote /",
    "GK16andhvc2u:2292": " krameṇeti /",
    "GK16andhvc2u:2293": " ārdratāyāḥ krameṇādhikyamiti bhāvaḥ /",
    "GK16andhvc2u:2294": " sarvathaiva atyadhikameva /",
    "GK16andhvc2u:2295": " kimartha iti /",
    "GK16andhvc2u:2296": " kiṃśabdaḥ praśne /",
    "GK16andhvc2u:2297": " kaḥ artho yasya saḥ /",
    "GK16andhvc2u:2298": " anyayogavyavacchedarūpārthasya bādhāditi bhāvaḥ /",
    "GK16andhvc2u:2299": " prativakti---ucyata ityādi /",
    "GK16andhvc2u:2300": " evakāraśśabdatadarthavyavacchedapara iti bhāvaḥ /",
    "GK16andhvc2u:2301": " vṛttau 'prakarṣavadeve'ti yojanā // 8 //",
    "GK16andhvc2u:2302": " prakāra iti /",
    "GK16andhvc2u:2303": " sādṛśya ityarthaḥ,",
    "GK16andhvc2u:2304": " na tu prāthamye /",
    "GK16andhvc2u:2305": " raudrānantaraṃ virādereva pāṭha ityatrāniyamāditi bhāvaḥ /",
    "GK16andhvc2u:2306": " vīrādbhutayoriti /",
    "GK16andhvc2u:2307": " yadyatrādipadenādbhutaṃ gṛhyate,",
    "GK16andhvc2u:2308": " tadā tasya dīptijanakatvena 'krodhādidīptarūpatvaṃ vismayahāsādī'ti pūrvagranthe",
    "GK16andhvc2u:2309": " krodhādītyādipadena vismayasya grāhyatvātpunarvismayetyuktirasaṅgatā syādato 'tra",
    "GK16andhvc2u:2310": " vīrabībhatsayoriti pāṭhena bhāvyam /",
    "GK16andhvc2u:2311": " uttataratra ” hāsyabhayānakabībhatsaśānteṣvi“tyatra “bībhatse 'pyevami“tyatra ca bībhatsapadasthāne adbhatapadaṃ ca paṭhanīyaṃ,",
    "GK16andhvc2u:2312": " tathā sati kāvyaprakāśādisaṃvādo 'pi bhavati /",
    "GK16andhvc2u:2313": " tatra śānte mādhuryamātrakathanaṃ matāntarābhiprāyeṇa yojyamiti pratibhāti /",
    "GK16andhvc2u:2314": " vikāseti /",
    "GK16andhvc2u:2315": " vikāsarūpo yo vistāraḥ tadrūpaṃ yatprajvalanaṃ tatsvabhāva tatsvarūpā dīptirnāma tathāvidhā eva dīptirityucyate /",
    "GK16andhvc2u:2316": " tatprakāśanaparaḥ śabdo dīrghasamāsaracanālaṅkṛtaṃ vākyam /",
    "GK16andhvc2u:2317": " locanam tadāsvādamayā raudrādyāḥ,",
    "GK16andhvc2u:2318": " tayā dīptyā āsvādaviśeṣātmikayā kāryarūpayā lakṣyante rasāntarātpṛthaktayā /",
    "GK16andhvc2u:2319": " tena kāraṇe kāryopacārādraudrādirevaujaḥśabdavācyaḥ /",
    "GK16andhvc2u:2320": " tato lakṣitalakṣaṇayā tatprakāśanaparaḥ śabdo dīrghasamāsaracanavākyarūpo 'pi dīptirityucyate /",
    "GK16andhvc2u:2321": " yathā bālapriyā kāciccittavṛttirityarthaḥ /",
    "GK16andhvc2u:2322": " sā cetyādi /",
    "GK16andhvc2u:2323": " “ojo dīptā” vityamaraḥ /",
    "GK16andhvc2u:2324": " tadāsvādamayā iti /",
    "GK16andhvc2u:2325": " dīptirūpacittavṛttijanakā ityarthaḥ /",
    "GK16andhvc2u:2326": " āsvādaviśeṣātmikayeti /",
    "GK16andhvc2u:2327": " cittavṛttiviśeṣarūpayetyarthaḥ /",
    "GK16andhvc2u:2328": " kāryarūpayeti /",
    "GK16andhvc2u:2329": " raudrādirasacarvaṇājanyayetyarthaḥ /",
    "GK16andhvc2u:2330": " lakṣyanta iti /",
    "GK16andhvc2u:2331": " jñāyanta ityarthaḥ /",
    "GK16andhvc2u:2332": " pūrayati---raseti /",
    "GK16andhvc2u:2333": " pṛthaktayā bhinnatvena /",
    "GK16andhvc2u:2334": " 'kāraṇe kāryopacārādeva raudrādirojaḥśabdavācya' iti yojanā /",
    "GK16andhvc2u:2335": " evakāro 'rpyarthako vā /",
    "GK16andhvc2u:2336": " ojasvikāvyamityādivyavahārasthamojaḥpadaṃ lakṣaṇayā raudrādyarthakamityarthaḥ /",
    "GK16andhvc2u:2337": " anena raudrādaya ityādivṛttigrantho vivṛtaḥ /",
    "GK16andhvc2u:2338": " vṛttau 'laśaṇayaive'ti yojanā /",
    "GK16andhvc2u:2339": " dīptirityucyanta ityatra dīptiśabda ojaḥpadopalakṣakaḥ /",
    "GK16andhvc2u:2340": " tatprakāśaneti /",
    "GK16andhvc2u:2341": " raudrādiprakāśanetyarthaḥ kārikottarārdhavyākhyārūpametadādivṛttigranthaṃ vivṛṇoti--tata ityādi /",
    "GK16andhvc2u:2342": " lakṣaṇāyā dīptirityujyata iti padānāmanuṣaṅgaṃ manasikṛtyāha--lakṣitalakṣiṇayetyādi /",
    "GK16andhvc2u:2343": " lakṣitenārthena lakṣaṇā lakṣita lakṣaṇeti kecit /",
    "GK16andhvc2u:2344": " śakyārthasya paramparāsambandho lakṣitalakṣaṇetyapare /",
    "GK16andhvc2u:2345": " tatprakāśanaparaḥ śabda ityasyaiva viviraṇaṃ dīrghetyādīti sphuṭīkartumāha--dīrgheti /",
    "GK16andhvc2u:2346": " dīptirityucyata iti yathā---- cañcadbhujabhramitacaṇḍagadābhidhāta-- sañcūrṇitoruyugalasya suyodhanasya /",
    "GK16andhvc2u:2347": " styānāvabaddhadhanaśoṇitaśomapāṇi-- ruttaṃsayiṣyati kacāṃstava devi bhīmaḥ //",
    "GK16andhvc2u:2348": " locanam 'cañcadi'tyādi /",
    "GK16andhvc2u:2349": " tatprakāśanaparaścārthaḥ prasannairgamakairvācakairabhidhīyamānaḥ samāsānapekṣyapi dīptirityucyate /",
    "GK16andhvc2u:2350": " yathā-'yo yaḥ' ityādi /",
    "GK16andhvc2u:2351": " cañcaditi /",
    "GK16andhvc2u:2352": " cañcadbhyāṃ vegādāvartamānābhyāṃ bhujābhyāṃ bhramitā yeyaṃ caṇḍā dāruṇā gadā tayā",
    "GK16andhvc2u:2353": " yo 'bhitaḥ sarvata ūrvorghātastena samyak cūrṇitaṃ punaranutthānopahataṃ kṛtamūruyugalaṃ",
    "GK16andhvc2u:2354": " yugapadevorudvayaṃ yasya taṃ suyodhanamanādṛtyaiva styānenāśyānatayā na tu kālāntaraśuṣkatayāvabaddhaṃ",
    "GK16andhvc2u:2355": " hastābhyāmavigaladrūpamatyantamābhyantaratayā ghanaṃ na tu rasamātrasvabhāvaṃ yaccheṇitaṃ",
    "GK16andhvc2u:2356": " rudhiraṃ tena śoṇau lohitau pāṇī yasya saḥ /",
    "GK16andhvc2u:2357": " ata eva sa bhīmaḥ kātaratrāsadāyī /",
    "GK16andhvc2u:2358": " taveti /",
    "GK16andhvc2u:2359": " yasyāstattadapamānajātaṃ kṛtaṃ devyanucitamapi tasyāstava kacānuttaṃsayiṣyatyuttaṃsavataḥ kariṣyati,",
    "GK16andhvc2u:2360": " veṇītvamapaharan karavicyutaśoṇitaśakalairlohitakusumāpīḍeneva yojayiṣyatītyutprekṣā /",
    "GK16andhvc2u:2361": " devītyanena kulakalatrakhilīkārasmaramakāriṇā krodhasyaivoddīpanavibhāvatvaṃ kṛtamiti nātra śṛṅgāraśaṅkā kartavyā /",
    "GK16andhvc2u:2362": " suyodhanasya cānādaraṇaṃ dvitīyagadāghātadānādyanudyamaḥ /",
    "GK16andhvc2u:2363": " saca sañcūrṇitorutvādeva /",
    "GK16andhvc2u:2364": " styānagrahaṇena draupadīmanyuprakṣālane tvarā sūcitā /",
    "GK16andhvc2u:2365": " samāsena ca santatavegavahanasvabhāvāt bālapriyā dīptipadamojaḥpadopalakṣakam /",
    "GK16andhvc2u:2366": " 'prasannai'rityasya vyākhyānam--gamakairiti /",
    "GK16andhvc2u:2367": " jhaṭityarthabodhakairityarthaḥ /",
    "GK16andhvc2u:2368": " suyodhanasyeti “ṣaṣṭhī cānādara” ityanena ṣaṣṭhītyāha---suyodhanamanādṛtyeti /",
    "GK16andhvc2u:2369": " styānenetyasya vivaraṇam---āśyānatayeti /",
    "GK16andhvc2u:2370": " ghanībhāvenetyarthaḥ /",
    "GK16andhvc2u:2371": " na tvityādi /",
    "GK16andhvc2u:2372": " kālāntaraśuṣkatayāpyavabaddhaṃ bhavati tathā netyarthaḥ /",
    "GK16andhvc2u:2373": " avabaddhamityasya vyākhyānam---hastābhyāmityādi /",
    "GK16andhvc2u:2374": " atyantamityādi /",
    "GK16andhvc2u:2375": " atyantābhyantaratvamatra ghanatvamityarthaḥ /",
    "GK16andhvc2u:2376": " kātareti /",
    "GK16andhvc2u:2377": " kātaro bhīruḥ /",
    "GK16andhvc2u:2378": " devyanucitamapyavamānajātamityanvayaḥ /",
    "GK16andhvc2u:2379": " devyāḥ kṛtābhiṣekāyā anucitaṃ devyanucitam /",
    "GK16andhvc2u:2380": " uttaṃsavata iti /",
    "GK16andhvc2u:2381": " uttaṃsaḥ śekharaḥ /",
    "GK16andhvc2u:2382": " kareti /",
    "GK16andhvc2u:2383": " karādvicyutaiḥ galitaiḥ śoṇitaśakalaiḥ raktaśakalaiḥ /",
    "GK16andhvc2u:2384": " lohitakusumeti /",
    "GK16andhvc2u:2385": " raktapuṣpetyarthaḥ /",
    "GK16andhvc2u:2386": " utprekṣeti sūcitetyasyāpakarṣaḥ /",
    "GK16andhvc2u:2387": " kuleti /",
    "GK16andhvc2u:2388": " khilīkāro 'pakāro suyodhanapreritaduśśāsanakartṛkakeśākarṣaṇādiḥ /",
    "GK16andhvc2u:2389": " tvareti /",
    "GK16andhvc2u:2390": " bhīmasenatvaretyarthaḥ /",
    "GK16andhvc2u:2391": " sūciteti /",
    "GK16andhvc2u:2392": " styānāvasthāyāmeva uttaṃsīkaraṇodyamāditi bhāvaḥ /",
    "GK16andhvc2u:2393": " atra samāsa ojovyañjaka iti darśayati---samāsenetyādi /",
    "GK16andhvc2u:2394": " samāsena cañjadityādinā /",
    "GK16andhvc2u:2395": " santatavegetyādi /",
    "GK16andhvc2u:2396": " samāsasya tatprakāśanaparaścārtho 'napekṣitadīrghasamāsaracanaḥ prasannavācakābhidheyaḥ /",
    "GK16andhvc2u:2397": " yathā---- yo yaḥ śastraṃ bibhirti svabhujagurumadaḥ pāṇḍavīnāṃ camunāṃ yo yaḥ pāñcālagotre śiśuradhikavayā garbhaśayyāṃ gato vā /",
    "GK16andhvc2u:2398": " yo yastatkarmasākṣī carati mayi raṇe yaśca yaśca pratīpaḥ krodhāndhastasya tasya svayamapi jagatāmantakasyāntako 'ham //",
    "GK16andhvc2u:2399": " ityādau dvayorojastvam /",
    "GK16andhvc2u:2400": " locanam tāvatyeva madhye viśrāntimalabhamānā cūrṇitorudvayasuyodhanānādaraṇaparyantā pratītirektvenaiva /",
    "GK16andhvc2u:2401": " bhavatītyauddhatyasya paraṃ paripoṣikā /",
    "GK16andhvc2u:2402": " anye tusuyodhanasya sambandhi yatstyānā vabaddhaṃ ghanaṃ śoṇitaṃ tena śoṇapāṇiriti vyācakṣte /",
    "GK16andhvc2u:2403": " ya iti /",
    "GK16andhvc2u:2404": " svabhujayorgururbhado yasya camunāṃ madhye 'rjunādirityarthaḥ /",
    "GK16andhvc2u:2405": " pāñcālarājaputrema dhṛṣṭadyumnena droṇasya vyāpādanāttatkulaṃ pratyadhikaḥ krodhāveśo 'śvatthāmnaḥ /",
    "GK16andhvc2u:2406": " tatkarmasākṣīti kaṇaprabhṛtiḥ /",
    "GK16andhvc2u:2407": " rame saṅkagrāme yaḥ pratīpaṃ pratikūlaṃ kṛtvāste sa evaṃ vidho yadi sakalajagadantako",
    "GK16andhvc2u:2408": " bhavati tasyāpyahamantakaḥ kimutānyasya manuṣyasya devasya bālapriyā drutaṃ sasaṃhitamuccaritatvenāvicchinnavegaśālitvādityarthaḥ /",
    "GK16andhvc2u:2409": " tāvatyeveti /",
    "GK16andhvc2u:2410": " pratītiviśeṣaṇaṃ vegavatyevetyarthaḥ /",
    "GK16andhvc2u:2411": " cūrṇitetyādi /",
    "GK16andhvc2u:2412": " gadābhramamaprabhṛti tadanādaraṇaparyantārthaviṣiyiketyarthaḥ /",
    "GK16andhvc2u:2413": " pratītiriti /",
    "GK16andhvc2u:2414": " sahṛdayapratītirityarthaḥ /",
    "GK16andhvc2u:2415": " ekatve va bhavatīti /",
    "GK16andhvc2u:2416": " ekaiva bhavatītyarthaḥ /",
    "GK16andhvc2u:2417": " ekaghana iva bhātīti ca pāṭhaḥ auddhatyasyeti /",
    "GK16andhvc2u:2418": " vaktṛgatadhīroddhatatvasyetyarthaḥ /",
    "GK16andhvc2u:2419": " bhīmagatakrodhasyeti yāvat /",
    "GK16andhvc2u:2420": " kecittu suyodhanasyeti śeṣe ṣaṣṭhī,",
    "GK16andhvc2u:2421": " śoṇitamityanenāsya sambandha ityāhuḥ tanmatamāha---anye tviti /",
    "GK16andhvc2u:2422": " caratīti laḍantamiti kṛtvā vyācaṣṭe---ācaratīti /",
    "GK16andhvc2u:2423": " karotītyarthaḥ /",
    "GK16andhvc2u:2424": " tatsaptamyantaśatrantamiti kṛtvāha---yadveti /",
    "GK16andhvc2u:2425": " tasyāpītyapiśabdārthamāha--kimutetyādi /",
    "GK16andhvc2u:2426": " vṛttāvanapekṣitadīrghasamāsaracanaḥ prasannavācakābhidheyo 'rthaśca tatprakāśanapara",
    "GK16andhvc2u:2427": " samarpakatvaṃ kāvyasya yat tu sarva-rasān prati /",
    "GK16andhvc2u:2428": " sa prasādo guṇo jñeyaḥ sarva-sādhāraṇa-kriyaḥ // DhvK_2.10 //",
    "GK16andhvc2u:2429": " samarpakatvaṃ kāvyasya yattu sarvarasān prati /",
    "GK16andhvc2u:2430": " sa prasādo guṇo jñeyaḥ sarvasādhāraṇakriyāḥ // 10 //",
    "GK16andhvc2u:2431": " locanam vā /",
    "GK16andhvc2u:2432": " atra pṛthagbhūtaireva kramādvimṛśyamānairarthaiḥ padātpadaṃ krodhaḥ parāṃ dhārāmāśrita ityasamastataiva dīptinibandhanam /",
    "GK16andhvc2u:2433": " evaṃ mādhuryadīptī parasparapratidvandvitayā sthite śṛṅgārādiraudrādigate iti pradarśayatā tatsamāveśavaicitryaṃ hāsyabhayānakabībhatsaśānteṣu darśitam /",
    "GK16andhvc2u:2434": " hāsyasya śṛṅgārāṅgatayā mādhuryaṃ prakṛṣṭaṃ vikāsadharmatayā caujo 'pi prakṛṣṭamiti sāmyaṃ dvayoḥ /",
    "GK16andhvc2u:2435": " bhayānakasya magnacittavṛttisvabhāvatve 'pi vibhāvasya dīptatayā ojaḥ prakṛṣṭaṃ māghuryamalpam /",
    "GK16andhvc2u:2436": " bībhatse 'pyevam /",
    "GK16andhvc2u:2437": " śānte tu vibhāvavaicitryātkadācidojaḥ prakṛṣṭaṃ kadācinmādhuryamiti vibhāgaḥ //9//",
    "GK16andhvc2u:2438": " samarpaktvaṃ samyagarpaktvaṃ hṛdayasaṃvādena pratipattṝn prati svātmāveśena vyāpārakatvaṃ jhaṭiti śuṣkakāṣṭhāgnidṛṣṭāntena /",
    "GK16andhvc2u:2439": " akaluṣodakadṛṣṭantena ca tadakāluṣyaṃ prasannatvaṃ bālapriyā iti yojanā /",
    "GK16andhvc2u:2440": " etadudāharaṇe yojayati---atretyādi /",
    "GK16andhvc2u:2441": " pṛthagbhūtairiti /",
    "GK16andhvc2u:2442": " bhinnabhinnapadabodhyairityarthaḥ /",
    "GK16andhvc2u:2443": " kramāditi /",
    "GK16andhvc2u:2444": " kramema krameṇetyarthaḥ,",
    "GK16andhvc2u:2445": " viramya viramyeti yāvat /",
    "GK16andhvc2u:2446": " vimṛśyamānairarthairiti /",
    "GK16andhvc2u:2447": " vaktrā tattatprakārema vicāryamāṇairarthairityarthaḥ /",
    "GK16andhvc2u:2448": " krodha iti /",
    "GK16andhvc2u:2449": " vaktṛgatakrodha ityarthaḥ /",
    "GK16andhvc2u:2450": " dhārāmiti /",
    "GK16andhvc2u:2451": " koṭimityarthaḥ /",
    "GK16andhvc2u:2452": " dīptimiti pāṭhe prakāśamityarthaḥ /",
    "GK16andhvc2u:2453": " āśrita iti /",
    "GK16andhvc2u:2454": " sahṛdayānāṃ bhātīti śeṣaḥ /",
    "GK16andhvc2u:2455": " asamastateti /",
    "GK16andhvc2u:2456": " padānāṃ samāsābhāvo 'lpasamāsaścetyarthaḥ /",
    "GK16andhvc2u:2457": " dīptinibandhanamiti /",
    "GK16andhvc2u:2458": " ojovyañjakamityarthaḥ /",
    "GK16andhvc2u:2459": " prasaṅgādāha---evamityādi /",
    "GK16andhvc2u:2460": " mādhuryadīptī iti /",
    "GK16andhvc2u:2461": " mādhuryaujasī ityarthaḥ /",
    "GK16andhvc2u:2462": " paraspareti /",
    "GK16andhvc2u:2463": " mithovirodhitayetyarthaḥ /",
    "GK16andhvc2u:2464": " śṛṅgārādīti /",
    "GK16andhvc2u:2465": " yathāsaṃkhyaṃ bodhyam /",
    "GK16andhvc2u:2466": " tatsamāveśeti /",
    "GK16andhvc2u:2467": " mādhuryaujasmamāveśetyarthaḥ /",
    "GK16andhvc2u:2468": " uktamupapādayati---hāsyasyetyādi /",
    "GK16andhvc2u:2469": " śṛṅgārāṅgatayeti /",
    "GK16andhvc2u:2470": " śṛṅgāravibhāvādiprabhavatvasya vikāsadhramatayeti vīrādiprabhavatvasya ca upalakṣaṇam // 9 //",
    "GK16andhvc2u:2471": " samarpakatvamityādi /",
    "GK16andhvc2u:2472": " kāvyasya sarvarasān prati sarvarasānām /",
    "GK16andhvc2u:2473": " samarpakatvaṃ tu yat pratipattṛhṛdaye sarvarasakarmakaṃ jhaṭiti yadarpaṇaṃ vyāpanarūpaṃ tatkartṛtvaṃ tu yaditi yāvat /",
    "GK16andhvc2u:2474": " saḥ sarvasādhāraṇī kriyā vartanarūpā yasya saḥ /",
    "GK16andhvc2u:2475": " prasādo guṇo jñeya' iti kārikārthaḥ /",
    "GK16andhvc2u:2476": " etamarthaṃ vivṛṇoti---samarpakatvamityādi /",
    "GK16andhvc2u:2477": " hṛdayasaṃvādenetyāveśe hetuḥ /",
    "GK16andhvc2u:2478": " pratipattṝniti /",
    "GK16andhvc2u:2479": " taddhṛdayānītyarthaḥ /",
    "GK16andhvc2u:2480": " svātmeti /",
    "GK16andhvc2u:2481": " svasvarūpetyarthaḥ /",
    "GK16andhvc2u:2482": " sarvarasānāmityasyātrāpakarṣaḥ /",
    "GK16andhvc2u:2483": " jhaṭiti vyāpakatvamiti sambandhaḥ /",
    "GK16andhvc2u:2484": " atra dṛṣṭantamāha---śuṣketyādi /",
    "GK16andhvc2u:2485": " yathā śuṣkakāṣṭhamagriḥ,",
    "GK16andhvc2u:2486": " yathā vā akaluṣaṃ svacchaṃ vastrādi udakaṃ jhaṭiti vyāpnoti tathetyarthaḥ /",
    "GK16andhvc2u:2487": " tadakāluṣyamiti /",
    "GK16andhvc2u:2488": " jhaṭiti svātmāveśena vyāpakatvarūpaṃ svacchatvamityarthaḥ /",
    "GK16andhvc2u:2489": " prasādastu svacchatā śabdārthayoḥ /",
    "GK16andhvc2u:2490": " sa ca sarvarasasādhāraṇo guṇaḥ sarvaracanāsādhāraṇaśca vyaṅgyārthāpekṣayaiva mukhyatayā vyavasthito mantavyaḥ /",
    "GK16andhvc2u:2491": " locanam nāma sarvarasānāṃ guṇaḥ /",
    "GK16andhvc2u:2492": " upacārāttu tathāvidhe vyaṅgye 'rthe yacchabdārthayoḥ samarpaktvaṃ tadapi prasādaḥ /",
    "GK16andhvc2u:2493": " tameva vyācaṣṭe---prasādeti /",
    "GK16andhvc2u:2494": " nanu rasagato gumastatkathaṃ śabdārthayoḥ svacchatetyāśaṅkyāha---sa ceti /",
    "GK16andhvc2u:2495": " caśabdo 'vadhāraṇe /",
    "GK16andhvc2u:2496": " sarvarasasādhāraṇa eva guṇaḥ /",
    "GK16andhvc2u:2497": " sa eva ca guṇa evaṃvidhaḥ /",
    "GK16andhvc2u:2498": " sarvāyeyaṃ racanā śabdagatā cārthagatā ca samastā cāsamastā ca tatra sādhāramaḥ /",
    "GK16andhvc2u:2499": " mukhyatayeti /",
    "GK16andhvc2u:2500": " arthasya tāvatsamarpaktvaṃ vyaṅgyaṃ pratyeva sambhavati nānyathā /",
    "GK16andhvc2u:2501": " śabdasyāpi svavācyārpaktvaṃ nāma kiyadalaukikaṃ yena gumaḥ syāditi bhāvaḥ /",
    "GK16andhvc2u:2502": " evaṃ mādhuryaujaḥprasādā eva trayo guṇā upapannā bhāmahābhiprāyeṇa /",
    "GK16andhvc2u:2503": " te ca pratipattrāsvādamayā mukhyatayā tata āsvādye upacaritā rase tatastadvyañjakayoḥ śabdārthayoriti tātparyam // 10 //",
    "GK16andhvc2u:2504": " bālaprayā nanvevaṃ prasādo guṇaḥ kāvyaniṣṭhatvena kathamukta ityata āha---upacārādityādi /",
    "GK16andhvc2u:2505": " tathāvidhe rasarūpe /",
    "GK16andhvc2u:2506": " vyaṅgye 'rtha iti /",
    "GK16andhvc2u:2507": " tadviṣayakamityarthaḥ /",
    "GK16andhvc2u:2508": " samarpakatvaṃ jhaṭityarpakatvam /",
    "GK16andhvc2u:2509": " taditi /",
    "GK16andhvc2u:2510": " jhaṭiti rasādivyaṅgyārpakatvamityarthaḥ apīti samuccaye /",
    "GK16andhvc2u:2511": " guṇa iti /",
    "GK16andhvc2u:2512": " prasāda ityarthaḥ /",
    "GK16andhvc2u:2513": " kathamiti /",
    "GK16andhvc2u:2514": " śabdarthayoḥ svacchatvaṃ kathaṃ prakādo bhavatītyarthaḥ /",
    "GK16andhvc2u:2515": " saḥ sarvarasasādhāraṇa eva guṇaḥ,",
    "GK16andhvc2u:2516": " sa eva sarvarasasādhāraṇo guṇa iti dvedhāvadhāraṇamatretyāha---sarvetyādi /",
    "GK16andhvc2u:2517": " atrādyainaivakāreṇa śabdārthasādhāraṇyasya,",
    "GK16andhvc2u:2518": " dvitīyena mādhuryaujasośca vyavacchedaḥ /",
    "GK16andhvc2u:2519": " guṇa evaṃvidha iti /",
    "GK16andhvc2u:2520": " sarvarasasādhāraṇo guṇa ityarthaḥ /",
    "GK16andhvc2u:2521": " sarvaracanetyādikaṃ vyācaṣṭe---sarvetyādi /",
    "GK16andhvc2u:2522": " vṛttau 'vyaṅgyārthe'tyādi /",
    "GK16andhvc2u:2523": " sa ityanuṣaṅgaḥ /",
    "GK16andhvc2u:2524": " etadupapādayati---arthasyetyādi /",
    "GK16andhvc2u:2525": " arthasya vācyārthasya /",
    "GK16andhvc2u:2526": " tāvadityādi /",
    "GK16andhvc2u:2527": " vācyārthagataṃ vyaṅgyasamarpaktvaṃ nāma kiyadalaukikamiti bhāvaḥ /",
    "GK16andhvc2u:2528": " bhāva iti /",
    "GK16andhvc2u:2529": " śabdārthayostattadarpakatvaṃ na guṇaḥ,",
    "GK16andhvc2u:2530": " kintu rasasyaiva svātmāveśena jhaṭiti sahṛdayahṛdayavyāpakatvamato mukhyatayā rasaniṣṭha eva prasādākhyo guṇaḥ,",
    "GK16andhvc2u:2531": " upacārāttu saśabdārthayorapīti bhāvārthaḥ /",
    "GK16andhvc2u:2532": " upasaṃharati---evamityadi /",
    "GK16andhvc2u:2533": " bhāmaheti /",
    "GK16andhvc2u:2534": " “mādhuryamabhivāñchanta” ityādibhāsahavacanānurodhenetyarthaḥ /",
    "GK16andhvc2u:2535": " te cetyādi /",
    "GK16andhvc2u:2536": " te mādhuryaujaḥprasādā guṇāḥ /",
    "GK16andhvc2u:2537": " pratipattrāsvādamayā iti /",
    "GK16andhvc2u:2538": " pratipatturye drutidīptiprasādātmakacittavṛttiviśeṣarūpāsvādāḥ mukhyatayā tatsvarūpā ityarthaḥ /",
    "GK16andhvc2u:2539": " te ca cittasthā iti bhāvaḥ /",
    "GK16andhvc2u:2540": " tata ityādi /",
    "GK16andhvc2u:2541": " tattadāsvādāḥ tattadrasacarvaṇājanyā ityāsvādyetattadrase te upacaritā ityarthaḥ /",
    "GK16andhvc2u:2542": " tata ityādi /",
    "GK16andhvc2u:2543": " upacaritā ityasyānuṣaṅgaḥ /",
    "GK16andhvc2u:2544": " śabdārthayostattadrasacarvaṇāprayojakatvāditi bhāvaḥ // 10 //",
    "GK16andhvc2u:2545": " śruti-duṣṭādayo doṣā anityā ye ca darśitāḥ /",
    "GK16andhvc2u:2546": " dhvany-ātmany eva śṛṅgāre te heyā ity udāhṛtāḥ // DhvK_2.11 //",
    "GK16andhvc2u:2547": " śrutiduṣṭādayo doṣā anityā ye ca darśitāḥ /",
    "GK16andhvc2u:2548": " dhvanyātmanyena śṛṅgāre te heyā ityudāhṛtāḥ // 11 //",
    "GK16andhvc2u:2549": " anityā doṣāśca ye śrutiduṣṭādayaḥ sūcitāste 'pi na vātye arthamātre,",
    "GK16andhvc2u:2550": " na ca vyaṅgye śṛṅgāvyatirekiṇi śṛṅgāre vā dhvaneranātmamūte /",
    "GK16andhvc2u:2551": " kiṃ tarhi? dhvanyātmanyeva śṛṅgāre 'ṅgitayā vyaṅgye te heyā ityudāhṛtāḥ /",
    "GK16andhvc2u:2552": " anyathā hi teṣāmanityadoṣataiva na syāt /",
    "GK16andhvc2u:2553": " evamayamasaṃlakṣyakramadṛyoto dhvanerātmā pradarśitaḥ sāmānyena /",
    "GK16andhvc2u:2554": " locanam evamasmatpakṣa eva guṇālaṅkāravyavahāro vibhāgenopapadyata iti pradarśya nityānityadoṣavibhāgo 'pyasmatpakṣa eva saṅgacchata iti darśayitumāha---śrutiduṣṭādaya ityādi /",
    "GK16andhvc2u:2555": " vāntādayo 'sabhyasmṛtihetavaḥ /",
    "GK16andhvc2u:2556": " śrutiduṣṭā arthaduṣṭā vākyārthabalādaślīlārthapratipattikāriṇaḥ /",
    "GK16andhvc2u:2557": " yathā---'chandrānveṣī mihāṃstabdho ghātāyaivopasarpati' iti /",
    "GK16andhvc2u:2558": " kalpanāduṣṭāstu dvayoḥ padayoḥ kalpanayā /",
    "GK16andhvc2u:2559": " yathā 'kuru rucim' ityatra kramavyatyase /",
    "GK16andhvc2u:2560": " śrutikaṣṭastu adhākṣīt akṣotsīt tṛṇeḍhi ityādi /",
    "GK16andhvc2u:2561": " śṛṅgāra ityucitarasopalakṣaṇārtham /",
    "GK16andhvc2u:2562": " vīraśāntādbhutādāvapi teṣāṃ varjanāt /",
    "GK16andhvc2u:2563": " sūcitā iti /",
    "GK16andhvc2u:2564": " na tveṣāṃ viṣayavibhāgapradarśanenānityatvaṃ bālapriyā “śrutiduṣṭārthaduṣṭe ca kalpanāduṣṭamityapi /",
    "GK16andhvc2u:2565": " śrutikaṣṭaṃ tathaivāhurvācāṃ doṣaṃ caturvidham” //",
    "GK16andhvc2u:2566": " ityādinā bhāmahoktan śṛtidudhṭādidoṣān sodāharaṇān darśayati---vāntādayāsabhyetyādi /",
    "GK16andhvc2u:2567": " 'śrutiduṣṭāḥ asabhyasmṛtihetavo vāntādaya' iti sambandhaḥ /",
    "GK16andhvc2u:2568": " śrutiduṣṭāḥ śrutiduṣṭatvarūpadoṣavantaḥ /",
    "GK16andhvc2u:2569": " evamuttaratrāpi bodhyam /",
    "GK16andhvc2u:2570": " kāriṇa iti /",
    "GK16andhvc2u:2571": " śabdā iti śeṣaḥ /",
    "GK16andhvc2u:2572": " chidreti rājavarṇanam /",
    "GK16andhvc2u:2573": " parasya chidrānveṣī /",
    "GK16andhvc2u:2574": " stabdhaḥ acañcalaḥ /",
    "GK16andhvc2u:2575": " ghātāya pareṣāṃ vināśanāya /",
    "GK16andhvc2u:2576": " atra puruṣaśepharūpāślīlārthasya pratītirbhavati /",
    "GK16andhvc2u:2577": " kalpanayeti /",
    "GK16andhvc2u:2578": " bhavantīti śeṣaḥ /",
    "GK16andhvc2u:2579": " kramavyatyāsa iti /",
    "GK16andhvc2u:2580": " ruciṅkuru iti parivartana ityarthaḥ /",
    "GK16andhvc2u:2581": " ciṅkurnāma yonyantarvartyaṅkuraḥ /",
    "GK16andhvc2u:2582": " adhākṣīdityādi /",
    "GK16andhvc2u:2583": " tiḍantam /",
    "GK16andhvc2u:2584": " śṛṅgāra itīti /",
    "GK16andhvc2u:2585": " dhvanyātmanyeva śṛṅgāra ityatratyaṃ,",
    "GK16andhvc2u:2586": " śṛṅgārapadamityarthaḥ /",
    "GK16andhvc2u:2587": " bhāvaṃ vivṛṇoti---na tvityādi /",
    "GK16andhvc2u:2588": " bhinnavṛttādidoṣebhyaḥ viviktaṃ vyatyastam anityatvam /",
    "GK16andhvc2u:2589": " eṣāṃ śrutiduṣṭādīnām /",
    "GK16andhvc2u:2590": " viṣayavibhāgapradarśanena viṣayavibhāgaṃ pradarśya,",
    "GK16andhvc2u:2591": " na tu pradarśitamiti",
    "GK16andhvc2u:2592": " tasyāṅgānāṃ prabhedā ye prabhedāḥ svagatāś ca ye /",
    "GK16andhvc2u:2593": " teṣāmānantyamanyonyasambandhaparikalpane // DhvK_2.12 //",
    "GK16andhvc2u:2594": " tasyāṅgānāṃ prabhedā ye prabhedāḥ svagatāśca ye /",
    "GK16andhvc2u:2595": " teṣāmānantyamanyonyasambandhapirakalpane // 12 //",
    "GK16andhvc2u:2596": " aṅgitā vyaṅgyo rasādirvivakṣitānyaparavācyasya dhvanereka ātmā ya uktastasyāṅganāṃ",
    "GK16andhvc2u:2597": " vācyavācakānupātināmalaṅkārāṇāṃ ye prabhedā niravadhayo ye ca svagatāstasyāṅgino",
    "GK16andhvc2u:2598": " 'rthasya rasabhāvatadābhāsatatpraśamalakṣaṇā vibhāvānubhāvavyabhicāripratipādanasahitā",
    "GK16andhvc2u:2599": " anantāḥ svāśrayāpekṣayā niḥ--- locanam bhinnavṛttādidoṣebhyo viviktaṃ pradarśitam /",
    "GK16andhvc2u:2600": " nāpi guṇebhyo vyatiriktatvam /",
    "GK16andhvc2u:2601": " bībhatsahāsyalaudrādau tveṣāmasmābhirupagamāt śṛṅgārādau ca varjanādanityatvaṃ ca doṣatvaṃ ca samarthitameveti /",
    "GK16andhvc2u:2602": " bhāvaḥ // 12 //",
    "GK16andhvc2u:2603": " aṅgānāmityalaṅkārāṇām /",
    "GK16andhvc2u:2604": " svagatā iti /",
    "GK16andhvc2u:2605": " ātmagatāḥ sambhogavipralambhādyā ātmīyagatā vibhāvādigatāsteṣāṃ loṣṭaprastāreṇāṅgāṅgibhāve kā gaṇaneti bhāvaḥ /",
    "GK16andhvc2u:2606": " svāśrayaḥ strīpuṃsaprakṛtyaucityādiḥ /",
    "GK16andhvc2u:2607": " parasparaṃ premṇā darśanamityupalakṣaṇaṃ sambhāṣaṇāderapi /",
    "GK16andhvc2u:2608": " bālapriyā sambandhaḥ /",
    "GK16andhvc2u:2609": " bhinnavṛttādidoṣā iva śrutiduṣṭādadoṣā api bhāmahādibhiruktāḥ,",
    "GK16andhvc2u:2610": " na tveṣāmanityatvamuktamityarthaḥ /",
    "GK16andhvc2u:2611": " nāpi guṇebhyo vyatiriktatvamiti /",
    "GK16andhvc2u:2612": " eṣamaguṇatvamapi noktamityarthaḥ /",
    "GK16andhvc2u:2613": " samarthitameveti /",
    "GK16andhvc2u:2614": " dhyanyātmanyevetyādigranthena sādhitamityarthaḥ /",
    "GK16andhvc2u:2615": " vṛttau 'śṛṅgāre ve'tyādau 'na ce'tyasyānuṣaṅgaḥ /",
    "GK16andhvc2u:2616": " 'heyā ityudāhṛtā' ityasya 'te 'pi na vācye 'rthamātre' ityādivākyatrayeṇāpi sambandhaśca bodhyaḥ // 11 //",
    "GK16andhvc2u:2617": " alaṅkārāṇāmiti /",
    "GK16andhvc2u:2618": " alaṅkārāṇāṃ rasādyaṅgatvamevamupapāditaṃ kāvyapradīpodyote “ramaṇīyā apyarthāstucchaśabdenābhidhīyamānā na tathā camatkārāya ityanuprāsādayaḥ śabdadvārema rasādyupakārakāḥ,",
    "GK16andhvc2u:2619": " upamādayaśca rasādyabhivyañjakavibhāvādyarthotkarṣādhānadvāreṇa rasādyupaskārakā alaṅkārairāhitātiśayāścāsvādātiśayaṃ janayanti /",
    "GK16andhvc2u:2620": " anubhūyate hi niralaṅkārātsālaṅkāre kaścanātiśayaḥ /",
    "GK16andhvc2u:2621": " alaṅkārā hi vibhāvādyutkarṣayanto bahudhoddīpanāḥ kvacidanubhāvā api yathā nāyakādikṛtanāyikādivarṇana ityapyāhuri“ti /",
    "GK16andhvc2u:2622": " 'svagatā' ityatra svapadamātmaparamātmīyaparaṃ ceti vyācaṣṭe---ātmagatā ityādi /",
    "GK16andhvc2u:2623": " ātmagatā ityasyaiva vivaraṇam----sambhogetyāda /",
    "GK16andhvc2u:2624": " ātmīyagatā ityasya vibhāvādīti ca /",
    "GK16andhvc2u:2625": " teṣāmiti /",
    "GK16andhvc2u:2626": " bhedānāmityarthaḥ /",
    "GK16andhvc2u:2627": " loṣṭaprastāreṇeti /",
    "GK16andhvc2u:2628": " prastāro nāma vṛttaviśeṣasvarūpa jñāpakaḥ prakriyābhedaḥ /",
    "GK16andhvc2u:2629": " “pāde sarvagurā“vityādinā vṛttaratnākare lakṣitaḥ,",
    "GK16andhvc2u:2630": " tadrītyā bhedānāṃ gaṇanamaśakyamityarthaḥ /",
    "GK16andhvc2u:2631": " 'svāśrayāpekṣaye'tyatra svāśrayapadaṃ vyācaṣṭe---strīti /",
    "GK16andhvc2u:2632": " strīpuṃsarūpe ye prakṛtī tadaucityādītyarthaḥ /",
    "GK16andhvc2u:2633": " parasparapremadarśanamityetadvyācaṣṭe---parasparamiti /",
    "GK16andhvc2u:2634": " sīmāno viśeṣāsteṣāmanyonyasambandhandhaparikalpane kriyamāṇe kasyacidanyatamasyāpi rasasya prakārāḥ parisaṅkhyātuṃ na śakyante kimuta sarveṣām",
    "GK16andhvc2u:2635": " tathā hi śṛṅgārasyāṅginastāvadādyau dvau bhedau-sambhogo vipralambhaśca /",
    "GK16andhvc2u:2636": " sambhogasya ca parasparapremadarśanasurataviharaṇādilakṣaṇāḥ prakārāḥ /",
    "GK16andhvc2u:2637": " locanam surataṃ cātuḥṣaṣṭikamāliṅganādi /",
    "GK16andhvc2u:2638": " viharaṇamudyānagamanam /",
    "GK16andhvc2u:2639": " ādigrahaṇena jalakrīḍāpānakacandrodayakrīḍādī /",
    "GK16andhvc2u:2640": " abhilāṣavipralambho dvayorapyanyonyajīvitasarbasvābhimānātmikāyāṃ ratāvutpannāyāmapi kutaściddhetoraprāptasamāgamatve mantavyaḥ /",
    "GK16andhvc2u:2641": " yathā 'sukhayatīti kimucyata' ityaḥ prabhṛti vatsarājaratnāvalyoḥ,",
    "GK16andhvc2u:2642": " na tu pūrvaṃ ratnāvalyāḥ tadā hi bālapriyā 'vipralambhasyāpī'tyādigranthaṃ vivṛṇoti---abhilāṣavipralambha ityādi /",
    "GK16andhvc2u:2643": " sukhayatīti kimucyata iti /",
    "GK16andhvc2u:2644": " idaṃ ratnāvalīnāṭikāyāṃ vidūṣakaṃ prati vatsarājasya vacanam /",
    "GK16andhvc2u:2645": " na tu pūrvaṃ ratnāvalyā iti /",
    "GK16andhvc2u:2646": " ityata ityasyānuṣaṅgaḥ /",
    "GK16andhvc2u:2647": " evadvacanātpūrvaṃ ratnāvalyā abhilāṣavipralambho naivetyarthaḥ /",
    "GK16andhvc2u:2648": " etadvacanaśravaṇenaiva rājñaḥ svasminnanurāgasya ratnāvalyā niścayāditi bhāvaḥ /",
    "GK16andhvc2u:2649": " etameva hetuṃ darśayannāha---udetyādi /",
    "GK16andhvc2u:2650": " tadā pūrvakāle /",
    "GK16andhvc2u:2651": " vipralambhasyāpyabhilāṣerṣyāvirahapravāsavipralambhādayaḥ /",
    "GK16andhvc2u:2652": " teṣāṃ ca pratyekaṃ vibhāvānubhāvavyabhicāribhedaḥ /",
    "GK16andhvc2u:2653": " teṣāṃ ci deśakālādyāśrayāvasthābheda iti svagatabhedāpekṣayaikasya tasyāparimeyatvam,",
    "GK16andhvc2u:2654": " kiṃ punaraṅgaprabhedakalpanāyām /",
    "GK16andhvc2u:2655": " te hyaṅgaprabhedāḥ pratyekamaṅgiprabhedasambandhaparikalpane kriyamāṇe satyānantyamevopayānti /",
    "GK16andhvc2u:2656": " locanam ratyabhāve kāmavasthāmātraṃ tart /",
    "GK16andhvc2u:2657": " irṣyāvipralambhaḥ pramayakhaṇḍanādinā khaṇḍitayā saha /",
    "GK16andhvc2u:2658": " virahavipralambhaḥ /",
    "GK16andhvc2u:2659": " punaḥ khaṇḍitayā prasādyamānayāpi prasādamagṛhṇantyā tataḥ paścāttāpaparītatvena virahotkaṇṭhitayā saha mantavyaḥ /",
    "GK16andhvc2u:2660": " pravāsavipralambhaḥ proṣitabhartṛkayā saheti vibhāgaḥ /",
    "GK16andhvc2u:2661": " ādigrahamācchāpādikṛtaḥ vipralambha iva ca vipralambhaḥ /",
    "GK16andhvc2u:2662": " vañcanāyāṃ hyabhilaṣito viṣayo na labhyate; evamatra /",
    "GK16andhvc2u:2663": " teṣāṃ ceti /",
    "GK16andhvc2u:2664": " ekatra sambhogādīnāmaparatra vibhāvādīnām /",
    "GK16andhvc2u:2665": " āśrayo malayādiḥ mārutādīnāṃ vibhāvānāmiti yaducyate taddeśaśabdena gatārtham /",
    "GK16andhvc2u:2666": " tasmādāśrayaḥ kāraṇam /",
    "GK16andhvc2u:2667": " yathā mamaiva--- dayitayā grathitā sragiyaṃ mayā hṛdayadhāmani nityaniyojitā /",
    "GK16andhvc2u:2668": " galati śuṣkatayāpi sudhārasaṃ virahadāharujāṃ parihārakam //",
    "GK16andhvc2u:2669": " tasyeti śṛṅgārasya /",
    "GK16andhvc2u:2670": " aṅgināṃ rasādīnāṃ prabhedastatsambandhakalpanetyarthaḥ /",
    "GK16andhvc2u:2671": " bālapriyā ratyabhāva iti nimitte saptamī /",
    "GK16andhvc2u:2672": " raterabhāvena hetunetyarthaḥ /",
    "GK16andhvc2u:2673": " niścitaparasparādhiṣṭānā hi ratiḥ śṛṅgārasthāyī /",
    "GK16andhvc2u:2674": " kāmāvasthāmātraṃ taditi /",
    "GK16andhvc2u:2675": " ratnāvalīgatā ratiḥ abhilāṣarūpaivetyarthaḥ /",
    "GK16andhvc2u:2676": " praṇayeti /",
    "GK16andhvc2u:2677": " praṇayaḥ snehaḥ prārthanā vā /",
    "GK16andhvc2u:2678": " khaṇḍitayeti /",
    "GK16andhvc2u:2679": " khaṇḍitayā saheti sambandhaḥ /",
    "GK16andhvc2u:2680": " prasādyamānayetyādi khaṇjitāviśeṣaṇam /",
    "GK16andhvc2u:2681": " uktānāmabhilāṣādīnāṃ vañcanārthakavipralambhapadena vyavahāramupapāyati---vipralambha iveti /",
    "GK16andhvc2u:2682": " vipralambhaśabdo gauma iti bhāvaḥ /",
    "GK16andhvc2u:2683": " dvayoḥ sāmyamāha--vañcanāyāmityādi /",
    "GK16andhvc2u:2684": " evamatreti /",
    "GK16andhvc2u:2685": " tathā abhilāṣādāvityarthaḥ /",
    "GK16andhvc2u:2686": " vṛttau 'teṣāṃ ca pratyekam' iti 'teṣāṃ ca deśe'tyubhayatra sthiteteṣāmiti pade krameṇa vivṛṇoti---ekatretyādi /",
    "GK16andhvc2u:2687": " deśakālāśrayāvasthābheda ityatrāśrayapadasya keṣāñcidvyākhyānaṃ na yuktamityāha---āśraya ityādi /",
    "GK16andhvc2u:2688": " tadityādi /",
    "GK16andhvc2u:2689": " tathārthe sati paunaruktyaṃ syādityarthaḥ /",
    "GK16andhvc2u:2690": " dayitayeti /",
    "GK16andhvc2u:2691": " śuṣkatarāpīti ca pāṭhaḥ /",
    "GK16andhvc2u:2692": " hṛdayatāpātiśayena śuṣkatvam /",
    "GK16andhvc2u:2693": " sudhārasaṃ galati srāvayatītyatiśayoktiḥ /",
    "GK16andhvc2u:2694": " atroddīpakatvena",
    "GK16andhvc2u:2695": " diṅmātraṃ tūcyate yena vyutpannānāṃ sa-cetasām /",
    "GK16andhvc2u:2696": " buddhir āsāditālokā sarvatraiva bhaviṣyati // DhvK_2.13 //",
    "GK16andhvc2u:2697": " diṅmātraṃ tūcyate yena vyutpannānāṃ sacetasām /",
    "GK16andhvc2u:2698": " buddhirāsāditālokā sarvatraiva bhaviṣyati // 13 //",
    "GK16andhvc2u:2699": " diṅmātrakathanena hi vyutpannānāṃ sahṛdayānāmekatrāpi rasabhede sahālaṅkārairaṅgāṅgibhāvaparijñānādāsāditālokā buddhiḥ sarvatraiva bhaviṣyati",
    "GK16andhvc2u:2700": " tatra-----",
    "GK16andhvc2u:2701": " śṛṅgārasyāṅgino yatnād eka-rūpānubandhavān /",
    "GK16andhvc2u:2702": " sarveṣv eva prabhedeṣu nānuprāsaḥ prakāśakaḥ // DhvK_2.14 //",
    "GK16andhvc2u:2703": " śṛṅgārasyāṅgino yatnādekarūpānubandhavān /",
    "GK16andhvc2u:2704": " sarvoṣveva prabhedeṣu nānuprāsaḥ prakāśakaḥ // 14 //",
    "GK16andhvc2u:2705": " aṅgino hi śṛṅgārasya ye uktaḥ /",
    "GK16andhvc2u:2706": " prabhedāsteṣu sarveṣvekaprakārānubandhi tayā prabandhena pravṛtto 'nuprāso na vyañjakaḥ /",
    "GK16andhvc2u:2707": " aṅgina ityanenāṅgabhūtasya śṛṅgārasyaikarūpānubandhanuprāsanibandhane kāmacāramāha /",
    "GK16andhvc2u:2708": " dhvanyātmabhūte śṛṅgāre yamakādinibandhanam /",
    "GK16andhvc2u:2709": " locanam yeneti /",
    "GK16andhvc2u:2710": " diṅmātroktenetyarthaḥ /",
    "GK16andhvc2u:2711": " sacetasāmiti /",
    "GK16andhvc2u:2712": " mahākavitvaṃ sagṛdayatvaṃ ca prepsūnāmiti bhāvaḥ /",
    "GK16andhvc2u:2713": " sarvatreti /",
    "GK16andhvc2u:2714": " sarveṣu rasādiṣvāsādita āloko 'vagamaḥ samyagvyutpattiryayeti sambandhaḥ // 13 //",
    "GK16andhvc2u:2715": " tatreti /",
    "GK16andhvc2u:2716": " vaktavye diṅmātre satītyarthaḥ /",
    "GK16andhvc2u:2717": " yatnāditi /",
    "GK16andhvc2u:2718": " yatnataḥ kriyamāmatvāditi hetvartho 'bhipretaḥ /",
    "GK16andhvc2u:2719": " ekarūpaṃ tvanubandhaṃ tyaktvā vicitro 'nuprāso nibadhyamāno na doṣāyetyekarūpagrahaṇam // 14 //",
    "GK16andhvc2u:2720": " yamakādītyādiśabdaḥ prakāravācī /",
    "GK16andhvc2u:2721": " duṣkaraṃ murajacakrabandhādi /",
    "GK16andhvc2u:2722": " śabdabhaṅgana bālapriyā virahapīḍāhetubhūtāyā api srajo dayitāgrathanarūpakāraṇaviśeṣādvirahapīḍāparihārakasudhārasasrāvakatvamuktamiti kāraṇakṛto bhedaḥ // 12 //",
    "GK16andhvc2u:2723": " kārikāṃ vyācaṣṭe---yenetyādi /",
    "GK16andhvc2u:2724": " sacetasāmityanena prakṛte vivakṣitamāha---mahetyādi /",
    "GK16andhvc2u:2725": " yenetyasya vivaramaṃ vṛttau---'diṅmātrakathanene'ti /",
    "GK16andhvc2u:2726": " asyaiva vivaramamupapādakaṃ vā 'vyutpannānām' ityādi 'parijñānādi'tyāntam // 13 //",
    "GK16andhvc2u:2727": " hetvartha iti /",
    "GK16andhvc2u:2728": " yatnataḥ kriyamāṇatvamaprakāśakatve heturiti bhāvaḥ /",
    "GK16andhvc2u:2729": " 'ekarūpānuvandhavāni'tyatraikarūpagrahaṇasya phalamāha----eketyādi // 14 //",
    "GK16andhvc2u:2730": " dhvanyātma-bhūte śṛṅgāre yamakādi-nibandhanam /",
    "GK16andhvc2u:2731": " śaktāv api pramāditvaṃ vipralambhe viśeṣataḥ // DhvK_2.15 //",
    "GK16andhvc2u:2732": " śaktāvapi pramāditvaṃ vipralambhe viśeṣataḥ // 15 //",
    "GK16andhvc2u:2733": " dhvanerātmabhūtaḥ śṛṅgārastātparyeṇa vācyavācakābhyāṃ prakāśyamānastasminyamakādīnāṃ yamakaprakārāṇāṃ nibandhanaṃ duṣkaraśabdabhaṅgaśleṣādīnāṃ śaktāvapi pramāditvam /",
    "GK16andhvc2u:2734": " 'pramāditvā'mityanenaitaddṛśyate---kākatālīyena kadācitkasyacidekasya yamakāderniṣpattāvapi bhūmnālaṅkārāntaravadrasāṅgatvena nibandho na kartavya iti /",
    "GK16andhvc2u:2735": " 'vipralambhe viśeṣata' ityanena vipralambhe saukumārthātiśayaḥ svyāpyate /",
    "GK16andhvc2u:2736": " tasmindyotye yamakāderaṅgasya nibandho niyamānna kartavya iti /",
    "GK16andhvc2u:2737": " atra yuktirabhidhīyate-----",
    "GK16andhvc2u:2738": " rasākṣiptatayā yasya bandhaḥ śakya-kriyo bhavet /",
    "GK16andhvc2u:2739": " apṛthag-yatna-nirvatyaḥ so 'laṅkāro dhvanau mataḥ // DhvK_2.16 //",
    "GK16andhvc2u:2740": " rasākṣiptatayā yasya bandhaḥ śakyakriyo bhavet /",
    "GK16andhvc2u:2741": " apṛthagatnanirvatyaḥ so 'laṅkāro dhvanau mataḥ // 16 //",
    "GK16andhvc2u:2742": " locanam śleṣa iti /",
    "GK16andhvc2u:2743": " arthaśleṣo na doṣāya 'raktastvaṃ' ityādau;",
    "GK16andhvc2u:2744": " śabdabhaṅgo 'pi vilaṣṭa eva duṣṭaḥ,",
    "GK16andhvc2u:2745": " na tvaśokādau // 15//",
    "GK16andhvc2u:2746": " yuktirit /",
    "GK16andhvc2u:2747": " sarvavyāpakaṃ vastvityarthaḥ /",
    "GK16andhvc2u:2748": " raseti /",
    "GK16andhvc2u:2749": " rasasamavadhānena vibhāvādighaṭanāmeva bālapriyā vṛttau 'yamakādīnām' ityasya vyakhyānaṃ 'yamakaprakārāṇām' iti /",
    "GK16andhvc2u:2750": " asyopapapattimāha--ādiśabda iti /",
    "GK16andhvc2u:2751": " yamakaprakārāmāmityasyaiva vivaraṇam---'duṣkare'tyādi /",
    "GK16andhvc2u:2752": " tadvyācaṣṭe--duṣkaramityādi /",
    "GK16andhvc2u:2753": " śabdabhaṅgaśleṣetyukte phalamāha---arthaśleṣa iti /",
    "GK16andhvc2u:2754": " abhaṅgaśleṣa ityarthaḥ /",
    "GK16andhvc2u:2755": " abhaṅgaśleṣo 'rthaśleṣaśca prācāṃ mate eka eveti sphaṣṭaṃ kāvyapradīpādau /",
    "GK16andhvc2u:2756": " raktastvamiti /",
    "GK16andhvc2u:2757": " atra raktaśilīmukhādipade 'rthaśleṣaḥ /",
    "GK16andhvc2u:2758": " na tvaśokādāviti /",
    "GK16andhvc2u:2759": " aśīkādipade śabdabhaṅge na duṣṭa ityarthaḥ /",
    "GK16andhvc2u:2760": " aśokapadaṃ rūḍhyā vṛkṣaviśeṣaṃ śabdabhaṅgena nāsti śoko yasyeti yogavyutpatyā śokarahitaṃ ca vaktīti bhāvaḥvṛttau---'śaktāvapi pramāditvam' iti /",
    "GK16andhvc2u:2761": " ” avyutpattikṛto doṣaḥ śaktyā saṃvriyate kave“riti vakṣyamāṇatvena doṣatirodhāyakaśaktau",
    "GK16andhvc2u:2762": " satyāmapi kaveḥ pramāditvajñāpakatvenākartavyatvātkadācitkasyacidekasya yamakāderniṣpattirna",
    "GK16andhvc2u:2763": " doṣāvaheti bhāvaḥ // 15 //",
    "GK16andhvc2u:2764": " yathāśrutayuktipadārthasyātra bodhāttatpadaṃ vyācaṣṭe vyācaṣṭe----sarvetyādi /",
    "GK16andhvc2u:2765": " 'rase'ti 'dhvanāvi'ti ca sāmānyokteḥ tātparyaṃ darśayan kārikāṃ vyācaṣṭe---rasetyādi /",
    "GK16andhvc2u:2766": " rasākṣiptatayetyāderarthato vivaraṇam---rasasamavadhānenetyādi /",
    "GK16andhvc2u:2767": " tannāntarīyarīyakatayeti /",
    "GK16andhvc2u:2768": " tatpadena vibhāvādidhaṭanā parāmṛśyate tanniṣpādakayatnaniṣpādyatvenetyarthaḥ /",
    "GK16andhvc2u:2769": " yamiti /",
    "GK16andhvc2u:2770": " niṣpattāvāścaryabhūto 'pi yasyālaṅkārasya rasākṣiptatayaiva bandhaḥ śakyakriyo locanam kurvaṃstunnāntarīyakatayā yamāsādayati sa evātrālaṅkāro rasamārge, nānyaḥ /",
    "GK16andhvc2u:2771": " tenavīrādbhutādiraseṣvapi yamakādi kaveḥ pratipattuśca rasavighnākāryeva sarvatra /",
    "GK16andhvc2u:2772": " gaḍaḍurikāpravāhopahatasahṛdayadhurādhirohaṇavihīnalokāvarjanābhipirāyeṇa tu mayā śṛṅgāre vipralambhe ca viśeṣata ityuktamiti bhāvaḥ /",
    "GK16andhvc2u:2773": " tathā ca 'rase 'ṅgatvaṃ tasmādeṣāṃ na vidyate' iti sāmānyena vakṣyati /",
    "GK16andhvc2u:2774": " niṣpattāviti /",
    "GK16andhvc2u:2775": " pratibhānugrahātsvayameva sampattau niṣpādanānapekṣāyāmityartha /",
    "GK16andhvc2u:2776": " āścaryabhūta iti /",
    "GK16andhvc2u:2777": " kathameṣa nibaddha ityudbhutasthānam /",
    "GK16andhvc2u:2778": " karakisalayanyastavadanā śvāsatāntādharā pravartamānabāṣpabharaniruddhakaṇṭī avicchinnaruditacañcatkucataṭā",
    "GK16andhvc2u:2779": " roṣamaparityajantī cāṭūktyā yāvatprasādyate tāvadīrṣyāvipralambhagatānubhāvacarvaṇāvahitacetasa",
    "GK16andhvc2u:2780": " eva vaktuḥ śleṣarūpakavyatirekādyā ayatnaniṣpannāścarvayiturapi rasacarvaṇāvidhnamādadhatīti /",
    "GK16andhvc2u:2781": " bālapriyā yamalaṅkāramityarthaḥ /",
    "GK16andhvc2u:2782": " 'sa evātra rasamārge 'laṅkāra' iti sambandhaḥ /",
    "GK16andhvc2u:2783": " dhvanāvityasya vivaraṇam--atra rasamārga iti /",
    "GK16andhvc2u:2784": " alakṣyakrame rasasāmānya ityarthaḥ /",
    "GK16andhvc2u:2785": " teneti /",
    "GK16andhvc2u:2786": " dhvanāviti sāmānyanirdeśenetyarthaḥ /",
    "GK16andhvc2u:2787": " vīretyādi /",
    "GK16andhvc2u:2788": " tatkāvalyeṣvityarthaḥ /",
    "GK16andhvc2u:2789": " 'yamakādirasavidhnakārye ve'ti yojanā /",
    "GK16andhvc2u:2790": " sarvatretyasya vīretyādinā sambandhaḥ /",
    "GK16andhvc2u:2791": " nanvevaṃ pūrvoktaṃ viruddhyetetyata āha---gaḍḍuriketi /",
    "GK16andhvc2u:2792": " gaḍḍuraṃ meṣamanudhāvatīti gaḍḍurikā meṣānugantrī meṣapaṅktiḥ,",
    "GK16andhvc2u:2793": " tatsāmyādgatānugatikatetyarthaḥ /",
    "GK16andhvc2u:2794": " tasyāḥ pravāheṇa avicchedena upahatāḥ naṣṭavivekāḥ tathā sahṛdayadhurādhirohaṇena vihīnāśca ye lokāḥ janāstadāvarjanābhiprāyeṇetyarthaḥ /",
    "GK16andhvc2u:2795": " mayeti /",
    "GK16andhvc2u:2796": " mūlakṛtetyarthaḥ /",
    "GK16andhvc2u:2797": " bhāvaḥ mūlakṛdabhiprāyaḥ /",
    "GK16andhvc2u:2798": " uktārthe upaṣṭambhakamāha---tathāceti /",
    "GK16andhvc2u:2799": " sampattau utpattau /",
    "GK16andhvc2u:2800": " svayamevetyasyaiva vivaraṇam---niṣpādanetyādi /",
    "GK16andhvc2u:2801": " tanniṣpatyanukūlayatnāntarānapekṣāyāmityarthaḥ /",
    "GK16andhvc2u:2802": " 'kapola' ityādeḥ sārārthaṃ vivṛṇvannalaṅkārān darśayati--karetyādi /",
    "GK16andhvc2u:2803": " śvāseti /",
    "GK16andhvc2u:2804": " śvāsena tāntaḥ mlāno 'dharo yasyāḥ sā /",
    "GK16andhvc2u:2805": " avicchinneti /",
    "GK16andhvc2u:2806": " vicchinnavicchinneti ca pāṭhaḥ /",
    "GK16andhvc2u:2807": " prasādyata iti /",
    "GK16andhvc2u:2808": " vaktrā nāyakena praṇayakupitā nāyiketi śeṣarḥ /",
    "GK16andhvc2u:2809": " irṣyetyādi /",
    "GK16andhvc2u:2810": " anubhāvo niśvāsādiḥ tasya carvamā punaḥ punaranusandhān /",
    "GK16andhvc2u:2811": " vakturiti /",
    "GK16andhvc2u:2812": " kavinibaddhanāyakasya kaveścaiveyaṃ vivakṣitvoktiḥ /",
    "GK16andhvc2u:2813": " 'ayatnaniṣpannā' ityanenāsya sambandhaḥ /",
    "GK16andhvc2u:2814": " śleṣetyādi /",
    "GK16andhvc2u:2815": " adhararasa ityatra rasaśabdasyāsvadyamādhuryebhayārthakatvattatra śleṣaḥ /",
    "GK16andhvc2u:2816": " yadvā śloke 'sminnarthaśleṣaḥ /",
    "GK16andhvc2u:2817": " yataḥ, manyuḥ priya iti rūpakaṃ,",
    "GK16andhvc2u:2818": " kapola ityādyarthastatsādhakaḥ,",
    "GK16andhvc2u:2819": " karatalanirodhādanā mardanādikriyāṃ prati prayojakakartṛtvaṃ manyupriyobhayasādhāraṇam /",
    "GK16andhvc2u:2820": " 'nipīta' ityantarbhāvitaṇyarthakam /",
    "GK16andhvc2u:2821": " 'bāṣpa' ityasya bāṣpātmā manyurityarthaśca /",
    "GK16andhvc2u:2822": " vayanta na priyā iti vyatirekaḥ /",
    "GK16andhvc2u:2823": " ādyapadenānuprāso gṛhyate /",
    "GK16andhvc2u:2824": " carvayituriti /",
    "GK16andhvc2u:2825": " sahṛdayasyetyarthaḥ /",
    "GK16andhvc2u:2826": " na ādadhatīti sambandhaḥ /",
    "GK16andhvc2u:2827": " lakṣaṇaṃ nāma lakṣyatāvacchedakavyāpakaḥ sadvyāpyaśca dharmaḥ /",
    "GK16andhvc2u:2828": " bhavetso 'sminnalakṣyakramavyaṅgye dhvanāvalaṅkāro mataḥ /",
    "GK16andhvc2u:2829": " tasyaiva rasāṅgatvaṃ mukhyamityarthaḥ /",
    "GK16andhvc2u:2830": " yathā---- kapole pattrālī karatalanirodhena mṛditā nipīto niḥśvāsairayamamṛtahṛdyo 'dhararasaḥ /",
    "GK16andhvc2u:2831": " muhuḥ kaṇṭhe lagnastaralayati bāṣpastanataṭīṃ priyo manyurjātastava niranurodhe na tu vayam //",
    "GK16andhvc2u:2832": " rasāṅgatve ca tasya lakṣaṇamapṛthagyatnanirvartyatvamiti yo rasaṃ bandhumadhyavasitasya kaveralaṅkārastāṃ vāsanāmatyūhya yatnāntaramāsthitasya niṣpadyate sa na rasāṅgamiti /",
    "GK16andhvc2u:2833": " yamake ca prabandhena buddhipūrvakaṃ kriyamāṇe niyamenaiva yatnāntaraparigraha āpatati śabdaviśeṣānveṣaṇarūpaḥ /",
    "GK16andhvc2u:2834": " alaṅkārāntareṣvapi tattulyamiti cet---naivam;",
    "GK16andhvc2u:2835": " alaṅkārāntarāṇi hi nirūpapyamāṇadurghaṭanānyapi rasasamāhitacetasaḥ locanam lakṣamamiti /",
    "GK16andhvc2u:2836": " byāpakamityarthaḥ /",
    "GK16andhvc2u:2837": " 'prabandhena kriyamāṇa' ita sambandhaḥ /",
    "GK16andhvc2u:2838": " ata eva buddhipūrvakatvamavaśyambhāvīti buddhipūrvakaśabda upāttaḥ /",
    "GK16andhvc2u:2839": " rasasamavadhānādanyo yatnoyatnāntaram /",
    "GK16andhvc2u:2840": " nirūpyamāṇāni santi durghaṭanāni /",
    "GK16andhvc2u:2841": " buddhipūrvaṃ cikīrṣitānyapi kartumaśakyānītyarthaḥ /",
    "GK16andhvc2u:2842": " tathā nirūpyamāṇe durghaṭanāni kathametāni racitānītyevaṃ vismayāvahānītyarthaḥ /",
    "GK16andhvc2u:2843": " bālapriyā prakṛte tatpadena vyāpakamātraṃ vivakṣitamityāha---vyāpakamityartha iti /",
    "GK16andhvc2u:2844": " jñāpakamityartha iti pāṭhena bhāvyamiti kecit /",
    "GK16andhvc2u:2845": " apṛthagyatnanirvartyatvamalaṅkārasya rasāṅgatvavyāpakamiti 'rasāṅgatva' ityādi vṛtyartha iti bhāvaḥ /",
    "GK16andhvc2u:2846": " uktamarthaṃ sādhayituṃ vyatirekaṃ darśayati vṛttau'yo rasam' ityādi /",
    "GK16andhvc2u:2847": " yo 'laṅkāro niṣpadyata ityanvayaḥ /",
    "GK16andhvc2u:2848": " 'tāṃ vāsanā'mit /",
    "GK16andhvc2u:2849": " rasabandhādhyavasāyavāsanāmityarthaḥ /",
    "GK16andhvc2u:2850": " 'atyūhya' atilaṅdhya parityajyeti yāvat /",
    "GK16andhvc2u:2851": " 'āsthitasya' āśritavataḥ /",
    "GK16andhvc2u:2852": " kaverityanenāsya sambandhaḥ /",
    "GK16andhvc2u:2853": " 'sa na rasāṅgam' iti /",
    "GK16andhvc2u:2854": " tasminnalaṅkāre rasāṅgatvaṃ nāstītyarthaḥ /",
    "GK16andhvc2u:2855": " yamakādinibandhe yatnāntaramāvaśyakamityāha---'yamaka' ityādi /",
    "GK16andhvc2u:2856": " 'prabandhena' avicchedena /",
    "GK16andhvc2u:2857": " asya 'buddhipūrvakam' ityanenānvayabhramaḥ syādato 'nvayaṃ darśayati locane---kriyamāṇa iti /",
    "GK16andhvc2u:2858": " yatnāntaraparigraha ityatra yatnāntarapadaṃ vivṛṇoti---rasetyādi /",
    "GK16andhvc2u:2859": " rasasamavadhānāt rasaniṣpādakāt /",
    "GK16andhvc2u:2860": " nirūpyamāṇadurghaṭanānītyetatprakṛtānuguṇyena dvedhā vyācaṣṭe---nirūpyamāṇānītyādi /",
    "GK16andhvc2u:2861": " kartumaśakyānītyatra pratibhānavataḥ kaverahampūrvikayā parāpatanti /",
    "GK16andhvc2u:2862": " yathā kādambaryāṃ kādambarīdarśanāvasare /",
    "GK16andhvc2u:2863": " yathā ca māyārāmaśirodarśanena vihvalāyāṃ sītādevyāṃ setau /",
    "GK16andhvc2u:2864": " yuktaṃ caitat,",
    "GK16andhvc2u:2865": " yato rasā vācyaviśeṣairevākṣeptavyāḥ /",
    "GK16andhvc2u:2866": " tatpratipādakaiśca śabdaistatprakāśino vācyaviśeṣā eva rūpakādayo 'laṅkārāḥ /",
    "GK16andhvc2u:2867": " tasmānna teṣāṃ bahiraṅgatvaṃ rasābhivayaktau /",
    "GK16andhvc2u:2868": " yamakaduṣkaramārgeṣu tu tatsthitameva /",
    "GK16andhvc2u:2869": " yattu rasavanti kānicidyamakādīni dṛśyante,",
    "GK16andhvc2u:2870": " tatra rasādīnāmaṅgatā yamakādīnāṃ tvaṅgitaiva /",
    "GK16andhvc2u:2871": " rasābhāse cāṅgatvamapyaviruddham /",
    "GK16andhvc2u:2872": " aṅgitayā tu vyaṅgye rase nāṅgatvaṃ pṛthakprayatnanirvartyatvādyamakādeḥ /",
    "GK16andhvc2u:2873": " asyaivārthasya saṅgrahaślokāḥ---- rasavanti hi vastūni sālaṅkārāṇi kānicit /",
    "GK16andhvc2u:2874": " ekenaiva prayatnena nirvartyante māhākaveḥ //",
    "GK16andhvc2u:2875": " yamakādinibandhe tu pṛthagyatno 'sya jāyate /",
    "GK16andhvc2u:2876": " śaktasyāpi rase 'ṅgatvaṃ tasmādeṣāṃ na vidyate //",
    "GK16andhvc2u:2877": " rasābhāsāṅgabhāvastu yamakāderna vāryate /",
    "GK16andhvc2u:2878": " dhvanyātmabhūte śṛṅgāre tvaṅgatā nopapadyate //",
    "GK16andhvc2u:2879": " locanam ahampūrvaḥ agmya ityarthaḥ /",
    "GK16andhvc2u:2880": " ahamādāhamādau pravarta ityarthaḥ /",
    "GK16andhvc2u:2881": " ahampūrva ityasya bhāvo 'hampūrvikā /",
    "GK16andhvc2u:2882": " ahamiti nipāto vibhaktipratirūpako 'smadarthavṛttiḥ /",
    "GK16andhvc2u:2883": " etaditi /",
    "GK16andhvc2u:2884": " ahaṃpūrvikayā parāpatanamityarthaḥ /",
    "GK16andhvc2u:2885": " kānicaditi /",
    "GK16andhvc2u:2886": " kālidāsādikṛtānītyarthaḥ /",
    "GK16andhvc2u:2887": " śaktasyāpi pṛthagyatno jāyata iti sambandhaḥ /",
    "GK16andhvc2u:2888": " eṣāmiti /",
    "GK16andhvc2u:2889": " yamakādīnam /",
    "GK16andhvc2u:2890": " 'dhvanyātmabhūte śṛṅgāre iti yaduktaṃ tat prādhānyanārdhaślokena saṅgṛhīte dhvanyātmabhūta iti // 16 //",
    "GK16andhvc2u:2891": " bālapriyā kaveriti,",
    "GK16andhvc2u:2892": " vismayāvahānītyatra sahṛdayasyeti ca śeṣaḥ /",
    "GK16andhvc2u:2893": " ahampūrvikayetyetadvyācaṣṭe---ahamityādi /",
    "GK16andhvc2u:2894": " pūrva ityasya vyākhyā agṣa iti /",
    "GK16andhvc2u:2895": " paryavasitamāha--ahamādāvityādi /",
    "GK16andhvc2u:2896": " vṛttau 'tatpratipādakaiśca śabdai'riti /",
    "GK16andhvc2u:2897": " ākṣeptavyā ityanenāsya sambandhaḥ /",
    "GK16andhvc2u:2898": " 'tatprakāśina' iti /",
    "GK16andhvc2u:2899": " atra tatpadena śabdasya parāmarśaḥ /",
    "GK16andhvc2u:2900": " 'teṣām' iti /",
    "GK16andhvc2u:2901": " rūpakādīnāmityarthaḥ /",
    "GK16andhvc2u:2902": " 'tadi'ti /",
    "GK16andhvc2u:2903": " bahiraṅgatvamityarthaḥ /",
    "GK16andhvc2u:2904": " 'rasābhāse cāṅgatva'miti /",
    "GK16andhvc2u:2905": " yamakādīnāmityanuṣaṅgaḥ /",
    "GK16andhvc2u:2906": " uktānarthān vṛttikāraḥ ślokaiḥ saṅgṛhṇāti---'rasavantī'tyādi /",
    "GK16andhvc2u:2907": " 'mahākaverekena prayatnenaiva tathāvidhāni vastūni nirvartyante' ityanvayaḥ /",
    "GK16andhvc2u:2908": " locane 'nvayaṃ darśayati---śaktasyāpīti // 16 //",
    "GK16andhvc2u:2909": " idānīṃ dhvanyātmabhūtasya śṛṅgārasya vyañjako 'laṅkāravarga ākhyāyate---",
    "GK16andhvc2u:2910": " dhvany-ātma-bhūte śṛṅgāre samīkṣya viniveśitaḥ /",
    "GK16andhvc2u:2911": " rūpakādir alaṅkāra-varga eti yathārthatām // DhvK_2.17 //",
    "GK16andhvc2u:2912": " dhvanyātmabhūte śṛṅgāre samīkṣya viniveśitaḥ /",
    "GK16andhvc2u:2913": " rūpakādiralaṅkāravarga eti yathārthatām // 17 //",
    "GK16andhvc2u:2914": " alaṅkāro he bāhyālaṅkārasāmyādaṅginaścārutvaheturucyate /",
    "GK16andhvc2u:2915": " vācyālaṅkāravargaśca rūpakādiryāvānukto vakṣyate ca kaiścit,",
    "GK16andhvc2u:2916": " alaṅkārāmāmanantatvāt /",
    "GK16andhvc2u:2917": " sa sarvo 'pi yadi samīkṣya viniveśyate tadalakṣyakramavyaṅgyasya dhvaneraṅginaḥ sarvasyaiva cārutvaheturniṣpadyate /",
    "GK16andhvc2u:2918": " eṣā cāsya viniveśane samīkṣā---",
    "GK16andhvc2u:2919": " vivakṣā tatparatvena nāṅgitvena kadācana /",
    "GK16andhvc2u:2920": " kāle ca grahaṇa-tyāgau nātinirvahaṇaiṣitā // DhvK_2.18 //",
    "GK16andhvc2u:2921": " nirvyūḍhāv api cāṅgatve yatnena pratyavekṣaṇam /",
    "GK16andhvc2u:2922": " vivakṣā tatparatvena nāṅgitvena kadācana /",
    "GK16andhvc2u:2923": " kāle ca grahaṇatyāgau nātinirvahaṇaiṣitā // 18 //",
    "GK16andhvc2u:2924": " nirvyūḍhāvapi cāṅgatve yatnena pratyavekṣaṇam /",
    "GK16andhvc2u:2925": " locanam itānīmiti /",
    "GK16andhvc2u:2926": " heyavarga uktaḥ,",
    "GK16andhvc2u:2927": " upādeyavargastu vaktavya iti bhāvaḥ /",
    "GK16andhvc2u:2928": " vyañjaka iti /",
    "GK16andhvc2u:2929": " yaśca yathā cetyadhyāhāhaḥ /",
    "GK16andhvc2u:2930": " yathārthatāmiti /",
    "GK16andhvc2u:2931": " cārutvahetutāmityarthaḥ /",
    "GK16andhvc2u:2932": " ukta iti /",
    "GK16andhvc2u:2933": " bhāmahādibhiralaṅkāralakṣaṇakāraiḥ /",
    "GK16andhvc2u:2934": " vakṣyate cetyatra hetumāha---alaṅkārāṇāmanantatvāditi /",
    "GK16andhvc2u:2935": " pratabhānantyāt anyairapi bhāvibhiḥ kaiścidityarthaḥ // 17 //",
    "GK16andhvc2u:2936": " samīkṣyeti /",
    "GK16andhvc2u:2937": " samīkṣyetyanena śabdena kārikāyāmukteti bhāvaḥ /",
    "GK16andhvc2u:2938": " ślokapādeṣu caturṣu ślokārdhe cāṅgatvasādhanamidam;",
    "GK16andhvc2u:2939": " rūpakādiriti pratyekaṃ sambandhaḥ /",
    "GK16andhvc2u:2940": " yamalaṅkāraṃ tadaṅgatayā vivakṣati nāṅgitvena,",
    "GK16andhvc2u:2941": " yamavasare gṛhṇāti,",
    "GK16andhvc2u:2942": " yamavasare tyajati,",
    "GK16andhvc2u:2943": " yaṃ nātyantaṃ nirveḍhumicchati,",
    "GK16andhvc2u:2944": " yaṃ yatnādaṅgatvena pratyavekṣate,",
    "GK16andhvc2u:2945": " sa evamupanibadhyamāno rasābhivyaktiheturbhavatīti vitataṃ mahāvākyam /",
    "GK16andhvc2u:2946": " tanmahāvākyamadhye codāharamāvakāśamudāhalaraṇasvarūpaṃ tadyojanaṃ tatsamarthanaṃ ca nirūpayituṃ granthāntaramati vṛtigranthasya sambandhaḥ",
    "GK16andhvc2u:2947": " bālapriyā yaśceti /",
    "GK16andhvc2u:2948": " yo 'laṅkāro yathā vyañjakaḥ,",
    "GK16andhvc2u:2949": " tathā ākhyāyata ityarthaṃ iti bhāvaḥ /",
    "GK16andhvc2u:2950": " 'yathārthatām' ityasyānvarthatāmityarthaṃ darśayati---cārutveti /",
    "GK16andhvc2u:2951": " alaṅkārāṇāmanantatvātkaiścidityasya vivaraṇam---pratibhānantyādanyairityādi // 17 //",
    "GK16andhvc2u:2952": " 'eṣā samīkṣe'ti vṛttāvuktaṃ,",
    "GK16andhvc2u:2953": " samīkṣāyāḥ ko 'tra prastāva ityata āha locane---samīkṣyetyādi /",
    "GK16andhvc2u:2954": " samīkṣyetyaneneti /",
    "GK16andhvc2u:2955": " 'samīkṣya viniveśita' ityatra samīkṣyaśabdenetyarthaḥ /",
    "GK16andhvc2u:2956": " kārikādvayasārārthakathanapūrvakaṃ pūrvāparagranthasambandhaṃ darśayati---yamalaṅkāramityādi /",
    "GK16andhvc2u:2957": " rūpakādir alaṅkāra-vargasyāṅgatva-sādhanam // DhvK_2.19 //",
    "GK16andhvc2u:2958": " rūpakādiralaṅkāravargasyāṅgatvasādhanam // 19 //",
    "GK16andhvc2u:2959": " rasabandheṣvatyādṛtamanāḥ kaviryamalaṅkāraṃ tadaṅgatayā vivakṣati /",
    "GK16andhvc2u:2960": " yathā---- calāpāṅgāṃ dṛṣṭiṃ spṛśasi bahuśo vepathumatīṃ rahasyākhyāyīva svanasi mṛdu karṇāntikacaraḥ /",
    "GK16andhvc2u:2961": " karau vyādhunvatyāḥ pibasi ratisarvasvamadharaṃ vayaṃ tattvānveṣānmadhukara hastāstvaṃ khalu kṛtī //",
    "GK16andhvc2u:2962": " atra hi bhramarasvabhāvoktiralaṅkāro rasānuguṇaḥ /",
    "GK16andhvc2u:2963": " locanam calāpāṅgāmiti /",
    "GK16andhvc2u:2964": " he madhukara,",
    "GK16andhvc2u:2965": " vayamevaṃvidhābhilāṣacāṭupravaṇā api tattvānveṣamādvastuvṛtte 'nviṣyamāṇe hatā āyāsamātrapātrībhūtā jātāḥ /",
    "GK16andhvc2u:2966": " tvaṃ khalviti nipātenāyatnasiddhaṃ tataiva caritārthatvamiti śakuntalāṃ pratyabhilāṣiṇo duṣyantasyeyamuktiḥ /",
    "GK16andhvc2u:2967": " tathāhikathametadīyakaṭākṣagocarā bhūyāsma,",
    "GK16andhvc2u:2968": " kathameṣāsmadabhiprāyavyañjakaṃ rahovacanamākarṇyāt,",
    "GK16andhvc2u:2969": " kathaṃ nu haṭhādanicchantatyā api paricumbanaṃ vidheyāsmeti yadasmākaṃ manorājyapadavīmadhiśete tattavāyatnasiddham /",
    "GK16andhvc2u:2970": " bhramaro hi nīlotpaladhiyā tadāśaṅkākarīṃ dṛṣṭiṃ punaḥpunaḥ spṛśati /",
    "GK16andhvc2u:2971": " śravaṇāvakāśaparyantatvācca netrayorutpalaśaṅkānapagamāttatraiva dandhvanyamāna āste /",
    "GK16andhvc2u:2972": " sahajasaukumāryatrāsakātarāyāśca ratinidhānabhūtaṃ vikasitāravindakuvalayāmodamadhuramadharaṃ pibatīti bhramarasvabhāvoktiralaṅkāro 'ṅgatāmeva prakṛtarasasyopagataḥ /",
    "GK16andhvc2u:2973": " anye tu bhramarasvabhāve bālapriyā calāpāṅgāmiti /",
    "GK16andhvc2u:2974": " śloko 'yamasmābhiḥ śākuntalavyākhyāyāṃ savistaraṃ vyākhyātaḥ /",
    "GK16andhvc2u:2975": " vayamityanena gamyamarthamāha--evamityādi /",
    "GK16andhvc2u:2976": " evaṃvidhāḥ vakṣyamāṇāḥ abhilāṣā yeṣāṃ te /",
    "GK16andhvc2u:2977": " cāṭau cāṭuvacane pravaṇāstatparāśca /",
    "GK16andhvc2u:2978": " ayatnetyādi vyaṅgyārthakathanam /",
    "GK16andhvc2u:2979": " 'katham' ityādi 'siddham' ityantaṃ duṣyantavacanarūpema nirdiṣṭam /",
    "GK16andhvc2u:2980": " bhramaro hītyādivyākhyāturvacanam /",
    "GK16andhvc2u:2981": " tatraiva śravaṇāvakāśe eva /",
    "GK16andhvc2u:2982": " dandhvanyamāna iti /",
    "GK16andhvc2u:2983": " atiśayena dhvaniṃ kurvannityarthaḥ /",
    "GK16andhvc2u:2984": " 'bhramarasvabhāvoktiri'tyādigranthamarthato vyacaṣṭe---iti bhramarasvabhāvoktirityādi /",
    "GK16andhvc2u:2985": " samāsoktivyatirekayoḥ satve 'pyatra svabhāvokteḥ purasphūrtikatvāttanmātramuktam /",
    "GK16andhvc2u:2986": " prakṛtarasasyeti /",
    "GK16andhvc2u:2987": " vipralambhasyetyarathaḥ /",
    "GK16andhvc2u:2988": " aṅgatāmevopagata iti /",
    "GK16andhvc2u:2989": " 'nāṅgitvene'ti na prādhānyena /",
    "GK16andhvc2u:2990": " kadācidrasāditātparyeṇa vivakṣito 'pi hmalaṅkāraḥ kaścidaṅgitvena vivakṣito dṛśyate /",
    "GK16andhvc2u:2991": " yathā---- cakrābhighātaprasabhājñayaiva cakāra yo rāhuvadhūjanasya /",
    "GK16andhvc2u:2992": " āliṅganoddāmavilāsavandhyaṃ ratotsavaṃ cumbanamātraśeṣam //",
    "GK16andhvc2u:2993": " atra hi paryāyoktasyāṅgitvena vivakṣā rasāditātparye satyapīti /",
    "GK16andhvc2u:2994": " locanam uktiryasyeti bhramarasvabhāvoktiratra rūpakavyātireka ityāhuḥ /",
    "GK16andhvc2u:2995": " cakrābhighāta eva prasabhājñā alaṅghanīyo niyogastayā yo rāhudayitānāṃ ratotsavaṃ cumbanamātraśeṣaṃ cakāra /",
    "GK16andhvc2u:2996": " yata āliṅganamuddāmaṃ pradhānaṃ yeṣu vilāseṣu tairvandhyaḥ śūnyo 'sau ratotsavaḥ /",
    "GK16andhvc2u:2997": " atrāha kaścit--'paryāyoktamevātra kaveḥ prādhānyena vivakṣitaṃ,",
    "GK16andhvc2u:2998": " na tu rasādi /",
    "GK16andhvc2u:2999": " tatkathamucyate rasāditātparye satyapī'ti /",
    "GK16andhvc2u:3000": " maivam; vāsudevapratāpo hyatra vivakṣitaḥ /",
    "GK16andhvc2u:3001": " sa cātra cārutvahetutayā na cakāsti,",
    "GK16andhvc2u:3002": " api tu paryāyoktamevala /",
    "GK16andhvc2u:3003": " yadyapi cātra kāvye na kāciddoṣāśaṅkā,",
    "GK16andhvc2u:3004": " tathāpi dṛṣṭāntavadetat---yatprakṛtasya poṣaṇīyasya svarūpatiraskārako 'ṅgabhūto 'pyalaṅkāraḥ sampadyate /",
    "GK16andhvc2u:3005": " tataśca kvacidanaucityamāgacchatītyayaṃ granthakṛta āśayaḥ /",
    "GK16andhvc2u:3006": " bālapriyā tathāvidhabhramaraceṣṭāyāḥ kāmoddīpakatvāditi bhāvaḥ /",
    "GK16andhvc2u:3007": " rūpaketi /",
    "GK16andhvc2u:3008": " rūpakasahito vyatireko rūpakavyatirekaḥ,",
    "GK16andhvc2u:3009": " bhramare nāyakatvāropādrūpakaṃ,",
    "GK16andhvc2u:3010": " caturthapāde vyatirekaśca /",
    "GK16andhvc2u:3011": " vastuto 'tra na rūpakaṃ,",
    "GK16andhvc2u:3012": " kintu samāsoktirityāśayenāsvarasasūcanāya anya iti /",
    "GK16andhvc2u:3013": " vṛttau 'aṅgitvene'tyasya vivaraṇam---'prādhānyene'ti /",
    "GK16andhvc2u:3014": " 'kadācidi'ti /",
    "GK16andhvc2u:3015": " kvacitkāvye ityarthaḥ /",
    "GK16andhvc2u:3016": " locane--cakretyādi /",
    "GK16andhvc2u:3017": " cakreṇābhighātaḥ abhito hananaṃ sa eva /",
    "GK16andhvc2u:3018": " na tu rasādīti /",
    "GK16andhvc2u:3019": " 'prādhānyena vivakṣitam' ityasyānuṣaṅgaḥ /",
    "GK16andhvc2u:3020": " rasāditātparye satyapīti vṛttigranthānuvādaḥ /",
    "GK16andhvc2u:3021": " prativakti--maivamityādi /",
    "GK16andhvc2u:3022": " vivakṣita iti /",
    "GK16andhvc2u:3023": " prādhānyeneti śeṣaḥ /",
    "GK16andhvc2u:3024": " tathācātra vīrarase tātparyamastīti bhāvaḥ /",
    "GK16andhvc2u:3025": " viśeṣamāha---sa ceti /",
    "GK16andhvc2u:3026": " api tu paryāyoktameveti /",
    "GK16andhvc2u:3027": " cārutvahetutayā cakāstītyasyānuṣaṅgaḥ /",
    "GK16andhvc2u:3028": " śaṅkate---yadyapītyādi /",
    "GK16andhvc2u:3029": " na kadādiddoṣāśaṅketi /",
    "GK16andhvc2u:3030": " camatkāravighātakaṃ kimapi na śaṅkanīyamityarthaḥ /",
    "GK16andhvc2u:3031": " tathā ca paryāyoktasya prādhānye 'pi na kṣatiriti bhāvaḥ /",
    "GK16andhvc2u:3032": " samādhatte---tathāpītyādi /",
    "GK16andhvc2u:3033": " dṛṣṭāntavaditi /",
    "GK16andhvc2u:3034": " dṛṣṭāntena tulyamityarthaḥ /",
    "GK16andhvc2u:3035": " etaditi /",
    "GK16andhvc2u:3036": " cakretyādyudāharaṇamityarthaḥ /",
    "GK16andhvc2u:3037": " bhāvaṃ vivṛṇoti---yadityādi /",
    "GK16andhvc2u:3038": " 'aṅgabhuto 'pyalaṅkāraḥ poṣamīyasya prakṛtasya svarūpatiraskārakassampadyate yadi'ti sambandhaḥ /",
    "GK16andhvc2u:3039": " kvaciditi śeṣaḥ /",
    "GK16andhvc2u:3040": " tatra dṛṣṭāntaḥ prakṛtaśloka iti bhāvaḥ /",
    "GK16andhvc2u:3041": " tataḥ kimata āha--tataśceti /",
    "GK16andhvc2u:3042": " kvacidanaucityamiti /",
    "GK16andhvc2u:3043": " asyodāharaṇaṃ “srastaḥ sragdāmaśobhā“mityādikaṃ kāvyānuśāsanādāvuktam /",
    "GK16andhvc2u:3044": " upaṣṭambhakamāha---tathā ceti /",
    "GK16andhvc2u:3045": " aṅgatvena vivaśritamapa yamavasare gṛhṇāti nānavasare /",
    "GK16andhvc2u:3046": " avasare gṛhītiryathā----- uddāmotkalikāṃ vipāṇḍurarucaṃ prārabdhajṛmbhāṃ kṣaṇā- dāyāsaṃ śvasanodgamairaviralairātanvatīmātmanaḥ /",
    "GK16andhvc2u:3047": " adyodyānalatāmimāṃ samadanāṃ nārīmivānyāṃ dhruvaṃ paśyan kopavipāṭaladyuti mukhaṃ devyāḥ kariṣyāmyaham //",
    "GK16andhvc2u:3048": " locanam tathā ca granthakāra evamagre darśayiṣyati /",
    "GK16andhvc2u:3049": " mahātmanāṃ dūṣaṇoddhoṣaṇamātmana eva dūṣaṇamiti nedaṃ dūṣaṇodāharaṇaṃ dattam /",
    "GK16andhvc2u:3050": " uddāmā udgatāḥ kalikā yasyāḥ /",
    "GK16andhvc2u:3051": " utkalikāśca ruharuhikāḥ /",
    "GK16andhvc2u:3052": " kṣaṇāttasminnevāvasare prārabdhā jṛmbhā vikāso yayā /",
    "GK16andhvc2u:3053": " jṛmbhā ca manmathakṛto 'ṅgamardaḥ /",
    "GK16andhvc2u:3054": " śvasanodgamairvasantamārutollāsairātmano āyāsaṃ hṛdayasthitaṃ santāpamātanvatīṃ prakaṭīkurvāṇām /",
    "GK16andhvc2u:3055": " saha madanākhyena vṛkṣaviśeṣema madanena kāmena ca /",
    "GK16andhvc2u:3056": " atropamāśleṣar irṣyāvipralambhasya bhāvino mārgapariśodhaktvena sthitastaccarvaṇābhimukhyaṃ kurvannavasare rasasya pramukhībhāvadaśāyāṃ puraḥsarāyamāṇo gṛhīta iti bhāvaḥ /",
    "GK16andhvc2u:3057": " abhinayo 'pyatra prākaraṇike pratipadam /",
    "GK16andhvc2u:3058": " aprākaraṇike bālapriyā kathaṃ darśayiṣyatītyatrāha---mahātmanāmityādi dattamityantam /",
    "GK16andhvc2u:3059": " uddāmeti /",
    "GK16andhvc2u:3060": " ratnāvalīnāṭikāsthamidam /",
    "GK16andhvc2u:3061": " svaparigṛhītāṃ nabamālikālatāṃ dohadaviśeṣeṇa puṣpitāmavagatavato vatsarājasya narmasacivaṃ prati vacanam /",
    "GK16andhvc2u:3062": " 'ahamadya imāmudyānalatāmanyāṃ nārīmiva paśyan devyā mukhaṃ kopavipāṭaladyuti kariṣyāmī'tyanvayaḥ /",
    "GK16andhvc2u:3063": " mayi anyanārīmiva puṣpitāṃ madīyalatāṃ paśyati,",
    "GK16andhvc2u:3064": " tatpaśyantyā svaparigṛhītamādhavīlatāyāḥ puṣpodgamābhāvena janitakopāyā vāsavadattāyā mukhamātāmradyupi yathā bhaviṣyati tathā kariṣyāmītyarthaḥ",
    "GK16andhvc2u:3065": " dhruvamiti niścaye /",
    "GK16andhvc2u:3066": " uttarārdhasya spaṣṭārthakatvaṃ manyamānaḥ pūrvārdhaṃ vyācaṣṭe---uddāmā ityādi /",
    "GK16andhvc2u:3067": " uddāmāḥ udbhaṭāḥ,",
    "GK16andhvc2u:3068": " yadvā bahvyaḥ /",
    "GK16andhvc2u:3069": " nārīpakṣe vyācaṣṭe--utkalikāśceti /",
    "GK16andhvc2u:3070": " ruharuhikāḥ utkaṇṭhāḥ /",
    "GK16andhvc2u:3071": " āyāsanamityasyaiva vivaraṇam---āndolaneti /",
    "GK16andhvc2u:3072": " vṛttau 'ityatropamāśleṣasye'tyuktaṃ vivṛṇoti---atretyādi /",
    "GK16andhvc2u:3073": " upamāsahitaḥ śleṣa upamāśleṣarḥ /",
    "GK16andhvc2u:3074": " irṣyepi /",
    "GK16andhvc2u:3075": " vāsavadattāgatervyetyarthaḥ /",
    "GK16andhvc2u:3076": " bhāvina iti /",
    "GK16andhvc2u:3077": " dvitāyāṅkāvasāne varmayiṣyamāmasyetyarthaḥ /",
    "GK16andhvc2u:3078": " mārgetyādi /",
    "GK16andhvc2u:3079": " vyañjakatvenetyarthaḥ /",
    "GK16andhvc2u:3080": " taccarvaṇeti /",
    "GK16andhvc2u:3081": " sahṛdayānāmiti śeṣaḥ /",
    "GK16andhvc2u:3082": " 'avasara' ityasya vyākhyānam---rasasyetyādi /",
    "GK16andhvc2u:3083": " rasasya rasacarvaṇāyāḥ /",
    "GK16andhvc2u:3084": " puraḥsarāyamāṇaḥ purassaratulyaḥ /",
    "GK16andhvc2u:3085": " naṭaśikṣārthamāha---abhinaya ityādi /",
    "GK16andhvc2u:3086": " aprākaraṇika iti /",
    "GK16andhvc2u:3087": " nārīrūpāprakṛtārtha ityarthaḥ /",
    "GK16andhvc2u:3088": " ityatra upamā śleṣasya /",
    "GK16andhvc2u:3089": " gṛhītamapi ca yamavasare tyajati tadrasānuguṇatayālaṅkārāntarāpekṣayā /",
    "GK16andhvc2u:3090": " yathā---- raktastvaṃ navapallavairahamapi ślādhyaiḥ priyāyā guṇai- stvāmāyānti śilīmukhāḥ smaradhanurmuktāstathā māmapi /",
    "GK16andhvc2u:3091": " kāntāpādatalāhītastava mude tadvanmamāpyāvayoḥ sarvaṃ tulyamaśoka kevalamahaṃ dhātrā saśokaḥ kṛtaḥ //",
    "GK16andhvc2u:3092": " locanam tu vākyārthābhinayenopāṅgādinā /",
    "GK16andhvc2u:3093": " na tu sarvathā nābhinaya ityalabhavāntareṇa /",
    "GK16andhvc2u:3094": " dhruvaśabdaśca bhāvīrṣyāvakāśapradānajīvitam /",
    "GK16andhvc2u:3095": " rakto lohitaḥ /",
    "GK16andhvc2u:3096": " ahamapi raktaḥ prabuddhānurāgaḥ /",
    "GK16andhvc2u:3097": " tatra ca prabodhako vibhāvastadīyaṣallavarāga iti mantavyam /",
    "GK16andhvc2u:3098": " evaṃ pratipādamādyo 'rtho vibhāvatvena vyākhyeyaḥ /",
    "GK16andhvc2u:3099": " ata eva hetuśleṣo 'yam /",
    "GK16andhvc2u:3100": " sahokttyupamāhetvalaṅkārāṇāṃ hi bhūyasā śleṣānugrāhakatvam /",
    "GK16andhvc2u:3101": " anenaivābhiprāyeṇa bālapriyā upāṅgādineti /",
    "GK16andhvc2u:3102": " abhinaya ityanuṣajyate /",
    "GK16andhvc2u:3103": " prabuddhānurāga iti /",
    "GK16andhvc2u:3104": " priyāyā guṇairanurakto 'hamudbuddhānurāga iti tantrādinā arthaṃ iti bhāvaḥ /",
    "GK16andhvc2u:3105": " kaḥ prabodhaka ityatra vyākhyātāha--tatra cetyādi /",
    "GK16andhvc2u:3106": " vibhāva iti /",
    "GK16andhvc2u:3107": " uddīpanavibhāva ityarthaḥ /",
    "GK16andhvc2u:3108": " tadīyeti /",
    "GK16andhvc2u:3109": " aśokasambandhītyarthaḥ /",
    "GK16andhvc2u:3110": " pratipādamiti /",
    "GK16andhvc2u:3111": " dvitīye tṛtīye ca pāda ityarthaḥ /",
    "GK16andhvc2u:3112": " vibhāvatveneti /",
    "GK16andhvc2u:3113": " uddīpanavibhāvatvenetyarthaḥ /",
    "GK16andhvc2u:3114": " vyākhyeya iti /",
    "GK16andhvc2u:3115": " yatastvāṃ smadhanurmuktāḥ kāmacāpānnirgatāḥ śilīmukhāḥ bhramarā āyānti,",
    "GK16andhvc2u:3116": " tato māmapi tathā smaradhanurmuktāḥ kāmacāpānnirgatāḥ śilīmukhāḥ śarā āyānti /",
    "GK16andhvc2u:3117": " 'kānte'tyādi /",
    "GK16andhvc2u:3118": " yadyapyatra kāntāpādatalenāhatiḥ tava mude puṣpavikāsāya bhavati,",
    "GK16andhvc2u:3119": " tadvattathā kāntāpādatalāhatiḥ ratabandhaviśeṣaḥ mama mude santoṣāya bhavatīti yatāśrutārthaḥ,",
    "GK16andhvc2u:3120": " tatāpi svakāntāpādatalāhananenāśokasya puṣpavikāse sati nāyakasya santīṣo bhavatīti yatastava mude tato mamāpi mude iti hetutvena vyākhyeya iti bhāvaḥ /",
    "GK16andhvc2u:3121": " atra hi prabandhapravṛtto 'pi śloṣo vyatirekavivakṣayā tyajyamāno rasaviśeṣaṃ puṣṇāti /",
    "GK16andhvc2u:3122": " nātrālaṅkāradvayasannipātaḥ, kiṃ tarhi?",
    "GK16andhvc2u:3123": " alaṅkārāntarameva śleṣavyatirekalakṣamaṃ narasiṃhavaditi cet--na;",
    "GK16andhvc2u:3124": " tasya prakārāntarema vyavasthāpanāt /",
    "GK16andhvc2u:3125": " yatra hi śleṣaviṣaya eva śabde prākarāntareṇa vyatirekapratītirjāyate sa tasya viṣayaḥ /",
    "GK16andhvc2u:3126": " yathā---'sa harirnāmnā devaḥ saharirvaraturaganivahena' ityādau /",
    "GK16andhvc2u:3127": " locanam bhāmaho nyarūpayat---'tatsahoktyupamāhetunirdeśātrrividham' ityuktyā na tvanyālaṅkārānugrahanirācikīrṣayā /",
    "GK16andhvc2u:3128": " rasaviśeṣamiti vipralambham /",
    "GK16andhvc2u:3129": " saśokaśabdena vyatirekamānayatā śokasahabhūtānāṃ nirvedacintādīnāṃ vyabhicāriṇāṃ vipralambhaparipoṣakāṇāmavakāśo dattaḥ /",
    "GK16andhvc2u:3130": " kiṃ tarhīti /",
    "GK16andhvc2u:3131": " saṅkārālaṅkāra eka evāyam;",
    "GK16andhvc2u:3132": " tatra kiṃ tyaktaṃ kiṃ vā gṛhītamiti parasyābhiprāyaḥ /",
    "GK16andhvc2u:3133": " tasyeti saṅkarasya /",
    "GK16andhvc2u:3134": " ekatra hi viṣaye 'laṅkāradvayapratibhollāsaḥ saṅkaraḥ /",
    "GK16andhvc2u:3135": " sahariśabda eko viṣayaḥ /",
    "GK16andhvc2u:3136": " saḥ hariḥ, yadi vā saha haribhiḥ sahaririti /",
    "GK16andhvc2u:3137": " bālapriyā hetuśleṣa iti /",
    "GK16andhvc2u:3138": " hetvalaṅkārasahitaḥ śleṣa ityarthaḥ /",
    "GK16andhvc2u:3139": " uktamupapādayati---sahoktītyādi /",
    "GK16andhvc2u:3140": " anenaiveti /",
    "GK16andhvc2u:3141": " bhūyasā śleṣānugrāhakatvābhiprāyeṇaivetyarthaḥ /",
    "GK16andhvc2u:3142": " ityuktyā nyarūpayadityanvayaḥ /",
    "GK16andhvc2u:3143": " tatsahoktīti /",
    "GK16andhvc2u:3144": " tat śliṣṭaṃ vacaḥ /",
    "GK16andhvc2u:3145": " 'anenai'vetyevakāravyavacchedyamāha--na tvityādi /",
    "GK16andhvc2u:3146": " prakṛtarasānuguṇālaṅkārāntaravivakṣayā gṛhītapūrvasyālaṅkārasya tyāgaḥ prakṛtarasāṅgaṃ bhavatīti prakṛte vyatirekasya vipralambhapoṣakatvaṃ vivṛṇoti---saśokaśabdenetyādi /",
    "GK16andhvc2u:3147": " vyatirekamānayateti /",
    "GK16andhvc2u:3148": " vakturaśokādvyatirekaṃ darśayatetyarthaḥ /",
    "GK16andhvc2u:3149": " avakāśo datta iti /",
    "GK16andhvc2u:3150": " sthitirdarśitetyarthaḥ /",
    "GK16andhvc2u:3151": " vṛttau 'śleṣa' iti /",
    "GK16andhvc2u:3152": " śleṣopametyarthaḥ /",
    "GK16andhvc2u:3153": " 'nātre'tyādiḥ 'cedi'tyantaḥ śaṅkāgranthaḥ /",
    "GK16andhvc2u:3154": " tatra kiṃ tahīntyādeḥ bhāvamāha---saṅkaretyādi /",
    "GK16andhvc2u:3155": " saṅkareti /",
    "GK16andhvc2u:3156": " ekavākyānupraveśasaṅkaretyarthaḥ /",
    "GK16andhvc2u:3157": " vṛttau samādhatte---'ne'tyādi /",
    "GK16andhvc2u:3158": " prakārāntareṇa vyavasthāpanameva daśaṃyati--'yatre'tyādi /",
    "GK16andhvc2u:3159": " bhāvaṃ vyācaṣṭe-ekatretyādi /",
    "GK16andhvc2u:3160": " alaṅkāreti /",
    "GK16andhvc2u:3161": " alaṅkāradvayasya yā pratibhā pratītistasyā ullāsaḥ udaya ityarthaḥ /",
    "GK16andhvc2u:3162": " saṅkaraḥ ekavākyānupraveśasaṅkaraḥ /",
    "GK16andhvc2u:3163": " sa haririti rājavarṇanam /",
    "GK16andhvc2u:3164": " 'yadyapyanupamacaritastathāpi tava nācyutastulāṃ labhate'iti pūrvārdham /",
    "GK16andhvc2u:3165": " atraikaviṣayakatvaṃ darśayati--sa harītyādi /",
    "GK16andhvc2u:3166": " viṣaya iti /",
    "GK16andhvc2u:3167": " śleṣavyatirekayoriti śeṣaḥ /",
    "GK16andhvc2u:3168": " saharirnāmnetyatra sa haririti padadvayamityāha--saḥ haririti /",
    "GK16andhvc2u:3169": " saḥ acyutaḥ /",
    "GK16andhvc2u:3170": " nāmnā hariḥ harināmaka ityarthaḥ /",
    "GK16andhvc2u:3171": " aśvavācino hariśabdasya sahaśabdena samāsa ityāśayena dvitīyaṃ sahariśabdaṃ vyācaṣṭe--yadi vetyādi /",
    "GK16andhvc2u:3172": " yadi veti /",
    "GK16andhvc2u:3173": " atha cetyarthaḥ,",
    "GK16andhvc2u:3174": " avyayānāmanekārthatvāt /",
    "GK16andhvc2u:3175": " yadvā--yadivetyapapāṭhaḥ /",
    "GK16andhvc2u:3176": " haribhiḥ aśvaiḥ /",
    "GK16andhvc2u:3177": " nivaheneti hetau abhede vā tṛyīyā /",
    "GK16andhvc2u:3178": " antyapāde atra hyanya eva śabdaḥ śleṣasya viṣayo 'nyaśca vyatirekasya /",
    "GK16andhvc2u:3179": " yadi caivaṃvidhe viṣaye 'laṅkārāntaratvakalpanā kriyate tatsaṃsṛṣṭerviṣayāpahāra eva syāt /",
    "GK16andhvc2u:3180": " śleṣamukhainaivātra vyatirekasyātmalābha iti nāyaṃ saṃsṛṣṭerviṣaya iti cet--na;",
    "GK16andhvc2u:3181": " vyatirekasya prakārāntareṇāpi darśanāt /",
    "GK16andhvc2u:3182": " yathā--- cet--na;",
    "GK16andhvc2u:3183": " vyatirekasya prakārāntareṇāpi darśanāt /",
    "GK16andhvc2u:3184": " yathā--- no kalpāpāyavāyoradayarayadalatkṣyādhārasyāpi śamyā locanam atra hīti /",
    "GK16andhvc2u:3185": " hiśabdastuśabdasyārthe,",
    "GK16andhvc2u:3186": " 'raktastva'mityatretyarthaḥ /",
    "GK16andhvc2u:3187": " anya iti rakta ityādiḥ /",
    "GK16andhvc2u:3188": " anyaśca aśokasaśokādiḥ /",
    "GK16andhvc2u:3189": " nanvekaṃ vākyātmakaṃ viṣayamāśrityaikaviṣayatvādastu saṅkara ityāśaṅkyāha--yadīti /",
    "GK16andhvc2u:3190": " evaṃvidhe vākyalakṣaṇe viṣaye viṣaya ityekatvaṃ vivakṣitaṃ bodhyam /",
    "GK16andhvc2u:3191": " ekavākyāpekṣayā yadyekaviṣayatvamucyate tanna kvacitsaṃsṛṣṭiḥ syāt,",
    "GK16andhvc2u:3192": " saṅkareṇa vyāptatvāt /",
    "GK16andhvc2u:3193": " nanūpamāgarbho vyatirekaḥ;",
    "GK16andhvc2u:3194": " upamā ca śleṣamukhenaivāyāteti śleṣo 'tra vyatirekasyānugrāhaka iti saṅkarasyaivaiṣa viṣayaḥ /",
    "GK16andhvc2u:3195": " yatra tvanugrāhmānugrāhakabhāvonāsti tatraikavākyagāmitve 'pi saṃsṛṣṭireva;",
    "GK16andhvc2u:3196": " tadetadāha---śleṣeti /",
    "GK16andhvc2u:3197": " śleṣabalānītopamāmukhenetyarthaḥ /",
    "GK16andhvc2u:3198": " etatpariharati--neti /",
    "GK16andhvc2u:3199": " ayaṃ bhāvaḥ---kiṃ sarvatropamāyāḥ svaśabdenābhidhāne vyatireko bhavatyuta gamyamānatve /",
    "GK16andhvc2u:3200": " tatrādyaṃ pakṣaṃ dūṣayati-prakārāntareṇeti /",
    "GK16andhvc2u:3201": " upamābhidhānena vināpītyarthaḥ /",
    "GK16andhvc2u:3202": " śamyā śamayituṃ śakyetyarthaḥ /",
    "GK16andhvc2u:3203": " dīpavartistu vāyumātreṇa śamayituṃ śakyate /",
    "GK16andhvc2u:3204": " bālapriyā tvamiti śeṣaḥ /",
    "GK16andhvc2u:3205": " deva iti dvayorviśeṣaṇam /",
    "GK16andhvc2u:3206": " yadyapyatra sahariḥ sahaririti dve upātte,",
    "GK16andhvc2u:3207": " tathāpi tayorekānupūrvīṅkatvenaikaviṣayakatvamiti bhāvaḥ /",
    "GK16andhvc2u:3208": " vṛttigatānyapade vyācaṣṭe---raktetyādi /",
    "GK16andhvc2u:3209": " vākyalakṣaṇe vākyātmake /",
    "GK16andhvc2u:3210": " ekatvavivakṣāyāḥ phalaṃ darśayaṃstadityādivṛtyarthaṃ vivṛṇoti---ekavākyetyādi /",
    "GK16andhvc2u:3211": " saṅkarasyaivaiṣa viṣaya iti /",
    "GK16andhvc2u:3212": " saṅkarasya anugrāhyanugrāhakabhāvena saṅkarasya /",
    "GK16andhvc2u:3213": " saṃsṛṣṭeśva nāsti viṣayāpahāra ityāha---yatretyādi /",
    "GK16andhvc2u:3214": " tadetadāheti /",
    "GK16andhvc2u:3215": " tāmimāṃ śaṅkāṃ darśayatītyarthaḥ /",
    "GK16andhvc2u:3216": " netyādiparihāragranthasya bhāvaṃ darśayati---ayamityādi /",
    "GK16andhvc2u:3217": " kimiti praśne /",
    "GK16andhvc2u:3218": " gamyamānatve vyaṅgyatve /",
    "GK16andhvc2u:3219": " upamābhidhānena upamāvācakena /",
    "GK16andhvc2u:3220": " nokalpeti /",
    "GK16andhvc2u:3221": " sūryaśatakastham /",
    "GK16andhvc2u:3222": " uṣṇātviṣaḥ sūryasyaiva /",
    "GK16andhvc2u:3223": " nikhiladvīpadīpasya dīptireva anyarūpā,",
    "GK16andhvc2u:3224": " sā prasiddhā eva vartiḥ vaḥ sukhayatviti sambandhaḥ /",
    "GK16andhvc2u:3225": " anyarūpetyanena darśitaṃ dīptervaidharmyaṃ no katpetyādinā kathyate /",
    "GK16andhvc2u:3226": " adayarayena prauḍhavegena dalan kṣmādharo yasya /",
    "GK16andhvc2u:3227": " vāyoriti kartari ṣaṣṭī gāḍhamudgīrṇā gāḍhodgīrṇojjvalaśrīrahani na rahitā no tamaḥkajjalena /",
    "GK16andhvc2u:3228": " prāptotpattiḥ pataṅgānna punarupagatā moṣamuṣṇātviṣo vo vartiḥ saivānyarūpā sukhayatu nikhiladvīpadīpasya dīptiḥ //",
    "GK16andhvc2u:3229": " atra hi sāmyaprapañjapratipādanaṃ vinaiva vyatareko darśitaḥ /",
    "GK16andhvc2u:3230": " nātra locanam tama eva kajjalaṃ tena /",
    "GK16andhvc2u:3231": " na no rahitāṃ api tu rahitaiva /",
    "GK16andhvc2u:3232": " dīpavartistu tamasāpi yuktā bhavati /",
    "GK16andhvc2u:3233": " atyantamaprakaṭatvatkajjalena coparicarema /",
    "GK16andhvc2u:3234": " patāṅgādarkāt /",
    "GK16andhvc2u:3235": " dīpavartiḥ punaḥ śalabhāddhvaṃsate notpadyate /",
    "GK16andhvc2u:3236": " sāmyeti /",
    "GK16andhvc2u:3237": " sāmyasyopamāyāḥ prapañcena prabandhena yatpratipādanaṃ svaśbadena tena vināpītyarthaḥ /",
    "GK16andhvc2u:3238": " etaduktaṃ bhavati---pratīyamānaivopamā vyatirekasyānugrāhiṇī bhavantī nābhidhānaṃ svakaṇṭhenāpekṣate /",
    "GK16andhvc2u:3239": " tasmānāna śleṣāpamā vyatirekasyānugrāhitvenopāttā /",
    "GK16andhvc2u:3240": " nanu yadyapyanyatra naivaṃ,",
    "GK16andhvc2u:3241": " tatāpīha tatprāvaṇyenaiva sopāttā;",
    "GK16andhvc2u:3242": " tadaprāvaṇye svayaṃ cārutvahetutvābhāvāditi śleṣopamātra pṛthagalaṅkārabhāvameva na bhajate /",
    "GK16andhvc2u:3243": " tadāha--nātreti /",
    "GK16andhvc2u:3244": " etadasiddhaṃ svasaṃvedanabādhitatvāditi hṛdaye gṛhītvā svasaṃvedanamapahnuvānaṃ bālapriyā āvirbhāvitā ujvalā śrīryayā sā /",
    "GK16andhvc2u:3245": " gamyaṃ varteḥ vaidharmyaṃ darśayati--dīpavartirityādi /",
    "GK16andhvc2u:3246": " tamaśca kajjalaṃ ca tamaḥkajjalamityarthābhiprāyeṇāha---tamasāpītyādi /",
    "GK16andhvc2u:3247": " uparicarema kajjalena ca yuktetyanvayaḥ /",
    "GK16andhvc2u:3248": " dvābhyāṃ yuktatve jñāpakam /",
    "GK16andhvc2u:3249": " ātyantamaprakaṭatvāditi /",
    "GK16andhvc2u:3250": " patahgātprāptotpattiḥ pataṅgānmoṣaṃ punarnopagatetyatra vartigataṃ vaidharmyamāha---śalabhāditi /",
    "GK16andhvc2u:3251": " 'pataṅgau sūryaśalabhāvi'tyamaraḥ /",
    "GK16andhvc2u:3252": " evaṃ dīpavartirahani mandaśrīriti ca bodhyam /",
    "GK16andhvc2u:3253": " svaśabdena pratipādanamiti sambandhaḥ /",
    "GK16andhvc2u:3254": " bhāvamāha---etadityādi /",
    "GK16andhvc2u:3255": " anugrāhiṇīti /",
    "GK16andhvc2u:3256": " vyatirekasyopamāgarbhatvāditi bhāvaḥ /",
    "GK16andhvc2u:3257": " svakaṇṭhena svaśbdena /",
    "GK16andhvc2u:3258": " upāttā svaśabdenābhihitā /",
    "GK16andhvc2u:3259": " nanvityādi /",
    "GK16andhvc2u:3260": " anyatreti /",
    "GK16andhvc2u:3261": " 'nokalpāpāye'tyādāvityarthaḥ /",
    "GK16andhvc2u:3262": " iheti /",
    "GK16andhvc2u:3263": " 'raktastvam' ityādāvityarthaḥ /",
    "GK16andhvc2u:3264": " tatprāvaṇyena vyatirekaparatvena,",
    "GK16andhvc2u:3265": " vyatirekānugrāhakatveneti yāvat /",
    "GK16andhvc2u:3266": " tasyāḥ svayamevetyarthaḥ /",
    "GK16andhvc2u:3267": " itīti hetau /",
    "GK16andhvc2u:3268": " atra 'raktastvam' ityādau /",
    "GK16andhvc2u:3269": " pṛthagityādi /",
    "GK16andhvc2u:3270": " pṛthagalaṅkārabhāvaṃ na bhajata evetyanvayaḥ /",
    "GK16andhvc2u:3271": " kintu vyatirekema sahānugrahyānugrāhakabhāvaṃ bhajate iti bhāvaḥ /",
    "GK16andhvc2u:3272": " tadāheti /",
    "GK16andhvc2u:3273": " nātretyādigranthena tadāśaṅkāṃ darśayatītyarthaḥ /",
    "GK16andhvc2u:3274": " vṛttau--'atra śleṣasya vyatirekāṅgatvenaiva vivakṣitatvāt śleṣamātraccārutvapratītirnāsti iti na svato 'laṅkāratā ityapi na vācyam' ityanvayaḥ",
    "GK16andhvc2u:3275": " śleṣasyetyasya na svato 'laṅkāratetyanenāpi sambandhaḥ /",
    "GK16andhvc2u:3276": " svata ityasya pṛthagityarthaḥ /",
    "GK16andhvc2u:3277": " locane---etadityādi /",
    "GK16andhvc2u:3278": " etat śaṅkitam /",
    "GK16andhvc2u:3279": " svasaṃvedaneti /",
    "GK16andhvc2u:3280": " svānubhavetyarthaḥ /",
    "GK16andhvc2u:3281": " paraṃ pūrvapakṣiṇam /",
    "GK16andhvc2u:3282": " niruttarīkarotītyanena sambandhaḥ /",
    "GK16andhvc2u:3283": " śleṣamātrāccārutvapratītirastīti śleṣasya vyatirekāṅgatvenaiva vivakṣitatvāt na svato 'laṅkāratetyapi na vācyam /",
    "GK16andhvc2u:3284": " yata evaṃvide viṣaye sāmyamātrādapi supratipāditāccārutvaṃ dṛśyata eva /",
    "GK16andhvc2u:3285": " yathā--- ākrandāḥ stanitairvilocanajalānyaśrāntadhārāmbubhi- stadvicchedabhuvaśca śokaśikhinastulyāstaḍidvibhramaiḥ /",
    "GK16andhvc2u:3286": " antarme dayitāmukhaṃ tava śaśī vṛttiḥ samaivāvayo- statkiṃ māmaniśaṃ sakhe jaladhara tvaṃ dagdhamevodyataḥ //",
    "GK16andhvc2u:3287": " ityādau /",
    "GK16andhvc2u:3288": " locanam paraṃ śleṣaṃ vinopamāmātrema cārutvasampannamudāharaṇāntaraṃ darśayanniruttarīkaroti--yata ityādinā /",
    "GK16andhvc2u:3289": " udāharaṇaśloke tṛtīyāntapadeṣu tulyaśabdo 'bhisambandhanīyaḥ /",
    "GK16andhvc2u:3290": " anyatsarvaṃ 'raktastvaṃ' itivadyojyam /",
    "GK16andhvc2u:3291": " bālapriyā kathamityatrāha--śleṣamityādi /",
    "GK16andhvc2u:3292": " śleṣaṃ vinā upamāmātreṇeti /",
    "GK16andhvc2u:3293": " mātrapadārthavivaraṇaṃ śleṣaṃ vineti /",
    "GK16andhvc2u:3294": " śleṣarahitopramāgarbhavyatirekemeti yāvat /",
    "GK16andhvc2u:3295": " vṛttau--'evam' ityādi /",
    "GK16andhvc2u:3296": " 'evaṃvide viṣaye' vyatirekaviṣaye /",
    "GK16andhvc2u:3297": " 'sāmyamātrādi'ti /",
    "GK16andhvc2u:3298": " mātraśabdena śleṣavyavacchedaḥ sāmyaśabdasyopamāgarbhavyatireko 'rthaḥ /",
    "GK16andhvc2u:3299": " 'ākrandā' ityādisthale śleṣaṃ vinā upamāgarbhavyatirekeṇaiva cārutvasya darśanā'draktastva'mityādāvapi",
    "GK16andhvc2u:3300": " śleṣasya vyatirekānugrāhakatvaṃ vinā pṛthagalaṅkāratvaṃ bhavatyeveti parihāragranthābhiprāyaḥ /",
    "GK16andhvc2u:3301": " anena prabandhapravṛtto 'pītyādi pūrvoktaṃ nirvyūḍham /",
    "GK16andhvc2u:3302": " tulyaśabda it /",
    "GK16andhvc2u:3303": " me ākrandāḥ tava stanitaitaistulyā ityādi sambandhanīyamityarthaḥ /",
    "GK16andhvc2u:3304": " śrotṛjanamanaḥkṣobhakāritvādinā tulyatvam /",
    "GK16andhvc2u:3305": " tasyāvicchedo virahaḥ tasmādbhavantīti tathā /",
    "GK16andhvc2u:3306": " śokā eva śikhino 'gnayaḥ /",
    "GK16andhvc2u:3307": " 'antari'tyādi /",
    "GK16andhvc2u:3308": " atra mukhaśaśinostulyatvaṃ gamyam /",
    "GK16andhvc2u:3309": " 'vṛttiri'tyādi /",
    "GK16andhvc2u:3310": " uktaprakāreṇāvayordharmau tulyāvevetyarthaḥ /",
    "GK16andhvc2u:3311": " 'tadi'ti /",
    "GK16andhvc2u:3312": " asmaddharmayostulyatvenāvayostulyatvādityarthaḥ /",
    "GK16andhvc2u:3313": " ata evāha---'sakhe' iti /",
    "GK16andhvc2u:3314": " anena dahanamanucitamanukūlācaraṇameva yuktamiti,",
    "GK16andhvc2u:3315": " 'jaladhare'tyanena santāpaharaṇasāmarthyaṃ ca dyotyate /",
    "GK16andhvc2u:3316": " aniśaṃ dagdhuṃ pīḍayitumeva,",
    "GK16andhvc2u:3317": " na tu kadācitsukhayitumapi /",
    "GK16andhvc2u:3318": " 'kiṃ' kutaḥ /",
    "GK16andhvc2u:3319": " 'udyataḥ' ayamudyamo na yuktaḥ,",
    "GK16andhvc2u:3320": " ahantu naivaṃvidha iti bhāvaḥ /",
    "GK16andhvc2u:3321": " atra bandhujanapīḍākāritvena jaladharasya svasmādvyatireka uktaḥ,",
    "GK16andhvc2u:3322": " sāmyaṃ cādāvuktam /",
    "GK16andhvc2u:3323": " śleṣaśca nāstīti bodhyam /",
    "GK16andhvc2u:3324": " yojayamiti /",
    "GK16andhvc2u:3325": " stanitādikamākrandanādihetutayāpi yojanīyamityarthaḥ /",
    "GK16andhvc2u:3326": " vṛttau---'ākṣiptam' iti /",
    "GK16andhvc2u:3327": " uktamityarthaḥ /",
    "GK16andhvc2u:3328": " 'rasapuṣṭaye paramanirvyūḍhañcetyanvayaḥ /",
    "GK16andhvc2u:3329": " rasanirvahaṇaikatānahṛdayo yaṃ ca nātyantaṃ nirvoḍhumicchati /",
    "GK16andhvc2u:3330": " yathā--- kopātkomalalobāhulatikāpāśena baddhvā dṛḍhaṃ nītvā vāsaniketanaṃ dayitayā sāyaṃ sakhīnāṃ puraḥ /",
    "GK16andhvc2u:3331": " bhūyo naivamiti skhalatkalagirā saṃsūcya duśceṣṭitaṃ dhanyo hanyata eva ninhutiparaḥ preyānrudatyā hasan //",
    "GK16andhvc2u:3332": " atra he rūpakamākṣiptamanirvyūḍhaṃ ca paraṃ rasapuṣṭaye /",
    "GK16andhvc2u:3333": " nirvoḍhumiṣṭamapi yaṃ yatnādaṅgatvena pratyavekṣate yathā--- śyāmāsvaṅgaṃ cakitahariṇīprekṣaṇe",
    "GK16andhvc2u:3334": " dṛṣṭipātaṃ locanam evaṃ grahaṇatyāgau samarthya 'nātinirvahaṇaiṣitā' iti bhāgaṃ vyācaṣṭe--raseti /",
    "GK16andhvc2u:3335": " cakāraḥ samīkṣāprakārasamuccārthaḥ /",
    "GK16andhvc2u:3336": " bāhulatikāyāḥ bandhanīyapāśatvena rūpaṇaṃ yadi nirvāhayet,",
    "GK16andhvc2u:3337": " dayitā vyādhavadhūḥ vāsagṛhaṃ kārāgārapañjarādīti paramanaucityaṃ syāt /",
    "GK16andhvc2u:3338": " sakhīnāṃ pura iti /",
    "GK16andhvc2u:3339": " bhavatyo 'navarataṃ bruvate nāyamevaṃ karotīti tatpaśyantvidānīmiti bhāvaḥ /",
    "GK16andhvc2u:3340": " skhalantī kopāveśena kalā madhurā ca gīryasyāḥ sā /",
    "GK16andhvc2u:3341": " kāsau gīrityāha--bhūyo naivamityevaṃrūpā /",
    "GK16andhvc2u:3342": " evamiti yaduktaṃ tatkimityāha--duśceṣṭitaṃ nakhapadāda saṃsūcya aṅgulyādinirdeśena /",
    "GK16andhvc2u:3343": " inyata eveti /",
    "GK16andhvc2u:3344": " na tu sakhyādikṛto 'nunayo 'nurudhyate /",
    "GK16andhvc2u:3345": " yato 'sau hasanaṃ nimittīkṛtya nihnutiparaḥ priyatamaśca tadīyaṃ vyalīlaṃ kā soḍhuṃ samartheti /",
    "GK16andhvc2u:3346": " nirvoḍhumiti /",
    "GK16andhvc2u:3347": " niḥśeṣeṇa parisamāpayitumityarthaḥ /",
    "GK16andhvc2u:3348": " śyāmāsu sugandhipriyaṅgulatāsu bālapriyā etadvivṛṇoti locane---bāhvityādi /",
    "GK16andhvc2u:3349": " iti nirvāhayedyadīti sambandhaḥ /",
    "GK16andhvc2u:3350": " dayitādīnāṃ vyādhavadhūtvādirūpaṇasya kathanena bāhulatikāyāḥ pāśatvarūpaṇaṃ kavirnirvāhayedyadītyarthaḥ /",
    "GK16andhvc2u:3351": " tadeti śeṣaḥ /",
    "GK16andhvc2u:3352": " paramanaucityaṃ syāditi /",
    "GK16andhvc2u:3353": " tathā ca rasabhaṅgaḥ syāditi bhāvaḥ /",
    "GK16andhvc2u:3354": " na karotīti bruvata ityanena sambandhaḥ /",
    "GK16andhvc2u:3355": " iti bhāva iti /",
    "GK16andhvc2u:3356": " sakhīnāṃ puronayane nāyikābhiprāya ityarthaḥ /",
    "GK16andhvc2u:3357": " sakhīnāṃ puro nītvetyanenoktābhiprāyo gamyata ityarthaḥ /",
    "GK16andhvc2u:3358": " duśceṣṭitamityasya vyākhyānam---nakhapadādīti /",
    "GK16andhvc2u:3359": " 'nirdeśena saṃsūcye'tyanvayaḥ /",
    "GK16andhvc2u:3360": " evakārārthamāha---na tvityādi /",
    "GK16andhvc2u:3361": " nihnutītyādikamuktārthe hetugarbhamityāśayena vyācaṣṭe---yata ityādi /",
    "GK16andhvc2u:3362": " bhāvārthamāha---tadīyamityādi tadīyaṃ prayatamasambandhi /",
    "GK16andhvc2u:3363": " ato hanyata eveti bhāvaḥ /",
    "GK16andhvc2u:3364": " śloko 'yamamaruśatakasthaḥ /",
    "GK16andhvc2u:3365": " 'śyāmākhi'tyādiśloko meghasandeśasthaḥ /",
    "GK16andhvc2u:3366": " śyāmānāṃ viśiṣyoktau bījabhūtamaṅgasāthadharmyaṃ gaṇḍacchāyāṃ śaśini śikhināṃ barhabhāreṣu keśān /",
    "GK16andhvc2u:3367": " atpaśyāmi pratanuṣu nadīvīciṣu bhrūvilāsān hantaikasthaṃ kvacidapi na te bhīru sādṛśyamasti //",
    "GK16andhvc2u:3368": " ityādau /",
    "GK16andhvc2u:3369": " sa evamupanibadhyamāno 'laṅkāro rasābhivyaktihetuḥ kaverbhavati /",
    "GK16andhvc2u:3370": " uktaprakārātikrame tu niyamenaiva rasabhaṅgahetuḥ sampadyate /",
    "GK16andhvc2u:3371": " lakṣyaṃ ca tathāvidhaṃ mahākaviprabandheṣvapi dṛśyate bahuśaḥ /",
    "GK16andhvc2u:3372": " tattu sūktitasahasradyotitātmānāṃ mahātmanāṃ doṣoddhoṣaṇamātmana eva dūṣaṇaṃ bhavatīti na vibhajya darśitam /",
    "GK16andhvc2u:3373": " kiṃ tu rūpakāderalaṅkāravargasya yeyaṃ vyañjakatve rasādiviṣaye lakṣaṇadigdarśitā",
    "GK16andhvc2u:3374": " tāmanusaran svayaṃ cānyallakṣaṇamutprekṣamāṇo yadyalakṣyakramapratibhamanantaroktamenaṃ",
    "GK16andhvc2u:3375": " locanam pāṇḍamnā tanimnā kaṇṭakitatvena ca yogāt /",
    "GK16andhvc2u:3376": " śaśinīti pāṇḍuratvāt /",
    "GK16andhvc2u:3377": " utpaśyāmīti yatnenotprekṣe /",
    "GK16andhvc2u:3378": " jīvitasandhāraṇāyetyarthaḥ /",
    "GK16andhvc2u:3379": " hanteti kaṣṭam,",
    "GK16andhvc2u:3380": " ekasthasādṛśyābhāve ha dolāyamāno 'haṃ sarvatra sthito na kutracidekasya dhṛtiṃ labha iti bhāva /",
    "GK16andhvc2u:3381": " bhīrviti /",
    "GK16andhvc2u:3382": " yo hi kātarahṛdayo bhavatināsau sarvasvamekasthaṃ dhārayatītyarthaḥ /",
    "GK16andhvc2u:3383": " atra hyutprekṣāyāstadbhāvādhyāroparūpāyā anuprāṇakaṃ sādṛśyaṃ yathopakrāntaṃ,",
    "GK16andhvc2u:3384": " tathā nirvāhitamapi vipralambharasapoṣakameva jātam /",
    "GK16andhvc2u:3385": " tattu lakṣyaṃ na darśitamiti sambandhaḥ /",
    "GK16andhvc2u:3386": " pratyudāharaṇe hyadarśite 'pyudāharaṇānuśīlanadiśā kṛtakṛtyateti darśayati--kiṃ tviti /",
    "GK16andhvc2u:3387": " anyallakṣaṇamiti /",
    "GK16andhvc2u:3388": " parīkṣāprakāramityarthaḥ /",
    "GK16andhvc2u:3389": " tadyathāvasare tyaktasyāpi punargrahaṇamityādi /",
    "GK16andhvc2u:3390": " yathā mamaiva--śītāṃśoramṛtacchaṭā yada karāḥ kasmānmano me mṛśaṃ bālapriyā gamyaṃ darśayati---pāṇḍimnetyādi /",
    "GK16andhvc2u:3391": " kaṇṭakitvaṃ tīkṣṇāgrāvayavaviśeṣavatvaṃ romaharṣavatvaṃ ca /",
    "GK16andhvc2u:3392": " hanteti /",
    "GK16andhvc2u:3393": " viṣādārthakamityāha--kaṣṭamekasthetyādi /",
    "GK16andhvc2u:3394": " 'bhīru' iti sambudhyā dyotyamarthamāha---yo hītyādi /",
    "GK16andhvc2u:3395": " na dhārayati nāvakthāpayata anyāpaharaṇaśaṅkayeti bhāvaḥ /",
    "GK16andhvc2u:3396": " tadbhāveti /",
    "GK16andhvc2u:3397": " atasmiṃstattādātmyāhāryasambhāvanārūpāyā ityarthaḥ /",
    "GK16andhvc2u:3398": " atra ca śyāmādāvaṅgāditādātmyasambhāvanā bodhyā /",
    "GK16andhvc2u:3399": " anuprāṇakamiti /",
    "GK16andhvc2u:3400": " aṅgamityarthaḥ /",
    "GK16andhvc2u:3401": " sādṛśyamiti /",
    "GK16andhvc2u:3402": " gamyamiti śeṣaḥ /",
    "GK16andhvc2u:3403": " tatheti /",
    "GK16andhvc2u:3404": " aṅgasādṛśyasya upakrāntasya upasaṃhārāditi bhāvaḥ /",
    "GK16andhvc2u:3405": " nirvāhitamiti /",
    "GK16andhvc2u:3406": " utprekṣānirvahaṇadvārā nirvāhitamityarthaḥ /",
    "GK16andhvc2u:3407": " vṛttāvupasaṃharati---'sa eva' mityādi /",
    "GK16andhvc2u:3408": " 'tathāvidham' iti /",
    "GK16andhvc2u:3409": " uktaprakārātikrāntamityarthaḥ /",
    "GK16andhvc2u:3410": " śītāṃśoriti /",
    "GK16andhvc2u:3411": " virahiṇa uktiḥ /",
    "GK16andhvc2u:3412": " 'śītāṃśoḥ karāḥ' kiraṇāḥ amṛtacchaṭāḥ,",
    "GK16andhvc2u:3413": " yadīti siddhānuvāde /",
    "GK16andhvc2u:3414": " yathā--“sragiyaṃ yadi jīvitāpahe“tyādau /",
    "GK16andhvc2u:3415": " 'kasmāt' kutaḥ /",
    "GK16andhvc2u:3416": " me manaḥ dhvanerātmānamupanibadhnāti sukaviḥ samāhitacetāstādā tasyātmalābho bhavati mahīyāniti /",
    "GK16andhvc2u:3417": " krameṇa pratibhāty ātmā yo 'syānusvāna-sannibhaḥ /",
    "GK16andhvc2u:3418": " śabdārtha-śakti-mūlatvāt so 'pi dvedhā vyavasthitaḥ // DhvK_2.20 //",
    "GK16andhvc2u:3419": " krameṇa pratibhātyātmā yo 'syānusvānasannibhaḥ /",
    "GK16andhvc2u:3420": " śabdārthaṃśaktimūlatvātso 'pi dvedhā vyavasthitaḥ // 20 //",
    "GK16andhvc2u:3421": " locanam saṃpluṣyantyatha kālakūṭapaṭalīsaṃvāsasandūṣitāḥ /",
    "GK16andhvc2u:3422": " kiṃ prāṇānna harantyuta priyatamāsañjalpamantrākṣarai- rakṣyante kimu mohamemi hahahā no vejhi keyaṃ gatiḥ //",
    "GK16andhvc2u:3423": " ityatra hi rūpakasandehanidarśanāstyaktvā punarupāttā rasaparipoṣāyetyalam // 18// ,19 //",
    "GK16andhvc2u:3424": " evaṃ vivakṣitānyaparavācyadhvaneḥ prathamaṃ bhedamalakṣyakramaṃ vicāryaṃ dvitīyaṃ bhedaṃ vibhaktumāha---krameṇetyādi /",
    "GK16andhvc2u:3425": " bālapriyā bhṛśaṃ sampluṣyantisantāpayanti /",
    "GK16andhvc2u:3426": " amṛtacchaṭātmakatvena sampaloṣakatvāyogāditi bhāvaḥ /",
    "GK16andhvc2u:3427": " asyopapattiṃ sandihāna āha--athetyādi /",
    "GK16andhvc2u:3428": " atheti vikalpe /",
    "GK16andhvc2u:3429": " karā ityanuṣajyate /",
    "GK16andhvc2u:3430": " kālakūṭānāṃ paṭalyā samūhena yaḥ saṃvāsaḥ dvayorekotpannatvātsahavāsaḥ saṃsargaṃ iti yāvat,",
    "GK16andhvc2u:3431": " tena sandūṣitāḥ santāpakatvādisvīyadoṣaviśiṣṭāḥ kṛtāḥ /",
    "GK16andhvc2u:3432": " tarhi te kiṃ kutaḥ prāṇānna haranti?",
    "GK16andhvc2u:3433": " prāṇāpahārakatvasyāpi tatsvabhāvatvāditi bhāvaḥ /",
    "GK16andhvc2u:3434": " prāṇaharaṇābhāve hetumāśaṅkamāna āha--utetyādi /",
    "GK16andhvc2u:3435": " uteti vikalpe /",
    "GK16andhvc2u:3436": " priyatamāyāḥ sañjalpeṣu yāni mantrākṣarāṇi viṣāpahārīṇi taiḥ /",
    "GK16andhvc2u:3437": " rakṣyante prāṇā iti vipariṇāmenānuṣaṅgaḥ /",
    "GK16andhvc2u:3438": " atrāpyanupapattiṃ manyamāna āha--kiṃ tvityādi /",
    "GK16andhvc2u:3439": " kimu kutaḥ /",
    "GK16andhvc2u:3440": " rūpaketi /",
    "GK16andhvc2u:3441": " karā amṛtacchaṭā iti rūpakaṃ,",
    "GK16andhvc2u:3442": " kālakūṭetyādau sandehaḥ,",
    "GK16andhvc2u:3443": " priyatamāsañjalpeṣu mantrākṣarāropānnidarśanā /",
    "GK16andhvc2u:3444": " tyāgaḥ /",
    "GK16andhvc2u:3445": " athetyādinā punarupādānaṃ,",
    "GK16andhvc2u:3446": " tathā sandūṣitatvasandehasya 'kiṃ prāṇāni'tyādinā tyāgaḥ /",
    "GK16andhvc2u:3447": " utetyādinā punarupādanamevaṃ priyatametyādi nidarśanāyāḥ,",
    "GK16andhvc2u:3448": " mohaṃ mūrcchāmemi prāpnomītyanena tyāgaḥ /",
    "GK16andhvc2u:3449": " iyaṃ gatiravasthā padārthasvabhāvaḥ /",
    "GK16andhvc2u:3450": " kā no vejhi na jānāmītyanena punarupādānaṃ ca pratyāyyata iti bhāvaḥ /",
    "GK16andhvc2u:3451": " yadvā sampluṣyantītyantena rūpakasyāharantītyantena sandehasya,",
    "GK16andhvc2u:3452": " emītyantena nidarśanāyāśca tyāgaḥ /",
    "GK16andhvc2u:3453": " no vedmītyādinā teṣāmupādānaṃ ceti bodhyam // 18// -19 //",
    "GK16andhvc2u:3454": " hetutvenopātta iti /",
    "GK16andhvc2u:3455": " yataḥ krameṇa bhāti,",
    "GK16andhvc2u:3456": " ato 'nusvānasannibha ityartha iti bhāvaḥ /",
    "GK16andhvc2u:3457": " asya vivakṣitānyaparavācyasya dhvaneḥ saṃlakṣyakramavyaṅgyatvādanuraṇana- prakhyo ya ātmā so 'pi śūbdaśaktimūlo 'rthaśaktimūlaśceti dviprakāraḥ",
    "GK16andhvc2u:3458": " nanu śabdaśaktyā yatrārthāntaraṃ prakāśate sa yadi dhvaneḥ prakāra ucyate tadidānīṃ śleṣasya viṣaya evāpahṛtaḥ syāt,",
    "GK16andhvc2u:3459": " nāpahṛta ityāha---",
    "GK16andhvc2u:3460": " ākṣipta evālaṅkāraḥ śabda-śaktyā prakāśate /",
    "GK16andhvc2u:3461": " yasminn anuktaḥ śabdena śabda-śakty-udbhavo hi saḥ // DhvK_2.21 //",
    "GK16andhvc2u:3462": " ākṣipta evālaṅkāraḥ śabdaśaktyā prakāśate /",
    "GK16andhvc2u:3463": " yasminnanuktaḥ śabdena śabdaśaktyudbhavo hi saḥ // 21 //",
    "GK16andhvc2u:3464": " yasmādalaṅkāro na vastumātraṃ yasmin kāvye śabdaśaktyā prakāśate sa śabdaśaktyudabhavo dhvaniratyasmākaṃ vivakṣitam /",
    "GK16andhvc2u:3465": " vastudvaye ca śabdaśaktyā prakāśamāne śleṣaḥ /",
    "GK16andhvc2u:3466": " yathā--- yena dhvastamanobhavena balijitkāyaḥ purāstrīkṛto yaścedvṛttabhujaṅgahāravalayo gaṅgāṃ ca yo 'dhārayat /",
    "GK16andhvc2u:3467": " locanam prathamapādo 'nuvādabhāgo hetutvenopāttaḥ /",
    "GK16andhvc2u:3468": " ghaṇṭāyā anuraṇanamabhighātajaśabdāpekṣayā kramemaiva bhāti /",
    "GK16andhvc2u:3469": " so 'pīti /",
    "GK16andhvc2u:3470": " na kevalaṃ mūlato dhvanirdvividhaḥ /",
    "GK16andhvc2u:3471": " nāpi kevalaṃ vivakṣitānyaparavācyo dvividhaḥ /",
    "GK16andhvc2u:3472": " ayamapi dvividha evetyapiśabdārthaḥ //20//",
    "GK16andhvc2u:3473": " kārikāgataṃ hiśabdaṃ vyācaṣṭe--yasmāditi /",
    "GK16andhvc2u:3474": " alaṅkāraśabdasya vyavacchedyaṃ darśayati--na vastumātramiti /",
    "GK16andhvc2u:3475": " vastudvaye ceti /",
    "GK16andhvc2u:3476": " caśabdastuśabdasyārthe /",
    "GK16andhvc2u:3477": " yeneti /",
    "GK16andhvc2u:3478": " yena dhvastaṃ bālakrīḍāyāmanaḥ śakaṭam /",
    "GK16andhvc2u:3479": " abhavenājena satā /",
    "GK16andhvc2u:3480": " balino dānavānyo jayati tādṛgyena kāyo vapuḥ purāmṛtaharaṇakāle strītvaṃ prāpitaḥ /",
    "GK16andhvc2u:3481": " yaścedvṛttaṃ samadaṃ kāliyākhyaṃ bhujaṅgaṃ hatavān /",
    "GK16andhvc2u:3482": " rave śabde layo yasya /",
    "GK16andhvc2u:3483": " 'akāro viṣṇuḥ' ityukteḥ /",
    "GK16andhvc2u:3484": " yaścāgaṃ govardhanaparvataṃ gāṃ ca bhūmiṃ pātālagatāmadhārayat /",
    "GK16andhvc2u:3485": " yasya ca nāma stutyamṛṣaya āhuḥ kiṃ tat?",
    "GK16andhvc2u:3486": " śaśinaṃ mathnātīti kvip rāhuḥ,",
    "GK16andhvc2u:3487": " tasya śiroharo bālapriyā anusvānapadārthaṃvivṛṇvaṃstadbhānasya kramikatvaṃ darśayanti---ghaṇṭāyā ityādi /",
    "GK16andhvc2u:3488": " vivakṣitānyaparavācya ityasya sthāne 'avivakṣitavācya' iti ca pāṭhaḥ /",
    "GK16andhvc2u:3489": " apiśabdārthaḥ 'so 'pī'tyapi śabdagamyaḥ // 2.0 //",
    "GK16andhvc2u:3490": " 'na vastumātra'miti kārikāsthaivakāravyavacchedyamiti bhramaḥ syādato vyācaṣṭe---alaṅkāraśabdasyeti /",
    "GK16andhvc2u:3491": " evakāravyavacchedyamupari vakṣyati /",
    "GK16andhvc2u:3492": " yenetyatrādau viṣṇupakṣe vyācaṣṭe---bālakrīḍāyāmityādi /",
    "GK16andhvc2u:3493": " 'tādṛkkāyo yena strītvaṃ prāpita' ityādyanvayaḥ /",
    "GK16andhvc2u:3494": " laya iti /",
    "GK16andhvc2u:3495": " tādātmyamityarthaḥ /",
    "GK16andhvc2u:3496": " śabdātmaka iti yāvat /",
    "GK16andhvc2u:3497": " tatra pramāṇamāha---akāra iti /",
    "GK16andhvc2u:3498": " yasyāhuḥ śaśimacchiro hara iti stutyaṃ ca nāmāmarāḥ pāyātsa svayamandhakakṣayakarastvāṃ sarvadomādhavaḥ //",
    "GK16andhvc2u:3499": " nanvalaṅkārāntarapratibhāyāmapi śleṣavyapadeśo bhavatīti darśitaṃ bhaṭṭodbhaṭena,",
    "GK16andhvc2u:3500": " tatpunarapi śabdaśaktimūlo dhvanirniravakāśa ityāśaṅkyedamuktaṃ 'ākṣiptaḥ' iti /",
    "GK16andhvc2u:3501": " tadayamarthaḥ--yatra śabdaśaktyā sākṣādalaṅkārāntaraṃ vācyaṃ satpratibhāsate sa sarvaḥ śleṣaviṣayaḥ /",
    "GK16andhvc2u:3502": " yatra tu śabdaśaktyā sāmarthyākṣiptaṃ vācyavyatiriktaṃ vyaṅgyamevālaṅkārāntaraṃ prakāśate sa dhvanerviṣayaḥ /",
    "GK16andhvc2u:3503": " śabdaśaktyā sākṣādalaṅkārāntarapratibhā yathā--- tasyā vināpi hāreṇa nisargādeva hāriṇau /",
    "GK16andhvc2u:3504": " janayāmāsatuḥ kasya vismayaṃ na payodharau //",
    "GK16andhvc2u:3505": " atra śṛṅgāravyabhicārī vismayākhyo bhāvaḥ sākṣādvirodhālaṅkāraśca pratibhāsata iti virodhacchāyānugrāhiṇaḥ śleṣasyāyaṃ viṣayaḥ,",
    "GK16andhvc2u:3506": " na tvanusvānopamavyaṅgyasya dhveneḥ /",
    "GK16andhvc2u:3507": " locanam mūdhāpahāraka iti /",
    "GK16andhvc2u:3508": " sa tvāṃ mādhavo viṣṇuḥ sarvadaḥ pāyāt /",
    "GK16andhvc2u:3509": " kīdṛk? andhakanāmnāṃ janānāṃ yena kṣayo nivāso dvārakāyāṃ kṛtaḥ /",
    "GK16andhvc2u:3510": " yadi vā mausale iṣīkābhisteṣāṃ kṣayovināśo yena kṛtaḥ /",
    "GK16andhvc2u:3511": " dvitīyo 'rthaḥ--yena dhvastakāmena satā balijito vidhṇoḥ sambandhī kāyaḥ purā tripuranirdahanāvasare 'strīkṛtaḥ śaratvaṃ nītaḥ /",
    "GK16andhvc2u:3512": " udvṛttā bhujaṅgā eva hārā valayāśca yasya,",
    "GK16andhvc2u:3513": " mandākinīṃ ca yo 'dhārayat,",
    "GK16andhvc2u:3514": " yasya ca ṝṣayaḥ śaśimaccandrayuktaṃ śira āhuḥ,",
    "GK16andhvc2u:3515": " hara iti ca yasya nāma stutyamāhuḥ,",
    "GK16andhvc2u:3516": " sa bhagavānsvayamevāndhakāsurasya vināśakārī tvāṃ sarvadā kalvakālamumāyā dhavo vallabhaḥ pāyādati /",
    "GK16andhvc2u:3517": " atra vastumātraṃ dvitīyaṃ pratītaṃ nālaṅkāra iti śleṣasyaiva viṣayaḥ /",
    "GK16andhvc2u:3518": " ākṣiptaśabdasya kārikāgatasya vyavacchedyaṃ darśayituṃ codyonopakramate---nanvalaṅkāretyādinā /",
    "GK16andhvc2u:3519": " tasyā vināpīti /",
    "GK16andhvc2u:3520": " apiśabdo 'yaṃ virodhamācakṣāṇo 'rthadvaye 'pyabhidhāśaktiṃ bālapriyā śeṣaṃ spaṣṭam /",
    "GK16andhvc2u:3521": " vastumātramityādi /",
    "GK16andhvc2u:3522": " mādhavasyomādhavasya ca stotavyatvena prakṛtatvāttayoḥ sāmyaṃ na vivakṣitamiti bhāvaḥ /",
    "GK16andhvc2u:3523": " vṛttau 'sākṣādalaṅkārāntaraṃ vācya'miti /",
    "GK16andhvc2u:3524": " alaṅkārāntaramalaṅkāraviśeṣaḥ /",
    "GK16andhvc2u:3525": " vācyamabhidheyamiti tadarthaḥ /",
    "GK16andhvc2u:3526": " apiśabdo 'yamiti /",
    "GK16andhvc2u:3527": " hārema vināpītyapiśabda ityarthaḥ /",
    "GK16andhvc2u:3528": " virodhaṃ hāratadabhāvayorekatra vṛttitvarūpam /",
    "GK16andhvc2u:3529": " ācakṣāṇaḥ bodhayan /",
    "GK16andhvc2u:3530": " arthadvaye vakṣyamāṇe /",
    "GK16andhvc2u:3531": " abhidhāśaktiṃ hārinśabdasyābhidhātmikāṃ śaktim /",
    "GK16andhvc2u:3532": " alakṣyakramavyaṅgyasya tu dhvanervācyena śleṣeṇa virodhena vā vyañjitasya viṣaya eva /",
    "GK16andhvc2u:3533": " yathā mamaiva-- ślādhyāśeṣatanuṃ sudarśanakaraḥ sarvāṅgalīlājata- trailokyāṃ caramāravindalalitenākrāntaloko hariḥ /",
    "GK16andhvc2u:3534": " bibhrāmāṃ mukhabhindurūpamakhilaṃ candrātmacakṣurdadha- tsthāne yāṃ svatanorapaśyadadhikāṃ sā rukmiṇī vo 'vatāt //",
    "GK16andhvc2u:3535": " atra vācyatayaiva vyatirekacchāyānugrāhī śloṣaḥ pratīyate /",
    "GK16andhvc2u:3536": " yathā ca--- bhramimaratimalasahṛdayatāṃ pralayaṃ mūrchāṃ tamaḥ śarīrasādam /",
    "GK16andhvc2u:3537": " maraṇaṃ ca jaladabhujagajaṃ prasahyaṃ kurute viṣaṃ viyoginīnām //",
    "GK16andhvc2u:3538": " locanam niyacchati harato hṛdayamavaśyamiti hāriṇau /",
    "GK16andhvc2u:3539": " hāro vidyate yayostau hāriṇāviti /",
    "GK16andhvc2u:3540": " ata eva vismayaśabdo 'syaivārthasyopodbalakaḥ /",
    "GK16andhvc2u:3541": " apiśabdābhāve tu na tata evārthadvayasyābhidhā syāt,",
    "GK16andhvc2u:3542": " svasaundaryādeva stanayorvismayahetutvopapatteḥ /",
    "GK16andhvc2u:3543": " vismayākhyo bhāva iti dṛṣṭantābhiprāyeṇopāttam /",
    "GK16andhvc2u:3544": " yathā vismayaḥ śabdena pratibhāti vismaya ityanena śabdena tathā virodho 'pi pratibhātyapītyanena śabdena /",
    "GK16andhvc2u:3545": " nanu kiṃ sarvathātra dhanirnāstītyāśaṅkyāha--alakṣyeti /",
    "GK16andhvc2u:3546": " virodhena veti /",
    "GK16andhvc2u:3547": " vāgrahaṇena śleṣavirodhasaṅkarālaṅkāro 'yamiti darśayati,",
    "GK16andhvc2u:3548": " anugrahayogādekataratyāgagrahaṇanimittābhāvo he vāśabdena sūcyate /",
    "GK16andhvc2u:3549": " sudarśanaṃ cakraṃ kare yasya /",
    "GK16andhvc2u:3550": " vyatirekapakṣe sudarśanau ślādhyau karāveva yasya /",
    "GK16andhvc2u:3551": " caraṇaravindasya lalitaṃ tribhuvanākramaṇakrījanam /",
    "GK16andhvc2u:3552": " candrarūpaṃ cakṣurdhārayan /",
    "GK16andhvc2u:3553": " vācyatayaiveti /",
    "GK16andhvc2u:3554": " svatanoradhikāmiti śabdena vyatirekasyoktatvāt /",
    "GK16andhvc2u:3555": " bālapriyā arthadvayamāha-harata ityādi /",
    "GK16andhvc2u:3556": " 'ityārthadvaye' iti sambandhaḥ /",
    "GK16andhvc2u:3557": " ata eva apiśabdaprayogādeva /",
    "GK16andhvc2u:3558": " vismayaśabdaḥ dvitīyāntavismayaśabdaḥ /",
    "GK16andhvc2u:3559": " upodbalakaḥ bodhe sahakārī /",
    "GK16andhvc2u:3560": " ekatra viruddhārthabodhe hi vismayaḥ /",
    "GK16andhvc2u:3561": " uktamupapādayati--apiśabdābhāve tviti /",
    "GK16andhvc2u:3562": " tata evārthadvayasyābhidhā na syādityanvayaḥ /",
    "GK16andhvc2u:3563": " tata eva vismayaśabdādeva /",
    "GK16andhvc2u:3564": " abhidhā abhidhānam /",
    "GK16andhvc2u:3565": " kuta ityatrāha---sveti /",
    "GK16andhvc2u:3566": " vṛttau---'vismayākhyo bhāvaḥ pratibhāsata' iti kimarthamuktamityatrāha--dṛṣṭānteti /",
    "GK16andhvc2u:3567": " śabdena pratibhātītyuktasyaiva vivaraṇam--vismaya ityādi /",
    "GK16andhvc2u:3568": " pratibhātītyasyānuṣaṅgaḥ /",
    "GK16andhvc2u:3569": " darśayatītyatra hetumāha--anugrahayogāditi /",
    "GK16andhvc2u:3570": " virodhaśleṣayoranugrāhyanugrāhakabhāvādityarthaḥ /",
    "GK16andhvc2u:3571": " eketi /",
    "GK16andhvc2u:3572": " ekatarasya tyāge grahaṇe vā yannimittaṃ tadabhāva ityarthaḥ /",
    "GK16andhvc2u:3573": " vācyatayaivetyasya vyatireka ityanenāpi sambandho vivakṣita ityāha---svatanoradhikāmitīti yathā vā---",
    "GK16andhvc2u:3574": " camahiamāṇasakañcaṇapaṅkaaṇimmahiaparimalā jasya /",
    "GK16andhvc2u:3575": " akhaṇḍiadāṇapasārā bāhuppalihā vvia gaindā //",
    "GK16andhvc2u:3576": " ( khaṇḍitamānasakāñcanapaṅkajanirmathitaparimalā yasya /",
    "GK16andhvc2u:3577": " akhaṇḍitadānaprasarā bāhuparidhā iva gajendrāḥ //",
    "GK16andhvc2u:3578": " iti chāyā ) atra rūpakacchāyānugrāhī śleṣo vācyatayaivāvabhāsate /",
    "GK16andhvc2u:3579": " sa cākṣipte 'laṅkāro yatra punaḥ śabdāntareṇābhihitasvarūpasta na locanam bhujagaśabdārthaparyālocanābalādeva viṣaśabdo jalamabhidhāyāpi na",
    "GK16andhvc2u:3580": " api tu dvitīyamarthaṃ hālāhalalakṣaṇamāha /",
    "GK16andhvc2u:3581": " tadabhidhānena vinābhidhāyā evāsamāptatvāt /",
    "GK16andhvc2u:3582": " bhramiprabhṛtīnāṃ tu maraṇāntānāṃ sādhāraṇa evārthaḥ /",
    "GK16andhvc2u:3583": " nirāśīkṛtatvena khaṇḍitāni yāni mānasāni śatruhṛdayāni tānyeva kāñcanapaṅkajāni /",
    "GK16andhvc2u:3584": " sasāratvāt tairhetubhūtaiḥ /",
    "GK16andhvc2u:3585": " ṇimmahiaparimalā iti /",
    "GK16andhvc2u:3586": " gajendraśabdavaśāccamahimaśabdaḥ parimalaśabdo dānaśabdaśca troṭanasaurabhamadalakṣaṇānarthānpratipādyāpi",
    "GK16andhvc2u:3587": " na parisamāptābhidhāvyāpārā bhavantītyuktarūpaṃ dvītīyamapyarthamabhidadhatyeva /",
    "GK16andhvc2u:3588": " evamākṣiptaśabdasya vyavacchedyaṃ pradarśyaivakārasya vyavacchedyaṃ darśayitumāha--sa ceti /",
    "GK16andhvc2u:3589": " abhayārthapratipādanaśaktaśabdaprayoge,",
    "GK16andhvc2u:3590": " yatra tāvadekataraviṣayaniyamanakāraṇamabhidhāyā bālapriyā śleṣamupapādayati---bhujagetyādi /",
    "GK16andhvc2u:3591": " balādevetyasya na virantumutsahate,",
    "GK16andhvc2u:3592": " api tvahetyanena sambandhaḥ /",
    "GK16andhvc2u:3593": " kuta ityatrāha--tadabhīti /",
    "GK16andhvc2u:3594": " sādhāraṇa eveti /",
    "GK16andhvc2u:3595": " tathā ca tadaṃśe 'rthaśleṣa iti bhāvaḥ /",
    "GK16andhvc2u:3596": " nirāśīkṛtatveneti /",
    "GK16andhvc2u:3597": " āśātra jayaviṣayikā bodhyā /",
    "GK16andhvc2u:3598": " kāñcanapajhatvarūpaṇe gamyaṃ hetuṃ darśayati---sasāratvāditi /",
    "GK16andhvc2u:3599": " yathā kumārasambhave ” dhruvaṃ vapuḥ kāñcanapajhanirmita“mityādi /",
    "GK16andhvc2u:3600": " 'nirmathitaparimalā' ityanena lakṣyasyārthasya vivaraṇam--prasṛtetyādi /",
    "GK16andhvc2u:3601": " prasṛtaḥ dikṣu vyāptaḥ pratāpasāro yeṣāṃ te /",
    "GK16andhvc2u:3602": " evaṃbhūtāḥ yasya bāhuparidhāḥ gajendrā eveti sambandhaḥ /",
    "GK16andhvc2u:3603": " gajendre viśeṣaṇāni yojayati--gajetyādi /",
    "GK16andhvc2u:3604": " śabdaśceti /",
    "GK16andhvc2u:3605": " krameṇoti śeṣaḥ /",
    "GK16andhvc2u:3606": " uktarūpamiti /",
    "GK16andhvc2u:3607": " pūrvoktamityarthaḥ /",
    "GK16andhvc2u:3608": " abhidadhatyeveti /",
    "GK16andhvc2u:3609": " tasyārthasyāpi prākaraṇikatvāditi bhāvaḥ /",
    "GK16andhvc2u:3610": " vṛttau 'atra rūpake'ti /",
    "GK16andhvc2u:3611": " atretyasya uktayoḥ ślokarthorityarthaḥ /",
    "GK16andhvc2u:3612": " pratipattisaukaryāyoktavakṣyamāmagranthabhāvārthaṃ darśayati---ubhayārthetyādi /",
    "GK16andhvc2u:3613": " iti tātparyamityantena /",
    "GK16andhvc2u:3614": " ubhayorarthayoḥ pratipādane abhidhāne śaktaḥ samartho yaḥ śabdaḥ tasya prayoge sati /",
    "GK16andhvc2u:3615": " eketi /",
    "GK16andhvc2u:3616": " dvayorarthayorekatarasmin viṣaye yanniyamanaṃ niyantraṇamabhidhāyāḥ śabdaśaktyudbhavānuraṇanarūpavyaṅgyadhvanivyavahāraḥ /",
    "GK16andhvc2u:3617": " tatra vakroktyādivācyālaṅkāravyavahāra eva /",
    "GK16andhvc2u:3618": " yathā--- locanam nāsti,",
    "GK16andhvc2u:3619": " yathā--'yena dhvastamanobhavena' iti /",
    "GK16andhvc2u:3620": " yatra vā pratyuta dvitīyābhidhāvyāpārasadbhāvāvedakaṃ pramāṇamasti,",
    "GK16andhvc2u:3621": " yathā--'tasyā vinā' ityādau,",
    "GK16andhvc2u:3622": " tatra tāvatsarvathā 'camahia' ityante /",
    "GK16andhvc2u:3623": " so 'rtho 'bhidheya eveti sphuṭamadaḥ /",
    "GK16andhvc2u:3624": " yatrāpyabhidhāyā ekatra niyamahetuḥ prakaraṇādirvidyate tena dvitīyasminnarthe nābhidhā saṅkrāmati,",
    "GK16andhvc2u:3625": " tatra dvitīyo 'rtho 'sāvākṣipta ityucyate;",
    "GK16andhvc2u:3626": " tatrāpi yadi punastādṛkchabdo vidyate yenāsau niyāmakaḥ prakaraṇādiraphataśaktikaḥ sampādyate /",
    "GK16andhvc2u:3627": " ata eva sābhidhāśaktirbādhitāpi satī pratiprasūteva tatrāpi na dhvanerviṣaya iti tātparyam /",
    "GK16andhvc2u:3628": " caśabdo 'piśabdārthe bhinnakramaḥ ākṣipto 'pyākṣiptatayā jhaṭiti sambhāvayitumārabdho 'pītyarthaḥ /",
    "GK16andhvc2u:3629": " na tvasāvākṣitpaḥ,",
    "GK16andhvc2u:3630": " kiṃ tu śabdāntareṇānyenābhidhāyāḥ pratiprasavanādabhihitasvarūpaḥ sampannaḥ /",
    "GK16andhvc2u:3631": " punargrahaṇena pratiprasavaṃ vyākhyātaṃ sūcayati /",
    "GK16andhvc2u:3632": " tenaivakāra ākṣiptābhā' nirākarotītyarthaḥ /",
    "GK16andhvc2u:3633": " bālapriyā ityasyānena sambandhaḥ,",
    "GK16andhvc2u:3634": " tasya kāraṇaṃ saṃyogādi /",
    "GK16andhvc2u:3635": " itīti /",
    "GK16andhvc2u:3636": " ityādāvityarthaḥ /",
    "GK16andhvc2u:3637": " .yatretyanena sambandhaḥ /",
    "GK16andhvc2u:3638": " dvitīyābhidheti /",
    "GK16andhvc2u:3639": " dvitīyārthabhidhetyarthaḥ /",
    "GK16andhvc2u:3640": " tamyā vinā ityādau camahia ityanta iti /",
    "GK16andhvc2u:3641": " tasyā vināpītyādyudāharaṇacatuṣṭaya ityarthaḥ /",
    "GK16andhvc2u:3642": " tatreti /",
    "GK16andhvc2u:3643": " yenetyādau tasyā ityādicatuṣṭayecetyarthaḥ /",
    "GK16andhvc2u:3644": " tāvaditi samapratipattau /",
    "GK16andhvc2u:3645": " so 'rtha iti dvitīyo 'rtha ityarthaḥ /",
    "GK16andhvc2u:3646": " tatrāpītyādi /",
    "GK16andhvc2u:3647": " tādgagiti yenetyasya pratinirdeśaḥ /",
    "GK16andhvc2u:3648": " yeneti /",
    "GK16andhvc2u:3649": " yena śabdenetyarthaḥ /",
    "GK16andhvc2u:3650": " apahataśaktikaḥ pratihataniyamanasāmarthyakaḥ /",
    "GK16andhvc2u:3651": " sābhidhāśaktiḥ dvitīyārthābhidhānaśaktiḥ bādhitāpi bodhānanukūlākṛtāpi pratiprasūtā punarbodhānukūlā kṛtā /",
    "GK16andhvc2u:3652": " eveti /",
    "GK16andhvc2u:3653": " iveti ca pāṭhaḥ /",
    "GK16andhvc2u:3654": " ca śabda iti /",
    "GK16andhvc2u:3655": " sa cetyatratyacaśabda ityarthaḥ. bhinnakrama iti /",
    "GK16andhvc2u:3656": " ākṣiptapadottaraṃ yojya ityarthaḥ /",
    "GK16andhvc2u:3657": " ākṣipto 'pītyasya vivaraṇam---ākṣiptatayetyādi /",
    "GK16andhvc2u:3658": " sambhāvanārthakāpiśabdena gamyamarthamāha--na tvityādi /",
    "GK16andhvc2u:3659": " vṛttau 'so 'laṅkāra' ityasya śleṣa ityarthaḥ /",
    "GK16andhvc2u:3660": " dvitīyo 'rtha iti yāvat /",
    "GK16andhvc2u:3661": " 'śabdāntareṇe'tyādervivaraṇam--śabdetyādi /",
    "GK16andhvc2u:3662": " śabdāntareṇa śabdaviśeṣeṇa /",
    "GK16andhvc2u:3663": " nanu śleṣasya śabdāntareṇa saleśādipadenābhidhānaṃ na sambhavati ityata āha--abhidhāyā ityādi /",
    "GK16andhvc2u:3664": " abhidhāyāḥ dvitīyārthābhidhāyāḥ /",
    "GK16andhvc2u:3665": " punargrahaṇeneti /",
    "GK16andhvc2u:3666": " 'yatra puna'rityatratyapunaḥśabdenetyarthaḥ /",
    "GK16andhvc2u:3667": " vyākhyātamiti /",
    "GK16andhvc2u:3668": " pūrvoktamityarthaḥ /",
    "GK16andhvc2u:3669": " phalitamāha--teneti /",
    "GK16andhvc2u:3670": " 'vakroktyā'dīti /",
    "GK16andhvc2u:3671": " imāmeva vakroktiṃ vivṛtoktiriti kuvalayānandakārāḥ prāhuḥ /",
    "GK16andhvc2u:3672": " dṛṣṭyā keśava goparāgahṛtayā kiñcinna dṛṣṭaṃ mayā tenaiva skhalitāsmi nātha patitāṃ kiṃ nāma nālambase /",
    "GK16andhvc2u:3673": " ekastvaṃ viṣameṣu khinnamanasāṃ sarvābalānāṃ gatir- gopyaivaṃ gaditaḥ saleśamavatādgoṣṭhe harirvaściram //",
    "GK16andhvc2u:3674": " locanam he keśava,",
    "GK16andhvc2u:3675": " godhūlihṛtayā dṛṣṭyā na kiñciddṛṣṭaṃ mayā tena kāraṇena skhalitāsmimārge /",
    "GK16andhvc2u:3676": " tāṃ patitāṃ satīṃ māṃ kiṃ nāma kaḥ khalu heturyannalambase hastena /",
    "GK16andhvc2u:3677": " yatastvamevaiko 'tiśayena balavānnimnonnateṣu sarveṣāmabalānāṃ bālavṛddhāṅganādīnāṃ",
    "GK16andhvc2u:3678": " khinnamanasāṃ gantumaśaknuvatāṃ gatirālambanābhyupāya ityevaṃvidhe 'rthe yadapyete",
    "GK16andhvc2u:3679": " prakaraṇena niyantritābhidhāśaktayaḥ śabdāstathāpi dvitīye 'rthe vyākhyāsyamāne 'bhidhāśaktirniruddhā",
    "GK16andhvc2u:3680": " satī saleśamityanena pratyujjīvitā /",
    "GK16andhvc2u:3681": " atra saleśaṃ sasūcanamityarthaḥ,",
    "GK16andhvc2u:3682": " alpībhavanaṃ hi sūcanameva /",
    "GK16andhvc2u:3683": " he keśava / gopa svāmin /",
    "GK16andhvc2u:3684": " rāgahṛtayādṛṣṭyeti /",
    "GK16andhvc2u:3685": " keśavagena uparāgeṇa hṛtayā dṛṣṭyeti vā sambandhaḥ /",
    "GK16andhvc2u:3686": " skhalitāsmi khaṇḍitacaritrā jātāsmi /",
    "GK16andhvc2u:3687": " patitāmiti bhartṛbhāvaṃ māṃ prati /",
    "GK16andhvc2u:3688": " eka ityasādhāraṇasaubhāgyaśālī tvameva /",
    "GK16andhvc2u:3689": " yataḥ sarvāsāmabalānāṃ madanavidhuramanasāmīrṣyākāluṣyanirāsena sevyamānaḥ san gatiḥ jīvitarakṣopāya ityarthaḥ /",
    "GK16andhvc2u:3690": " evaṃ śleṣālaṅkārasya bālapriyā parāgapadavyākhyānaṃ--dhūlīti /",
    "GK16andhvc2u:3691": " mārge skhalitāsmīti sambandhaḥ /",
    "GK16andhvc2u:3692": " ekaśabdo mukhyārthaka ityāśayenāha--atiśayena balavāniti /",
    "GK16andhvc2u:3693": " viṣameṣvityasya vyākhyānam--nimnonnateṣviti /",
    "GK16andhvc2u:3694": " khinnamanasāmityasya bhāvārthavivaraṇam--gantumityādi /",
    "GK16andhvc2u:3695": " 'ete śabdā' iti sambandhaḥ /",
    "GK16andhvc2u:3696": " keśavagoparāgādiśabdā ityarthaḥ /",
    "GK16andhvc2u:3697": " 'prakaraṇene'tyasya 'niyantrite'tyanena niruddhe'tyanena ca sambandhaḥ /",
    "GK16andhvc2u:3698": " abhidhāśaktiriti /",
    "GK16andhvc2u:3699": " eteṣāmiti śeṣaḥ /",
    "GK16andhvc2u:3700": " pratyujjīvitā pratiprasāvitā /",
    "GK16andhvc2u:3701": " pratyujjīvanaṃ vivṛṇoti--atretyādi /",
    "GK16andhvc2u:3702": " saleśamityasya sasūcanamityarthaḥ /",
    "GK16andhvc2u:3703": " kathaṃ labhyata ityatrāha--alpīti /",
    "GK16andhvc2u:3704": " dvitīyamarthaṃ vyācaṣṭe---he keśavetyādi /",
    "GK16andhvc2u:3705": " keśava gopa iti sambodhanadvayamiti bhāvaḥ /",
    "GK16andhvc2u:3706": " svāminniti 'nāthe'tyasya vivaraṇam /",
    "GK16andhvc2u:3707": " prakārāntareṇa āha--keśavagenetyādi /",
    "GK16andhvc2u:3708": " keśavagena keśavaviṣayakeṇa uparāgeṇa anurāgeṇa /",
    "GK16andhvc2u:3709": " patyurbhāvaḥ patitā tāmityāha---bhartṛbhāvamiti /",
    "GK16andhvc2u:3710": " 'atrāntara' itvādigadyaṃ ha rṣacarite dvitīyocchvāse sthitam /",
    "GK16andhvc2u:3711": " māsadbayamiti /",
    "GK16andhvc2u:3712": " caitravaiśākhātmakamāsadvayamityarthaḥ /",
    "GK16andhvc2u:3713": " dhavalānyaṭṭāni yena sa cāsau hāsaśca dhavalāṭṭahāsaḥ,",
    "GK16andhvc2u:3714": " phullāḥ vikasitāḥ mallikāḥ phullamallikāḥ phullamallikānāṃ dhavalāṭṭahāso yatra sa iti vyadhikaraṇo bahuvrīhiriti vyācṣṭe---dhavalānītyādi /",
    "GK16andhvc2u:3715": " evañjātīyakaḥ sarva eva bhavatu kāmaṃ vācyaśleṣasya viṣayaḥ /",
    "GK16andhvc2u:3716": " yatra tu sāmarthyākṣiptaṃ sadalaṅkārāntaraṃ śabdaśaktyā prakāśate sa sarva eva dhvanerviṣayaḥ /",
    "GK16andhvc2u:3717": " yathā--- 'atrāntare kusumasamayayugamupasaṃharannajṛmbhata grīṣmābhidhānaḥ phullamallikādhavalāṭṭahāso mahākālaḥ' /",
    "GK16andhvc2u:3718": " yathā ca---- unnataḥ prollasaddhāraḥ kālāgurumalīmasaḥ /",
    "GK16andhvc2u:3719": " payodharabharastanvyāḥ kaṃ na cakre 'bhilāṣiṇam //",
    "GK16andhvc2u:3720": " locanam viṣayamavasthāpya dhvanerāha---yatra tviti /",
    "GK16andhvc2u:3721": " kusumasamayātmakaṃ yadyugaṃ māsadvayaṃ tadupasaṃharan /",
    "GK16andhvc2u:3722": " dhavalāni hṛdyānyaṭṭānyāpaṇā yena tādṛk phullamallikānāṃ hāso vikāsaḥ sitimā yatra /",
    "GK16andhvc2u:3723": " phullamallikā eva dhavalāṭṭahāso 'syeti tu vyākhyāne 'jaladabhujagajaṃ' ityetattulyametatsyāt /",
    "GK16andhvc2u:3724": " mahāṃścāsau dinadairdhyadurativāhatāyogātkālaḥ samayaḥ /",
    "GK16andhvc2u:3725": " atra ṛtuvarṇanaprastāvaniyantritābhidhāśaktayaḥ,",
    "GK16andhvc2u:3726": " ata eva 'avayavaprasiddheḥ samudāyaprasiddhirbalīyasī' iti nyāyamapākurvanto mahākālaprabhṛtayaḥ śabdā etamevārthamabhidhāya kṛta kṛtyā eva",
    "GK16andhvc2u:3727": " tadanantaramarthāvagatirdhvananavyāpārādeva śabdaśaktimūlāt /",
    "GK16andhvc2u:3728": " atra kecinmanyante---'yeti etoṣāṃ śabdānāṃ pūrvamarthāntare 'bhidhāntaraṃ dṛṣṭaṃ tatastathāvidhe 'rthāntare bālapriyā hāsa ityasya vyakhyānaṃ--vikāsa iti /",
    "GK16andhvc2u:3729": " tasyaiva vivaraṇaṃ--sitimeti /",
    "GK16andhvc2u:3730": " sitasya bhāvaḥ /",
    "GK16andhvc2u:3731": " sitimā /",
    "GK16andhvc2u:3732": " yathāśrutārthaparityāge bījamāha--phulleti /",
    "GK16andhvc2u:3733": " ityetattulyametatsyāditi /",
    "GK16andhvc2u:3734": " tathācābhimatadhvanyudāharaṇaṃ na bhavediti bhāvaḥ /",
    "GK16andhvc2u:3735": " mahatvopapādakaṃ--dinetyādi /",
    "GK16andhvc2u:3736": " dinadairdhyaṃ durativāhatā ca tayoryogādityarthaḥ /",
    "GK16andhvc2u:3737": " 'sāmarthyākṣiptaṃ' sahakāribhūtenārthasāmarthyena vyañjitaṃ sat /",
    "GK16andhvc2u:3738": " 'alaṅkārāntaraṃ' alaṅkāraviśeṣaḥ /",
    "GK16andhvc2u:3739": " 'śabdaśaktyā prakāśate' prādhānyena śabdaśaktyā bhāsata ityādivṛtyuktamupapādayati---atretyādi /",
    "GK16andhvc2u:3740": " ṛtuvarṇanarūpaḥ ṛtuvarṇanasya vā yaḥ prastāvaḥ tena niyantritāḥ tattadartheṣu niyamitāḥ abhidhāśaktayo yeṣāṃ te /",
    "GK16andhvc2u:3741": " ata eva prakaraṇādeva /",
    "GK16andhvc2u:3742": " iti nyāyamiti /",
    "GK16andhvc2u:3743": " yathoktaṃ “yogādrūḍherbalīyastva“miti /",
    "GK16andhvc2u:3744": " etamevārthamiti /",
    "GK16andhvc2u:3745": " pūrvoktārthamityarthaḥ /",
    "GK16andhvc2u:3746": " tadanantaramarthāvagatiriti /",
    "GK16andhvc2u:3747": " kṛtādiyugasamayamupasaṃharan mallikādhavalamaṭṭahāsaṃ kurvan bhayaṅkaro mahākālaḥ mahān jagatsaṃhartṛdevatāviśeṣa ityādyarthabodha ityarthaḥ",
    "GK16andhvc2u:3748": " atra matabhedāndaśayati---atra kecidityādi /",
    "GK16andhvc2u:3749": " eteṣāmiti /",
    "GK16andhvc2u:3750": " mahākālādīnāmityarthaḥ /",
    "GK16andhvc2u:3751": " locanam dṛṣṭatadabhidhāśaktereva pratipatturniyantritābhidhāśaktikebhya etebhyaḥ pratipattirdhvananavyāpārādeveti śabdaśaktimūlatvaṃ vyaṅgyatvaṃ cetyaviruddham' iti /",
    "GK16andhvc2u:3752": " anye tu---'sābhidhaiva dvitīyā arthasāmarthyaṃ grīṣmasya bhīṣaṇadevatāviśeṣasādṛśyātmakaṃ sahakāritvena yato 'valamvate tato dhvananavyāpārarūpocyate' iti /",
    "GK16andhvc2u:3753": " eke tu---'śabdaśleṣe tāvadbhede sati śabdasya,",
    "GK16andhvc2u:3754": " arthaśleṣe 'pi śaktibhedācchabdabheda iti darśane dvitīyaḥ śabdastatrānīyate /",
    "GK16andhvc2u:3755": " sa ca kadācitabhidhāvyāpārāt yathobhayoruttaradānāya 'śvato dhāvati' iti;",
    "GK16andhvc2u:3756": " praśnottarādau vā tatra vācyalaṅkāratā /",
    "GK16andhvc2u:3757": " yatra tu dhvananavyāpārādeva bālapriyā arthāntare jagatsaṃhartṛdevatāviśeṣādyarthe /",
    "GK16andhvc2u:3758": " dṛṣṭaṃ jñātam /",
    "GK16andhvc2u:3759": " dṛṣṭeti /",
    "GK16andhvc2u:3760": " dṛṣṭā jñātā tadabhidhāśaktiryena tasyetyarthaḥ /",
    "GK16andhvc2u:3761": " niyantriteti /",
    "GK16andhvc2u:3762": " prākaraṇikārthe prakaraṇādinā niyamitetyarthaḥ /",
    "GK16andhvc2u:3763": " etebhyaḥ mahākālādiśabdebhyaḥ /",
    "GK16andhvc2u:3764": " pratipattiḥ arthāntarapratītiḥ /",
    "GK16andhvc2u:3765": " itīti hetau /",
    "GK16andhvc2u:3766": " vyahgyatvañjeti /",
    "GK16andhvc2u:3767": " yato 'rthāntare gṛhītatattacchabdābhidhāśaktikasyaiva pratipattustadarthāntarasya pratītirbhavati,",
    "GK16andhvc2u:3768": " tataśśabdaśaktimūlatvaṃ,",
    "GK16andhvc2u:3769": " yataśca sā pratītirabhidhāyā viramyavyāpārābhāvena dhvananavyāpārādeva,",
    "GK16andhvc2u:3770": " tatastadarthasya vyaṅgyatvañjetyarthaḥ /",
    "GK16andhvc2u:3771": " matamidaṃ kāvyaprakāśakārādyabhyupagatam /",
    "GK16andhvc2u:3772": " matāntaramāha---anya ityādi /",
    "GK16andhvc2u:3773": " sābhidhava dvitīyeti /",
    "GK16andhvc2u:3774": " gṛhītapūrvā dvitīyārthābhidhaivetyarthaḥ /",
    "GK16andhvc2u:3775": " dhvananavyāpārarūpocyata iti sambandhaḥ /",
    "GK16andhvc2u:3776": " kuta ityatrāha---arthetyādi /",
    "GK16andhvc2u:3777": " arthasāmarthyamiti /",
    "GK16andhvc2u:3778": " sāmarthyakṣiptamiti granthenoktamarthasāmarthyamityarthaḥ /",
    "GK16andhvc2u:3779": " tat kimityatrāha---grīṣmasyetyādi /",
    "GK16andhvc2u:3780": " bhīṣaṇeti /",
    "GK16andhvc2u:3781": " yugopasaṃharaṇādinā yaddevatāviśeṣasāḥ dṛśyaṃ tadātmakamityarthaḥ /",
    "GK16andhvc2u:3782": " sahakāritveneti /",
    "GK16andhvc2u:3783": " tadarthāntarabodhana iti śeṣaḥ /",
    "GK16andhvc2u:3784": " tata ityādi /",
    "GK16andhvc2u:3785": " abhidhādayo vyāpārā hyarthabodhānukūlaśaktiviśeṣātmakāḥ /",
    "GK16andhvc2u:3786": " sahakāribhedena teṣāṃ bhedaḥ /",
    "GK16andhvc2u:3787": " saṅketagrahaṇamātrasahakāreṇa śabdasyārthabodhanaśaktirabhidhā /",
    "GK16andhvc2u:3788": " saṅketagrahaṇātiriktārthasāmarthyādisahakāreṇārthabodhanaśaktistu dhvananamato 'tra sā dhvananarūpocyata iti bhāvaḥ /",
    "GK16andhvc2u:3789": " eka ityādi /",
    "GK16andhvc2u:3790": " tāvaditi sampratipattau /",
    "GK16andhvc2u:3791": " śabdasya bhede satīti sambandhaḥ /",
    "GK16andhvc2u:3792": " bhedasya satvādityarthaḥ /",
    "GK16andhvc2u:3793": " śaktibhedāditi /",
    "GK16andhvc2u:3794": " tattadarthabodhānukūlaktibhedādityarthaḥ /",
    "GK16andhvc2u:3795": " arthabhedāditi yāvat /",
    "GK16andhvc2u:3796": " tatreti /",
    "GK16andhvc2u:3797": " śabdaśleṣe 'rthaśleṣe cetyarthaḥ /",
    "GK16andhvc2u:3798": " ānīyata iti /",
    "GK16andhvc2u:3799": " anusandhāneneti bhāvaḥ /",
    "GK16andhvc2u:3800": " saḥ dvitīyaśśabdaḥ /",
    "GK16andhvc2u:3801": " kadāciditi /",
    "GK16andhvc2u:3802": " yadārthadvaye 'pi prakaraṇādikaṃ tadetyarthaḥ /",
    "GK16andhvc2u:3803": " abhidhāvyāpārāditi /",
    "GK16andhvc2u:3804": " arthadvayasyābhidheyatvāvaśyambhāvāditi bhāvaḥ /",
    "GK16andhvc2u:3805": " ānīyata ityanuṣaṅgaḥ /",
    "GK16andhvc2u:3806": " atrodāharaṇamāha---yathetyādi /",
    "GK16andhvc2u:3807": " abhayoriti /",
    "GK16andhvc2u:3808": " ka ito dhāvati,",
    "GK16andhvc2u:3809": " kiṅguṇaviśiṣṭaśceti dvayoḥ praśnayorityarthaḥ /",
    "GK16andhvc2u:3810": " śveta iti /",
    "GK16andhvc2u:3811": " śvā itaḥ śvetodhavalaśca /",
    "GK16andhvc2u:3812": " praśnottarādau veti /",
    "GK16andhvc2u:3813": " “yattu paryanuyogasya nirbhedaḥ kriyate budhaiḥ /",
    "GK16andhvc2u:3814": " vidagdhagoṣṭhyāṃ vākyairvā tadvi praśnottaraṃ viduḥ” //",
    "GK16andhvc2u:3815": " iti lakṣaṇam /",
    "GK16andhvc2u:3816": " locanam śabda ānītaḥ,",
    "GK16andhvc2u:3817": " tatra śabdāntarabalādapi tadarthāntaraṃ pratintaraṃ pratipannaṃ pratiyamānamūlatvātpratiyamāmeva yuktam' iti /",
    "GK16andhvc2u:3818": " itaretu--'dvitīyapakṣavyākhyāne yadarthasāmarthyaṃ tena dvatīyābhidhaiva pratiprasūyate,",
    "GK16andhvc2u:3819": " tataścadvitīyo 'rtho 'bhidhīyata eva na dhvanyate,",
    "GK16andhvc2u:3820": " tadanantaraṃ tu tasya dvitīyārthasya pratipannasya prathamārthena prakāraṇikena sākaṃ yā rūpaṇā sā tāvadbhātyeva,",
    "GK16andhvc2u:3821": " na cānyataḥ śabdāditi sā dhvananavyāpārāt /",
    "GK16andhvc2u:3822": " tatrābhidhaśakteḥ kasyāścidapyanāśaṅkanīyatvāt /",
    "GK16andhvc2u:3823": " tasyāṃ ca dvitīyā śabdaśaktirmūlam /",
    "GK16andhvc2u:3824": " tathā vinā rūpaṇāyā anutthānāt /",
    "GK16andhvc2u:3825": " ata evālaṅkāradhvanirayamiti yuktam /",
    "GK16andhvc2u:3826": " vakṣyate ca 'asambaddhārthābhidhāyitvaṃ mā prasāṅkṣīt' ityādi /",
    "GK16andhvc2u:3827": " pūrvatra tu saleśapadenaivāsambaddhatānirākṛtā /",
    "GK16andhvc2u:3828": " bālapriyā yathā---“kāhamasmi guhā vakti praśne 'muṣmin kimuttaram /",
    "GK16andhvc2u:3829": " kathamuktaṃ na jānāsi kadarthayasi yatsakhe” //",
    "GK16andhvc2u:3830": " iti /",
    "GK16andhvc2u:3831": " atra kadarthayasītyetat 'katha' varṇābhyāmuktaṃ daryasītyuttaram /",
    "GK16andhvc2u:3832": " ādipadena “yena dhvaste“tyādisaṅgrahaḥ /",
    "GK16andhvc2u:3833": " vācyeti /",
    "GK16andhvc2u:3834": " śleṣādivācyālaṅkāra ityarthaḥ /",
    "GK16andhvc2u:3835": " dvayorarthayoḥ prakṛtatvādati bhāvaḥ /",
    "GK16andhvc2u:3836": " yatreti /",
    "GK16andhvc2u:3837": " kusumasamayamityādāvityarthaḥ /",
    "GK16andhvc2u:3838": " dhvananavyāpārādeveti /",
    "GK16andhvc2u:3839": " abhidhāyāḥ prakṛtārtheniyamanena vyañjakatvādevetyarthaḥ /",
    "GK16andhvc2u:3840": " śabdāntarabalāditi /",
    "GK16andhvc2u:3841": " śabdāntarasyābhidhāśakterityarthaḥ /",
    "GK16andhvc2u:3842": " pratipannamapītyanvayaḥ pratīyeti /",
    "GK16andhvc2u:3843": " pratīyamānaḥ dhvananādgamyamānaḥ śabdaḥ mūlaṃ yasya tatvādityarthaḥ /",
    "GK16andhvc2u:3844": " dhvanivyāpāramūlakatvāditi yāvat /",
    "GK16andhvc2u:3845": " pratīyamānameva vyaṅgyameva /",
    "GK16andhvc2u:3846": " dvitīyapakṣavyākhyāne iti /",
    "GK16andhvc2u:3847": " 'anye tvi'tyādyuktavyākhyāna ityarthaḥ /",
    "GK16andhvc2u:3848": " teneti /",
    "GK16andhvc2u:3849": " arthasārthyenetyarthaḥ /",
    "GK16andhvc2u:3850": " dvitīyābhidheti /",
    "GK16andhvc2u:3851": " dvitīyārthābhidhetyarthaḥ /",
    "GK16andhvc2u:3852": " pratipannasya tasya dvitīyārthasyeti sambandhaḥ /",
    "GK16andhvc2u:3853": " rūpaṇeti /",
    "GK16andhvc2u:3854": " abhedāropa ityarthaḥ /",
    "GK16andhvc2u:3855": " āropyamāṇābheda iti yāvat /",
    "GK16andhvc2u:3856": " idamupamāderupalakṣaṇam. sā tāvaditi /",
    "GK16andhvc2u:3857": " sā rūpaṇā /",
    "GK16andhvc2u:3858": " na cetyādi /",
    "GK16andhvc2u:3859": " bhātītyanuṣaṅgaḥ /",
    "GK16andhvc2u:3860": " śabdādanyasmānna bhātītyarthaḥ /",
    "GK16andhvc2u:3861": " kintu śabdāde veti bhāvaḥ /",
    "GK16andhvc2u:3862": " tatreti /",
    "GK16andhvc2u:3863": " rūpaṇāyamityarthaḥ /",
    "GK16andhvc2u:3864": " tasyāmiti /",
    "GK16andhvc2u:3865": " rūpaṇāyāmityarthaḥ /",
    "GK16andhvc2u:3866": " anutthānāditi /",
    "GK16andhvc2u:3867": " pratiyogibhūtasya dvitīyārthasyāpratītyeti bhāvaḥ /",
    "GK16andhvc2u:3868": " ata eva rūpaṇādimātrasya vyaṅgyatvādeva /",
    "GK16andhvc2u:3869": " alaṅkāreti /",
    "GK16andhvc2u:3870": " rūpakādītyarthaḥ /",
    "GK16andhvc2u:3871": " iti yuktamiti /",
    "GK16andhvc2u:3872": " iti vacanaṃ yujyata ityarthaḥ /",
    "GK16andhvc2u:3873": " anyathā dvatīyārthasya vyaṅgyatvena vastudhvanivyavahāro 'pi syāditi bhāvaḥ /",
    "GK16andhvc2u:3874": " vakṣyata iti /",
    "GK16andhvc2u:3875": " vṛttāviti śeṣaḥ /",
    "GK16andhvc2u:3876": " tatra upamānopameyabhāvaḥ /",
    "GK16andhvc2u:3877": " kalpayitavya ityukyā tadaṃśasyaiva vyaṅgyatvajñāpanāditi bhāvaḥ /",
    "GK16andhvc2u:3878": " śabdaśaktyā prakāśamāne iti grantho 'pyetatpakṣānukūlaḥ prasaṅgādāha---pūrvatretyādi /",
    "GK16andhvc2u:3879": " pūrvatra “dṛṣṭyā keśave“tyādau /",
    "GK16andhvc2u:3880": " nirākṛteti /",
    "GK16andhvc2u:3881": " tatra hi dvitīyārtha eva prādhānyena vivakṣitaḥ,",
    "GK16andhvc2u:3882": " prathamārthastu yathā vā--- dattānandāḥ prajānāṃ samucitasamayākṛṣṭasṛṣṭeḥ payobhiḥ pūrvāhṇe viprakīrṇā diśi diśi viramatyahni saṃhārabhājaḥ",
    "GK16andhvc2u:3883": " dīptāṃśerdīrghaduḥkhaprabhavabhavabhayodanvaduttāranāvo gāvo vaḥ pāvanānāṃ pararamaparimitāṃ prītimutpādayantu //",
    "GK16andhvc2u:3884": " eṣūdāharaṇeṣu śabdaśakyā prakāśamāne satyaprākaraṇike 'rthāntare vākyasyāsambaddhārthābhidhāyitvaṃ",
    "GK16andhvc2u:3885": " mā prasaṅkṣīdityaprākāraṇikaprākaraṇikārthayorupamānopameyabhāvaḥ kalpayitavyaḥ sāmarthyādityarthākṣipto",
    "GK16andhvc2u:3886": " 'yaṃ śleṣo na śabdopārūḍha iti vibhinna eva śleṣādanusvānīpamavyaṅgyasya dhvanerviṣayaḥ /",
    "GK16andhvc2u:3887": " anye 'pi locanam śapadenaivāsambaddhatā nirākṛtā /",
    "GK16andhvc2u:3888": " 'yena dhvasta' ityatrāsambaddhatā naiva bhāti /",
    "GK16andhvc2u:3889": " 'tasyāvināpi' ityatrāpiśabdena 'ślādhyā' ityatrādhikaśabdena 'bhramiṃ' ityādau ca rūpakeṇāsambaddhatā nirākṛteti tātparyam /",
    "GK16andhvc2u:3890": " payobhiriti pānīyaiḥ kṣīraiśca /",
    "GK16andhvc2u:3891": " saṃhāro dhvaṃsaḥ,",
    "GK16andhvc2u:3892": " ekatra ḍhaukanaṃ ca /",
    "GK16andhvc2u:3893": " gāvo raśmayaḥ surabhayaśca /",
    "GK16andhvc2u:3894": " asambaddhārthābhidhāyitvamiti /",
    "GK16andhvc2u:3895": " asaṃvedyamānamevetyarthaḥ /",
    "GK16andhvc2u:3896": " upamānopameyabhāva iti /",
    "GK16andhvc2u:3897": " bālapriyā tadgopanārthatayeti bhāvaḥ /",
    "GK16andhvc2u:3898": " anena tatra rūpaṇādikaṃ nāstīti cāveditam /",
    "GK16andhvc2u:3899": " naiva bhātīti /",
    "GK16andhvc2u:3900": " dvayorapi stutyatayā prakṛtatvāditi bhāvaḥ /",
    "GK16andhvc2u:3901": " 'tātparyam' ityantaṃ 'itare vi'ti matam /",
    "GK16andhvc2u:3902": " etanmatānurodhinaḥ kuvalayānandakārādayaḥ /",
    "GK16andhvc2u:3903": " 'annata' iti /",
    "GK16andhvc2u:3904": " prollasan hāro yatra,",
    "GK16andhvc2u:3905": " prollasantī dhārā yatra ca saḥ /",
    "GK16andhvc2u:3906": " kālāgarūṇā sa iva ca malīmasaḥ nīlaḥ payodharaḥ stanaḥ jaladharaśca /",
    "GK16andhvc2u:3907": " tasyāḥ kāminyāḥ prāvṛṣaścā kaṃ yuvānaṃ pathikañca /",
    "GK16andhvc2u:3908": " 'dattānandā' iti sūryaśatakastham /",
    "GK16andhvc2u:3909": " samucitasamaye pūrvamākṛṣṭāni paścātsṛṣṭāni taiḥ dīptāṃśoḥ sūryasya pāvanānāṃ paramutkṛṣṭaṃ vartamānāḥ /",
    "GK16andhvc2u:3910": " locane vyākhyeyānipadāni vyācaṣṭe---payobhirityādi /",
    "GK16andhvc2u:3911": " raśmipakṣe pānīyairiti surabhipakṣe kṣīrariti /",
    "GK16andhvc2u:3912": " vṛttau 'asambaddhārthābhidhāyitva'miti /",
    "GK16andhvc2u:3913": " prakṛtārthenāsambaddho yo 'rthastadabhidhāyitvamityarthaḥ /",
    "GK16andhvc2u:3914": " 'mā prasāṅkṣīdi'ti /",
    "GK16andhvc2u:3915": " prasaktiviṣayo mā bhūdityarthaḥ /",
    "GK16andhvc2u:3916": " atraiṣṭāpattiṃ parihartuṃ bhāvamāha---asaṃvedyamānameveti /",
    "GK16andhvc2u:3917": " asambaddhārthābhidhāyitvaṃ sahṛdayairapratīyamānamevetyarthaḥ /",
    "GK16andhvc2u:3918": " cālaṅkārāḥ śabdaśaktimūlānusvānarūpavyaṅgye dhvanau sambhavantyeva /",
    "GK16andhvc2u:3919": " tathā hi virodho 'pi śabdaśaktimūlānusvānarūpo dṛśyate /",
    "GK16andhvc2u:3920": " yathā sthāṇvīśvarākhyajanapadavarṇane bhaṭṭabāṇasya--- 'yatra ca mātaṅgagāminyaḥ",
    "GK16andhvc2u:3921": " śīlavatyaśca gauryo vibhavaratāśca śyāmāḥ pajharāgiṇyaśca dhavaladvijaśucivadanā",
    "GK16andhvc2u:3922": " madirāmodiśvasanāśca pramadāḥ' /",
    "GK16andhvc2u:3923": " atra hi vācyo virodhastacchāyānugrāhī vā śleṣo 'yamiti na śakyaṃ vaktum /",
    "GK16andhvc2u:3924": " sākṣācchabdena virodhālaṅkārasyāprakāśitatvāt /",
    "GK16andhvc2u:3925": " yatra hi sākṣācchabdāvedito virodhālaṅkārastatra hi śliṣṭoktau vācyālaṅkārasya virodhasya",
    "GK16andhvc2u:3926": " locanam tenopamārūpeṇa vyatirecananihnavādayo vyāpāramātrarūpā evātrāsvādapratīteḥ",
    "GK16andhvc2u:3927": " pradhānaṃ viśrāntisthānaṃ,",
    "GK16andhvc2u:3928": " na tūpameyādīti sarvatrālaṅkāradhvanau mantavyam /",
    "GK16andhvc2u:3929": " sāmarthyaditi /",
    "GK16andhvc2u:3930": " dhvananavyāpārādityarthaḥ /",
    "GK16andhvc2u:3931": " mātaṅgeta /",
    "GK16andhvc2u:3932": " mātaṅgavadgacchanti tān śabarāṃśca gacchantīti virodhaḥ /",
    "GK16andhvc2u:3933": " vibhaveṣu ratāḥ /",
    "GK16andhvc2u:3934": " vigatamahādeve sthāne ca ratāḥ /",
    "GK16andhvc2u:3935": " pajharāgaratnayuktāḥ pajhasadṛśalauhityayuktāśca /",
    "GK16andhvc2u:3936": " dhvalairdvijairdantaiḥ śuci nirmalaṃ vadanaṃ yāsāṃ dhavaladvijavadutkṛṣṭavipravacchuci vadanaṃ ca yāsās /",
    "GK16andhvc2u:3937": " yatra hīti /",
    "GK16andhvc2u:3938": " yasyāṃ śleṣoktau kāvyarūpāyāṃ,",
    "GK16andhvc2u:3939": " tatra yo virodhaḥ śleṣo veti saṅkaraḥ tasya viṣayatvam /",
    "GK16andhvc2u:3940": " sa viṣayo bhavatītyarthaḥ /",
    "GK16andhvc2u:3941": " kasya? vācyālaṅkārasya vācyālaṅkṛteḥ vācyālaṅkṛtitvasyetyarthaḥ /",
    "GK16andhvc2u:3942": " bālapriyā arthaḥ bhāvārthaḥ /",
    "GK16andhvc2u:3943": " teneti /",
    "GK16andhvc2u:3944": " upamātmakopamānopameyabhāvakalpanasya kathanāttasya upalakṣaṇatvāccetyarthaḥ /",
    "GK16andhvc2u:3945": " upamārūpaṇetyādi /",
    "GK16andhvc2u:3946": " upamārūpakādidhvanisthale upamitirūpaṇādipratītikriyā evetyarthaḥ /",
    "GK16andhvc2u:3947": " mātaṅgavaditi /",
    "GK16andhvc2u:3948": " gajavadityarthaḥ /",
    "GK16andhvc2u:3949": " śabarāṃśceti /",
    "GK16andhvc2u:3950": " caṇḍālāṃścetyarthaḥ /",
    "GK16andhvc2u:3951": " iti virodha iti /",
    "GK16andhvc2u:3952": " caṇḍālagamanarūpārthasya sadvṛttarūpaśīlena virodha ityarthaḥ /",
    "GK16andhvc2u:3953": " ādyenārthena ca tatparihāraḥ /",
    "GK16andhvc2u:3954": " evamuparyapi bodhyam /",
    "GK16andhvc2u:3955": " 'gauryaḥ' gauravarṇāḥ pārvatyaśca /",
    "GK16andhvc2u:3956": " 'śyāmāḥ' śyāmavarṇāḥ yauvanavatyaśca /",
    "GK16andhvc2u:3957": " vṛttau--'sākṣācchabdenāprakāśitatvā'diti /",
    "GK16andhvc2u:3958": " śīlavatyaścetyādau cakārāṇāṃ samuccayārthakatvāditi bhāvaḥ /",
    "GK16andhvc2u:3959": " veti saṅkara iti /",
    "GK16andhvc2u:3960": " virodhasya śleṣasya vetyatra vākārastatsaṅkaradyotaka ityarthaḥ /",
    "GK16andhvc2u:3961": " tasya viṣayatvamityasyaiva vivaraṇam---sa ityādi /",
    "GK16andhvc2u:3962": " vācyālaṅkārasyetyasya viṣayatvamityanenānvayamākāṅkṣāpūrvakaṃ darśayati---kasyetyādinā /",
    "GK16andhvc2u:3963": " vācyālaṅkārasyetyasya yathāśrutārthamāha---vācyālaṅkṛteriti /",
    "GK16andhvc2u:3964": " vivakṣitamāha---vācyālaṅkṛtitvasyeti /",
    "GK16andhvc2u:3965": " śleṣasya vā viṣayatvam /",
    "GK16andhvc2u:3966": " yathā tatreva--- 'sayavāya iva virodhināṃ padārthānām /",
    "GK16andhvc2u:3967": " tathāhi---sannihitabālāndhakārāpi bhāsvanmūrtiḥ' ityādau /",
    "GK16andhvc2u:3968": " yathā vā mamaiva--- sarvaikaśaraṇamakṣayamadhīśamīśaṃ dhiyāṃ hariṃ kṛṣṇam /",
    "GK16andhvc2u:3969": " caturātmānaṃ niṣkriyamarimathanaṃ namata cakradharam //",
    "GK16andhvc2u:3970": " atra hi śabdaśaktimūlānusvānarūpo virodhaḥ sphuṭameva pratīyate /",
    "GK16andhvc2u:3971": " evaṃvido vyatireko 'pi dṛśyate /",
    "GK16andhvc2u:3972": " yathā mamaiva--- khaṃ ye 'tyujjvalayanti lūnatamaso ye vā nakhodbhāsino locanam tatraiva virodhe śleṣe vā vācyālaṅkāratvaṃ suvacamiti yāvat",
    "GK16andhvc2u:3973": " vāleṣu keśeṣvandhakāraḥ kārṣṇyaṃ,",
    "GK16andhvc2u:3974": " bālaḥ pratyagraścāndhakārastamaḥ /",
    "GK16andhvc2u:3975": " nanu mātaṅgetyādāvapi dharmadvaye yaścakāraḥ sa virodhadyotaka eva /",
    "GK16andhvc2u:3976": " anyathā pratadharmaṃ sarvadharmānte vā na kvacidvā cakāraḥ syāt yadi samuccayārthaḥ syādityabhiprāyeṇodāharaṇāntaramāha---yatheti /",
    "GK16andhvc2u:3977": " śaraṇaṃ gṛhamakṣayarūpamagṛhaṃ katham /",
    "GK16andhvc2u:3978": " yo na dhīśaḥ sa kathaṃ dhiyāmīśaḥ /",
    "GK16andhvc2u:3979": " yo hariḥ kapilaḥ sa kathaṃ kṛṣṇaḥ /",
    "GK16andhvc2u:3980": " caturaḥ parākramayukto yasyātmā sa kathaṃ niṣkriyaḥ /",
    "GK16andhvc2u:3981": " arīṇāmarayuktānāṃ yo nāśayitā sa kathaṃ cakraṃ vahumānena dhārayati /",
    "GK16andhvc2u:3982": " virodha iti /",
    "GK16andhvc2u:3983": " virodhanamityarthaḥ /",
    "GK16andhvc2u:3984": " pratiyata iti /",
    "GK16andhvc2u:3985": " sphuṭaṃ nocyate kenaciditi bhāvaḥ /",
    "GK16andhvc2u:3986": " bālapriyā tathā ca virodhaśleṣasaṅkarasya vācyālaṅkṛtitvanirūpitaṃ viṣayatvamiti vākyārthaḥ /",
    "GK16andhvc2u:3987": " viṣayatvamatrāśrayatvaṃ bodhyam /",
    "GK16andhvc2u:3988": " phalitamāha---tatraivetyādi /",
    "GK16andhvc2u:3989": " bhāsvanmūrtiḥ prakāśamānatanuḥ sūryamūrtiśca /",
    "GK16andhvc2u:3990": " sarvetyādyudāharaṇāntarabhavatārayati---nanvityādi /",
    "GK16andhvc2u:3991": " dharmadvaye yaścakāra iti /",
    "GK16andhvc2u:3992": " mātaṅgagāminyaśśīlavatyaśca gauryo vibhavaratāścetyādau dharmadvayavācakānte yaścakāra ityarthaḥ /",
    "GK16andhvc2u:3993": " evakāreṇa samuccayadyotakatvavyavacchedaḥ /",
    "GK16andhvc2u:3994": " uktārthe hetumāha---anyathetyādi /",
    "GK16andhvc2u:3995": " anyathā virodhadyotakatvābhāve tadeti śeṣaḥ /",
    "GK16andhvc2u:3996": " anyathā cakāro yadi samuccayārthassyāttadā pratidharmaṃ sarvadharmānte vā syāt,",
    "GK16andhvc2u:3997": " kvacidvā na syādityanvayaḥ /",
    "GK16andhvc2u:3998": " sarvadharmānta ityatra sarvaśabdānta iti ca pāṭhaḥ /",
    "GK16andhvc2u:3999": " cakārasyātra samuccayārthakatve “ghaṭañca paṭhañca pustakañcānaya,",
    "GK16andhvc2u:4000": " ghaṭaṃ paṭaṃ pustakañcānaya,",
    "GK16andhvc2u:4001": " ghaṭaṃ paṭaṃ pustakamānaya itipatprayogassyādityarthaḥ /",
    "GK16andhvc2u:4002": " gṛhamagṛhamityādi virūddhārthakathanam /",
    "GK16andhvc2u:4003": " śaraṇaṃ rakṣitāram /",
    "GK16andhvc2u:4004": " akṣayaṃ nāśarahitamityādyaviruddhārthā bodhyāḥ virodhanamiti /",
    "GK16andhvc2u:4005": " virodhanakriyetyarthaḥ /",
    "GK16andhvc2u:4006": " sphuṭamiti /",
    "GK16andhvc2u:4007": " nissandehamityarthaḥ /",
    "GK16andhvc2u:4008": " pratīyata ityasya dhvanyata ityartha ityāha--nocyate kenaciditi /",
    "GK16andhvc2u:4009": " ye puṣṇānti saroruhaśriyamapi kṣiptābjabhāsaśca ye /",
    "GK16andhvc2u:4010": " ye mūrdhasvavabhāsinaḥ kṣitibhṛtāṃ ye cāmarāṇāṃ śirāṃ- syākrāmantyubhaye 'pi te dinapateḥ pādāḥ śriye santu vaḥ //",
    "GK16andhvc2u:4011": " evamanye 'pi śabdaśaktimūlānusvānarūpavyaṅgyadhvaniprakārāḥ santi te sahṛdayaiḥ svayamanusartavyāḥ /",
    "GK16andhvc2u:4012": " iha tu granthavistarabhayānna tatprapañcaḥ kṛtaḥ /",
    "GK16andhvc2u:4013": " arthaśaktyudbhavas tv anyo yatrārthaḥ sa prakāśate /",
    "GK16andhvc2u:4014": " yas tātparyeṇa vastv anyad vyanakty uktiṃ vinā svataḥ // DhvK_2.22 //",
    "GK16andhvc2u:4015": " arthaśaktyudbhavastvanyo yatrārthaḥ sa prakāśate /",
    "GK16andhvc2u:4016": " yastātparyeṇa vastvanyadyvanaktyuktiṃ vinā svataḥ // 22 //",
    "GK16andhvc2u:4017": " locanam nakhairudbhāsante ye 'vaśyaṃ khe gagane na udbhāsanta /",
    "GK16andhvc2u:4018": " ubhaye raśmyātmāno 'ṅgulīpārṣṇyādyavayavirūpāścetyarthaḥ //21//",
    "GK16andhvc2u:4019": " evaṃ śabdaśaktyudbhavaṃ dhvanimuktvārthaśaktyudbhavaṃ darśayati---artheti /",
    "GK16andhvc2u:4020": " anya iti śabdaśaktyudbhavāt /",
    "GK16andhvc2u:4021": " svatastātparyeṇetyabhidhāvyāpāranirākaraṇaparamidaṃ padaṃ dhvananavyāpāramāha na tu tātparyaśaktim /",
    "GK16andhvc2u:4022": " sā hi vācyārthapratītāvevopakṣīṇetyuktaṃ prāk /",
    "GK16andhvc2u:4023": " anenaivāśayena bālapriyā khamiti /",
    "GK16andhvc2u:4024": " khamākāśam /",
    "GK16andhvc2u:4025": " ye kiraṇāḥ lūnaṃ vināśitaṃ tamastibhiraṃ pāpañca yaiste /",
    "GK16andhvc2u:4026": " ye veti /",
    "GK16andhvc2u:4027": " ye caraṇāḥ /",
    "GK16andhvc2u:4028": " nakhodbhāsina ityasya vācyaṃ vyaṅgyañcārthamāha---nakhairityādi /",
    "GK16andhvc2u:4029": " ye kiraṇāḥ, saroruhāṇāṃ pajhānāṃ śriyaṃ kāntiṃ puṣṇanti ye caraṇāḥ /",
    "GK16andhvc2u:4030": " kṣipteti /",
    "GK16andhvc2u:4031": " adhaḥ kṛtapajhakāntayaḥ vināśitapajhakāntayaśca ye kiraṇāḥ,",
    "GK16andhvc2u:4032": " kṣitibhṛtāṃ parvatānām mūrdhasuśṛṅgeṣu śirassu ca ye caraṇāḥ /",
    "GK16andhvc2u:4033": " amarāṇāṃ devānām śirāṃsi ākrāmanti praṇāmakāle spṛśanti teṣvanavabhāsinaśca /",
    "GK16andhvc2u:4034": " locane---aṅgulītyādi /",
    "GK16andhvc2u:4035": " caraṇā ityārthaḥ /",
    "GK16andhvc2u:4036": " a6 lūnatamastvādidharmaiḥ kiraṇatulyānāṃ dinapateścaraṇānāṃ gaganānudbhāsitvādibhiḥ kiraṇebhyo vyatireko dhvanita iti bodhyam // 2.1 //",
    "GK16andhvc2u:4037": " 'arthe'tyādi kārikāyāṃ 'anyaḥ arthaśaktyudbhavastu tatra bhavati,",
    "GK16andhvc2u:4038": " yatra sa arthaḥ prakāśate,",
    "GK16andhvc2u:4039": " ya uktiṃ vinā svatastātparyeṇa anyadvastu vyanaktī'tyanvayaḥ /",
    "GK16andhvc2u:4040": " kasmādanya ityatrāha locane---śabdeti /",
    "GK16andhvc2u:4041": " svatastātparyeṇetyetadvyācaṣṭe--svata ityādi /",
    "GK16andhvc2u:4042": " itīdamiti sambandhaḥ /",
    "GK16andhvc2u:4043": " idaṃ padamiti ca pāṭhaḥ /",
    "GK16andhvc2u:4044": " seti /",
    "GK16andhvc2u:4045": " tātparyaśaktirityarthaḥ /",
    "GK16andhvc2u:4046": " anenetyādi /",
    "GK16andhvc2u:4047": " svatastātparyeṇetyasya vivaraṇaṃ vṛttau--'svasāmarthyādi'titi bhāvaḥ /",
    "GK16andhvc2u:4048": " 'śabdavyāpāra'miti /",
    "GK16andhvc2u:4049": " abhidhāmityarthaḥ /",
    "GK16andhvc2u:4050": " vṛttau'līle'tyādi /",
    "GK16andhvc2u:4051": " idamadhomukhatvasyāpyupalakṣaṇam /",
    "GK16andhvc2u:4052": " 'prakāśayatī'ti /",
    "GK16andhvc2u:4053": " anubhāvavatvādvyañjayatītyarthaḥ /",
    "GK16andhvc2u:4054": " yadi lajjātmakavyabhicāripratītistarhyayamalakṣyakramavyaṅgyasyaiva dhvanerviṣayo na tu vastudhvaneriti śaṅkate--'na ce'tyādi /",
    "GK16andhvc2u:4055": " samādhatte'yata' ityādi /",
    "GK16andhvc2u:4056": " nanvatra vyabhicāriṇo vācyatvarūpasākṣācchabdaniveditatvasya kathanamasaṅgataṃ,",
    "GK16andhvc2u:4057": " yatrārthaḥ svasāmarthyādarthāntaramabhivyanākti śabdavyāpāraṃ vinaiva so 'rthaśakyudbhavo nāmānusvānopamavyaṅgyo dhvaniḥ /",
    "GK16andhvc2u:4058": " yathā--- evaṃvādini devarṣau pārśve pituradhomukhī /",
    "GK16andhvc2u:4059": " līlākamalapatrrāṇi gaṇayāmāsa pārvatī //",
    "GK16andhvc2u:4060": " atra hi līlākamalapatrragaṇanamupasarjanīkṛtasvarūpaṃ śabdavyāpāraṃ vinaivārthāntaraṃ vyabhicāribhāvalakṣaṇaṃ prakāśayati /",
    "GK16andhvc2u:4061": " na cāyamalakṣyakramavyaṅgyasyaiva dhvanerviṣayaḥ /",
    "GK16andhvc2u:4062": " yato yatra sākṣācchabdaniveditebhyo vibhāvānubhāvavyabhicāribhyo rasādīnāṃ pratītiḥ,",
    "GK16andhvc2u:4063": " sa tasya kevalasya mārgaḥ /",
    "GK16andhvc2u:4064": " yathā kumārasambhave madhuprasaṅge vasantapuṣpābharaṇaṃ vahantyā devyā āgamanādivarṇanaṃ",
    "GK16andhvc2u:4065": " manobhavaśarasandhānaparyantaṃ śambhośca parivṛttadhairyasya ceṣṭāviśeṣavarṇanādi",
    "GK16andhvc2u:4066": " sākṣācchabdaniveditam /",
    "GK16andhvc2u:4067": " locanam vṛttau vyācaṣṭe---yatrārthaḥ svasāmarthyāditi /",
    "GK16andhvc2u:4068": " svata iti śabdaḥ svaśabdena vyākhyātaḥ /",
    "GK16andhvc2u:4069": " uktiṃ vineti vyācaṣṭe---śabdavyāpāraṃ vinaiveti /",
    "GK16andhvc2u:4070": " udāharati---yathā evamiti /",
    "GK16andhvc2u:4071": " arthāntaramiti lajjātmakam /",
    "GK16andhvc2u:4072": " sākṣāditi /",
    "GK16andhvc2u:4073": " vyabhicāraṇāṃ yatrālakṣyakramatayā vyavadhivandhyaiva pratipattiḥ svavibhāvādabalāttatra sākṣācchabdaniveditatvaṃ vivakṣitamiti na pūrvāparavirodhaḥ",
    "GK16andhvc2u:4074": " pūrvaṃ hyuktaṃ vyabhicāriṇāmapi bhāvatvānna svaśabdataḥ pratipattirityādi vistarataḥ /",
    "GK16andhvc2u:4075": " etaduktaṃ bhavati--yadyapi rasabhāvādirartho dhvanyamāna eva bhavati na vācyaḥ kadācidapi,",
    "GK16andhvc2u:4076": " tathāpi na sarvo 'lakṣyakramasya viṣayaḥ /",
    "GK16andhvc2u:4077": " yatra hi vibhāvānubhāvebhyaḥ sthāyigatebhyo vyabhicārigatebhyaśca pūrṇobhyo jhaṭityeva",
    "GK16andhvc2u:4078": " bālapriyā tasya tadabhāvasya pūrvamuktatvādityatassākṣācchabdaniveditatvaṃ vivṛṇoti",
    "GK16andhvc2u:4079": " locane---vyabhicāriṇāmityādi /",
    "GK16andhvc2u:4080": " 'yatra vyabhicāriṇāṃ svasvavibhāvādibalādalakṣyakramatayā vyavadhivandhyaiva pratipattiri'tyanvayaḥ /",
    "GK16andhvc2u:4081": " vyavadhivandhyā avyavadhānā /",
    "GK16andhvc2u:4082": " pūrvoktaṃ smārayati---pūrvamityādi /",
    "GK16andhvc2u:4083": " ityādi vistarataḥ pūrvamuktaṃ hīti sambandhaḥ /",
    "GK16andhvc2u:4084": " 'tasmādayamanyo dhvaneḥ prakāra' ityantavṛttigranthasya sārārthamāha---etaduktamityādi /",
    "GK16andhvc2u:4085": " sarvaḥ alakṣyakramasya iticchedaḥ /",
    "GK16andhvc2u:4086": " sthāyigatebhyaḥ sthāyisambandhibhyaḥ /",
    "GK16andhvc2u:4087": " 'nirvāṇe'tyādi kumārasambhavatṛtīyasargastham /",
    "GK16andhvc2u:4088": " ityādāvityādipadena 'āvarjitā kiñcidive'tyādeḥ iha tu sāmarthyākṣiptavyabhicārimukhena rasapratītiḥ tasmādayamanyo dhvaneḥ prakāraḥ /",
    "GK16andhvc2u:4089": " locanam rasavyaktistatrāstvalakṣyakramaḥ /",
    "GK16andhvc2u:4090": " yathā--- nirvāṇabhūyiṣṭhamathāsya vīryaṃ sandhukṣayantīva vapurguṇena /",
    "GK16andhvc2u:4091": " anuprayātā vanadevatābhiradṛśyata sthāvararājakanyā //",
    "GK16andhvc2u:4092": " ityādau sampūrṇālambanoddīpanavibhāvatāyogyasvabhāvavarṇanam /",
    "GK16andhvc2u:4093": " pratigrahītuṃ praṇayipriyatvātrrilocanastāmupacakrame ca /",
    "GK16andhvc2u:4094": " saṃmohanaṃ nāma ca puṣpadhanvā dhanuṣyamoghaṃ samadhatta bāṇam /",
    "GK16andhvc2u:4095": " . ityanena vibhāvatopayoga uktaḥ /",
    "GK16andhvc2u:4096": " harastu kiñcitparivṛttadhairyaścandrodayārambha ivāmburāśiḥ /",
    "GK16andhvc2u:4097": " umāmukhe bimbaphalādharoṣṭhe vyāpārayāmāsa vilocanāni //",
    "GK16andhvc2u:4098": " atra hi bhagavatyāḥ prathamameva tatpravaṇatvāttasya cedānīṃ tadunmukhībhūtatvātpraṇayipriyatayā",
    "GK16andhvc2u:4099": " ca pakṣapātasya sūcitasya gāḍhībhāvādratyātmanaḥ sthāyibhāvasyautsukyāvegacāpalyaharṣādeśca",
    "GK16andhvc2u:4100": " vyabhicāriṇaḥ sādhāraṇībhūto 'nubhāvavargaḥ prakāśita iti vibhāvānubhāvacarvaṇaiva",
    "GK16andhvc2u:4101": " vyabhicāricarvaṇāyāṃ paryavasyati /",
    "GK16andhvc2u:4102": " vyabhicāriṇāṃ pāratantryādeva sraksūtrakalpasthāyicarvaṇāviśrānteralakṣyakramatvam /",
    "GK16andhvc2u:4103": " iha tu pajhadalagaṇanamadhomukhatvaṃ cānyathāpi kumārīṇāṃ sambhāvyata iti jhaṭiti na lajjāyāṃ viśramayati hṛdayaṃ,",
    "GK16andhvc2u:4104": " api tu prāgvṛttatapaścaryādivṛttāntānusmaraṇena bālapriyā parigrahaḥ /",
    "GK16andhvc2u:4105": " sampūrṇetyādi /",
    "GK16andhvc2u:4106": " sampūrṇeti varṇanaviśeṣaṇam /",
    "GK16andhvc2u:4107": " ālambanamatra devī,",
    "GK16andhvc2u:4108": " uddīpanaṃ saundaryavasantapuṣpābharaṇādi /",
    "GK16andhvc2u:4109": " vibhāvatopayoga iti /",
    "GK16andhvc2u:4110": " vibhāvatāyā upayoga ityarthaḥ /",
    "GK16andhvc2u:4111": " ukta iti /",
    "GK16andhvc2u:4112": " pratigrahītumityādinā sammohanamityādinā ca darśita ityarthaḥ /",
    "GK16andhvc2u:4113": " atra hītyasyānubhāvavargaḥ prakāśita ityanena sambandhaḥ /",
    "GK16andhvc2u:4114": " tatpravaṇatvāditi /",
    "GK16andhvc2u:4115": " harāsaktatvādityarthaḥ /",
    "GK16andhvc2u:4116": " tasyeti /",
    "GK16andhvc2u:4117": " harasyetyarthaḥ /",
    "GK16andhvc2u:4118": " tadunmukhīti /",
    "GK16andhvc2u:4119": " bhagavatyunmukhītyarthaḥ /",
    "GK16andhvc2u:4120": " praṇayipriyatayeti taddhetukamālāgrahaṇopakrameṇetyarthaḥ /",
    "GK16andhvc2u:4121": " sūcitasyetyanenāsya sambandhaḥ /",
    "GK16andhvc2u:4122": " sūcito yaḥ pakṣapātaḥ gāḍhībhāvadrasātmakasthāyirūpaḥ tasya vyabhicāriṇaśca,",
    "GK16andhvc2u:4123": " yo 'nubhāvavarga iti sambandhaḥ /",
    "GK16andhvc2u:4124": " anubhāvaḥ dhairyaparivṛttivilocanavyāparaṇādirūpaḥ /",
    "GK16andhvc2u:4125": " itīti hetau /",
    "GK16andhvc2u:4126": " vibhāvānubhāvacarvaṇaivetyevakāreṇa kāraṇāntaravyavacchedaḥ /",
    "GK16andhvc2u:4127": " pāratantryāditi /",
    "GK16andhvc2u:4128": " sthāyiparatantratvādityarthaḥ /",
    "GK16andhvc2u:4129": " sragiti /",
    "GK16andhvc2u:4130": " sraksthānīyā vyabhicāriṇaḥ,",
    "GK16andhvc2u:4131": " sūtrasthānīyaḥ sthayī /",
    "GK16andhvc2u:4132": " iha tviti /",
    "GK16andhvc2u:4133": " 'evaṃ vādinī'tyādāvityarthaḥ /",
    "GK16andhvc2u:4134": " anyathāpīti /",
    "GK16andhvc2u:4135": " lajjātiriktahetunāpītyarthaḥ /",
    "GK16andhvc2u:4136": " hṛdayamiti /",
    "GK16andhvc2u:4137": " pratipatturiti śeṣaḥ /",
    "GK16andhvc2u:4138": " tatreti /",
    "GK16andhvc2u:4139": " lajjāyāmityarthaḥ /",
    "GK16andhvc2u:4140": " kramavyaṅgyataiveti /",
    "GK16andhvc2u:4141": " lajjāyā iti śeṣaḥ /",
    "GK16andhvc2u:4142": " prāgiti /",
    "GK16andhvc2u:4143": " prāgvṛtto yastapaścaryādivṛttānto devyāḥ tadanusmaraṇena taddvāreṇetyarthaḥ /",
    "GK16andhvc2u:4144": " smāraṇeneti vā pāṭhaḥ /",
    "GK16andhvc2u:4145": " tatra lajjāyām /",
    "GK16andhvc2u:4146": " karota utpādayati /",
    "GK16andhvc2u:4147": " pratipatturiti śeṣaḥ /",
    "GK16andhvc2u:4148": " yatra ca śabdavyāpārasahāyo 'rthontarasya vyañjakatvenopādīyate sa nāsya dhvanerviṣayaḥ /",
    "GK16andhvc2u:4149": " yathā--- saṅketakālamanasaṃ viṭaṃ jñātvā vidagdhayā /",
    "GK16andhvc2u:4150": " hasannetrārpitākūtaṃ līlāpadmaṃ nimīlitam //",
    "GK16andhvc2u:4151": " atra līlākamalanimīlanasya vyañjakatvamuktyaiva niveditam /",
    "GK16andhvc2u:4152": " locanam tatra pratipattiṃ karotīti kramavyaṅgyataiva /",
    "GK16andhvc2u:4153": " rasastvatrāpi dūrata eva vyabhicārisvarūpe paryālocyamāne bhātīti tadapekṣayālakṣyakramataiva /",
    "GK16andhvc2u:4154": " lajjāpekṣayā tu tatra lakṣyakramatvam /",
    "GK16andhvc2u:4155": " amumeva bhāvamevaśabdaḥ kevalaśabdaśca sūcayati /",
    "GK16andhvc2u:4156": " 'uktiṃ vine'ti yaduktaṃ tadyvacchedyaṃ darśayitumupakramate---yatra ceti /",
    "GK16andhvc2u:4157": " caśabdastuśabdasyārthe /",
    "GK16andhvc2u:4158": " asyeti /",
    "GK16andhvc2u:4159": " alakṣyakramastu tatrāpi syādeveti bhāvaḥ /",
    "GK16andhvc2u:4160": " udāharata--saṅketeti /",
    "GK16andhvc2u:4161": " vyañjakatvamiti /",
    "GK16andhvc2u:4162": " pradoṣasamayaṃ pratīti śeṣaḥ /",
    "GK16andhvc2u:4163": " uktyaiveti ādyapādatrayeṇetyarthaḥ /",
    "GK16andhvc2u:4164": " yadyapi cātra śabdāntarasannidhāne 'pa pradoṣārthaṃ prati na kasyacidabhidhāśaktiḥ padasyeti vyañjakatvaṃ na vighaṭitaṃ,",
    "GK16andhvc2u:4165": " tathāpi śabdenaivoktamayamartho 'rthāntarasya vyañjaka iti /",
    "GK16andhvc2u:4166": " bālapriyā kramavyaṅgyataiveti /",
    "GK16andhvc2u:4167": " lajjāyāssaṃlakṣyakramavyaṅgyatvamevetyarthaḥ /",
    "GK16andhvc2u:4168": " rasa iti /",
    "GK16andhvc2u:4169": " śṛṅgāra ityarthaḥ /",
    "GK16andhvc2u:4170": " atrāpi 'evaṃvādinī'tyādāvapi /",
    "GK16andhvc2u:4171": " dūrata eva vilambenaiva /",
    "GK16andhvc2u:4172": " paryālocyamāna ityanena sambandhaḥ /",
    "GK16andhvc2u:4173": " lajjārūpavyabhicāripratītirvilambenaiva,",
    "GK16andhvc2u:4174": " tatpratītau satyāñca jhaṭiti rasapratītirityarthaḥ /",
    "GK16andhvc2u:4175": " tadapekṣayā rasāpekṣayā /",
    "GK16andhvc2u:4176": " alakṣyakramataivetyevakāreṇa lakṣyakramatvavyavacchedaḥ /",
    "GK16andhvc2u:4177": " tarhi kathamatra lakṣyakramatvamuktamityata āha--lajjeti evaśabdaḥ kevalaśabdaśceti /",
    "GK16andhvc2u:4178": " 'alakṣyakramavyaṅgyasyaive'tyatratyaivaśabdaḥ 'sa tasya kevalasye'tyatratyakevalaśabdaścetyarthaḥ /",
    "GK16andhvc2u:4179": " vṛttau 'asyadhvane'rityasya saṃlakṣyakramadhvanerityarthaḥ /",
    "GK16andhvc2u:4180": " tadukteḥ phalamāha--alakṣyakramastviti /",
    "GK16andhvc2u:4181": " saṅketeti /",
    "GK16andhvc2u:4182": " viṭaṃ saṅketakāle mano yasya taṃ tajjijñāsum /",
    "GK16andhvc2u:4183": " ata eva hasadbhyāṃ netrābhyāmarpitaṃ sūcitaṃ ākūtaṃ saṅketakālajijñāsārūpābhiprāyo yena tam /",
    "GK16andhvc2u:4184": " jñātveti sambandhaḥ /",
    "GK16andhvc2u:4185": " locane--pradoṣārthaṃ prati na kasyacidabhidhāśaktiḥ padasyeti /",
    "GK16andhvc2u:4186": " pradoṣarūpārthaḥ kenāpi padenābhidhayā napratipādyata ityarthaḥ /",
    "GK16andhvc2u:4187": " itīti hetau /",
    "GK16andhvc2u:4188": " na vighaṭitamiti /",
    "GK16andhvc2u:4189": " ataścātra dhvaniviṣayatvameva yuktamiti bhāvaḥ /",
    "GK16andhvc2u:4190": " śabdeneti /",
    "GK16andhvc2u:4191": " ayamartho 'rthāntarasya vyañjaka iti śabdenaivoktamityanvayaḥ /",
    "GK16andhvc2u:4192": " pajhanimīlanasya pradoṣasamayavyañjakatvamādyapādatrayātmakaśabdenaiva pradarśitamityarthaḥ /",
    "GK16andhvc2u:4193": " tataśca tadapahastitamiti sambandhaḥ /",
    "GK16andhvc2u:4194": " gopyati /",
    "GK16andhvc2u:4195": " gopyamānatayā uditamutpannaṃ yaccārutvaṃ tadātmakamityarthaḥ /",
    "GK16andhvc2u:4196": " prāṇitaṃ tathā ca---",
    "GK16andhvc2u:4197": " śabdārtha-śaktyā kṣipto 'pi vyaṅgyo 'rthaḥ kavinā punaḥ /",
    "GK16andhvc2u:4198": " yatrāviṣkriyate svoktyā sānyaivālaṅkṛtir dhvaneḥ // DhvK_2.23 //",
    "GK16andhvc2u:4199": " śabdārthaśaktyā kṣipto 'pi vyaṅgyo 'rthaḥ kavinā punaḥ /",
    "GK16andhvc2u:4200": " yatrāviṣkriyate svoktyā sānyaivālaṅkṛtirdhvaneḥ // 23 //",
    "GK16andhvc2u:4201": " śabdaśaktyārthaśaktyā śabdārthaśaktyā vākṣipto 'pi vyaṅgyo 'rthaḥ kavinā punaryatra svoktyā prakāśīkriyate so 'smādanusvānopamavyaṅgyāddhvaneranya evālaṅkāraḥ /",
    "GK16andhvc2u:4202": " alakṣyakramavyaṅgyasya vā dhvaneḥ sati sambhave sa tādṛganyo 'laṅkāraḥ /",
    "GK16andhvc2u:4203": " locanam tataśca dhvaneryadgopyamānatoditacārutvātmakaṃ prāṇitaṃ tadapahastitam /",
    "GK16andhvc2u:4204": " yathā kaścidāha--'gambhīro 'haṃ na me kṛtyaṃ ko 'pi veda na sūcitam /",
    "GK16andhvc2u:4205": " kiñcidbravīmi' iti /",
    "GK16andhvc2u:4206": " tena gāmbhīryasūcanārthaḥ pratyuta āviṣkṛta eva /",
    "GK16andhvc2u:4207": " ata evāha---vyañjanakatvamiti uktyaiveti ca // 2.2 //",
    "GK16andhvc2u:4208": " prakāntaprakāradvayopasaṃhāraṃ tṛtīyaprakārasūcanaṃ caikenaiva yatnena karomītyāśayena sādhāraṇamavataraṇapadaṃ prakṣipati vṛttikṛt---tathā ceti /",
    "GK16andhvc2u:4209": " tena coktaprakāradvayenāyamapi tṛtīyaḥ prakāro mantavya ityarthaḥ /",
    "GK16andhvc2u:4210": " śabdaścārthaśca śabdārthau cetyekaśeṣaḥ /",
    "GK16andhvc2u:4211": " sānyaiveti /",
    "GK16andhvc2u:4212": " na dhvanirasau,",
    "GK16andhvc2u:4213": " api tu śleṣādiralaṅkāra ityarthaḥ /",
    "GK16andhvc2u:4214": " athavā dhvaniśabdenālakṣyakramaḥ tasyālaṅkāryasyāṅginaḥ bālapriyā jīvitam /",
    "GK16andhvc2u:4215": " dṛṣṭāntamāha--yathetyādi /",
    "GK16andhvc2u:4216": " gambhīra iti /",
    "GK16andhvc2u:4217": " gambhīro janassvakṛtyaṃ vācā na vadati,",
    "GK16andhvc2u:4218": " kintu kadācitsūcayatīti lokasthitimabhipretya kasyaciduktiriyam /",
    "GK16andhvc2u:4219": " ahaṃ gambhīro na bhavāmi /",
    "GK16andhvc2u:4220": " ataḥ me kṛtyaṃ sūcitaṃ sat ko 'pi na veda na jānāti /",
    "GK16andhvc2u:4221": " ataḥ kiñjidbravīmītyanvayaḥ /",
    "GK16andhvc2u:4222": " teneti /",
    "GK16andhvc2u:4223": " uktena vākyenetyarthaḥ /",
    "GK16andhvc2u:4224": " gāmbhīryasūcanārtha iti /",
    "GK16andhvc2u:4225": " gāmbhīryasūcako vadanavikārādyabhāvarūpo 'rtha ityarthaḥ /",
    "GK16andhvc2u:4226": " āviṣkṛtaḥ prakāśitaḥ /",
    "GK16andhvc2u:4227": " uktābhiprāyeṇaiva vṛttau 'vyañjakatvamuktyaiva nivedita' mityuktaṃ,",
    "GK16andhvc2u:4228": " na tu vyaṅgyārthaḥ śabdāntareṇa pradarśita itītyāha--ata eveti // 2.2 //",
    "GK16andhvc2u:4229": " 'tathāce'tyasya yathāśrutārthe sāṅgatyābhāvādavatārayanvivṛṇoti---prakrāntetyādi /",
    "GK16andhvc2u:4230": " prakrāntaprakāradvayeti /",
    "GK16andhvc2u:4231": " śabdaśaktimūlārthaśaktimūladhvanidvayetyarthaḥ /",
    "GK16andhvc2u:4232": " tṛtīyaprakāreti /",
    "GK16andhvc2u:4233": " śabdārthebhayaśaktimūladhvaniprakāretyarthaḥ /",
    "GK16andhvc2u:4234": " ityekaśeṣa iti /",
    "GK16andhvc2u:4235": " śabdaścārthaśca śabdārthau śabdārthauca śabdārthau ca śabdārthāḥ teṣāṃ śaktetyarthātrrividho 'pi bhedassaṅgṛhīta iti bhāvaḥ /",
    "GK16andhvc2u:4236": " kārikāyāṃ 'kṣipto 'pī'ti pāṭhaḥ /",
    "GK16andhvc2u:4237": " ākṣipta iticchedaḥ /",
    "GK16andhvc2u:4238": " 'se'ti 'yatre'tyasya pratinirdeśaḥ /",
    "GK16andhvc2u:4239": " tatkāvyamityarthaḥ /",
    "GK16andhvc2u:4240": " yadvā--tatreti śeṣaḥ /",
    "GK16andhvc2u:4241": " seti vyaṅgyārtha ityarthaḥ /",
    "GK16andhvc2u:4242": " sāmyetyādyantapādo dvedhā vṛttau vivṛtaḥ,",
    "GK16andhvc2u:4243": " tadanurodhenādyamarthaṃ vivṛṇoti locane---na dhvanirityādi /",
    "GK16andhvc2u:4244": " tatra śabdaśaktyā yathā--- vatse mā gā viṣādaṃ śvasanamurujavaṃ santyajordhvapravṛttaṃ kampaḥ ko vā guruste bhavatu balabhidā jṛmbhitenātra yāhi /",
    "GK16andhvc2u:4245": " pratyākhyānaṃ surāṇāmiti bhayaśamanacchajhanā kārayitvā yasmai lakṣmīmadvādvaḥ sa dahatu duritaṃ manthamūḍhāṃ payodhiḥ //",
    "GK16andhvc2u:4246": " locanam sa vyaṅgyo 'rtho 'nyo vācyamātrālaṅkārāpekṣayā dvitīyo lokottaraścālaṅkāra ityarthaḥ /",
    "GK16andhvc2u:4247": " evameva vṛttau dvidhā vyākhyāsyati /",
    "GK16andhvc2u:4248": " viṣamattīti viṣādaḥ /",
    "GK16andhvc2u:4249": " ūrdhvapravṛttamagnimityatra cārtho mantavyaḥ /",
    "GK16andhvc2u:4250": " kampo 'pāmpatiḥ ko brahmā vā tava guruḥ /",
    "GK16andhvc2u:4251": " balabhidā indreṇa jṛmbhitena aiśvaryamadamattenetyarthaḥ /",
    "GK16andhvc2u:4252": " jṛmbhitaṃ ca gātrasaṃmardanātmakaṃ balaṃ bhinatti āyāsakāritvāt /",
    "GK16andhvc2u:4253": " pratyākhyānamiti vacasaivātra dvitīyo 'rtho 'bhidhīyata iti niveditam /",
    "GK16andhvc2u:4254": " kārayitveti /",
    "GK16andhvc2u:4255": " sā hi kamalā puṇḍarīkākṣameva hṛdaye nidhāyotthiteti svayameva devāntarāṇāṃ pratyākhyānaṃ karoti /",
    "GK16andhvc2u:4256": " svabhāvasukumāratayā tu mandarāndolitajaladhitaraṅgabhaṅgaparyākulīkṛtāṃ tena pratibodhayatā",
    "GK16andhvc2u:4257": " tatsamarthācaraṇamanyatra doṣodghāṭanena atra yāhīti cābhinayaviśeṣeṇa sakalaguṇādaradarśakena kṛtam /",
    "GK16andhvc2u:4258": " ata eva manthamūḍhāmityāha /",
    "GK16andhvc2u:4259": " bālapriyā asau vyaṅgyārthaḥ /",
    "GK16andhvc2u:4260": " dvitīyaṃ vyācaṣṭe---athavetyādi /",
    "GK16andhvc2u:4261": " pūrvasmin pakṣe dhvaneriti pañjamyantaṃ saṃlakṣyakramadhvaniparamasmiṃstu ṣaṣṭhyantamasaṃlakṣyakramadhvaniparamityāha---dhvaniśabdenetyādi /",
    "GK16andhvc2u:4262": " ukta iti śeṣaḥ /",
    "GK16andhvc2u:4263": " tādṛganya iti vṛtyanurodhenānyapadaṃ vyācaṣṭe---vācyetyādi /",
    "GK16andhvc2u:4264": " tādṛgatyasya vivaraṇam----lokottara iti /",
    "GK16andhvc2u:4265": " vatse iti /",
    "GK16andhvc2u:4266": " he vatse tvaṃ viṣādaṃ duḥkhaṃ mā gāḥ /",
    "GK16andhvc2u:4267": " ūrdhvapravṛttamurujavaṃ śvasanaṃ dīrghaśvāsaṃ santyaja saṃvṛṇviti ca pāṭhaḥ,",
    "GK16andhvc2u:4268": " guruḥ mahānityādi yathāśrutārthasya spaṣṭatvādarthāntaraṃ vivṛṇoti---viṣamityādi /",
    "GK16andhvc2u:4269": " viṣāda iti /",
    "GK16andhvc2u:4270": " śiva ityarthaḥ /",
    "GK16andhvc2u:4271": " ūrdhvapravṛttamityasya vivaraṇam---'agnim' iti /",
    "GK16andhvc2u:4272": " cārtho mantavya iti /",
    "GK16andhvc2u:4273": " śvasanamūrdhvapravṛttañceti samuccayo jñātavya ityarthaḥ /",
    "GK16andhvc2u:4274": " guruḥ pitā /",
    "GK16andhvc2u:4275": " balabhidā jṛmbhitenetyasya vācyārthañca prasaṅgādāha--jṛmbhitañcetyādi /",
    "GK16andhvc2u:4276": " dvitīyārthasāya svoktyāviṣkaraṇaṃ darśayati---pratyākhyānamiti /",
    "GK16andhvc2u:4277": " vacasaiveti /",
    "GK16andhvc2u:4278": " niveditamityanenānvayaḥ /",
    "GK16andhvc2u:4279": " dvitīyo 'rtha iti /",
    "GK16andhvc2u:4280": " śivādiparityāgarūpārtha ityarthaḥ /",
    "GK16andhvc2u:4281": " kārayatveti /",
    "GK16andhvc2u:4282": " ṇijartho 'tra tatsamarthācaraṇarūpo na tvapravṛttapravarttanarūpaḥ,",
    "GK16andhvc2u:4283": " tasya rasānanuguṇatvādityaha---sā hītyādinā /",
    "GK16andhvc2u:4284": " sukumāratayā paryākulīkṛtāmiti sambandhaḥ /",
    "GK16andhvc2u:4285": " tāmiti śeṣaḥ /",
    "GK16andhvc2u:4286": " pratibodhayatā tene tatsamarthācaraṇaṃ kṛtamityanvayaḥ /",
    "GK16andhvc2u:4287": " tena samudreṇa /",
    "GK16andhvc2u:4288": " anyatreti /",
    "GK16andhvc2u:4289": " śivādideveṣvityarthaḥ /",
    "GK16andhvc2u:4290": " dāṣodghāṭaneneti /",
    "GK16andhvc2u:4291": " viṣādādipadaiḥ viṣabhakṣaṇādidoṣaṇāṃ prakāśanenetyarthaḥ /",
    "GK16andhvc2u:4292": " atreti /",
    "GK16andhvc2u:4293": " lokottaraguṇaviśiṣṭe śrīnārāyaṇe ityarthaḥ /",
    "GK16andhvc2u:4294": " arthaśaktyā yathā---- ambā śete 'tra vṛddhā pariṇatavayasāmagraṇaritra tāto niḥśeṣāgārakarmaśramaśithilatanuḥ kumbhadāsī tathātra /",
    "GK16andhvc2u:4295": " asmin pāpāhamekā katipayadivasaproṣitaprāṇanāthā pānthāyetthaṃ taruṇyā kathitamavasaravyāhṛtivyājapūrvam //",
    "GK16andhvc2u:4296": " ubhayaśaktyā yathā---'dṛṣṭyā keśavagoparāgahṛtayā' ityādau /",
    "GK16andhvc2u:4297": " locanam ityuktaprakāreṇa bhayanivāraṇavyājena surāṇāṃ pratyākhyānaṃ manthamūḍhāṃ lakṣmīṃ kārayitvā payodhiryasmai tāmadātsa vo yuṣmākaṃ duritaṃ dahatviti sambandhaḥ /",
    "GK16andhvc2u:4298": " ambeti /",
    "GK16andhvc2u:4299": " atraikaikasya padasya vyañjaktavaṃ sahṛdayaiḥ sukalpyamiti svakaṇṭhena noktam /",
    "GK16andhvc2u:4300": " vyājaśabdo 'tra svoktiḥ /",
    "GK16andhvc2u:4301": " evamupasaṃhāravyājena prakāradvayaṃ sodāharaṇaṃ nirūpyatṛtīyaṃ prakāramāha---ubhayeti /",
    "GK16andhvc2u:4302": " śabdaśaktistāvadgoparāgādi śabdaśleṣavaśāt /",
    "GK16andhvc2u:4303": " bālapriyā sakaleti /",
    "GK16andhvc2u:4304": " bhagavatsambandhiṣu sakalaguṇeṣu ya ādaraḥ svasya bahumatistaddarśakenetyarthaḥ /",
    "GK16andhvc2u:4305": " ata eveti /",
    "GK16andhvc2u:4306": " samarthācaraṇasya ṇijarthatvādevetyarthaḥ /",
    "GK16andhvc2u:4307": " manthamūḍhāmiti /",
    "GK16andhvc2u:4308": " tajjñāpakamiti bhāvaḥ /",
    "GK16andhvc2u:4309": " uttarārdha vyācaṣṭe---itītyādi /",
    "GK16andhvc2u:4310": " lakṣmīṃ kārayitveti /",
    "GK16andhvc2u:4311": " “hṛkroranyatarasyā” mityanena karmasaṃjñā /",
    "GK16andhvc2u:4312": " surūpaṃ kañcitpānthamavalokya pravṛddhamadanā kācitsvairiṇo tamāha---ambeti /",
    "GK16andhvc2u:4313": " śete ityasyottaratrāpyanuṣaṅga /",
    "GK16andhvc2u:4314": " pariṇatavayasāṃ vṛddhānām /",
    "GK16andhvc2u:4315": " niśśeṣairagārakarmabhissvayamanuṣṭhitaiḥ gṛhakarmabhiḥ yaḥ śramastena śithilā asvasthā tanuryasyāḥ sā /",
    "GK16andhvc2u:4316": " 'avasare'ti /",
    "GK16andhvc2u:4317": " avasarasya tattassthale mātrādiśayanādirūpasya prastāvasya vyāhṛtiruktiḥ tasya vyājaḥ saḥ pūrvo yatra tattathā /",
    "GK16andhvc2u:4318": " atrāvayoryathākāmaṃ rantuṃ śakyaṃ ko 'pi na jānīyāt,",
    "GK16andhvc2u:4319": " tvaddarśanena kāmārtā māṃ ramaṇena prīṇayeti vaktrī bodhayatīti vaktṛvaiśiṣṭyādijñānavatāṃ sahṛdayānāṃ vyajyate /",
    "GK16andhvc2u:4320": " parantu vyaṅgyārtho yamavasaravyāhṛtivyājapūrvamiti vyājaśabdena kavinā āviṣkṛtaḥ /",
    "GK16andhvc2u:4321": " sukalpyamiti /",
    "GK16andhvc2u:4322": " ambā tāta ityābhyāṃ pitrornaisargikavātsalyaśālitvena tau mama sarvatrāpyanukūlāveveti /",
    "GK16andhvc2u:4323": " tadviseṣaṇābhyāṃ nidrāparavaśatvaṃ parasāhāyyaṃ vināśayanādutthānāśaktatvamityādi,",
    "GK16andhvc2u:4324": " niśśeṣetyādinā dāsyā gāḍhanidritatvam,",
    "GK16andhvc2u:4325": " uktairhetubhisteṣāmanāśaṅkanīyatvaṃ,",
    "GK16andhvc2u:4326": " dāsītyanena svajñāvartitvaṃ,",
    "GK16andhvc2u:4327": " pāpetyanenādyāvādhesarasasambhogānubhavarāhityam,",
    "GK16andhvc2u:4328": " eketyanena puruṣāntarānubhogābhāvaḥ,",
    "GK16andhvc2u:4329": " ata eva sambhogautsukyaṃ,",
    "GK16andhvc2u:4330": " katipayetyādinā patyuracirātpratyāgamanamanāśaṅkyamiti prāṇanāthaityanena pativiṣayakānurāgābhāva iti ca dyotyata ityūhyamiti bhāvaḥ /",
    "GK16andhvc2u:4331": " itīti hetau /",
    "GK16andhvc2u:4332": " svakaṇṭhena noktamiti /",
    "GK16andhvc2u:4333": " svayaṃ vyākhyānena na pradarśitamityarthaḥ /",
    "GK16andhvc2u:4334": " prauḍhokti-mātra-niṣpanna-śarīraḥ sambhavī svataḥ /",
    "GK16andhvc2u:4335": " artho 'pi dvividho jñeyo vastuno 'nyasya dīpakaḥ // DhvK_2.24 //",
    "GK16andhvc2u:4336": " prauḍhoktibhātraniṣpannaśarīraḥ sambhavī svataḥ /",
    "GK16andhvc2u:4337": " artho 'pi dvividho jñeyo vastuno 'nyasya dīpakaḥ // 24 //",
    "GK16andhvc2u:4338": " arthaśaktyudbhavānuraṇanarūpavyaṅgye dhvanau yo vyañjako 'rtha uktastasyāpi dvau prakārau---kaveḥ kavinibaddhasya vā vaktuḥ prauḍhoktimātraniṣpannaśarīra",
    "GK16andhvc2u:4339": " svatassambhavī ca dvitīyaḥ /",
    "GK16andhvc2u:4340": " locanam arthaśaktistu prakaraṇavaśāt /",
    "GK16andhvc2u:4341": " yāvadatra rādhāramaṇasyākhilataruṇījanacchannānurāgagarimāspadatvaṃ na viditaṃ tāvadarthāntarasyāpratīteḥ,",
    "GK16andhvc2u:4342": " saleśamiti cātra svoktiḥ // 2.3 //",
    "GK16andhvc2u:4343": " evamarthaśaktyudbhavasya sāmānyalakṣaṇaṃ kṛtam. śleṣādyalaṅkarebhyaścāsya vibhakto viṣaya uktaḥ /",
    "GK16andhvc2u:4344": " adhunāsya prabhedanirūpaṇaṃ karoti---prauḍhoktītyādinā /",
    "GK16andhvc2u:4345": " yo 'rthāntarasya dīpako vyañjako 'rtha uktaḥ so 'pi dvividhaḥ /",
    "GK16andhvc2u:4346": " na kevalamanusvānopamo dvividhaḥ,",
    "GK16andhvc2u:4347": " yāvattadbhedo yo dvitīyaḥ so 'pa vyañjakārthadvaividhyadvāreṇa dvividha ityapiśabdasyārthaḥ /",
    "GK16andhvc2u:4348": " prauḍhokterapyavāntarabhedamāha---kaveriti /",
    "GK16andhvc2u:4349": " tenaite trayo bhedā bhavanti /",
    "GK16andhvc2u:4350": " prakarṣema ūḍaḥ sampādayitavyena vastunā prāptastatkuśalaḥ prauḍhaḥ /",
    "GK16andhvc2u:4351": " uktirapi samarpayitavyavastvarpaṇocitā prauḍhetyucyate /",
    "GK16andhvc2u:4352": " bālapriyā arthaśaktistu prakaraṇavaśādityuktameva vivṛṇoti---yāvadityādi // 2.3 //",
    "GK16andhvc2u:4353": " artho 'pītyipiśabdārthamāha---na kevalamityādi /",
    "GK16andhvc2u:4354": " kaverityādikamavatārayati---prauḍhokteriti /",
    "GK16andhvc2u:4355": " ete trayo bhedā iti /",
    "GK16andhvc2u:4356": " kaviprauḍhoktimātrasiddhaḥ,",
    "GK16andhvc2u:4357": " kavinibaddhavaktṛpraurḍhektimātrasiddhaḥ,",
    "GK16andhvc2u:4358": " svatassambhavī ceti trayo bhedā ityarthaḥ /",
    "GK16andhvc2u:4359": " prauḍhapadavyutpattimāha--prakarṣeṇetyādi /",
    "GK16andhvc2u:4360": " ūḍha ityasya vyākhyānaṃ--sampādetyādi /",
    "GK16andhvc2u:4361": " taditi /",
    "GK16andhvc2u:4362": " tasmādityarthaḥ /",
    "GK16andhvc2u:4363": " sampādayitvyavastuprāpteḥ kuśala eva sambhavāditi yāvat /",
    "GK16andhvc2u:4364": " prauḍha iti /",
    "GK16andhvc2u:4365": " prauḍha ityucyata ityarthaḥ /",
    "GK16andhvc2u:4366": " prauḍha iti sthite “prādūhoḍhe“tyādinā vṛddhiḥ /",
    "GK16andhvc2u:4367": " samarpayitavyeti /",
    "GK16andhvc2u:4368": " kaviprauḍhoktimātranippannaśarīro yathā---",
    "GK16andhvc2u:4369": " sajjehi surahimāso ṇa dāva appei juaijaṇalakkhamuhe /",
    "GK16andhvc2u:4370": " ahiṇavasahaāramuhe ṇavapallavapattale aṇaṅgassa śare //",
    "GK16andhvc2u:4371": " kavinibaddhavaktṛprauḍhoktimātraniṣpannaśarīro yathodāhṛtabheva----'śikhariṇi' ityādi /",
    "GK16andhvc2u:4372": " locanam sajjayati surabhimāso na tāvadarpayati yuvatijanalakṣyamukhān /",
    "GK16andhvc2u:4373": " abhinavasahakāramukhānnavapallavapatrralānanaṅgasya śarān //",
    "GK16andhvc2u:4374": " atra vasantaścetano 'naṅgasya sakhā sajjayati kevalaṃ na tāvadarpayatītyevaṃvidhayā",
    "GK16andhvc2u:4375": " samarpayitavyavastvarpaṇakuśalayoktyā sahakārodbhedinī vasantadaśā yata uktā ato",
    "GK16andhvc2u:4376": " dhvanyamānaṃ manmathonmāthasyārambhaṃ kramema gāḍhagāḍhībhaviṣyantaṃ vyanakti /",
    "GK16andhvc2u:4377": " anyathā vasante sapallavasahakārodgama iti vastumātraṃ na vyañjakaṃ syāt /",
    "GK16andhvc2u:4378": " eṣā ca kaverevoktiḥ prauḍhā /",
    "GK16andhvc2u:4379": " śikhariṇīti /",
    "GK16andhvc2u:4380": " atra lohitaṃ bimbaphalaṃ śuko daśatīti na vyañjakatā kācit /",
    "GK16andhvc2u:4381": " yadā tu kavinibaddhasya sābhilāṣasya taruṇasya vakturitthaṃ prauḍhoktistadā vyañjakatvam /",
    "GK16andhvc2u:4382": " bālapriyā sahṛdayahṛdayārpaṇayogyetyarthaḥ /",
    "GK16andhvc2u:4383": " vṛttau---'svatassambhavī ca dvitīya' iti pāṭhaḥ kvācitkaḥ /",
    "GK16andhvc2u:4384": " sajjayatīti /",
    "GK16andhvc2u:4385": " surabhimāsaḥ vasantasambandhī māsaḥ yuvatijanā eva lakṣyāṇi yeṣāṃ tathāvidhāni mukhānyagrāṇi yeṣāṃ tān /",
    "GK16andhvc2u:4386": " lakṣasahāniti pāṭhe tāni sahante teṣveva prayojyā iti yāvattānityarthaḥ /",
    "GK16andhvc2u:4387": " naveti /",
    "GK16andhvc2u:4388": " navāni pallavāśca patrāṇi ca tāni lānti ādadate iti tān /",
    "GK16andhvc2u:4389": " abhīti /",
    "GK16andhvc2u:4390": " nūtanasahakārapuṣpādīnityarthaḥ /",
    "GK16andhvc2u:4391": " tāneva anaṅgasya śarān /",
    "GK16andhvc2u:4392": " sajjayati, na tāvadaryayatītyanvayaḥ /",
    "GK16andhvc2u:4393": " sajjīkaraṇādyanvayopapatyarthamāha locane---vasantaścetava iti /",
    "GK16andhvc2u:4394": " vasantaścetanatvenādhyasya iti bhāvaḥ /",
    "GK16andhvc2u:4395": " saheti sahakārasyodbhedaḥ prakāśaḥ tadvatītyarthaḥ /",
    "GK16andhvc2u:4396": " sahakārapadaṃ puṣpāntaropalakṣaṇam /",
    "GK16andhvc2u:4397": " ukteti /",
    "GK16andhvc2u:4398": " abhihitetyarthaḥ /",
    "GK16andhvc2u:4399": " uktyā ukteti /",
    "GK16andhvc2u:4400": " sambandhaḥ /",
    "GK16andhvc2u:4401": " ato dhvanyamānamityādi /",
    "GK16andhvc2u:4402": " tathāvidhānanaṅgasya śarān sajjayati kevalamityanena manmathonmāthanasyārambhaḥ,",
    "GK16andhvc2u:4403": " na tāvadarpayatītyanena bhaviṣyadarpaṇavyañjanadvārā manmathonmāthanasya bhavī gāḍhagāḍhī bhāvasca dyotyata ityarthaḥ /",
    "GK16andhvc2u:4404": " anyatheti /",
    "GK16andhvc2u:4405": " uktaprakārātiriktaprakāreṇetyarthaḥ /",
    "GK16andhvc2u:4406": " tatprakāramāha--vasanta ityādi /",
    "GK16andhvc2u:4407": " itīti /",
    "GK16andhvc2u:4408": " etadvacanpratipādyamityarthaḥ /",
    "GK16andhvc2u:4409": " netyādi /",
    "GK16andhvc2u:4410": " uktārthavyañjakaṃ na bhavedityarthaḥ /",
    "GK16andhvc2u:4411": " atretyādi /",
    "GK16andhvc2u:4412": " śukta ityasya sthāne ayaṃ śukapotaka iti ca pāṭhaḥ /",
    "GK16andhvc2u:4413": " itītyādi /",
    "GK16andhvc2u:4414": " itivacanapratipādyasya kāpi vyañjakatā netyarthaḥ /",
    "GK16andhvc2u:4415": " itthamiti /",
    "GK16andhvc2u:4416": " śikhariṇītyādirūpetyarthaḥ /",
    "GK16andhvc2u:4417": " tadā yathā vā----",
    "GK16andhvc2u:4418": " sāaraviiṇṇajovbaṇahatthālambaṃ samuṇṇamantehim /",
    "GK16andhvc2u:4419": " abbhuṭṭhāṇaṃ via mammahasya diṇṇaṃ tuha thaṇohim //",
    "GK16andhvc2u:4420": " svataḥ sambhavī ya aucatyena bahirapi sambhāvyamānasadbhāvo na kevalaṃ bhaṇitivaśenaivābhiniṣpannaśariraḥ /",
    "GK16andhvc2u:4421": " yathodāhṛtam 'evaṃvādini' ityādi /",
    "GK16andhvc2u:4422": " yathā vā---",
    "GK16andhvc2u:4423": " sihipiñchakaṇṇapūrā jāā vāhasya gavvirī bhamai /",
    "GK16andhvc2u:4424": " bhuttāphalaraiapasāhaṇāṇaṃ macjhe savattīṇam //",
    "GK16andhvc2u:4425": " locanam sādaravitīrṇayauvanahastālambaṃ samunnamabhdyām /",
    "GK16andhvc2u:4426": " abhyutthānamiva manmathasya dattaṃ tava stanābhyām //",
    "GK16andhvc2u:4427": " stanau tāvadiha pradhānabhūtau tato 'pi gauravitaḥ kāmastābhyāmabhyutthānenoparcyate /",
    "GK16andhvc2u:4428": " yauvanaṃ cānayoḥ paricārakabhāvena sthitamityevaṃvidhenoktivaicitryeṇa tvadīyastanāvaloka napravṛddhamanmathāvasthaḥ ko na bhavatīti bhaṅgyā svābhiprāyadhvananaṃ kṛtam /",
    "GK16andhvc2u:4429": " tava tāruṇyenonnatau stanāviti hi vacanena vyañjakatā /",
    "GK16andhvc2u:4430": " na kevalamiti /",
    "GK16andhvc2u:4431": " uktivaicitryaṃ tāvatsarvathopayogi bhavatīti bhāvaḥ /",
    "GK16andhvc2u:4432": " śikhipicchakarṇapūrā jāyā vyādhasya garviṇī bhramati /",
    "GK16andhvc2u:4433": " muktāphalaracitaprasādhanānāṃ madhye sapatnīnām //",
    "GK16andhvc2u:4434": " śikhimātramāraṇameva tadāsaktasya kṛtyam /",
    "GK16andhvc2u:4435": " anyāsu tvāsakto hastino 'pyamārayaditi hi vacanenoktamuttamasaubhāgyam /",
    "GK16andhvc2u:4436": " bālapriyā vyañjakatvamiti /",
    "GK16andhvc2u:4437": " vyaṅgyārthāḥ prathamodyote pradarśitāḥ /",
    "GK16andhvc2u:4438": " sādareti /",
    "GK16andhvc2u:4439": " kṛtveti /",
    "GK16andhvc2u:4440": " pāṭhe tatpūritam /",
    "GK16andhvc2u:4441": " sādaraṃ vitīrṇo yauvanena datte yauvanahastālambo yatra tadyathā tathā /",
    "GK16andhvc2u:4442": " samunnamadbhāṃ tava stanābhyāṃ manmathasyāpyutthānaṃ dattamivetyanvayaḥ /",
    "GK16andhvc2u:4443": " atra yauvanādiṣu parijanādicetanavṛttāntāropātsamāsoktirutprekṣāṅgamityāśayena vivṛṇoti---stanāvityādi /",
    "GK16andhvc2u:4444": " iti hītyādi /",
    "GK16andhvc2u:4445": " iti vacane sati tatpratipādyasya vyañjakatā na hītyarthaḥ /",
    "GK16andhvc2u:4446": " na kevalamiti idaṃ pratīkadhāraṇam /",
    "GK16andhvc2u:4447": " svataḥsambhavītyanena loke sambhāvyamāno 'pītyartho vivakṣita ityāśayena vṛttau 'ya' ityādinā vivṛtaṃ,",
    "GK16andhvc2u:4448": " tatra na kevalamityādinā gamyamarthaṃ darśayati---uktivaicitryamityādi /",
    "GK16andhvc2u:4449": " upayogīti /",
    "GK16andhvc2u:4450": " kāvya iti śeṣaḥ /",
    "GK16andhvc2u:4451": " uktivaicitryābhāve bhāvyatvaṃ na bhavatīti bhāvaḥ /",
    "GK16andhvc2u:4452": " śikhīti /",
    "GK16andhvc2u:4453": " gātheyaṃ tṛtīyodyote vṛttikṛtā udāhṛtya vyākhyāsyate /",
    "GK16andhvc2u:4454": " jāyeti /",
    "GK16andhvc2u:4455": " navapariṇītetyarthaḥ /",
    "GK16andhvc2u:4456": " prasādhanaṃ alaṅkāraḥ /",
    "GK16andhvc2u:4457": " sapatnīnāmiti /",
    "GK16andhvc2u:4458": " pūrvapariṇītānāmityarthaḥ /",
    "GK16andhvc2u:4459": " śikhīti /",
    "GK16andhvc2u:4460": " śikhināṃ samīpasthatvāditi",
    "GK16andhvc2u:4461": " arthaśakter alaṅkāro yatrāpy anyaḥ pratīyate /",
    "GK16andhvc2u:4462": " anusvānopama-vyaṅgyaḥ sa prakāro 'paro dhvaneḥ // DhvK_2.25 //",
    "GK16andhvc2u:4463": " arthaśakteralaṅkāro yatrāpyanyaḥ pratīyate /",
    "GK16andhvc2u:4464": " anusvānopamavyaṅgyaḥ sa prakāro 'paro dhvaneḥ // 25 //",
    "GK16andhvc2u:4465": " vācyālaṅkāravyatirikto yatrānyo 'laṅkāro 'rthasāmarthyātpratīyamāno 'vabhāsate so 'rthaśaktyudbhavo nāmānusvānarūpavyaṅgyo 'nyo dhvaniḥ /",
    "GK16andhvc2u:4466": " tasya praviralaviṣayatvamāśaṅkyedamucyate---",
    "GK16andhvc2u:4467": " locanam racitāni vividhabhaṅgībhiḥ prasādhanānīta tāsāṃ sambhogavyagrimābhāvāttadviracanaśilpakauśalameva paramiti daurbhāgyātiśaya idānīmiti prakāśitam /",
    "GK16andhvc2u:4468": " garvaśca bālyāvivekādināpi bhavatīti nātra svoktisadbhāvaḥ śaṅkyaḥ /",
    "GK16andhvc2u:4469": " eṣa cārtho yathā yathā varṇyate āstāṃ vā varṇnā,",
    "GK16andhvc2u:4470": " bahirapi yadi pratyakṣādināvalokyate tathā tathā saubhāgyātiśayaṃ vyādhavadhvā dyotayati // 2.4 //",
    "GK16andhvc2u:4471": " evamarthaśaktyudbhavo dvibhedo vastumātrasya vyañjanīyatve vastudhvanirūpatayā nirūpitaḥ /",
    "GK16andhvc2u:4472": " idānīṃ tasyaivālaṅkārarūpe vyañjanīye 'laṅkāradhvanitvamapi bhavatītyāha---arthetyādi /",
    "GK16andhvc2u:4473": " na kevalaṃ śabdaśakteralaṅkāraḥ pratīyate pūrvoktanītyā yāvadarthaśakterapi /",
    "GK16andhvc2u:4474": " yadi vā na kevalaṃ yatra vastumātraṃ pratīyate yāvalaṅkāro 'pītyapiśabdārthaḥ /",
    "GK16andhvc2u:4475": " anyaśabdaṃ vyācaṣṭe---vācyeti // 2.5 //",
    "GK16andhvc2u:4476": " āśaṅkyeti /",
    "GK16andhvc2u:4477": " śabdaśaktyā śleṣādyalaṅkāro bhāsata iti sambhāvyametat /",
    "GK16andhvc2u:4478": " arthaśaktyā bālapriyā bhāvaḥ /",
    "GK16andhvc2u:4479": " tadāsaktasyeti /",
    "GK16andhvc2u:4480": " jāyāyāmatyāsaktasya vyādhasyetyarthaḥ /",
    "GK16andhvc2u:4481": " kṛtyamiti /",
    "GK16andhvc2u:4482": " tadvirahāsahanāditi bhāvaḥ /",
    "GK16andhvc2u:4483": " anyāsviti /",
    "GK16andhvc2u:4484": " sapatnīṣvityarthaḥ /",
    "GK16andhvc2u:4485": " hastino 'pīti /",
    "GK16andhvc2u:4486": " dūrasthānapīti bhāvaḥ /",
    "GK16andhvc2u:4487": " iti hi vacaneneti /",
    "GK16andhvc2u:4488": " uktavākyārthenetyarthaḥ /",
    "GK16andhvc2u:4489": " uktaṃ vyañjitam /",
    "GK16andhvc2u:4490": " uttamasaubhāgyamati /",
    "GK16andhvc2u:4491": " jāyāyā iti śeṣaḥ /",
    "GK16andhvc2u:4492": " muktāphaletyādivyaṅgyaṃ darśayati--racitānītyādi /",
    "GK16andhvc2u:4493": " idānīmiti /",
    "GK16andhvc2u:4494": " navapariṇayanottarakāla ityarthaḥ /",
    "GK16andhvc2u:4495": " nanu vyaṅgyo jāyāyāḥ saubhāgyātiśayo hi garvaheturityatasso 'rtho garviṇītyanenāviṣkṛta ityata āha---garvaśceti /",
    "GK16andhvc2u:4496": " bālyanimittakaḥ avivekaḥ bālyāvivekaḥ /",
    "GK16andhvc2u:4497": " ādipadena sambhavato hetvantarasya parigrahaḥ /",
    "GK16andhvc2u:4498": " svataḥsasbhavī ya aucityena bahirapi sambhāvyamānetyādyuktaṃ yojayati---eṣa cārtha ityādi //24//",
    "GK16andhvc2u:4499": " 'arthe'tyādikārikāmavatārayati---evamityādi /",
    "GK16andhvc2u:4500": " tasyaiva arthaśaktyudbhavasyaiva /",
    "GK16andhvc2u:4501": " alaṅkāradhvanitvamityanenāsya sambandhaḥ /",
    "GK16andhvc2u:4502": " vyañjanīye arthena vyaṅgye sati /",
    "GK16andhvc2u:4503": " yatrāpītyapiśabdasya arthaśakterapīti alaṅkāro 'pīti yojanāṃ vikalpena darśayannāha---na kevalamityādi // 2.5 //",
    "GK16andhvc2u:4504": " śaṅkābījaṃ darśayati---śabdaśaktyetyādi /",
    "GK16andhvc2u:4505": " padeneti /",
    "GK16andhvc2u:4506": " kārikāsthapadenetyarthaḥ /",
    "GK16andhvc2u:4507": " rūpakādir alaṅkāra-vargo yo vācyatāṃ śritaḥ /",
    "GK16andhvc2u:4508": " sa sarvo gamyamānatvaṃ bibhrad bhūmnā pradarśitaḥ // DhvK_2.26 //",
    "GK16andhvc2u:4509": " rūpakādiralaṅkāravargo yo vācyatāṃ śritaḥ /",
    "GK16andhvc2u:4510": " sa sarvo gamyamānatvaṃ bibhradbhūmnā pradarśitaḥ // 26 //",
    "GK16andhvc2u:4511": " anyatra vācyatvena prasiddho yo rūpakādiralaṅkāraḥ so 'nyatra pratīyamānatayā bāhulyena pradarśitastatrabhavadbhirbhaṭṭodbhaṭādibhiḥ /",
    "GK16andhvc2u:4512": " tathā ca sasandehādiṣūpamārūpakātiśayoktīnāṃ prakāśamānatvaṃ pradarśitāmityalaṅkārāntarasyālaṅkārāntare vyaṅgyatvaṃ na yatnapratipādyam /",
    "GK16andhvc2u:4513": " locanam tu ko 'laṅkāro bhātītyāśaṅkābījam /",
    "GK16andhvc2u:4514": " sarva iti pradarśita iti ca padenāsambhāvanātra mithyaivetyāha /",
    "GK16andhvc2u:4515": " upamānena tattvaṃ ca bhedaṃ ca vadataḥ punaḥ /",
    "GK16andhvc2u:4516": " sasandehaṃ vacaḥ stutyai samandehaṃ viduryathā //",
    "GK16andhvc2u:4517": " iti /",
    "GK16andhvc2u:4518": " tasyāḥ pāṇirayaṃ nu mārutacalatpatrrāṅguliḥ pallavaḥ ityādāvṛpamā rūpakaṃ vā dhvanyate /",
    "GK16andhvc2u:4519": " atiśayokteśca prāyaśaḥ sarvālaṅkāreṣu dhvanyamānatvam /",
    "GK16andhvc2u:4520": " alaṅkārāntarasyeti /",
    "GK16andhvc2u:4521": " yatrālaṅkāro 'pyalaṅkārāntaraṃ dhvanati tatra vastumātreṇālaṅkāro dhvanyata iti kiyadidamasambhāvyamiti tātparyoṇālaṅkārāntaraśabdo vṛttikṛtā prayukto na tu prakṛtopayogī;",
    "GK16andhvc2u:4522": " na hyalaṅkāreṇālaṅkāro dhvanyata iti prakṛtabhadaḥ,",
    "GK16andhvc2u:4523": " arthaśaktyudbhave dhvanau vastvivālaṅkāro 'pi vyaṅgya ityetāvataḥ prakṛtatvāt /",
    "GK16andhvc2u:4524": " tathā copasaṃhāragranthe bālapriyā tathā ca sasandehādiṣvityādivṛttigrandhaṃ vivṛṇoti---upamānenetyādi /",
    "GK16andhvc2u:4525": " lakṣaṇabhidamudbhaṭoktam /",
    "GK16andhvc2u:4526": " tattvamiti /",
    "GK16andhvc2u:4527": " abhedamityarthaḥ /",
    "GK16andhvc2u:4528": " bhedaṃ vaidharmyamupameyasyeti śeṣaḥ /",
    "GK16andhvc2u:4529": " vadataḥ varṇayataḥ kaveḥ /",
    "GK16andhvc2u:4530": " itīti /",
    "GK16andhvc2u:4531": " 'alaṅkarāntaracchāyā'mityādikārikayā bhedānupanibandhanaghaṭitamapi lakṣitaṃ tasyopalakṣaṇamidam /",
    "GK16andhvc2u:4532": " tasyā iti /",
    "GK16andhvc2u:4533": " ślokasyāsya sampūrṇasyānavagamādyathābhātaṃ vyākhyāyate---ayaṃ tasyāḥ pāṇiḥ pallavaḥ nu itati yojanā /",
    "GK16andhvc2u:4534": " nu iti saṃśaye /",
    "GK16andhvc2u:4535": " ubhayasādhāraṇam--mārutetyādi /",
    "GK16andhvc2u:4536": " mārutacalatpatrāṇeyevāṅgulayo yasya saḥ /",
    "GK16andhvc2u:4537": " aṅgulīnāṃ calatvamarthāt sidhyati /",
    "GK16andhvc2u:4538": " 'upamārūpakātiśayoktīnāṃ' ityatretaretarayogo na vivakṣita ityāśayenāha---upamārūpakaṃ veti /",
    "GK16andhvc2u:4539": " atiśayokteśceti /",
    "GK16andhvc2u:4540": " etattṛtīyodyote vakṣyate /",
    "GK16andhvc2u:4541": " 'ityalaṅkārāntarasye'tyādigrantho yathāśrute prakṛtāsaṅgata ityatastadbhāvārthamāha---yatretyādi /",
    "GK16andhvc2u:4542": " yatra kāvye /",
    "GK16andhvc2u:4543": " yadvā---yataḥ tatra tatkāvye /",
    "GK16andhvc2u:4544": " yadvā---tataḥ itīdamityanvayaḥ /",
    "GK16andhvc2u:4545": " kiyadityādi /",
    "GK16andhvc2u:4546": " asambhāvyaṃ netyarthaḥ /",
    "GK16andhvc2u:4547": " alaṅkārāntaraśabdaḥ saptamyantālaṅkārāntaraśabdaḥ /",
    "GK16andhvc2u:4548": " 'na tu prakṛtopayogī'tyatra hetumāha---na hītyādi /",
    "GK16andhvc2u:4549": " tarhi kiṃ iyatpunarucyata eva---",
    "GK16andhvc2u:4550": " alaṅkārāntarasyāpi pratītau yatra bhāsate /",
    "GK16andhvc2u:4551": " tat-paratvaṃ na vācyasya nāsau mārgo dhvaner mataḥ // DhvK_2.27 //",
    "GK16andhvc2u:4552": " alaṅkārāntarasyāpi pratītau yatra bhāsate /",
    "GK16andhvc2u:4553": " tatparatvaṃ na vācyasya nāsau mārgo dhvanermataḥ // 27 //",
    "GK16andhvc2u:4554": " alaṅkārāntareṣu tvanuraṇanarūpālaṅkārapratītau satyāmapi yatra vācyasya vyaṅgyapratipādanaunmukhyena cārutvaṃ na prakāśate nāsau dhvanermārgaḥ",
    "GK16andhvc2u:4555": " tathā ca dīpakādāvalaṅkāre upamāyā gamyamānatve 'pi tatparatvena cārutvasyāvyavasthānānna dhvanivyapadeśaḥ /",
    "GK16andhvc2u:4556": " yathā-----",
    "GK16andhvc2u:4557": " candamaūehi ṇisā ṇalini kamalehi kusumagucchehi laā /",
    "GK16andhvc2u:4558": " locanam 'te 'laṅkārāḥ parāṃ chāyāṃ yānti dhvanyaṅgatāṃ gatāḥ' ityatra śleke vṛttikṛt",
    "GK16andhvc2u:4559": " 'dhvanyaṅgatā cobhobhyāṃ prākarābhyāṃ' ityupakramya 'tatreha prakāraṇādvyaṅgyatvenetyavagantavyam' iti vakṣyati /",
    "GK16andhvc2u:4560": " antaraśabdo vobhayatrāpi viśeṣaparyāyaḥ;",
    "GK16andhvc2u:4561": " vaiṣayikī saptamī,",
    "GK16andhvc2u:4562": " na tu prāgvyākhyāyāmiva nimittasaptamī /",
    "GK16andhvc2u:4563": " tadayamarthaḥ---vācyālaṅkāraviśeṣaviṣaye vyaṅgyālaṅkāraviśeṣo bhātītyudbhaṭādibhiruktamevetyarthaśaktyālaṅkāro vyajyata iti tairupagatameva",
    "GK16andhvc2u:4564": " kevalaṃ te 'laṅkāralakṣaṇakāratvadvācyalaṅkāraviśeṣaviṣayatvenāhuriti bhāvaḥ // 2.6 //",
    "GK16andhvc2u:4565": " nanu pūrvaireva yadīdamuktaṃ kimarthaṃ tava yatna ityāśaṅkyāha---iyaditi /",
    "GK16andhvc2u:4566": " asmābhiriti vākyaśeṣaḥ /",
    "GK16andhvc2u:4567": " punaḥśabdastuduktādviśeṣadyotakaḥ /",
    "GK16andhvc2u:4568": " candamaū iti /",
    "GK16andhvc2u:4569": " candramayūkhādīnāṃ na niśādinā vinā ko 'pi parabhāgalābhaḥ /",
    "GK16andhvc2u:4570": " sajjanānāmapi kāvyakathāṃ vinā kīdṛśī bālapriyā prakṛtamityātrāha---arthetyādi /",
    "GK16andhvc2u:4571": " atropaṣṭambhakamāha---tathācetyādi /",
    "GK16andhvc2u:4572": " prakaraṇādvyaṅgyatveneti /",
    "GK16andhvc2u:4573": " dhvanyaṅgatetyanenāsya sambandhaḥ /",
    "GK16andhvc2u:4574": " alaṅkārāntareṇa alaṅkārāntarasya vyahkyatvamityasya ekālahkāranimittakamanyalaṅkārasya vyaṅgyatvamityarthamabhisandhāya bhāvārthe vivṛtaḥ /",
    "GK16andhvc2u:4575": " atharathantarābhiprāyeṇa vivṛṇoti---antaraśabdo veti /",
    "GK16andhvc2u:4576": " viśeṣaparyāyaḥ viśeṣavācī /",
    "GK16andhvc2u:4577": " vaiṣayikī viṣayarūpārthavācikā /",
    "GK16andhvc2u:4578": " saptamīti /",
    "GK16andhvc2u:4579": " 'alaṅkārāntara' ityatratyasaptamītyarthaḥ /",
    "GK16andhvc2u:4580": " phalitamāha---tadityādi /",
    "GK16andhvc2u:4581": " vācyati /",
    "GK16andhvc2u:4582": " vācyālaṅkāraviśeṣarūpo yo viṣayastasminnityarthaḥ /",
    "GK16andhvc2u:4583": " vācyālaṅkāraviśeṣaśālini kāvya iti yāvat /",
    "GK16andhvc2u:4584": " bhātīti /",
    "GK16andhvc2u:4585": " yatā sasandehādāvupamādiḥ // 2.6 //",
    "GK16andhvc2u:4586": " candretyādi /",
    "GK16andhvc2u:4587": " atra gurvīkriyata ityasya candramayūkhairniśetyādibhiḥ pañcabhiḥ pratyekaṃ sambandhaḥ /",
    "GK16andhvc2u:4588": " atra niśayā candramayūkhāḥ guravaḥ kriyante ityādivipariṇāmena padānāṃ sambandhādarthasāmarthyādvā pratīyamānamarthāntaraṃ darśayati---candretyādi",
    "GK16andhvc2u:4589": " kīdṛśīti /",
    "GK16andhvc2u:4590": " haṃsehi sarasohā kavvakahā sajjanehi karai garuri //",
    "GK16andhvc2u:4591": " (candramayūkhairniśā nalinī kamalaiḥ kusumagucchairlatā /",
    "GK16andhvc2u:4592": " haṃsaiśśāradaśobā kāvyakathā sajjanaiḥ kriyate gurvī //",
    "GK16andhvc2u:4593": " iti chāyā) ityādiṣūpamāgarbhatve 'pi sati vācyālaṅkāramukhenaiva cārutvaṃ vyavatiṣṭhate na vyaṅgyālaṅkāratātparyeṇa /",
    "GK16andhvc2u:4594": " tasmāttatra vācyālaṅkāramukhenaiva kāvyavyapadeśo nyāyyaḥ /",
    "GK16andhvc2u:4595": " yatra tu vyaṅgyaparatvenaiva vācyasya vyavasthānaṃ tatra vyaṅgyamukhenaiva vyapadeśo yuktaḥ /",
    "GK16andhvc2u:4596": " locanam sādhujanatā /",
    "GK16andhvc2u:4597": " candramayūkheśca niśāyā gurukīkaraṇaṃ bhāsvaratvasevyatvādi yatkriyate,",
    "GK16andhvc2u:4598": " kamalairnalinyāḥ śobhāparimalalakṣmyādi,",
    "GK16andhvc2u:4599": " kusumagucchairlatāyā abhigamyatvamanoharatvādi,",
    "GK16andhvc2u:4600": " haṃsaiḥ śāradaśobhāyāḥ śrutisukhakaratvamanoharatvādi,",
    "GK16andhvc2u:4601": " tatsarvaṃ kāvyakathāyāḥ sajjanairityetāvānayamartho guruḥ kryita iti dīpakabalāccakāsti /",
    "GK16andhvc2u:4602": " kathāśabda idamāha---āsatāṃ tāvatkāvyasya kecana sūkṣmā viśeṣāḥ,",
    "GK16andhvc2u:4603": " sajjanairvinā kāvyamityeṣa śabdo 'pi dhvaṃsate /",
    "GK16andhvc2u:4604": " teṣu tu satsvāste subhagaṃ kāvyaśabdavyapadeśabhāgapi śabdasandarbhamātram;",
    "GK16andhvc2u:4605": " tathā taiḥ kriyate yathādaraṇīyatāṃ pratipadyata iti dīpakasyaiva vyavacchedyabalena yo 'rtho 'bhimato yatra tatparatvaṃ sa dhvanemārga ityevaṃrūpastaṃ vyācaṣṭe---yatra tviti /",
    "GK16andhvc2u:4606": " tatra ca vācyālaṅkāreṇa kadācidvyahgyamalaṅkārāntaraṃ,",
    "GK16andhvc2u:4607": " yadi vā vācyālaṅkārasya sadbhāvamātraṃ na vyañjakatā,",
    "GK16andhvc2u:4608": " vācyālaṅkārasyābhāva bālapriyā na bhavatītyarthaḥ /",
    "GK16andhvc2u:4609": " gurukīkaraṇaṃ vivṛṇoti--candramayūkhaiścetyādi /",
    "GK16andhvc2u:4610": " yatkriyate iti /",
    "GK16andhvc2u:4611": " taditi śeṣaḥ /",
    "GK16andhvc2u:4612": " kamalairityādivākyeṣvapi yatkriyata ityasyānuṣaṅgaḥ /",
    "GK16andhvc2u:4613": " tatsarvamiti /",
    "GK16andhvc2u:4614": " kāvyakathānvayayogyaṃ pūrvoktaṃ sevyatvamanoharatvādikamityarthaḥ /",
    "GK16andhvc2u:4615": " sajjanairiti /",
    "GK16andhvc2u:4616": " kriyata ityasyānuṣaṅgaḥ /",
    "GK16andhvc2u:4617": " cakāstīti /",
    "GK16andhvc2u:4618": " vācyatayā pratīyata ityarthaḥ /",
    "GK16andhvc2u:4619": " kavitetyanuktvā kāvyakathetyukteḥ phalamāha---kathetyādi /",
    "GK16andhvc2u:4620": " kāvyakathetyasya kathyamānaṃ kāvyamityarthaḥ /",
    "GK16andhvc2u:4621": " tatra kathāśabdo vakṣyamāṇaṃ dyotayatītyarthaḥ /",
    "GK16andhvc2u:4622": " sūkṣmā viśeṣāḥ dhvanitvādayaḥ /",
    "GK16andhvc2u:4623": " teṣviti /",
    "GK16andhvc2u:4624": " sajjaneṣvityarthaḥ /",
    "GK16andhvc2u:4625": " śabdasandarbhamātramapi kāvyaśabdavyapadeśabhāk sūbhagamāsta ityanvayaḥ /",
    "GK16andhvc2u:4626": " kuta ityatrāha---tathetyādi /",
    "GK16andhvc2u:4627": " 'iti dīpakasye'tyādinā 'vācyetyādivṛttigrantho vivṛtaḥ /",
    "GK16andhvc2u:4628": " nopamāyā iti /",
    "GK16andhvc2u:4629": " sajjaneṣu haṃsādīnāṃ kāvyakathāyāṃ niśādīnāṃ ca gamyamānāyā upamāyā na prādhānyamityarthaḥ /",
    "GK16andhvc2u:4630": " vyavacchedyabaleneti /",
    "GK16andhvc2u:4631": " yatra bhāsate tatparatvaṃ netyādyuktisāmarthyenetyarthaḥ /",
    "GK16andhvc2u:4632": " abhimataḥ vivakṣitaḥ /",
    "GK16andhvc2u:4633": " yatretyādinā pradarśitasya vikalpena traividhyaṃ bhavatīti darśayati---tatra cetyādi /",
    "GK16andhvc2u:4634": " kadācidityasyottaravākyayorapi sambandhaḥ /",
    "GK16andhvc2u:4635": " yathā--- prāptaśrīreṣa kasmātpunarapi mayi taṃ manthakhedaṃ vidadhyā- nnidrāmapyasya pūrvāmanalasamanaso naiva sambhāvayāmi /",
    "GK16andhvc2u:4636": " setuṃ badhnāti bhūyaḥ kimiti ca sakaladvīpanāthānuyāta- stvayyāyāte vitarkāniti dadhata ivābhāti kampaḥ payodheḥ //",
    "GK16andhvc2u:4637": " yathā vā mamaiva--- lāvaṇyakāntiparipūritadiṅmukhe 'smi- nsmere 'dhunā tava mukhe taralāyatākṣi /",
    "GK16andhvc2u:4638": " kṣobhaṃ yadeti na manāgapi tena manye suvyaktameva jalarāśirayaṃ payodhiḥ //",
    "GK16andhvc2u:4639": " locanam eva veti tridā vikalpaḥ /",
    "GK16andhvc2u:4640": " etacca yathāyogamudāharaṇeṣu yojyam /",
    "GK16andhvc2u:4641": " udāharati---prāpteti /",
    "GK16andhvc2u:4642": " kasmiṃścidanantabalasamudāyavati narapatau samudraparisaravartini pūrṇacandrodayatadīyabalāvagāhanādinā nimittena payodhestāvatkampo jātaḥ /",
    "GK16andhvc2u:4643": " so 'nena sandehenotprekṣyata iti sasandehotprekṣayoḥ saṅkarātsaṅkarālaṅkāro vācyaḥ /",
    "GK16andhvc2u:4644": " tena ca vāsudevarūpatā bālapriyā eṣāmudāharaṇāni sphuṭībhaviṣyanti /",
    "GK16andhvc2u:4645": " prāptaśrīriti /",
    "GK16andhvc2u:4646": " eṣaḥ rājā, prāptā śrīḥ sampadramā ca yena saḥ /",
    "GK16andhvc2u:4647": " ataḥ punarapi mayi tamanubhūtam /",
    "GK16andhvc2u:4648": " manthakhedaṃ mathanahetukaṃ duḥkham kasmāt kimiti vidadhyāt kuryāt /",
    "GK16andhvc2u:4649": " atrādau punarapītyādi sandehaḥ,",
    "GK16andhvc2u:4650": " paścānmathanaphalabhūtalakṣmīprāptibuddhyā kasmāditi phalāntarajijñāsā /",
    "GK16andhvc2u:4651": " evamuparyapi bodhyam /",
    "GK16andhvc2u:4652": " analasamālasyarahitaṃ mano yasya tasyeti hetugarbham /",
    "GK16andhvc2u:4653": " asya rājñaḥ pūrvā nidrāmapyahaṃ naiva sambhāvayāmi naiva saṃśaye /",
    "GK16andhvc2u:4654": " setumiti /",
    "GK16andhvc2u:4655": " eṣamayītyanuṣaṅgaḥ /",
    "GK16andhvc2u:4656": " eṣaḥ yataḥ sakaladvīpanāthairanuyātaḥ,",
    "GK16andhvc2u:4657": " ataḥ kimiti mayi bhūyaḥ setuṃ badhnāti /",
    "GK16andhvc2u:4658": " tvayi āyāte svasannidhimāgate sati iti vitarkān pūrvoktavākyairgamyān kiṃ mathnīyādityādisandehān /",
    "GK16andhvc2u:4659": " dadhata iva taddhāraṇādiva payodheḥ kampaḥ jalacāñcalyamatha ca vepathuḥ ābhātītyanvayaḥ /",
    "GK16andhvc2u:4660": " atra vācyaṃ tadyvaṅgyaṃ cālaṅkāraṃ vivṛṇoti---kasmiṃścidityādi /",
    "GK16andhvc2u:4661": " sa iti /",
    "GK16andhvc2u:4662": " kampa ityarthaḥ /",
    "GK16andhvc2u:4663": " atra jalacāñcalyasya vepathoścābhedādhyavasāyo bodhyaḥ /",
    "GK16andhvc2u:4664": " anena sandeheneti /",
    "GK16andhvc2u:4665": " vitarkān dadhata iti vākyapratipāditena eṣaḥ kiṃ mathnīyāditi sandehena hetunetyarthaḥ /",
    "GK16andhvc2u:4666": " utprekṣyata iti /",
    "GK16andhvc2u:4667": " kampena kāryeṇa nimittena uktasandeharūpo hetuḥ payodhāvutprekṣyate /",
    "GK16andhvc2u:4668": " yadvā---jalacāñcalyarūpaḥ kampaḥ uktasandehahetukavepathutvenotprekṣyata iti bhāvaḥ /",
    "GK16andhvc2u:4669": " saṅkarāditi /",
    "GK16andhvc2u:4670": " ekavākyānupraveśasaṅkarādityarthaḥ /",
    "GK16andhvc2u:4671": " ityevaṃvidhe viṣaye 'nuraṇanarūparūpakāśrayeṇa kāvyacārutvavyavasthānādrūpakadhvaniriti vyapadeśo nyāyyaḥ /",
    "GK16andhvc2u:4672": " drapakadhvaniriti vyapadeśo nyāyyaḥ /",
    "GK16andhvc2u:4673": " upamādhvaniryathā----",
    "GK16andhvc2u:4674": " vīrāṇaṃ ramai ghusiṇaruṇammi ṇa tadā piāthaṇucchaṅge /",
    "GK16andhvc2u:4675": " diṭhṭhī riugaakumbhatthalammi jaha bahalasindūre //",
    "GK16andhvc2u:4676": " locanam tasya nṛpaterdhvanyate /",
    "GK16andhvc2u:4677": " yadyapi cātra vyatireko bhāti,",
    "GK16andhvc2u:4678": " tathāpi sa pūrvavāsudevasvarūpāt,",
    "GK16andhvc2u:4679": " nādyatanāt /",
    "GK16andhvc2u:4680": " adyatanatve bhagavato 'pi prāptaśrīkatvenānālasyena sakaladvīpādhipati vijayitvena ca vartamānatvāt /",
    "GK16andhvc2u:4681": " na ca sandehotprekṣānupapattibalādrūpakasyākṣepaḥ,",
    "GK16andhvc2u:4682": " yena vācyālaṅkāropaskārakatvaṃ vyaṅgyasya bhavet /",
    "GK16andhvc2u:4683": " yo yo 'samprāptalakṣmīko nirvyājavijigīṣākrāntaḥ sa sa māṃ mathnīyādityādyarthasambhāvanāt /",
    "GK16andhvc2u:4684": " na ca punarapīti pūrvāmiti bhūya iti ca śabdairayamākṛṣṭo 'rthaḥ /",
    "GK16andhvc2u:4685": " punararthasya bhūyorthasya ca kartṛbhede 'pi samudraikyamātreṇāpyupapatteḥ /",
    "GK16andhvc2u:4686": " yathā pṛthvī pūrvaṃ kārtavīryeṇa jitā punarapi jāmadagnyeneti /",
    "GK16andhvc2u:4687": " pūrvā nidrā ca siddhā rājaputrādyavasthāyāmapīti siddhaṃ rūpakadhvanirevāyamiti /",
    "GK16andhvc2u:4688": " śabdavyāpāraṃ vinaivārthasaundarayabalādrūpaṇāpratipatteḥ /",
    "GK16andhvc2u:4689": " bālapriyā tene saṅkareṇa /",
    "GK16andhvc2u:4690": " vāsudevarūpateti /",
    "GK16andhvc2u:4691": " bhagavadvāsudevābheda ityarthaḥ /",
    "GK16andhvc2u:4692": " vyatireko bhātīti /",
    "GK16andhvc2u:4693": " prāptaśrīkatvādinā rājño vāsudevādvyatireko bhātītyarthaḥ /",
    "GK16andhvc2u:4694": " tathāca kathamabhedabhānaṃ bhavatīti bhāvaḥ /",
    "GK16andhvc2u:4695": " saḥ vyatirekaḥ /",
    "GK16andhvc2u:4696": " vūrvavāsudevasvarūpāditi /",
    "GK16andhvc2u:4697": " pūrvaṃ mathanodyukto nidronmukhaḥ setubandhanodyuktaśca yo vāsudevaḥ tatsvarūpādityarthaḥ /",
    "GK16andhvc2u:4698": " nādyatanāditi /",
    "GK16andhvc2u:4699": " sa bhātītyanuṣaṅgaḥ /",
    "GK16andhvc2u:4700": " atra hetumāha---adyatanatva ityādi /",
    "GK16andhvc2u:4701": " vartamānatvāditi viśiṣṭatvādityarthaḥ /",
    "GK16andhvc2u:4702": " tathācaitadvacanakālīnatathāvidhavāsudevādvyatireko na bhātīti tadabhedo 'tra dhvanyata iti bhāvaḥ /",
    "GK16andhvc2u:4703": " nanvatra niśi vāsudevatvapratīti vinā payodheruktavitarkā na dhaṭanta ityastadvyaṅgyaṃ tadupapādakatayā guṇībhūtamiti śaṅkāṃ pariharati---na cetyādi /",
    "GK16andhvc2u:4704": " yeneti /",
    "GK16andhvc2u:4705": " anupapattimūlakākṣepeṇetyarthaḥ /",
    "GK16andhvc2u:4706": " vācyālaṅkāreti /",
    "GK16andhvc2u:4707": " sasandehotprekṣāsaṅkaretyarthaḥ /",
    "GK16andhvc2u:4708": " nākṣepa ityatra hetumāha---yo ya ityādi /",
    "GK16andhvc2u:4709": " vāsudeva iva asamprāptalakṣmīko yo yo janaḥ,",
    "GK16andhvc2u:4710": " sa sa māṃ mathnīyāt /",
    "GK16andhvc2u:4711": " nirvyājavijigoṣākrānto yo yaḥ,",
    "GK16andhvc2u:4712": " sa sa mayi setuṃ badhnīyādityādisaṃśayasambhavādityarthaḥ /",
    "GK16andhvc2u:4713": " svoktyā vyaṅgyāviṣkaraṇamāśaṅkya pariharati---ta cetyādi /",
    "GK16andhvc2u:4714": " ayamartha iti /",
    "GK16andhvc2u:4715": " rājño vāsudevatvamityarthaḥ /",
    "GK16andhvc2u:4716": " itīti hetau /",
    "GK16andhvc2u:4717": " ayaṃ rūpakadhvanireveti siddhamityanvayaḥ /",
    "GK16andhvc2u:4718": " atra hetumāha---śabdeti /",
    "GK16andhvc2u:4719": " śabdavyāpāraḥ abhidhā /",
    "GK16andhvc2u:4720": " kvacit granthe prāptaśrīrityasyānantaraṃ yathā vā 'jyotsnāpūre'tyādi pāṭho dṛśyate,",
    "GK16andhvc2u:4721": " sa locanam yathā ca---- jyotsnāpūraprasaradhavale saikate 'sminsarayvā vādadyūtaṃ suciramabhavatsiddhayūnoḥ kayościt /",
    "GK16andhvc2u:4722": " eko 'vādītprathamanihataṃ keśinaṃ kaṃsamanyo matvā tattavaṃ kathaya bhavatā ko hatastatra pūrvam //",
    "GK16andhvc2u:4723": " iti kecidudāharaṇamatra paṭhanti,",
    "GK16andhvc2u:4724": " tadasat ; bhavatetyanena śabdabalenātra,",
    "GK16andhvc2u:4725": " tvaṃ vāsudeva ityarthasya sphuṭīkṛtatvāt /",
    "GK16andhvc2u:4726": " lāvaṇyaṃ saṃsthānamugdhimā,",
    "GK16andhvc2u:4727": " kāntiḥ prabhā tābhyāṃ paripūritāni saṃvibhaktani hṛdyāni sampāditāni diṅmukhāni yena /",
    "GK16andhvc2u:4728": " adhunā kopakāluṣyādanantaraṃ prasādaunmukhyena /",
    "GK16andhvc2u:4729": " smereriṣadvihasanaśīle taralāyate prasādāndolanavikāsasundare akṣiṇī yasyāstasyā āmantraṇam /",
    "GK16andhvc2u:4730": " atha cādhunā na eti,",
    "GK16andhvc2u:4731": " vṛtte tu kṣaṇāntare kṣobhamagamat /",
    "GK16andhvc2u:4732": " kopakaṣāyapāṭalaṃ smeraṃ ca tava mukhaṃ sandhyāruṇapūrṇaśaśadharamaṇḍalameveti bhāvyaṃ kṣobheṇa calacittatayā sahṛdayasya /",
    "GK16andhvc2u:4733": " na caiti tatsuvyaktamanvarthatāyaṃ jalarāśirjaḍyasañjayaḥ /",
    "GK16andhvc2u:4734": " jalādayaḥ śabdā bhāvārthapradhānā bālapriyā tvapapāṭha ityāha---yathocetyādi /",
    "GK16andhvc2u:4735": " tadasadityatra hetumāha---bhavatetyādi /",
    "GK16andhvc2u:4736": " sphuṭīkṛtatvāditi /",
    "GK16andhvc2u:4737": " bhavacchabdārthasya varṇyasya rājño hananakartṛtvoktyā tasya vāsudevābhedo yataḥ sphujīkṛtastasmādityarthaḥ /",
    "GK16andhvc2u:4738": " tathācātra vyaṅgyaṃ guṇībhūtamiti bhāvaḥ /",
    "GK16andhvc2u:4739": " paunaruktyaparihārāya lāvaṇyapadenātra vivakṣitamarthaṃ vyācaṣṭe---saṃsthāneti /",
    "GK16andhvc2u:4740": " ākṛtisaundaryamityarthaḥ /",
    "GK16andhvc2u:4741": " 'saṃvibhaktānī'tyasyaiva vivaraṇaṃ hṛdyānītyādi /",
    "GK16andhvc2u:4742": " diṅmukhānīti /",
    "GK16andhvc2u:4743": " diśāmārambhadeśā ityarthaḥ /",
    "GK16andhvc2u:4744": " yeṣu mukhasya svadṛṣṭidvārā sambandhastāni diṅmukhānīti bhāvaḥ /",
    "GK16andhvc2u:4745": " 'adhune'tyasya 'smere' ityanena sambandha iti vyācaṣṭe---kopetyādi /",
    "GK16andhvc2u:4746": " prasādeti /",
    "GK16andhvc2u:4747": " prasādena yāvāndolanavikāsau tābhyāṃ sundare ityarthaḥ /",
    "GK16andhvc2u:4748": " vyaṅgyānugaṇamarthāntaraṃ cāha---atha cetyādi /",
    "GK16andhvc2u:4749": " adhunetyasya na eti ityanenāpi sambandha iti bhāvaḥ /",
    "GK16andhvc2u:4750": " adhunā naitītyanena gamyamarthāntaraṃ darśayati---vṛtte tvityādi /",
    "GK16andhvc2u:4751": " vṛtte gate /",
    "GK16andhvc2u:4752": " kṣaṇāntare kṣaṇaviśeṣe,",
    "GK16andhvc2u:4753": " candrodayakāle iti yāvat /",
    "GK16andhvc2u:4754": " kṣobhamagamaditi /",
    "GK16andhvc2u:4755": " payodhiriti śeṣaḥ /",
    "GK16andhvc2u:4756": " payodheḥ kṣobho dṛṣṭa iti bhāvaḥ /",
    "GK16andhvc2u:4757": " rūpakadhvaniṃ darśayati---kopetyādi /",
    "GK16andhvc2u:4758": " itīti hetau /",
    "GK16andhvc2u:4759": " tathāvidhasya mukhasya tathāvidhacandramaṇjalābhinnatvādityarthaḥ /",
    "GK16andhvc2u:4760": " taddarśanāditi yāvat /",
    "GK16andhvc2u:4761": " bhāvyamityādi /",
    "GK16andhvc2u:4762": " sahṛdayasya madanavikāratmakacittacāñcalyarūpeṇa kṣobheṇa bhāvyamityarthaḥ /",
    "GK16andhvc2u:4763": " payodhestu salilollāsalakṣaṇaḥ kṣobhaḥ /",
    "GK16andhvc2u:4764": " dvayoḥ kṣobhayoratrābhedādhyavasāyaḥ /",
    "GK16andhvc2u:4765": " kṣobhapadasya cittacāñcalyamātrārthakatve tu mukhasya saundaryātiśaya eva dhvanenna candrābhedaḥ /",
    "GK16andhvc2u:4766": " ataścandrodayakāryabhūtasalilollāsarūpakṣobhārthakatvamapi vivakṣitam /",
    "GK16andhvc2u:4767": " na caitīti /",
    "GK16andhvc2u:4768": " payodhiḥ kṣobhamiti śeṣaḥ /",
    "GK16andhvc2u:4769": " taditi /",
    "GK16andhvc2u:4770": " kṣobhaprāptyabhāvādityarthaḥ /",
    "GK16andhvc2u:4771": " jāḍyasañcaya locanam ityuktaṃ prāk /",
    "GK16andhvc2u:4772": " atra ca kṣobho madanavikārātmā sahṛdayasya tvanmukhāvalokanena bhavatītīyatyabhidhāyā viśrāntatayā rūpakaṃ dhvanyamānameva /",
    "GK16andhvc2u:4773": " vācyālaṅkāraścātra śleṣaḥ,",
    "GK16andhvc2u:4774": " sa ca na vyañjakaḥ /",
    "GK16andhvc2u:4775": " anuraṇanarūpaṃ yadrūpakamarthaśaktivyaṅgyaṃ tadāśrayeṇeha kāvyasya cārutvaṃ vyavatiṣṭhate /",
    "GK16andhvc2u:4776": " tatastenaiva vyapadeśa iti sambandhaḥ /",
    "GK16andhvc2u:4777": " tulyojanatvādupamādhvanyudāharaṇayorlakṣaṇaṃ svakaṇṭhena na yojitam /",
    "GK16andhvc2u:4778": " vīrāṇāṃ ramate ghusṛṇāruṇe na tathā priyāstanotsaṅge /",
    "GK16andhvc2u:4779": " dṛṣṭī ripugajakumbhatthale yathā bahalasindūre //",
    "GK16andhvc2u:4780": " prasādhitapriyatamāśvāsanaparatayā samanantarībhūtayuddhatvaritamanaskatayā ca dolāyamānadṛṣṭitve 'pi yuddhe tvarātiśaya iti vyatireko vācyālaṅkāraḥ",
    "GK16andhvc2u:4781": " tatra tu yeyaṃ dhvanyamānopamā priyākucakuṅmalābhyāṃ sakalajanatrāsakareṣvapi śātraveṣu mardanodyateṣu rājakumbhasthaleṣu bālapriyā iti /",
    "GK16andhvc2u:4782": " āśrayāśrayiṇorabhedādhyavasāyenoktiḥ /",
    "GK16andhvc2u:4783": " manye ityanenāsya sambandhaḥ /",
    "GK16andhvc2u:4784": " niścinomiti tadarthaḥ. /",
    "GK16andhvc2u:4785": " tathāvidhe mukhe prakāśamāne kṣobhaprāptyabhāvāt,",
    "GK16andhvc2u:4786": " janairucyamānaṃ mahajjāḍyaṃ payodherniścinomityarthaḥ /",
    "GK16andhvc2u:4787": " atrāpi jāḍyapadārthasyānābhijñatvasya jalasya caikyādhyavasāyo bodhyaḥ /",
    "GK16andhvc2u:4788": " bhāvārthapradhānā iti /",
    "GK16andhvc2u:4789": " prādhānyena jāḍyādyarthavācakā ityarthaḥ /",
    "GK16andhvc2u:4790": " vyaṅgyasyoktasya vācyasiddhyaṅgatvaṃ nirākurvan dhvaniṃ vyavasthāpayati--atra cetyādi /",
    "GK16andhvc2u:4791": " tvanmukhāvalokaneneti /",
    "GK16andhvc2u:4792": " saptamyantatayāpi pāṭhaḥ /",
    "GK16andhvc2u:4793": " iyatīti /",
    "GK16andhvc2u:4794": " tathāvidhakṣobhaprāptyabhāvāt payonidhirjaḍarāśiriti niścinomi ityetāvatyarthe ityarthaḥ /",
    "GK16andhvc2u:4795": " rūpakamiti /",
    "GK16andhvc2u:4796": " nāyikāmukhe pūrṇacandrābheda ityarthaḥ /",
    "GK16andhvc2u:4797": " śleṣa iti /",
    "GK16andhvc2u:4798": " jaḍaśabdagataśleṣa ityarthaḥ /",
    "GK16andhvc2u:4799": " na vyañjaka iti tasyoktarūpakadhvanāvanupayogāditi bhāvaḥ /",
    "GK16andhvc2u:4800": " anuraṇanarūparupaketyādi vyācaṣṭe--anuraṇanarūpaṃ yadrūpakamityādi /",
    "GK16andhvc2u:4801": " nanu vṛttau vīrāṇāmityudāharaṇayorupamādhvaniḥ svaśabdena kutato na yojita ityata āha--tulyetyādi /",
    "GK16andhvc2u:4802": " svakaeṭhana svavacanena /",
    "GK16andhvc2u:4803": " vīrāṇāmiti /",
    "GK16andhvc2u:4804": " virāṇāṃ dṛṣṭiryathā bahalasindūre ripugajakumbhasthale ramate,",
    "GK16andhvc2u:4805": " tathā ghusṛṇāruṇe priyāstanotsaṅge na samate ityanvayaḥ /",
    "GK16andhvc2u:4806": " ghusṛṇaṃ kuṅkumam /",
    "GK16andhvc2u:4807": " vivṛṇoti---prasādhitetyādi /",
    "GK16andhvc2u:4808": " prasādhitā alaṅkṛtā /",
    "GK16andhvc2u:4809": " samāśvāsanaṃ sambhogenānandanam /",
    "GK16andhvc2u:4810": " samanantarībhūteti /",
    "GK16andhvc2u:4811": " pratyāsannetyarthaḥ /",
    "GK16andhvc2u:4812": " ḍolāyamānā cañcalā /",
    "GK16andhvc2u:4813": " iti vyatireko vācyālaṅkāra iti /",
    "GK16andhvc2u:4814": " vīrāṇāṃ dṛṣṭeḥ priyātanotsaṅgaramaṇāpekṣayā ripugajakumbhasthalaramaṇe 'tiśayasya",
    "GK16andhvc2u:4815": " pratipādanāt sambhogatvarāpekṣayā yuddhe tvarātiśayo gamyata iti tasya vācyāyamānatvāt vācyalaṅkāratā /",
    "GK16andhvc2u:4816": " yadvā---iti vyatireka ityasya ityarthavyañjako vyatireka ityarthaḥ /",
    "GK16andhvc2u:4817": " sa ca pūrvoktaḥ /",
    "GK16andhvc2u:4818": " atropamādhvaniṃ vivṛṇoti --tatra tvityādi /",
    "GK16andhvc2u:4819": " tatra tadvacane /",
    "GK16andhvc2u:4820": " yeyamityādi----gajakumbhasthaleṣu ityasya upametyanena sambandhaḥ /",
    "GK16andhvc2u:4821": " gajakumbhasthalānuyogikā priyākucakuṅmalapratiyogikā dhvanyamānā yeyamupametyarthaḥ /",
    "GK16andhvc2u:4822": " asyāḥ prādhānyaṃ vivṛṇoti---sakaletyādi /",
    "GK16andhvc2u:4823": " etāni kumbhasthalaviśeṣaṇāni vastusthitikathanaparāṇi /",
    "GK16andhvc2u:4824": " yathā vā mamaiva viṣamabāṇalīlāyāmasuraparākramaṇe kāmadevasya---",
    "GK16andhvc2u:4825": " taṃ tāṇa sirisahoararaaṇāharaṇammi hiaamekkarasam /",
    "GK16andhvc2u:4826": " bimbāhare piāṇaṃ ṇivesiaṃ kusumabāṇena //",
    "GK16andhvc2u:4827": " (tatteṣāṃ śrīsahodararatnāharaṇe hṛdayamekarasam /",
    "GK16andhvc2u:4828": " bimbādhare priyāṇāṃ niveśitaṃ kusumabāṇena //",
    "GK16andhvc2u:4829": " iti chāyā ) ākṣepadhvaniryathā---- sa vaktumakhilān śakto hayagrīvāśritān guṇān /",
    "GK16andhvc2u:4830": " yo 'mbukumbhaiḥ paricchedaṃ jñātuṃ śakto mahodadheḥ //",
    "GK16andhvc2u:4831": " locanam tadvaśena ratimādadānānāmiva bahumāna iti saiva vīratātiśayacamatkāraṃ vidhatta ityupamāyāḥ prādhānyam /",
    "GK16andhvc2u:4832": " asuraparākramaṇa iti /",
    "GK16andhvc2u:4833": " trailokyavijayo hi tatrāsya varṇyate /",
    "GK16andhvc2u:4834": " teṣāmasurāṇāṃ pātālavāsināṃ yaiḥ punaḥ punarindrapurāvamardanādi kiṃ kiṃ na kṛtaṃ taddhṛdayamiti yattebhyastebhyo 'tiduṣkarebhyo 'pyakampanīyavyavasāyaṃ tacca /",
    "GK16andhvc2u:4835": " śrīsahodarāṇāmata evānirvācyotkarṣāṇāmityarthaḥ /",
    "GK16andhvc2u:4836": " teṣāṃ ratnānāmā samantāddharaṇe ekarasaṃ tatparaṃ yaddhṛdayaṃ tatkusumabāṇena sukumārataropakaraṇasambhāreṇa",
    "GK16andhvc2u:4837": " priyāṇāṃ bimbādhare niveśitam tadavalokanaparicumbanadarśanamātrakṛtakṛtyatābhimānayogi",
    "GK16andhvc2u:4838": " tenakāmadevena kṛtam /",
    "GK16andhvc2u:4839": " teṣāṃ hṛdayaṃ yadatyantaṃ vijigīṣājvalanajājvalyamānamabhūditi yāvat /",
    "GK16andhvc2u:4840": " atrātiśayoktirvācyālaṅkāraḥ /",
    "GK16andhvc2u:4841": " bālapriyā śātraveṣu śatrubhūteṣu,",
    "GK16andhvc2u:4842": " śatrumasambandhiṣu vā /",
    "GK16andhvc2u:4843": " apiśabdo ratibahumānotpattau virodhaṃ dyotayati /",
    "GK16andhvc2u:4844": " gajakumbhasthaleṣvityasya ratimityanena bahumāna ityanena ca sambandhaḥ /",
    "GK16andhvc2u:4845": " tadvaśena upamāvaśena /",
    "GK16andhvc2u:4846": " ratiṃ prītim /",
    "GK16andhvc2u:4847": " ādadānāṃ bibhratām /",
    "GK16andhvc2u:4848": " iveti pratītau /",
    "GK16andhvc2u:4849": " bahumāna iti /",
    "GK16andhvc2u:4850": " priyākucakuṅmalasādṛśyena gajakumbhasthaleṣu prītiṃ bibhratāṃ vīrāṇāṃ teṣu bahumatirivetyarthaḥ /",
    "GK16andhvc2u:4851": " ratimādadānāmanuraktānamivetyartha iti vā /",
    "GK16andhvc2u:4852": " itīti hetau /",
    "GK16andhvc2u:4853": " saiva iktopamaiva /",
    "GK16andhvc2u:4854": " vīrateti /",
    "GK16andhvc2u:4855": " pratīyamāno yo bhaṭānāṃ vīryātiśayastasya yaścamatkāraḥ camatkārakāritvaṃ tamityarthaḥ /",
    "GK16andhvc2u:4856": " vidhatte sampādayati /",
    "GK16andhvc2u:4857": " itīti hetau /",
    "GK16andhvc2u:4858": " vīrarasopaskārakatvenetyarthaḥ /",
    "GK16andhvc2u:4859": " tatrāsyeti /",
    "GK16andhvc2u:4860": " viṣamabāṇalīlāyāṃ kāmasyetyarthaḥ /",
    "GK16andhvc2u:4861": " 'teṣā' mityasyaiva vivaraṇam---yairityādi /",
    "GK16andhvc2u:4862": " tadityasya vyākhāyānaṃ yattebhya ityādi /",
    "GK16andhvc2u:4863": " akampanīyeti /",
    "GK16andhvc2u:4864": " acālanīyetyarthaḥ /",
    "GK16andhvc2u:4865": " gamyarthakathanam---anirvācyetyādi /",
    "GK16andhvc2u:4866": " sukumāretyādi ca /",
    "GK16andhvc2u:4867": " 'bimbādhare niveśitam' ityasya bhāvārthamāha---tadityādi /",
    "GK16andhvc2u:4868": " teṣāṃ hṛdayaṃ yadityādinā pūrvārdhabhāvārthakathanaṃ taditi śeṣaḥ /",
    "GK16andhvc2u:4869": " tattena kāmadevena tadavalokanaparicumbanadarśanamānakṛtakṛtyatābhimānayogi kṛtamiti sambandhaḥ /",
    "GK16andhvc2u:4870": " atrātiśayoktiriti /",
    "GK16andhvc2u:4871": " atrātiśayoktyā hayagrīvaguṇānāmavarṇanīyatāpratipādanarūpasyāsādhāraṇatadviśeṣaprakāśanaparasyākṣepasya prakāśanam /",
    "GK16andhvc2u:4872": " arthāntaranyāsadhvaniḥ śabdaśaktimūlānuraṇanarūpavyaṅgyo 'rthaktimūlānuraṇanarūpavyaṅgyaśca sambhavati /",
    "GK16andhvc2u:4873": " tatrādyasyodāharaṇam---",
    "GK16andhvc2u:4874": " devvāettammi phale kiṃ kīrai ettiaṃ puṇā bhaṇimo /",
    "GK16andhvc2u:4875": " kaṅkillapallavāḥ pallavāṇaṃ aṇṇāṇa ṇa saricchā //",
    "GK16andhvc2u:4876": " locanam pratīyamānā copamā /",
    "GK16andhvc2u:4877": " sakalaratnasāratulyo bimbādhara iti hi teṣāṃ bahumāno vāstava eva /",
    "GK16andhvc2u:4878": " ata eva na rūpakadhvaniḥ /",
    "GK16andhvc2u:4879": " rūpakasyāropyamāṇatvenāvāstavatvāt /",
    "GK16andhvc2u:4880": " teṣāmasurāṇāṃ vastuvṛttyaiva sādṛśyaṃ sphurati /",
    "GK16andhvc2u:4881": " tadeva ca sādṛśyaṃ camatkārahetuḥ prādhānyena /",
    "GK16andhvc2u:4882": " atiśayoktyeti /",
    "GK16andhvc2u:4883": " vācyālaṅkārarūpayetyarthaḥ /",
    "GK16andhvc2u:4884": " avarṇanīyatāpratipādanamevākṣepasya rūpamiṣṭapratiṣedhātmakatvāt /",
    "GK16andhvc2u:4885": " tasya prādhānyaṃ viśeṣaṇadvāreṇāha---asādhāraṇeti /",
    "GK16andhvc2u:4886": " sambhavatītyanena prasaṅgācchabdaśaktimūlasyātra vicāra iti darśayati /",
    "GK16andhvc2u:4887": " bālapriyā nimittato vaco yattu lokātikrāntagocaram /",
    "GK16andhvc2u:4888": " bhede 'nanyatvamanyatra nānātvaṃ yatra badhyate //",
    "GK16andhvc2u:4889": " tathā sambhāvyamānārthanibandhe 'tiśayoktigīḥ /",
    "GK16andhvc2u:4890": " ityādinā tallakṣaṇamuktamudbhaṭādibhiḥ /",
    "GK16andhvc2u:4891": " ratnāharaṇe ekarasaṃ yaddhṛdayaṃ tadbimbadhare niveśitamiti vastuto bhinnayorantaḥkaraṇavṛttiviśeṣātmakayoḥ",
    "GK16andhvc2u:4892": " hṛdayayoraikyamatra pratipāditamiti bhede abhedarūpātiśayoktirityarthaḥ /",
    "GK16andhvc2u:4893": " niveśanāsambandhe 'pi tatsambandhakathanāt sambandhātiśayoktirvā /",
    "GK16andhvc2u:4894": " pratīyamāneti /",
    "GK16andhvc2u:4895": " dhvanyamānetyarthaḥ /",
    "GK16andhvc2u:4896": " uktaṃ vivṛṇoti---sakaletyādi /",
    "GK16andhvc2u:4897": " samupādeyatvāditā ratnāsāratulyatvam /",
    "GK16andhvc2u:4898": " ata eva vakṣyamāṇādeva /",
    "GK16andhvc2u:4899": " rūpakasyāropyamāṇatveneti /",
    "GK16andhvc2u:4900": " ratnasārarūpopamānābhedasya kalpitatvenetyarthaḥ /",
    "GK16andhvc2u:4901": " rūpakasyopacāratveneti ca pāṭhaḥ /",
    "GK16andhvc2u:4902": " sādṛśyamiti /",
    "GK16andhvc2u:4903": " bimbādhare ratnasārasādṛśyamityarthaḥ /",
    "GK16andhvc2u:4904": " vṛttau 'anatiśayoktye'tyuktaṃ tadvivṛṇoti---vācyetyādi /",
    "GK16andhvc2u:4905": " vācyālaṅkārarūpayeti /",
    "GK16andhvc2u:4906": " 'yo 'mbukumbhairi'tyādinā sambhāvyamānārthanibandhanāditi bhāvaḥ /",
    "GK16andhvc2u:4907": " avarṇanīyatāpratipādanamevetyatra hetumāha---iṣṭeti /",
    "GK16andhvc2u:4908": " iṣṭamatra varṇanīyatvapratipādanamiti bhāvaḥ /",
    "GK16andhvc2u:4909": " 'asādhāraṇe'tyādikathanasya phalaṃ darśayati--tasyetyādiviśeṣaṇadvāreṇa tasya prādhānyamāhetyanvayaḥ /",
    "GK16andhvc2u:4910": " atra 'yo 'mbukumbhairi'tyādyatiśayoktyā hayagrīvaguṇānāmavaṇanīyatvapratipādanarūpākṣepo dhvanyate,",
    "GK16andhvc2u:4911": " tena tadguṇānāmasādhāraṇo viśeṣaśceti bhāvaḥ /",
    "GK16andhvc2u:4912": " vṛttau 'śabdaśaktī'tyādyuktau kā saṅgatirityata āha---sambhavatītyādi /",
    "GK16andhvc2u:4913": " atreti /",
    "GK16andhvc2u:4914": " padaprakāśaścāyaṃ dhvaniriti vākyasyārthāntaratātparye 'pi sati na virodhaḥ /",
    "GK16andhvc2u:4915": " dvitīyasyodāharaṇaṃ yathā---",
    "GK16andhvc2u:4916": " hiaaṭṭāviamaṇṇuṃ avaruṇṇamuhaṃ hi maṃ pasāanta /",
    "GK16andhvc2u:4917": " avaraddhasya vi ṇa hu de pahujāṇaa rosiuṃ sakkam //",
    "GK16andhvc2u:4918": " (hṛdayasthāpitamanyumaparoṣamukhīmapi māṃ prasādayan /",
    "GK16andhvc2u:4919": " aparāddhasyāpi na khalu te bahujña roṣituṃ śakyam //",
    "GK16andhvc2u:4920": " iti chāyā) locanam daivāyatte phale kiṃ kriyatāmetāvatpunarbhaṇāmaḥ /",
    "GK16andhvc2u:4921": " raktāśokapallavāḥ pallavānāmanyeṣāṃ na sadṛśāḥ //",
    "GK16andhvc2u:4922": " aśokasya phalamāmrādivannāsti,",
    "GK16andhvc2u:4923": " kiṃ kriyatāṃ pallavāstvatīva hṛdyā itīyatābhidhā samāptaiva /",
    "GK16andhvc2u:4924": " atra phalaśabdasya śaktivaśātsamarthakamasya vastunaḥ pūrvameva pratīyate /",
    "GK16andhvc2u:4925": " lokottarajigīṣātadupāyapravṛttasyāpi hi phalaṃ sampallakṣaṇaṃ daivāyattaṃ kadācinna bhavedapītyevaṃrūpaṃ sāmānyātmakam /",
    "GK16andhvc2u:4926": " nanvasya sarvavākyasyāprastutapraśaṃsā prādhānyena vyaṅgyā tatkathamarthāntaranyāsasya vyaṅgyatā,",
    "GK16andhvc2u:4927": " dvayoryugapadekatra prādhānyāyogādityāśaṅkyāha---padaprakāśeti /",
    "GK16andhvc2u:4928": " sarvo hi dhvaniprapañcaḥ padaprakāśo vākyaprakāśaśceti yakṣyate /",
    "GK16andhvc2u:4929": " tatra bālapriyā arthaśaktimūlavicāre ityarthaḥ /",
    "GK16andhvc2u:4930": " kiṃ kriyatāmityantasya vivaraṇam---aśokasyetyādi /",
    "GK16andhvc2u:4931": " uttarārdhavivaraṇam----pallavā ityādi /",
    "GK16andhvc2u:4932": " iyateti /",
    "GK16andhvc2u:4933": " uktārthamātreṇetyarthaḥ /",
    "GK16andhvc2u:4934": " dhvaniṃ vivṛṇoti---atretyādi /",
    "GK16andhvc2u:4935": " atra ityevaṃrūpaṃ sāmānyātmakaṃ asya vastunaḥ samarthakaṃ phalaśabdasya śaktivaśātpūrvameva pratīyata ityanvayaḥ /",
    "GK16andhvc2u:4936": " daivāyatte hi phale kiṃ kriyatāmityatra phalaśabdaḥ prakaraṇavaśāt sasyarūpamarthamabhidhayā vakti,",
    "GK16andhvc2u:4937": " tataścāśokasya phalaṃ nāstīti prastutārtho labhyate,",
    "GK16andhvc2u:4938": " punaśca phalaśabdaśśaktimūladhvaninā sampadātmakaprayojanarūpamarthaṃ bodhayati,",
    "GK16andhvc2u:4939": " tataśca sarveṣāṃ sampado daivāyattāḥ kadācinna bhaveyurapīti sāmānyarūpo 'rthaḥ pūrvoktaprastutārthasya samarthako labhyata ityarthaḥ /",
    "GK16andhvc2u:4940": " pūrvameva pratīyate ityasya daivāyatte hi phale ityasya śravaṇakāla eva pratīyata ityarthaḥ /",
    "GK16andhvc2u:4941": " 'padaprakāśa' ityādigranthamavatārayati---nanvityādi /",
    "GK16andhvc2u:4942": " aprastutapraśaṃseti /",
    "GK16andhvc2u:4943": " upāyapravṛttasyāpi sampallakṣaṇaṃ phalamalabdhavataḥ kasyacidrājādeḥ guṇapraśaṃsārūpaḥ prastutārtha ityarthaḥ /",
    "GK16andhvc2u:4944": " prādhānyena vyaṅgyeti /",
    "GK16andhvc2u:4945": " aprastutapraśaṃsāsthaleprastutārtho vyaṅgyaḥ,",
    "GK16andhvc2u:4946": " sa kvacit pradhānañceti prathamodyote uktam /",
    "GK16andhvc2u:4947": " arthāntaranyāsasya vyaṅgyateti /",
    "GK16andhvc2u:4948": " prādhānyenetyanuṣajyate /",
    "GK16andhvc2u:4949": " kuta ityatrāha---dvayorityādi /",
    "GK16andhvc2u:4950": " bhāvārthamāha---sarvo hītyādi /",
    "GK16andhvc2u:4951": " vākye tvaprastutapraśaṃseti /",
    "GK16andhvc2u:4952": " prādhānyena vyaṅgyeti śeṣaḥ /",
    "GK16andhvc2u:4953": " nanvevaṃ sati kathamatra vyavahāra hatyata atra hi vācyaviśeṣeṇa sāparāghasyāpi bahujñasya kopaḥ kartumaśakya iti samarthakaṃ sāmānyamanvitamanyattātparyeṇa prakāśate /",
    "GK16andhvc2u:4954": " locanam phalapade 'rthāntaranyāsadhvaniḥ prādhānyena /",
    "GK16andhvc2u:4955": " vākye tvaprastutapraśaṃsā /",
    "GK16andhvc2u:4956": " tatrāpi punaḥ phalapadopāttasāmarthyasamarthakabhāvaprādhānyameva bhātītyarthāntaranyāsadhvanirevāyamiti bhāvaḥ /",
    "GK16andhvc2u:4957": " hṛdaye sthāpito na tu bahiḥ prakaṭato manyuryayā /",
    "GK16andhvc2u:4958": " ata evāpradarśitaroṣamukhīmapi māṃ prasādayan he bahujña,",
    "GK16andhvc2u:4959": " aparāddhasyāpi tava na khalu roṣakaraṇaṃ śakyam /",
    "GK16andhvc2u:4960": " atra bahujñetyāmantraṇārthe viśeṣe paryavasitaḥ /",
    "GK16andhvc2u:4961": " anantaraṃ tu tadarthaparyālojanādyatsāmānyarūpaṃ samarthakaṃ pratīyate tadeva camatkārakāri /",
    "GK16andhvc2u:4962": " sā hi khaṇḍitā satī vaidagdhyānunītā taṃ pratyasūyāṃ darśayantītthamāha /",
    "GK16andhvc2u:4963": " yaḥ kaścidbahujño dhūrtaḥ sa evaṃ sāparādho 'pi svāparādhāvakāśamācchādayatīti mā tvamātmani bahumānaṃ mithyā grahīriti /",
    "GK16andhvc2u:4964": " anvitamiti /",
    "GK16andhvc2u:4965": " viśeṣe sāmānyasya saṃbaddhatvāditi bhāvaḥ /",
    "GK16andhvc2u:4966": " bālapriyā āha---tatrāpītyādi /",
    "GK16andhvc2u:4967": " phaleti /",
    "GK16andhvc2u:4968": " phalapadopāttau yau samarthyasamarthakāvarthau tayorbhāvasya prādhānyamityarthaḥ /",
    "GK16andhvc2u:4969": " bhāti sahṛdayānāṃ sphurati /",
    "GK16andhvc2u:4970": " arthāntaretyādi /",
    "GK16andhvc2u:4971": " 'prādhānyena vyapadeśā bhavantī'ti nyāyenārthāntaranyāsadhvanivyavahāra evātreti bhāvaḥ /",
    "GK16andhvc2u:4972": " kasyāścidantargataroṣāyā anāviṣkṛtaroṣacihnāyāḥ kṛtāgasā vallabhena prasādyamānāyāḥ taṃ prativacanam--hṛdayetyādi /",
    "GK16andhvc2u:4973": " vivṛṇoti--hṛdaye sthāpita ityādi /",
    "GK16andhvc2u:4974": " prasādayanniti sambuddhyantam /",
    "GK16andhvc2u:4975": " yadvā--tvamasīti śeṣaḥ /",
    "GK16andhvc2u:4976": " na khaluroṣakaraṇaṃ śakyamiti /",
    "GK16andhvc2u:4977": " mayeti śeṣaḥ /",
    "GK16andhvc2u:4978": " he bahujña / yatastvaṃ māṃ prasādayannasi,",
    "GK16andhvc2u:4979": " ato 'parāddhamapi tvāṃ prati roṣaṃ kartuṃ na śaknomītyarthaḥ /",
    "GK16andhvc2u:4980": " 'bahujñasye'ti /",
    "GK16andhvc2u:4981": " bahujñaṃ pratītyarthaḥ /",
    "GK16andhvc2u:4982": " 'aśakya' iti /",
    "GK16andhvc2u:4983": " kenāpa na śakya ityarthaḥ /",
    "GK16andhvc2u:4984": " svavaidugdhyena svāparādhsya tena pracchādanāditi bhāvaḥ /",
    "GK16andhvc2u:4985": " 'itī'ti /",
    "GK16andhvc2u:4986": " evaṃrūpamityarthaḥ /",
    "GK16andhvc2u:4987": " 'samarthakaṃ samānam' ityasya viśeṣaṇam 'anvitamanyadi'ti ca /",
    "GK16andhvc2u:4988": " 'tātparyeṇa prakāśata' iti /",
    "GK16andhvc2u:4989": " dhvanatītyarthaḥ /",
    "GK16andhvc2u:4990": " vṛttyuktamevārtha vivṛṇoti---atretyādi /",
    "GK16andhvc2u:4991": " viśeṣe paryavasita iti /",
    "GK16andhvc2u:4992": " nāhamaparādhī nāhamanyāṃ cintayāmi,",
    "GK16andhvc2u:4993": " tvadekāsakte mayi prasīdetyādyamekavacanābhijñeti bahujñapadaprakṛtārthe ityarthaḥ /",
    "GK16andhvc2u:4994": " dhvaniṃ darśayati---anantaramityādi /",
    "GK16andhvc2u:4995": " sālāmyarūpaṃ samarthakamiti /",
    "GK16andhvc2u:4996": " tattu ya ityādinā vakṣyate---seti /",
    "GK16andhvc2u:4997": " prakṛtā nāyiketyarthaḥ /",
    "GK16andhvc2u:4998": " khaṇḍiteti /",
    "GK16andhvc2u:4999": " “jñāte 'nyāsaṅgavikṛte khaṇjiterṣyākaṣāyite'ti tallakṣaṇam /",
    "GK16andhvc2u:5000": " vaidugdhyānunītā svavaidugdhyena prasāditā,",
    "GK16andhvc2u:5001": " nāyakeneti śeṣaḥ /",
    "GK16andhvc2u:5002": " kathamāhetyatrāha---ya ityādi /",
    "GK16andhvc2u:5003": " tvamātmani mithyābahujñānaṃ mā grahīḥ,",
    "GK16andhvc2u:5004": " yato bahujñāstu sāparādhā api tattadvacanena svāparādhāvakāśamācchādayantītyarthaḥ /",
    "GK16andhvc2u:5005": " anvitamityanena sāmānyaviśeṣabhāvarūpasambandho vivakṣita iti darśayati---viśeṣa ityādi /",
    "GK16andhvc2u:5006": " “vyati prāgi'tyetadvivṛṇoti-----svamityādi /",
    "GK16andhvc2u:5007": " vyatirekadhvanirapyubhayarūpaḥ sambhavati /",
    "GK16andhvc2u:5008": " tatrādyasyodāharaṇaṃ prākpradarśitameva /",
    "GK16andhvc2u:5009": " dvitīyasyodāharaṇaṃ yathā---",
    "GK16andhvc2u:5010": " jāejja vaṇuddese khujja vvia pāavo gaḍiavatto /",
    "GK16andhvc2u:5011": " mā māṇusammi loe tāekvaraso dariddo a //",
    "GK16andhvc2u:5012": " (jāyeya vanoddeśe kubja eva pādapo galitapatraḥ /",
    "GK16andhvc2u:5013": " mā mānuṣe loke tyāgaikaraso daridraśca //",
    "GK16andhvc2u:5014": " ita chāyā) atra hi tyāgaikarasasya daridrasya janmānabhinandanaṃ truṭitapatrrakubjapā dapajanmābhinandanaṃ ca sākṣācchabdavācyam /",
    "GK16andhvc2u:5015": " tathāvidhādapi pādapāttādṛśasya puṃsa upamānopameyatvapratītipūrvakaṃ śocyatāyāmādhikyaṃ tātparyeṇa prakāśayati /",
    "GK16andhvc2u:5016": " utprekṣādhvaniryathā---- candanāsaktabhujaganiḥśvāsānilamūrcchitaḥ /",
    "GK16andhvc2u:5017": " mūrcchayatyeṣa pathikānmadhau malayamārutaḥ //",
    "GK16andhvc2u:5018": " locanam vyatirekadhvanirapīti /",
    "GK16andhvc2u:5019": " apiśabdenārthāntaranyāsavadeva dviprakāratvamāha /",
    "GK16andhvc2u:5020": " prāgiti /",
    "GK16andhvc2u:5021": " 'khaṃ ye 'tyujjvalayanti' iti /",
    "GK16andhvc2u:5022": " 'raktastvaṃ navapallavaiḥ' iti /",
    "GK16andhvc2u:5023": " jāyeya, vanoddeśa eva vanasyaikānte gahane yatra sphuṭatarabahuvṛkṣasampattyā prekṣate 'pi na kaścit /",
    "GK16andhvc2u:5024": " kubja ita rūpayoṭanādāvanupayogī /",
    "GK16andhvc2u:5025": " galitapatrra iti /",
    "GK16andhvc2u:5026": " chāyāmapi na karoti tasya kā puṣpaphalavattetyabhiprāyaḥ /",
    "GK16andhvc2u:5027": " tādṛśo 'pi kadācidāṅgārikasyopayogī bhavedulūkādīnāṃ vā nivāsāyeti bhāvaḥ /",
    "GK16andhvc2u:5028": " mānuṣa iti /",
    "GK16andhvc2u:5029": " sulabhārthijana iti bhāvaḥ /",
    "GK16andhvc2u:5030": " loka iti /",
    "GK16andhvc2u:5031": " yatra lokyate so 'rthibhistena cārthijano na ca kiñcicchakyate kartuṃ tanmahadvaiśasamiti bhāvaḥ /",
    "GK16andhvc2u:5032": " atra bālapriyā khaṃ ye 'tyujvalayanti iti,",
    "GK16andhvc2u:5033": " ityasyānantaraṃ 'raktastvaṃnavapallavai'riti iti ca pāṭhaḥ kvacit dṛśyate,",
    "GK16andhvc2u:5034": " sa prāmādikaḥ /",
    "GK16andhvc2u:5035": " 'na tu raktastvam' ityādipāṭho vā /",
    "GK16andhvc2u:5036": " kubja eveti chāyā /",
    "GK16andhvc2u:5037": " vanoddeśa ityanenaivakārasya sambandha ityāha---vanetyādi /",
    "GK16andhvc2u:5038": " vanoddeśa ityasya vivaraṇam----vanasyetyādi /",
    "GK16andhvc2u:5039": " gamyamarthamāha---yatretyādi /",
    "GK16andhvc2u:5040": " evamuparyapi bodhyam /",
    "GK16andhvc2u:5041": " rūpaghaṭaneti /",
    "GK16andhvc2u:5042": " pratimādyakṛtinirmāṇetyarthaḥ /",
    "GK16andhvc2u:5043": " galitapatra iti /",
    "GK16andhvc2u:5044": " truṭitatra iti ca pāṭhaḥ /",
    "GK16andhvc2u:5045": " āṅgārikasyeti /",
    "GK16andhvc2u:5046": " aṅgāropajīvina ityarthaḥ /",
    "GK16andhvc2u:5047": " ahaṃ kubjaḥ galitapatraḥ pādapaḥ panoddeśe iva jāyeya /",
    "GK16andhvc2u:5048": " tyāgaikaraso daridraśca mānuṣeloke mājayeya ityanvayaḥ /",
    "GK16andhvc2u:5049": " vṛtto---'śabdavācya'mityasya 'prakāśayatī'tyanenānvayaḥ /",
    "GK16andhvc2u:5050": " atra hi madhau malayamārutasya pathikamūrcchākāritvaṃ manmathonmāthadāyitvenaiva /",
    "GK16andhvc2u:5051": " tattu candanāsaktabhujaganiḥśvāsānilamūrcchitatvenotprekṣitamityutprekṣā sākṣādanuktāpi vākyārthasāmarthyādanuraṇanarūpā lakṣyate /",
    "GK16andhvc2u:5052": " na caivaṃvidhe viṣaye ivādiśabdaprayogamantareṇāsaṃbaddhataiveti śakyate vaktum /",
    "GK16andhvc2u:5053": " gamakatvādanyatrāpi locanam vācyālaṅkāro na kaścit /",
    "GK16andhvc2u:5054": " upamānetyanena vyatirekasya mārgapariśuddhiṃ karoti /",
    "GK16andhvc2u:5055": " ādhikyamiti /",
    "GK16andhvc2u:5056": " vyatirekamityarthaḥ /",
    "GK16andhvc2u:5057": " utprekṣitamiti /",
    "GK16andhvc2u:5058": " viṣavātena hi mūrchito bṛṃhita upacito mohaṃ karoti /",
    "GK16andhvc2u:5059": " ekaśca mūrcchitaḥ pathikamadhye 'nyeṣāmapi dhairyacyuti vidadhanmūrcchāṃ karotītityubhayathotprekṣā /",
    "GK16andhvc2u:5060": " nanvatra viśeṣaṇamadhikībhavaddhetutayaiva saṅgacchate /",
    "GK16andhvc2u:5061": " tataḥ kiṃ? na hi hetutā paramārthataḥ /",
    "GK16andhvc2u:5062": " tathāpi tu hetutā utprekṣyata iti yatkiñcidetat /",
    "GK16andhvc2u:5063": " bālapriyā mārgapariśuddhiṃ karotīti /",
    "GK16andhvc2u:5064": " kiñciddharmeṇa sādṛśyātmakasyopamāṅgopameyatvasya pratītirhi vyatirekapratīteraṅgamiti bhāvaḥ /",
    "GK16andhvc2u:5065": " vṛttau---'candane'ti /",
    "GK16andhvc2u:5066": " malayādristhacandanavṛkṣetyarthaḥ /",
    "GK16andhvc2u:5067": " 'madhau' vasante /",
    "GK16andhvc2u:5068": " 'pathike'tyādi /",
    "GK16andhvc2u:5069": " virahijanamohakāritvamityarthaḥ /",
    "GK16andhvc2u:5070": " 'manmathe'ti /",
    "GK16andhvc2u:5071": " kāmoddīpakatvenavastudatā hetunetyarthaḥ /",
    "GK16andhvc2u:5072": " 'tattvi'ti /",
    "GK16andhvc2u:5073": " pathikamūrcchākāritvantvityarthaḥ /",
    "GK16andhvc2u:5074": " 'candane'tyādi /",
    "GK16andhvc2u:5075": " candanāsaktabhujaganiśvāsānilamūrñchitatvena hetunā utprekṣitamityarthaḥ /",
    "GK16andhvc2u:5076": " etadvivṛṇoti---viṣavātenetyādi /",
    "GK16andhvc2u:5077": " viṣavātena viṣayuktavāyunā /",
    "GK16andhvc2u:5078": " prakṛte niḥśvāsānilasya bhujagasambandhitayāviṣasamparko gamyata iti bhāvaḥ /",
    "GK16andhvc2u:5079": " “mūrcchāmohasamucchrāyayo“riti dhātupāṭhaḥ /",
    "GK16andhvc2u:5080": " tatra samucchrāyārthāprāyeṇā vyācaṣṭe---bṛṃhita iti asyaiva vivaraṇam---upacita iti /",
    "GK16andhvc2u:5081": " mohaṃ karotīti /",
    "GK16andhvc2u:5082": " svasarṅgeṇānyasya mohāvasthāṃ /",
    "GK16andhvc2u:5083": " janayatītyarthaḥ /",
    "GK16andhvc2u:5084": " gopārthābhiprāyeṇa vyācaṣṭe---ekaścetyādi /",
    "GK16andhvc2u:5085": " ekapadārthatvenātra pathikāyamāno vāyurgrāhyaḥ /",
    "GK16andhvc2u:5086": " dhairyacyutiṃ taddvāretyarthaḥ /",
    "GK16andhvc2u:5087": " mūrcchāmiti /",
    "GK16andhvc2u:5088": " mohamityarthaḥ /",
    "GK16andhvc2u:5089": " ubhayathotprekṣeti viṣavātopacitatvaṃ mohāvasthāprāptiśceti ye tayoḥ malayamārutasya pathikamūrcchākaraṇehetutvenotprekṣetyarthaḥ /",
    "GK16andhvc2u:5090": " vṛttau 'mūrcchitatvenotprekṣita'miti granthasya uktahetūtprekṣāparatvaṃ śaṅkāsamādhānābhyāṃ darśayati---nanvityādi /",
    "GK16andhvc2u:5091": " viśeṣaṇaṃ candanetyādiviśeṣaṇam /",
    "GK16andhvc2u:5092": " hetutayaiveti /",
    "GK16andhvc2u:5093": " hetugarbhatvenaivetyarthaḥ /",
    "GK16andhvc2u:5094": " samādhatte---tata ityādi /",
    "GK16andhvc2u:5095": " tataḥ kiṃ hetugarbhatve satyapi kim /",
    "GK16andhvc2u:5096": " kuta ityata āha--na hītyādi /",
    "GK16andhvc2u:5097": " tadviśeṣaṇasya parthikamūrcchākāritve vastuto hetutvaṃ nāstītyarthaḥ /",
    "GK16andhvc2u:5098": " tathāpi tviti /",
    "GK16andhvc2u:5099": " kiṃ tvityarthaḥ /",
    "GK16andhvc2u:5100": " hetutā utprekṣyata iti /",
    "GK16andhvc2u:5101": " uktayordvayoḥ hetutvamutprekṣyate ityarthaḥ /",
    "GK16andhvc2u:5102": " hetutāpi iti ca pāṭhaḥ /",
    "GK16andhvc2u:5103": " tatpakṣe malayamārute tayordvayorutprekṣāyā apiśabdena samuccayaḥ /",
    "GK16andhvc2u:5104": " candanāsaktabhujagānāṃ niśvāsānilaiḥ mūrcchitaḥ sambaddha iti svarūpakathanamātraparaṃ tadviśeṣaṇamato vācyārthaniṣpattirbodhyā /",
    "GK16andhvc2u:5105": " vṛttau 'sākṣādanuktāpī'ti /",
    "GK16andhvc2u:5106": " ivādipadenābodhitāpītyarthaḥ /",
    "GK16andhvc2u:5107": " tadaprayoge tadarthāvagṛtidarśanāt /",
    "GK16andhvc2u:5108": " yathār---",
    "GK16andhvc2u:5109": " isākalusassa vi tuha muhassa ṇaṃ esa puṇṇimācando /",
    "GK16andhvc2u:5110": " ajja sarisattaṇaṃ pāviūṇa aṅge via ṇa māi //",
    "GK16andhvc2u:5111": " r(irṣyākaluṣasyāpi tava mukhasya nanveṣa pūrṇimācandraḥ /",
    "GK16andhvc2u:5112": " adya sadṛśatvaṃ prāpyāṅga eva na māti //",
    "GK16andhvc2u:5113": " iti chāyā) locanam taditi /",
    "GK16andhvc2u:5114": " tasyevāderaprayoge 'pi tasyārthasyetyutprekṣārūpasyāvagateḥ pratīterdarśanāt /",
    "GK16andhvc2u:5115": " etadevodāharati---yathetir /",
    "GK16andhvc2u:5116": " irṣyākaluṣasyāpīṣadaruṇacchāyākasya /",
    "GK16andhvc2u:5117": " yadi tu prasannasya mukhasya sādṛśyamudvahetsarvadā vā tatkiṃ kuryāttvanmukhaṃ tvetadbhavatīti manorathānāmapyapathamidamityapiśabdasyābhiprāyaḥ",
    "GK16andhvc2u:5118": " aṅge svadehe na mātyeva daśa diśaḥ pūrayati yataḥ /",
    "GK16andhvc2u:5119": " adyeyatā kālenaikaṃ divasamātramityarthaḥ /",
    "GK16andhvc2u:5120": " atra pūrṇacandreṇa diśāṃ pūraṇaṃ svarasasiddhamevamutprekṣyate /",
    "GK16andhvc2u:5121": " nanu nanuśabdena vitarkotprekṣārūpamācakṣāṇenāsambaddhatā nirākṛteti sambhāvayamāna bālapriyā 'anuraṇanarūpā' saṃlakṣyakramavyaṅgyā /",
    "GK16andhvc2u:5122": " 'lakṣyate' jñāyate /",
    "GK16andhvc2u:5123": " śaṅkate 'na ce'tyādi 'evaṃvidhe viṣaye' iti candanāsaktetyādisthala ityarthaḥ /",
    "GK16andhvc2u:5124": " 'asambaddhate'ti /",
    "GK16andhvc2u:5125": " utprekṣāyāḥ vākyāsambaddhatetyarthaḥ /",
    "GK16andhvc2u:5126": " vākyāpratipādyateti yāvat /",
    "GK16andhvc2u:5127": " samādhatte---'gamakatvādi'ti /",
    "GK16andhvc2u:5128": " candanetyādiviśeṣaṇasya pratipattṛpratibhāvadisahakāreṇa bodhakatvādityarthaḥ /",
    "GK16andhvc2u:5129": " atra pramāṇamāha----'anyatrāpī'tyādi /",
    "GK16andhvc2u:5130": " 'tadaprayoga' ityādigranthaṃ vivṛṇoti---tasyetyādir /",
    "GK16andhvc2u:5131": " irṣyeti /",
    "GK16andhvc2u:5132": " kupitāṃ nāyikāṃ prasādayatumuktirḥ,",
    "GK16andhvc2u:5133": " irṣyākaluṣasyetyasya vyākhyānarm----iṣadityādi /",
    "GK16andhvc2u:5134": " apiśabdagamyamāha---yadi tvityādi /",
    "GK16andhvc2u:5135": " udvahet kuryādityubhayatra candra iti śeṣaḥ /",
    "GK16andhvc2u:5136": " adyetyanena gamyamāha---sarvadeti /",
    "GK16andhvc2u:5137": " tattadā kiṃ kuryāditi /",
    "GK16andhvc2u:5138": " santoṣātiśayena yadyat kuryāt tanna jānāmītyarthaḥ /",
    "GK16andhvc2u:5139": " etadbhavatīti /",
    "GK16andhvc2u:5140": " candrībhavatītyarthaḥ /",
    "GK16andhvc2u:5141": " aṅga eveti chāyā /",
    "GK16andhvc2u:5142": " evakārasya mātītyanenānvaya ityāha---netyādi /",
    "GK16andhvc2u:5143": " atra gamyaṃ hetumāha---daśadiśaḥ pūrayati yata iti /",
    "GK16andhvc2u:5144": " adyeti padaṃ vivṛṇoti----iyatetyādi /",
    "GK16andhvc2u:5145": " dhvaniṃ darśayati---atretyādi /",
    "GK16andhvc2u:5146": " diśāṃ pūraṇamiti /",
    "GK16andhvc2u:5147": " aṅgena bhātyevetyanena labdhaṃ svaprabhayā diśaṃ pūraṇamityarthaḥ /",
    "GK16andhvc2u:5148": " svarasasiddhaṃ asvābhāvikam /",
    "GK16andhvc2u:5149": " evamutprekṣyate iti /",
    "GK16andhvc2u:5150": " tava mukhasya sadṛśatvaṃ prāpyeveti mukhasādṛśyaprāptihetukatvenotprekṣyata ityarthaḥ /",
    "GK16andhvc2u:5151": " udāharaṇāntaramavatārayati---nanvityādi /",
    "GK16andhvc2u:5152": " nanuśabdeneti /",
    "GK16andhvc2u:5153": " gāthāsthananuśabdenetyarthaḥ /",
    "GK16andhvc2u:5154": " sadṛśatvaṃ prāpya nanviti yojaneti bhāvaḥ /",
    "GK16andhvc2u:5155": " 'trāse'tyādi ślokaṃ vyācaṣṭe---sarvata ityādi /",
    "GK16andhvc2u:5156": " niketān parita iti /",
    "GK16andhvc2u:5157": " nānubaddha iti ca sambandhaḥ /",
    "GK16andhvc2u:5158": " anubaddhaḥ yathā vā---- trāsākulaḥ paripatan parito niketān puṃbhirna kaiścidapi dhanvibhiranvabandhi /",
    "GK16andhvc2u:5159": " tasthau tathāpi na mṛgaḥ kvacidaṅganābhi- rākarṇapūrṇanayaneṣuhatekṣaṇaśrīḥ //",
    "GK16andhvc2u:5160": " śabdārthavyavahāre ca prasiddhireva pramāṇam /",
    "GK16andhvc2u:5161": " śleṣadhvaniryathā--- ramyā iti prāptavatīḥ patākāḥ rāgaṃ viviktā iti vardhayantīḥ /",
    "GK16andhvc2u:5162": " yasyāmasevanta namadvalīkāḥ samaṃ vadhūbhirvalabhīryuvānaḥ //",
    "GK16andhvc2u:5163": " atra vadhūmiḥ saha valabhīrasevanteti vākyārthapratīteranantaraṃ vadhva iva locanam udāharaṇāntaramāha--yathā veti /",
    "GK16andhvc2u:5164": " paritaḥ sarvato niketān paripatannākramanna kaiścidapi cāpapāṇibhirasau mṛgo 'nubaddhastathāpi na kvacittasthau trāsacāpalayogātsvābhāvikādeva",
    "GK16andhvc2u:5165": " tatra cotprekṣā dhvanyate---aṅganābhirākarṇapūrṇaurnetraśarairhatār ikṣaṇaśrīḥ sarvasvabhūtā yasya yato 'to na tasthau /",
    "GK16andhvc2u:5166": " nanvetadapyasambaddhamastvityāśaṅkyāha----śabdārtheti /",
    "GK16andhvc2u:5167": " patākā dhvajapaṭān prāptavantī /",
    "GK16andhvc2u:5168": " ramyā iti hetoḥ /",
    "GK16andhvc2u:5169": " patākāḥ prasiddhīḥ prāptavatīḥ /",
    "GK16andhvc2u:5170": " kimākārāḥ prasiddhīḥ ramyā ityevamākārāḥ viviktā janasaṅkulatvābhāvādityato heto rāgaṃ sambhogābhilāṣaṃ vardhayantīḥ /",
    "GK16andhvc2u:5171": " anye tu rāgaṃ citraśobhāmiti /",
    "GK16andhvc2u:5172": " tathā rāgamanurāgaṃ vardhayantīḥ /",
    "GK16andhvc2u:5173": " yato hetoḥ viviktā vibhaktaṅgyo laṭabhāḥ yāḥ /",
    "GK16andhvc2u:5174": " namanti valīkāni chadiparyantabhāgā yāsu /",
    "GK16andhvc2u:5175": " namantyo vallayastrivalīlakṣaṇā yāsām /",
    "GK16andhvc2u:5176": " samamiti sahetyarthaḥ /",
    "GK16andhvc2u:5177": " nanu samaśabdāttulyārtho 'pi pratītaḥ /",
    "GK16andhvc2u:5178": " bālapriyā anugataḥ,",
    "GK16andhvc2u:5179": " 'na tasthāvi'tyatra vāstavo hetustrāsākula ityanena darśita ityāha---trāsetyādi /",
    "GK16andhvc2u:5180": " ākarṇapūrṇaiḥ karṇaparyantavyāptaiḥ ākarṇakṛṣṭaiśca netraśaraiḥ netrāṇyeva śarāstaiḥ,",
    "GK16andhvc2u:5181": " ato na tasthāviti /",
    "GK16andhvc2u:5182": " uktāddhetoreva na sthitavānityarthaḥ /",
    "GK16andhvc2u:5183": " tathācātra hetūtprekṣādhvaniritibhāvaḥ /",
    "GK16andhvc2u:5184": " atrāpyaṅganādṛṣṭiṃ praśaṃsāparamākarṇetyādikaṃ svarūpakathanamitivākyārthaniṣpattiravaseyā /",
    "GK16andhvc2u:5185": " etadapīti /",
    "GK16andhvc2u:5186": " uktodāharaṇamapītyarthaḥ /",
    "GK16andhvc2u:5187": " asambaddhamiti /",
    "GK16andhvc2u:5188": " utprekṣārūpārthābodhakamityarthaḥ /",
    "GK16andhvc2u:5189": " vṛttau 'śabde'ti /",
    "GK16andhvc2u:5190": " evamasyaśabdasyārtha iti vyavahāra ityarthaḥ /",
    "GK16andhvc2u:5191": " 'prasiddhireva' pratipattṝṇāṃ pratitireva /",
    "GK16andhvc2u:5192": " tathācoktasthale ivādiśabdābhāve 'pyutprekṣārūpārthasya sahṛdayānāṃ pratīterasambaddhatvāpādānaṃ na yuktamiti bhāvaḥ /",
    "GK16andhvc2u:5193": " vyācaṣṭe----patākā ityādi /",
    "GK16andhvc2u:5194": " atrādyo 'rtho valabhībhiranveti,",
    "GK16andhvc2u:5195": " dvitīyastu vadhūbhiḥ /",
    "GK16andhvc2u:5196": " vyākhyānāntaramāha--anya iti /",
    "GK16andhvc2u:5197": " laṭabhā iti sundarya ityarthaḥ /",
    "GK16andhvc2u:5198": " nanvityādi /",
    "GK16andhvc2u:5199": " samaśabdāditi /",
    "GK16andhvc2u:5200": " locanam satyam ;",
    "GK16andhvc2u:5201": " so 'pi śleṣabalāt /",
    "GK16andhvc2u:5202": " śleṣaśca nābhidhāvṛtterākṣiptaḥ,",
    "GK16andhvc2u:5203": " api tvarthasaundaryabalādeveti sarvathā dhvanyamāna eva śleṣaḥ /",
    "GK16andhvc2u:5204": " ata eva vadhva iva valabhya ityabhidadhatāpi vṛttikṛtopamādhvaniriti noktam /",
    "GK16andhvc2u:5205": " śleṣasyaivātra mūlatvāt /",
    "GK16andhvc2u:5206": " samā iti hi yadi spaṣṭaṃ bhavettadopamāyā eva spaṣṭatvācchleṣastadākṣiptaḥ syāt /",
    "GK16andhvc2u:5207": " samamiti nipāto 'ñjasā sahārthavṛttirvyañjakatvabalenaiva kriyāviśeṣaṇatvena śabdaśleṣatāmeti /",
    "GK16andhvc2u:5208": " na ca tena vinābhidāyā aparipuṣṭatā kācit /",
    "GK16andhvc2u:5209": " ata eva samāptāyāmevābhidhāyāṃ sahṛdayaireva sa dvitīyo 'rtho 'pṛthakprayatnenaivāvagamyaḥ /",
    "GK16andhvc2u:5210": " yathoktaṃ prāk---'śabdārthaśāsanajñānamātreṇaiva' ityādi /",
    "GK16andhvc2u:5211": " etacca sarvodāharaṇeṣvanusartavyam /",
    "GK16andhvc2u:5212": " 'pīnaścaitro divā nāti' ityatrābhidhaivāparyavasiteti saiva svārthanirvāhāyārthāntaraṃ śabdāntaraṃ vākarṣatītyanumānasya śrutārthāpattervā bālapriyā samamiti śabdādityarthaḥ /",
    "GK16andhvc2u:5213": " tulyārtho 'pīta /",
    "GK16andhvc2u:5214": " apiśabdena pūrvoktasahārthasya samuccayaḥ /",
    "GK16andhvc2u:5215": " so 'pi tulyarūpārtho 'pi śleṣabalāditi /",
    "GK16andhvc2u:5216": " vadhvanvayyarthāntarasāmarthyādityarthaḥ /",
    "GK16andhvc2u:5217": " śleṣasceti /",
    "GK16andhvc2u:5218": " arthāntaraṃ cetyarthaḥ /",
    "GK16andhvc2u:5219": " abhidhāvṛtteḥ abhidhāvyāpārāddhetoḥ /",
    "GK16andhvc2u:5220": " nākṣiptaḥ na pratītaḥ /",
    "GK16andhvc2u:5221": " padānāṃ valabhīpadasamānavibhaktikatvenābhidāyā valabhyanvayyarthe niyamanāditi bhāvaḥ /",
    "GK16andhvc2u:5222": " ata eveti /",
    "GK16andhvc2u:5223": " vakṣyamāṇahetorevetṣathaḥ /",
    "GK16andhvc2u:5224": " samā itīti /",
    "GK16andhvc2u:5225": " samamityasya sathāna iti śeṣaḥ /",
    "GK16andhvc2u:5226": " samamityuktau kuto na spaṣṭatvamata āha---samamityādi /",
    "GK16andhvc2u:5227": " añjasā jhaṭiti /",
    "GK16andhvc2u:5228": " sahārthavṛttiḥ sāhityarūpārthabodhakaḥ /",
    "GK16andhvc2u:5229": " yūnāṃ savadhūkānāṃ satāṃ valabhīsevanasyārthasya prakṛtatvāditi bhāvaḥ /",
    "GK16andhvc2u:5230": " kriyāviśeṣaṇatveneti /",
    "GK16andhvc2u:5231": " sevanakriyāyāḥ vartamānā ityavyāhṛtakriyāyā vā viśeṣaṇatayetyarthaḥ /",
    "GK16andhvc2u:5232": " śabdaśleṣatāmetīti /",
    "GK16andhvc2u:5233": " tulyamityarthāntaraṃ bodhayatītyarthaḥ /",
    "GK16andhvc2u:5234": " śleṣadhvaniṃ sthāpayati--na cetyādi /",
    "GK16andhvc2u:5235": " apūthakprayatnena prayatnāntaraṃ vinā /",
    "GK16andhvc2u:5236": " prasaṅgādāha--pīna ityādi /",
    "GK16andhvc2u:5237": " apryavasiteti /",
    "GK16andhvc2u:5238": " divābhojanamakurvataḥ kutaḥ pīnatvamityākāṅkṣāsattvena śāntākāṅkṣasya bodhasyājananāditi bhāvaḥ /",
    "GK16andhvc2u:5239": " svārtheti /",
    "GK16andhvc2u:5240": " pīnatvādighaṭitasvaviṣayārthetyarthaḥ /",
    "GK16andhvc2u:5241": " arthāntaram rātribhojanam /",
    "GK16andhvc2u:5242": " śabdāntaram rātrau bhuṅkte iti śabdam /",
    "GK16andhvc2u:5243": " ākarṣati anusandhāpayati /",
    "GK16andhvc2u:5244": " anumānetyādi /",
    "GK16andhvc2u:5245": " yatāsaṃkhyamatra bodhyam /",
    "GK16andhvc2u:5246": " yathāsaṃkhyadhvaniṃ vivṛṇoti vṛttau---'ata hī'tyādi /",
    "GK16andhvc2u:5247": " 'yathoddeśaṃ' uddeśakramamanatilaṅdhya /",
    "GK16andhvc2u:5248": " 'anūddeśe' paścānnirdeśe sati /",
    "GK16andhvc2u:5249": " 'yaccārutvam' cārutvakāri yat 'anuraṇanarūpaṃ' saṃlakṣyakramaṃ vyaṅgyam /",
    "GK16andhvc2u:5250": " 'madane'ti /",
    "GK16andhvc2u:5251": " madanaviśeṣaṇībhūto yo 'ṅkuritādiśabdaḥ sañjāteṣatprādurbhāvādiḥ tadarthaḥ taṭgataṃ tadāśritam /",
    "GK16andhvc2u:5252": " 'tadi'ti /",
    "GK16andhvc2u:5253": " cārutvakāri yathāsaṃkhyātmakaṃ vyaṅgyamityarthaḥ /",
    "GK16andhvc2u:5254": " tattu yatāśrutakramaṃ saṃkhyāsāmyameva /",
    "GK16andhvc2u:5255": " 'madanasahakārayori'ti /",
    "GK16andhvc2u:5256": " kāryakāraṇātmakayostayorityarthaḥ /",
    "GK16andhvc2u:5257": " 'tulye'ti /",
    "GK16andhvc2u:5258": " tulyayogitā tulyakālasambandhaḥ tadrūpo yaḥ samuccayastallakṣaṇādityarthaḥ /",
    "GK16andhvc2u:5259": " 'vācyādi'ti /",
    "GK16andhvc2u:5260": " cakārābhyāṃ bodhyādityarthaḥ /",
    "GK16andhvc2u:5261": " 'atiricyamānam' iti /",
    "GK16andhvc2u:5262": " utkṛṣṭamityarthaḥ /",
    "GK16andhvc2u:5263": " 'ālakṣyate'jñāyate /",
    "GK16andhvc2u:5264": " balabhya iti śleṣapratītiraśabdāpyarthasāmarthyānmukhyatvena vartate /",
    "GK16andhvc2u:5265": " yathāsaṅkhyadhvaniryathā--- aṅkuritaḥ pallavitaḥ korakitaḥ puṣpitaśca sahakāraḥ /",
    "GK16andhvc2u:5266": " aṅkuritaḥ pallavitaḥ korakitaḥ puṣpitaśca hṛdi madanaḥ //",
    "GK16andhvc2u:5267": " atra hi yathoddeśamanūddeśe yacacārutvamanuraṇanarūpaṃ madanāviśeṣaṇabhūtāṅkuritādiśabdagataṃ tanmadanasahakārayostulyayogitāsamuccayalakṣaṇādvācyādatiricyamānamālakṣyate",
    "GK16andhvc2u:5268": " evamanye 'pyalaṅkārā yathoyogaṃ locanam tārkikamīmāṃsakayorna dhvaniprasaṅga ityalaṃ bahunā /",
    "GK16andhvc2u:5269": " tadāha--aśabdāpīti /",
    "GK16andhvc2u:5270": " evamanye 'pīti /",
    "GK16andhvc2u:5271": " sarveṣāmevārthālaṅkārāṇāṃ dhvanyamānatā dṛśyate /",
    "GK16andhvc2u:5272": " yathā ca dīpakadhvaniḥ-- mā bhavantamanalaḥ pavano vā vāraṇo madavalaḥ paraśurvā /",
    "GK16andhvc2u:5273": " vajramindrakaraviprasṛtaṃ vā svasti te 'stu latayā saha vṛkṣa //",
    "GK16andhvc2u:5274": " ityatra bādhiṣṭeti gopyamānādeva dīpakādatyantasnehāspadatvapratipattyā cārutvaniṣpattiḥ /",
    "GK16andhvc2u:5275": " aprastugatapraśaṃsādhvanirapi---",
    "GK16andhvc2u:5276": " ḍhuṇḍhullanto marihisi kaṇṭaakaliāiṃ keaivaṇāiṃ /",
    "GK16andhvc2u:5277": " mālaikusumasaricchaṃ bhamara bhamanto ṇa pāvihisi //",
    "GK16andhvc2u:5278": " priyatamena sākamudyāne viharantī kācinnāyikā bhramaramevamāheti bhṛṅgasyābhidhāyāṃ bālapriyā 'aṅkurite' iti saptamyantapāṭho 'pi pūrvārdhe dṛśyate /",
    "GK16andhvc2u:5279": " locane--yathāceti /",
    "GK16andhvc2u:5280": " tathā ca iti ca pāṭhaḥ /",
    "GK16andhvc2u:5281": " ityatretyasya dīpakadhvanirityanenāpi sambandhaḥ /",
    "GK16andhvc2u:5282": " dīpakadhvaniṃ vivṛṇoti---bādhiṣṭhetyādi /",
    "GK16andhvc2u:5283": " bādhiṣṭheti dīpakāditi /",
    "GK16andhvc2u:5284": " māṅarthānvitaluṅantabādhatyartharūpādanalādyanekānvayi dharmādityarthaḥ /",
    "GK16andhvc2u:5285": " atyanteti /",
    "GK16andhvc2u:5286": " latāsahite vṛkṣe vaktṛgataniratiśayaśnehāspadatvasya pratītyetyarthaḥ /",
    "GK16andhvc2u:5287": " cārutvaniṣpattiriti /",
    "GK16andhvc2u:5288": " yatastato dīpakadhvaniriti sambandhaḥ /",
    "GK16andhvc2u:5289": " atra “yaśca nimbaṃ paraśune“tyādāviva mā bhavantamanala ityatra dhākṣīdityasya,",
    "GK16andhvc2u:5290": " pavano vetyādau bhāṅkṣīrityasya,",
    "GK16andhvc2u:5291": " paraśurvetyādau bhaitsīdityasya cādhyāhāreṇa vācyārthaniṣpattirbodhyā /",
    "GK16andhvc2u:5292": " aprastutapraśaṃsādhvanirapīti /",
    "GK16andhvc2u:5293": " sādṛśyanimittakāprastutapraśaṃsādhvanirapītyarthaḥ /",
    "GK16andhvc2u:5294": " ḍuṇḍhu ityādi /",
    "GK16andhvc2u:5295": " anveṣayanmariṣyasi kaṇṭakakalitāni ketakīvanāni /",
    "GK16andhvc2u:5296": " mālatīkusumasadṛśaṃ bhramara bhramanna prāpsyasi //",
    "GK16andhvc2u:5297": " iti chāyā /",
    "GK16andhvc2u:5298": " vivṛṇoti--priyatamenetyādi /",
    "GK16andhvc2u:5299": " bhramaramiti /",
    "GK16andhvc2u:5300": " ketakyabhimukhaṃ carantaṃ kañjinmadhupamityarthaḥ /",
    "GK16andhvc2u:5301": " āhetīti /",
    "GK16andhvc2u:5302": " vaktītyato hetorityarthaḥ /",
    "GK16andhvc2u:5303": " bhṛṅgasyeti /",
    "GK16andhvc2u:5304": " bhṛṅgavṛttāntasyetyarthaḥ /",
    "GK16andhvc2u:5305": " abhidāyāmabhidheyatve sati /",
    "GK16andhvc2u:5306": " locanam prastutatvameva /",
    "GK16andhvc2u:5307": " na cāmantraṇādaprastutatvāvagatiḥ,",
    "GK16andhvc2u:5308": " pratyutāmāntraṇaṃ tasyā maugdhyavijṛmbhitamiti abhidhayā tāvannāprastutapraśaṃsā samāpyā /",
    "GK16andhvc2u:5309": " samāptāyāṃ punarabhidhāyāṃ vācyārthabalādanyāpadeśatā dhvanyate /",
    "GK16andhvc2u:5310": " yatsaubhāgyābhimānapūrṇā sukumāraparimalamālatīkusumasadṛśī kulavadhūrnirvyājapremaparatayā",
    "GK16andhvc2u:5311": " kṛtakavaidagdhyalabdhaprasiddhyatiśayāni śambhalīkaṇṭakavyāptāni dūrāmodaketakīvanasthānīyāni",
    "GK16andhvc2u:5312": " veśyākulānītaścetaśca cañcūryamāṇaṃ priyatamamupālabhate /",
    "GK16andhvc2u:5313": " apahnutadhvaniryathāsmadupādhyāyabhaṭṭendurājasya--- yaḥ kālagurupatrrabhaṅgaracanāvāsaikasārāyate gaurāṅgīkuvakumbhabhūrisubhagābhoge sudhādhāmani",
    "GK16andhvc2u:5314": " bālapriyā prastutatvamevetyevakāreṇāprastutatvavyavacchedaḥ /",
    "GK16andhvc2u:5315": " śaṅketa---na cetyādi /",
    "GK16andhvc2u:5316": " āmantraṇāditi /",
    "GK16andhvc2u:5317": " bhṛṅgasyetyanuṣaṅgaḥ /",
    "GK16andhvc2u:5318": " anāmantraṇīyasya bhramarasya sambodhanādityarthaḥ /",
    "GK16andhvc2u:5319": " aprastutatvāvagatiḥ aprastutatvasya bodhaḥ /",
    "GK16andhvc2u:5320": " na cetyanvayaḥ /",
    "GK16andhvc2u:5321": " kuta ityata āha---pratyutetyādi /",
    "GK16andhvc2u:5322": " tasyāḥ nāyikāyāḥyanmaugadhyaṃ mugdhatvaṃ “mugdhā navavayaḥkāme“tyādi mugdhālakṣaṇaṃ,",
    "GK16andhvc2u:5323": " tasya vijṛmbhitaṃ maugdhyahetukamiti yāvat /",
    "GK16andhvc2u:5324": " itīti hetau /",
    "GK16andhvc2u:5325": " abhidhayā tāvadityādi /",
    "GK16andhvc2u:5326": " bhṛṅgavṛttāntasya yadyaprastutatvaṃ bhavetadā priyatamopālambharūpārtha eva vākyasya viśrāntyā tasyābhidhayā samāpyatvaṃ bhavet,",
    "GK16andhvc2u:5327": " prakṛte bhṛṅgavṛttāntasyāpi prastutatvasambhavānmukhyatayā vivakṣitaḥ /",
    "GK16andhvc2u:5328": " priyatamopālambharūpārtho 'bhidhayā na samāpya ityarthaḥ /",
    "GK16andhvc2u:5329": " samāptāyāmityādi /",
    "GK16andhvc2u:5330": " prakāraṇavaśena bhṛṅgatadanvayyabhidheyārthabodhe niṣpanne satītyarthaḥ /",
    "GK16andhvc2u:5331": " vācyārthabalāditi /",
    "GK16andhvc2u:5332": " vācyārthasāmyabalādityarthaḥ /",
    "GK16andhvc2u:5333": " anyāpadeśateti /",
    "GK16andhvc2u:5334": " arthāntaramityarthaḥ /",
    "GK16andhvc2u:5335": " tadāha---yadityādi /",
    "GK16andhvc2u:5336": " sukumāraḥ sundaraḥ mugdhakulavadhūriti ca pāṭhaḥ /",
    "GK16andhvc2u:5337": " premeti /",
    "GK16andhvc2u:5338": " priyatamaviṣayakapremetyarthaḥ /",
    "GK16andhvc2u:5339": " paratayā hetunā upālabhate iti sambandhaḥ /",
    "GK16andhvc2u:5340": " kṛtaketi /",
    "GK16andhvc2u:5341": " kṛtakavaidagdhyena labdhaḥ prasiddhyatiśayo yaiḥ tāni /",
    "GK16andhvc2u:5342": " śambhalīti /",
    "GK16andhvc2u:5343": " kaṇṭakatulyābhiḥ kuṭṭanībhirvyāptānītyarthaḥ /",
    "GK16andhvc2u:5344": " ḍāmbhikakaṇṭaketi ca pāṭhaḥ /",
    "GK16andhvc2u:5345": " dūreti /",
    "GK16andhvc2u:5346": " dūravyāptāmodāni yāni ketakīvanāni tattulyānītyarthaḥ /",
    "GK16andhvc2u:5347": " cañcūryamāṇamiti /",
    "GK16andhvc2u:5348": " tatsambhogāya muhuścarantamityarthaḥ /",
    "GK16andhvc2u:5349": " ya iti /",
    "GK16andhvc2u:5350": " yaḥ gaurāṅgīkucakumbha iva bhūriḥ subhagaścābhogo yasya tasmin /",
    "GK16andhvc2u:5351": " sudhādhāmani candre kālāgaruṇā yā patrabhaṅgaracanā racitaḥ patrabhaṅga iti yāvat,",
    "GK16andhvc2u:5352": " tadrūpeṇa yo vāsaḥ,",
    "GK16andhvc2u:5353": " yadvā---racanāyā āvāsaḥ āspadatvaṃ tena ekena sārāyate /",
    "GK16andhvc2u:5354": " he natāṅgi sundari /",
    "GK16andhvc2u:5355": " locanam vicchedānaladīpitotkavanitācetodhivāsodbhavaṃ santāpaṃ vininīṣureṣa vitatairaṅgairnatāṅgi smaraḥ //",
    "GK16andhvc2u:5356": " atra candramaṇjalamadhyavartino lakṣmaṇo viyogāgniparicitavanitāhṛdayoditaploṣamalīmasacchavimanmathākāratayāpahnavo dhvanyate /",
    "GK16andhvc2u:5357": " atreva sasandehadhvaniḥ---yataścandravartinastasya nāmāpi na gṛhītam /",
    "GK16andhvc2u:5358": " api tu gaurāṅgīstanābhogasthānīye candramasi kālāgurupatrrabhaṅgavicchittyāspadatvena yaḥ sāratāmutkṛṣṭatāmācaratīti tanna jānīmaḥ kimetadvastviti sasandeho 'pi dhvanyate /",
    "GK16andhvc2u:5359": " pūrvamanaṅgīkṛtapraṇayāmanutaptāṃ virahotkaṇṭhitāṃ vallabhāgamanapratīkṣāparatvena",
    "GK16andhvc2u:5360": " kṛtaprasādhanādividhitayā vāsakasajjībhūtāṃ pūrṇacandrodayāvasare dūtīmukhānītaḥ",
    "GK16andhvc2u:5361": " priyatamastvadīyakucakalaśanyastakālāgurupatrrabhaṅgaracanā manmathoddīpanakāriṇīti",
    "GK16andhvc2u:5362": " cāṭukaṃ kurvāṇaścandravartinī ceyaṃ kuvalayadalaśyāmalakāntirevameva karotīti prativastūpamādhvanirapi /",
    "GK16andhvc2u:5363": " sudhādhāmanīti candraparyāyatayopāttamapi padaṃ santāpaṃ vininīṣurityatra hetutāmapi bālapriyā eṣa iti /",
    "GK16andhvc2u:5364": " ya ityasya pratinirdeśaḥ sa ityarthaḥ /",
    "GK16andhvc2u:5365": " vicchedaḥ priyatamaviraha evānalo 'griḥ,",
    "GK16andhvc2u:5366": " tena dīpitāni yāni utkānāmutkaṇṭhitānāṃ vanitānāṃ cetāṃsi tadadhivāsena udbhavo yasya tam /",
    "GK16andhvc2u:5367": " santāpaṃ vininīṣuḥ vinetuṃ śamayitumicchuriti hetugarbham /",
    "GK16andhvc2u:5368": " vitatairiti /",
    "GK16andhvc2u:5369": " prasāritairityarthaḥ /",
    "GK16andhvc2u:5370": " aṅgairupalakṣitaḥ smaraḥ bhavatītyanvayaḥ /",
    "GK16andhvc2u:5371": " dhvaniṃ darśayati--atretyādinā /",
    "GK16andhvc2u:5372": " apahnava iti /",
    "GK16andhvc2u:5373": " nāyamaṅkaḥ,",
    "GK16andhvc2u:5374": " kintu tathāvidho manmatha ityapahnava ityarthaḥ /",
    "GK16andhvc2u:5375": " yata ityādyācaratītyantaṃ vyākhyātṛvacanam /",
    "GK16andhvc2u:5376": " tasyeti /",
    "GK16andhvc2u:5377": " lakṣmaṇa ityarthaḥ /",
    "GK16andhvc2u:5378": " na gṛhītamiti /",
    "GK16andhvc2u:5379": " viśeṣato na nirdiṣṭamityarthaḥ /",
    "GK16andhvc2u:5380": " api tvityādi /",
    "GK16andhvc2u:5381": " gṛhītamityanuṣajyate /",
    "GK16andhvc2u:5382": " api tu iti gṛhītamiti sambandhaḥ /",
    "GK16andhvc2u:5383": " evaṃ nirdiṣṭamityarthaḥ /",
    "GK16andhvc2u:5384": " gaurāṅgītyādi /",
    "GK16andhvc2u:5385": " ābhogaviśiṣṭagaurāṅgīstanatulyetyarthaḥ /",
    "GK16andhvc2u:5386": " racanāvāsetyasya vivaraṇam---vicchittyāspadatveneti /",
    "GK16andhvc2u:5387": " ācaratīti /",
    "GK16andhvc2u:5388": " āvahatītyarthaḥ /",
    "GK16andhvc2u:5389": " phalitārthakathanametat /",
    "GK16andhvc2u:5390": " sāraḥ utkṛṣṭa ivācarati sāro bhavati iti vā vigrahaḥ /",
    "GK16andhvc2u:5391": " taditi /",
    "GK16andhvc2u:5392": " tathā nirdeśādityarthaḥ /",
    "GK16andhvc2u:5393": " na jānīma ityādi sandehākārakathanam /",
    "GK16andhvc2u:5394": " itīti /",
    "GK16andhvc2u:5395": " uktānadhyavasāyātmakavaktṛnāyakagatasaṃśayapratīterityarthaḥ /",
    "GK16andhvc2u:5396": " sasandehaḥ sasandehālaṅkāraḥ /",
    "GK16andhvc2u:5397": " apīti samuccaye /",
    "GK16andhvc2u:5398": " pūrvamitiyādi /",
    "GK16andhvc2u:5399": " praṇayaḥ priyātamasya prārthanā /",
    "GK16andhvc2u:5400": " anutaptāmiti /",
    "GK16andhvc2u:5401": " paścāttāpavatīmityarthaḥ /",
    "GK16andhvc2u:5402": " bhūtāmiti /",
    "GK16andhvc2u:5403": " nāyikāmiti śeṣaḥ /",
    "GK16andhvc2u:5404": " cāṭukaṃ kurvāṇa ityanenāsya sambandhaḥ /",
    "GK16andhvc2u:5405": " tvadīyetyādi /",
    "GK16andhvc2u:5406": " cāṭuvacanam /",
    "GK16andhvc2u:5407": " evameva karotīti /",
    "GK16andhvc2u:5408": " manmathoddīpanakāriṇītyarthaḥ /",
    "GK16andhvc2u:5409": " itiprativastūpamādhvaniriti /",
    "GK16andhvc2u:5410": " tvadīyakucakalaśanyastakālāgarupatrabhaṅgaracanāmanmathoddīpanakāriṇo candravartinīyaṃ",
    "GK16andhvc2u:5411": " kuvalayadalaśyāmalā kāntiścaivameva karotīti vaktṛnāyakacāṭuvākyārthasya pratītyā",
    "GK16andhvc2u:5412": " prativastūpamāyā dhvanirityarthaḥ /",
    "GK16andhvc2u:5413": " hetutāmiti /",
    "GK16andhvc2u:5414": " sudhādhāmatvarūpayogārthasyeti śeṣaḥ /",
    "GK16andhvc2u:5415": " śobhābhiḥ saha uddīpayati iti ca pāṭhaḥ /",
    "GK16andhvc2u:5416": " locanam vyanaktīti hetvalaṅkāradhvanirapi /",
    "GK16andhvc2u:5417": " tvadīyakucaśobhā mṛgāṅkaśobhā ca saha madanamuddīpayata iti sahoktidhvanirapi /",
    "GK16andhvc2u:5418": " 'tvatkucasadṛśaścandraścandraścandrasamastvakuvābhogaḥ' ityarthapratiterupameyopamādhvanirapi /",
    "GK16andhvc2u:5419": " evamanye 'pyatra bhedāḥ śakyotprekṣāḥ /",
    "GK16andhvc2u:5420": " mahākavivāco 'syāḥ kāmadhenutvāt /",
    "GK16andhvc2u:5421": " yataḥ--- helāpi kasyacidacintyaphalaprasūtyai kasyāpi nālamaṇave 'pi phalāya yatnaḥ /",
    "GK16andhvc2u:5422": " digdantiromacalanaṃ dharaṇīṃ dhunoti khātsampatannapi latāṃ calayenna bhṛṅgaḥ //",
    "GK16andhvc2u:5423": " eṣāṃ tu bhedānāṃ saṃsṛṣṭitva saṅkaratvaṃ ca yathāyogaṃ cintyam /",
    "GK16andhvc2u:5424": " atiśayoktidhvaniryathā mamaiva--- kelīkandalitasya vibhramamadhordhuryaṃ vapuste dṛśau bhaṅgībhaṅgarakāmakārbhukamidaṃ bhrūnarmakarmakramaḥ",
    "GK16andhvc2u:5425": " āpāte 'pi vikārakāraṇamaho vaktrāmbujanmāsavaḥ satyaṃ sundari vedhasastrijagatīsārastvamekākṛtiḥ //",
    "GK16andhvc2u:5426": " atra hi madhu māsamadanāsavānāṃ trailokye subhagatānyonyaṃ paripoṣakatvena /",
    "GK16andhvc2u:5427": " te tu bālapriyā heleti /",
    "GK16andhvc2u:5428": " helā līlā /",
    "GK16andhvc2u:5429": " yatnaḥ buddhipūrvako vyāpāraḥ /",
    "GK16andhvc2u:5430": " vākyadvaye bhavatīti śeṣaḥ /",
    "GK16andhvc2u:5431": " uktaṃ sāmānyaṃ viśeṣeṇa samarthayati---digdantītyādi /",
    "GK16andhvc2u:5432": " digdantino 'ṅgacalanamiti ca pāṭhaḥ /",
    "GK16andhvc2u:5433": " eṣāṃ tvityādi /",
    "GK16andhvc2u:5434": " apahnavena sahetareṣāṃ saṃsṛṣṭiḥ,",
    "GK16andhvc2u:5435": " sasandehaprativastūpamopameyopamānāmekavākyānupraveśasaṅkara ityādikaṃ cintyamityarthaḥ /",
    "GK16andhvc2u:5436": " kelīti /",
    "GK16andhvc2u:5437": " he sundari / te tava dṛśau kelīvilāsijanasya krīḍā tasyāḥ kandalaṃ navāṅkuraḥ riṣadāvirbhāva iti yāvat /",
    "GK16andhvc2u:5438": " tadasya sañjātamiti kelīkandalitaḥ,",
    "GK16andhvc2u:5439": " tasya acirāvirbhūtasyetyarthaḥ /",
    "GK16andhvc2u:5440": " vibhramaḥ strīṇāṃ śṛhgāraceṣṭā tatkārī vibhramaḥ śobhā,",
    "GK16andhvc2u:5441": " tacchālī vā yo madhurvasantaḥ tasya dhuraṃ kāmoddīpanādibhāraṃ vahatīti dhuryam /",
    "GK16andhvc2u:5442": " vapuḥ sta iti śeṣaḥ /",
    "GK16andhvc2u:5443": " tvadīyaṃ netradvitayamacirāvirbhūtasya vasantasya kāmoddīpanādikāryakāri śarīraṃ bhavatītyarthaḥ /",
    "GK16andhvc2u:5444": " tathā te idamityādyekaṃ padam /",
    "GK16andhvc2u:5445": " ayamanubhavaikagocaro bhruvornarmakarmaṇaḥ līlāyāḥ kramaḥ kramikalīlāviśiṣṭabhrūyugmamityarthaḥ /",
    "GK16andhvc2u:5446": " bhaṅkī racanāviśeṣaḥ,",
    "GK16andhvc2u:5447": " tayā hetunā bhaṅguraṃ vakraṃ,",
    "GK16andhvc2u:5448": " yadvā---bhaṅgīyuktaṃ vakraṃ ca yat kāmasya kārbhukaṃ kramikakarmaviśiṣṭaṃ dhanuḥ tadbhavati /",
    "GK16andhvc2u:5449": " yadvā---idamiti bhinnaṃ padaṃ karmukaviśeṣaṇaṃ,",
    "GK16andhvc2u:5450": " kramikakarmaviśiṣṭamiti tadarthaḥ /",
    "GK16andhvc2u:5451": " tathā te vaktrāmbujanmani mukhapajhe ya āsavaḥ madyaviśeṣaḥ /",
    "GK16andhvc2u:5452": " atrāsavatvenādhararasasyādhyavasāyaḥ /",
    "GK16andhvc2u:5453": " āpāte 'pi kiñjidāsvāde 'pi /",
    "GK16andhvc2u:5454": " kikārāṇāṃ sammohānandādirūpacittavikārāṇāṃ kāraṇaṃ bhavati /",
    "GK16andhvc2u:5455": " aho idamadbhutam /",
    "GK16andhvc2u:5456": " ataḥ tvamekā vedhasaḥ kṛtiḥ sṛṣṭiḥ trijagatīsāraḥ trailokyasārabhūtā bhavati /",
    "GK16andhvc2u:5457": " satyaṃ niścitam /",
    "GK16andhvc2u:5458": " atra hītyasya dhvanyata ityādibhiḥ sambandhaḥ /",
    "GK16andhvc2u:5459": " poṣakatvenetyantaṃ hetuvacanam /",
    "GK16andhvc2u:5460": " te ityādivyaṅgyakathanam /",
    "GK16andhvc2u:5461": " yojanīyāḥ /",
    "GK16andhvc2u:5462": " evamalaṅkāradhvanimārgaṃ vyutpādya tasya prayojanavattāṃ khyāpayitumidamucyate--",
    "GK16andhvc2u:5463": " śarīrīkaraṇaṃ yeṣāṃ vācyatve na vyavasthitam /",
    "GK16andhvc2u:5464": " te 'laṅkārāḥ parāṃ chāyāṃ yānti dhvanyaṅgatāṃ gataḥ // DhvK_2.28 //",
    "GK16andhvc2u:5465": " śarīrīkaraṇaṃ yeṣāṃ vācyatve na vyavasthitam /",
    "GK16andhvc2u:5466": " te 'laṅkārāḥ parāṃ chāyāṃ yānti dhvanyaṅgatāṃ gataḥ // 28 //",
    "GK16andhvc2u:5467": " dhvanyaṅgatā cobhābhyāṃ prakārābhyāṃ vyañjakatvena vyaṅgyatvena ca /",
    "GK16andhvc2u:5468": " tatreha prakaraṇādyvaṅgyatvenetyavagantavyam /",
    "GK16andhvc2u:5469": " vyaṅgyatve 'pyalaṅkārāṇāṃ pradhānyavivakṣāyāmeva locanam tvayi lokottareṇa vapuṣā sambhūya sthitā ityatiśayoktirdhvanyate /",
    "GK16andhvc2u:5470": " āpāte 'pi vikārakāraṇamityāsvādaparamparākriyayāpi vinā vikārātmanaḥ phalasya sampattiriti vibhāvanādhvanirapi /",
    "GK16andhvc2u:5471": " vibhramamadhordhuryamiti tulyayogitādhvanirapi /",
    "GK16andhvc2u:5472": " evaṃ sarvālaṅkārāṇāṃ dhvanyamānatvamastīti mantavyam /",
    "GK16andhvc2u:5473": " na tu yathā kaiścinniyataviṣayīkṛtam /",
    "GK16andhvc2u:5474": " yathāyogamiti /",
    "GK16andhvc2u:5475": " kvacidalaṅkāraḥ kvacidvastu vyañjakamityartho yojanīya iti // 2.7 //",
    "GK16andhvc2u:5476": " nanuktāstāvaccirantanairalaṅkārāsteṣāṃ tu bhavatā yadi vyaṅgyatvaṃ pradarśitaṃ kimiyatetyāśaṅkyāha--evamityādi /",
    "GK16andhvc2u:5477": " yeṣāmalaṅkārāṇāṃ vācyatvena śarīrīkaraṇaṃ śarīrabhūtātprastutādarthāntarabhūtatayā aśarīrāṇāṃ kaṭakādisthānīyānāṃ śarīratāpādanaṃ vyavasthitaṃ bālapriyā te madhumadanāsavāḥ /",
    "GK16andhvc2u:5478": " lokāttareṇa vapuṣeti /",
    "GK16andhvc2u:5479": " netrarūpeṇa bhrūrūpeṇādhararasarūpeṇa ca śarīreṇetyarthaḥ /",
    "GK16andhvc2u:5480": " madanadhanuṣo bhrūrūpeṇa sthityā madanasya sthitiḥ sidhyatīti bodhyam /",
    "GK16andhvc2u:5481": " itīti /",
    "GK16andhvc2u:5482": " itivaktṛkāmukavākyārthapratītyetyarthaḥ /",
    "GK16andhvc2u:5483": " atiśayoktiriti /",
    "GK16andhvc2u:5484": " netrādau /",
    "GK16andhvc2u:5485": " vasantādyabhedapratītyā bhede abhedarūpātiśayoktirityarthaḥ /",
    "GK16andhvc2u:5486": " tulyayogiteti /",
    "GK16andhvc2u:5487": " dṛgdvayasya madhośca sāmyavivakṣayā dṛśau vibhramamadhordhuryaṃ vapurityuktyā “nyūnasyāpi viśiṣṭene“tyādinā bhāmahādilakṣitā tulyayogitetyarthaḥ",
    "GK16andhvc2u:5488": " 'evamanye 'pyalaṅkārā' iti bahuvacanalabdhamarthamāha---evamityādi /",
    "GK16andhvc2u:5489": " gamyaṃ vyavacchedyamāha---na tvityādi /",
    "GK16andhvc2u:5490": " na tviti /",
    "GK16andhvc2u:5491": " tatheti śeṣaḥ /",
    "GK16andhvc2u:5492": " niyateti /",
    "GK16andhvc2u:5493": " niyataḥ niyamitaḥ viṣayaḥ alaṅkāraviśeṣarūpāśrayo yasya tatkṛtamityarthaḥ /",
    "GK16andhvc2u:5494": " dhvanyamānatvamityanuṣajyate // 2.7 //",
    "GK16andhvc2u:5495": " kimiyateti /",
    "GK16andhvc2u:5496": " alaṅkārāṇāṃ vyaṅgyatvapradarśanena kiṃ phalamityarthaḥ /",
    "GK16andhvc2u:5497": " āheti /",
    "GK16andhvc2u:5498": " śarīrītyādinā tatphalaṃ darśayatītyarthaḥ /",
    "GK16andhvc2u:5499": " kārikāṃ vyācaṣṭe--yeṣāmityādi /",
    "GK16andhvc2u:5500": " vācyatveneti hetau tṛtīyā /",
    "GK16andhvc2u:5501": " cvipratyayārthaṃ darśayan vyācaṣṭe---śarīrabhūtādityādi /",
    "GK16andhvc2u:5502": " śarīratāpādanamiti /",
    "GK16andhvc2u:5503": " śarīratvasampādanamityarthaḥ /",
    "GK16andhvc2u:5504": " vyavasthitatve gamyaṃ hetumāha---sukavināmayatnasampādyatayā /",
    "GK16andhvc2u:5505": " satyāṃ dhvanāvantaḥpātaḥ /",
    "GK16andhvc2u:5506": " itarathā tu guṇībhūtavyaṅgyatvaṃ pratipādayiṣyate /",
    "GK16andhvc2u:5507": " āṅgitvena vyaṅgyatāyāmapi /",
    "GK16andhvc2u:5508": " alaṅkārāṇāṃ dvayī gatiḥ--kadācidvastumātreṇa vyajyante,",
    "GK16andhvc2u:5509": " kadācidalaṅkāreṇa /",
    "GK16andhvc2u:5510": " tatra--- vyajyante vastumātreṇa yadālaṅkṛtayastayā /",
    "GK16andhvc2u:5511": " dhruvaṃ dhvanyaṅgatā tāsāṃ",
    "GK16andhvc2u:5512": " atra hetuḥ-",
    "GK16andhvc2u:5513": " . . . . . . . . kāvya-vṛttis tad-āśrayā // DhvK_2.29 //",
    "GK16andhvc2u:5514": " atra hetuḥ---- kāvyavṛttistadāśrayā // 29 //",
    "GK16andhvc2u:5515": " locanam yadi vā vācyatve sati yeṣāṃ śarīratāpādanamapi na vyavasthitaṃ durghaṭamiti yāvat /",
    "GK16andhvc2u:5516": " te 'laṅkārā dhvanervyāpārasya kāvyasya vāṅgatāṃ vyaṅgyarūpatayā gatāḥ santaḥ parāṃ durlabhāṃ chāyāṃ kāntimātmarūpatāṃ yānti /",
    "GK16andhvc2u:5517": " etaduktaṃ bhavati---sukavirvidagdhapurandhīvadbhūṣaṇaṃ yadyapi śliṣṭaṃ yojayati,",
    "GK16andhvc2u:5518": " tathāpi śarīratāpattirevāsya kaṣṭasampādyā kuṅkumapītikāyā iva /",
    "GK16andhvc2u:5519": " ātmatāyāstu kā sambhāvanāpi /",
    "GK16andhvc2u:5520": " evambhūtā ceyaṃ vyaṅgyatā yā apradhānabhūtāpi vācyamātrālaṅkārebhya utkarṣamalaṅkārāṇāṃ vitarati /",
    "GK16andhvc2u:5521": " bālakrīḍāyāmapi rājatvamivetyamumarthaṃ manasi kṛtvāha---itarathā tviti // 2.8 //",
    "GK16andhvc2u:5522": " tatreti /",
    "GK16andhvc2u:5523": " dvayyāṃ gatau satyām /",
    "GK16andhvc2u:5524": " atra heturityayaṃ vṛttigrandhaḥ /",
    "GK16andhvc2u:5525": " kāvyasya kavivyāpārasya bālapriyā sukavīnāmityādi /",
    "GK16andhvc2u:5526": " vācyatve iti saptamyantam /",
    "GK16andhvc2u:5527": " neti pṛthak padamityanyathāpi vyācaṣṭe---yadi vetyādi /",
    "GK16andhvc2u:5528": " 'dhvanyaṅgatām' ityatra dhvaniśabdaṃ dvedhā vyācaṣṭe---vyāpārasyetyādi /",
    "GK16andhvc2u:5529": " kathamaṅgatvamityatrāha----vyaṅgyatayeti /",
    "GK16andhvc2u:5530": " yadi vetyuktavyākhyānānurodhena bhāvārthamāha---ataduktamityādi /",
    "GK16andhvc2u:5531": " bhūṣaṇamiti /",
    "GK16andhvc2u:5532": " upamādikaṃ kuṅkumādikaṃ cetyarthaḥ /",
    "GK16andhvc2u:5533": " śliṣṭamiti /",
    "GK16andhvc2u:5534": " saktamityarthaḥ /",
    "GK16andhvc2u:5535": " atiśliṣṭamiti ca pāṭhaḥ /",
    "GK16andhvc2u:5536": " śararītāpattiḥ śarīratvasampādanam /",
    "GK16andhvc2u:5537": " asyeti /",
    "GK16andhvc2u:5538": " upamāderbhūṣaṇasyetyarthaḥ /",
    "GK16andhvc2u:5539": " kuṅkumeti /",
    "GK16andhvc2u:5540": " kuṅkumayuktānulepanaviśeṣaḥ kuṅkumapītikā tasyā ivetyarthaḥ /",
    "GK16andhvc2u:5541": " ātmatāyā iti /",
    "GK16andhvc2u:5542": " ātmatvasampādanasyetyarthaḥ /",
    "GK16andhvc2u:5543": " asyetyanuṣaṅgaḥ /",
    "GK16andhvc2u:5544": " kā sambhāvanāpīti /",
    "GK16andhvc2u:5545": " ātmatvasampādanamatikaṣṭasampādyamityarthaḥ /",
    "GK16andhvc2u:5546": " itarathetyādigranthamavatārayati---evaṃbhūtetyādi /",
    "GK16andhvc2u:5547": " iyaṃ vyaṅgyatā evambhūtā cetyanvayaḥ /",
    "GK16andhvc2u:5548": " kathambhūtetyatrāha---yetyādi /",
    "GK16andhvc2u:5549": " rājatvamiveti /",
    "GK16andhvc2u:5550": " bālāntarebhyo rājabālasyeti /",
    "GK16andhvc2u:5551": " śeṣaḥ // 2.8 //",
    "GK16andhvc2u:5552": " vṛttigrantha iti /",
    "GK16andhvc2u:5553": " na tu kārikāṃśa iti bhāvaḥ /",
    "GK16andhvc2u:5554": " “kāvvavṛttistadāśraye“ti yasmāttatra tathāvidhavyaṅgyālaṅkāraparatvenaiva kāvyaṃ pravṛttam /",
    "GK16andhvc2u:5555": " anyathā tu tadvākyamātrameva syāt /",
    "GK16andhvc2u:5556": " tāsāmevālaṅkṛtīnām--- alaṅkārāntaravyaṅgyabhāve",
    "GK16andhvc2u:5557": " punaḥ,",
    "GK16andhvc2u:5558": " . . . . . . . . dhvany-aṅgatā bhavet /",
    "GK16andhvc2u:5559": " cārutvotkarṣato vyaṅgya-prādhānyaṃ yadi lakṣyate // DhvK_2.30 //",
    "GK16andhvc2u:5560": " punaḥ, dhvanyaṅgatā bhavet /",
    "GK16andhvc2u:5561": " cārutvotkarṣato vyaṅgyaprādhānyaṃ yadi lakṣyate // 30 //",
    "GK16andhvc2u:5562": " uktaṃ hyetat--'cārutvotkarṣanibandhanā vācyavyaṅgyayoḥ prādhānyavivakṣā' iti /",
    "GK16andhvc2u:5563": " vastumātravyaṅgyatve cālaṅkārāṇāmanantaropadarśitebhya evodāharaṇebhyo viṣaya unneyaḥ /",
    "GK16andhvc2u:5564": " tadevamarthamātreṇālaṅkāraviśeṣarūpeṇa vārthenārthāntarasyālaṅkārasya locanam vṛttistadāśrayālaṅkārapravaṇā yataḥ /",
    "GK16andhvc2u:5565": " anyatheti /",
    "GK16andhvc2u:5566": " yadi na tatparatvamityarthaḥ /",
    "GK16andhvc2u:5567": " tena tatra guṇībhūtavyaṅgyatā naiva śaṅkyeti /",
    "GK16andhvc2u:5568": " tātparyam /",
    "GK16andhvc2u:5569": " tāsāmevālaṅkṛtīnāmityayaṃ paṭhiṣyamāṇakārikopaskāraḥ /",
    "GK16andhvc2u:5570": " punariti kārikāmadhya upaskāraḥ /",
    "GK16andhvc2u:5571": " dhvanyaṅgateti /",
    "GK16andhvc2u:5572": " dhvanibhedatvamityarthaḥ /",
    "GK16andhvc2u:5573": " vyaṅgyaprādhānyamiti /",
    "GK16andhvc2u:5574": " atra hetuḥ---cārutvotkarṣata iti /",
    "GK16andhvc2u:5575": " yadīti /",
    "GK16andhvc2u:5576": " tadaprādhānye tu vācyālaṅkāra eva pradhānamiti guṇībhūtavyaṅgyateti bhāvaḥ /",
    "GK16andhvc2u:5577": " nanvalaṅkāro vastunā vyajyate alaṅkārāntareṇa ca vyajyata ityatrodāharaṇāni kimiti na darśitānītyāśaṅkyāha---vastviti /",
    "GK16andhvc2u:5578": " etatsaṃkṣipyopasaṃharati---tadevamiti /",
    "GK16andhvc2u:5579": " vyaṅgyasya bālapriyā kārikāpāṭhābhiprāyeṇa vyācaṣṭe---kāvyasyetyādi /",
    "GK16andhvc2u:5580": " kavivyāpārasyeti /",
    "GK16andhvc2u:5581": " śabdārtharūpasyetyarthaḥ /",
    "GK16andhvc2u:5582": " vṛttiriti /",
    "GK16andhvc2u:5583": " sthitirityarthaḥ /",
    "GK16andhvc2u:5584": " sā alaṅkṛtirāśrayo yasyā ityabhiprāyeṇa vyācaṣṭe---alaṅkāretyādi /",
    "GK16andhvc2u:5585": " yadi na tatparatvamiti /",
    "GK16andhvc2u:5586": " vyaṅgyālaṅkāraparatvaṃ na bhavati yadītyarthaḥ /",
    "GK16andhvc2u:5587": " vṛttau 'tadvākyamātrameva syādi'ti /",
    "GK16andhvc2u:5588": " 'tat' kāvyatvenābhimatam /",
    "GK16andhvc2u:5589": " 'vākyamātrameva' na tu kāvyātmakamityarthaḥ /",
    "GK16andhvc2u:5590": " ataḥ tatparatvena bhāvyaṃ,",
    "GK16andhvc2u:5591": " tathāca dhvanyaṅgatvameveti bhāvaḥ /",
    "GK16andhvc2u:5592": " etadbhāvārthaṃ darśayati locane--tenetyādi /",
    "GK16andhvc2u:5593": " tāsāmityasyālaṅkārāntaravyaṅgyabhāva ityanenāpi sambandhaḥ /",
    "GK16andhvc2u:5594": " tāsāmityasyālaṅkṛtīnāmityarthaścetyāśayena vṛttau 'tāsāmevālaṅkṛtīnāṃ' ityuktamityāha--tāsāmevetyādi /",
    "GK16andhvc2u:5595": " paṭhiṣyetyādi /",
    "GK16andhvc2u:5596": " vakṣyamāṇakārikayāpi sambandhamāsādya kāsāmityākaṅkakṣānivartakatvenopakārakārītyarthaḥ /",
    "GK16andhvc2u:5597": " prakṛtānuguṇyena vyācaṣṭe--dhvanibhedatvamiti /",
    "GK16andhvc2u:5598": " dhvanyavāntaraprakāratvamityarthaḥ /",
    "GK16andhvc2u:5599": " vācyālaṅkāra eveti /",
    "GK16andhvc2u:5600": " dīpakādirevetyarthaḥ /",
    "GK16andhvc2u:5601": " kārikāyāmalaṅkārāntaravyaṅgyabhāve ityasya alaṅkārāntareṇa vyaṅgyatve satītyarthaḥ /",
    "GK16andhvc2u:5602": " tadevamityādigranthasya sārārthamāha---vyaṅgyasyetyādi /",
    "GK16andhvc2u:5603": " vā prakāśane cārutvotkarṣanibandhane sati prādhānye 'rthaśaktudbhavānuraṇarūpavyaṅgyo dhvaniravagantavyaḥ /",
    "GK16andhvc2u:5604": " evaṃ dhvaneḥ prabhedān pratipādya tadābhāsavivekaṃ kartumucyate--",
    "GK16andhvc2u:5605": " yatra pratīyamāno 'rthaḥ pramliṣṭatvena bhāsate /",
    "GK16andhvc2u:5606": " vācyasyāṅgatayā vāpi nāsyāsau gocaro dhvaneḥ // DhvK_2.31 //",
    "GK16andhvc2u:5607": " yatra pratīyamāno 'rthaḥ pramliṣṭatvena bhāsate /",
    "GK16andhvc2u:5608": " vācyasyāṅgatayā vāpi nāsyāsau gocaro dhvaneḥ // 31 //",
    "GK16andhvc2u:5609": " dvividho 'pi pratiyamānaḥ sphuṭo 'sphuṭaśca /",
    "GK16andhvc2u:5610": " tatra ya eva sphuṭaḥ śabdaśaktyārthaśaktyā vā prakāśate sa eva dhvanermārgo netaraḥ /",
    "GK16andhvc2u:5611": " sphuṭo 'pi yo 'bhidheyasyāṅgatvena pratiyamāno 'vabhāsate so 'syānuraṇanarūpavyaṅgyasya dhvaneragocaraḥ /",
    "GK16andhvc2u:5612": " yathā----",
    "GK16andhvc2u:5613": " kamalāarā ṇaṃ maliā haṃsā uḍḍāviā ṇa a piucchā /",
    "GK16andhvc2u:5614": " locanam vyañjakasya ca pratyekaṃ vastvalaṅkārarūpatayā dviprakāratvāccaturvidho 'yamathaśaktyudbhava iti tātparyam //29// ,30 //",
    "GK16andhvc2u:5615": " evamiti /",
    "GK16andhvc2u:5616": " avivakṣitavācyo vivakṣitānyaparavācya iti dvau mūlabhedau /",
    "GK16andhvc2u:5617": " ādyasya dvau bhedau---atyantatiraskṛtavācyar'thāntarasaṃkramitavācyaśca /",
    "GK16andhvc2u:5618": " dvitīyasya dvau bhedau alakṣyakramo 'nuraṇanarūpaśca /",
    "GK16andhvc2u:5619": " prathamo 'nantabhedaḥ /",
    "GK16andhvc2u:5620": " dvitīyo dvividhaḥ---śabdaśaktimūlo 'rthaśaktimūlaśca /",
    "GK16andhvc2u:5621": " paścimastrividhaḥ---kaviprauḍhoktikṛtaśarīraḥ kavinibaddhavaktṛprauḍhoktikṛtaśarīraḥ svatassambhavī ca /",
    "GK16andhvc2u:5622": " te ca pratyekaṃ vyaṅgyavyañjakayoruktabhedanayena caturdheti dvādaśavidho 'rthaśaktimūlaḥ /",
    "GK16andhvc2u:5623": " ādyāścatvāro bhedā iti ṣoḍaśa mukhyabhedāḥ /",
    "GK16andhvc2u:5624": " te ca padavākyaprakāśatvena pratyekaṃ dvividhā vakṣyante /",
    "GK16andhvc2u:5625": " alakṣyakramasya tu varṇapadavākyasaṅghaṭanāprabandhaprakāśyatvena pañcatriṃśadbhedāḥ /",
    "GK16andhvc2u:5626": " tadābhāsebhyo dhvanyābhāsebhyo viveko vibhāgaḥ /",
    "GK16andhvc2u:5627": " bālapriyā subodhāyoktān vakṣyamāṇāṃśca dhvaniprabhedān saṅkalayyāha---avivakṣitavācyaityādinā pañjatriṃśadbhedā ityantena /",
    "GK16andhvc2u:5628": " uktabhedeti /",
    "GK16andhvc2u:5629": " vastvalaṅkārabhedetyarthaḥ /",
    "GK16andhvc2u:5630": " ādyāścatvāra iti /",
    "GK16andhvc2u:5631": " atyantatiraskṛtavācyo 'rthāntarasaṅkramitavācyo 'lakṣyakramavyaṅgyaḥ śabdaśaktimūlānuraṇanarūpaśceti catvāra ityarthaḥ /",
    "GK16andhvc2u:5632": " dvividhā vakṣyanta iti /",
    "GK16andhvc2u:5633": " tathāca dvātriṃśadityarthaḥ /",
    "GK16andhvc2u:5634": " varṇotyādi /",
    "GK16andhvc2u:5635": " atra padavākyaprakāśatvena bhedasyoktatvādanena varṇasaṅghaṭanāprabandhaprakāśayatvena yadbhedatrayaṃ tadeva vivakṣitaṃ,",
    "GK16andhvc2u:5636": " tathāca pañcatriṃśadbhedāḥ /",
    "GK16andhvc2u:5637": " tadābhāsebhya ityādi /",
    "GK16andhvc2u:5638": " dhvanerityasyātrāpi sambandho bodhyaḥ /",
    "GK16andhvc2u:5639": " yatretyādipūrvādhasya vivaraṇam /",
    "GK16andhvc2u:5640": " vṛttau'dvividho 'pī'tyādi /",
    "GK16andhvc2u:5641": " pratiyamānaḥsphuṭaḥ asphuṭaśca dvividho 'pa bhavatītyanvayaḥ /",
    "GK16andhvc2u:5642": " keṇa vi gāmataḍāe abbhaṃ uttāṇaaṃ phaliham //",
    "GK16andhvc2u:5643": " atra hi pratiyamānasya mugdhavadhvā jaladharapratibimbadarśanasya vācyāṅgatvameva /",
    "GK16andhvc2u:5644": " evaṃvidhe viṣaye 'nyatrāpi yatra vyaṅgyāpekṣayā vācyasya cārutvotkarṣapratītyā prādhānyamavasīyate,",
    "GK16andhvc2u:5645": " tatra vyaṅgyāpekṣayā vācyasya cārutvotkarṣapratītyā prādhānyamavasīyate,",
    "GK16andhvc2u:5646": " tatra vyaṅgyasyāṅgatvena pratīterdhvaneraviṣayatvam /",
    "GK16andhvc2u:5647": " yathā----",
    "GK16andhvc2u:5648": " vāṇīrakuḍaṅgoḍḍīṇasauṇikolāhalaṃ suṇantīe /",
    "GK16andhvc2u:5649": " gharakammavāvaḍāe bahue sīanti aṅgāiṃ //",
    "GK16andhvc2u:5650": " evaṃvidho hi viṣayaḥ prāyeṇa guṇībhūtavyaṅgyasyodāharaṇatvena nirdakṣyate /",
    "GK16andhvc2u:5651": " locanam asyetyātmabhūtasya dhvanerasau kāvyaviśeṣo na gocaraḥ /",
    "GK16andhvc2u:5652": " kamalākarā na malitā haṃsā uḍḍāyitā na ca sahasā /",
    "GK16andhvc2u:5653": " na viṣaya ityarthaḥ /",
    "GK16andhvc2u:5654": " kenāpi grāmataḍāge 'bhramuttānitaṃ kṣiptam //",
    "GK16andhvc2u:5655": " iti cchāyā /",
    "GK16andhvc2u:5656": " anye tu pi ucchā pitṛṣvasaḥ itthamāmantryate /",
    "GK16andhvc2u:5657": " kenāpi atinipuṇena /",
    "GK16andhvc2u:5658": " vācyāṅgatvameveti /",
    "GK16andhvc2u:5659": " vācyenaiva hi vismayavibhāvarūpeṇa mugdhimātiśayaḥ pratīyata iti vācyādeva cārutvasampat /",
    "GK16andhvc2u:5660": " vācyaṃ tu svātmopapattaye 'rthāntaraṃ svopakāravāñchayā vyanakti /",
    "GK16andhvc2u:5661": " vetasalatāgahanoḍḍīnaśakunikolāhalaṃ śṛṇvatyāḥ /",
    "GK16andhvc2u:5662": " gṛhakarmavyāpṛtāyā vadhvāḥ sīdantyaṅgāni //",
    "GK16andhvc2u:5663": " iti cchāyā /",
    "GK16andhvc2u:5664": " bālapriyā 'apī'ti samuccaye /",
    "GK16andhvc2u:5665": " 'sphuṭa' iti /",
    "GK16andhvc2u:5666": " asphuṭabhinna ityarthaḥ /",
    "GK16andhvc2u:5667": " 'asphuṭa' iti 'yaḥ pramliṣṭatvena bhāsata' ityasya vivaraṇam /",
    "GK16andhvc2u:5668": " vācyetyādyuttarārdhasya vivaraṇam---'sphuṭo 'pī'tyādi /",
    "GK16andhvc2u:5669": " 'nāsyāsā'vityādicaturthapādasya vṛttigranthenāprakāśitamarthamāha locane-asyetyādi /",
    "GK16andhvc2u:5670": " kasyāścinmugdhāyāstaṭāke pratibimbitamabhraṃ dṛṣṭvā vismitāyāḥ sakhījanaṃ pitṛṣvasāraṃ vā prati kamaletyādivacanam /",
    "GK16andhvc2u:5671": " kenāpi grāmataṭāke abhraṃ medhamaṇḍalam uttānitamuttānaṃ kṛtaṃ sat anyathā yathopari tathā jalāntardarśanaṃ na bhavet kṣiptaṃ parantu /",
    "GK16andhvc2u:5672": " kamalākarāḥ na malināḥ sañjātamalāḥ malinā iti vā chāyā /",
    "GK16andhvc2u:5673": " haṃsāḥ sahasā uḍḍāyitāḥ urdhvaṅgatāḥ /",
    "GK16andhvc2u:5674": " na ca idamadbhutamiti bhāvaḥ /",
    "GK16andhvc2u:5675": " sahasetyasya sthāne pitṛṣvasa iti chāyāṃ kecit paṭhantītyāha---anya ityādi /",
    "GK16andhvc2u:5676": " kenāpītyasyavivaraṇam---atinipuṇeneti /",
    "GK16andhvc2u:5677": " vācyāṅgatvaṃ vivṛṇoti---vācyainaivetyādi /",
    "GK16andhvc2u:5678": " svātmopapattaye svabodhaviśrāntaye /",
    "GK16andhvc2u:5679": " arthāntaramiti /",
    "GK16andhvc2u:5680": " vyaṅgyaṃ mugdhavadhvā jaladharapratibimbasya darśanamityarthaḥ /",
    "GK16andhvc2u:5681": " svopakāravāñchayā svopakāraṃ karotīti vāñchayeva /",
    "GK16andhvc2u:5682": " vetaseti /",
    "GK16andhvc2u:5683": " kāvyaprakāśe 'pyudāhṛteyaṃ gāthā /",
    "GK16andhvc2u:5684": " guṇībhūtavyaṅgyatvamatra vivṛṇoti---atretyādi /",
    "GK16andhvc2u:5685": " yatra tu prakaraṇādipratipattyā nirdhārataviśeṣo vācyo 'rthaḥ punaḥ pratīyamānāṅgatvenaivāvabhāsate so 'syaivānuraṇanarūpavyaṅgyasya dhvanermārgaḥ",
    "GK16andhvc2u:5686": " yathā---",
    "GK16andhvc2u:5687": " ucciṇasu paḍia kusumaṃ mā dhuṇa sehāliaṃ haliasuhṇe /",
    "GK16andhvc2u:5688": " aha de visamavirāvo samureṇa suo valaasaddo //",
    "GK16andhvc2u:5689": " locanam atra dattasaṅketacauryakāmukaratasamucitasthānaprāptirdhvanyamānā vācyamevopaskurute /",
    "GK16andhvc2u:5690": " tathā hi gṛhakarmavyāpṛtāyā ityanyaparāyā api,",
    "GK16andhvc2u:5691": " vādhvā iti sātiśayalajjāpāratantryabaddhāyā api,",
    "GK16andhvc2u:5692": " aṅgānītyekamapi na tādṛgaṅgaṃ yadgāmbhīryāvahitthavaśena saṃvarītuṃ pāritam,",
    "GK16andhvc2u:5693": " sadintītyāstāṃ gṛhakarmasampādanaṃ svātmānamapi dhartuṃ na prabhavantīti /",
    "GK16andhvc2u:5694": " gṛhakarmayogena sphuṭaṃ tathā lakṣyamāṇānīti /",
    "GK16andhvc2u:5695": " asmādeva vācyātsātiśayamadanaparavaśatāpratīteścārutvasampattiḥ /",
    "GK16andhvc2u:5696": " yatra tviti /",
    "GK16andhvc2u:5697": " prakaraṇamādiryasya śabdāntarasannidhānasāmarthyaliṅgādestadavagamādeva yatrārtho niścitasamastasvabhāvaḥ /",
    "GK16andhvc2u:5698": " punarvācyaḥ punarapi svaśabdenokto 'ta eva svātmāvagateḥ sampannapūrvatvādena tāvanmātraparyavasāyī na bhavati bālapriyā datteti /",
    "GK16andhvc2u:5699": " dattasaṅketo yaścauryakāmuko jāraḥ tasya ratasamucitasthāne vetasalatāgahane prāptiḥ /",
    "GK16andhvc2u:5700": " dhvanyamāneti /",
    "GK16andhvc2u:5701": " śakunikolāhaloktyā vyajyamānetyarthaḥ /",
    "GK16andhvc2u:5702": " anyetyādi /",
    "GK16andhvc2u:5703": " sātiśayetyādi ca gamyārthakathanam /",
    "GK16andhvc2u:5704": " tābhyāṃ sarvāṅgasādotpatteḥ pratibandhakasadbhāvo darśitaḥ /",
    "GK16andhvc2u:5705": " gāmbhīryeṇa yadavahitthamākāragopanaṃ tadvaśena /",
    "GK16andhvc2u:5706": " na prabhavantīti /",
    "GK16andhvc2u:5707": " aṅgānītyasyānuṣaṅgaḥ gṛhakarmavyāpṛtāyā ityanena gamyamāha---gṛhetyādi /",
    "GK16andhvc2u:5708": " tatheti /",
    "GK16andhvc2u:5709": " sādātiśayavattvenetyarthaḥ /",
    "GK16andhvc2u:5710": " gṛhakarmayoge sphuṭaṃ tathā na lakṣyamāṇānīti sambandhaḥ /",
    "GK16andhvc2u:5711": " ataḥ kolāhalaśravaṇameva sādātiśayajanakamiti bhāvaḥ /",
    "GK16andhvc2u:5712": " yoge ceti pāṭhe 'lakṣyamāṇānīti chedaḥ /",
    "GK16andhvc2u:5713": " asmādeva vācyāditi /",
    "GK16andhvc2u:5714": " tathāvidhāyāstasyāḥ kolāhalaśravaṇakāla eva santanyamānatāviśiṣṭasarvāṅgasādarūpavācyārthadevetyarthaḥ /",
    "GK16andhvc2u:5715": " 'prakaraṇādī'tyādipadena “saṃyogo viprayogaśce“tyādinā abhidhāniyāmakatayā nirdiṣṭānāṃ grahaṇamityāśayena vyācaṣṭe---prakaraṇamādiryasyeti /",
    "GK16andhvc2u:5716": " śabdāntaretyādi /",
    "GK16andhvc2u:5717": " taddhaṭitasamudāyasyetyarthaḥ /",
    "GK16andhvc2u:5718": " tadavagamādeveti /",
    "GK16andhvc2u:5719": " tadajñānādevetyarthaḥ /",
    "GK16andhvc2u:5720": " yatretyasya sambandhaṃ darśayannirdhāritetyādikaṃ vyācaṣṭe---yatrārtha ityādi /",
    "GK16andhvc2u:5721": " niściteti /",
    "GK16andhvc2u:5722": " niścayo 'tra /",
    "GK16andhvc2u:5723": " bodhayitavyajanagato vākyajanyo grāhyaḥ /",
    "GK16andhvc2u:5724": " vākyajanyabodhaṃ pratyeva prakaraṇādijñānasya hetutvāt upalakṣaṇaṃ cedamanumānādajanyaniścayasya /",
    "GK16andhvc2u:5725": " 'uccinvi'tyādau śephālikādhūnanaṃ na kartavyaṃ śvaśurakopādyaniṣṭajanakatvāditi vacanādijanyo bodhayitavyanāyikādigato niścayo grāhyaḥ /",
    "GK16andhvc2u:5726": " samastasvabhāva iti viśeṣapadavivaraṇam /",
    "GK16andhvc2u:5727": " punarvācya iti hetugarbhamityāha--ata evetyādi /",
    "GK16andhvc2u:5728": " ata atra hyavinayapatinā saha ramamāṇā sakhī bahiḥśrutavalayakalakalayā locanam tathāvidhaśca",
    "GK16andhvc2u:5729": " pratīyamānasyāṅgatāmetīti so 'sya dhvanerviṣaya ityanena vyaṅgyatātparyanibandhanaṃ",
    "GK16andhvc2u:5730": " sphuṭaṃ vadatā vyaṅgyaguṇībhāve tvetadviparītameva nibandhanaṃ mantavyamityuktaṃ bhavati /",
    "GK16andhvc2u:5731": " uccinu patitaṃ kusumaṃ mā dhunīhi śephālikāṃ hālakasnuṣe /",
    "GK16andhvc2u:5732": " eṣa te viṣamavipākaḥ śvaśureṇa śruto valayaśabdaḥ //",
    "GK16andhvc2u:5733": " iti cchāyā /",
    "GK16andhvc2u:5734": " yataḥ śvaśuraḥ śophālikālatikāṃ prayatnai rakṣaṃstasyā ākarṣaṇadhūnanādinā kupyati /",
    "GK16andhvc2u:5735": " tenātra viṣamaparipākatvaṃ mantavyam /",
    "GK16andhvc2u:5736": " anyathā svoktyaiva vyaṅgyākṣepaḥ syāt /",
    "GK16andhvc2u:5737": " atra ca 'kassa vā ṇa hoi roso' ityetadanusāreṇa vyākhyā kartavyā /",
    "GK16andhvc2u:5738": " vācyārthasya pratipattaye lābhāya etadyvamapekṣaṇīyam /",
    "GK16andhvc2u:5739": " anyathā vācyo 'rtho na labhyate /",
    "GK16andhvc2u:5740": " svatassiddhatayā avacanīya eva so 'rthaḥ syāditi yāvat /",
    "GK16andhvc2u:5741": " nanvevaṃ vyaṅgyasyopaskāratā pratyutoktā bālapriyā evetyasya vivaraṇam---svāmetyādi /",
    "GK16andhvc2u:5742": " tāvanmātreti /",
    "GK16andhvc2u:5743": " vācyārthamātretyarthaḥ /",
    "GK16andhvc2u:5744": " pratīyamānāṅgatvenetyādervavaraṇam---pratīyamānasyetyādi /",
    "GK16andhvc2u:5745": " sa iti /",
    "GK16andhvc2u:5746": " tatkāvyamityarthaḥ /",
    "GK16andhvc2u:5747": " bhāvārthamāha---anenetyādi /",
    "GK16andhvc2u:5748": " uccinviti /",
    "GK16andhvc2u:5749": " śephālikāmiti /",
    "GK16andhvc2u:5750": " “śophālikā tu suvahe“tyamaraḥ /",
    "GK16andhvc2u:5751": " hāliko halakarṣakaḥ tasva snuṣā putrabhāryā /",
    "GK16andhvc2u:5752": " dhūnananiṣedhe hetumāha---eṣa ityādi /",
    "GK16andhvc2u:5753": " eṣaḥ mayā śrūyamāṇaḥ /",
    "GK16andhvc2u:5754": " te valayaśabdaḥ /",
    "GK16andhvc2u:5755": " śvaśureṇa śrutaḥ san viṣamavipākaḥ viṣamo 'niṣṭajanako vipākaḥ pariṇāmo yasya saḥ /",
    "GK16andhvc2u:5756": " bhavediti śeṣaḥ /",
    "GK16andhvc2u:5757": " viṣamavipāka ityuktervakṣyamāṇavyaṅgyākṣepakatvaśaṅkāṃ pariharati---yata ityādinā /",
    "GK16andhvc2u:5758": " vyākhyā kartavyeti /",
    "GK16andhvc2u:5759": " viṣayabhedena nānāvidhaṃ vyaṅgyamavadhātavyamiti bhāvaḥ /",
    "GK16andhvc2u:5760": " atra yatkiñcidvyaṅgyasya vācyāṅgatve 'pi vyaṅgyāntaramādāya dhvanitvamiti darśayati vṛttau--'atre'tyādinā /",
    "GK16andhvc2u:5761": " 'avinayapatinā' jāreṇa /",
    "GK16andhvc2u:5762": " 'sakhī'ti /",
    "GK16andhvc2u:5763": " nāyiketyarthaḥ /",
    "GK16andhvc2u:5764": " etadapekṣaṇīyaṃ 'vācyārthapratipattaye' iti granthaṃ vivṛṇoti---vācyārthasyetyādi /",
    "GK16andhvc2u:5765": " vācyārthasya uccinvatyādigāthāvācyārthasya /",
    "GK16andhvc2u:5766": " lābhāyeti /",
    "GK16andhvc2u:5767": " nirākāṅkṣākabodhaniṣpattaye /",
    "GK16andhvc2u:5768": " saphalabodhāya vetyarthaḥ /",
    "GK16andhvc2u:5769": " etadityasya vivaraṇam---etadyvaṅgyamiti /",
    "GK16andhvc2u:5770": " sakhīkatṛkanāyikāpratibodhanarūpaṃ vyaṅgyamityarthaḥ /",
    "GK16andhvc2u:5771": " apekṣaṇīyamiti /",
    "GK16andhvc2u:5772": " sahakāritayāpekṣaṇīyamityarthaḥ /",
    "GK16andhvc2u:5773": " bodhayitavyanāyikāyāḥ sakhī māṃ pratibodhayatīti,",
    "GK16andhvc2u:5774": " sahṛdayānāṃ tu ramamāṇanāyikāyai sakhī pratibodhayatīti ca jñānaṃ jñāyamānaṃ tadyvaṅgyaṃ vā vācyārthalābhaṃ prati sahakārīti yāvat /",
    "GK16andhvc2u:5775": " uktaṃ vyavasthāpayati----anyathetyādi /",
    "GK16andhvc2u:5776": " anyathā vyaṅgyāpekṣābhāve /",
    "GK16andhvc2u:5777": " na labhyeteti /",
    "GK16andhvc2u:5778": " kuta ityata āha---svata ityādi /",
    "GK16andhvc2u:5779": " svatassiddhatayā nāyikādibhiḥ svato jñātatvena /",
    "GK16andhvc2u:5780": " avacanīya eveti /",
    "GK16andhvc2u:5781": " niṣphalatveneti bhāvaḥ /",
    "GK16andhvc2u:5782": " so 'rtha iti /",
    "GK16andhvc2u:5783": " śephalikāṃ mā dhunīrityādyartha ityarthaḥ /",
    "GK16andhvc2u:5784": " vya ysyeti uktavyaṅgyasyetyarthaḥ /",
    "GK16andhvc2u:5785": " punarvācya iti grantho yathāvyākhyātastathā sakhyā pratibodhyate /",
    "GK16andhvc2u:5786": " etadapekṣaṇīyaṃ vācyārthapratipattaye /",
    "GK16andhvc2u:5787": " pratipanne ca vācye 'rthe tasyāvanayapracchādanatātparyeṇābhidhīyamānatvātpunarvyaṅgyāṅgatvamevetyasminnanuraṇanarūpavyaṅgyadhvanāvantarbhāvaḥ",
    "GK16andhvc2u:5788": " evaṃ vivakṣitavācyasya dhvanestadābhāsaviveke prastute satyavivakṣitavācyasyāpi taṃ kartumāha---",
    "GK16andhvc2u:5789": " avyutpatter aśakter vā nibandho yaḥ skhalad-gateḥ /",
    "GK16andhvc2u:5790": " śabdasya sa ca na jñeyaḥ sūribhir viṣayo dhvaneḥ // DhvK_2.32 //",
    "GK16andhvc2u:5791": " avyutpatteraśaktervā nibandho yaḥ skhaladgateḥ /",
    "GK16andhvc2u:5792": " śabdasya sa ca na jñeyaḥ sūribhirviṣayo dhvaneḥ // 32 //",
    "GK16andhvc2u:5793": " locanam bhavedatyāśaṅkyāha--pratipanne ceti /",
    "GK16andhvc2u:5794": " śabdenokta iti yāvat // 31 //",
    "GK16andhvc2u:5795": " tadābhāsaviveke prastuta iti saptamī hetau /",
    "GK16andhvc2u:5796": " tadābhāsavivekaprastāvalakṣaṇātprasaṅgāditi yāvat /",
    "GK16andhvc2u:5797": " kasya tadābhāsa ityapekṣāyāmāha---vivakṣitavācyasyeti /",
    "GK16andhvc2u:5798": " spaṣṭe tu vyākhyāne prastuta ityasaṅgatam /",
    "GK16andhvc2u:5799": " parisamāptau hi vivakṣitābhidheyasya tadābhāsavivekaḥ /",
    "GK16andhvc2u:5800": " na tvadhunā prastutaḥ /",
    "GK16andhvc2u:5801": " nāpyuttarakālamanubadhnāta /",
    "GK16andhvc2u:5802": " skhaladgateriti /",
    "GK16andhvc2u:5803": " gauṇasya lākṣaṇikasya vā śabdasyetyarthaḥ /",
    "GK16andhvc2u:5804": " avyutpattiranuprāsādinibandhanatātparyapravṛttiḥ /",
    "GK16andhvc2u:5805": " yathā---- preṅkhatpremaprabandhapracuraparicaye prauḍhasīmantinīnāṃ cittākāśāvakāśe viharati satataṃ yaḥ sa saubhāgyabhūmiḥ /",
    "GK16andhvc2u:5806": " atrānuprāsarasikatayā preṅkhaditi lākṣaṇikaḥ,",
    "GK16andhvc2u:5807": " cittākāśa iti gauṇaḥ prayogaḥ kavinā kṛto 'pi na dhvanyamānarūpasundaraprayojanāṃśaparyavasāyī /",
    "GK16andhvc2u:5808": " aśaktirvṛttaparipūraṇādyasāmarthyam /",
    "GK16andhvc2u:5809": " bālapriyā pratipanne ityetadvyācaṣṭe---śabdenokte iti /",
    "GK16andhvc2u:5810": " vṛttau 'tasye'ti /",
    "GK16andhvc2u:5811": " vācyārthasyetyarthaḥ /",
    "GK16andhvc2u:5812": " 'avinaye'tyādi /",
    "GK16andhvc2u:5813": " avinayasya cauryasuratasya pracchādanaṃ balayaśabdādinā prakāśanābhāvaḥ /",
    "GK16andhvc2u:5814": " tattātparyeṇetyarthaḥ /",
    "GK16andhvc2u:5815": " 'vyaṅgyāṅgatvam' iti /",
    "GK16andhvc2u:5816": " valayaśabdaṃ mā kārṣīrityādivyaṅgyāṅgatvamityarthaḥ // 31 //",
    "GK16andhvc2u:5817": " tadābhāsa iti /",
    "GK16andhvc2u:5818": " tadābhāsaviveka ityarthaḥ /",
    "GK16andhvc2u:5819": " spaṣṭe tu vyākhyāna ityāda /",
    "GK16andhvc2u:5820": " prastute ityasya ārabdhe prakṛte iti vā vyākhyāne sati tatpadamasaṅgataṃ syādityarthaḥ /",
    "GK16andhvc2u:5821": " kuta ityatrāha--parasamāptau hītyādi /",
    "GK16andhvc2u:5822": " avyutpattipadena tatkāryaṃ vivakṣitamiti darśayati---anuprāsādīti /",
    "GK16andhvc2u:5823": " anuprāsādinibandhane yattātparyaṃ tena kāvyapravṛttirityarthaḥ /",
    "GK16andhvc2u:5824": " preṅkhaditi /",
    "GK16andhvc2u:5825": " preṅkhataścañjalasya yathoktaṃ “strīṇāṃ prema yaduttarottaraguṇagrāmaspṛhācañcalam' iti /",
    "GK16andhvc2u:5826": " premṇaḥ prabandhaḥ prakarṣeṇa bandhaḥ sthirīkaraṇaṃ tena saha pracuraḥ paricayo yasya tasmin /",
    "GK16andhvc2u:5827": " lākṣaṇika iti /",
    "GK16andhvc2u:5828": " asthira ityarthe iti śeṣaḥ /",
    "GK16andhvc2u:5829": " gauṇa iti /",
    "GK16andhvc2u:5830": " apratyakṣatvādināṃ ākāśatulye citte ityarthāditi bhāvaḥ /",
    "GK16andhvc2u:5831": " aśaktipadaṃ vyācaṣṭe---vṛttetyādi /",
    "GK16andhvc2u:5832": " skhaladgaterupacaritasya śabdasyāvyutpatteraśaktervā nibandho yaḥ sa ca na dhvanerviṣayaḥ /",
    "GK16andhvc2u:5833": " yataḥ---",
    "GK16andhvc2u:5834": " sarveṣv eva prabhedeṣu sphuṭatvenāvabhāsanam /",
    "GK16andhvc2u:5835": " yad vyaṅgyasyāṅgi-bhūtasya tat pūrṇaṃ dhvani-lakṣaṇam // DhvK_2.33 //",
    "GK16andhvc2u:5836": " sarveṣveva prabhedeṣu sphuṭatvenāvabhāsanam /",
    "GK16andhvc2u:5837": " yadvyaṅgyasyāṅgibhūtasya tatpūrṇe dhvanilakṣaṇam // 33 //",
    "GK16andhvc2u:5838": " locanam yathā---- viṣamakāṇḍakuṭumbakasañcayapravara vārinidhau patatā tvayā /",
    "GK16andhvc2u:5839": " calataraṅgavighūrṇitabhājane vicalatātmani kuḍyamaye kṛtā //",
    "GK16andhvc2u:5840": " atra pravarāntamādyapadaṃ candramasyupacaritam /",
    "GK16andhvc2u:5841": " bhājanamityāśaye,",
    "GK16andhvc2u:5842": " kuḍyamaya iti ca vicale /",
    "GK16andhvc2u:5843": " atraitat kāmapi kāntiṃ na puṣyata,",
    "GK16andhvc2u:5844": " ṛte vṛttapūraṇāt /",
    "GK16andhvc2u:5845": " sa ceti /",
    "GK16andhvc2u:5846": " prathamoddyote yaḥ prasiddhyanurodhapravartitavyavahārāḥ kavaya ityatra 'vadati bisinīpatrraśayanam' ityādi bhākta uktaḥ /",
    "GK16andhvc2u:5847": " sa na kevalaṃ dhvanerna viṣayo yāvadayamanyo 'pīti caśabdasyārthaḥ /",
    "GK16andhvc2u:5848": " uktameva dhvanisvarūpaṃ tadābhāsavivekahetutayā kārikākāro 'nuvadatītyabhiprāyeṇa vṛttikṛdupaskāraṃ dadāti--yata iti /",
    "GK16andhvc2u:5849": " avabhāsanamiti /",
    "GK16andhvc2u:5850": " bhāvānayane dravyānayanamiti nyāyādavabhāsamānaṃ vyaṅgyam /",
    "GK16andhvc2u:5851": " dhvanilakṣaṇaṃ dhvaneḥ svarūpaṃ pūrṇam,",
    "GK16andhvc2u:5852": " avabhāsanaṃ vā jñānaṃ taddhvanerlakṣaṇaṃ pramāṇaṃ,",
    "GK16andhvc2u:5853": " tacca pūrṇaṃ,",
    "GK16andhvc2u:5854": " pūrṇadhvanisvarūpanivedakatvāt /",
    "GK16andhvc2u:5855": " ata vā jñānameva bālapriyā viṣameti /",
    "GK16andhvc2u:5856": " viṣamaḥ viṣamasaṃkhyākaḥ kāṇḍaśśaro yasya tasya kāmadevasya,",
    "GK16andhvc2u:5857": " yaḥ kuḍumbakasañjayaḥ tasya pravaramukhya he candretyarthaḥ /",
    "GK16andhvc2u:5858": " vārinidhau patatā patitena tvayā /",
    "GK16andhvc2u:5859": " kuraṅgeti pāṭhe ca latākuraṅgeṇa mṛgeṇa vidhūrṇitaṃ bhājanaṃ madhyabhāgo yasya tasminnityātmaviśeṣaṇam /",
    "GK16andhvc2u:5860": " taraṅgeti pāṭhe vārinidhiviśeṣaṇam /",
    "GK16andhvc2u:5861": " kuḍyamaye acaḍhcale /",
    "GK16andhvc2u:5862": " ātmanisvaśarīre /",
    "GK16andhvc2u:5863": " vicalateti /",
    "GK16andhvc2u:5864": " sa caccalatetyarthaḥ /",
    "GK16andhvc2u:5865": " kṛtā utpāditā /",
    "GK16andhvc2u:5866": " upacaritamityasya uttaravākyāyorapi sambandhaḥ /",
    "GK16andhvc2u:5867": " sa ceti cakāraḥ prathamodyotoktasamuccāyaka ityāha--prathamadyoto ityādi /",
    "GK16andhvc2u:5868": " sa netyādi /",
    "GK16andhvc2u:5869": " tanmātraṃ dhvaneraviṣayo netyarthaḥ /",
    "GK16andhvc2u:5870": " anyo 'pīti /",
    "GK16andhvc2u:5871": " avyutpatterityādyuktaprakāro 'pītyarthaḥ /",
    "GK16andhvc2u:5872": " avabhāsanamityādikaṃ vyācaṣṭe---bhāvetyādi /",
    "GK16andhvc2u:5873": " avabhāsanapadena avabhāsamānaṃ vyaṅgyaṃ lakṣyata iti bhāvaḥ /",
    "GK16andhvc2u:5874": " pūrṇaṃ svarūpamiti sambandhaḥ /",
    "GK16andhvc2u:5875": " nanvevaṃ vyaṅgyasyāṅgībhūtasyetyasyānvayo durghaṭa ityata āha---avabhāsanamityādi /",
    "GK16andhvc2u:5876": " tat sphuṭatvena jñānam /",
    "GK16andhvc2u:5877": " lakṣyate jñāyate aneneti vyutpatyanurodhenāha---pramāṇamiti /",
    "GK16andhvc2u:5878": " lakṣaṇapadasya pramāṇārthakatvaṃ na svarasaṃ,",
    "GK16andhvc2u:5879": " tatpadamasādhāraṇadharmārthakamevetyāśayenāha--athavetyādi /",
    "GK16andhvc2u:5880": " lakṣaṇajñānayoḥ paricchedyaparicchedakabhāvāttayoraikyāropeṇātra nirdeśa ityāha---jñānamevetyādi /",
    "GK16andhvc2u:5881": " tañcodāhṛtaviṣayameva //",
    "GK16andhvc2u:5882": " iti śrīrājānakānandavardhanācāryaviracite dhvanyāloke dvitīya uddyotaḥ //",
    "GK16andhvc2u:5883": " locanam dhvanilakṣaṇam,",
    "GK16andhvc2u:5884": " lakṣaṇasya jñānaparacchedyatvāt /",
    "GK16andhvc2u:5885": " vṛttāvevakāreṇa tato 'nyasya cābhāsarūpatvameveti sūcayatā tadābhāsavivekahetubhāvoyaḥ prakrantaḥ sa eva nirvāhita iti śivam //",
    "GK16andhvc2u:5886": " prājyaṃ prollāsamātraṃ sadbhedenāsūtryate yayā /",
    "GK16andhvc2u:5887": " vande 'bhinavagupto 'haṃ paśyantīṃ tāmidaṃ jagat //",
    "GK16andhvc2u:5888": " iti śrīmahāmāheśvarācāryavaryābhinavaguptonmīlite sahṛdayāloka locane dhvanisaṅkete dvitīya uddyotaḥ //",
    "GK16andhvc2u:5889": " bālapriyā jñānaparicchedyatvāditi /",
    "GK16andhvc2u:5890": " lakṣyajñānena nirṇetavyatvādityarthaḥ /",
    "GK16andhvc2u:5891": " gavādijñānena hi gavādilakṣaṇaṃ paricchidyate /",
    "GK16andhvc2u:5892": " evakāreṇeti /",
    "GK16andhvc2u:5893": " udāhṛtaviṣayamevetyevakāreṇetyarthaḥ /",
    "GK16andhvc2u:5894": " prājyamiti /",
    "GK16andhvc2u:5895": " yayā māyārūpayā parameśvaryā prājyaṃ prabhūtam idaṃ jagadati prathamāntatayā /",
    "GK16andhvc2u:5896": " ḍapakṛṣyate /",
    "GK16andhvc2u:5897": " prollāsaḥ pratītistanmātram sat na tu vastusaditi bhāvaḥ /",
    "GK16andhvc2u:5898": " bhedena brahmabhinnatvena /",
    "GK16andhvc2u:5899": " yadvā---sadbhedenetyekaṃ padam sato brahmaṇo bhinnatvenatyarthaḥ /",
    "GK16andhvc2u:5900": " āsūtryate prakāśyate /",
    "GK16andhvc2u:5901": " idaṃ jagatpaśyantīṃ tāmabhinavagupto 'haṃ vande iti sambandhaḥ /",
    "GK16andhvc2u:5902": " iti sarvaṃ śivam /",
    "GK16andhvc2u:5903": " iti śrīsahṛdayatilakapaṇḍitarājarāmaśārakaviracitāyāṃ dhvanyālokaṭippaṇyāṃ bālapriyāyāṃ dvitīyoddyotaḥ samāptaḥ //"
}