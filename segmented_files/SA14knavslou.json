{
  "SA14knavslou:0": "Navaślokī",
  "SA14knavslou:1": "āryāṣṭasāhaśrikāyāḥ prajñāpāramitāyāḥ piṇḍārthaḥ",
  "SA14knavslou:2": "prajñāpāramitāmbodhau śubharatnākare svayam /",
  "SA14knavslou:3": "sarvā pāramitās tatra tādātmyena vyavasthitāḥ // Nś_1 //",
  "SA14knavslou:4": "niṣprapañcā nirābhāsā nirvikalpā nirālayā /",
  "SA14knavslou:5": "niḥsvabhāvā parā sūkṣmā bindunādavivarjitā // Nś_2 //",
  "SA14knavslou:6": "prajñāpāramitā mātā sarvabuddhodayā parā /",
  "SA14knavslou:7": "trayānupalabdhirūpā sarvajñajñānagocarā // Nś_3 //",
  "SA14knavslou:8": "prajñāpāramitāṃ saṃyag yo bhāvayitum icchati /",
  "SA14knavslou:9": "tenārthato navaślokāś cintanīyāḥ samāsataḥ // Nś_4 //",
  "SA14knavslou:10": "karmaprabhāvasaṃbhūtaṃ ṣaḍāyatanalakṣaṇam /",
  "SA14knavslou:11": "punarbhavam iti khyātaṃ pratibhāsopamaṃ hi tat // Nś_5_[1] //",
  "SA14knavslou:12": "nirmitaṃ nagaraṃ yadvad vilokayati nirmitaḥ /",
  "SA14knavslou:13": "tadvat paśyati rūpāṇi karmabhir nirmitaṃ jagat // Nś_6_[2] //",
  "SA14knavslou:14": "dharmaṃ deśayataḥ śabdā ye kecit śrutigocarāḥ /",
  "SA14knavslou:15": "pratiśrutkopamāḥ sarve prodbhūtaśrutinaḥ śrutāḥ // Nś_7_[3] //",
  "SA14knavslou:16": "āghrataṃ svāditaṃ tathā spraṣṭaṃ viṣayalālāsaiḥ /",
  "SA14knavslou:17": "svapnatulyam idaṃ sarvam upalabdhaṃ na vidyate // Nś_8_[4] //",
  "SA14knavslou:18": "māyāyantro naro yadvad bhinnāṃ ceṣṭāṃ karoti vai /",
  "SA14knavslou:19": "tadvad ceṣṭāṃ karoty eva dehayantro nirātmakaḥ // Nś_9_[5] //",
  "SA14knavslou:20": "nānopalabdhayo yāś ca pratikṣaṇasamudbhavāḥ /",
  "SA14knavslou:21": "marīcisadṛśāś caite dṛṣṭanaṣṭāḥ vilakṣaṇāḥ // Nś_10_[6] //",
  "SA14knavslou:22": "pratibimbanibhaṃ grāhyam anādicittasaṃbhavam /",
  "SA14knavslou:23": "tadākāraṃ ca vijñānam anyonyapratibimbavat // Nś_11_[7] //",
  "SA14knavslou:24": "dhyāyināṃ svacchasaṃtāne yaj jnanendusamudbhavam /",
  "SA14knavslou:25": "udakacandropamaṃ tad dhi pratyakṣaṃ na vidyate // Nś_12_[8] //",
  "SA14knavslou:26": "yoginām api yaj jñānaṃ tad apy ākāśalakṣaṇam /",
  "SA14knavslou:27": "tasmāj jñānaṃ ca jñeyaṃ ca sarvam ākāśalakṣaṇam // Nś_13_[9] //",
  "SA14knavslou:28": "iti cintayataḥ tattvaṃ sarvabhāveṣv anāśritam /",
  "SA14knavslou:29": "bodhipraṇidhicittena jñānaṃ agraṃ bhaviṣyati // Nś_14 //",
  "SA14knavslou:30": "āryāṣṭasāhasrikāyāḥ prajñāpāramitāyāḥ piṇḍārthaḥ samāptaḥ",
  "SA14knavslou:31": "kṛtir iyaṃ śrīkambalāmbarapādanām"
}