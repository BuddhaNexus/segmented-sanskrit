{
  "SA14knavslou:0": "Navaślokī",
  "SA14knavslou:1": "āryāṣṭasāhaśrikāyāḥ prajñāpāramitāyāḥ piṇḍārthaḥ",
  "SA14knavslou:2": "Nś_1 prajñāpāramitāmbodhau śubharatnākare svayam /",
  "SA14knavslou:3": "sarvā pāramitās tatra tādātmyena vyavasthitāḥ //",
  "SA14knavslou:4": "Nś_2 niṣprapañcā nirābhāsā nirvikalpā nirālayā /",
  "SA14knavslou:5": "niḥsvabhāvā parā sūkṣmā bindunādavivarjitā //",
  "SA14knavslou:6": "Nś_3 prajñāpāramitā mātā sarvabuddhodayā parā /",
  "SA14knavslou:7": "trayānupalabdhirūpā sarvajñajñānagocarā //",
  "SA14knavslou:8": "Nś_4 prajñāpāramitāṃ saṃyag yo bhāvayitum icchati /",
  "SA14knavslou:9": "tenārthato navaślokāś cintanīyāḥ samāsataḥ //",
  "SA14knavslou:10": "Nś_5_[1] karmaprabhāvasaṃbhūtaṃ ṣaḍāyatanalakṣaṇam /",
  "SA14knavslou:11": "punarbhavam iti khyātaṃ pratibhāsopamaṃ hi tat //",
  "SA14knavslou:12": "Nś_6_[2] nirmitaṃ nagaraṃ yadvad vilokayati nirmitaḥ /",
  "SA14knavslou:13": "tadvat paśyati rūpāṇi karmabhir nirmitaṃ jagat //",
  "SA14knavslou:14": "Nś_7_[3] dharmaṃ deśayataḥ śabdā ye kecit śrutigocarāḥ /",
  "SA14knavslou:15": "pratiśrutkopamāḥ sarve prodbhūtaśrutinaḥ śrutāḥ //",
  "SA14knavslou:16": "Nś_8_[4] āghrataṃ svāditaṃ tathā spraṣṭaṃ viṣayalālāsaiḥ /",
  "SA14knavslou:17": "svapnatulyam idaṃ sarvam upalabdhaṃ na vidyate //",
  "SA14knavslou:18": "Nś_9_[5] māyāyantro naro yadvad bhinnāṃ ceṣṭāṃ karoti vai /",
  "SA14knavslou:19": "tadvad ceṣṭāṃ karoty eva dehayantro nirātmakaḥ //",
  "SA14knavslou:20": "Nś_10_[6] nānopalabdhayo yāś ca pratikṣaṇasamudbhavāḥ /",
  "SA14knavslou:21": "marīcisadṛśāś caite dṛṣṭanaṣṭāḥ vilakṣaṇāḥ //",
  "SA14knavslou:22": "Nś_11_[7] pratibimbanibhaṃ grāhyam anādicittasaṃbhavam /",
  "SA14knavslou:23": "tadākāraṃ ca vijñānam anyonyapratibimbavat //",
  "SA14knavslou:24": "Nś_12_[8] dhyāyināṃ svacchasaṃtāne yaj jnanendusamudbhavam /",
  "SA14knavslou:25": "udakacandropamaṃ tad dhi pratyakṣaṃ na vidyate //",
  "SA14knavslou:26": "Nś_13_[9] yoginām api yaj jñānaṃ tad apy ākāśalakṣaṇam /",
  "SA14knavslou:27": "tasmāj jñānaṃ ca jñeyaṃ ca sarvam ākāśalakṣaṇam //",
  "SA14knavslou:28": "Nś_14 iti cintayataḥ tattvaṃ sarvabhāveṣv anāśritam /",
  "SA14knavslou:29": "bodhipraṇidhicittena jñānaṃ agraṃ bhaviṣyati //",
  "SA14knavslou:30": "āryāṣṭasāhasrikāyāḥ prajñāpāramitāyāḥ piṇḍārthaḥ samāptaḥ",
  "SA14knavslou:31": "kṛtir iyaṃ śrīkambalāmbarapādanām"
}