{
  "V03bsu058_u:0": "Vinayasūtram",
  "V03bsu058_u:1": "[VinSū_3]",
  "V03bsu058_u:2": "[1 pravrajyāvastu]",
  "V03bsu058_u:3": "[(i) śrāmaṇeratvopanayam]",
  "V03bsu058_u:4": "// ṃamaḥ sarvajñāya //",
  "V03bsu058_u:5": "[saṃgrahārthaṃ bodhisattva]ścakārāsau guṇaprabhaḥ /",
  "V03bsu058_u:6": "sūtrāṇi vinayasyeyaṃ vṛttisteṣāṃ nigadyate //",
  "V03bsu058_u:7": "tatredamādisūtram (1) atha niryāṇavṛttam //",
  "V03bsu058_u:8": "athetiśabdo 'dhikārārtham /",
  "V03bsu058_u:9": "āsūtrasaṃdarbhaparisamāpterniryāṇavṛttamadhikṛtaṃ veditavyam /",
  "V03bsu058_u:10": "prāptiratrayānaṃ, na gamanam /",
  "V03bsu058_u:11": "niryāṇaṃ yāti niryāṇaṃ niryāti aneneti /",
  "V03bsu058_u:12": "tadyathā - grāmaṃ prāptaṃ i[tivat /",
  "V03bsu058_u:13": "niḥ-śabdo 'punarāvartanakhyāpanārtham /",
  "V03bsu058_u:14": "apunarāvartakaṃ yānaṃ niryāṇa]miti śeṣaḥ /",
  "V03bsu058_u:15": "nirūpadhiśeṣanirvāṇaprāpteruktiḥ /",
  "V03bsu058_u:16": "tadvā apunarāvarttakaṃ yānam? /",
  "V03bsu058_u:17": "atha kimiti /",
  "V03bsu058_u:18": "niryānti taditi niryāṇamiti /",
  "V03bsu058_u:19": "anena śabdena sopadhiśeṣanirvāṇaprāptiḥ atroktā iti na gamyate /",
  "V03bsu058_u:20": "niryāti anena iti vā mārgo 'bhihita iti [cet],",
  "V03bsu058_u:21": "'yasmānna niḥśabdo upakramaṇārthamāgataḥ,",
  "V03bsu058_u:22": "[nāpi paryantārthaṃ /",
  "V03bsu058_u:23": "etadāśritya sopadhiśeṣanirvāṇo]ktiḥ //",
  "V03bsu058_u:24": "saṃsāravṛttasyopakramabhūtaṃ ato yānaṃ niryāṇaṃ,",
  "V03bsu058_u:25": "paryantagamanaṃ saṃsāravṛttasya vā iti, sa ca nāśritaḥ /",
  "V03bsu058_u:26": "kiṃ tarhi apunarāvṛttyartho niḥśabdo 'tra abhīṣṭaḥ /",
  "V03bsu058_u:27": "tena yadevāpunarāvarttakaṃ yānaṃ tasyaivānenoktiḥ, nānyasya /",
  "V03bsu058_u:28": "yataśca yāṃ samāpattikakṣā[māgamya vajropamāyā anantaraṃ sopadhiśeṣanirvāṇasaṃprāptiḥ] //",
  "V03bsu058_u:29": "tatkakṣāto yad vyutthānena kakṣāntare gamanaṃ na sā na punarāvṛttiḥ /",
  "V03bsu058_u:30": "arhatvāditaḥ parihāṇiḥ sā antardhānameva //",
  "V03bsu058_u:31": "mārgasya punaḥ prāptiratra yānam, na gamanamiti //",
  "V03bsu058_u:32": "[tasmāt] gamanārthāsaṃśrayādapi niryāṇatvāprasaṅgaḥ //",
  "V03bsu058_u:33": "niryāṇagāmivṛttaṃ niryāṇavṛttam //",
  "V03bsu058_u:34": "vṛttaṃ punaratredaṃ dharmakāṇāṃ [mudrā /",
  "V03bsu058_u:35": "yadvṛttaṃ tadaśeṣataḥ vinayena proktaṃ veditavyam /",
  "V03bsu058_u:36_0": "tato 'trapravra]jyā vibhaṅga-poṣadha-varṣa-pravāraṇā-kaṭhina-cīvara-carma-bhaiṣajya-karma-pratikriyā-kālākālasaṃpāta-bhūmyantarasthacaraṇa-parikarma-karmabheda-cakrabheda-adhikaraṇa-śayanāsanavastu-ityanenānukrameṇa",
  "V03bsu058_u:36_1": "kṛtsnasya vinayavidheḥ saṃniveśanam /",
  "V03bsu058_u:37": "yasmāt ayamatra abhisaṃdhiḥ - nyā[yyā etena vidhinā pravrajyopasaṃpadoḥ upalabdhiḥ /",
  "V03bsu058_u:38": "'eteṣāṃ ca evaṃvidhānāṃ] ceha saṃgrahaḥ, evaṃvidhāścātra varjyāḥ /",
  "V03bsu058_u:39": "ityasya pūrvaṃ vaktuṃ yogaḥ iti ādau pravrajyāvastunaḥ saṃniveśanam /",
  "V03bsu058_u:40": "śāsane praviṣṭasya anupete 'tra vṛtte śikṣāniḥ kṣepaṇādinā iyaṃ śikṣā /",
  "V03bsu058_u:41": "ityato 'nantaraṃ vibhaṅgasya [saṃniveśanam] //",
  "V03bsu058_u:42": "poṣadhavastvādīnāmapi imānyatra kramakāraṇāni - paripoṣaṇaṃ yathā samāttāyā śi[kṣāyā kāle-kāle sūtramāśritya /",
  "V03bsu058_u:43": "tasmāt poṣadhāvastu abhihi]tam //",
  "V03bsu058_u:44": "yasmin kāle ekatrāvasthānena arthasaṃpattiḥ tadavasthānagatau vidhiḥ ityato varṣavastu",
  "V03bsu058_u:45": "//",
  "V03bsu058_u:46": "niyatavāsātmake varṣavāsānte dṛṣṭādibhiḥ tribhiḥ sthānaiḥ [VinSū_4] saṃghaṃ pravārayāmīti śuddhau satyāṃ utsargadānasya yujyamānatā ityato 'nantaraṃ pravāraṇāvastu //",
  "V03bsu058_u:47": "vyūhabandhaḥ kaścidasya varṣāvasātmano [niyatavāsasya prati-kañcukabhūtaḥ vidyate /",
  "V03bsu058_u:48": "prasrabdhivihāritārthaṃ avalambanīyaḥ /",
  "V03bsu058_u:49": "asya anantaraṃ tasya kramaḥ iti kaṭhinavastu niveśitam //",
  "V03bsu058_u:50": "pṛthaktatra nāpattau cīvaravibhāgasya yogaḥ iti apagatattvena tayoḥ vyūhabandhayo cīvaradānasya kālaḥ iti cīvaravidheḥ āśrayaṇam /",
  "V03bsu058_u:51": "cīvaraprabhedabhūtaṃ jñānaṃ carmaṃ ityatonantaraṃ carmavastu [niveśitam] //",
  "V03bsu058_u:52": "na vinā rogapratīkāreṇa eka(ḥ)",
  "V03bsu058_u:53": "pṛthagvā vihartu śakyata i[ti sahapratyā] sannābhyāṃ pūrvāparakālābhyāṃ pratha(ma)",
  "V03bsu058_u:54": "meva cīvaradānakāle prāyaśo glānyā pātasya bhāvaḥ /",
  "V03bsu058_u:55": "tadgato 'smāt pratikriyāvidhiyuktarūpa iti bhaiṣajyavastu //",
  "V03bsu058_u:56": "utpannotpanneṣu evaṃ viharatāṃ karaṇīyesu anuṣṭhānavidhiḥ, ityatonantaraṃ karmavastu //",
  "V03bsu058_u:57": "udvṛttānāṃ praṇidhikarmārhādīnāṃ praṇidhikarmakaraṇādinā niyamanaṃ pratyāpādanaṃ ca avasāraṇādinā yuktamityataḥ pratikriyāvastu //",
  "V03bsu058_u:58": "āpannasaṃghāvaśeṣasya ca kālākālasaṃpāta-bhūmyantarasthacaraṇavastunoḥ niyamanapratyāpādanārthaṃ saṃniveśanam /",
  "V03bsu058_u:59": "kauśāmbaka-pāṇdulohitaka-pudgalaparivāsikavastūni pratikriyāvastvādi nāmabhiḥ uktāni /",
  "V03bsu058_u:60": "saṃjñāntaraniveśanaprayojanaṃ tatraiva krame vakṣyāmaḥ //",
  "V03bsu058_u:61": "niyamanādau anupatiṣṭhatāṃ paridamanaṃ yuktarūpamityataḥ parikarmavastu //",
  "V03bsu058_u:62": "[poṣadha]sthāpanavastunaḥ etatsaṃjñāntaraṃ vakṣyamāṇārthaṃ dvaidhagateṣu vṛttamityetatkarmacakrabhedavastunī //",
  "V03bsu058_u:63": "vyavahāragato vidhiḥ ato 'nantaraṃ yujyate /",
  "V03bsu058_u:64": "ityasmādadhikaraṇavastu //",
  "V03bsu058_u:65": "yatraitad sarvaṃ anyaśca kuśalapakṣo 'nuṣṭhīyate sthāne,",
  "V03bsu058_u:66": "tadgato 'smādvidhiḥ yukta iti śayanāsanavastu niveśitam //",
  "V03bsu058_u:67": "kṣudrakādīnāṃ caitad - prabhedabhūtatvāt anatireka ebhyaḥ iti na pṛthaksūtraṇam //",
  "V03bsu058_u:68": "yatra yasya yogaḥ tatastatraiva niveśitam /",
  "V03bsu058_u:69": "ācāryopādhyāhyānujñānāt [anantaraṃ] yaḥ pravrajyopanayavidhiḥ tadupadarśanārthamāha - (2)",
  "V03bsu058_u:70_0": "sarvasmin sannipatite saṃghe kṛtedaveṣaṃ nipatya pragṛhītāñjaliṃ utkuṭukasthaṃ vṛddhānte",
  "V03bsu058_u:70_1": "yācitavantaṃ trirjñapticaturthena karmaṇā saha pravrajyopasaṃpadau upanayeyuḥ iti purā-kalpaḥ //",
  "V03bsu058_u:71": "maṇḍalake saṃghaikadeśasannipātapratiṣedhārthaṃ sarvasmin iti vacanam //",
  "V03bsu058_u:72": "na maṇḍalakasthe 'pi saṃghai(ka)deśe, kiṃtarhi tadantasīmānivāsini sarvasmin //",
  "V03bsu058_u:73": "kṛto 'yaṃ veṣo 'nena iti",
  "V03bsu058_u:74": "kṛtedaṃveṣāḥ //",
  "V03bsu058_u:75": "ayamiti buddhaśāsanabhikṣuveṣāpadeśaḥ /",
  "V03bsu058_u:76": "apanītakeśaśmaśruṃ bhikṣuveṣaṃ ca prāvṛtricīvaraṃ ityarthaḥ /",
  "V03bsu058_u:77": "nipatya iti vṛddhānta iti yadvakṣyate, tasya cābhisaṃbandhaḥ /",
  "V03bsu058_u:78": "vṛddhānte nipatya pañcamaṇḍalakena vandanāṃ kṛtvā ityarthaḥ //",
  "V03bsu058_u:79": "pragṛhītāñjalimiti kṛtāñjalim //",
  "V03bsu058_u:80": "utkuṭukasthamiti utkuṭukikayā 'vasthitam /",
  "V03bsu058_u:81": "nāsanopaviṣṭam /",
  "V03bsu058_u:82": "kvāvasthitamityāha vṛddhānte //",
  "V03bsu058_u:83": "nanū niṣaṇṇasya utkuṭukikayā vṛddhānte pragṛhītāñjalitvaṃ ityetatsaṃghādhīne karmaṇi-paribhāṣāyāṃ sarvakarmādhikārikaṃ sūtritam /",
  "V03bsu058_u:84_0": "tata eva ihāpi karmatvāt asya tritayasya prāptau satyāṃ [VinSū_5] kimiti punarvacanam",
  "V03bsu058_u:84_1": "- 'vartamānakalpādhikārikatvāt pragṛhītāñjali' mityādeḥ paribhāṣāto astyasyeha purākalpe",
  "V03bsu058_u:84_2": "siddhiritivacanam //",
  "V03bsu058_u:85": "yācitavantamiti kim /",
  "V03bsu058_u:86": "pravrajyopasaṃpadau /",
  "V03bsu058_u:87": "yācanaṃ punaḥ - \"śṛṇotu,",
  "V03bsu058_u:88": "bhadantāḥ saṃgho,",
  "V03bsu058_u:89": "ahamevaṃnāmā ākāṅkṣāmisvākhyāte dharmavinaye pravrajyopasaṃpadaṃ bhikṣubhāvam\" iti vistaraḥ //",
  "V03bsu058_u:90": "anena mantreṇa triryācitavantaṃ jñapticaturthena karmaṇā iti tisro vācanā jñapticaturthā yasmin karmaṇi tad jñapticaturthaṃ karma, tena //",
  "V03bsu058_u:91": "sahapravrajyopasaṃpadau iti pravrajyopasaṃpacca samānakālaṃ, na krameṇeti //",
  "V03bsu058_u:92": "upanayeyuriti saṃghabhūtā bhikṣavaḥ //",
  "V03bsu058_u:93": "tathā ca mantraḥ\"śṛṇotu,",
  "V03bsu058_u:94": "bhadantāḥ saṃgho,",
  "V03bsu058_u:95": "ayamevaṃnāmā ākāṃkṣati svākhyāte dharmavinaye pravrajyāmupasaṃpadaṃ bhikṣubhāvaṃ yāvat prāvrājita upasaṃpādita evaṃnāmā saṃgheneti\" //",
  "V03bsu058_u:96": "iti purākalpaḥ //",
  "V03bsu058_u:97": "iti-śabdaḥ prakāravācī //",
  "V03bsu058_u:98": "purākalpa iti vartamānakalpāt prāk evaṃ-prakāraḥ pravrajyopasaṃpadvidhirityarthaḥ //",
  "V03bsu058_u:99": "atha kimiti vartamānakalpa eva bhagavatā na prākprajñaptaḥ,",
  "V03bsu058_u:100": "kiṃ nā purākalpatyāgena asya vidheḥ punaḥ prajñapanam?",
  "V03bsu058_u:101": "[iti cet], viśuddhasattvā hi te tadānīṃ pratipattāraḥ /",
  "V03bsu058_u:102": "teṣāṃ na krameṇa viniyamyatvaṃ, na parāvaṣṭaṃbhena pariśikṣaṇaṃ vā /",
  "V03bsu058_u:103": "[na] glānyameṣāṃ,",
  "V03bsu058_u:104": "kṛtapuṇyatvāt asat na saṃpadyate - 'saṃpanne vā bhavantyeṣāṃ svayamevānukampakāḥ' /",
  "V03bsu058_u:105": "āntarāyikadharmāṇāṃ tadānīṃ anāpatteḥ /",
  "V03bsu058_u:106": "tathā 'pasartṝṇāṃ ityataḥ purākalpaprajñapanam /",
  "V03bsu058_u:107": "yadā tvanyavidhā apyete jātāḥ tadottarasya saṃprattaṃ naiva kaścidupayogaḥ /",
  "V03bsu058_u:108": "kimanenehopanibaddhena? yadyapyanena kalpenā[dhunā] 'vyavahāraḥ,",
  "V03bsu058_u:109": "tathāpi nāstyasyottarādanyatvaṃ, parikaramātrakaṃ tadasya yaduttaratra viśeṣaḥ /",
  "V03bsu058_u:110": "tatredaṃ mantratantram /",
  "V03bsu058_u:111": "etāvanmātrakamevāsīt, dvikamevaitadāsī(t) /",
  "V03bsu058_u:112": "vinayavaśādasya aparasyātravidheḥ vyavasthā-[na]-mityāsyārthasya khyāpanārthaṃ asyopanibandhaḥ /",
  "V03bsu058_u:113": "evaṃ saprayojanaḥ purākalpa upadarśitaḥ //",
  "V03bsu058_u:114": "vartamānakalpa idānī[mucyate] - (3)",
  "V03bsu058_u:115": "niśritasya kaṃcidbhikṣuṃ tatropādhyāyatayā pravrajyopasaṃpadau //",
  "V03bsu058_u:116": "kaṃcidbhikṣumiti /",
  "V03bsu058_u:117": "nāvaśyaṃ, yanniśritya pravrajyā tamevopasaṃpaditi pradarśanārthaṃ kaṃcit - iti vacanam /",
  "V03bsu058_u:118": "'kathaṃ niśritya' āha upādhyāyatayā /",
  "V03bsu058_u:119": "'kimartha niśritasya' ityāha tatra iti /",
  "V03bsu058_u:120": "pravrajyopasaṃpadapekṣaṃ /",
  "V03bsu058_u:121": "nimittasaptamī caiṣā /",
  "V03bsu058_u:122": "pravrajyopasaṃpannimittaṃ upādhyāyatvena kaṃcidbhikṣuṃ niśritasya pravrajyopasaṃpadau bhavataḥ,",
  "V03bsu058_u:123": "na yathā purākalpe kaṃcidaniśritasyaiveti //",
  "V03bsu058_u:124": "pravrajyā punaratra yattasyāṃ arhavṛttaṃ śrāmaṇerasaṃvaraḥ, tenānusaktā veditavyāḥ /",
  "V03bsu058_u:125": "pra[vra]jyā śrāmaṇerasaṃvaraśca ubhayamapyenaṃ niśritasya /",
  "V03bsu058_u:126": "viśeṣaḥ punaratra upādhyāyādeva pravrajyā, saṃvaraḥ punaranyata iti /",
  "V03bsu058_u:127": "niśritasya niśrayaparigrahe vidhimāha - (4)",
  "V03bsu058_u:128": "pṛṣṭvā āntarāyikaṃ pariśuddhāya pūrvo [pādhyāyatvenā vakā]śaṃ kuryāt /",
  "V03bsu058_u:129": "pravrajyāyā yadāntarāyakaraṃ mātṛvadhādi tadāntarāyikamatra abhipretam /",
  "V03bsu058_u:130": "ato 'sau niśrayaḥ pravrajyāpekṣamāntarāyikaṃ pṛṣtvā,",
  "V03bsu058_u:131": "na santi cet asya te dharmāḥ [VinSū_6] tataḥ pariśuddhāyāsmai pūrvopādhyāyatvena śrāmaṇeropādhyāyatvena avakāśaṃ kuryāt - 'ahaṃ bhadantaṃ pravrājayāmi' iti /",
  "V03bsu058_u:132": "tathā ca granthaḥ - \"yasya kasyacit pravrajyāpekṣa upasaṃkrāmati,",
  "V03bsu058_u:133": "sa tenāntarāyikān dharmān pṛṣṭa udgṛhītavya\" iti /",
  "V03bsu058_u:134": "saṃvarāṇāṃ ānupūrvyaṃ darśayannāha - (5)",
  "V03bsu058_u:135": "nānupapannasya pūrvaṃ upāsakatva-śrāvaṇeratva-bhikṣutvānāmuttaram /",
  "V03bsu058_u:136": "eṣāmupāsakatvādīnāṃ pūrvaṃ-pūrvaṃ parvānupapannasya tādātmyopagatyā anupagatasya uttaraṃ uttaraṃ parva na kāryam /",
  "V03bsu058_u:137": "vyavasthākhyānametad //",
  "V03bsu058_u:138": "pṛṣṭvā āntarāyikān pravrajyāpekṣaṃ ādāvupāsakatvaṃ grāhayet,",
  "V03bsu058_u:139": "tataḥ śrāmaṇeratvaṃ,",
  "V03bsu058_u:140": "tato bhikṣutvaṃ bhavati ityasya bodhanārthaṃ /",
  "V03bsu058_u:141": "na tvetadarthaṃ pūrvasminnasamāttena bhavatyuttarasya rūḍhiriti //",
  "V03bsu058_u:142": "bhikṣusaṃvarasya pūrvaṃ saṃvarāntareṇāpi rūḍhau mukhyamastyeva [mūla]vacanam /",
  "V03bsu058_u:143": "śrāmaṇerasaṃvarastu upāsakasaṃvaraṃ vibhavati iti rūḍhiḥ /",
  "V03bsu058_u:144": "bhikṣusaṃvaraḥ pratiśaranaṃ na tvasti[iti] vacanam /",
  "V03bsu058_u:145": "śaraṇagamaṇapūrvakaṃ saṃvarādānamiti darśayannāha - (6)",
  "V03bsu058_u:146": "śara[ṇa]gatyabhyupaga[mavaca]nopakramaṃ upāsakatva-śrāmaṇeratvābhyupagamavacanaṃ kurvīta //",
  "V03bsu058_u:147": "gatirgamanam /",
  "V03bsu058_u:148": "śaraṇagamanasyābhyupagamaḥ śaraṇagatyabhyupagamaḥ - buddhaṃ śaraṇaṃ gacchāmītyādi /",
  "V03bsu058_u:149": "tadabhidhāyakaṃ vacanaṃ śaraṇagatyabhyupagamavacanam, tadvacanam /",
  "V03bsu058_u:150": "upakrama ārambhaḥ /",
  "V03bsu058_u:151": "upāsakatva-śrāmaṇeratvābhyupagamavacanaṃ kurvīta //",
  "V03bsu058_u:152": "ko 'sau? pratīpattā, ayamarthaḥ /",
  "V03bsu058_u:153": "evaṃ samādātrā vaktavyam - \"sāmanvāhara bhadanta ahaṃ evaṃnāmā buddhaṃ śaraṇaṃ gacchāmi yāvat gaṇānāmagryam,",
  "V03bsu058_u:154": "upāsakaṃ māṃ bhadanto dhārayatu yāvajjīvam,",
  "V03bsu058_u:155": "samanvāhara bhadanta ahamevaṃnāmā buddhaṃ yāvat gaṇānāmagryaṃ /",
  "V03bsu058_u:156": "śrāmaṇeraṃ māṃ ācāryo dhārayatu //",
  "V03bsu058_u:157": "\" evaṃ bhūtāveva saṃdarbhau triḥ āvartayitavyau //",
  "V03bsu058_u:158": "ye[na]tu ke[na]ciccharaṇagamanaṃ ādau trirāvartya tataḥ paścādupāsakaṃ māṃ bhadanto dhārayatu,",
  "V03bsu058_u:159": "śrāmaṇeraṃ māmācārya ityabhidhīyate,",
  "V03bsu058_u:160": "so 'sau vedayitavyaḥ //",
  "V03bsu058_u:161": "- yasmādanayoḥ saṃvarasamādānavacasoḥ, evaṃ sati, śaraṇagamanoktiḥ naiva aṅgabhāvaṃ pratipadyate /",
  "V03bsu058_u:162": "kiñca yena prāgeva śaraṇagamanamātraṃ [abhyupagamyate] tasya saṃvarādānakāle śaraṇagamanasyāvacanīyatāpattiḥ",
  "V03bsu058_u:163": "//",
  "V03bsu058_u:164": "avaśyaṃ caitad nirvāṇāśayaprarūpaṇārthaṃ asminkāle vaktavyam /",
  "V03bsu058_u:165": "evam hyetad saṃvarasamādānavacasoḥ aṅgaṃ bhūtaṃ bhavati, nānyathā /",
  "V03bsu058_u:166": "na ca nirvāṇāśaya-dārḍhyamantareṇa saṃvarasyotthānam //",
  "V03bsu058_u:167": "yasmāt nirvāṇānuguṇyaḥ saṃvaraḥ,",
  "V03bsu058_u:168": "upasaṃpadastarhi śaraṇagamanavacanamantareṇa kathaṃ rūḍhiḥ? naiṣa doṣaḥ /",
  "V03bsu058_u:169": "upasaṃpacchabdādeva tadarthasiddheḥ /",
  "V03bsu058_u:170": "sarvākaranīyaviratilakṣaṇatvāt, sarvātmanā hi nirvāṇopagatiḥ upasaṃpad /",
  "V03bsu058_u:171": "yataḥ upasaṃpadi sthitaḥ nirvāṇānuguṇyo vyavasthito bhavati //",
  "V03bsu058_u:172": "kurvīta ityātmanepadaṃ pratipattyā etat karanīyaṃ ityetatsaṃdarśanārtham /",
  "V03bsu058_u:173": "yadatraparo 'bhidhatte śikṣaṇaṃ taditi mantavyaṃ,",
  "V03bsu058_u:174": "na dānagrahaṇam,",
  "V03bsu058_u:175": "upoṣadhe 'pi pratipatturevaitatkaraṇīyaṃ iti mantavyam /",
  "V03bsu058_u:176": "yatte dānagrahaṇadharmaḥ tatra iti kecid varṇayanti śikṣaṇādeva /",
  "V03bsu058_u:177": "bhrāntirasau teṣāmiti jñeyam, tulyatvātsamādānasya //",
  "V03bsu058_u:178": "(7) anantaramasya śikṣotkīrttanaṃ [VinSū_7] [abhyupagamarūpeṇa] iti //",
  "V03bsu058_u:179": "asya iti upāsakatva-śrāmaṇeratvābhyupagamavacanasyānantaraṃ upāsaka-śrāmaṇerakaśikṣāyāḥ tacchikṣāpadānāṃ yathāyogamutkīrtanam /",
  "V03bsu058_u:180": "pūrvatra pañcānāṃ, uttaratra daśānām, kena prakāreṇa ityāha - abhyupagamarūpeṇa /",
  "V03bsu058_u:181": "itaśca itaśca prativiramāmi iti, no tu idaṃ cedaṃ ca rakṣyaṃ yattvayā samāttam iti //",
  "V03bsu058_u:182": "(8) svayaṃ upāsakatāṃ upanīya, ārocakāya saṃghasya arpayet bhikṣave //",
  "V03bsu058_u:183": "svayamiti prakṛtatvāt upādhyāyaḥ, sa hi tatpravrājane kṛtāvakāśaḥ /",
  "V03bsu058_u:184": "sa svayamevopāsakatāmupanīya upāsakasaṃvaraṃ dattvā /",
  "V03bsu058_u:185": "yastaṃ pravrajyāpekṣaṃ saṃghasya ārocayate, tasmai samarpayeta bhikṣave - 'ārocayaina'miti /",
  "V03bsu058_u:186": "bhikṣusaṃbandhādasyeti - kartavyatājātasya /",
  "V03bsu058_u:187": "svārthamevaitadupādhyāyasyeti pradarśanārthamātmanepadam //",
  "V03bsu058_u:188": "[jñaptyādi]-karmātmakatvādasya anupasaṃpannenāpi saṃghe pravrajyāpekṣasya ārocanaṃ na virudhyata ityasya vikalpasya vyudāsārthaṃ bhikṣave iti vacanam /",
  "V03bsu058_u:189": "tathā ca granthaḥ - tataḥ paścāt bhikṣuradhyeṣitavyaḥ - yo 'syārocayate iti //",
  "V03bsu058_u:190": "ārocako 'pi (9)",
  "V03bsu058_u:191": "'kaccitpariśuddha' iti samarpitāramupādhyāyaṃ pṛṣtvā,",
  "V03bsu058_u:192": "śuddhaṃ santaṃ pravrajyāpekṣaṃ ārocaye[t] - \"śruṇotu bhadantāḥ,",
  "V03bsu058_u:193": "saṃgho samanvāhrīyatāṃ - ayamevaṃnāmā pravrajyāpekṣo gṛhītāvadātavasanaḥ\" ityādinā mantreṇārocayediti yatparasmaipadaṃ tad paravyāpāreṇāsya pravṛtterasvārthatvāt /",
  "V03bsu058_u:194": "na hi atra yathā upādhyāye putra iva pravṛtteḥ svārthatvamevāsya //",
  "V03bsu058_u:195": "kathaṃ avasthite saṃghe ārocayedityāha - (10) sarvasannipāte vā [sanniṣaṇṇe ']nulayane vā //",
  "V03bsu058_u:196": "anuparigaṇikayā ityasyedaṃ vivaraṇaṃ anulayanamiti /",
  "V03bsu058_u:197": "parigaṇo hi layanaviśeṣaḥ //",
  "V03bsu058_u:198": "yeṣāṃ saṃnidhau ārocyate teṣāṃ yo vidhiḥ taddarśayannāha - (11) sa cetpariśuddha",
  "V03bsu058_u:199": "iti sarve brū yuḥ //",
  "V03bsu058_u:200": "sa cet yadīryarthaḥ /",
  "V03bsu058_u:201": "ārocanottarakālaṃ pravrajyāpekṣaḥ //",
  "V03bsu058_u:202": "(12) upādhyāyaṃ yāceta yāñcāmantreṇa /",
  "V03bsu058_u:203": "upādhyāyaścāsya(13) keśaśmaśrūnava[tārayetācūḍam] //",
  "V03bsu058_u:204": "upādhyāyatvena adhiṣṭhāpayan nāpitakārya-saṃdarśanārthaṃ avatārayeta iti ātmanepadam /",
  "V03bsu058_u:205": "na tu evaṃ mantavyaṃ upāḍhyāyenaivaitad svayaṃ kartavyamiti /",
  "V03bsu058_u:206": "na pāraṃparyeṇa kāritamakāritaṃ mantavyaṃ, arthārthatvātpravṛtteḥ /",
  "V03bsu058_u:207": "tasmāt saṃpanne 'rthe pravṛttilopaḥ /",
  "V03bsu058_u:208": "tatra apratīkṣyopādhyāyopayogaṃ keśaśmaśru-avatārane anyena saṃpādite na punarupādhyāye - nātra pravartitavyamiti mantavyam //",
  "V03bsu058_u:209": "ācūḍamiti cūḍāto 'nyat /",
  "V03bsu058_u:210": "daḍhikāpanaye 'pi na tathā vairūpyabuddhiryathā syāt /",
  "V03bsu058_u:211": "tasmānniścito 'yaṃ na vā iti praśnena vijñānārthamasya sthāpanam - (14)",
  "V03bsu058_u:212": "avatāryatāṃ cūḍeti pṛṣṭenānujñāte, tam //",
  "V03bsu058_u:213": "avatāryatāṃ cūḍā iti pṛṣṭena satā pravrājyena yadyanujñātaṃ bhavati,",
  "V03bsu058_u:214": "tato 'nujñāte tena cūḍāvataraṇe tāṃ cūḍāṃ avatāra[yedi]tyanuvartate /",
  "V03bsu058_u:215": "evama[va]tāri takeśaśmaśruḥ (15) snāyāt //",
  "V03bsu058_u:216": "kālānurūpeṇāmbhasā /",
  "V03bsu058_u:217": "snānottarakālaṃ ca (16) upādhyāyaḥ kāṣā[yā]ṇi vastrāṇi dadyāt //",
  "V03bsu058_u:218": "so 'pyupādhyāyasya (17) pādayoḥ nipatya pratigṛhṇīta //",
  "V03bsu058_u:219": "tataḥ svayaṃ tasya (18) upādhyāyaḥ [VinSū_8] prāvṛṇuyāt /",
  "V03bsu058_u:220": "prāvṛṇvaṃśca ṣāṇḍha-paṇḍaka-avyañjana-ubhayavyañjanatvadoṣaparihārārthaṃ (19)",
  "V03bsu058_u:221": "vyañjanaṃ pratyavekṣeta asaṃcetitam //",
  "V03bsu058_u:222": "na ca vinagnaṃ kṛtvā, api tu asaṃcetitaṃ - yathā 'sau na [jā]nī te 'dṛṣṭaṃ me 'nena vyañjana'miti /",
  "V03bsu058_u:223": "abhyupagamādupādhyāyasyaitatkarma /",
  "V03bsu058_u:224": "anyenā 'pi bhikṣuṇā pratyayitena kṛtamāgamitam /",
  "V03bsu058_u:225": "kṛtamityeva upādhyāyeneti mantavyam //",
  "V03bsu058_u:226": "(20) pravrajyāmupanayet śaraṇagamanopakramam //",
  "V03bsu058_u:227": "'ahaṃ evaṃnāmā buddhaṃ yāvad gaṇānāmagryaṃ,",
  "V03bsu058_u:228": "taṃ bhagavantaṃ śākyamuniṃ 'yāvatpravrajyāliṅgaṃ samādade' ityanena ma[ntreṇopādhyāya]ḥ śaraṇagamanaprārambhaṃ pravrajyāmupanayet,",
  "V03bsu058_u:229": "na vinā śaraṇagamanenādibhūtena ityarthaḥ /",
  "V03bsu058_u:230": "nānvayaṃ saṃvara? iti /",
  "V03bsu058_u:231": "ko 'syāṃ śa[ra]ṇagamanopakramatvenārtha iti kecidāhuḥ /",
  "V03bsu058_u:232": "tadasamyak /",
  "V03bsu058_u:233": "yasmāt pravrajyā nāma niveśanaparityāgaḥ,",
  "V03bsu058_u:234": "sarvaṃ ca sāstravaṃ vastu,",
  "V03bsu058_u:235": "abhiratasya tatra niveśanaṃ,",
  "V03bsu058_u:236": "tasmāt saṃsāravaimukhyaṃ niveśanaparityāgasya kārtsnyam /",
  "V03bsu058_u:237": "na ca nirvāṇā pāśrayeṇa saṃsāravaimukhyasya saṃpattiḥ /",
  "V03bsu058_u:238": "tasmāt, saṃvaravat atrāpi nirvāṇāśayaprarūpaṇaṃ kartavyam ityatrāpi śaraṇagamanopakramam /",
  "V03bsu058_u:239": "kecit pravrajyopanayanamantre 'pravrajyāliṅgaṃ samādade' ityataḥ purastāt 'śrāmaṇeraṃ māṃ upādhyāyo dhārayatu' iti paṭhanti' tadayuktam /",
  "V03bsu058_u:240": "prarūḍhasya punaḥ prarohābhāvataḥ,",
  "V03bsu058_u:241": "samāttasya ca samādāna [anupapatteḥ],",
  "V03bsu058_u:242": "ācāryeṇa mantre cāsya paṭhitavye 'nupapattiḥ /",
  "V03bsu058_u:243": "śrāmaṇeratvopanayanamantre pravrajyopagatirapi taiḥ paṭhyate - 'taṃ bhagavantaṃ śākyamuniṃ yāvat - pravrajyāliṅgaṃ samādade /",
  "V03bsu058_u:244": "arthahetoḥ upādhyāyasya nāma gṛhṇāmi /",
  "V03bsu058_u:245": "evaṃ nāmnopādhyāyena śrāmaṇeraṃ māmācāryo dhārayatu' iti /",
  "V03bsu058_u:246": "samāttasya ca samādānānupapatteḥ ayuktam //",
  "V03bsu058_u:247": "(21) yāñcānantaraṃ vā /",
  "V03bsu058_u:248": "iti pravrajyā[mupana]yeta iti vartate /",
  "V03bsu058_u:249": "vā śabdo matavikalpārthaḥ /",
  "V03bsu058_u:250": "keṣāṃcitpāṭhaḥ - 'upādhyāyayāñcānantarameva anavatāritakeśaśmaśruḥ",
  "V03bsu058_u:251": "pravrājayitavya' iti /",
  "V03bsu058_u:252": "ayamabhiprāyaḥ tesāṃ - yathā śrāmaṇeratvaṃ evaṃ keśāvatāraṇādikamapi pravrajitasyaiva vṛttamiti /",
  "V03bsu058_u:253": "ta[ta] eva pāṭhavikalpasyopanibandhaḥ /",
  "V03bsu058_u:254": "evaṃ pravrajyopādhyāyaḥ taṃ - (22) śrāmaṇeratvopanāyine arpayet bhikṣave /",
  "V03bsu058_u:255": "yo 'sya śrāmaṇeratvamupanayati, śrāmaṇeratvamupanetuṃ śīlamasyeti śāmaṇeratvopanāyī /",
  "V03bsu058_u:256": "yadasya śāmaṇerasaṃvaropanetuḥ upanayanābhijñānaṃ prati cetasaḥ praguṇatvaṃ e(ta)",
  "V03bsu058_u:257": "datra tacchīlyena āśritaṃ ve(di)tavyam /",
  "V03bsu058_u:258": "yasyopanayanārthaṃ arpyate /",
  "V03bsu058_u:259": "sau - (23) 'kaścit pariśuddha' iti pṛṣṭvā śuddhamupanayet //",
  "V03bsu058_u:260": "(24) sa ācārya iti //",
  "V03bsu058_u:261": "ya eṣa śrāmaṇeratvopanāyī sa ācāryo draṣṭavyaḥ //",
  "V03bsu058_u:262": "(25) rahonuśāsaka-karmakāraka-niśrayadāyaka-pāṭhakāśca /",
  "V03bsu058_u:263": "ācāryā iti /",
  "V03bsu058_u:264": "samuccayārthaḥ ca-śabdaḥ //",
  "V03bsu058_u:265": "kiyataiṣāṃ ācāryatvānāṃ jātatvamityāha - (26) vṛtte 'rthe bhūtatvam /",
  "V03bsu058_u:266": "ityāha - yenārthena mantravyavasthā,",
  "V03bsu058_u:267": "tadyathā - śrāmaṇeratvopanayanena arthena śrāmaṇerācāryatve vṛtte tasminnavasite arthe,",
  "V03bsu058_u:268": "ācāryatvādeḥ bhūtatvam - jātatā /",
  "V03bsu058_u:269": "tasmāt vṛtteṣūpanayanādiṣu eṣāṃ ācāryatvānāṃ jātatvaṃ veditavyam /",
  "V03bsu058_u:270": "kimupādhyāyatvasyāpi [VinSū_9] yenārthena asau upādhyāyaḥ tasminnavasite 'rthe jātatvamityāha - (27)",
  "V03bsu058_u:271": "abhupagatāvupādhyāyasya yāñcāyāṃ tadudbhūtiḥ //",
  "V03bsu058_u:272": "yāñcākāle upādhyāyasya ya 'bhyupagatiḥ tasyāṃ upādhyāyatvasya udbhūtiḥ /",
  "V03bsu058_u:273": "na pravrajyopanayane upasaṃpannalakṣaṇasya vā āvṛtte 'rthe /",
  "V03bsu058_u:274": "yenarthena vṛttenaiṣāṃ [ācāryatvopā]dhyāyatvānāṃ janma, tasyārthasya kadā vṛttatā ityāha - (28)",
  "V03bsu058_u:275": "āvṛttau tṛtīye 'ṅge antyāyāṃ vṛttatvam //",
  "V03bsu058_u:276": "yatrāvarttī so 'rtho, yadaṃśaṃ ācāryatvādīnāṃ vṛttatvaṃ sā āvṛttiḥ /",
  "V03bsu058_u:277": "tasyāṃ arthasya vṛttatva /",
  "V03bsu058_u:278": "tisraśca tāścāvṛttayaḥ /",
  "V03bsu058_u:279": "tatra na jñāyate ka[ta]rasyāmāvṛttau āvṛttervā katamasminnaṃśa iti /",
  "V03bsu058_u:280": "tatra idamucyate - tatra antyāyāṃ paścimā[yām /",
  "V03bsu058_u:281": "tadāvṛtti]stasyāḥ tṛtīyo yo'ṃśaḥ, tasmin tasyārthasya [vṛttatvaṃ] mantavyam //",
  "V03bsu058_u:282": "udāharaṇena enamarthaṃ prajñapayati - (29) tadyathā parotkīrtanakāle śrāmaṇeratvasya //",
  "V03bsu058_u:283": "parasya puanetuḥ utkīrtanakāle /",
  "V03bsu058_u:284": "śrāmaṇeraṃ ca mamityataḥ parastāt 'ācārya' iti yatparotkīrtanaṃ,",
  "V03bsu058_u:285": "tatra śrāmaṇeratvakārake yaḥ upanetuḥ arthaḥ śrāmaṇerasaṃvaro nāma,",
  "V03bsu058_u:286": "tasya vṛtta[tvaṃ mantavyaṃ,",
  "V03bsu058_u:287": "ā]cāryo dhārayatu ityatra mantavyam,",
  "V03bsu058_u:288": "na bhadanto dhārayatu iti //",
  "V03bsu058_u:289": "(30) paścime 'tra upādhyāyatvasya iti /",
  "V03bsu058_u:290": "vṛttatvaṃ iti vartate //",
  "V03bsu058_u:291": "atreti parotkīrtanakāle bahūpādhyāyayācane 'samanvāhara' iti śabdāt bhikṣusaṃbaṃdhotkīrtanātparāṇi upādhyāyotkīrtanāni /",
  "V03bsu058_u:292": "tatra yattṛtīyotkīrtanaṃ upādhyāyena pravrajiṣyāmi upasaṃpatsye vā iti,",
  "V03bsu058_u:293": "ataḥ pūrvaṃ yaḥ [tasminkāle] upādhyāyārthaḥ tasya amyupagama[sya] ātmano vṛttatvam /",
  "V03bsu058_u:294": "tasminneva kāle pravrajyāyāmupādhyāyena iti vaktavyam /",
  "V03bsu058_u:295": "upasaṃpadi ca /",
  "V03bsu058_u:296": "yadi pūrvameva nopādhyāyo bhavati, nācāryeṇa vā, bhadantena vā iti /",
  "V03bsu058_u:297": "apracchedataḥ cātra tṛtīyoṃ 'śo veditavyaḥ, nākṣaraparimāṇataḥ /",
  "V03bsu058_u:298": "evaṃ hi upādhyāyayācane trayaḥ pracchedāḥ bhavanti - 'ahaṃ evaṃnāmā bhadantamupādhyāyaṃ yāce' /",
  "V03bsu058_u:299": "'[bhadanto] me upādhyāyo bhavatu' /",
  "V03bsu058_u:300": "'bhadantenopādhyāyena pravrajiṣya, upasaṃpatsye vā' iti //",
  "V03bsu058_u:301": "śrāmaṇeratvopagatau tu prabaṃdhapracchedau - śaraṇagamanaṃ śrāmaṇeratvābhyupagamaśca /",
  "V03bsu058_u:302": "tatra paścimaṃ pracchedaṃ avāntarārthānugatyā śrāmaṇeraṃ māmiti,",
  "V03bsu058_u:303": "ācāryo dhārayatu iti dvidhā kṛtvā tritvamadhyavasitam /",
  "V03bsu058_u:304": "kasmātpunaḥ asamāptāyāmeva ābṛttau tṛtīye 'ṅgatvasya vṛttatvaṃ bhavati,",
  "V03bsu058_u:305": "yadbhūyaḥ kṛtaṃ iti kṛtvā sarveṣveva cāyaṃ sīmābandhādiṣu vidhirdraṣṭavyaḥ /",
  "V03bsu058_u:306": "tadevaṃ raho'nuśāsakasya aparyavasitāyāṃ rahasyanuśiṣṭau ācāryatvaṃ śrāmaṇeratvopanāyino 'tra kāle karmakārakasya evaṃvidhamiti kṛtam //",
  "V03bsu058_u:307": "niśrayadāyakapāthakayoḥ kadā iti na jñāyate /",
  "V03bsu058_u:308": "anavasthitatvāt niśrayadānapāṭhakayoḥ parimāṇasya //",
  "V03bsu058_u:309": "tatra yāvatā anayoḥ ācāryatā-kṛ[ta]tvaṃ tadākhyāyate - (31)",
  "V03bsu058_u:310": "paryanto niḥśrayadānasyaikarātraṃ niśrayatvena pratyupasthānam /",
  "V03bsu058_u:311": "ekarātraḥ eko 'horātraḥ, ekarātram /",
  "V03bsu058_u:312": "niśrayācāryasya niśritaṃ prati niśrayatvena yatpratyupasthānameva [paryantatvaṃ],",
  "V03bsu058_u:313": "niśrayadānasya paryantaḥ /",
  "V03bsu058_u:314": "tathā ca graṃthaḥ - 'niśrayācāryaḥ katamaḥ,",
  "V03bsu058_u:315": "yasyāntike ekāmapi [VinSū_10] rātriṃ niśrayeṇoṣito bhavati' iti /",
  "V03bsu058_u:316": "ataḥ prabhṛti asya paripūrṇarūpatvaṃ,",
  "V03bsu058_u:317": "arvāk tatspṛṣṭimātrakaṃ agataparyantaṃ akṛtatvena manasi nilīyamānaṃ na niśrayasaṃkhyāṃ gantumarhati //",
  "V03bsu058_u:318": "(32) pāṭhasya trirekagāthā-parivartanam //",
  "V03bsu058_u:319": "yasyāntikāt paṭhanābhiprāyeṇa trirekāgāthā parivartitā sa pāṭhācāryaḥ /",
  "V03bsu058_u:320": "evaṃ hi pāṭhasya paryantaḥ /",
  "V03bsu058_u:321": "tathā ca graṃthaḥ - 'pāṭhācāryaḥ katamaḥ?",
  "V03bsu058_u:322": "yasyāntikāt āvṛttasya dvikā 'pi gāthā triḥ parivartyaṃ udgṛhītā bhavati' iti /",
  "V03bsu058_u:323": "tad [ya]matra ārṣagranthābhiprāyo lakṣyate //",
  "V03bsu058_u:324": "pāṭhācāryeṇa uktasya paṭhituḥ anuvadanamudgrahaḥ /",
  "V03bsu058_u:325": "sakṛduktau ca spṛṣṭimātrakaṃ aparipūrṇarūpaṃ paṭhanaṃ manasi nilīyate /",
  "V03bsu058_u:326": "triḥprabhṛti tu gataparyanta iva prabandho 'valakṣyate /",
  "V03bsu058_u:327": "tasmāt eṣa nyāyyaḥ pāṭhaparyantaḥ iti //",
  "V03bsu058_u:328": "ācāryo ratnasiṃhastu āha - pāṭhaparyantāḥ evaṃ-vidhā eva, yaddarśanāṭ tenedaṃ sūtraṃ praṇītam //",
  "V03bsu058_u:329": "evaṃ tu yujyate, yasmād yadasau granthaṃ anapekṣya sūtrayati //",
  "V03bsu058_u:330": "tatropapattimācaṣṭe,",
  "V03bsu058_u:331": "idaṃ tu yuktimantareṇa sūtramātramevopanibaddham,",
  "V03bsu058_u:332": "tasya niyamenātra kvacidevaṃrūpeṇa ārṣeṇa bhavitavyamiti //",
  "V03bsu058_u:333": "(33) nā 'paṭhanābhiprāyeṇa uccāraṇe pāṭhatvam /",
  "V03bsu058_u:334": "apaṭhanābhi[prāyeṇa]yaduccāraṇaṃ /",
  "V03bsu058_u:335": "tadyathā, svādhyāyanikādau pāṭha evāsau na bhavati /",
  "V03bsu058_u:336": "abhyasanābhiprāyeṇa uccāraṇe asya vyavahārasya prasiddhatvāt /",
  "V03bsu058_u:337": "tasmāt nātaḥ ācāryatvasyotthānam //",
  "V03bsu058_u:338": "(34) nānyathā enau upapadayet //",
  "V03bsu058_u:339": "enau ācāryopādhyāyau /",
  "V03bsu058_u:340": "upo[ccāri]padaṃ upapadam /",
  "V03bsu058_u:341": "āyuṣmantabhadanta-sthaviropapadaiḥ nopapadayitavyau /",
  "V03bsu058_u:342": "nirupapadanāmagrahaṇaṃ tu anayoḥ ['vṛddhasya nirupapadaṃ nāṃa na gṛhṇīyāt ityanenaiva pratiṣiddhaṃ veditavyam //",
  "V03bsu058_u:343": "ācāryaḥ 'ācārya' eva vaktavyaḥ /",
  "V03bsu058_u:344": "upādhyāyaśca 'upādhyāya' iti //",
  "V03bsu058_u:345": "(35) naivamanyamiti //",
  "V03bsu058_u:346": "ācāryopādhyāyābhyāmanyaḥ pudgalaḥ upādhyāyācāryaśabdābhyāṃ nopapadayitavyaḥ //",
  "V03bsu058_u:347": "(36) nānuktvā sahitaṃ arthahetoḥ nāma gṛhaṇāmi ityupādhyāyanāma gṛhṇīyāt //",
  "V03bsu058_u:348": "sahitamiti upādhyāyanāmagrahaṇena /",
  "V03bsu058_u:349": "arthahetoḥ nāma gṛhṇāmītyanena vākyena sahitaṃ upādhyāyanāma gṛhṇīyāt,",
  "V03bsu058_u:350": "naitatpadaṃ anuktvā ityarthaḥ //",
  "V03bsu058_u:351": "taccāsmin samanantarasahitakaraṃ, yatra vacane virato 'yaṃ pravṛtteḥ iti",
  "V03bsu058_u:352": "buddhiḥ // śrāmaṇeratvopanayavidhiḥ //",
  "V03bsu058_u:353": "(ii) upasaṃpadvidhiḥ",
  "V03bsu058_u:354": "(37) saṃghādupasaṃpat //",
  "V03bsu058_u:355": "na yathā pravrajyāśrāmaṇeratvopagamaśca pudgalāt, api tu saṃghādupasaṃpat //",
  "V03bsu058_u:356": "(38) upādhyāyatāyāṃ unmukhībhūtaḥ karmakārakaṃ adhīcchet rahonuśāsakaṃ ca bhikṣum //",
  "V03bsu058_u:357": "upādhyāyatāyāṃ unmukhībhūta iti upasaṃpadupādhyāyatvena pratypasthitaḥ /",
  "V03bsu058_u:358": "adhīcchet iti adhyeṣet /",
  "V03bsu058_u:359": "rahonuśāsakañceti adhīcchet /",
  "V03bsu058_u:360": "bhikṣumiti rahonuśāsakārthaṃ bhikṣugrahaṇaṃ, na karmakārakārtham /",
  "V03bsu058_u:361": "karmaparibhāṣāyāṃ yaḥ karmavidhiruktaḥ tata eva tasya bhikṣutvasiddheḥ //",
  "V03bsu058_u:362": "(39) upādhyāyaṃ yāceta /",
  "V03bsu058_u:363": "iti upasaṃpādyaḥ [saṃgha]-madhye //",
  "V03bsu058_u:364": "(40) sa svayamenaṃ tricīvaramadhiṣṭhāpayet //",
  "V03bsu058_u:365": "sa iti [VinSū_11] upādhyāyaḥ /",
  "V03bsu058_u:366": "svayamiti nā 'tra ucchvāsakalpo muṇḍanādāviva asya, svayametatkartavyamityarthaḥ /",
  "V03bsu058_u:367": "enamiti upasaṃpādyam /",
  "V03bsu058_u:368": "sati saṃbhave, [adhiṣṭhāpayet] chinnasyūtam, asati anyaditi cīvaravastunaḥ pratipattavyam //",
  "V03bsu058_u:369": "veṣārthatvā adhiṣṭhān, adhiṣṭhānānantaraṃ eṣāṃ prāvaraṇamiti mantavyam //",
  "V03bsu058_u:370": "(41) pātraṃ copadarśya monaṃ adhikaṃ pāṇḍare (raṃ) veti saṃghe //",
  "V03bsu058_u:371": "upadarśya iti saṃghe ityanenāsya saṃbandhaḥ //",
  "V03bsu058_u:372": "kimarthamupadarśanamityāha - monamadhika pāṇḍa[raṃ]veti etaddoṣaparihārārtha,",
  "V03bsu058_u:373": "evaṃvidhasya adhi[ṣṭhā]namanyāyyam /",
  "V03bsu058_u:374": "upadarśya saṃghe adhiṣṭhāpayet ityanuvartate //",
  "V03bsu058_u:375": "(42) supātramiti anevaṃtve brū yuḥ sarve //",
  "V03bsu058_u:376": "iti yathāsaṃnipatitā bhikṣavaḥ /",
  "V03bsu058_u:377": "evaṃ-bhāvaḥ evaṃtvam /",
  "V03bsu058_u:378": "[tadūnatvā]-didoṣopetatvam /",
  "V03bsu058_u:379": "naivaṃ-tvaṃ anaivaṃ-tvaṃ, etaddoṣavimuktatvaṃ ityarthaḥ //",
  "V03bsu058_u:380": "(43) apakramite, ka iti ākhyāpya rahonuśāsakaṃ utsāhya karmakārakaḥ saṃgha enamanujñāpayet //",
  "V03bsu058_u:381": "apakramita iti maṇḍalakasthānādanyatra apanītopasaṃpādye,",
  "V03bsu058_u:382": "rahonuśāsakagatasya karmaṇo na śravaṇa,",
  "V03bsu058_u:383": "atra apakāsanārthaḥ, nā 'nyo dṛśyate /",
  "V03bsu058_u:384": "tasmāt yatra sthitasyāsya etacchravaṇaṃ na gacchati, tatra iti karmavidheḥ gantavyam /",
  "V03bsu058_u:385": "purastād vakṣyate - darśanopavicāre enaṃ apakāsanena sthāpayeyuḥ gaṇābhimukhaṃ pragṛhītāñjalimiti /",
  "V03bsu058_u:386": "ka iti ākhyāpyeti ko 'dhīṣṭaḥ evaṃ-nāmnā evaṃ-nāmnā rahonuśāsakaḥ ityanena mantreṇa 'ahamevaṃ-nāmā' ityākhyāpya rahonuśāsakam /",
  "V03bsu058_u:387": "utsāhya iti tvameva rahonuśāsakaḥ, utsahase tvaṃ ityā dinā enamiti rahonuśāsakaṃ anujñāpayet iti /",
  "V03bsu058_u:388": "etadarthaṃ karmakārakaḥ jñaptiṃ kuryāt //",
  "V03bsu058_u:389": "kecit etadgate mantre yat saṃghasya evaṃ-nāmānaṃ rahonuśāsakaṃ saṃmanyeta iti paṭhanti tad ayuktam,",
  "V03bsu058_u:390": "karmavācanāyāḥ api kartavyatā 'patteḥ, akāraṇāccāsyāḥ /",
  "V03bsu058_u:391": "naiṣā saṃmatiranujñapanametad, iti vyavasthā /",
  "V03bsu058_u:392": "tad yadevaṃ-nāmā rahonuśāsakaḥ evaṃ-nāmānaṃ rahasi anuśiṣyādityatra [abhyanujñāyāṃ yuktaṃ,",
  "V03bsu058_u:393": "tadanu]jñapanaṃ evaṃ sūtritaṃ, na saṃmatiḥ",
  "V03bsu058_u:394": "//",
  "V03bsu058_u:395": "(44) śruṇu tvamiti rahasi anuśiṣyāt //",
  "V03bsu058_u:396": "rahonuśāsaka iti sāmarthyāt gantavyam //",
  "V03bsu058_u:397": "śruṇu tvamāyuṣman, ayaṃ te satyakālaḥ ityādeḥ mantrasya śṛṇu tvamityanena paden ulliṅganam /",
  "V03bsu058_u:398": "tiṣṭha, mā /",
  "V03bsu058_u:399": "śabditaḥ āgamiṣyasi ityenamuktvā iti samanuśiṣṭe //",
  "V03bsu058_u:400": "(45) samanuśiṣṭa iti saṃghāya pariśuddhiṃ nivedya //",
  "V03bsu058_u:401": "iti vyavasthā //",
  "V03bsu058_u:402": "śruṇotu bhadantaḥ saṃgho 'ya manuśiṣto mayā evaṃ-nāmetyādinā mantreṇa /",
  "V03bsu058_u:403": "kimāgacchatu iti āgamaṇaṃ pṛcchet //",
  "V03bsu058_u:404": "iti saṃghaḥ //",
  "V03bsu058_u:405": "(46) sa cet pariśuddha iti sarve brūyuḥ //",
  "V03bsu058_u:406": "iti upasaṃpādaka-bhikṣavaḥ //",
  "V03bsu058_u:407": "kecidatra pūrvatra ca pravrajyārthamārocanāvacane prativacanaṃ adhīyate - sarvasaṃghena vaktavyaṃ sa cet pariśuddha iti /",
  "V03bsu058_u:408": "tena vaktavyaṃ pariśuddha iti - tadanupapannam /",
  "V03bsu058_u:409": "vakture[tadbhārāro]paṇaṃ, rahonuśāsakena prathamamevākhyātatvāt //",
  "V03bsu058_u:410": "(47) upasaṃpadaṃ karmakārako yācayet //",
  "V03bsu058_u:411": "upa[saṃpa]tprekṣo //",
  "V03bsu058_u:412": "(48) anujñāpayitvā saṃghaṃ āntarāyikaṃ pṛcchet //",
  "V03bsu058_u:413": "āntarāyikaparipraśnārtha jñaptiṃ kṛtvā /",
  "V03bsu058_u:414": "[VinSū_12] śruṇu tvaṃ āyuṣman,",
  "V03bsu058_u:415": "ayaṃ te satyakālaḥ,",
  "V03bsu058_u:416": "ayaṃ te bnūtakāla ityādinā mantreṇa āntarāyikaparipraśnaḥ //",
  "V03bsu058_u:417": "(49) upasaṃpadamupanayet //",
  "V03bsu058_u:418": "jñapticaturthena karmaṇā //",
  "V03bsu058_u:419": "[avasarārtha karma]kārakaḥ //",
  "V03bsu058_u:420": "(50) chāyāṃ vedayeta anantaraṃ mitāmiti /",
  "V03bsu058_u:421": "upasaṃpadupanayanāntaraṃ chāyāmupasaṃpannāya vedayetetyarthaḥ /",
  "V03bsu058_u:422": "anantaraṃ avilambitam /",
  "V03bsu058_u:423": "kathaṃ vedayeta ityāha - mitāṃ saśeṣakāryasya āsanabhaṅgāyogāt karmakārakādanyena asya mānasya yogaḥ /",
  "V03bsu058_u:424": "tatpunaḥ mānamasya padādīnāṃ kena ityāha - (51) śaṃkunāṃ catura [ṅgulena eta] tsādhu //",
  "V03bsu058_u:425": "etaditi mānaṃ ciratvābhāvāya caturaṅgulena mānaṃ śobhanam //",
  "V03bsu058_u:426": "(52) puruṣatvena asyānuvyavahāraḥ //",
  "V03bsu058_u:427": "sādhu iti vartate /",
  "V03bsu058_u:428": "asyeti caturaṅgulasya śaṃkoḥ, yāvantaḥ śaṅkavaḥ tāvat pauruṣīcchāyā vaktavyā ityarthaḥ //",
  "V03bsu058_u:429": "(53) ahorātrāṃśaṃ pūrvāhaṇādikaṃ /",
  "V03bsu058_u:430": "vedayeta ityanuvartate /",
  "V03bsu058_u:431": "pūrvāhaṇo madhyāhan ityādi granthottam //",
  "V03bsu058_u:432": "(54) samayaṃ ca [pañcaite //",
  "V03bsu058_u:433": "vedaye]ta /",
  "V03bsu058_u:434": "pañcaite iti samayāḥ (55) haimantiko, griṣmiko, vārṣiko, mitavārṣiko, dīrghavārṣikaḥ iti //",
  "V03bsu058_u:435": "parimāṇameṣāmucyate - (56) cāturmāsikau pūrvau /",
  "V03bsu058_u:436": "haimantiko grīṣmikaśca //",
  "V03bsu058_u:437": "(57) māsaṃ paraṃ /",
  "V03bsu058_u:438": "iti vārṣikaḥ //",
  "V03bsu058_u:439": "(58) tato ahorātrah iti /",
  "V03bsu058_u:440": "tato vārṣikātparo mitavārṣikaḥ eko ahorātraḥ //",
  "V03bsu058_u:441": "(59) tadūnaṃ antyo māsatrayam iti /",
  "V03bsu058_u:442": "tenai kena ahorātreṇa ūnaṃ māsatrayaṃ, antyaḥ samayo dīrghavārṣikaḥ //",
  "V03bsu058_u:443": "samayavedanāntaraṃ upasaṃpannamātrāya karmakārako - (60) niḥśrayānārocayet //",
  "V03bsu058_u:444": "pāṃsukūlādayaste catvāraḥ //",
  "V03bsu058_u:445": "(61) patanīyān dharmān /",
  "V03bsu058_u:446": "pārājikān //",
  "V03bsu058_u:447": "(62) śramaṇakārakāṃśca /",
  "V03bsu058_u:448": "ākruṣṭenana pratyākroṣṭavyamityādikān ārocayediti vartate //",
  "V03bsu058_u:449": "(63) saṃpannatāṃ samyaktayā ca prepsitasya udgrāhya śīlasāmānyagatatā 'rāgaṇe niyuñjīta //",
  "V03bsu058_u:450": "prakarṣeṇepsitaṃ prepsitaṃ abhipretam /",
  "V03bsu058_u:451": "yaste bhūtapūrva āśāsakaḥ 'kaccidahaṃ labheya' ityādi idamasyābhilaṣitam /",
  "V03bsu058_u:452": "tasya saṃpannatāmudgrāhya sattvaṃ,etarhi pravrajita-upasampannetyādinā /",
  "V03bsu058_u:453": "samyaktā punaḥ sampannatāyāḥ pratirūpeṇopādhyāyena ityādinā abhihitā /",
  "V03bsu058_u:454": "saṃpannatāmudgrāhya kiṃ karttavyam ityāha - śīla sāmānya gatatā-ārāgaṇe niyuñjīta //",
  "V03bsu058_u:455": "yatra varṣaśatopasaṃpannena ityādinā śīlena sāmānyagatatā śīlasāmānyagatatā /",
  "V03bsu058_u:456": "tasyā ārāgaṇaṃ ārādhanam //",
  "V03bsu058_u:457": "(64) pātrikasaṃbandha-pratibimbane niyuñjīta /",
  "V03bsu058_u:458": "iti sarvatra adhikṛtaṃ veditavyam //",
  "V03bsu058_u:459": "pātrikasaṃbandho mātāpitṛsambandhaḥ,",
  "V03bsu058_u:460": "tasya pratibimbanaṃ - adyāgreṇa te upādhyāyasya mātṛpitṛ-saṃjñetyādinā /",
  "V03bsu058_u:461": "evaṃ te so 'bhyasto gṛhisaṃbaṃdhaḥ pratibimbayitavyaḥ iti //",
  "V03bsu058_u:462": "(65) vinīta-saṃvāsatāyām /",
  "V03bsu058_u:463": "adyāgreṇa te sagauraveṇa ityādinā //",
  "V03bsu058_u:464": "(66) prayojanānuṣṭhāne //",
  "V03bsu058_u:465": "adyāgreṇa te uddeṣṭavyamityādinā /",
  "V03bsu058_u:466": "(67) saṃpatyasyamānatāṃ asamākhyātāṃ samāttaparijñānasya ācakṣīta //",
  "V03bsu058_u:467": "imāni ca imāni te mayā audārikaudārikau [itye]vamādinā,",
  "V03bsu058_u:468": "saṃprati anākhyātasya samāttasya vṛttasya [VinSū_13] parijñāmeva saṃpatsyate iti //",
  "V03bsu058_u:469": "(68) ādare niyuñjīta //",
  "V03bsu058_u:470": "'eṣatvamupasaṃpanna' iti gāthābhyāṃ 'prāstadikasya' iti anayā kṣaṇasampado daurlabhyaṃ darśayati,",
  "V03bsu058_u:471": "yasmāt asatsvapi anyeṣu akṣaṇeṣu,",
  "V03bsu058_u:472": "labdhe 'pi prāpye 'nukampakaiḥ dṛṣṭi saṃpanne ca manuṣyatve bahavo 'tra apariśuddhisaṃkhyā antarāyā [vairū]pyaṃ ca /",
  "V03bsu058_u:473": "tasmāt durlabhā eṣā //",
  "V03bsu058_u:474": "(69) sopāyākhyānaṃ ca saṃpādane //",
  "V03bsu058_u:475": "sahopāyākhyānena sopāyākhyānam,",
  "V03bsu058_u:476": "yadarthaṃ pravrajyopasaṃpat tatsaṃpādane niyuñjīta - upasaṃpannastvaṃ āyuṣman apramādena saṃpādaya ityanena /",
  "V03bsu058_u:477": "tadyathā anuprāptastvaṃ etatsthānaṃ, abhiratiridānīmatra kartavyā iti /",
  "V03bsu058_u:478": "sāmīcyām ādau triḥkaraṇaṃ saṃghasaṃghaṭitāyāṃ anuśiṣṭau ca niṣa[ṇṇasyo]tkuṭukikayā purataḥ iṣṭake pārṣṇibhyāṃ rahonuśiṣṭau upasaṃpadi sthitasya pātraṃ vāme pāṇau pratiṣthāpya,",
  "V03bsu058_u:479": "praticchādya dakṣiṇena pāṇinā ityādeḥ karmavastuni vakṣyamāṇatvāt iha anupanibandhaḥ //",
  "V03bsu058_u:480": "upasaṃpad vidhiḥ //",
  "V03bsu058_u:481": "(iii) niśrayagatam",
  "V03bsu058_u:482": "(70) nānavalokya niśrayam niśritakaraṇīyaṃ kuryāt //",
  "V03bsu058_u:483": "apṛcchanaṃ anavalokanam, apṛṣtvā na kiñcitkuryādityarthaḥ //",
  "V03bsu058_u:484": "karaṇīyeṣu avalokanaprasaktasya kiṃcitkaraṇīyasya apṛṣtvā 'pi karaṇamuktaṃ bhagavatā, ityāha - (71)",
  "V03bsu058_u:485": "muktvā uccāraprasrāvaṃ dantakāṣṭhavisarjanaṃ sopavicāravihāracaityābhivandanam //",
  "V03bsu058_u:486": "yad antarvyāpārasaṃkhyena kaṇḍanādinā vyāpāreṇa abhivyāpyate taccaityāṅganam,",
  "V03bsu058_u:487": "so 'tropavicāro yujyate /",
  "V03bsu058_u:488": "saha upavicāreṇa sopavicāraḥ, tatra caityaṃ, tasyābhivaṃdanam //",
  "V03bsu058_u:489": "(72) ekānnapañcāśat-vyāmaparyantādvihārato gamanam //",
  "V03bsu058_u:490": "muktvā ityanubandhaḥ /",
  "V03bsu058_u:491": "ekānna[pañcāśat] iti 'āṭa'-sandhiḥ ekānnapañcāśat-vyāmasya paryantādyāvat ityarthaḥ //",
  "V03bsu058_u:492": "yatra vihāre khātako vā prākāro vā anyo vā parivāro vidyate,",
  "V03bsu058_u:493": "tatra sa vihārānta iti adhyavasānaṃ yujyate /",
  "V03bsu058_u:494": "anekaprākārādi-sadbhāve sarvabāhyaḥ /",
  "V03bsu058_u:495": "tasmāt tatra tasya bāhyapārśvamasya pramāṇasyāvadhiḥ /",
  "V03bsu058_u:496": "yastu[nopa]-vicāraḥ tatra vihārabhittirevāvadhiḥ /",
  "V03bsu058_u:497": "yadatra parataḥ pūrvoktasyopavicārasya sthānaṃ,",
  "V03bsu058_u:498": "na tadgataṃ caityaṃ abhivanditavyam,",
  "V03bsu058_u:499": "ityatropatiṣṭhate //",
  "V03bsu058_u:500": "parisarpaṇabhūtasya etadanujñānam //",
  "V03bsu058_u:501": "anyacca, ataḥ caityābhivandanamiti tatra kiṃ pratipattavyam? - tadartha na gantavyam anāpṛṣṭvā /",
  "V03bsu058_u:502": "parisarpaṇārthaṃ tu gatena vanditavyamiti //",
  "V03bsu058_u:503": "dvividhametatkaraṇīyam - [ārambha]-bhūtaṃ abhinamanabhūtaṃ ca /",
  "V03bsu058_u:504": "tatra yadārambhabhūtaṃ tasyaiva pratiṣedhaḥ, abhinamanabhūtasya tu apratiṣedhyatvaṃ vyavatiṣṭhate //",
  "V03bsu058_u:505": "nānāpṛcchya ālapitavyaṃ,",
  "V03bsu058_u:506": "na saṃlapitavyaṃ,",
  "V03bsu058_u:507": "na pratisaṃmoditavyaṃ,",
  "V03bsu058_u:508": "na prativacanaṃ dātavyaṃ,",
  "V03bsu058_u:509": "nodakadigdhena pāṇinā dharmitena pādau vā mukhaṃ vā hṛdayādikaṃ vā anuparimārṣṭavyaṃ,",
  "V03bsu058_u:510": "nodakena hastādeḥ [parimārjanaṃ(?)",
  "V03bsu058_u:511": "rajovakīrṇa]-vasrādi prasphoṭayitavyaṃ ityādeḥ iti hāsapadabhūtasya vṛttasya āpatteḥ //",
  "V03bsu058_u:512": "[VinSū_14] upānaha-dantakāṣṭha-pāṭhaḥ svādhyāyopasaṃhārāṇāṃ karaṇapratīṣṭoḥ tajjātīyasya bhikṣorantikāditi viśeṣaparigrahāt abhipretamatra abhinamanabhūtaṃ iti gamyate /",
  "V03bsu058_u:513": "duṣṭo 'tra pravrajito jñātaḥ śaṃkito vā anāpṛṣṭo [aparityakta]vyo(?), nānyaḥ /",
  "V03bsu058_u:514": "na hi paṭhati,",
  "V03bsu058_u:515": "svādhyāyaṃ vā kurvati,",
  "V03bsu058_u:516": "upasaṃhārasya tadanurūpe kāle karaṇaṃ ityādeḥ karaṇayītvena prajñānam /",
  "V03bsu058_u:517": "abhinamanaprakāratvena hyetasya manasi nilayanam /",
  "V03bsu058_u:518": "duṣṭe tu vipakṣānugatitvena etatpratibhāṣāmāṇaṃ ārambhatvena khyātimupagacchati /",
  "V03bsu058_u:519": "tasmāt yatra yatnaḥ kartavya ityatrābhiprāyo dṛśyate //",
  "V03bsu058_u:520": "udakapānasya anāpṛcchākaraṇaṃ anena pravicāreṇa kṛtaṃ veditavyam",
  "V03bsu058_u:521": "//",
  "V03bsu058_u:522": "tadvidhaṃ hyetad yadvidhaṃ dharmitasya gātrāṇāmudakena saṃsparśanam //",
  "V03bsu058_u:523": "niśritavṛttaṃ ucyate - (73)",
  "V03bsu058_u:524": "pātracīvarakarmaṇi,",
  "V03bsu058_u:525": "glānopasthāne,",
  "V03bsu058_u:526": "kaukṛtyaprativinodane,",
  "V03bsu058_u:527": "pāpakadṛṣṭigatapratiniḥsarge tīvraṃ autsukyamāpadyeta - aho bata ahaṃ kuryām kārayeyaṃ vā iti //",
  "V03bsu058_u:528": "raṅgakarma api atra kecit paṭhanti /",
  "V03bsu058_u:529": "tasya cīvarakarmaṇo nātirekāt grahaṇam //",
  "V03bsu058_u:530": "(74)",
  "V03bsu058_u:531": "saṃghe praṇidhātukāme - utkṣepaṇīyādi-praṇidhikarma kartukāme saṃghe aho bata saṃgho niśrayasyedaṃ praṇidhikarma na kuryāt //",
  "V03bsu058_u:532": "iti tīvramautsukyamāpadyate, nivartate - yāvat āvṛhet iti sarvatraitadanuṣaktaṃ veditavyam //",
  "V03bsu058_u:533": "(75) kṛte avasārayet //",
  "V03bsu058_u:534": "iti praṇidhikarmaṇi kṛte - aho bata saṃgho 'sya avasārayet iti //",
  "V03bsu058_u:535": "(76)",
  "V03bsu058_u:536": "parivā[sa]-mūlaparivāsamānāpya-mūlamānāpya-ābarhaṇārthini niśraye aho bata saṃgho asya aprivāsādicatuṣkaṃ dadyāt,",
  "V03bsu058_u:537": "ābarhaṇārthini aho bata ābṛhet iti //",
  "V03bsu058_u:538": "(77) so 'pyetadasmai kuryāt, utsṛjyāvalokanam //",
  "V03bsu058_u:539": "so 'pi niśrayaḥ /",
  "V03bsu058_u:540": "etad pātracīvarakarmādi /",
  "V03bsu058_u:541": "asmai niśritāya kuryāt /",
  "V03bsu058_u:542": "utsṛjyāvalokanaṃ avalokanamekaṃ muktvā //",
  "V03bsu058_u:543": "(78) nonadaśava[rṣaḥ upasaṃpadaḥ u]pādhyāyatva-niḥśrayatva-aniśritavāsān kuryāt //",
  "V03bsu058_u:544": "upasaṃpadāya ūnadaśavarṣaḥ sa etat trayaṃ na kuryāt //",
  "V03bsu058_u:545": "(79) anūna-daśavarṣo 'pi upasaṃpadā, nāsamanvitiḥ kenacidanantarebhyaḥ samāyogena //",
  "V03bsu058_u:546": "ye 'nantaraṃ vakṣyamāṇāḥ pañcāṅgikāḥ samāyogāḥ tebhyaḥ yena kenacit ekenā 'pi samanvito yogyo[nā 'nya i]ti bhāvaḥ /",
  "V03bsu058_u:547": "evañca yaduktaṃ aparairapi pañcabhirdharmaiḥ samanvāgatena ityatra na samuccayo vijñātavyaḥ ebhiḥ imaiśca aparairiti /",
  "V03bsu058_u:548": "api tu ebhiḥ tāvatkartavyaṃ ityuktam, imairapi aparaiḥ iti vikalpaḥ //",
  "V03bsu058_u:549": "kuta etad? /",
  "V03bsu058_u:550": "asaṃbhavāt sarvāsāmāsāṃ pañcikānāṃ sākṣyasya //",
  "V03bsu058_u:551": "ādyāyāṃ tu pañcikāyāṃ daśavarṣa[tvāṅga] ukte daśavarṣo bhavatyupasaṃpadeti /",
  "V03bsu058_u:552": "tadebhiḥ daśavarṣagrahaṇaṃ ādau sarvasya uttarasya eṣa viṣayaparigraha iti khyāpanārtham /",
  "V03bsu058_u:553": "sthitārthatvaṃ vinaye, daśavarṣatve sati upādhyākaraṇādau kāraṇaṃ /",
  "V03bsu058_u:554": "viśeṣabhūtatvaṃ śeṣasya tatrā 'sti cet saviśeṣatvaṃ uttamakalpaḥ /",
  "V03bsu058_u:555": "na cet etanmātrakamapi atrāvalambi[tavyam /",
  "V03bsu058_u:556": "yathā] śaikṣatvādeḥ viśeṣasya laṅghyatvam evamasyāpi daśavarṣatve sati vinaye sthitārthatvasyeti /",
  "V03bsu058_u:557": "te idānīṃ samāyogāṃ [VinSū_15] ucyante / (80)",
  "V03bsu058_u:558": "glānopasthāna-kaukṛtyaprativinodana-pāpakadṛṣṭigatapratiniḥsarga-anabhiratisthānapramīlanānāṃ karaṇakāraṇe sāmarthyam //",
  "V03bsu058_u:559": "kaukṛtyaprativinodanakaraṇasāmarthyagrahaṇena [vinaye sthitārtha-]tvasya pratipādanam /",
  "V03bsu058_u:560": "dṛṣṭigatapratiniḥsargagrahaṇena dharmasthitau kuśalatvasya /",
  "V03bsu058_u:561": "anabhiratisthitipramīlanagrahaṇena apayujyatvasya ādeyavākyatvasya vā //",
  "V03bsu058_u:562": "nā 'tra kāraṇagrahaṇena aśaktenā 'pi karaṇaṃ kṛtaṃ mantavyam /",
  "V03bsu058_u:563": "api tu vineyavaśāt gamyatve sati, parapravartanāyāṃ vyāpāragamane sāmarthyasya upagṛhītatvam /",
  "V03bsu058_u:564": "evañca atra bhavati anatilaṅghyasya kāraṇasya vinaye sthitārthatvasya alaṅghanam //",
  "V03bsu058_u:565": "(81) prākśaikṣatvāt apañcake sa-śīlavattā bāhuśrutyam //",
  "V03bsu058_u:566": "śaikṣatvaṃ aśaikṣatā ityataḥ prāk yatsahoktaṃ pañcakaṃ na bhavati,",
  "V03bsu058_u:567": "tadyathā - śraddhāśīlādisamāyogābhyāmanye samāyogāḥ tad śīlavattayā 'pi bāhuśrutyena ca sahitaṃ veditavyam /",
  "V03bsu058_u:568": "saha śīlavattā-bāhuśrutyābhyāṃ śīlavattā-bāhuśrutyaṃ pañcakam /",
  "V03bsu058_u:569": "śīlavattā atra duḥśīlena sārdhaṃ saṃvāsasyaiva ayogāt prativiśiṣṭā,",
  "V03bsu058_u:570": "yathā kalyāṇo 'yam iti manyante [sā] 'sya veditavyā //",
  "V03bsu058_u:571": "bāhuśrutyaṃ punaḥ yasmin samāyoge piṭakānāṃ grahaṇaṃ vidyate,",
  "V03bsu058_u:572": "tatra tadvipakṣabhūtānāṃ parapravādānāṃ,",
  "V03bsu058_u:573": "vastu-pada-vākyādyaṅgānāṃ,",
  "V03bsu058_u:574": "chandovicityādeḥ,",
  "V03bsu058_u:575": "itihāsavṛttakānāṃ vā abhijñatvaṃ yatra na vidyate tatra piṭakānāṃ grahaṇaṃ boddhavyam //",
  "V03bsu058_u:576": "(82) piṭakābhijñatvam //",
  "V03bsu058_u:577": "sūtra-vinaya-mātṛkābhijñatvaṃ, śīlavattā bāhuśrutyaṃ ca prakṣipya pañcakam /",
  "V03bsu058_u:578": "vinaye uktam - 'sūtradharo,",
  "V03bsu058_u:579": "vinayadharo,",
  "V03bsu058_u:580": "mātṛkādharaḥ; sūtravyakto,",
  "V03bsu058_u:581": "vinayasya vyakto,",
  "V03bsu058_u:582": "mātṛkāyāḥ vyaktaḥ,",
  "V03bsu058_u:583": "sūtrakuśalo,",
  "V03bsu058_u:584": "vinayakuśalo,",
  "V03bsu058_u:585": "mātṛkākuśalaḥ,",
  "V03bsu058_u:586": "sūtrakovido,",
  "V03bsu058_u:587": "vina[ya]kovido,",
  "V03bsu058_u:588": "mātṛkākovidaḥ' iti /",
  "V03bsu058_u:589": "tatra udgṛhītasyā vismṛtiḥ sūtrādidhāraṇam, piṭakatraye cedam //",
  "V03bsu058_u:590": "ekatra gatasya itaratradarśanāt sāṃkaryeṇa avasthitam /",
  "V03bsu058_u:591": "tathāvasthitasyāsya vivekena paricchedasāmarthyaṃ idaṃ kauśalam /",
  "V03bsu058_u:592": "yuktyāgamābhyāṃ sūtrādiyojanaṃ kovidatvam //",
  "V03bsu058_u:593": "tathā yojitena yatparapratipādanasāmarthyam etad vyaktatvam //",
  "V03bsu058_u:594": "sahāvismṛtyā sarvametad abhijñatvamiti sāmānyena abhijñāvacanenoktam //",
  "V03bsu058_u:595": "(83) grāheṇa eṣāṃ pratibalatvam //",
  "V03bsu058_u:596": "piṭakānāṃ nānabhijñaḥ teṣu tad-grāhaṇe pratibalo bhavati,",
  "V03bsu058_u:597": "tasmāt viśeṣasyaitad piṭakābhijñavacanaṃ veditavyam",
  "V03bsu058_u:598": "//",
  "V03bsu058_u:599": "(84) adhiśīlacittaprajñā śikṣattā //",
  "V03bsu058_u:600": "śikṣadbhāvaḥ śikṣattā, dvaṃdvaikavadbhāvaḥ //",
  "V03bsu058_u:601": "adhiśīlagrahaṇena sarvasya vinayavṛttasya grahaṇam,",
  "V03bsu058_u:602": "adhicittagrahaṇena [dhyānānām],",
  "V03bsu058_u:603": "adhiprajñagrahaṇena satyadarśanābhyāsasya //",
  "V03bsu058_u:604": "(85) pratibalatvaṃ vā śikṣaṇāyām //",
  "V03bsu058_u:605": "adhiśīlādāviti saṃpratyayotpādanārthaṃ vā-śabdaḥ kṛtaḥ, na vikalpārtham /",
  "V03bsu058_u:606": "nāśikṣitaḥ adhiśīlādau tacchikṣaṇe pratibalo bhavati /",
  "V03bsu058_u:607": "viśeṣasyaiva etad 'śikṣā' iti vacanaṃ iti veditavyam //",
  "V03bsu058_u:608": "(86) evaṃ adhyācāravinayaṃ prātimokṣam, iti /",
  "V03bsu058_u:609": "evaṃ iti anena śikṣattā, pratibalatvaṃ vā śikṣaṇāyāṃ ityasya [VinSū_16] parāmarśaḥ //",
  "V03bsu058_u:610": "tataśca dvāvetau samāyogau bhavataḥ /",
  "V03bsu058_u:611": "tatra adhyācāraḥ āsamudācārikam, vinayaḥ śeṣabhūtam /",
  "V03bsu058_u:612": "prātimokṣaśikṣaṇāḥ vastuvidhayaśca saparikarāḥ prātimokṣaḥ tadākhyaḥ /",
  "V03bsu058_u:613": "tatra paryāpannāni śikṣāpadāni //",
  "V03bsu058_u:614": "(87) śraddhā-śīla-śruta-tyāga-prajñāsaṃpannatvam //",
  "V03bsu058_u:615": "śīlagrahaṇenātra vinayasya grahaṇam //",
  "V03bsu058_u:616": "(88) śīla-samādhi-prajñā-vimukti-tajjñāna darśanaiḥ //",
  "V03bsu058_u:617": "saṃpannatvamityanubandhaḥ /",
  "V03bsu058_u:618": "śīlasaṃpannagrahaṇena atra vinayakhyākṣiptatvaṃ, nānyathā, bhikṣoḥśīla-saṃpatteḥ saṃbhavaḥ iti /",
  "V03bsu058_u:619": "tajjñāne iti tacchabdena vimukteḥ parāmarśaḥ, vibhuktijñānadarśanamiti //",
  "V03bsu058_u:620": "(89) sārabdhavīryatvaprājñatvaṃ ca //",
  "V03bsu058_u:621": "prākśaikṣatvācchīlavattābāhuśrutyaṃ ityasya ca-śabdātpratyupasthānam /",
  "V03bsu058_u:622": "ita ūrdhvaṃ prākśaikṣatvāt yatsahoktaṃ pañcakaṃ na bhavati tadārabdhaṃ-vīryatvaprājñatvābhyāṃ ca sahoktaṃ veditavyam /",
  "V03bsu058_u:623": "śīlavattābāhuśrutyābhyāṃ ca trīṇyatra ekakānyuktāni - (90-92) smṛtimatvam //",
  "V03bsu058_u:624": "pratisaṃlīnatvam //",
  "V03bsu058_u:625": "samāhitatvam /",
  "V03bsu058_u:626": "iti //",
  "V03bsu058_u:627": "teṣāṃ etaccatuṣka-pūraṇam-śīlavān bhavati bahuśrutaḥ, ārabdhavīryaḥ, prājñaḥ, smṛtimān /",
  "V03bsu058_u:628": "punaretaccatuṣkamuktvā pratisaṃlīnaśca bhavatīti vaktavyam /",
  "V03bsu058_u:629": "punaḥ samāhita iti //",
  "V03bsu058_u:630": "(93) śaikṣatvamiti /",
  "V03bsu058_u:631": "śaikṣeṇa śīlaskandhena samanvāgato bhavati /",
  "V03bsu058_u:632": "śaikṣeṇa samādhi-prajñā-vimukti-vimukteḥ jñānadarśanaskandhena ityasya eṣā saṃgrahaḥ //",
  "V03bsu058_u:633": "(94) aśaikṣatā iti //",
  "V03bsu058_u:634": "aśaikṣeṇa śīlaskandhena ityādeḥ yad anayoḥ dharmatā-viniyataṃ vṛttaṃ tatra yatsādhvasādhutāparijñānaṃ,",
  "V03bsu058_u:635": "tad tāvat anayoḥ ādhigamikameva /",
  "V03bsu058_u:636": "yadāpattivyavasthāparijñānaṃ [yacca śiṣṭasya] vinayavidheḥ,",
  "V03bsu058_u:637": "tatrāpyetau daśavarṣāditvāt svātantrye vyavasthitau niyataṃ kṛtaprayatnau iti na atra anatilaṅdhyakāraṇā[d] atilaṃghanaṃ kṛtaṃ veditavyam //",
  "V03bsu058_u:638": "(95) utpatti-prajñapti-anuprajñaptiḥ-pratikṣepa-abhyanujñā-bhijñatvam //",
  "V03bsu058_u:639": "ata etad utpannamiti śikṣapadotpattinidāne asyotpattiśabdenā-bhidhānam /",
  "V03bsu058_u:640": "śikṣāpadavyavasthāpanaṃ prajñaptiḥ /",
  "V03bsu058_u:641": "prajñaptigraḥaṇena iyatā antike ca sthūlātyayo deśayitavyaḥ ityādeḥ grahaṇam /",
  "V03bsu058_u:642": "idamatra punaḥ pratikṣiptaṃ abhyanujñātaṃ ceti anuprajñaptiḥ /",
  "V03bsu058_u:643": "tadyathā - upānadabhyanujñānena saṇasaṇāpattiḥ ityādeḥ viśeṣasya pratiṣedhaḥ /",
  "V03bsu058_u:644": "akālabhojanapratikṣepe ca glānasya vaidyavacanādabhyanujñānam /",
  "V03bsu058_u:645": "atyantamidaṃ na kartavyamiti hi vidhānaṃ pratikṣepaḥ /",
  "V03bsu058_u:646": "tadyathā - tṛṇāgreṇāpi madyasyāpānaṃ abrahmacaryādi ca /",
  "V03bsu058_u:647": "abhyanujñā punaḥ yasya karaṇīyasya akaraṇe vā nā 'sti doṣaḥ kāmacāro 'tra pravṛttau /",
  "V03bsu058_u:648": "tadyathā - paravādinigrahārthaṃ bahiḥśāstrāṇi adhyeyānītyādi /",
  "V03bsu058_u:649": "atra akaraṇe karaṇe [ca] na kaścidāpattidoṣaḥ /",
  "V03bsu058_u:650": "etāvacca karaṇīyākaraṇīyaparijñānaṃ prativinaye śeyam /",
  "V03bsu058_u:651": "tade tad avinayābhijñatvaṃ adhikaṃ pañcakena khyāpitaṃ veditavyaṃ, āpattyādipañcakena ca //",
  "V03bsu058_u:652": "(96) āntarāyika-anāntarāyikābhijñatvaṃ ākhyāpitā 'naśāsakatvaṃ (ca) //",
  "V03bsu058_u:653": "āntarāyika-anāntarāyika-abhijñatvaṃ ca ākhyāpitā ca anuśāsakatvaṃ [VinSū_17] ceti vigrahaḥ /",
  "V03bsu058_u:654": "akaraṇīyaṃ yadvinaye tad āntarāyikaṃ,",
  "V03bsu058_u:655": "karaṇīyaṃ yattad anāntarāyikaṃ,",
  "V03bsu058_u:656": "tayoḥ abhijña-tvaṃ vinaye sthitārthatvasya etad-dvayaṃ udbhāvakam /",
  "V03bsu058_u:657": "ākhyāpitā punaḥ vaktuṃ bodhayituṃ vā asyaitad-dvayasya kauśalabhūtaṃ sāmarthyaṃ anālasyaṃ vā /",
  "V03bsu058_u:658": "anuśāsakatvaṃ vyātikrame saṃsthāpanānurūpaṃ vaktṛtvaṃ,",
  "V03bsu058_u:659": "ālasye ca avartanānurūpaṃ ācakṣako bhavati,",
  "V03bsu058_u:660": "anuśāsaka ityasyai[va] pāṭhasyārtha uktaḥ //",
  "V03bsu058_u:661": "kecidanayoḥ sthāne 'avavadati' 'anuśāsti' iti paṭhanti /",
  "V03bsu058_u:662": "tatra anuśāsti iti tulyaṃ anuśāsako bhavatīti - anena /",
  "V03bsu058_u:663": "avavadatīti manasikārārthaṃ ya upadeśaḥ tasyānena abhidhānam //",
  "V03bsu058_u:664": "etadarthaṃ pravrajyā /",
  "V03bsu058_u:665": "tasmādeṣo 'tra viśeṣato arhati, parṣatsaṃgrahaṃ iti vā asyopasaṃgrahaḥ //",
  "V03bsu058_u:666": "(97) saha grahaṇapratibalatvena niśrayasyopaniśrayasya vā //",
  "V03bsu058_u:667": "grāhaṇe pratibalatvaṃ grāhaṇa atibalatvaṃ, saha anena grāhaṇapratibalatvenaita dāntarāyikā",
  "V03bsu058_u:668": "'bhijñatvādipañcakam /",
  "V03bsu058_u:669": "dvāvetau samāyogau,",
  "V03bsu058_u:670": "eko niśrayagataṃ atra catuṣke prakṣipya,",
  "V03bsu058_u:671": "aparaḥ upaniśrayagataṃ iti pratipādanārthaṃ vā śabdaḥ /",
  "V03bsu058_u:672": "upādhyāye anyatra prakrāmati, niśrayagrāhaṇe pratibalatvamupayujyate /",
  "V03bsu058_u:673": "upādhyāye anyatra vā niśraye tāvatkālikābhiprāyeṇa prakrāmati tiṣṭhati ca kasyaci jjanasya vaśāt upaniśrayagrāhaṇe (pratibalatvaṃ) upayujyate //",
  "V03bsu058_u:674": "(98) āpatti-anāpatti-gurulaghutābhijñatva-pravṛttaprātimokṣavistaratvam //",
  "V03bsu058_u:675": "tatra āpatyanāpatti-abhijñatvasya karaṇīya(-akaraṇīya-)",
  "V03bsu058_u:676": "viniyoge niśrita-pratyupayogaḥ, gurulaghutābhijñatvasya sthūlātyayadeśanāyām /",
  "V03bsu058_u:677": "pravṛttaprātimokṣavistaratvena vinaye adhiṣṭhitārthatvaṃ darśitam /",
  "V03bsu058_u:678": "[ta]ccānena vistaraśabdena vinayasya gṛhītatvam /",
  "V03bsu058_u:679": "na ca mantavyaḥ prātimokṣavistaraśabdo na vibhaṅgāt-śiṣṭasya vastukṣudrakādeḥ pratipādakaḥ iti /",
  "V03bsu058_u:680": "sarvasyāsya prātimokṣavistarabhūtatvāt /",
  "V03bsu058_u:681": "sarvasya ādyādapi prātimokṣādutthānam /",
  "V03bsu058_u:682": "'yaḥ punaḥ bhikṣu-bhikśuṇībhiḥ sārdhaṃ' ityataḥ pravrajyāvastunaḥ (utthānam) /",
  "V03bsu058_u:683": "'poṣadhaṃ āyuṣmanta' iti [poṣadhava]stunaḥ,",
  "V03bsu058_u:684": "'poṣadhaviśeṣaḥ pravāraṇā ūnavarṣakāḥ\" iti vārṣikavastunaḥ /",
  "V03bsu058_u:685": "ata eva pravāraṇāvastuno varṣāvāsābhisaṃbaṃdhena vyavasthāpanāt /",
  "V03bsu058_u:686": "'uddhṛte kaṭhina\" iti kaṭhinavastunaḥ, \"niṣṭhitacīvareṇa bhikṣuṇā\" iti cīvaravastunaḥ /",
  "V03bsu058_u:687": "'cīvarapakṣaṃ carma-bhaiṣajyapakṣaṃ ceti' tadutthānakāraṇādeva carmavastunaḥ,",
  "V03bsu058_u:688": "'yāni tāni bhagavatā glānā[nāṃ bhikṣūṇāṃ bhaiṣajyāni amyanujñātāni' iti bhaiṣajyavastunaḥ /",
  "V03bsu058_u:689": "'anāgatānāṃ āyuṣmatāṃ ca chandaṃ ca pariśuddhiṃ ca ārocayata,",
  "V03bsu058_u:690": "mā samagrasya saṃghasya bhedaya parākramata' ityādeḥ kauśāmbikavastunaḥ saṃghabhedavastunaśca /",
  "V03bsu058_u:691": "ataśca pravrajyādikarma-saṃsūcakāt alābhaśca, ihāpi tenetyādeśca karmavastunaḥ /",
  "V03bsu058_u:692": "saṃkrāmaṃ tena bhikṣuṇā saṃghe parivastavyam iti [ādinā pāṇḍulohitavastunaḥ /",
  "V03bsu058_u:693": "akāmatvena karmādinā parivāsavastunaḥ /",
  "V03bsu058_u:694": "[VinSū_18] yad āpattivyavasthānasya paścāt karaṇadeśanā saṃghāvaśeṣapratideśanā ca,",
  "V03bsu058_u:695": "tasmāt poṣadhasthāpanavastunaḥ /",
  "V03bsu058_u:696": "'bhikṣūṇāṃ mahāvihāra' ityanena śayanāsanavastunaḥ /",
  "V03bsu058_u:697": "adhikaraṇasāmarthyapradarśanārtha api āpattipoṣadhavyavasthāpanāt adhikaraṇavastunaḥ /",
  "V03bsu058_u:698": "vacanāṅgabhūtaṃ tajjātīya-anyacchīlā (cāro iti) dvividhatvena prātimokṣaḥ vastūnāṃ śeṣaśca /",
  "V03bsu058_u:699": "kṣudrakāṇāṃ mātṛkāgatavastūnāṃ ca uktiḥ ityādīnāṃ nirdeśaḥ pṛcchā /",
  "V03bsu058_u:700": "caryānirdeśastu pṛcchā-vinītakaraṇāni /",
  "V03bsu058_u:701": "carmavastvādayaḥ dārakeṣu /",
  "V03bsu058_u:702": "tathāhi etadanavaśiṣṭaṃ prātimokṣavistaratvaṃ na bhavati /",
  "V03bsu058_u:703": "vibhaṅgamātreṇa pravṛtte pravrajyādikaraṇaṃ na bhavati,",
  "V03bsu058_u:704": "evaṃ karaṇīyatveṣvapi etanmātrapradarśanatvāt //",
  "V03bsu058_u:705": "(99) vṛddhābhāve navakaṃ niśrayet //",
  "V03bsu058_u:706": "yadi vṛddhaḥ yena kenā 'pi pratirūpakena pañcakena samanvāgataḥ na syāt,",
  "V03bsu058_u:707": "tadā 'yaṃ vidhiḥ - bhadantaḥ bhikṣuḥ upasaṃpadaḥ ūnaṣaṣtivarṣaḥ,",
  "V03bsu058_u:708": "anena prātimokṣasūtraṃ vistareṇa udgṛhya paṭhitvā (dhāritaṃ)",
  "V03bsu058_u:709": "na bhavati tena, anyatra prakramitaṃ vā tena, upāli, anyaniśrayeṇa bhavitavyam iti uktam /",
  "V03bsu058_u:710": "atra ṣaṣṭivarṣaḥ asvataṃtraḥ (=niśritaḥ) api bāhuśrutyasya viśeṣābhāvāt 'vṛdhābhāve' ityādi uktam /",
  "V03bsu058_u:711": "(100) sāmīciṃ kevalaṃ sthāpayitvā /",
  "V03bsu058_u:712": "ityasmin vandanā na śīlavrate paryāṃpannā, anyatra vṛddhasya niśritena navakena (saha)",
  "V03bsu058_u:713": "anusaṃvāsayitavyaḥ ityabhiprāyaḥ //",
  "V03bsu058_u:714": "(101) caret aniśritaḥ pañcavarṣaḥ paścimasamāyogena samanvitaḥ janapadacārikām //",
  "V03bsu058_u:715": "āpatti-anāpatti-ityādiḥ paścimasamāyogaḥ,",
  "V03bsu058_u:716": "tena ca samanvitaḥ pañcavarṣaḥ aniśritaḥ janapadacārikāṃ caret //",
  "V03bsu058_u:717": "(102) nānyathā traividyo 'pi //",
  "V03bsu058_u:718": "pañcadharmaiḥ samanvāgataḥ,",
  "V03bsu058_u:719": "ūnapañcavarṣo 'pi,",
  "V03bsu058_u:720": "yato mārgāt vinayabhraṣṭo 'pi tato pañcavarṣaśīlabhāva-samāyogāt duḥkhavipariṇato bhavati /",
  "V03bsu058_u:721": "aparipūrṇavarṣo na bhavati ityatra abhisaṃdhiḥ dṛṣṭaḥ /",
  "V03bsu058_u:722": "'traividyau 'pi' iti /",
  "V03bsu058_u:723": "niśraye niśritārthaṃ karaṇīyākaraṇīyaparijñānaṃ dvividhaṃ ca parivinītam /",
  "V03bsu058_u:724": "tatra yadyapi asya dharmatā abhijñānatvāt,",
  "V03bsu058_u:725": "pūrvanivāsajñānatvena pravṛtti-darśanatvāt,",
  "V03bsu058_u:726": "duṣkara-alpasaṃvitpratisevanayā āgatasaṃpadā ca karaṇīyākaraṇīyesu parijñānaṃ siddhaṃ bhavati /",
  "V03bsu058_u:727": "evaṃ parivineyārthaṃ niśrayaṃ niśrayet /",
  "V03bsu058_u:728": "yadartheṃna duḥkhavyavahāravinayatve pūrvātma-sahitabhāvasya svabhāvaparihārāt /",
  "V03bsu058_u:729": "arhatāṃ pūrvasvabhāvaparihāraḥ śrūyate /",
  "V03bsu058_u:730": "kaścidarhan pūjākṣetraḥ,",
  "V03bsu058_u:731": "pūjākṣetrebhyaḥ saṃtīrṇaḥ,",
  "V03bsu058_u:732": "āyuṣmān [VinSū_19] pilindavatsaḥ ca gaṅgādevyai 'vṛṣalī'rti coditavān ityādi /",
  "V03bsu058_u:733": "anyacca, vinayaparijñānaṃ kathamapi na kṛtaṃ bhavati, duṣkaratvāt /",
  "V03bsu058_u:734": "sthūlakumāryoḥ sārdhaṃ ekabhūmau anavasthānavat udyameṣu ca antarāyabāhulyāt /",
  "V03bsu058_u:735": "yataḥ prakaraṇamidaṃ",
  "V03bsu058_u:736": "vividhaṃ bhavati //",
  "V03bsu058_u:737": "] (yaduta)",
  "V03bsu058_u:738": "cet bhadanta traividyaḥ trivarṣa-trimalaprahīṇaḥ,",
  "V03bsu058_u:739": "sa ca pañcabhirdharmaiḥ samanvāgataḥ [na] syāt,",
  "V03bsu058_u:740": "tenā 'pi aniśritena janapadacārikā caritavyā?",
  "V03bsu058_u:741": "nopālin ityuktam //",
  "V03bsu058_u:742": "rakṣyaṃ cānena vinayagataṃ, dūreṇa dūraṃ apasārayatu enaṃ parihṛtatāsaṃpattyartham /",
  "V03bsu058_u:743": "yadadhyācārāt pareṣāṃ aprasādaḥ syāt tatparihārārtham /",
  "V03bsu058_u:744": "śikṣasu kṛtārtho 'pi atrādaravān, gauravotpādanārtham /",
  "V03bsu058_u:745": "[śāsa]nasthityarthaṃ ca prasiddhatādyatikramo gacchati /",
  "V03bsu058_u:746": "kenacidatikrame sati iti dhvaṃso 'nyathā śāsanasya saṃpadyate /",
  "V03bsu058_u:747": "tasmāt, yathaiva anyasya atra ananujñānaṃ tathaiva trividyasya // niśrayagatam //",
  "V03bsu058_u:748": "(iv) saṃgrāhyagatam",
  "V03bsu058_u:749": "(103) mā 'si tīrthyaḥ iti pravrajyārthaṃ upasaṃkrāntaṃ pṛcchet, upasaṃpādakāśca //",
  "V03bsu058_u:750": "pṛcchet ityupādhyāyaḥ /",
  "V03bsu058_u:751": "pṛccheyuḥ iti pariṇātasya upasaṃ[pādakā i]tyanena saṃbaṃdhaḥ /",
  "V03bsu058_u:752": "upasaṃpādakaireva sa praśnaḥ yo rahonuśāsakena, tanniyuktatvāttasya //",
  "V03bsu058_u:753": "(104)",
  "V03bsu058_u:754": "na-anārādhitacittaṃ, utsṛjya śākyaṃ āgneyaṃ ca jaṭilaṃ, tīrthyaṃ pravrājayeyuḥ upasaṃpādayeyurvā //",
  "V03bsu058_u:755": "śākyāgneyajātyoḥ nūnaṃ kiñcidāśayasabhāgyaṃ lakṣitam - 'niyataṃ anayoḥ pratipattau satyāṃ bhā[vataḥ prati-]pattiḥ na kṛtakena' iti //",
  "V03bsu058_u:756": "yataḥ etadanujñātamiti pratipattavyam - yacca uktaṃ - 'dadāmyahaṃ jñātīnāṃ jñātiparihāram'iti,",
  "V03bsu058_u:757": "tatra jñātitvaṃ ananupaśyatāṃ eṣāṃ bhavataḥ pratipattiḥ bhaviṣyatīti bhagavatā 'vabuddham,",
  "V03bsu058_u:758": "tato jñātinimittaṃ-parihāro datta iti uktamiti /",
  "V03bsu058_u:759": "āgneyo 'tra pravṛttaḥ agniparicaraṇakarmaṇi bhāvataḥ,",
  "V03bsu058_u:760": "tadāśaya[-pariśuddhau varta-]māno gṛhīta iti veditavyam,",
  "V03bsu058_u:761": "tadbhūtasya āśayavipatteḥ asaṃbhāvyatvāt //",
  "V03bsu058_u:762": "kṛt etad tīrthya-anārādhitādi-tīrthyānta-varjaṃ[na]m iti śabdāt pūrvatīrthyaśabdaṃ varjayitvā,",
  "V03bsu058_u:763": "'anārādhitacittaṃ' utsṛjya 'śākyaṃ āgneyaṃ ca jaṭilaṃ tīrthyaṃ' ityetacca anārādhitaśabdādi-tīrthyaśabdāntaṃ varjayitvā yadetad 'mā 'si' ityādyu[ktaṃ ta]tkṛt-saṃjñaṃ veditavyam /",
  "V03bsu058_u:764": "yatra 'kṛt' ityucyate tatra 'mā 'si' iti pravrajyārthamupasaṃkrāntaṃ pṛcchet,",
  "V03bsu058_u:765": "upasaṃpādakāśca na pravrājayeyuḥ upasaṃpādayeyurvā' iti uccāritaṃ pratipattavyam //",
  "V03bsu058_u:766": "kṛt-pradeśā iti ūrdhvaṃ atraiva pravrajyāvastuni kṣudrakeṣu ca etadgatesu /",
  "V03bsu058_u:767": "kiyatā tīrthyaḥ ārādhitacitto vaktavyaḥ iti nirjñānārthaṃ āha - (105)",
  "V03bsu058_u:768": "ratnānāṃ varṇasya tīrthyānāmavarṇasya bhūtasya uktau akupyatvaṃ ārādhitacittatā //",
  "V03bsu058_u:769": "na kupyatīti akupyam, akupyadbhāvo 'kupyatvam //",
  "V03bsu058_u:770": "[VinSū_20] (106)",
  "V03bsu058_u:771": "tadartha atadvantamenaṃ kṛtopāsakatāntaṃ caturo māsān parivāsayet saṃgho datvā [parivāsaṃ karmaṇā //",
  "V03bsu058_u:772": "'tadarthamiti' ārādhitacittatārthaṃ, tacca atadvantaṃ iti an(?) ārādhitacittavantam /",
  "V03bsu058_u:773": "'tad' iti tīrthyam /",
  "V03bsu058_u:774": "kṛtopāsakatāntaṃ iti upāsakatāntavidhiṃ kṛtvā upāsakatāntaḥ /",
  "V03bsu058_u:775": "evaṃ tatra jñapticaturthena karmaṇā saṃghaḥ caturo māsān parivāsaṃ dattvā parivāsayet //",
  "V03bsu058_u:776": "parivāsadāne (107) saṃghāt tasya bhaktam //",
  "V03bsu058_u:777": "(108) upādhyāyāt cīvaram //",
  "V03bsu058_u:778": "(109)",
  "V03bsu058_u:779": "kartṛtvaṃ karmādānasya (110)",
  "V03bsu058_u:780": "paripūrṇa]pañcadaśavarṣo 'si iti pravrajyārtha upasaṃkrāntaṃ pṛcchet //",
  "V03bsu058_u:781": "upādhyāyaḥ //",
  "V03bsu058_u:782": "(111) nonaṃ asamarthaṃ kākoḍḍāyane, samartha vā saptavarṣaṃ pravrājayeyuḥ //",
  "V03bsu058_u:783": "dvāvetau na pravrājyau - asamarthaśca pañcadaśavarṣatvādūnaḥ samarthaśca saptavarṣatvāt /",
  "V03bsu058_u:784": "na pravrājayeyuḥ iti bahuvacanaṃ kimartham /",
  "V03bsu058_u:785": "ārocakena ayaṃ aśuddha iti jñātvā na ārocayitavyam, saṃghe[na] na anujñātavyam,",
  "V03bsu058_u:786": "śrāmaṇeratvopanāyinā śrāmaṇeratvaṃ nopanetavyam iti upasaṃgrahārtham //",
  "V03bsu058_u:787": "(112) na ekata ūrdhvai śramaṇoddeśamupasthāpayet //",
  "V03bsu058_u:788": "dvitīyaśramaṇoddeśānupasthāpane dvitīyasyāpravrājanamapi āpannaṃ tadapavādārtham āha - (113)",
  "V03bsu058_u:789": "aruciścet anakadhyaṃ pravrajyāyāṃ, pravrajyātiriktaṃ upasaṃpādayet //",
  "V03bsu058_u:790": "dvayoḥ pravrajyārthaṃ ekatra āvābhyāṃ pravrajitavyam - ityevaṃ niścitya āgatayoḥ yadi anaikadhyaṃ pṛthakpravrajyāyāṃ aruciḥ,",
  "V03bsu058_u:791": "tataḥ ubhau pravrājya ekasmādatiricyamānaḥ upasaṃpādyaḥ //",
  "V03bsu058_u:792": "(114) ūnaścet anyasma upaniśrityarthaṃ arpayet //",
  "V03bsu058_u:793": "viṃśativarṣatvādyadi ūnaḥ tato anyasmai bhikṣave upaniśrayārthaṃ arpayitavyaḥ //",
  "V03bsu058_u:794": "yasya upaniśrayārthaṃ arpitaḥ - (115) nāsau tamācchindyāt //",
  "V03bsu058_u:795": "yena arpitaḥ sa enaṃ (116) upasaṃpādayet /",
  "V03bsu058_u:796": "aprayacchato balāt* anādāya //",
  "V03bsu058_u:797": "yataḥ kalpārthaṃ parasya upaniśrayeṇa dānaṃ, na samarpitakatayā, tasmāt* a[nā]cchedaḥ //",
  "V03bsu058_u:798": "(117) kṛt* dāsaḥ //",
  "V03bsu058_u:799": "kṛdityanayā saṃjñayā 'mā 'si' ityādeḥ saṃjñino dāse saṃbandhinaḥ pratyupasthānam /",
  "V03bsu058_u:800": "ato 'smin saṃjñānidaśe yo 'tirikto 'ṅgīkriyate,",
  "V03bsu058_u:801": "sa yathārthaṃ pariṇato 'pi yathāsthānaṃ saṃniviśate /",
  "V03bsu058_u:802": "vākyaṃ cedamatra jñāyate /",
  "V03bsu058_u:803": "'mā 'si dāsa' iti pravrajyārthaṃ upasaṃkrāntaṃ pṛcchet,",
  "V03bsu058_u:804": "upasaṃpādakāśca na dāsaṃ pravrājayeyu[rupasaṃpā]dayeyuḥ vā iti //",
  "V03bsu058_u:805": "(118) vyasiste kasyacitkiṃviddeyaṃ alpaṃ vā prabhūtaṃ vā //",
  "V03bsu058_u:806": "vigatāsirvyasiḥ /",
  "V03bsu058_u:807": "asiśabdavarjitaḥ kṛt* vācyaḥ ityarthaḥ /",
  "V03bsu058_u:808": "'asi' ityasya ca sthāne 'te' iti vaktavyam,",
  "V03bsu058_u:809": "tataśca idaṃ vākyam - \"mā te kasyacitkiṃciddeyaṃ alpaṃ vā prabhūtaṃ vā\" iti pravrajyārthamupasaṃkrāntaṃ pṛcchet,",
  "V03bsu058_u:810": "upasaṃpādakāśca,",
  "V03bsu058_u:811": "na ṛṇavantaṃ pravrājaye[yurupa]saṃpādayeyuśca iti mantrāt /",
  "V03bsu058_u:812": "atra śakṣyāmi pravrajyopasaṃpadaṃ vā ādātuṃ iti pratijānānaṃ muktvā,",
  "V03bsu058_u:813": "[VinSū_21] na ṛṇavantaṃ iti viśeṣaḥ pratipattavyaḥ //",
  "V03bsu058_u:814": "(119) jīvatpitṛkaṃ ananujñātaṃ tābhyāṃ adūradeśaṃ pravrajyāpekṣaṃ saptāhaṃ dhārayet /",
  "V03bsu058_u:815": "jīvataḥ pitarau yasyāsau jivatpitṛkaḥ, tābhyāmiti mātāpitṛbhyām /",
  "V03bsu058_u:816": "tābhyāṃ śabdācca mātāpitroratra pitṛ-śabdaḥ iti //",
  "V03bsu058_u:817": "(120) nānārocitaṃ dūradeśamapi enaṃ saṃghe pravrājayet //",
  "V03bsu058_u:818": "enamiti jīvatpitṛkaṃ anujñātam /",
  "V03bsu058_u:819": "tābhyāṃ ājīvatpitṛkasya tu anujñātasya vā mātāpitṛbhyāṃ anārocanamapi nirdoṣamiti pratipattavyam /",
  "V03bsu058_u:820": "tathā vā 'jīvātpitṛke pṛcchāpāṭhaḥ - yasya tāvat bhadanta mātāpitarau kālagatau bhavataḥ tiryagyonigatau vā ta[sya keśāvaro-]paṇāya sarvasaṃgho 'valokayitavyaḥ,",
  "V03bsu058_u:821": "'no hīdaṃ upālin' iti /",
  "V03bsu058_u:822": "dūradeśagrahaṇaṃ kimarthaṃ kṛtam /",
  "V03bsu058_u:823": "yato anyatamayā gṛhapatipatnyā putraḥ pravrajitaḥ āgatyoktaḥ - 'tvaṃ eṣāṃ",
  "V03bsu058_u:824": "śākyaputrīyāṇāṃ caurāṇāṃ madhye kasmāt pravrajitaḥ, ehi gaccāvaḥ', tayā'saugṛhītvā gṛhaṃ nītaḥ /",
  "V03bsu058_u:825": "tadevaṃ cauryeṇa samudācāro 'tra ādīnavaḥ,",
  "V03bsu058_u:826": "na ca dūradeśake asyā-bhāvaḥ,",
  "V03bsu058_u:827": "svasthānasthābhyāmapi śrutvā kṛtasya ādīnavabhūtatvāt,",
  "V03bsu058_u:828": "āgatyāpi ca ādīnavakaraṇasya saṃbhavatvāt,",
  "V03bsu058_u:829": "tasmāt* dūradeśamapi iti sūtritam //",
  "V03bsu058_u:830": "(121) yuktaṃ pravrajyāpekṣasya saṃghena bhaktadānam //",
  "V03bsu058_u:831": "yuktamiti naiṣa niyamaḥ, avadhyāne tesāṃ bhikṣūṇāṃ pravṛtteḥ iti khyāpayati //",
  "V03bsu058_u:832": "(122) kṛt* anujñāto 'si mātāpitṛbhyāṃ ante muktvā dūradeśakam //",
  "V03bsu058_u:833": "anujñato 'si ti mā 'sītyasya sthāne etad /",
  "V03bsu058_u:834": "kṛditi anena uktasyānte muktvā dūradeśakamityayaṃ śabdo 'dhikaḥ pratipattavyaḥ /",
  "V03bsu058_u:835": "tataśca idaṃ vākyaṃ - anujñato 'si mātāpitṛbhyāmiti /",
  "V03bsu058_u:836": "pravrajyārthamityādi yāvat nānanujñātaṃ mātāpitṛbhyāṃ pravrājayeyurupasaṃpādayeyurvā muktvā dūradeśakam iti //",
  "V03bsu058_u:837": "(123) mā 'si glāna ityupasaṃpasaṃkrāntaṃ pṛcchet //",
  "V03bsu058_u:838": "pravrajyārthamiti prakaraṇāt gantavyam //",
  "V03bsu058_u:839": "(124) mā te glānyaṃ kiñcidastīti vā //",
  "V03bsu058_u:840": "pāthavikalpasya eṣa upanibandhaḥ /",
  "V03bsu058_u:841": "dvayoḥ anyataraḥ vaktavya iti darśayati //",
  "V03bsu058_u:842": "(125) viśeṣata upasaṃpādakāḥ //",
  "V03bsu058_u:843": "pṛcchedityasya pariṇatasya pṛcche[yu]rityanuṣaṅgaḥ bhavanti khalu puruāāṇāmete evaṃ-rūpāḥ kāye kāyikābādhāḥ,",
  "V03bsu058_u:844": "tadyathā - kuṣṭhaṃ gaṇḍaṃ [ca] ityādi-viśeṣayuktam /",
  "V03bsu058_u:845": "na etāvanmātrakaṃ 'mā 'si glāna' iti //",
  "V03bsu058_u:846": "(126) na glānaṃ pravrājayeyurupasaṃpādayeyurvā //",
  "V03bsu058_u:847": "ārocaka-pravrājaka-śrāmaṇeratvopanāyisaṃghānāṃ bahūnāṃ vyāpāra iti bahuvacanam //",
  "V03bsu058_u:848": "(127) kṛt prākpraṇihitāt //",
  "V03bsu058_u:849": "\"na abhyupagato nimittaviparyayaṃ praṇihitaṃ\" ityataḥ prāk yāvannirdeśaḥ sarvatra kṛditi adhikṛtaṃ veditavyam /",
  "V03bsu058_u:850": "sarve te kṛtsaṃbaṃdhinaḥ //",
  "V03bsu058_u:851": "(128) nāsti asya prarohaṇadharmatā iti ca //",
  "V03bsu058_u:852": "yo 'tra pratiṣidhyate nirmitādiḥ tasya 'ca'-śabdaḥ prākpraṇihitāditi saṃbaṃdhārthaḥ //",
  "V03bsu058_u:853": "(129) nāśanaṃ evaṃvidhasya liṅginaḥ //",
  "V03bsu058_u:854": "evaṃvidhasyeti aprarohaṇadharminaḥ /",
  "V03bsu058_u:855": "liṅgi [na] iti pravrajitasya upasaṃpannasya vā //",
  "V03bsu058_u:856": "gṛhasthabhūtasya tu bhikṣumadhye [VinSū_22] vasato yātrika-prayojanavaśāt nāśanaṃ na vā //",
  "V03bsu058_u:857": "idānīṃ kṛdādisaṃbandhino nirdiśyante (130) nirmitaḥ //",
  "V03bsu058_u:858": "'mā 'si nirmita' iti pravrajyārthaṃ upasaṃkrāntaṃ pṛcchet,",
  "V03bsu058_u:859": "upasaṃpādakāśca,",
  "V03bsu058_u:860": "na nirmitaṃ pravrājayeyuḥ upasaṃpādayeyurvā //",
  "V03bsu058_u:861": "'nāstyasya prarohaṇadharmatā, nāśanaṃ evaṃ-vidhasya liṅginaḥ'",
  "V03bsu058_u:862": "ityevaṃ anyatrāpi paṇḍakādau yojyam //",
  "V03bsu058_u:863": "(131) paṇḍakaḥ //",
  "V03bsu058_u:864": "pāñcavidhyamasyeti //",
  "V03bsu058_u:865": "asyeti paḍākasya //",
  "V03bsu058_u:866": "[pañcavidhaṃ katamam /",
  "V03bsu058_u:867": "] //",
  "V03bsu058_u:868": "(132) jātyā-, pakṣa-, āsaktaprādurbhāva-, īrṣyā[prādurbhāva]-āpatkṛt* iti //",
  "V03bsu058_u:869": "jātyā jāti paṇḍako, yo janmanā eva nastrī na puruṣaḥ //",
  "V03bsu058_u:870": "pakṣa iti yaḥ pakṣe strī pakṣe puruṣaḥ sa pakṣapaṇḍakaḥ /",
  "V03bsu058_u:871": "pakṣo 'rdhamāsaḥ //",
  "V03bsu058_u:872": "āsaktaprādurbhāva iti yasya pareṇa upakrāntasya prādurbhāvo bhavati [sa] āsaktapaṇḍakaḥ //",
  "V03bsu058_u:873": "īrṣyayā yasya pareṇa upakrāntaṃ striyaṃ dṛṣṭvā prādurbhāvo bhavati sa īrṣyāpaṇḍakaḥ //",
  "V03bsu058_u:874": "ā[pa]tkṛt iti āpatpaṇḍako, yasya chedādinā puruṣendriyaṃ vinaṣṭaṃ bhavati //",
  "V03bsu058_u:875": "(133) antyasyātra doṣabhaktau nāśanam //",
  "V03bsu058_u:876": "antyasyeti āpatpaṇḍakasya //",
  "V03bsu058_u:877": "sapadi paṇḍakadoṣaṃ bhajate, tato nāśayitavyo, nānyathā ityarthaḥ //",
  "V03bsu058_u:878": "(134) steya-saṃvāsika //",
  "V03bsu058_u:879": "ityasya lakṣaṇamāha-jānato akṛtatāṃ vidheḥ upasaṃpado aprarūḍhatāṃ vā dvitīyāyāṃ saṃghena sārdhaṃ karmaṇaḥ pratyanubhūtatāyāṃ tattvam /",
  "V03bsu058_u:880": "upasaṃpadgato yo vidhiḥ jñaptyādikaḥ tasya akṛtatvaṃ jānataḥ,",
  "V03bsu058_u:881": "kṛtatve 'pi arūḍhatāṃ,",
  "V03bsu058_u:882": "yadyapi vidhikṛto na tūpasaṃpadrūḍhaḥ,",
  "V03bsu058_u:883": "ūnaviṃśati-varṣatā[di]nā doṣeṇeti /",
  "V03bsu058_u:884": "saṃghena sārdhaṃ dvitīyasya karmaṇaḥ pratyanubhave tattvaṃ iti steyasaṃvāsikatvam //",
  "V03bsu058_u:885": "nanūktam - 'yataścopālin,",
  "V03bsu058_u:886": "prakṛtisthaiḥ bhikṣubhiḥ sārdhaṃ dve trīṇi vā poṣadhakarmāṇi pratyanubhūtāni bhavanti iyatā steya-saṃvāsika' iti /",
  "V03bsu058_u:887": "atha kasmāt 'trīṇi vā' ityetanna sūtritam?",
  "V03bsu058_u:888": "- yato naitanniyamakāri vacanam, api tu prabandhasyaitad pradarśanam /",
  "V03bsu058_u:889": "prabandhamārabhamāṇo dhvasyata iti /",
  "V03bsu058_u:890": "itarathā dve iti asya vyavasthānasya 'trīṇi vā' ityetad ucchvāsa iti vijñāyate //",
  "V03bsu058_u:891": "tataśca kṛtrimametad prajñaptikaṃ, na dharmatayā vyavasthāyītyāpadyate ca //",
  "V03bsu058_u:892": "atra ca grantho 'pi /",
  "V03bsu058_u:893": "kathāvastuni syāt,",
  "V03bsu058_u:894": "yena vastunā steyasaṃvāsiko na pravrājayitavyo nopasaṃpādayitavyaḥ,",
  "V03bsu058_u:895": "tenaiva vastunā pravrājayitavyaḥ upasaṃpādayitavya syāt [iti cet] āha - yena dvau trayo vā poṣadhāḥ pratyanubhūtā bhavanti,",
  "V03bsu058_u:896": "ayaṃ na pravrājayitavyo nopasaṃpādayitavyaḥ /",
  "V03bsu058_u:897": "yena tu sakṛtpoṣadhaḥ anubhūto bhavati ayaṃ pravrājayitavya upasaṃpādayitavyaśceti,",
  "V03bsu058_u:898": "na hi anyathā ekaṃśena,",
  "V03bsu058_u:899": "dvayapratyanubhavena arhatvam //",
  "V03bsu058_u:900": "yuktiḥ punaḥ yasmādatra prathamaṃ pravartamānaḥ sāśaṃko bhavati,",
  "V03bsu058_u:901": "nāsya tasmin mithyātvaṃ prakṛtitāṃ gataṃ bhavati,",
  "V03bsu058_u:902": "prabadhnaṃstu tanmayatāṃ āpadyata iti // nanu",
  "V03bsu058_u:903": "atra poṣadhagrahaṇaṃ kṛtam,",
  "V03bsu058_u:904": "tadeha kasmāt aviśeṣeṇa sarvakarmapratyanubhāvaḥ,",
  "V03bsu058_u:905": "ucyate - saṃghasaṃniśraye etad-karaṇīye antarbhavanam,",
  "V03bsu058_u:906": "yat poṣadhe tulyaṃ vā anyeṣāmapi karmaṇāṃ saṃghābhiniśrayatvam //",
  "V03bsu058_u:907": "tasmāt nidarśanatvena [VinSū_23] poṣadhagrahaṇaṃ vyavasthitam //",
  "V03bsu058_u:908": "aparipūrṇa-upasaṃpad-āpattipṛcchākarmaṇi atra āgamo 'pi bhavati /",
  "V03bsu058_u:909": "jñapticaturthena karmaṇā anupasaṃpanne saṃghakarmaṇi poṣadhe vā pravāraṇāyāṃ vā dvādaśapudgalo ddīṣṭānubhūtiḥ,",
  "V03bsu058_u:910": "etāvatā steyasaṃvāsako bhavati ityuktam /",
  "V03bsu058_u:911": "yāvat anupasaṃpannena akaraṇīyānulakṣitaṃ saṃghasya pravrajyā 'rocanādi tad sarvasaṃghāghīnatvāt [saṃgha?] karmapakṣatvam /",
  "V03bsu058_u:912": "tataḥ karmagrahaṇamapi atra pratipattavyam,",
  "V03bsu058_u:913": "yadi tasya pravrajyā 'rocana-śrāmaṇeratvopapatti-rahonuśāsana pāriśuddhi saṃgraha-parivāsādyārocanānāṃ anuprāptīnāṃ api pratyanubhūtasya steyasaṃvāsikatvaṃ vyavasthitam //",
  "V03bsu058_u:914": "(135) tīrthikaprakrāntaka iti //",
  "V03bsu058_u:915": "tatsvarūpaparijñāpanārtham - (136)",
  "V03bsu058_u:916": "samāttedaṃ-pravrajyasya taddṛṣṭeḥ nikṣipyedaṃ cīvaraṃ tena dhvajena tatrāruṇodgamane tattvam //",
  "V03bsu058_u:917": "ityuktam /",
  "V03bsu058_u:918": "samāttedaṃ pravrajyasya iti samādānena pravrajyā asya,",
  "V03bsu058_u:919": "taddṛṣṭeriti tīrthikānāṃ dṛṣṭau,",
  "V03bsu058_u:920": "asyāṃ sthitaḥ taddṛṣṭikaḥ /",
  "V03bsu058_u:921": "cīvaramidaṃ nikṣipya iti sugatabhikṣuveṣaṃ utsṛjya /",
  "V03bsu058_u:922": "tena dhvajena iti tīrthikasya dhvajena /",
  "V03bsu058_u:923": "tatra iti tīrthikasya avasthitau /",
  "V03bsu058_u:924": "aruṇodgamane tattvam tīrthikāvakrāntakatvam //",
  "V03bsu058_u:925": "(137) tadakṛtamapi steyavat //",
  "V03bsu058_u:926": "tathāgataveṣamutkṣipya abhikāṃkṣitasya tīrthikasya abhikāṃkṣitaliṅgena ācchādya uṣite aruṇodgamanaṃ iti /",
  "V03bsu058_u:927": "idaṃ tathāgataliṅgasamādānam, na tīrthikadṛṣṭiḥ /",
  "V03bsu058_u:928": "idaṃ tadakṛtam //",
  "V03bsu058_u:929": "paścāt imasminnakṛte anyathāpi tīrthikagatatvaṃ bhavati cet, tadyathā steyavat //",
  "V03bsu058_u:930": "steyasyā 'pi antarbhūtam(?) tato anubhūtidvayamityarthaḥ /",
  "V03bsu058_u:931": "(iti) steyasaṃvāsikatvaṃ uktam //",
  "V03bsu058_u:932": "(138-145) mātṛghātakaḥ //",
  "V03bsu058_u:933": "pitṛghātakaḥ //",
  "V03bsu058_u:934": "arhadghātakaḥ //",
  "V03bsu058_u:935": "saṃghabhedakaḥ //",
  "V03bsu058_u:936": "tathāgatasyāntike duṣṭacittena rudhirotpādakaḥ //",
  "V03bsu058_u:937": "bhikṣuṇīdūṣakaḥ //",
  "V03bsu058_u:938": "caturṇāṃ pārājikānāṃ anyatamāmāpattiṃ āpannaḥ [na veti] //",
  "V03bsu058_u:939": "na abhyupagato nimittaviparyayaṃ praṇihitaṃ pravrajyopasaṃpadoḥ akaraṇam //",
  "V03bsu058_u:940": "iti nimittaviparyayaḥ iti yena nimittena kalahavivādādinā tarjanīyādi iṣṭakarmakaraṇaṃ bhavati tasya viparyayaḥ kalahavivādādyabhāvaḥ //",
  "V03bsu058_u:941": "praṇihitānabhyupagamo hi sādhanatvābhāvaḥ //",
  "V03bsu058_u:942": "(146) upasaṃpadaḥ kṣānti-jñaptiriti //",
  "V03bsu058_u:943": "akṣāntā anupasaṃpannāḥ, upasaṃpannatvakṣamatvāt punaḥ anyakṣāntikāryaṃ",
  "V03bsu058_u:944": "na kṣāntiriti kṣāntikāryam /",
  "V03bsu058_u:945": "'bhadantāḥ bhikṣavaḥ,",
  "V03bsu058_u:946": "tarjanīyakarmaṇaḥ tāvat upasaṃpatkaraṇe upasaṃpaditikaraṇaṃ anupasaṃpaditi vā karaṇaṃ (iti)",
  "V03bsu058_u:947": "[VinSū_24] upamaṇḍalopasaṃpad uktā /",
  "V03bsu058_u:948": "upasaṃpatkaraṇe sātisāre sati, kṣāntirhi jñaptiḥ iti nidāne uktam //",
  "V03bsu058_u:949": "(147) upasaṃpadaṃ anupapannaścet, sāmagrī punaḥ praṇidhānam //",
  "V03bsu058_u:950": "iti upasaṃpadaḥ kalahākaraṇatvādi nimittaviparyaye anupapannaḥ cet sāmagryāṃ punaḥ karma kartavyamityarthaḥ //",
  "V03bsu058_u:951": "(148) adarśanoktau mṛṣā cet, prāyaścittikam //",
  "V03bsu058_u:952": "iti āpattiḥ mayā na dṛṣṭā iti mṛṣoktau āpattikaraṇe asya prāyaścittikam //",
  "V03bsu058_u:953": "etādṛśanyāyavataḥ mṛṣāvādeṣu prāyaścittikābhāvaḥ na prajñaptavyaḥ //",
  "V03bsu058_u:954": "hastacchinnāḥ pādacchinnā aṅgulīphaṇahastakāḥ /",
  "V03bsu058_u:955": "anoṣṭhakāśca citrāṅgāḥ ativṛddhā atibālakāḥ //",
  "V03bsu058_u:956": "khañjaḥ kāṇḍarikaḥ kāṇaḥ kuṇiḥ kubjo 'tha vāmanaḥ /",
  "V03bsu058_u:957": "galagaṇḍamūkabadhirāḥ pīṭhasarpī (ca) ślīpadaḥ //",
  "V03bsu058_u:958": "strīcchinnā bhāracchinnā mārgacchinnāśca ye narāḥ /",
  "V03bsu058_u:959": "tālamuktāḥ kandalīcchinnā evaṃ-rūpā hi puruṣāḥ //",
  "V03bsu058_u:960": "-pratikṣiptā maharṣiṇā //",
  "V03bsu058_u:961": "prāsādikasya pravrajyā pariśuddhasyopasaṃpadā /",
  "V03bsu058_u:962": "ākhyātā satyanāmnā vai saṃbuddhena prajānatā // iti //",
  "V03bsu058_u:963": "hastacchinā iti maṇibandhamudgṛhya yeṣāṃ hastāḥ chinnāḥ //",
  "V03bsu058_u:964": "pādacchinnā iti yeṣāṃ āgulphaṃ chedaḥ te pādacchinnāḥ //",
  "V03bsu058_u:965": "yesāṃ hastāṅgulayo nāgaphaṇasaḍṛśāḥ aṅgulīphaṇahastakāḥ /",
  "V03bsu058_u:966": "yeṣāṃ oṣṭhakadvayābhāvaḥ te anoṣṭhakāḥ //",
  "V03bsu058_u:967": "yesāṃ kāye citracihnāni te citrāṅgāḥ /",
  "V03bsu058_u:968": "hastādiṣu citritaḥ citrāṅgāḥ /",
  "V03bsu058_u:969": "avirataṃ sravanta iva ityādayaḥ //",
  "V03bsu058_u:970": "ativṛddhā iti śatavārṣikādayaḥ /",
  "V03bsu058_u:971": "atibālakā iti kākoḍḍāpane 'samarthaḥ asaptavarṣakaḥ //",
  "V03bsu058_u:972": "khañjā iti pādena khañjagamanāḥ //",
  "V03bsu058_u:973": "kāṇḍarika iti sakthipakṣa-gṛdhrasīvātena saṃdhvastagamanaḥ //",
  "V03bsu058_u:974": "kāṇaḥ ekākṣaḥ //",
  "V03bsu058_u:975": "kuṇiḥ yasya maṇibandhapakṣe cihnamātrahaste sati kiñcidapi karaṇe asamarthaḥ //",
  "V03bsu058_u:976": "galagaḍaḥ grīvā-gaṇḍikā yasya sa galagaṇḍaḥ //",
  "V03bsu058_u:977": "mūkaḥ vāgasamarthaḥ //",
  "V03bsu058_u:978": "pīṭhasarpi iti ādhārārthaṃ hastadvayaṃ pratiṣṭhāpya caturūpeṇa sarpati /",
  "V03bsu058_u:979": "dvitīyaḥ paryāyaḥ phakkaḥ ityapi /",
  "V03bsu058_u:980": "strīcchinnaḥ //",
  "V03bsu058_u:981": "strīṇāṃ utkaṭasevanayā kṣatavīryaḥ, yasya kāyaḥ asukhaḥ strīcchinnaḥ //",
  "V03bsu058_u:982": "tathaiva akṣamabhāradhāraṇāt [VinSū_25] mārgagamanātiśayatvāt ca yathānukrameṇa bhāracchinnā mārgacchinnāśca //",
  "V03bsu058_u:983": "tālamuktāḥ, ye samyagbhojane asamarthatvāt udgiranti //",
  "V03bsu058_u:984": "kecidevaṃ vadanti - ye niruddhakramaṇena hatagranthitvāt gamanāvarodhena iva parikramākāriṇaḥ,",
  "V03bsu058_u:985": "ye ca yuvānaḥ karṣāntarvyāṃdhyādibhiḥ tathaiva asamarthitāḥ aparyantāḥ,",
  "V03bsu058_u:986": "prabalajīrṇatayā ca upakliṣṭa -?",
  "V03bsu058_u:987": "-sadṛśāḥ sarvakāryeṣu asamarthāḥ te kandalīcchinnā iva, taiḥ na yauvanahāniḥ ityarthaḥ //",
  "V03bsu058_u:988": "iti saṃgrāhyagatam //",
  "V03bsu058_u:989": "samāptaṃ ca pravrajyāvastu //",
  "V03bsu058_u:990": "(v) kṣudrakādigatam",
  "V03bsu058_u:991": "(149) kṛt* rājabhaṭaḥ /",
  "V03bsu058_u:992": "ananujñātaṃ rājñā adūradeśikam //",
  "V03bsu058_u:993": "ityasmin 'na rājabhaṭo 'si' iti pravrajyātvamupasaṃkrāntaṃ praṣṭavyam /",
  "V03bsu058_u:994": "upasaṃpādakairapi rājabhaṭaḥ rājñā 'nanujñātaḥ adūradeśikaḥ na pravrājayitavyaḥ upasaṃpādayitavyaśca iti //",
  "V03bsu058_u:995": "yaḥ pravrajyāvastumārgaṃ gṛhṇāti tasmai etena upadeṣṭavyam /",
  "V03bsu058_u:996": "yo rājā vā tadvijitaḥ prabhurvā,",
  "V03bsu058_u:997": "tena yena kenacit mārṣeṃṇa vā tatpadasaṃbaddhaḥ sa atra adūradeśikaḥ //",
  "V03bsu058_u:998": "(150) kṛt* cauro prajñātaḥ //",
  "V03bsu058_u:999": "iti rājñā nā 'nanujñātaḥ adūradeśikaḥ ityetannirākaraṇārtha punaḥ kṛcchabdaḥ /",
  "V03bsu058_u:1000": "cauro] nāsi dhvajabaddhakaḥ iti pravrajyārthaṃ upasaṃkrāntaḥ pṛcchet upasaṃpādakāśca,",
  "V03bsu058_u:1001": "na cauraṃ dhvajabaddhakaṃ pravrājayeyuḥ upasaṃpādayeyurvā /",
  "V03bsu058_u:1002": "ityetāvatā evamapi atra vidhānasya bhāvaḥ //",
  "V03bsu058_u:1003": "prajñātacauro dhvajabaddhakaḥ /",
  "V03bsu058_u:1004": "yatra yasya na prajñāyamānatvaṃ na tatra tasya dhvajabaddhakatvam //",
  "V03bsu058_u:1005": "(151) na rathakāra-[carmakāra]-caṇḍāla-pukkala-tadvidhān pravrājayet //",
  "V03bsu058_u:1006": "rathakāraḥ carmakāraḥ,",
  "V03bsu058_u:1007": "tadvidhān iti abhokṣya-[anu]śrāmaṇeratvaśikṣamāṇatva-upasaṃpādanā 'narhatvaṃ rathakārādīnāṃ apravrājane nimittam /",
  "V03bsu058_u:1008": "tasmāt āsāṃ api etadakaraṇīyatvasya pratipādanam //",
  "V03bsu058_u:1009": "(152) nidarśanaṃ hastacchinnādayaḥ //",
  "V03bsu058_u:1010": "yadetad pravrajyāvastuni hastacchinna-pādacchinnetyādi uktaṃ nidarśanaṃ tadveditavyam,",
  "V03bsu058_u:1011": "na parisaṃkhyānam /",
  "V03bsu058_u:1012": "yeṣāmetad nidarśanaṃ tānīdānīṃ upanyasyati-",
  "V03bsu058_u:1013": "haridrakeśā harikeśā haritakeśāstathaiva ca /",
  "V03bsu058_u:1014": "avadātakeśāśca ye narā nāgakeṣā akeśakāḥ /",
  "V03bsu058_u:1015": "ghātīśirā bahuśirā atisthūlā vipāṭakāḥ /",
  "V03bsu058_u:1016": "kharasūkaraśīrsāśca dviśīrṣā alpaśīrṣikāḥ /",
  "V03bsu058_u:1017": "[VinSū_26]",
  "V03bsu058_u:1018": "hastikarṇā aśvakarṇā goṇamarkaṭakarṇakāḥ /",
  "V03bsu058_u:1019": "kharasūkarakarṇāśca ekakarṇā akarṇakāḥ /",
  "V03bsu058_u:1020": "lohitākṣā atīvākṣā cullākṣā atipiṅgalāḥ /",
  "V03bsu058_u:1021": "kācākṣā budbudākṣāśca ekākṣāścāpyanakṣakāḥ /",
  "V03bsu058_u:1022": "[hasti]nāsā aśvanāsā goṇamarkaṭanāsakāḥ /",
  "V03bsu058_u:1023": "kharasūkaranāsāśca ekanāsā anāsakāḥ /",
  "V03bsu058_u:1024": "hastijoḍā aśvajoḍā goṇamarkaṭajoḍakāḥ /",
  "V03bsu058_u:1025": "kharasūkarajoḍāśca ekajoḍā ajoḍakāḥ /",
  "V03bsu058_u:1026": "hastidanta aśvadantā goṇamarkaṭadantakāḥ /",
  "V03bsu058_u:1027": "kharasūkaradantāśca ekadantā adantakāḥ /",
  "V03bsu058_u:1028": "atigrīvā agrīvāśca skandhākśā atikubjakāḥ /",
  "V03bsu058_u:1029": "lāṅgūlacchinnā vātāṇḍā ekāṇḍā apyanaṇḍakāḥ /",
  "V03bsu058_u:1030": "atidīrghā 'tihrasvāśca kṛśāścā 'tikilāsinaḥ /",
  "V03bsu058_u:1031": "caturbhiśca chavivarṇaiḥ khelāvikaṭakāstathā /",
  "V03bsu058_u:1032": "evaṃ-vidhānāmapi taṃ pratikṣepaṃ adhārayet //",
  "V03bsu058_u:1033": "tamiti hastacchinnāḥ pādachinnāḥ ityevamādikaṃ pratikṣepaṃ evaṃ vidhānāmapi pradhārayet ityarthaḥ //",
  "V03bsu058_u:1034": "haridrā iva raktā keśā yeṣāṃ te haridrakeśāḥ /",
  "V03bsu058_u:1035": "siṃhakeśā harikeśā //",
  "V03bsu058_u:1036": "nīlyā iva raktā keśā yeṣāṃ haritakeśāḥ //",
  "V03bsu058_u:1037": "janmanā eva śuklā keṣā yesāṃ te avadātakeśā, na tu palitinaḥ //",
  "V03bsu058_u:1038": "hastina iva yeṣāṃ keśā te nāgakeśā //",
  "V03bsu058_u:1039": "tāmrabhājanamiva ślakṣṇaṃ vigatakeśaśiro yeṣāṃ te akeśakāḥ //",
  "V03bsu058_u:1040": "yasya śirasi tasraḥ catasro vā sthūlavalayaḥ, yābhiḥ nimnonnataṃ lakṣyate, sa ghāṭośiraḥ //",
  "V03bsu058_u:1041": "yeṣāṃ piśvitamiva śarīraṃ vaipulavataḥ //",
  "V03bsu058_u:1042": "[pṛthagvat] saṃkṣiptakaṃ te vipātakāḥ //",
  "V03bsu058_u:1043": "yasya atisaṃkṣipte vartulākṣiṇī te saṃcūrṇākṣāḥ [=cullākṣāḥ?] //",
  "V03bsu058_u:1044": "śiraso 'ntaḥ praviṣṭatvāt skandhasthāne akṣiṇī yasya asau skandhākṣaḥ //",
  "V03bsu058_u:1045": "lāṅgūlaṃ yasya prasravakaraṇaṃ ta[d yasya chinnaṃ] sa lāṅgūlachinnaḥ //",
  "V03bsu058_u:1046": "yesāṃ svalpenā 'pi vyāpāreṇa viśiṣṭaśramotpattiḥ te 'tikilāsinaḥ, klamasyaitadabhidhānam //",
  "V03bsu058_u:1047": "caturbhiśca chavivarṇaiḥ iti nīlapatīlohitāvadātaiḥ (ninditarūpāḥ) /",
  "V03bsu058_u:1048": "ye evaṃvidhā varṇaviśeṣāḥ teṣāṃ eva pratikṣepaḥ na tu ye devānāmiva praśasyarūpāḥ //",
  "V03bsu058_u:1049": "evaṃ tāvat evaṃvidhānāṃ pravrājanādikaṃ pratikṣiptam /",
  "V03bsu058_u:1050": "pravrajitopasaṃpannānāmeṣāṃ api saṃgraho na ityu padarśanāya āha //",
  "V03bsu058_u:1051": "(153) na jātikāyaduṣṭaṃ pravrajitaṃ upasthāpayet //",
  "V03bsu058_u:1052": "rathakārādikaṃ abhokṣyaṃ jātiduṣṭam /",
  "V03bsu058_u:1053": "hastacchinnādikaṃ varṇataḥ saṃsthānato vā kāyena [VinSū_27] duṣṭaṃ /",
  "V03bsu058_u:1054": "nopasthāpayet, vāsasthāne 'pi antardāne, na anuparivāritvena ca, na kevalaṃ niśrayadāne /",
  "V03bsu058_u:1055": "tathā ca bhikṣuṇā parṣad dūṣakaparṣad, na upasthāpayitavyā, upasthāpayati sātisāro bhavati /",
  "V03bsu058_u:1056": "ityuktvā kiyatā parṣad dū[ṣakā] parṣad iti vaktavyā? /",
  "V03bsu058_u:1057": "jātito varṇasaṃsthānena ca //",
  "V03bsu058_u:1058": "kathaṃ jātitaḥ? /",
  "V03bsu058_u:1059": "rathakāracaṇḍālapukkasakulāt //",
  "V03bsu058_u:1060": "kathaṃ varṇasaṃsthānataḥ? haridrakeśā ityādyatroktam //",
  "V03bsu058_u:1061": "(154) yujyate naikasyopādhyāyasya ekena vacasā upasaṃpādanaṃ ātrayāt /",
  "V03bsu058_u:1062": "anekasyeti dviprabhṛteḥ /",
  "V03bsu058_u:1063": "eka upādhyāyaḥ asyeti ekopādhyāyaḥ, tasya /",
  "V03bsu058_u:1064": "ekena vacasā iti ekaprajñaptyā /",
  "V03bsu058_u:1065": "ki yato 'nekasya ityāha /",
  "V03bsu058_u:1066": "ātrayāt* tribhyo yāvat yujyate, na pareṇa ityarthaḥ",
  "V03bsu058_u:1067": "//",
  "V03bsu058_u:1068": "'na gaṇo gaṇasya karmāṇi karoti' ityāgamāt //",
  "V03bsu058_u:1069": "kecit - aṃgīkṛtopādhyāyabhedaṃ atra granthaṃ kurvate - 'labhyaṃ bhadanta ekakāle ekakṣaṇe ekena karmakārakeṇa ekayā jñaptyā dvābhyāṃ karmāṇi kartum?",
  "V03bsu058_u:1070": "kṛtāni ca vaktavyāni?",
  "V03bsu058_u:1071": "na ca saṃghaḥ tena sā tisāro bhavati'?",
  "V03bsu058_u:1072": "- 'labhyaṃ upālin sa cet karmakārako bhikṣuḥ pratibalo bhavati /",
  "V03bsu058_u:1073": "upādhyāyānāṃ nāmaparikīrtanaṃ kartuṃ upasaṃpatprekṣāṇāṃ ca jñaptiṃ ca na hāpayati karma ca karoti' ityādi //",
  "V03bsu058_u:1074": "ārya-upālino dāsakaḥ pālakaśca śrāmaṇerakau sapremakau gatau,",
  "V03bsu058_u:1075": "anyonyānurakṣayā 'yugapat nopasaṃpādyau,",
  "V03bsu058_u:1076": "[tasmāt pṛthak] dvau nopasaṃpadyate //",
  "V03bsu058_u:1077": "etannidānaṃ ekopādhyāyasya anekasya upasaṃpādanānujñāne,",
  "V03bsu058_u:1078": "asmānnidānāt ekopādhyāyasya anekasyāṅgīkaraṇaṃ atra nidānāt dṛśyate /",
  "V03bsu058_u:1079": "ityevaṃ aṅgīkṛtaṃ na caitaṃ prayujyate //",
  "V03bsu058_u:1080": "(155) ābhāvaḥ tulyasamayānāṃ parasparaṃ sāmocīkaraṇasya //",
  "V03bsu058_u:1081": "ekakāle ekakarmavācanopasaṃpāditānāṃ,",
  "V03bsu058_u:1082": "pṛthagvā upasaṃpannānāṃ,",
  "V03bsu058_u:1083": "yeṣāṃ tulyasamayaḥ tesāṃ sāmīcīkaraṇasya parasparaṃ abhāvaḥ /",
  "V03bsu058_u:1084": "sāmīcī vandanā //",
  "V03bsu058_u:1085": "(156) saṃprāpte prāthamyam //",
  "V03bsu058_u:1086": "tulyasamayānāṃ lābhakarmādānoddeśādi sthānaṃ,",
  "V03bsu058_u:1087": "yaḥ prathamaṃ saṃprāptaḥ 'yathāgatikayā lābho grahītavyaḥ' iti vacanāt tasya lābhagrahaṇe prāthamyam //",
  "V03bsu058_u:1088": "karmādāne yaḥ paścādāgataḥ tena pūrvakarma kartavyam paścādāgataḥ karmādāne prathamaṃ iti vacanāt /",
  "V03bsu058_u:1089": "prathamaṃ kāryatādi ayamarthaḥ /",
  "V03bsu058_u:1090": "lābhagrahaṇe prathamaṃ sthānaṃ saṃprāpte prāthamyam,",
  "V03bsu058_u:1091": "karmādānakaraṇe pañcātsthānaṃ saṃprāpte prāthamyamiti //",
  "V03bsu058_u:1092": "(157) na dvyaṅgulādūrdhvaṃ āraṇyakaḥ keśān dhārayet //",
  "V03bsu058_u:1093": "(158) naitad arvāktvāt grāmāntikaḥ //",
  "V03bsu058_u:1094": "arvāgbhāvaḥ arvāktvam /",
  "V03bsu058_u:1095": "etasya dvyaṅgulasya arvāgbhāvāt ūrdhvaṃ dvyarghāṅgula pramāṇatā saṃprāptā /",
  "V03bsu058_u:1096": "yāvanna dhārayitavyā ityatra jñānaṃ bhava[tīti veditavyam /",
  "V03bsu058_u:1097": "grantho ']tra - āraṇyakena bhikṣuṇā dvyaṅgulā bālā dhārayitavyā, arvāk grāmāntikena iti //",
  "V03bsu058_u:1098": "kecit - 'dvyaṅgulāvartā' iti dvyaṅgulasthāne adhīyate /",
  "V03bsu058_u:1099": "yadyasya pāṭhasya dvyaṅgulapramāṇa āvarto yeṣāṃ ityarthaḥ, anarthāntaratvaṃ pūrvakātpāṭhāt //",
  "V03bsu058_u:1100": "atha dvyaṅgulasya āvarta ityayuktatā /",
  "V03bsu058_u:1101": "liṅgāntardhānabhūtatvāt iyato [VinSū_28] dīrghatvam,",
  "V03bsu058_u:1102": "asya yena ca nidānadoṣe śikṣā padaṃ prajñaptaṃ taddoṣāpātasya ca tadavasthatvāt /",
  "V03bsu058_u:1103": "yasmāt atiriktapañcāṅgulamettpramāṇaṃ,",
  "V03bsu058_u:1104": "pravrajyākālikamuṇḍanādividhānāt parato 'pi muṇḍanādiḥ karaṇīyatvaṃ nyāyyam /",
  "V03bsu058_u:1105": "ityatra asya sthāne viniveśanam //",
  "V03bsu058_u:1106": "(159-162) na golomakān keśān chedet //",
  "V03bsu058_u:1107": "muktvā vraṇasāmantakam //",
  "V03bsu058_u:1108": "na cūḍāṃ kārayet //",
  "V03bsu058_u:1109": "na saṃbādhi-[pradeśe]romakarma kārayet //",
  "V03bsu058_u:1110": "iti //",
  "V03bsu058_u:1111": "na kārayediti anuṣaṅgaḥ /",
  "V03bsu058_u:1112": "saṃbādha-pradeśo guhyasthānam //",
  "V03bsu058_u:1113": "(163) kārayet* vraṇanimittaṃ arūḍhau anyathā vijñān sthavirasthavirān avalokyeti //",
  "V03bsu058_u:1114": "arūḍhau anyatheti - bhagavānāha - 'kaṣāyaiḥ (pañcabhiḥ tataḥ) śodhayitavyam /",
  "V03bsu058_u:1115": "paścāt yadi svāsthyaṃ na bhavati,",
  "V03bsu058_u:1116": "sūtradhara-vinayadhara-mātṛkāḍharān bhikśūn āpṛṣṭvā saṃbādhaśmaśru kārayitavyam' ityatra",
  "V03bsu058_u:1117": "granthaḥ //",
  "V03bsu058_u:1118": "tatra nidarśanametad,",
  "V03bsu058_u:1119": "śocanavidhānaṃ yujyate iti prakārāntarāṇyapi cikitsitasya avaruddhāni,",
  "V03bsu058_u:1120": "sthavirasthavirān bhikṣūnavalokya vraṇanimittaṃ prāṇakanimittaṃ vā saṃbādhe pradeśe romakarma kārayitavyamiti /",
  "V03bsu058_u:1121": "apareṣāṃ atra granthaḥ, tatra pramukhaviditaṃ kṛtamiti etadavalokanam /",
  "V03bsu058_u:1122": "dvābhyāṃ ca vṛddhābhyāṃ pramukhatvaṃ śīlato dharmavinayābhijñatayā ca,",
  "V03bsu058_u:1123": "ityubhayamapi etad avalokyagataṃ saṃgṛhītam vijñātaṃ tatra /",
  "V03bsu058_u:1124": "piṭakadharatvavacanaṃ vijñānam /",
  "V03bsu058_u:1125": "prāṇakanimittaṃ atra vraṇagataprāṇakābhiprāyaṃ yujyate, na yūkādyabhiprāyam /",
  "V03bsu058_u:1126": "asya ca vraṇanimittatvenaiva antaḥkṛtatvamiti na gṛhītam //",
  "V03bsu058_u:1127": "(164) na aṅganāḍīmapi [tannimittaṃ] kārayet //",
  "V03bsu058_u:1128": "atannimittaṃ iti avraṇanimittaṃ /",
  "V03bsu058_u:1129": "jaṅdhāmuṇḍanaṃ aṅganāḍī //",
  "V03bsu058_u:1130": "(165) na anyatra kāye //",
  "V03bsu058_u:1131": "iti //",
  "V03bsu058_u:1132": "saṃbādha-aṅganāḍībhyāṃ anyatra kāye grīvātaḥ prabhṛti yaḥ kāyānuvyavahāraḥ tatra eṣa romakarma-pratiṣedhaḥ /",
  "V03bsu058_u:1133": "tasmānnānena keśaśmaśruṇo 'pi kartavyatāpratiṣedhaḥ /",
  "V03bsu058_u:1134": "nāsāromṇaḥ śātanasya abhūdvacanaṃ iti prasiddhe pratyayaḥ //",
  "V03bsu058_u:1135": "mātṛkāyāmatra granthaḥ - keśaśmaśrū sthāpayitvā tadanyeṣu aṃgapratyaṃgeṣu roma na śātayitavyam /",
  "V03bsu058_u:1136": "yaḥ śātayet* duṣkṛtaḥ syāt āpattiḥ iti //",
  "V03bsu058_u:1137": "(166-168) kṣuradhārakaṃ vā nakhacchedaṃ bhajeta vāsīmukhaṃ vā /",
  "V03bsu058_u:1138": "naiṣāṃ mṛṣṭiṃ bhajet //",
  "V03bsu058_u:1139": "bhajeta lekhaṃ malāvakṛṣṭyai /",
  "V03bsu058_u:1140": "na cīvareṇa keśaśmaśrū avatārayeteti //",
  "V03bsu058_u:1141": "upariprāvaraṇasya atra grahaṇaṃ yujyate, na antarvāsasaḥ /",
  "V03bsu058_u:1142": "sarvasya ca na saṃghāṭi-uttarāsaṃgayoḥ eva /",
  "V03bsu058_u:1143": "atra paribhuktasya anyadupariprāvaraṇaṃ yujyate /",
  "V03bsu058_u:1144": "ityatra pratikṣepanimittasya vyavasthāpanāt //",
  "V03bsu058_u:1145": "(169) dhārayet keśapratigrahaṇam //",
  "V03bsu058_u:1146": "iti cīvaraṃ keśapratigrahaṇam, tadarthameva yasya upayogaḥ /",
  "V03bsu058_u:1147": "pratigṛhyante anena keśāḥ iti tu niruktiḥ /",
  "V03bsu058_u:1148": "cīvaramiti kuta etad, 'cīvaraṃ keśapratigrahanaṃ adhiṣṭhānaṃ' iti adhiṣṭhānamantre vacanāt /",
  "V03bsu058_u:1149": "kathaṃ puna etad vijñāyate prāvaraṇārthamiti? na punaḥ tatraiva keśānāmavatāraṇārthamiti /",
  "V03bsu058_u:1150": "abhāve saṃkakṣikābhidhānāt /",
  "V03bsu058_u:1151": "apratikṣepaṃ hi saṃkakṣikāyāṃ keśāvatāraṇam //",
  "V03bsu058_u:1152": "(170) abhāve [VinSū_29] saṃkakṣikayā //",
  "V03bsu058_u:1153": "keśapratigrahaṇasya cīvarasyābhāve saṃkakṣikayā āvṛtayā keśaśmaśrū avatārayet //",
  "V03bsu058_u:1154": "(171) na saṃstare /",
  "V03bsu058_u:1155": "iti na keśaśmaśrū avatārayet /",
  "V03bsu058_u:1156": "nidāneṣvapi ādāveva nakhacchedanam iti etadante granthaḥ //",
  "V03bsu058_u:1157": "(172) na yatra sāṃdhika-saṃmārjanīnipātaḥ //",
  "V03bsu058_u:1158": "iti vihārādhikārikametad //",
  "V03bsu058_u:1159": "(173-174) avatārayeta prāsādādau jīrṇo glāno vā vātātapavarṣeṣu ca //",
  "V03bsu058_u:1160": "taṃ pradeśaṃ parikarmayet",
  "V03bsu058_u:1161": "//",
  "V03bsu058_u:1162": "niṣkeśatvaṃ nirudakatvaṃ ca parikarmaṇaḥ /",
  "V03bsu058_u:1163": "tadyathā saṃpadyate tathā karaṇīyam //",
  "V03bsu058_u:1164": "(175) saṃkirṇe bālocchāraṇam //",
  "V03bsu058_u:1165": "sasaṃkāre pradeśe ityarthaḥ //",
  "V03bsu058_u:1166": "(176) evaṃ nakhacchedanam //",
  "V03bsu058_u:1167": "na saṃstare ityādeḥ eṣo 'tideśaḥ /",
  "V03bsu058_u:1168": "keśapratigrahe nipuṇagrāhiṇī kriyamāṇā bhūmau kṛtā bhavati /",
  "V03bsu058_u:1169": "tasmāt nātracchedanena yatra sāṃdhika-saṃmārjanī nipātaḥ /",
  "V03bsu058_u:1170": "ityasya atikrāntatvaṃ, parikarmabhavyatā vā bhūmeḥ /",
  "V03bsu058_u:1171": "keśaśmaśru-avatāraṇe asya parihārasya asaṃbhavo veditavyaḥ //",
  "V03bsu058_u:1172": "(177) na anadhiṣṭhitā bhikṣuṇī eṣā purūṣeṇāvītarāgā keśāṃśchedayet //",
  "V03bsu058_u:1173": "eṣā iti bhikṣuṇī avītarāgā iti 'anāpattiryadi vītarāgā syāt' ityatra granthaḥ /",
  "V03bsu058_u:1174": "chedayeta iti muṇḍanasya caitadatriavaṃ vacanam /",
  "V03bsu058_u:1175_0": "atha mahāprajāpatī gautamī pañcabhiḥ śākyāyanikāśataiḥ sārdhaṃ svayameva keśāṃśchedayitvā",
  "V03bsu058_u:1175_1": "kāṣāyāṇi vastrāṇī ācchādya iti keśacchedanasya uktasya '[evameva tvaṃ gautamī muṇḍā",
  "V03bsu058_u:1175_2": "śobhanā]' iti muṇḍātvena abhidhānāt;",
  "V03bsu058_u:1176": "dīrghatvāt keśānāṃ anya-muṇḍane sanimittametadabhidhānam /",
  "V03bsu058_u:1177": "anyatra anuvyavahāraḥ - avītarāgā bhikṣuṇī bhikṣuṇyā anadhiṣṭhitā na [puruṣeṇa] keśāṃśchedayet ityarthaḥ //",
  "V03bsu058_u:1178": "(178)",
  "V03bsu058_u:1179": "saṃrajyamānāṃ adhiṣṭhātrī samanuśiṣyāt - 'smṛtimupasthāpaya kimasmin kalevare sāramasti' iti /",
  "V03bsu058_u:1180": "saṃrajyamānāṃ iti kalpake tāṃ bhikṣuṇīm //",
  "V03bsu058_u:1181": "(179) mātṛsaṃjñā bhaginyā duhituśceti kalpake [upasthāpaya] iti /",
  "V03bsu058_u:1182": "saṃrajyamānāṃ adhiṣṭhātrī samanuśiṣyāt - mātrādisaṃjñāmupasthāpaya iti //",
  "V03bsu058_u:1183": "(180) snānaṃ kṛte 'tra kurvīta iti //",
  "V03bsu058_u:1184": "atra iti keśaśmaśru-avatāraṇe //",
  "V03bsu058_u:1185": "(181) pañcāṅgikaṃ vā śaucamiti //",
  "V03bsu058_u:1186": "kalpāntara-upādānārthaṃ vā śabdaḥ //",
  "V03bsu058_u:1187": "satyapi pānīyasya saṃbhave,",
  "V03bsu058_u:1188": "kalpata evaitad - 'bhikṣuṇā keśapratigrahaṇaṃ dhārayitavyam,",
  "V03bsu058_u:1189": "snātavyaṃ vā,",
  "V03bsu058_u:1190": "antato hastapādā prakṣālayativyāḥ' ityatra granthaḥ //",
  "V03bsu058_u:1191": "(182) na nagnaṃ snāyāt iti /",
  "V03bsu058_u:1192": "trimaṇḍalācchāditatve paripūrṇaṃ anagnatvam /",
  "V03bsu058_u:1193": "yāvat trimaṇḍalācchādite romāṅgajātayoḥ chāditvam, tāvat chāditatvena sarvasya (aparasya)",
  "V03bsu058_u:1194": "aparihartavyatā iti etad atra sāmarthyāt gantavyam //",
  "V03bsu058_u:1195": "(183) na bhikṣuṇī puruṣatīrthe snāyāt, na strītīrthe cūrṇena iti //",
  "V03bsu058_u:1196": "puruṣatīrthe bhikṣaṇyāḥ snānasya eva pratiṣedhaḥ /",
  "V03bsu058_u:1197": "strītīrthe tu mudgacūrṇādinā, kevalasya (prādeśika snānasya) aprativedhaḥ /",
  "V03bsu058_u:1198": "'dvādaśavargiṇyaḥ strītīrthe snānti,",
  "V03bsu058_u:1199": "gṛhapati-patnīnāṃ snāntīnāṃ auddhatyaṃ kurvanti,",
  "V03bsu058_u:1200": "māṣacūrṇādi kṣipanti /",
  "V03bsu058_u:1201": "bhagavānāha - na bhikṣuṇyā strītīrthe cūrṇena snātavyam' ityatra granthaḥ //",
  "V03bsu058_u:1202": "(184) kalpyate [VinSū_30] mudgādeḥ gandhaparibhāvitam cūrṇamiti //",
  "V03bsu058_u:1203": "sarvādhikāritā 'tra //",
  "V03bsu058_u:1204": "(185-186) pratigrahaṇamasya //",
  "V03bsu058_u:1205": "bhaiṣajyaparibhāvitasya ca glānena //",
  "V03bsu058_u:1206": "iti, 'kalpayate' ityanuṣaṅgaḥ //",
  "V03bsu058_u:1207": "(187) na bhikṣuṇī yoṣiti cūrṇaṃ kṣipet //",
  "V03bsu058_u:1208": "snānakāle api anyadā 'pīti-viśeṣāparigrahāt pratipattiḥ nagna (tva)-parihāraprasaṃgena ucyate //",
  "V03bsu058_u:1209": "(188) no 'grathitādhastyapūrvapaścimanivasitānto niśrayaṇīmadhirohet //",
  "V03bsu058_u:1210": "nivasitasya vāsasaḥ pūrvapaścimādhastyaḥ adhastādbhavāntaḥ agrathito yena ityarthaḥ /",
  "V03bsu058_u:1211": "kaupīnaduṣṭi-parihāram etad /",
  "V03bsu058_u:1212": "vṛkṣādyadhirohe 'pi ca kaupīnadarśanasya saṃvittiḥ /",
  "V03bsu058_u:1213": "tasmāt nidarśanamatra niśrayanī-grahaṇaṃ pratipattavyam /",
  "V03bsu058_u:1214": "āpadi adhirohe yatpratīkārārthaṃ yo 'dhirohaḥ tasya cet nivasanasyaiva grathanenoparodhaḥ anurakṣyatvamasya /",
  "V03bsu058_u:1215": "na cenneti, vṛkṣādhirohānujñānāt gantavyam //",
  "V03bsu058_u:1216": "(189) na anyadā evaṃ syāt //",
  "V03bsu058_u:1217": "niśrayaṇyadhirohaṇād anyasminkāle na grathitādhastyapūrvapaścima nivasitāntena [sāmīcīsthitena] bhavitavyamityarthaḥ /",
  "V03bsu058_u:1218": "antarmukhasya kaupīnapakṣatvaṃ iti tannāgnyasya atra pradeśe pariharaṇamucyate /",
  "V03bsu058_u:1219": "(190) na apraticchanna-vaktrāya avṛtiṃ bhajeta //",
  "V03bsu058_u:1220": "apraticchannasya vastrādinā yā avṛtiḥ apraticchannavaktrāya avṛtistāṃ na bhajet /",
  "V03bsu058_u:1221": "'vijṛṃbhamāṇena bhikṣuṇā hastena mukhaṃ pratichādayitavyam' ityatra granthaḥ /",
  "V03bsu058_u:1222": "nidarśanamatra hasto vyavatiṣṭhate //",
  "V03bsu058_u:1223": "vijṛṃbhaṇaṃ ca kāmakāro yadvidhāraṇaṃ pratītamadhikṛtya etadevamuktam /",
  "V03bsu058_u:1224": "asati āśaktau yadapāvaraṇaṃ na tadbhajane doṣaḥ //",
  "V03bsu058_u:1225": "(191-192) dhārayet snātraśāṭākam //",
  "V03bsu058_u:1226": "āsaktiḥ dvipuṭe prāṇakānām /",
  "V03bsu058_u:1227": "saktiriti vaktavyaṃ granthacchāyāyāṃ saṃpattyarthaṃ ā-iti upādānam /",
  "V03bsu058_u:1228": "kāraṇādeśametad /",
  "V03bsu058_u:1229": "yasmāt saktiḥ dvipuṭe vāsasi prāṇakānāṃ,",
  "V03bsu058_u:1230": "tasmānna saprāṇake 'mbhasi tadvidhena vāsasā snātavyamityarthaḥ //",
  "V03bsu058_u:1231": "(193) traicīvariko 'pi iti //",
  "V03bsu058_u:1232": "dhārayet snātraśāṭakamityunubandhaḥ /",
  "V03bsu058_u:1233": "grantho 'tra - \"bhagavānāha - traicīvarikeṇa bhikṣuṇā snātraśātako dhārayitavyaḥ\" iti //",
  "V03bsu058_u:1234": "kecit 'anadhiṣṭhāya dhārayitavyaḥ' ityadhī yate, tadyuktam /",
  "V03bsu058_u:1235": "snātraśāṭakaṃ sametya anutpādite saṃkalpe naiḥsargikasya utthānāt niyataṃ eṣa saṃkalpo 'tra utpādayitavyaḥ /",
  "V03bsu058_u:1236": "asya cotpādane jātaṃ bhavati atra mānasasya adhiṣṭhānasya kartavyattvam /",
  "V03bsu058_u:1237": "tataśca anyasyādhiṣṭhānasya karanaṃ yuktam,",
  "V03bsu058_u:1238": "sukaratvāt vācikasya asmādeva anujñānāt na anenāsya samādānamraṃśo bhavatīti veditavyam //",
  "V03bsu058_u:1239": "(194) patrāṇi abhave dattvā purataḥ pṛṣṭhataśca",
  "V03bsu058_u:1240": "pratigupte pradeśe snānamiti //",
  "V03bsu058_u:1241": "sarve na traicīvarikā eva /",
  "V03bsu058_u:1242": "[atra granthaḥ] - apareṣāṃ snātraśāṭakasya prāptirnāsti,",
  "V03bsu058_u:1243": "bhagavānāha - taiḥ patrāṇi purataḥ pṛṣṭhataśca datvā pratigupte pradeśe snātavyamiti aviśeṣeṇa etadabhihitam //",
  "V03bsu058_u:1244": "(195) mocanena saktasya prāṇinaḥ apagatiḥ //",
  "V03bsu058_u:1245": "ekapuṭāt atyāsaktiḥ dvipuṭe prāṇakānāmiti ataḥ pratipattiḥ /",
  "V03bsu058_u:1246": "nāsya śāṭake dvipuṭatvasya abhāvaḥ /",
  "V03bsu058_u:1247": "tasmāt nānena saprāṇake 'mbhasi snātavyamityatra sthitaṃ veditavyam //",
  "V03bsu058_u:1248": "(196) udakabhrame [VinSū_31] vihāre etaditi //",
  "V03bsu058_u:1249": "vihāre cediti etad snānaṃ kriyate udakabhrama eva kartavyaṃ nānyatra //",
  "V03bsu058_u:1250": "(197) cchoraṇaṃ ca dravasya //",
  "V03bsu058_u:1251": "iti pādaprakṣālanādikasya dravasya udakabhrama eva cchoraṇaṃ nānyatra //",
  "V03bsu058_u:1252": "(198-199) karaṇaṃ snātraśālikāyāḥ //",
  "V03bsu058_u:1253": "[asyāṃ] iṣṭakāstārasya ādānam //",
  "V03bsu058_u:1254": "[asyāṃ] snātraśālikāyāḥ //",
  "V03bsu058_u:1255": "(200) udakabhramasya mokṣaḥ /",
  "V03bsu058_u:1256": "syandanikāyāḥ śocanam //",
  "V03bsu058_u:1257": "bhagavānāha - udakabhramo proktavyaḥ //",
  "V03bsu058_u:1258": "syandanikā bhavati, bhagavānāha, kālānukālaṃ śocayitavyā /",
  "V03bsu058_u:1259": "api tu udakabhrame eva snātavyamiti, tatsaṃgrahārthamāha //",
  "V03bsu058_u:1260": "(201) bhrame snātau anutthānam //",
  "V03bsu058_u:1261": "syandanikāyā ityanubandhaḥ /",
  "V03bsu058_u:1262": "snātiḥ snānam /",
  "V03bsu058_u:1263": "syaṃdanikā iti pratividheḥ ākhyānametad /",
  "V03bsu058_u:1264": "bhrame snāne sati anutthānaṃ syandanikāyāḥ /",
  "V03bsu058_u:1265": "na tu bhrame eva snātavyamiti niyamabhūtaṃ, snānārthatvāt śālikāyāḥ //",
  "V03bsu058_u:1266": "(202) neṭṭanodgharṣeṇa kāyaṃ śodhayet pādābhyāmanyam //",
  "V03bsu058_u:1267": "na iṭṭanena bhikṣuṇā kāyo gharṣitavyaḥ iti granthaḥ /",
  "V03bsu058_u:1268": "anyamiti pādavyatiriktam /",
  "V03bsu058_u:1269": "tayoḥ tu apratiṣedhaḥ //",
  "V03bsu058_u:1270": "(203) nidarśanametad tīkṣṇaśauṭīrayoḥ /",
  "V03bsu058_u:1271": "īṭṭanam kīdṛśasya dravyasyetyāha - tīkṣṇaśastrakādi, śautīraṃ ṣaunakādi cittavikārasaṃpādanāt /",
  "V03bsu058_u:1272": "ājñaptaṃ bhagavatā - na iṭṭanena kāyo ghṛṣitavya iti /",
  "V03bsu058_u:1273": "bhikṣavaḥ śuktyā ghṛṣanti, bhagavānāha - muṇḍaśuktiḥ karanīyā ityatra granthaḥ /",
  "V03bsu058_u:1274": "atra hi tīkṣṇatvāt śukteḥ pratiṣedhaḥ /",
  "V03bsu058_u:1275": "tasmāt nidarśanaṃ iṭṭanam /",
  "V03bsu058_u:1276": "anyasyāpi tīkṣṇasya śauṭīrasya ca dravyasya tenā pi kāyo no ghṛṣitavyaḥ //",
  "V03bsu058_u:1277": "(204) agninā śukteḥ śodhanam //",
  "V03bsu058_u:1278": "pratāpanamātrakaṃ ca agninā asyāḥ śodhanam /",
  "V03bsu058_u:1279": "anyathā śukternāśāt //",
  "V03bsu058_u:1280": "(205) na kiñcitkenacit āmuṣṭicailavartte(ḥ) bhikṣuṇī uddhṛṣet //",
  "V03bsu058_u:1281": "na kiṃciditi kāyam, mṛduṣtrīśarīram, mṛduślakṣṇādapi tasmin vikārasya saṃpattiḥ /",
  "V03bsu058_u:1282": "sunikṛṣṭenāpi etatkaraṇe striyaḥ sauṭīrapitatvamiti bhikṣuṇīṣu sarvapratiṣedhaḥ bhavati / kiñcinmuṣṭi[taḥ]",
  "V03bsu058_u:1283": "sukumārāntaraṃ vastramiti, muṣṭimātratvena uktvā cailavartteḥ vacanam //",
  "V03bsu058_u:1284": "(206) na anapagatasaṃbhāvakodakaḥ cīvarāṇi prāvṛṇvīta //",
  "V03bsu058_u:1285": "prāvriyamāṇacīvaravināśaparihārārthametad /",
  "V03bsu058_u:1286": "tasmādeṣāṃ udakaṃ anapagataṃ yasya iti gatiḥ /",
  "V03bsu058_u:1287": "yaḥ ādhānaṃ na icchetpratīkṣituṃ, taṃ prati uttarau vidhī //",
  "V03bsu058_u:1288": "(207-208) dhārayetkāyaproñchanam //",
  "V03bsu058_u:1289": "abhāve muhūrttaṃ utkuṭukena sthitvā snātraśāṭakena proñchanamiti //",
  "V03bsu058_u:1290": "yāvatā vā anena saṃpannena snātraśāṭakaproñchanārthasaṃpattiḥ tāvatā 'sya yāvatyā kālamātrayā saṃpattiḥ tadupalakṣaṇamatra muhūrtaḥ /",
  "V03bsu058_u:1291": "stokasya vā yasya tasya muhūrtamiti abhidhānametad /",
  "V03bsu058_u:1292": "utkuṭukena sthitvā iti evaṃ āśu-apagamasya ambhasaḥ kāyāt saṃpattiḥ guptarūpaṃ caitadavasthānam /",
  "V03bsu058_u:1293": "ato 'sya [nāgnyasya] na yuktaṃ bhajanamityatra saṃśrayaṇam //",
  "V03bsu058_u:1294": "(209-210) pratiṣeveta jentākam //",
  "V03bsu058_u:1295": "karaṇḍasya karaṇaṃ uccharkare sādhu //",
  "V03bsu058_u:1296": "jentākārthaṃ āvāsaḥ karaṇḍakaḥ /",
  "V03bsu058_u:1297": "udgataśarkaram, uccharkare pradeśe karaṇḍaḥ [VinSū_32] kartavyaḥ //",
  "V03bsu058_u:1298": "ityatra granthaḥ - 'saṃpadyate anyapradeśe gatādapi ato aparipūrṇārthaḥ /",
  "V03bsu058_u:1299": "uccharkare tu paripūrṇārthasaṃpādakatvāt sādhutvaṃ' ityarthaḥ /",
  "V03bsu058_u:1300": "e [vama]trāpi 'sādhu' śabdaprayoge veditavyam /",
  "V03bsu058_u:1301": "tatra karaṇḍe yatkartavyaṃ taddarśanārthamāha - (211)",
  "V03bsu058_u:1302": "vahiḥ saṃvṛttasya antarviśālasya samudrākṛteḥ vātāyanasya mokṣo madhye //",
  "V03bsu058_u:1303": "karaṇḍagatabhittimadhye nā 'dho nā 'pyūrdhvamityarthaḥ //",
  "V03bsu058_u:1304": "(212) jālavātāyanaka-vāṭikā-cakrikā-ghaṭikā-sūcīnāṃ atra viniveśanam //",
  "V03bsu058_u:1305": "atra iti vātāyane //",
  "V03bsu058_u:1306": "(213) aja[padakada]ṇḍopasthāpanaṃ ca //",
  "V03bsu058_u:1307": "atra ityasya saṃbaṃdhopanayanārthaḥ 'ca'-śabdaḥ //",
  "V03bsu058_u:1308": "tena ajapadakena daṇḍena vātāyane sūcī praveśyate niṣkāsyate //",
  "V03bsu058_u:1309": "(214) dvāre kavāṭa-arguḍa-kaṭakāyāṃ ghaṭṭasamāyojanam //",
  "V03bsu058_u:1310": "dvāra iti karaṇḍadvāre //",
  "V03bsu058_u:1311": "(215) taptajalasthāpanārthaṃ abhyantarapārśvakapotamālākaraṇam //",
  "V03bsu058_u:1312": "piṇḍikā 'tra kapoṭamālā yasyāṃ [jalaghaṭā]ḥ sthāpyante //",
  "V03bsu058_u:1313": "(216-217) agnikaraṇasthāne bhūmau iṣṭakā-stāra-dānam //",
  "V03bsu058_u:1314": "agneḥ anirvāṇāya saṃvarttanam //",
  "V03bsu058_u:1315": "(iti) vartulīkaraṇam //",
  "V03bsu058_u:1316": "(218) tadartha āyasasphijadharaṇam //",
  "V03bsu058_u:1317": "tadarthamiti agnisaṃvarttanārtham //",
  "V03bsu058_u:1318": "(219) jvalatyagnau aklamāya praveśapariharaṇam //",
  "V03bsu058_u:1319": "jentākaśālāyām //",
  "V03bsu058_u:1320": "(220) tamikānutpattaye saktūnāṃ kaṭutailamrakṣitānāṃ aganau prakṣepaḥ //",
  "V03bsu058_u:1321": "agnimadaḥ tamikā //",
  "V03bsu058_u:1322": "(221) daurga-ndhyavinivṛttaye dhūpadānam //",
  "V03bsu058_u:1323": "yad tatsaktubhirdaurgandhyaṃ kṛtam //",
  "V03bsu058_u:1324": "(222-223) cikkasapiṇḍikayā kṣipratailadharaṇe pratividhānam //",
  "V03bsu058_u:1325": "āmalakapiṇḍikayā ca /",
  "V03bsu058_u:1326": "kakṣapiṇḍiko 'tra āsanam //",
  "V03bsu058_u:1327": "atra jentāke kakṣapiṇḍakāsanam /",
  "V03bsu058_u:1328": "nāsya snehena āsanārtham, ityasya anujñānam //",
  "V03bsu058_u:1329": "(224) tṛṇairbhūmerāstaranaṃ ādraiḥ, autpattikena ārdreṇa temanena vā //",
  "V03bsu058_u:1330": "tatra autpattikaṃ utpattyā eva yadārdratvam,",
  "V03bsu058_u:1331": "[tadabhāve]temanena yadārdratvaṃ tatsaṃśrayaṇīyam,",
  "V03bsu058_u:1332": "adāho 'tra arthaḥ //",
  "V03bsu058_u:1333": "(225-226-227-228) kaṇḍūyanārthaṃ āyasadarvikākaraṇam //",
  "V03bsu058_u:1334": "cidreṇa upanibadhya sūtrakeṇa asyāḥ sthāpanaṃ upadhivārikeṇa gupte pradeśe",
  "V03bsu058_u:1335": "//",
  "V03bsu058_u:1336": "nirmāditatāsaṃpatyarthaṃ asyāṃ agnikalpakaraṇam //",
  "V03bsu058_u:1337": "asnānaṃ tatra //",
  "V03bsu058_u:1338": "tatra iti jantāke //",
  "V03bsu058_u:1339": "(229) śālāyāḥ tadartha karaṇam //",
  "V03bsu058_u:1340": "tadarthamiti snānārtham //",
  "V03bsu058_u:1341": "(230) anāśāya snapayanacīvarāṇāṃ iṣṭakābaddhagarta karaṇam //",
  "V03bsu058_u:1342": "[snapayanacī]varāṇāṃ anāśārthaṃ garte avatīrṇena snānaṃ uttamasthena udakadānam /",
  "V03bsu058_u:1343": "ityataḥ āpannaṃ veditavyam //",
  "V03bsu058_u:1344": "(231) udakabhramasya asya mokṣaḥ //",
  "V03bsu058_u:1345": "asya iti gartasya //",
  "V03bsu058_u:1346": "(232) śiṣṭānāṃ atyuṣṇatāyāṃ jalasya ārocanamiti /",
  "V03bsu058_u:1347": "uṣṇaṃ udakaṃ ityavetya pariśiṣṭānāṃ pravrajitānāṃ ārocayet ityarthaḥ //",
  "V03bsu058_u:1348": "(233) śītenāsya bhedaḥ iti //",
  "V03bsu058_u:1349": "uṣṇasya ambhasaḥ //",
  "V03bsu058_u:1350": "(234) sekādau api //",
  "V03bsu058_u:1351": "sekādyartha mapi śītena asya bhedaḥ //",
  "V03bsu058_u:1352": "(235-236-237-238-239) pāṣī-gomaya-dantakāṣṭhaparipurṇakarparopasthāpanam //",
  "V03bsu058_u:1353": "kṣāmatā cet purobhaktikā(ka?)-karaṇam /",
  "V03bsu058_u:1354": "madhyapātena pratyupatiṣthamānaṃ [VinSū_33] ajñātaṃ atraitadgato nirjñānārthaṃ pṛccheta //",
  "V03bsu058_u:1355": "[dvārapālasya etadarthaṃ sthāpanaṃ //",
  "V03bsu058_u:1356": "apraveśārthaṃ ca bhikṣoḥ] iti //",
  "V03bsu058_u:1357": "madhyapātena iti yuṣmadanyatamo 'haṃ etyantarbhāvena /",
  "V03bsu058_u:1358": "etadgata iti jentākagataḥ /",
  "V03bsu058_u:1359": "kimayaṃ bhikṣuḥ uta ājīvikādiḥ iti [nirjñānārthaṃ] pṛcchet //",
  "V03bsu058_u:1360": "dvārapālasya etadarthaṃ sthāpanam iti ajñātasya madhyapātena pratyupatiṣṭhamānasya nirjñānāya praśnārthaṃ apraveśārthaṃ ca iti /",
  "V03bsu058_u:1361": "nāyamasmadanyatama iti praśnena asya jñātasya /",
  "V03bsu058_u:1362": "kīdṛśasya dvārapālasya ityāha bhikṣoḥ /",
  "V03bsu058_u:1363": "nidarśanametad anupasaṃpannasyāpi pravrajitasyaḥ; bhikṣunīṣu vā tatpakṣasyeva pudgalasya //",
  "V03bsu058_u:1364": "(240) nāśraddhasya atra praveśaṃ dadyāt //",
  "V03bsu058_u:1365": "atra iti jentāke /",
  "V03bsu058_u:1366": "pratyupatiṣthamānasyāpi madhyapātena, eṣo 'tra aparo dvārapālasyārthaḥ //",
  "V03bsu058_u:1367": "(241) sārdhavihārī-antevāsikaiḥ atra parikarmakaraṇam //",
  "V03bsu058_u:1368": "atra iti jentāke //",
  "V03bsu058_u:1369": "(242) navakeriti aparamiti //",
  "V03bsu058_u:1370": "matāntarasyaitatpradarśanam /",
  "V03bsu058_u:1371": "keṣāṃcit pāthāntaram /",
  "V03bsu058_u:1372": "navakaiḥ parikarma jantāke kartavyamiti /",
  "V03bsu058_u:1373": "rūpadarśanārthaṃ parikarmaṇaḥ āha - //",
  "V03bsu058_u:1374": "(243-244)",
  "V03bsu058_u:1375": "dīpanakaṭāhaka-taila-dantakāṣṭha-gomaya-mṛccūrṇa-pāṇīyādyupasthāpana-kāṣṭhapratyavekṣaṇa-udvarttana-snehena snapana-saṃmārjana-saṃkārocchoraṇādau //",
  "V03bsu058_u:1376": "parikarmaṇaḥ karaṇaṃ tesāṃ paraspareṇa /",
  "V03bsu058_u:1377": "iti sārdhaṃ-vihāryantevāsināṃ udvarttanādeḥ parikarmaṇaḥ parasparaṃ karaṇam //",
  "V03bsu058_u:1378": "(245) pīṭhaśuktikayoḥ caukṣitāṃ kṛtvā nikṣepo yathāsthāne //",
  "V03bsu058_u:1379": "ityādi śabdaira (pekṣitasya? )",
  "V03bsu058_u:1380": "parikarmaṇaḥ saṃgrahamātṛkāyāṃ \"etadādinā agrataḥ sthitvā \"vitapet\" ityantam //",
  "V03bsu058_u:1381": "(246) sarvatra eṣa bhāṇḍe vidhiḥ //",
  "V03bsu058_u:1382": "caukṣatāṃ kṛtvā yathāsthāṇe nikṣepa iti 'eṣaḥ' //",
  "V03bsu058_u:1383": "(247) sarvamupakaraṇaṃ suguptake lāyitaṃ kuryāt //",
  "V03bsu058_u:1384": "na bhāṇḍagrahaṇena kasyacidupakaraṇasya agrahaṇam, anyatra tu jentakāntān /",
  "V03bsu058_u:1385": "vidhānārthametatsūtram - /",
  "V03bsu058_u:1386": "(248) alpaśabdo 'tra praviśet //",
  "V03bsu058_u:1387": "jentāke //",
  "V03bsu058_u:1388": "(249-250) prāsādikaḥ /",
  "V03bsu058_u:1389": "susaṃvṛtteyaḥ [īryāpatha-prāsādika-]saṃprajānan /",
  "V03bsu058_u:1390": "susaṃvṛtaḥ svīryaśca kāyavācoḥ avikṣepaṃ susaṃvṛtteyatvena darśayati /",
  "V03bsu058_u:1391": "saṃprajānannityanena cetasaḥ /",
  "V03bsu058_u:1392": "[īryāpatha]-prāsādikatvasya etatprakāradvayena darśanam //",
  "V03bsu058_u:1393": "(251) nāgrataḥ sthitvā vitapet //",
  "V03bsu058_u:1394": "na paraṃ vitapaṃtaṃ vyavadhāya ātmanā vitapedityarthaḥ",
  "V03bsu058_u:1395": "//",
  "V03bsu058_u:1396": "(252) saṃgaṇikāvarjanamiti //",
  "V03bsu058_u:1397": "atreti vartate,",
  "V03bsu058_u:1398": "kāmānuguṇaṃ pratipadya jentāke vṛttaṃ,",
  "V03bsu058_u:1399": "'saṃdīpikā ca kāmānāṃ saṃgaṇikā' iti ato 'syā varjanaṃ atra viśeṣataḥ //",
  "V03bsu058_u:1400": "(253) āryatūṣṇībhāvāvalaṃbanamiti //",
  "V03bsu058_u:1401": "atretyeva [saṃbadhyate] /",
  "V03bsu058_u:1402": "asad-vikalpa-tadanuguṇacittavinivartanārthaṃ etatsūtram /",
  "V03bsu058_u:1403": "yoniso-manasikāra-saṃmukhīkaraṇaṃ ārya-tūṣṇībhavo veditavyaḥ //",
  "V03bsu058_u:1404": "(254) tridaṇḍakādānaṃ gantavye //",
  "V03bsu058_u:1405": "gamanakāle //",
  "V03bsu058_u:1406": "(255) naikarcāvaraḥ parika[rma kuryāta] //",
  "V03bsu058_u:1407": "jentākagrahaṇamatra kaiścitkriyate kāyagatakhyāpitaṃ paraspara-grahaṇam /",
  "V03bsu058_u:1408": "na bhikṣubhiḥ jentāke ekacīvaraiḥ parasparaṃ parikarma kartavyamiti /",
  "V03bsu058_u:1409": "sarvatra parikarmaṇi na kāyagata eva sarvatra ca sthāne,",
  "V03bsu058_u:1410": "[VinSū_34] na jentāke eva asya vidheḥ vyavatiṣṭhamānatā, iti tannāśritam //",
  "V03bsu058_u:1411": "(256) naitad kāyasya aśraddhena kārayet //",
  "V03bsu058_u:1412": "'etad' iti parikarma, yad [bāhyaṃ] bhārodvahanādikaṃ karma na pratiṣidhyate //",
  "V03bsu058_u:1413": "(257) anitvarā atra pūrvatra ca śraddhā abhisaṃhitā //",
  "V03bsu058_u:1414": "'anitvarā' iti cirakālotpattyā yā aniṣkampā sā anitvarā /",
  "V03bsu058_u:1415": "'atra' iti anantaroke parikarmavidhau /",
  "V03bsu058_u:1416": "'pūrvatra ca' iti 'nāśraddhasya atra praveśaṃ dadyāt' ityatra /",
  "V03bsu058_u:1417": "'abhisaṃhitā' iti abhipretā //",
  "V03bsu058_u:1418": "(258) na siṃhasamaḥ śṛgālasamamu(pa)tiṣṭheta //",
  "V03bsu058_u:1419": "śīlavatā duḥśīlasya upasthāpanaṃ na kāryamityarthaḥ /",
  "V03bsu058_u:1420": "apavādo 'sya kriyate //",
  "V03bsu058_u:1421": "(259-260) paramaduḥśīlau ācāryopādhyāyau upastiṣṭheta //",
  "V03bsu058_u:1422": "mātāpitṛglānāṃśca agārikānapi //",
  "V03bsu058_u:1423": "paramopakāritvādeṣāṃ ityetad abhyanujñānam //",
  "V03bsu058_u:1424": "(261) snānaṃ saṃbhārakasnātreṇa //",
  "V03bsu058_u:1425": "[glānaḥ] /",
  "V03bsu058_u:1426": "atra nidānaṃ paṭhyate /",
  "V03bsu058_u:1427": "glāna-grahaṇaṃ prajñaptau na kṛtam, [na cānyasya] anyatra apratirūpatvam /",
  "V03bsu058_u:1428": "viśeṣāparigrahāt sarvādhikarikaṃ upanibaddham /",
  "V03bsu058_u:1429": "ta tsvarūpopapradarśanārthaṃ āha - //",
  "V03bsu058_u:1430": "(262) vātaharamūla-gaṇḍa-patrapuṣpa-phalakvāthasnānaṃ tadākhyam //",
  "V03bsu058_u:1431": "saṃbhārakasnātrākhyaṃ ityarthaḥ //",
  "V03bsu058_u:1432": "vṛṃhaṇaṃ snāne 'rthaḥ /",
  "V03bsu058_u:1433": "ityeṣāṃ atra aṅgatvam /",
  "V03bsu058_u:1434": "kathaṃ snānamityāha - //",
  "V03bsu058_u:1435": "(263-264) abhyakṣā 'rūkṣatārtham /",
  "V03bsu058_u:1436": "upasnānakena apagatyai tasya //",
  "V03bsu058_u:1437": "tasya arūkṣatārthasya [tailādi-]abhyaṃgasya apagatyarthaṃ upasnānakena, abhyakṣā ityarthaḥ //",
  "V03bsu058_u:1438": "(265) [pūrvārthaṃ] udakumbhe paścime dvitrasnehabindu-dānam //",
  "V03bsu058_u:1439": "pūrvārthamiti arūkṣatārtham /",
  "V03bsu058_u:1440": "dvau trayo vā snehabindavaḥ paścime udakumbhe deyāḥ ityarthaḥ //",
  "V03bsu058_u:1441": "(266) snāyāt ayodroṇikāyām /",
  "V03bsu058_u:1442": "dhārayedenāṃ glānaḥ iti //",
  "V03bsu058_u:1443": "enāmiti ayodroṇikām /",
  "V03bsu058_u:1444": "dharaṇaṃ aglānena asyāḥ na yujyate, na upayojanaṃ ayaspiṇḍavat, ityasya pratipattavyam /",
  "V03bsu058_u:1445": "[au]ddhatyaṃ evaṃ-jātīyakasya vinārthena karaṇam,",
  "V03bsu058_u:1446": "tacca sarvaṃ duṣkṛtamiti gamyamānatvāt na sūtritam //",
  "V03bsu058_u:1447": "(267) dadyāt upari asyāḥ pidhānakam //",
  "V03bsu058_u:1448": "uṣṇa syodakasya śītabhāvaparihārārtham //",
  "V03bsu058_u:1449": "(268) grīvāyāṃ cātra gaṇḍopadhānikām //",
  "V03bsu058_u:1450": "dadyāt iti vartate /",
  "V03bsu058_u:1451": "avilaṃbitamatra snānam, aduḥkhanārtham /",
  "V03bsu058_u:1452": "ato asyāḥ dānam //",
  "V03bsu058_u:1453": "(269) na yatra kva cana pādau prakṣālayet //",
  "V03bsu058_u:1454": "vihārādhikṛtametad //",
  "V03bsu058_u:1455": "(270) sthānamasya pranāḍimukham //",
  "V03bsu058_u:1456": "'asya' iti pādaprakṣālanasya /",
  "V03bsu058_u:1457": "bhagavānāha 'pranāḍīmukhe prakṣālayitavyam' ityatra granthaḥ //",
  "V03bsu058_u:1458": "(271) kārayeran pādadhāvanikām /",
  "V03bsu058_u:1459": "anayā vinā pranāḍīmukhādau arthasiddhervidhātaḥ /",
  "V03bsu058_u:1460": "iti kāmakāro 'tra, na niyamaḥ iti saṃdarśanārtham ādau kriyāpadasya prayogaḥ /",
  "V03bsu058_u:1461": "sāṃghikaṃ vastu asyāḥ sthānam /",
  "V03bsu058_u:1462": "na ca sāṃghike vastuni ekasya prasaṃgaḥ iti bahuvacanam /",
  "V03bsu058_u:1463": "kasminpradeśe ityāha - //",
  "V03bsu058_u:1464": "(272) uparivihārasya pūrvadakṣiṇakoṇe //",
  "V03bsu058_u:1465": "kimākāramiti - (273) karmākṛtiṃ kharām /",
  "V03bsu058_u:1466": "malāpaharaṇamatra arthaḥ //",
  "V03bsu058_u:1467": "(274) upasthāpayet kaṭhillam //",
  "V03bsu058_u:1468": "pratigrahasyaitannām /",
  "V03bsu058_u:1469": "kimmayaṃ [VinSū_35] ityāha - mṛṇmayam,",
  "V03bsu058_u:1470": "na suvarṇa-rūpya-vaīḍūrya-sphaṭikamayāni kaṭhillāni upasthāpayitavyāni,",
  "V03bsu058_u:1471": "api tu mṛṇmaya[mi]tyatra granthaḥ /",
  "V03bsu058_u:1472": "kiṃ-saṃsthānam - //",
  "V03bsu058_u:1473": "(275) hastipadabudhnaṃ karṇikāvantam iti /",
  "V03bsu058_u:1474": "aluṭhanamatra arthaḥ /",
  "V03bsu058_u:1475": "karṇikāvanta miti dhāvyamānapādāvasthānārthaṃ etatkaraṇam /",
  "V03bsu058_u:1476": "kva saṃniviṣṭayā karṇikayā tadvantamityāha - //",
  "V03bsu058_u:1477": "(276) madhye saṃniviṣṭayā /",
  "V03bsu058_u:1478": "kimākārayā ityāha - //",
  "V03bsu058_u:1479": "(277) kadambapuṣpākārayā kharayā ca //",
  "V03bsu058_u:1480": "pādā 'picchalanārthaṃ kharatvam //",
  "V03bsu058_u:1481": "(278) prakṣālya sthāpanaṃ avāṅmukhasya //",
  "V03bsu058_u:1482": "prāsādikatārtha etatprakṣālanam /",
  "V03bsu058_u:1483": "nairmalyaṃ prāsādikatvam /",
  "V03bsu058_u:1484": "na cāsya yad tatra śaucodakaṃ avatiṣṭhate /",
  "V03bsu058_u:1485": "tataḥ na saṃpattiḥ, tasmāt anyenāmbhasā iti mantavyam /",
  "V03bsu058_u:1486": "'pādau prakṣālya bahirvihārasya pranāḍīmukhe vā pādodakaṃ chorayitvā punaḥ prakṣālya' ityatra granthaḥ /",
  "V03bsu058_u:1487": "kva sthāpanamityāha - //",
  "V03bsu058_u:1488": "(279-282) talakopari sāṃdhikasya /",
  "V03bsu058_u:1489": "paudgalikasya layane kapāṭasaṃghau //",
  "V03bsu058_u:1490": "pātranirmādanādi yatrapradeśe vihāre kuryāt, tasyā mārjanaṃ udakena pralepanaṃ vā //",
  "V03bsu058_u:1491": "kuntaphalākāreṇa mṛdaṅgasya vā /",
  "V03bsu058_u:1492": "ākāreṇeti vartate /",
  "V03bsu058_u:1493": "kena pralepanamityāha - //",
  "V03bsu058_u:1494": "(283) gomayena mṛdā vā //",
  "V03bsu058_u:1495": "[ityucyate] //",
  "V03bsu058_u:1496": "(284) na vidyate ratnārthatāyāṃ pralipteḥ ākārasya [niyamaḥ] //",
  "V03bsu058_u:1497": "(285-287) na apātrakaṃ pravrājayeyuḥ upasaṃpādayeyurvāṃ //",
  "V03bsu058_u:1498": "nonena adhikena pāṇḍunā vā /",
  "V03bsu058_u:1499": "trīṇi pātrāṇi, jyeṣṭhaṃ madhyaṃ kanīya iti //",
  "V03bsu058_u:1500": "tatpramāṇanirjñānārtha",
  "V03bsu058_u:1501": "ucyate - //",
  "V03bsu058_u:1502": "(288)",
  "V03bsu058_u:1503": "śeṣeṇa ūrdhvabhāgānta-anantarāt aṃguṣṭhodarāt pakvataṇḍulaprasthasya ūrdhvaṃ vā,",
  "V03bsu058_u:1504": "taddvayānmāgadhakasya udvāhi sasūpasavyaṃjanasya etanmadhyaṃ [tajñāyyam] //",
  "V03bsu058_u:1505": "ūrdhvabhāgasya nādhobhāgasya /",
  "V03bsu058_u:1506": "antato nānyasmāt pradeśādanantaraṃ,",
  "V03bsu058_u:1507": "yad aṃguṣṭhodaraṃ,",
  "V03bsu058_u:1508": "parvapradeśe yā aṃguṣṭhasya pṛthutā, tanmātram /",
  "V03bsu058_u:1509": "tataḥ śeṣeṇādhareṇa [aṃśena] prasthaṃ vā pakkānāṃ taṇḍulānāṃ māgadhakaṃ,",
  "V03bsu058_u:1510": "tata ūrdhvaṃ vā dviguṇaṃ prasthaṃ,",
  "V03bsu058_u:1511": "yāvat svānurūpavyaṃjanasahitaṃ yāvadudvahati,",
  "V03bsu058_u:1512": "tadetad anapetaṃ āpyaṃ ityarthaḥ /",
  "V03bsu058_u:1513": "taila-ghṛta-madhu-udakādīnāṃ dvātrīṃśatpalāni māgadhakaḥ prasthaḥ /",
  "V03bsu058_u:1514": "anyeṣāṃ adravāṇāṃ ṣoḍaśeti dravyamātravyaṃjakānām //",
  "V03bsu058_u:1515": "tataḥ, ṣoḍaśānāṃ atra palānāṃ māgadhakena prasthena abhidhānaṃ iti pratipattavyam //",
  "V03bsu058_u:1516": "\"yatra dvau māgadhakau pakkataṇḍulaprasthau sasūpavyaṃjanau prakṣiptau aṅguṣṭhodareṇa tittikaṃ na spṛśataḥ tad jyeṣṭham /",
  "V03bsu058_u:1517": "yatraikaḥ tatkanīyo, atrāntarāt madhyam /",
  "V03bsu058_u:1518": "\" ityatra granthaḥ /",
  "V03bsu058_u:1519": "vyaṃjanīyārthatvena atra sūpavyaṃjanayoḥ grahaṇāt bhāgaśaḥ sūpavyaṃjanayoḥ atra temanatvaṃ iti śritam,",
  "V03bsu058_u:1520": "tasmāt anekatve vyaṃjana-prabhedānāṃ bhāgaśo 'tra abhiniśreyatvam /",
  "V03bsu058_u:1521": "yāvatā vyaṃjanena bhojanīyaṃ vyaṃjitaṃ bhavati,",
  "V03bsu058_u:1522": "tavato vyaṃjanasya pātrapramāṇe saṃśreyatā,",
  "V03bsu058_u:1523": "na pareṇa ityarthaḥ /",
  "V03bsu058_u:1524": "palasya deśabhedena hīna-madhya-utkṛṣṭa-sāṃkaryadoṣavyudāsārtha āmnāyāgataṃ pramāṇamucyate /",
  "V03bsu058_u:1525": "- \"māṣo 'ṣṭaraktiko jñeyaḥ /",
  "V03bsu058_u:1526": "tolo [māṣāṣṭa]kaḥ smṛtaḥ //",
  "V03bsu058_u:1527": "tolaṃ [VinSū_36] suvarṇamityāhuḥ /",
  "V03bsu058_u:1528": "palaṃ tvaṣṭasuvarṇakam\" //",
  "V03bsu058_u:1529": "(289) na bhikṣuṇī ūrdhvaṃ bhikṣukanīyasaḥ /",
  "V03bsu058_u:1530": "dhārayet //",
  "V03bsu058_u:1531": "yad bhikṣūṇāṃ kanīyaḥ tadasyāḥ jeṣṭham /",
  "V03bsu058_u:1532": "kanīyo 'syāḥ yāvatpātra mātrakapiṇḍapātasaṃpādanaṃ ityarthāt pratipattiḥ //",
  "V03bsu058_u:1533": "(290) trapumaṇḍalakasya anayā 'tra niṣāde dānam /",
  "V03bsu058_u:1534": "anayā iti bhikṣuṇyā /",
  "V03bsu058_u:1535": "atra iti pātre /",
  "V03bsu058_u:1536": "yena pradeśena asya niṣādo bhūmau tiṣṭhāpanaṃ sastu niṣādaḥ, tatra ityarthaḥ /",
  "V03bsu058_u:1537": "kimākārasya ityāha - //",
  "V03bsu058_u:1538": "(291) bodhivaṭapatrakasya pāṇitalakasya vā (292) parimāṇaśca //",
  "V03bsu058_u:1539": "na kevalaṃ ākārataḥ parimāṇato 'pi etāvadeva etaddeyam /",
  "V03bsu058_u:1540": "na adhikam atikramādarthasya /",
  "V03bsu058_u:1541": "monasaṃpatteḥ ityarthaḥ /",
  "V03bsu058_u:1542": "bhūsparśe koṭaka-alaganaṃ atra etad dāne 'rthaḥ //",
  "V03bsu058_u:1543": "(293) bhavati satattvaṃ yācitena //",
  "V03bsu058_u:1544": "sa-tattvaṃ yācitasapātratvam /",
  "V03bsu058_u:1545": "na yācitenānena nāpātrakaṃ pravrājayeyuḥ upasaṃpādayeyurvā //",
  "V03bsu058_u:1546": "\"na varṣāsu apātrākaḥ syāt\" - ityevamādikaṃ atikrāntaṃ bhavati ityasyaitatkaraṇam //",
  "V03bsu058_u:1547": "(294) tadvatpañcakam //",
  "V03bsu058_u:1548": "tricīvaraṃ, niṣadanaṃ, pariśrāvaṇaṃ ca yathāpātreṇa bhavati sa-tattvaṃ evamanenāpi ityarthaḥ //",
  "V03bsu058_u:1549": "\"tasmāt anujānāmi yācitakairapi ṣaḍbhiḥ pariṣkāraiḥ pravrājayitavyam\" ityatra granthaḥ /",
  "V03bsu058_u:1550": "parisrāvaṇa-niṣadanābhyāṃ api vinā na pravrajayitavyaṃ iti [tritayam] /",
  "V03bsu058_u:1551": "ataḥ āpannaṃ veditavyam //",
  "V03bsu058_u:1552": "(295-296-297) na varṣāsu apātrakaḥ syāt //",
  "V03bsu058_u:1553": "na janapadacārikaṃ caret //",
  "V03bsu058_u:1554": "caret sabhayatāyāṃ kupātrakeṇa /",
  "V03bsu058_u:1555": "\"upanandena apātrakaḥ pravrājitaḥ,",
  "V03bsu058_u:1556": "sa bhikṣubhiḥ sārdhaṃ janapadacārikaṃ caran karvaṭakaṃ anuprāptaḥ / tatra gṛhapatinā",
  "V03bsu058_u:1557": "bhikṣavo bhaktena upanimantritāḥ /",
  "V03bsu058_u:1558": "yāvat tasya navapravrājyasya pātraṃ nāṣti,",
  "V03bsu058_u:1559": "sa gṛhapatiḥ avadhyāyati bhagavānāha - 'na bhikṣuṇā pātreṇa vinā janapadacārikā caritavyā /",
  "V03bsu058_u:1560": "adatta-ādāyikaiḥ musyante,",
  "V03bsu058_u:1561": "bhagavānāha - 'kupātraṃ netavyaṃ,",
  "V03bsu058_u:1562": "pātraṃ sthāpayitavyam,",
  "V03bsu058_u:1563": "varṣāsu pātraṃ upasthāpayitavyam' ityatra granthaḥ //",
  "V03bsu058_u:1564": "(298-299-300) na pravrājayet abhāve //",
  "V03bsu058_u:1565": "na utthitaḥ pātraṃ karṣayet, prakṣipet, śoṣayedvā //",
  "V03bsu058_u:1566": "mātrayā paribhuṃjīta /",
  "V03bsu058_u:1567": "tad-bhogapradarśanārthamāha - //",
  "V03bsu058_u:1568": "(301) na anyenātra niḥsargaṃ akṣipet /",
  "V03bsu058_u:1569": "anyena iti bhājanāntareṇa /",
  "V03bsu058_u:1570": "niḥsargamiti choraṇadharmakam //",
  "V03bsu058_u:1571": "(302) na anena saṃkāraṃ chorayet //",
  "V03bsu058_u:1572": "nāvacaṃ chorayet iti vartate //",
  "V03bsu058_u:1573": "(303-308) na hastamukhodakaṃ dadyāt //",
  "V03bsu058_u:1574": "na pramadanadharmaṇā śrāmaṇereṇa nirmādayeta //",
  "V03bsu058_u:1575": "na savālukena go-śakṛtā //",
  "V03bsu058_u:1576": "na atyārdraṃ pratiśāmayeta /",
  "V03bsu058_u:1577": "nātiśuṣkaṃ adhyupekṣeta /",
  "V03bsu058_u:1578": "na śilāyāṃ sthāpayet //",
  "V03bsu058_u:1579": "tāvatkālikametad sthāpanam //",
  "V03bsu058_u:1580": "(309) na aśucau pradeśe //",
  "V03bsu058_u:1581": "(310) na yatra kva cana //",
  "V03bsu058_u:1582": "pradeśa iti vartate sthāpanaṃ ca //",
  "V03bsu058_u:1583": "(311) nāsmin nikṣipet //",
  "V03bsu058_u:1584": "yatra kva cana atināmanārthaṃ eṣa niṣedhaḥ, na tatkālārtham //",
  "V03bsu058_u:1585": "(312) mālakasya etadarthaṃ karaṇam //",
  "V03bsu058_u:1586": "pātrasthāpanārtham //",
  "V03bsu058_u:1587": "mālakamiti gavākṣakasya nāma /",
  "V03bsu058_u:1588": "kathaṃ karaṇamityāha - //",
  "V03bsu058_u:1589": "(313) uttiṣṭhatorvihāraparigaṇayoḥ na khananena bhitteḥ //",
  "V03bsu058_u:1590": "(314) cakorakasya āraṇyakaiḥ //",
  "V03bsu058_u:1591": "pātrasthāpanārthakaraṇam /",
  "V03bsu058_u:1592": "[VinSū_37] ākāśa-mālakamityasya pāṭhāntareṇa vyavahāraḥ kimmayasya ityāha - //",
  "V03bsu058_u:1593": "(315) latāmayasya rajjvā vā /",
  "V03bsu058_u:1594": "vikārasya rajjumayasyetyarthaḥ //",
  "V03bsu058_u:1595": "(316) liptasya gomayamṛdā //",
  "V03bsu058_u:1596": "(317) sa-tadvidhapidhānasya //",
  "V03bsu058_u:1597": "pidhānakamapi asya latāmayaṃ rajjumayaṃ ca āliptaṃ gomayamṛdā kartavyamityarthaḥ //",
  "V03bsu058_u:1598": "(318-319-320) lambanamasya kāntārikayā vṛkṣe sādhu //",
  "V03bsu058_u:1599": "na bhūmau sthāpanam //",
  "V03bsu058_u:1600": "na enaṃ anyatra nayet //",
  "V03bsu058_u:1601": "(iti) cakorakam //",
  "V03bsu058_u:1602": "(321) prakṣiptaṃ sthavikāyāṃ nayet //",
  "V03bsu058_u:1603": "pātram //",
  "V03bsu058_u:1604": "(322) na hastena iti nayet //",
  "V03bsu058_u:1605": "(323) kakṣayā asya //",
  "V03bsu058_u:1606": "iti pātrasya (324) nayanaṃ ālayanakaṃ dattvā //",
  "V03bsu058_u:1607": "(325) pṛthaksthavi[kā]su pātrabhaiṣajyakolāhalāni sthāpayet //",
  "V03bsu058_u:1608": "anyasyāṃ pātraṃ, anyasyāṃ bhaiṣajyaṃ, anyasyāṃ lolāhalamityarthaḥ //",
  "V03bsu058_u:1609": "kolāhalaṃ punaḥ ārā-vadhrikādidravyam //",
  "V03bsu058_u:1610": "(326) dhārayedenaḥ //",
  "V03bsu058_u:1611": "iti pātrādisthavikāḥ //",
  "V03bsu058_u:1612": "(327) na tulyāvalambanānāṃ āsu ālayanakānāṃ niveśaṃ upayuñjīta //",
  "V03bsu058_u:1613": "āsu iti pātrādisthavikāsu na-tulyabalambanānāṃ ālayanakā dātavyā ityarthaḥ /",
  "V03bsu058_u:1614": "tathā ca \"ārya, kimayaṃ mṛdaṅgaḥ\" iti nidānam /",
  "V03bsu058_u:1615": "ataḥ tulyaniveśopayogapratiṣedhaparaṃ etad //",
  "V03bsu058_u:1616": "(328) avistīrṇānāṃ ca duḥkhā 'nicchuḥ] //",
  "V03bsu058_u:1617": "na ālayanakānāṃ niveśaṃ upayuñjīta /",
  "V03bsu058_u:1618": "kiṃkāra[ṇa]mityāha - duḥkhā 'nicchuḥ /",
  "V03bsu058_u:1619": "- (329) saṃkocāsaṃpattaye na matadānam //",
  "V03bsu058_u:1620": "kasminpradeśe na matadānamityāha",
  "V03bsu058_u:1621": "- //",
  "V03bsu058_u:1622": "(330) madhye //",
  "V03bsu058_u:1623": "ālayana kamiti prakaraṇāt gantavyam /",
  "V03bsu058_u:1624": "pṛthaktvasya asya madhye, na dīrghasya iti arthāt gantavyam //",
  "V03bsu058_u:1625": "(331) sthānāya asyeti antarāntare kākapadakadānam //",
  "V03bsu058_u:1626": "(332-335) cakṣuriva pātraṃ pālayet //",
  "V03bsu058_u:1627": "tvacamivasaṃghāṭim //",
  "V03bsu058_u:1628": "śiṣṭaṃ ca cīvaraṃ ca //",
  "V03bsu058_u:1629": "na pratisaṃskaraṇamupekṣeta //",
  "V03bsu058_u:1630": "bandhana-pacana-dhāvana-secana-raṃjanāni - /",
  "V03bsu058_u:1631": "ubhayaṃ hi pātraṃ cīvaraṃ ca apekṣya etadvacanam //",
  "V03bsu058_u:1632": "(336) anutiṣṭhet pātra bandhanaṃ pratigupte pradeśe //",
  "V03bsu058_u:1633": "nāpratigupta etad kriyamāṇaṃ aprasādavastu iti khyāpanārthaṃ etatsūtram //",
  "V03bsu058_u:1634": "(337-338) upasthāpayet saṃghaḥ karmārabhāṇḍikām //",
  "V03bsu058_u:1635": "chidrasyataditi //",
  "V03bsu058_u:1636": "bandhanam //",
  "V03bsu058_u:1637": "(339) na tu sādhu guḍa-jatu-siktha-trapu-sīsaiḥ //",
  "V03bsu058_u:1638": "kena tarhi sādhu ityāha - //",
  "V03bsu058_u:1639": "(340) sādhu paṭṭikā-kīlikā-thiggalikā-makaradantikā[bhiḥ] //",
  "V03bsu058_u:1640": "(341) cūrṇikayā ca /",
  "V03bsu058_u:1641": "lohasya pāṣāṇasya vā //",
  "V03bsu058_u:1642": "bandhanaṃ sādhu iti anubandhaḥ //",
  "V03bsu058_u:1643": "(342) tailena dhṛṣṭiriti //",
  "V03bsu058_u:1644": "cūrṇikayā /",
  "V03bsu058_u:1645": "kuto yāvaditi āha - (343) āsiktha-sādṛśyāt //",
  "V03bsu058_u:1646": "kena dhṛṣṭiḥ ityāha - //",
  "V03bsu058_u:1647": "(344) lohena kuruvindena vā //",
  "V03bsu058_u:1648": "anena [cūrṇikāyāḥ tailena ārdrīkṛtvā yāvat sikthasadṛśībhāvaḥ tā-[va]tdhṛṣṭirityarthaḥ //",
  "V03bsu058_u:1649": "(345) uṣṇe dānamiti //",
  "V03bsu058_u:1650": "pātre iti prakaraṇāt pratipattiḥ /",
  "V03bsu058_u:1651": "tāṃ ca pātre dattāṃ cūrṇikām //",
  "V03bsu058_u:1652": "(346) avaguṇṭhya ūrjena (?) mṛdā 'nulipya, pākasya dānam //",
  "V03bsu058_u:1653": "ityanuṣaṅgaḥ /",
  "V03bsu058_u:1654": "kīdṛśasya pākasya dānamityāha - /",
  "V03bsu058_u:1655": "madhyasya //",
  "V03bsu058_u:1656": "[VinSū_38] (347) dhṛṣṭistailena /",
  "V03bsu058_u:1657": "tasya bandhasya tailatemanena dhṛṣtiḥ //",
  "V03bsu058_u:1658": "(348) guḍa-mṛdā mṛṇmayasya iti //",
  "V03bsu058_u:1659": "mṛṇmayasya pātrasya guḍa-mṛdā bandhaḥ //",
  "V03bsu058_u:1660": "paṭṭikā ityādeḥ pañcakasya sthāne-guḍa-mṛd-grahaṇam /",
  "V03bsu058_u:1661": "tasmāt śeṣasya ato 'tra sādhutvaṃ na ityāeḥ pūrvasyānuṣaṅgaḥ yathāsaṃbhavaṃ veditavyaḥ //",
  "V03bsu058_u:1662": "bhujyamānatve saṃskārasya pratyupayogaṃ upāyaḥ /",
  "V03bsu058_u:1663": "tatra kiyatā kālena pātrasya ta[dasaṃskṛ]tatvaṃ, yena tapanārhatā, ityatra ucyate - //",
  "V03bsu058_u:1664": "(349) bhujyamānatve pākyatvaṃ māsaṣaṭkānte //",
  "V03bsu058_u:1665": "tadetad viśeṣoktaṃ - mārte yotyate - //",
  "V03bsu058_u:1666": "(350) mārta cet pakṣasya //",
  "V03bsu058_u:1667": "- ante pākyatvaṃ ityanuṣaṅgaḥ /",
  "V03bsu058_u:1668": "abhujyamānatve 'pi yathāyogaṃ pātrasya pratisaṃskaranaṃ anuṣṭheyam //",
  "V03bsu058_u:1669": "(351) varṣāścet, virukṣaṇa-mrakṣitatvena kāryāṃntarāle saṃyojyatvam //",
  "V03bsu058_u:1670": "prāṇyupaghānamantareṇa [aśakyatāyāṃ] adeyatve varṣāsu pākasya adeyatve avasthite,",
  "V03bsu058_u:1671": "yāpanasya etadākhyānam /",
  "V03bsu058_u:1672": "dvayoḥ upayogakālayoḥ madhyaṃ kāryāntarālam /",
  "V03bsu058_u:1673": "tatra asya pātrasya virūkṣaṇena mrakṣitattvena ca saṃyojyatvam /",
  "V03bsu058_u:1674": "kāryaṃ kṛtvā mrakṣayitvā sthāpayitavyam //",
  "V03bsu058_u:1675": "aparatra kāryakāle virūkṣayitavyaṃ ityevametatsaṃyojanaṃ ityarthatvāt gantavyām //",
  "V03bsu058_u:1676": "(352) pacanamasyā //",
  "V03bsu058_u:1677": "pātrasya //",
  "V03bsu058_u:1678": "(353) naitadātmanā kartu ayuktam //",
  "V03bsu058_u:1679": "pravrajitasya [ātmanā kartuṃ ayuktam] ityarthaḥ //",
  "V03bsu058_u:1680": "(354) kaṭāhakasya tadarthaṃ upasthāpanam //",
  "V03bsu058_u:1681": "tadarthamiti pākārtham /",
  "V03bsu058_u:1682": "kīdṛśasyetyāha - //",
  "V03bsu058_u:1683": "tattvotpatteḥ /",
  "V03bsu058_u:1684": "tadbhāvatattve kaṭāhakatvena eva yasyotpattiḥ,",
  "V03bsu058_u:1685": "tadbhūtatayā eva yasya karaṇaṃ,",
  "V03bsu058_u:1686": "na ghaṭādyavayavadvayena ityarthaḥ /",
  "V03bsu058_u:1687": "kimasyaiva ekasya, na ityāha - //",
  "V03bsu058_u:1688": "(355) tattvotpatteḥ karparakasya vā //",
  "V03bsu058_u:1689": "upasthāpanamityanubandhaḥ /",
  "V03bsu058_u:1690": "yathāsya karparakāmena kaṭāhakasya saṃpādanārthaṃ sādhu ghaṭādeḥ bhedanakena [deśitatvāt] - //",
  "V03bsu058_u:1691": "(356) bhasmanā pūrayitvā sādhu bhedanaṃ",
  "V03bsu058_u:1692": "ghaṭabhedanakena //",
  "V03bsu058_u:1693": "[kathamiti cet ghaṭabhedakena ityuktam] /",
  "V03bsu058_u:1694": "lohamayasya etad kīlakasya nāma - //",
  "V03bsu058_u:1695": "(357) dhāraṇamasyeti //",
  "V03bsu058_u:1696": "ghaṭabhedanakasya //",
  "V03bsu058_u:1697": "(358) tena avacchādanaṃ apalāyidhūmam //",
  "V03bsu058_u:1698": "tena kaṭāhakena pātrasyā 'vacchādanaṃ kīdṛśamityāha - apalāyīdhūmam /",
  "V03bsu058_u:1699": "tadvidhaṃ etatkartavyaṃ yadvidheḥ dhūmo na palāyate ityarthaḥ /",
  "V03bsu058_u:1700": "kiṃ aliptenaiva bahiḥ kaṭāhakena ityāha - //",
  "V03bsu058_u:1701": "(359) dattatuṣamṛttikābahila pena //",
  "V03bsu058_u:1702": "dattaḥ tuṣamṛttikayā bahirlepo yasmin tenetyarthaḥ /",
  "V03bsu058_u:1703": "abhyantare kimadattena asya kasyacita dravyasya lepena ityāha - //",
  "V03bsu058_u:1704": "(360) piṇyākena gomayena vā liptābhyantareṇa //",
  "V03bsu058_u:1705": "kiṃ aśuṣkena dattālepena ityāha - //",
  "V03bsu058_u:1706": "(361) upagataśoṣeṇa /",
  "V03bsu058_u:1707": "kīdṛśyāṃ kimastarāyāṃ vā bhūmau nihitasya pātrasya anena avacchādanaṃ ityāha - //",
  "V03bsu058_u:1708": "(362)",
  "V03bsu058_u:1709": "kṛtaparikarmāyāṃ bhūmau vā stṛtatuṣāyāṃ avakīrṇaṃ rūciradhūmakarakapiṇyākādidravyāyāṃ nihitasya adhobilam //",
  "V03bsu058_u:1710": "tuṣāṇāmupari rocanaśīla-dhūmakarakānāṃ piṇyākādīnāṃ dravyāṇāṃ avakīrṇamityarthaḥ /",
  "V03bsu058_u:1711": "kathaṃ nihitasya ityāha - adho bilam /",
  "V03bsu058_u:1712": "kimataḥ paraṃ kartavyamityāha - //",
  "V03bsu058_u:1713": "(363) gomayai /",
  "V03bsu058_u:1714": "palālena vā avaguṇṭhya ādīpanam //",
  "V03bsu058_u:1715": "(364) [VinSū_39] suśītalasya apanayanamiti /",
  "V03bsu058_u:1716": "pātrasya //",
  "V03bsu058_u:1717": "(365) āniṣpanna-raṃga saṃpatteḥ āvṛttiḥ //",
  "V03bsu058_u:1718": "tāvatpāko deyo yāvat raṃgasaṃpannam //",
  "V03bsu058_u:1719": "(336) nirmādya nirmādya āropaṇam //",
  "V03bsu058_u:1720": "pratipākaṃ nirmādayitavyamityarthaḥ //",
  "V03bsu058_u:1721": "(337) sāmantakasya prāṇakānāṃ anukampayā saṃmārjanaṃ sekaśca //",
  "V03bsu058_u:1722": "ambhasā sāmantakasyaiva /",
  "V03bsu058_u:1723": "uktaṃ - 'na apātrakaṃ pravrājayeyuḥ' ityetatprasaṃgāgataṃ saparikaraṃ pātravidhānam //",
  "V03bsu058_u:1724": "aparaṃ pravrajyāvastusaṃbaṃdhāducyate - //",
  "V03bsu058_u:1725": "(368) prarohasya parivyaṃjanaṃ ajñātau varṣāgrasya upasaṃpādyāṃgīkaraṇam /",
  "V03bsu058_u:1726": "prarohasyeti bālaprarohasya /",
  "V03bsu058_u:1727": "kasminpradeśe ityāha - /",
  "V03bsu058_u:1728": "parivyaṃjanaṃ, vyaṃjanātsamantataḥ /",
  "V03bsu058_u:1729": "ajñātau varṣāgrasya upāsaṃpādyasya aṃgīkaraṇam /",
  "V03bsu058_u:1730": "aprajñāyamāne viṃśativarṣatve upasaṃpannibhittaṃ vyaṃjanasāmantakena romajanmano aṃgīkaraṇamityarthaḥ /",
  "V03bsu058_u:1731": "vyajyate anena puruṣabhāvaḥ iti vyaṃjanam /",
  "V03bsu058_u:1732": "puruṣendiryam //",
  "V03bsu058_u:1733": "(369) vyājena asya pratyvekṣaṇam //",
  "V03bsu058_u:1734": "asyeti parivyaṃjanaṃ romaprarohasya /",
  "V03bsu058_u:1735": "kīdṛśena vyājenetyāha - //",
  "V03bsu058_u:1736": "(370) ūrdhvanāgadantaka-cīvaravaṃśastha bhāvāvatāraṇādinā /",
  "V03bsu058_u:1737": "ucce nāgadantake cīvaravaṃśe 'vatiṣṭhato vastrādeḥ bhāvasya avatāraṇa-āropaṇādinā //",
  "V03bsu058_u:1738": "(371) na upasaṃpatprekṣaṃ vṛkṣamadhirohayet /",
  "V03bsu058_u:1739": "(372) na bahiḥ sīmāṃ preṣayet //",
  "V03bsu058_u:1740": "upasaṃpatprekṣamiti /",
  "V03bsu058_u:1741": "avadarśana-upavicārāntaḥ atra sīmā vyatiṣṭhate /",
  "V03bsu058_u:1742": "kuto darśanopavicārāntaḥ upasaṃpādanasthānaṃ tatsthānāt /",
  "V03bsu058_u:1743": "uccalitāyāṃ upasaṃpādanasthānam /",
  "V03bsu058_u:1744": "tadarthaṃ vyāpṛtāt śāsanādhimuktāt śīlavataḥ ca bhikṣoḥ sopadhivāra-vihārasthānato gamane tanmārgapratipannāt /",
  "V03bsu058_u:1745": "anyadā vihāra-taditikaraṇīya-caṃkramaṇa-atināmanasthānagatāt - (373)",
  "V03bsu058_u:1746": "darśanopavicāra enaṃ apakāsane sthāpayeyuḥ ganābhimukhaṃ pragṛhītāṃjalim //",
  "V03bsu058_u:1747": "enamiti upasaṃpatprekṣam /",
  "V03bsu058_u:1748": "apakāsana iti rahonuśāsakagatasya karmaṇo aśravathaṃ saṃghamadhyāt asya pṛthakjñāpanaṃ yattadatra apakāsanagrahaṇena gṛhītam /",
  "V03bsu058_u:1749": "apakāsane gaṇābhimukhaṃ pragṛhītāñjalīḥ saṃghamadhyāt anapakāsito na kartavyaḥ ityarthaḥ //",
  "V03bsu058_u:1750": "(347) na gṛhiṇo niśrayānārocayet",
  "V03bsu058_u:1751": "//",
  "V03bsu058_u:1752": "(375) na upasaṃpannamātrāya na ārocayet //",
  "V03bsu058_u:1753": "niśrayāniti vartate /",
  "V03bsu058_u:1754": "'gṛhaniśritāya niśrayaṃ na ārocayet' - yāvat 'apravrajitāya' iti /",
  "V03bsu058_u:1755": "asya paścāt ayaṃ granthaḥ - anyatamaḥ brāhmaṇadārakaḥ pravrajyopasaṃpadārthaṃ upādhyāyena yāvatpiṇḍapātaṃ gaccha iti ājñaptaḥ,",
  "V03bsu058_u:1756": "tena ājñapte sati svabhikṣā(yācana)",
  "V03bsu058_u:1757": "hetunā udvignaḥ,",
  "V03bsu058_u:1758": "kiṃ pravrajitenā 'pi piṇḍapātaḥ kartavyaḥ iti śikṣāṃ pratiṣedhate,",
  "V03bsu058_u:1759": "bhagavatā garhitvā uktam - \"upasaṃpannamātrāya catvāraḥ niśrayā ārocayitavyāḥ\" ityatra saṃgraho 'yam //",
  "V03bsu058_u:1760": "(376)yatra niśrayā 'bhāvaḥ tatra poṣadhopāsanā-niśrayapratijñā-grahaṇaṃ ca na kartavyam //",
  "V03bsu058_u:1761": "(377) niḥśrayapratijñāgrahaṇaṃ pūrvaṃ nānurakṣitavyam //",
  "V03bsu058_u:1762": "niśrayābhāve \"pratijñāyāḥ pāścāt arthasiddhiḥ dṛśyate' (iti)",
  "V03bsu058_u:1763": "etadvacanaṃ dṛṣṭam, tatra purvakasmin sati paścāt pratijñā kartavyā iti jñāyate, iti veditavyam //",
  "V03bsu058_u:1764": "(378) [VinSū_40] paścādapi dvimāsatodhikam //",
  "V03bsu058_u:1765": "paścāditi grahaṇam /",
  "V03bsu058_u:1766": "dvimāsato 'dhikaṃ niśrayā 'bhāve na rakṣitavyam ityasya anupratiṣedhārthaṃ 'api'-śabdaḥ /",
  "V03bsu058_u:1767": "dvimāsaṃ nāśrityāpi niśritaṃ kartavyaṃ ityatra jñātavyam //",
  "V03bsu058_u:1768": "(379) vastu-karma-upasthāpakaparihāreṇa enaṃ parīccheyuḥ //",
  "V03bsu058_u:1769": "evaṃ iti vastu, vastvādiparihāraiḥ enaṃ vastu parīccheyuḥ /",
  "V03bsu058_u:1770": "vastu-parihāraḥ iti niśraya-gṛhe parihāraḥ /",
  "V03bsu058_u:1771": "niśrayārhasaṃghe pudgalabahulatvāt parīccheyuḥ, ityalam vistareṇa //",
  "V03bsu058_u:1772": "(380) daharamadhyeṣu abhāve vṛddhataramāpṛcchet //",
  "V03bsu058_u:1773": "abhāve iti niśrayasya /",
  "V03bsu058_u:1774": "'varṣāvāse aniśritaḥ' ityukte vacane niśritānāṃ madhye ekavarṣīyaṃ ācāryakālamatītya varṣā-vicchedāt vihāre aniśritya gatānāṃ vihāre anāśrayaḥ api na kartavyaḥ,",
  "V03bsu058_u:1775": "kṛtvā tu sātisāro bhavati /",
  "V03bsu058_u:1776": "atha ca yasteṣu ativṛddhaḥ sa praṣṭavyaḥ /",
  "V03bsu058_u:1777": "tadanantaraṃ pravāritena ācāryaparihāraḥ kartavyaḥ /",
  "V03bsu058_u:1778": "uktagranthe etad saṃgṛhītaṃ bhavati /",
  "V03bsu058_u:1779": "arthataḥ(?) tesāṃ vṛddhataro daharaḥ sa niśritaḥ /",
  "V03bsu058_u:1780": "vṛddhatarastatra dahareṇa prārthito bhavati, 'niścaye aniśrita' iti veditavyam //",
  "V03bsu058_u:1781": "(381) bhāve 'pi upaniśrayatvena //",
  "V03bsu058_u:1782": "iti niśraye /",
  "V03bsu058_u:1783": "bhāve 'pi āśraya sya āśraye /",
  "V03bsu058_u:1784": "dahareṣu vṛddhataraḥ praṣṭavyaḥ /",
  "V03bsu058_u:1785": "atrāyaṃ granthaḥ - \"upaniśrayatvena ayameva upādhyāyasamaḥ bhavati /",
  "V03bsu058_u:1786": "ayameva tena praṣṭavyaḥ /",
  "V03bsu058_u:1787": "ayameva tasya śikṣito bhavati, paṭhito 'pi pāthito bhavati\"",
  "V03bsu058_u:1788": "iti pravrajyāvastuni nirmāṇe (?) uktam //",
  "V03bsu058_u:1789": "(382) na anavalokya tajjātīyaṃ parikarmayet tena vā ātmānam //",
  "V03bsu058_u:1790": "atra tajjātīyaṃ nikāyāntara-pravrajitaṃ jñātaṃ āśaṃkitaṃ vā //",
  "V03bsu058_u:1791": "(383) nirdoṣaṃ abhāve [niśrayārhasya] pravṛttaparyeṣaṇasya aniśritasya vā 'pi //",
  "V03bsu058_u:1792": "nirdoṣamiti nirapavādam /",
  "V03bsu058_u:1793": "abhāve iti āśrayasya /",
  "V03bsu058_u:1794": "nirapavādaḥ kasminniti cet - tadarthaṃ pravṛttapareṣaṇa ityādyuktam //",
  "V03bsu058_u:1795": "kiyatkālamiti cet - //",
  "V03bsu058_u:1796": "(384) āpañcarātraniṣṭhānāta //",
  "V03bsu058_u:1797": "ityuktam /",
  "V03bsu058_u:1798": "yāvatpañcarātraparyantamityrathaḥ /",
  "V03bsu058_u:1799": "yāvatpañcarātratvaṃ hi 'lābhe arhatvam' /",
  "V03bsu058_u:1800": "atra granthaḥ nidānāt - 'aniśritaṃ deśaṃ, upāli', yāvat gatvā parīkṣya pañcarātramupādāya' //",
  "V03bsu058_u:1801": "(385) arhatvaṃ ca lābhe //",
  "V03bsu058_u:1802": "ityuktaṃ bhavati //",
  "V03bsu058_u:1803": "tadapi apratihatasaṃbaṃdhe niśrayaparyeṣaṇe ceti //",
  "V03bsu058_u:1804": "(386-387) viśramya āgantuko dvitīye tṛtīye vā anhi niśrayaṃ gṛhṇīta //",
  "V03bsu058_u:1805": "na ekāhasya arthe //",
  "V03bsu058_u:1806": "iti niśrayaṃ gṛhṇīta ityetena anubandhaḥ //",
  "V03bsu058_u:1807": "(388) anyaṃ asāṃnidhye niśritasya āpṛcchet //",
  "V03bsu058_u:1808": "niśrayakṛtena 'niśritaḥ' /",
  "V03bsu058_u:1809": "eṣa karmaṇi ka-(=ktaḥ) (pratyayaḥ) niśrayatvena grahaṇe ityarthaḥ //",
  "V03bsu058_u:1810": "(389) nirdoṃṣama-nāpṛṣṭau gatasya karmādāne apara-tad-āgatau //",
  "V03bsu058_u:1811": "karmādānanimittaṃ gatasya aparasya karmādānasya āgamane doṣābhāvo 'nāpṛṣṭau ityarthaḥ /",
  "V03bsu058_u:1812": "vibhaṅgādetad śayanāsana-śikṣāpadāt /",
  "V03bsu058_u:1813": "'niśrayaṃ gṛhṇītaṃ' iti vartate //",
  "V03bsu058_u:1814": "[(390) na yasya tasyāntikāt //",
  "V03bsu058_u:1815": "] (391) nirjñāya vṛtta-jñāna-parivārānugrāhakatvaṃ praśnādinā asya grahaṇam //",
  "V03bsu058_u:1816": "vṛttaṃ ca jñānaṃ ca parivāraśca grāhakatvaṃ ca anuvādanādau pravartamāna tāṃ asya pudgalasya praśnena anyena vā samācāreṇa [VinSū_41] jñātvā niśrayasya grahaṇamityarthaḥ /",
  "V03bsu058_u:1817": "[katamena vidhinā iti cet] //",
  "V03bsu058_u:1818": "(392) saṃvaravat //",
  "V03bsu058_u:1819": "iti upāsaka-saṃvarādivat mantrādinā vidhinā ityarthaḥ //",
  "V03bsu058_u:1820": "pragṛhītāñjalinā saṃvarasya grahaṇam /",
  "V03bsu058_u:1821": "asya tu - //",
  "V03bsu058_u:1822": "(393)-(394) prapīḍya ubhābhyāṃ pāṇibhyāṃ ubhau pādatalau /",
  "V03bsu058_u:1823": "parīkṣya dānamiti //",
  "V03bsu058_u:1824": "niśrayasya kimasya saṃvaro rūḍhaḥ śaikṣaśca /",
  "V03bsu058_u:1825": "śāsane sthāpayituṃ ityeṣā parīkṣā //",
  "V03bsu058_u:1826": "(395) putra-pitṛ-saṃjñayoḥ niveśanam //",
  "V03bsu058_u:1827": "yathāsaṃkhyaṃ niśrayaniśritābhyāṃ parasparam //",
  "V03bsu058_u:1828": "(396) tattve eva upādhyāye niśritatvam //",
  "V03bsu058_u:1829": "tadbhāvaḥ tattā, tacchabdena upādhyāyasya parāmarśaḥ /",
  "V03bsu058_u:1830": "upādhyāye sthite upādhyayatā eva niśritvam - [atrāpi] karmaṇi ktaḥ /",
  "V03bsu058_u:1831": "niśrīyata iti niśritaḥ, niśraya ityarthaḥ /",
  "V03bsu058_u:1832": "tadbhāve niśritattvam //",
  "V03bsu058_u:1833": "(397) tasmāt agrahaṇamasya tatra //",
  "V03bsu058_u:1834": "asyeti niśrayasya /",
  "V03bsu058_u:1835": "tatreti upādhyāye /",
  "V03bsu058_u:1836": "etaduktaṃ bhavati - yasmādupādhyāyatve eva niśrayatvaṃ, tasmāt 'na yasya tasyāntikāt' niśrayo",
  "V03bsu058_u:1837": "grāhyaḥ iti //",
  "V03bsu058_u:1838": "(398) nirapekṣatāsaṃpattiḥ ubhayoḥ āttaniśrayadhvaṃse kāraṇam //",
  "V03bsu058_u:1839": "ubhayoriti niśritaniśritavatoḥ sākṣeṇa krameṇa vā nirapekṣatāyāḥ saṃpattiḥ saṃpannatā /",
  "V03bsu058_u:1840": "āttasya gṛhītasya niśrayasya dhvaṃse kāraṇam /",
  "V03bsu058_u:1841": "ekatra nirapekṣa[tā-bhūte] tāvat niśrayasyānuvṛttiḥ yāvat aparo nirapekṣābhūtaḥ iti /",
  "V03bsu058_u:1842": "parṣatsaṃbaṃdha eṣa yā [niśrita-]niśritatva-upagatiḥ,",
  "V03bsu058_u:1843": "na caikasya sāpekṣatāyāṃ parṣatsaṃbaṃdhasya apetatvam,",
  "V03bsu058_u:1844": "ityeṣā atra vyavasthā //",
  "V03bsu058_u:1845": "[sahadarśaṃnāt upādhyāyasya udghāto niśrayo vaktavyaḥ] - (399)",
  "V03bsu058_u:1846": "sannipattau anaupādhyāyena abhimatena pravṛttiḥ //",
  "V03bsu058_u:1847": "yadukte upādhyāye saṃnihite nānyaḥ āprāptavyaḥ ityasya tatpratipādanam /",
  "V03bsu058_u:1848": "[sāpe]kṣatve parṣatsaṃbaṃdhāpagamasya /",
  "V03bsu058_u:1849": "upādhyāyagatāt niśrayādanyo niśrayaḥ anaupādhyāyaḥ /",
  "V03bsu058_u:1850": "sannipatanaṃ sannipattiḥ, tena sannipattau satyāṃ abhimatena niśrayeṇa niśritasya pravṛttiḥ /",
  "V03bsu058_u:1851": "yo 'sya rocate tasya niśrayeṇa vastavyam ityarthaḥ //",
  "V03bsu058_u:1852": "(400)tenaiva tena //",
  "V03bsu058_u:1853": "tena upādhyāyagatena niśrayena sannipāte, tenaiva upādhyāyena pravṛttiḥ /",
  "V03bsu058_u:1854": "[nāstyatra kādācitkaṃ akādācitkaṃ ca] //",
  "V03bsu058_u:1855": "(401) nirantaraṃ duṣṭavā upādhyāyaṃ āsanaṃ muñceta //",
  "V03bsu058_u:1856": "nidarśanaṃ upādhyāyaḥ, anyatrā 'pi niśraye vidheḥ vyavasthānāt //",
  "V03bsu058_u:1857": "(402-403) trirdivasena niśrita upasaṃkrāmet tadvihārasthaḥ //",
  "V03bsu058_u:1858": "araṇyavāsī krośe cet pratyaham //",
  "V03bsu058_u:1859": "yadi krośe tadaraṇyaṃ bhavati, yatra niśrayo bhavati pratyahamāgatya upasaṃkrāmet ityarthaḥ //",
  "V03bsu058_u:1860": "(404-405) pañcaṣaiḥ ahobhiḥ krośapañcake //",
  "V03bsu058_u:1861": "poṣadhe ca ardha-tṛtīyeṣu yojanesu //",
  "V03bsu058_u:1862": "ataḥ paraṃ eka [sīmātva]-syābhāvāt niśrayatvasyābhāvo veditavyaḥ //",
  "V03bsu058_u:1863": "(406-409) na niśritaṃ avasādanārthaṃ nāvasādayet //",
  "V03bsu058_u:1864": "pañcāvasādanā - //",
  "V03bsu058_u:1865": "anāsāyo,",
  "V03bsu058_u:1866": "anavavādaḥ,",
  "V03bsu058_u:1867": "upasthānadharmābhiṣaiḥ [VinSū_42] asaṃbhogaḥ,",
  "V03bsu058_u:1868": "prārabdhakuśalapakṣasamucchedo niśrayapratipraśraṃbhaṇaṃ ca //",
  "V03bsu058_u:1869": "aśraddhasya etadarhatvaṃ kusīdasya durvacaso, nāhatasya, pāpamitrasya ca //",
  "V03bsu058_u:1870": "avasādanārhatvameva //",
  "V03bsu058_u:1871": "(410) avasāditasaṃgrahe anyasya sthūlātyayaḥ //",
  "V03bsu058_u:1872": "evamapi kriyamāṇe yadi asau kṣamāṇe ādaraṃ na kurute, tatra kiṃ kartavyam - /",
  "V03bsu058_u:1873": "(411) anādṛtau bhikṣoḥ praguṇīkaraṇāya prayogaḥ abhijñasya //",
  "V03bsu058_u:1874": "kīdṛśasyetyāha - abhijñasya, yastatpraguṇīkaraṇāya abhijñaḥ tasya //",
  "V03bsu058_u:1875": "(412) tyaktaḥ nimittasya kṣamaṇaṃ kṣamayataḥ //",
  "V03bsu058_u:1876": "yena nimittena avasāditaḥ, tasya parityāge kṣamaṇam /",
  "V03bsu058_u:1877": "na ca evameva, kiṃ tarhi, kṣamayataḥ - //",
  "V03bsu058_u:1878": "(413-415) na anarhamavasādayet //",
  "V03bsu058_u:1879": "na arhasya na kṣameta //",
  "V03bsu058_u:1880": "na anarhasya kṣameta //",
  "V03bsu058_u:1881": "sarvathā //",
  "V03bsu058_u:1882": "(416-418) niṣkāsanaṃ aka[ra]ṇīyatāyaṃ layanāt //",
  "V03bsu058_u:1883": "parisrāvaṇa-kuṇḍike datvā sāntarottaraṃ ca śrāmaṇerasya //",
  "V03bsu058_u:1884": "upasaṃpatprekṣaścet pañca pariṣkārān //",
  "V03bsu058_u:1885": "datvā niṣkāsanamiti anubandhaḥ /",
  "V03bsu058_u:1886": "parisrāvaṇasya prāgeva uktatvāt, yaditinoktaṃ (tri)-cīvaraṃ niṣadanaṃ pātraṃ ceti pañca //",
  "V03bsu058_u:1887": "(419) upasaṃpannasya ca //",
  "V03bsu058_u:1888": "pañcapariṣkārānityabandhaḥ",
  "V03bsu058_u:1889": "//",
  "V03bsu058_u:1890": "(420-421) na siṃhaniṣṭhuro bhavet //",
  "V03bsu058_u:1891": "na vighātasaṃ vartanaṃ kriyākāraṃ kurvīran //",
  "V03bsu058_u:1892": "saṃghabhūtā bhikṣavaḥ //",
  "V03bsu058_u:1893": "(422) paliguddhatā parthuṣitatvaṃ āsyasya //",
  "V03bsu058_u:1894": "(nāśo rādhate(?)",
  "V03bsu058_u:1895": ",",
  "V03bsu058_u:1896": "rātrivāsādutthitena dantakāṣthena anyena vā mukhe,",
  "V03bsu058_u:1897": "niśrayasya anyasya vā vandanaṃ abhyavaharaṇaṃ vā akāryam iti asyaitatpratipādanam /",
  "V03bsu058_u:1898": "\"na bhikṣuṇā dantakāṣṭhaṃ avisarjyaṃ piṇḍapātaḥ paribhoktavyaḥ /",
  "V03bsu058_u:1899": "bhukte sātisāro bhavati\" iti /",
  "V03bsu058_u:1900": "vastumanāntarīyake nidāne yaduktaṃ - 'apratigrāhita-saṃnihitābhyavahāraḥ pratikṣepagataḥ eṣaḥ /",
  "V03bsu058_u:1901": "anavetya mukhamalaṃ āhārapakṣatāṃ bhavadbhiḥ atikramaḥ kriyate ityasya, tadevaṃ pratipādanam //",
  "V03bsu058_u:1902": "niśrayavṛttau ihoktikaṃ - \"sārdhaṃvihārī antevāsī vā kalyameva utthāya parimāṇḍalaṃ nivasya āvṛtya ca,",
  "V03bsu058_u:1903": "dantakāṣṭhaṃ visarjya antaḥ sīmni caityavaṃdanaṃ kṛtvā ityādi yatpariśodhatvaṃ mukhamālasya tadetaddantakāṣthaṃ visṛjya\" ityatra vacanam /",
  "V03bsu058_u:1904": "ataḥ etatsūtram - //",
  "V03bsu058_u:1905": "(423) visarjayeddantakāṣṭham /",
  "V03bsu058_u:1906": "ṃaitad pratirūpam, tasmāt mukhamālaśodhanārthaṃ avalaṃbanīyatvamasya /",
  "V03bsu058_u:1907": "kathaṃ visarjayedityāha //",
  "V03bsu058_u:1908": "(424) praticchannameva //",
  "V03bsu058_u:1909": "(425) uccāraprasrāvikriyā ca //",
  "V03bsu058_u:1910": "praticchannameva //",
  "V03bsu058_u:1911": "(426) nopabhogyasya ante vṛkṣasya kuḍyasya vā //",
  "V03bsu058_u:1912": "ante iti samīpe,",
  "V03bsu058_u:1913": "yatra mahājanaḥ sadā āste tadatra upabhogyaḥ,",
  "V03bsu058_u:1914": "na tatra dantakāṣṭhavisarjanādi kartavyamityarthaḥ //",
  "V03bsu058_u:1915": "(427) pramāṇamasya dvādaśakāṅgulīnāṃ prabhṛtyā 'ṣṭakāt //",
  "V03bsu058_u:1916": "asyeti dantakāṣṭhasya /",
  "V03bsu058_u:1917": "ā-aṣaṭakādipāṭhe 'tra saṃdhiḥ dvādaśāṅgulamārabhya yāvat aṣṭāṃgulatvaṃ pramāṇamasya ityarthaḥ //",
  "V03bsu058_u:1918": "(428) ācatuṣkottarāt abhāve bahuśleṣmaṇaḥ //",
  "V03bsu058_u:1919": "aṃgulicatuṣkasya yaduttaraṃ anantaraṃ pramāṇaṃ tad yāvadbhāve [VinSū_43] pūrvapramāṇasya,",
  "V03bsu058_u:1920": "bahuśleṣmaṇe dantakāṣṭha sya pramāṇam /",
  "V03bsu058_u:1921": "grantho 'smin - \"atrāntarānmadhyam,",
  "V03bsu058_u:1922": "api tu ye bahuśleṣmāṇaḥ taiḥ caturaṃgulavinirmuktaṃ dantakāṣṭhaṃ visarjayitavyam\" iti //",
  "V03bsu058_u:1923": "(429) na ayuktatvaṃ visarjanasya layane kaṭhillakasyopari //",
  "V03bsu058_u:1924": "visarjanasya iti prakṛtatvāṭ dantakāṣṭhavisarjanasya //",
  "V03bsu058_u:1925": "(430) nā 'saṃpattiḥ atra gupteḥ pranāḍīmukhe //",
  "V03bsu058_u:1926": "atra dantakāṣṭhavisarjane pranāḍīmukhe guptiḥ praticchannatā saṃpadyata eva ityarthaḥ //",
  "V03bsu058_u:1927": "(431) hastasāmaṃ takasya atra evaṃ-jātīyake saṃbhāvyatvam //",
  "V03bsu058_u:1928": "atreti praṇāḍīmukhe /",
  "V03bsu058_u:1929": "evaṃ-jātīyake iti dantakāṣṭhavisarjanajātīyake, pādadhāvanādau karaṇīye /",
  "V03bsu058_u:1930": "hastasāmantakasya saṃbhāvyatvaṃ na hastasāmantakāt pareṇa dantakāṣṭhavisarjanādi kartavyamityarthaḥ //",
  "V03bsu058_u:1931": "(432) jihvāmasya anunirlikhet /",
  "V03bsu058_u:1932": "asyeti dantakāṣthavisarjanasya //",
  "V03bsu058_u:1933": "(433) upasthāpayet jihvānirlekhanikām",
  "V03bsu058_u:1934": "//",
  "V03bsu058_u:1935": "(434) sūcīdravyam //",
  "V03bsu058_u:1936": "sūcīpuṭā kriyate raiti-tāmra-ayaḥ-kāṃsaiḥ tadrūpaiḥ ityarthaḥ //",
  "V03bsu058_u:1937": "(435) kalpate atrārthe dantakāṣthavidalaḥ //",
  "V03bsu058_u:1938": "atrārthe iti jihvānirlepanārthe //",
  "V03bsu058_u:1939": "(436) parasparaṃ asyā 'tīkṣṇatāyai dhṛṣṭiḥ //",
  "V03bsu058_u:1940": "parasparamiti anyonyam, asyeti dantakāṣṭhavidalasya //",
  "V03bsu058_u:1941": "(437-438) na tīkṣṇena dantaṃ jihvāṃ karṇaṃ coddhṛṣet //",
  "V03bsu058_u:1942": "na aśanaiḥ /",
  "V03bsu058_u:1943": "śanaiḥ uddhṛṣedityarthaḥ //",
  "V03bsu058_u:1944": "(439) abādhayantaṃ māṃsam //",
  "V03bsu058_u:1945": "iti dantamāṃ sādi //",
  "V03bsu058_u:1946": "(440)",
  "V03bsu058_u:1947": "- na aprākṣālya digdhaṃ mukhamalena pradeśaṃ [anavaguṇṭhya vā pāṃśunā dantajihvayoḥ pavanaṃ chorayet] //",
  "V03bsu058_u:1948": "dantakāṣṭhasya pavanaṃ chorayet ityanena saṃbaṃdhaḥ /",
  "V03bsu058_u:1949": "asaṃbhave ambhasaḥ anavaguṇṭhya vā pāṃśunā dantajihvayoḥ pavanaṃ chorayet /",
  "V03bsu058_u:1950": "pavanaṃ punaḥ anayoḥ yathākramaṃ dantakāṣthaṃ vidalaṃ ca //",
  "V03bsu058_u:1951": "(441) na viśabdyeti //",
  "V03bsu058_u:1952": "yathoktaṃ dvayaṃ chorayet //",
  "V03bsu058_u:1953": "(442) nidarśanametad //",
  "V03bsu058_u:1954": "viśabdanasya dantajihvayoḥ pavanaṃ, anyadapi anena ākṣiptamityarthaḥ /",
  "V03bsu058_u:1955": "nidarśanena yadākṣiptaṃ taddarśayati - //",
  "V03bsu058_u:1956": "(443) uccāra-prasrāva-kheṭa-siṃghāṇaka-vānta-viriktamapyanyacca //",
  "V03bsu058_u:1957": "bhavati akheṭabhūtaṃ vāntaṃ,",
  "V03bsu058_u:1958": "viriktaṃ vānuccārabhūtam,",
  "V03bsu058_u:1959": "- tadyathā nāsāvireke atisāriṇaśca,",
  "V03bsu058_u:1960": "yathā pītanirgame /",
  "V03bsu058_u:1961": "tasmāt uccāra - kheṭābhidhāne satyapi vānta-virikta-grahaṇam /",
  "V03bsu058_u:1962": "uccāridiṣu atirikta [sya sa]rvasya upasaṃgrahārthaṃ anyacca-itivacanam //",
  "V03bsu058_u:1963": "(444) nirmādanasya ato 'pi saṃpattiḥ //",
  "V03bsu058_u:1964": "uṣāṭuka-gomayādapi //",
  "V03bsu058_u:1965": "iti dantakāṣthavisarjanāt /",
  "V03bsu058_u:1966": "uṣāṭuka-gomayādapi saṃpattiḥ - /",
  "V03bsu058_u:1967": "\"dantakāsthasya alābhe gomayena uṣāṭukena ca mukhaṃ śodhayitavyam\" ityatra granthaḥ //",
  "V03bsu058_u:1968": "(445) caityaṃ anantaraṃ kāyakaraṇīyānuṣṭhānāt vandeta //",
  "V03bsu058_u:1969": "dantakāṣṭhavisarjanāntaraṃ yatkaraniyānuṣṭhānaṃ, tasmāt - //",
  "V03bsu058_u:1970": "(a) niśritapratipad",
  "V03bsu058_u:1971": "(446) atha niśrita-pratipat //",
  "V03bsu058_u:1972": "atha-śabdo 'dhikarārthaṃ nānantaryārthaḥ /",
  "V03bsu058_u:1973": "ita [VinSū_44] ūrdhvaṃ niśrita-pratipat adhikṛtā veditavyā //",
  "V03bsu058_u:1974": "(447) ato 'nantaraṃ kālyaṃ upasaṃkramya vandanam //",
  "V03bsu058_u:1975": "ataḥ iti kāyakaraṇīyānuṣṭhānāntarāt caityavandanāṭ niyatam /",
  "V03bsu058_u:1976": "niśritasya svāsthyakalye kāyakaraṇīyānusthānaṃ, ityataḥ kālyataraṃ niśrayasya iti pratipattavyam /",
  "V03bsu058_u:1977": "pariśuddha-āsyena vandanasya agratve iṣṭavyatvāt /",
  "V03bsu058_u:1978": "anyathā niśritasya vighātajāteḥ /",
  "V03bsu058_u:1979": "na ca mantavyaṃ - uṣāṭuka dantakāṣṭhopanāmanaṃ ityanenāsya virodhaḥ iti,",
  "V03bsu058_u:1980": "glānādau avakāśasadbhāvāt //",
  "V03bsu058_u:1981": "(448) vārtā-pṛcchanam //",
  "V03bsu058_u:1982": "(449) uṣāṭukadantakāṣṭhopanāmanam //",
  "V03bsu058_u:1983": "(450)mahānasaṃ avalokya ārocanam //",
  "V03bsu058_u:1984": "iti yattatra upakalpitamanupānaṃ tasya ārocanasya - //",
  "V03bsu058_u:1985": "(451) priyasya upanāmyatvena manasikaraṇam //",
  "V03bsu058_u:1986": "iti ārocite yatrāsau prītiṃ saṃdarśayati tasya priyasya upanāmayiṣyāmi asyedaṃ ityevaṃ manasikaraṇam //",
  "V03bsu058_u:1987": "(452) pātranirmādanam //",
  "V03bsu058_u:1988": "(453) piṇḍapātikaścet niścayo bhavati rāvakasya ca //",
  "V03bsu058_u:1989": "ravakṣaraka-dvitīya-nāmnaḥ nirmādanam, raiti śabdaṃ karotīti rāvakaḥ //",
  "V03bsu058_u:1990": "(454) saprayojanaṃ cet parisrāvaṇasyā 'pi //",
  "V03bsu058_u:1991": "nirmādanamiti saṃbaṃdhaḥ /",
  "V03bsu058_u:1992": "prayojanaṃ punaḥ kadācit bahireva bhoktavyaṃ bhavati /",
  "V03bsu058_u:1993": "[tadapi bhavati cet praṣṭavyam] //",
  "V03bsu058_u:1994": "(455) so 'pi cet praśnaḥ //",
  "V03bsu058_u:1995": "piṇḍapatiko bhavati,",
  "V03bsu058_u:1996": "tataḥ piṇḍapāta-praveśārthaṃ sāhya-asāhya-praveśābhyāṃ kimasya abhirucitamiti jñānārthaṃ praśnaḥ //",
  "V03bsu058_u:1997": "(456) sāhyaṃ cet - //",
  "V03bsu058_u:1998": "niśrayasya niśritena saha praveśe //",
  "V03bsu058_u:1999": "- abhirucitaṃ tenaiva niśrayena saha praveśaḥ //",
  "V03bsu058_u:2000": "(457) viṣamādau purato gatiḥ //",
  "V03bsu058_u:2001": "(458) praṇītasya tasmai ca pariṇāmanam //",
  "V03bsu058_u:2002": "yadi praṇītaḥ piṇḍapāto labhyate, tasmai pariṇāmayitavyo asme dehīti //",
  "V03bsu058_u:2003": "(459) asahaḥ cet - //",
  "V03bsu058_u:2004": "iti praveśaḥ //",
  "V03bsu058_u:2005": "- āgatya upadarśanam //",
  "V03bsu058_u:2006": "[iti] piṇḍa kasya /",
  "V03bsu058_u:2007": "[kīdṛśaṃ pariṇāmayitavyaṃ iti cet - //",
  "V03bsu058_u:2008": "(460)",
  "V03bsu058_u:2009": "varatarasya upanāmanam yattatra prapītakhādyabhojanaṃ bhavati,",
  "V03bsu058_u:2010": "tanniśrayāya upanāmayitavyaṃ gṛhāṇa iti //",
  "V03bsu058_u:2011": "(461) mātrajña 'sau sarvatra syāt //",
  "V03bsu058_u:2012": "(iti) niśrayaḥ //",
  "V03bsu058_u:2013": "(462-463) udakasthālakapūrṇam //",
  "V03bsu058_u:2014": "kālārocanam //",
  "V03bsu058_u:2015": "iti bhojana-kalasya //",
  "V03bsu058_u:2016": "(464) bhukte pātrādinirmādanam //",
  "V03bsu058_u:2017": "(465) sthāpanamasya //",
  "V03bsu058_u:2018": "nirmāditasya pātrādeḥ //",
  "V03bsu058_u:2019": "(466-471) caityābhivandanāyāṃ uṣāṭukodakādyupanayaḥ //",
  "V03bsu058_u:2020": "pādaprakṣālanagatānuṣṭhānam //",
  "V03bsu058_u:2021": "śayanāsanaprajñapanam //",
  "V03bsu058_u:2022": "pratinivāsanārpaṇam",
  "V03bsu058_u:2023": "//",
  "V03bsu058_u:2024": "nivāsanagrahaṇam //",
  "V03bsu058_u:2025": "pādodakādhiṣṭhānakaṭhilla-upanāmanam //",
  "V03bsu058_u:2026": "pādaśabdasya udakādhiṣṭhānābhyāṃ pratyekaṃ abhisaṃbaṃdhaḥ /",
  "V03bsu058_u:2027": "pādodakapādādhiṣṭhānāṃ kaṭhillānāṃ upanāmanam //",
  "V03bsu058_u:2028": "(472-274) upānat-proñchanam //",
  "V03bsu058_u:2029": "asammataṃ utthānakārakatvena gṛhitasaṃmārjanīkaṃ dṛṣṭvā alpotsu kaṃ kuryāt //",
  "V03bsu058_u:2030": "gṛhīta-sūcīkaṃ ca asammataṃ cīvara sevakatvena //",
  "V03bsu058_u:2031": "dṛṣṭvā alpotsukaṃ kuryāt iti vartate /",
  "V03bsu058_u:2032": "sammataṃ tu utthānakārakattvena [VinSū_45] [cīvarasevakatvena vā] alpotsukaṃ akurvato nasti doṣaḥ //",
  "V03bsu058_u:2033": "(475) kalpikīkaraṇa-alpaharitāpādāna-puṣpaphalloccaya-daṃtakāṣṭhopasaṃhārādyapi śramaṇoddeśe //",
  "V03bsu058_u:2034": "niśrayaṃ prati karaṇīyamiti arthāt gatiḥ /",
  "V03bsu058_u:2035": "pūrvoktaṃ ca sarvaṃ iti 'api'-śabdāt /",
  "V03bsu058_u:2036": "saṃghe 'pi vyāparanīyatāyāṃ asyaitatkaraṇīyamiti anusārād gantavyam //",
  "V03bsu058_u:2037": "(476) argaḍaka-ākoṭanena abhyatarasthaṃ bodhayet //",
  "V03bsu058_u:2038": "niśrayaṃ anyaṃ ca bhikṣum /",
  "V03bsu058_u:2039": "sarvādhikarikaḥ eṣa vidhiḥ //",
  "V03bsu058_u:2040": "(477)śanaiḥ etad //",
  "V03bsu058_u:2041": "argaḍakākoṭanam //",
  "V03bsu058_u:2042": "(478) nāti velam //",
  "V03bsu058_u:2043": "iti na muhurmuhuḥ argaḍakaṃ ākoṭayedityarthaḥ /",
  "V03bsu058_u:2044": "na tvenaṃ vidhyet //",
  "V03bsu058_u:2045": "(479) ena nātivegena prapīḍayet //",
  "V03bsu058_u:2046": "enaṃ argaḍakaṃ kavāṭadvitīyasaṃjñaṃ nātivegena kṣipedityarthaḥ //",
  "V03bsu058_u:2047": "(480)śanaḥ saprajānan āpraviśet niskrāmecca asaṃgharṣaṇena dvāraśākhe //",
  "V03bsu058_u:2048": "yathā anyoḥ dhṛṣṭiḥ na bhavati tathā ityarthaḥ //",
  "V03bsu058_u:2049": "(481) satkuryādenam //",
  "V03bsu058_u:2050": "[enamiti] niśrayam /",
  "V03bsu058_u:2051": "antarāle niśraya-niśritādhikārasya aviccinnatvāt enaṃ-śabdo niśrayaparāmarśārthaḥ //",
  "V03bsu058_u:2052": "(482) ālīyeta //",
  "V03bsu058_u:2053": "enamityanuṣaṅgaḥ, saṃśliṣṭena niśrayasya vihartavyam, na dūrībhavitavyamityarthaḥ //",
  "V03bsu058_u:2054": "(483) na tadviruddhamiti //",
  "V03bsu058_u:2055": "ālīyeta ityanubandhaḥ /",
  "V03bsu058_u:2056": "niśrayaviruddhasya na upaśliṣyāt ityathaḥ //",
  "V03bsu058_u:2057": "(484) apatrapeta ataḥ //",
  "V03bsu058_u:2058": "ataḥ iti niśrayāt /",
  "V03bsu058_u:2059": "yāvaduktaṃ bhavati - salajjenāsya bhavitavyamiti //",
  "V03bsu058_u:2060": "(485) dakṣo 'sya kṛtye syāt //",
  "V03bsu058_u:2061": "dakṣo 'nalasaḥ, asya niśrayasya //",
  "V03bsu058_u:2062": "(486) satkṛtyakārī //",
  "V03bsu058_u:2063": "yadasya karaṇīyaṃ tatsakṛtya katavyamityarthaḥ //",
  "V03bsu058_u:2064": "(487) prāsādikaprasthānaḥ //",
  "V03bsu058_u:2065": "prāsādikena abhikramādinā yuktaḥ //",
  "V03bsu058_u:2066": "(488) hrīmān sagauravaḥ /",
  "V03bsu058_u:2067": "yadyapi hrīviśeṣo gauravaṃ, tathāpi netacchabdādasya gatiḥ ityasya grahaṇam /",
  "V03bsu058_u:2068": "prasara-saṃ koco hrīḥ //",
  "V03bsu058_u:2069": "(489) sapratīśa iti //",
  "V03bsu058_u:2070": "parāyattatāsaṃvedanarūpo apatrāpyaviśeṣaḥ sapratīśatā //",
  "V03bsu058_u:2071": "(490) nīcacittaḥ //",
  "V03bsu058_u:2072": "nihatamānaḥ //",
  "V03bsu058_u:2073": "(491) saṃprajānan ahāpayan svakāryam //",
  "V03bsu058_u:2074": "dhyānādhyayanādikam //",
  "V03bsu058_u:2075": "[(492) kiṃ-kuśalagaveṣī kṛtye vā //",
  "V03bsu058_u:2076": "etadgata-niśrayagrahaṇā 'pṛcchatā parivāradānādau ca anyatra vā niśritena kiṃkuśalagaveṣiṇā bhavitavyaṃ,",
  "V03bsu058_u:2077": "na lokayātrāpareṇa etatkartavyaṃ ityarthaḥ",
  "V03bsu058_u:2078": "//",
  "V03bsu058_u:2079": "(493) vikriyāṃ] āpadyamānaṃ nivārayet //",
  "V03bsu058_u:2080": "yadyasau niśrayaḥ kāṃcidvikriyāmāpadyeta, sa niśritena vārayitavyaḥ //",
  "V03bsu058_u:2081": "(494) avṛddhau kuśale anyatra tatkare samarpaṇāṃ yāceta //",
  "V03bsu058_u:2082": "yadi asya niśritasya tasminniśraye kuśaleṃ na vṛddharbhavati,",
  "V03bsu058_u:2083": "tato 'sau enaṃ anyasmin kuśalavṛddhikare niśraye samarpaṇāṃ yāceta //",
  "V03bsu058_u:2084": "so 'pi enaṃ praśnādinā - (495) nirjñāya niśrayārhe arpayet //",
  "V03bsu058_u:2085": "[tato 'pi?] paraṃ niśrayeṇa niśritasya karaṇīyam - //",
  "V03bsu058_u:2086": "(496-497-498) pāpamitrāt vāraṇam //",
  "V03bsu058_u:2087": "kuśale niyogaḥ //",
  "V03bsu058_u:2088": "tadupasaṃhāraḥ //",
  "V03bsu058_u:2089": "kuśalopasaṃhāraḥ ityarthaḥ //",
  "V03bsu058_u:2090": "(499) [vyutthā]panāyāṃ āpatteḥ ānulomike jīvitapariṣkārasaṃpattau [VinSū_46] ca udyogaḥ //",
  "V03bsu058_u:2091": "yathā niśritasya etad-dvayaṃ saṃpādyate tathā niśrayeṇa udyogaḥ karanīyaḥ /",
  "V03bsu058_u:2092": "so 'pyetad asmai kuryāt iti [catuḥ]-atikrāntātsūtrāt niśritenāpi ni [śrayasya] etad-dvayasaṃpattau udyogaḥ kartavyaḥ iti pratipattavyam //",
  "V03bsu058_u:2093": "(500)",
  "V03bsu058_u:2094": "sārdhavihārī antevāsika-upādhyāya-ācārya-samānopādhyāya samānācārya-ālaptaka-saṃlaptakasaṃstutaka-sapremakaṃ glānamupatiṣṭheta //",
  "V03bsu058_u:2095": "ālaptako hi nāma priyatāṃ ālapanādi-priyācaraṇena upanītaḥ /",
  "V03bsu058_u:2096": "saṃlaptako yena sārdhaṃ asya viśvastakasya kālena kālaṃ saṃlāpo vartate //",
  "V03bsu058_u:2097": "saṃstutako yena sārdhaṃ asya ekatra [sthāna-]gamanādinā saṃstavopagamanāt aṅgāṅgībhāvo jātaḥ /",
  "V03bsu058_u:2098": "sapremako yad dṛṣṭvā śrutvā vā vinā 'ṅgāṅgībhāvena prītimātrakamutpannam //",
  "V03bsu058_u:2099": "(501) pūrvakriyā 'bhāve uttara iti //",
  "V03bsu058_u:2100": "sārdhavihārī-antevāsyādiṇāṃ pūrveṇa upasthānakaraṇasyābhāve uttara-uttaraḥ upatiṣṭhet /",
  "V03bsu058_u:2101": "sārdhavihāriṇā upasthānakaraṇasyā 'bhāve antevāsikaḥ upatiṣṭhet,",
  "V03bsu058_u:2102": "tena upādhyāyaḥ,",
  "V03bsu058_u:2103": "tena ācārya ityādi /",
  "V03bsu058_u:2104": "gurutvāt upādhyāyasya tataḥ pūrvayoḥ prathamaṃ arhatvaṃ,",
  "V03bsu058_u:2105": "ācāryacca antevāsikasya,",
  "V03bsu058_u:2106": "sārdhāṃvihāriṇo antevāsikāt /",
  "V03bsu058_u:2107": "ataśca pratyasannataratvāt kṣiptasya pūrvasya prathamaṃ arhatvam //",
  "V03bsu058_u:2108": "(502) pāthācāryasyāpi atra gṛhītatā //",
  "V03bsu058_u:2109": "ityācāryagrahaṇena ca //",
  "V03bsu058_u:2110": "(503) sāhye aśaktau niśritaṃ yena pravṛttiḥ //",
  "V03bsu058_u:2111": "sāhya iti glānyasya anekatra upastheye //",
  "V03bsu058_u:2112": "aśaktau iti yadyekataḥ api upasthātumaśaktiḥ, tato niśritamupa[tiṣṭhe] dityarthaḥ /",
  "V03bsu058_u:2113": "katamaṃ niśritamityāha - yena pravṛtti, yamāpṛṣṭvā karaṇīyaṃ karoti /",
  "V03bsu058_u:2114": "antarā, yadā yasya yena atipattiḥ, tadā tasmin pravrartitavyam /",
  "V03bsu058_u:2115": "atyayakāriṇāṃ atipattau, sarvamutsṛjya ityarthāt gantavyam //",
  "V03bsu058_u:2116": "(504) pravrajitavat atra prārabdha-talliṅgaḥ //",
  "V03bsu058_u:2117": "atreti glānopasthānaviṣayatve, yaḥ pravrajyārthaṃ muṇḍanādinā",
  "V03bsu058_u:2118": "veṣamātreṇa yojitaḥ nādyāpi pravrājitaḥ sa pravrajitavat draṣṭavyaḥ /",
  "V03bsu058_u:2119": "yathā pravrajitasyopasthānaṃ tathā tasya glānasya kartavyamityartha //",
  "V03bsu058_u:2120": "(505) na glānaṃ sabrahmacāriṇaṃ abhyupekṣeran //",
  "V03bsu058_u:2121": "(506) upāsthāyakaṃ asya abhāve dadīran ā 'ntāt /",
  "V03bsu058_u:2122": "abhāva iti sārdhaṃ vihāryādeḥ /",
  "V03bsu058_u:2123": "kuto yāvaddeyam ityāha - ā 'ntāt iti /",
  "V03bsu058_u:2124": "yadi dattenā 'pi ekena abhavo bhavati upasthāyakasya,",
  "V03bsu058_u:2125": "tne aśaktyā saṃbhāvanakārya-asadbhāvāt aparaṃ dadīran /",
  "V03bsu058_u:2126": "evaṃ yāvatparyantabhūtaḥ saṃghasya ityarthaḥ /",
  "V03bsu058_u:2127": "\"sarvasyābhāve saṃghena upasthāyako deyo glānāvasthāṃ paricchidya,",
  "V03bsu058_u:2128": "eko vā dvau vā saṃbahulā vā,",
  "V03bsu058_u:2129": "antataḥ sarvasaṃghena upasthāpanaṃ karaṇīyam\" - ityatra granthaḥ //",
  "V03bsu058_u:2130": "[bhaiṣajyapratiśaraṇatvāt -] (507) kalpate bhaiṣajyaṃ saṃghataḥ kevalasya glānasya paribhoga iti //",
  "V03bsu058_u:2131": "muṇḍagṛhapatidravye bhaiṣajyaṃ [yad] tatsāṃghikāyāṃ glānakoṣṭhikāyāṃ sthāpayitavyam,",
  "V03bsu058_u:2132": "glānaiḥ bhikṣubiḥ paribhoktavyaṃ iti [VinSū_47] yattasyaitena saṃgrahaḥ //",
  "V03bsu058_u:2133": "(508) asatve etad upasthāpakaḥ samādāpayet iti //",
  "V03bsu058_u:2134": "abhāve sati etad upasthāpakena samādāpayitavyam //",
  "V03bsu058_u:2135": "(509) asaṃpattau sāṃdhikaṃ dadīran //",
  "V03bsu058_u:2136": "yadi samādāpyamānamapi na saṃpadyate, tataḥ sāṃdhikaṃ deyamityarthaḥ //",
  "V03bsu058_u:2137": "(510) abhāve (sāṃdhikasya) bauddhikaṃ āśarīragatāditi //",
  "V03bsu058_u:2138": "āmuktakamapi yatpratimāyāṃ caitye vā ābharaṇādibhirapi yāvaddeyaṃ anyābhāve kaḥ [puna]rvādo 'nyasyetyarthaḥ //",
  "V03bsu058_u:2139": "(511) pānaka-chatrāropaṇādikārān enamuddiśya [sāṃdhikāt] kuryuḥ //",
  "V03bsu058_u:2140": "asaṃpattāviti vartate, svasyābhāve, sāṃdhikat /",
  "V03bsu058_u:2141": "asyeti sāṃghikasya (512) abhāve asya bauddhikāt /",
  "V03bsu058_u:2142": "(513) deyatvaṃ ābhyāṃ ārtasya tenāmṛtyau sati vibhave //",
  "V03bsu058_u:2143": "ābhyāmiti sāṃghikabauddhikābhyām, asati tu dāne doṣābhāvaḥ //",
  "V03bsu058_u:2144": "(514) nopasthāyakaḥ enaṃ nopatiṣṭhet //",
  "V03bsu058_u:2145": "enamiti glānam //",
  "V03bsu058_u:2146": "(515) na arthyāṃ asya dharmyā ca ājñāṃ vilomayet //",
  "V03bsu058_u:2147": "arthyāmiti jīvitapātra-pratisaṃyuktām /",
  "V03bsu058_u:2148": "asyeti glānasya /",
  "V03bsu058_u:2149": "dharmyāmiti puṇyopasthāna pratisaṃyuktām //",
  "V03bsu058_u:2150": "(516) nādhyavasāna-vastūpayācito vidhārayet //",
  "V03bsu058_u:2151": "adhyavasānavastu yatra pātrādau glānasya tṛṣṇā /",
  "V03bsu058_u:2152": "upayācita iti glānena, upasthāyakaḥ //",
  "V03bsu058_u:2153": "(517) na nāvavadet iti //",
  "V03bsu058_u:2154": "glānamupasthāyakaḥ //",
  "V03bsu058_u:2155": "(519) nainaṃ glāno atilaṃghayet upasthāyakena kṛtaṃ avavādaṃ na glāno atikramedityarthaḥ //",
  "V03bsu058_u:2156": "(519)",
  "V03bsu058_u:2157": "sāṃghikādenaṃ asau upasthāyakaḥ - maraṇaśaṃkāyāṃ śayanāsanādutthāpya paudagalike niveśayeta //",
  "V03bsu058_u:2158": "(520) abhyaṃjana-snapanapūrvakatāvyājena iti //",
  "V03bsu058_u:2159": "abhyaṃjana-snapanapūrvakatayā vyājabhūtayā niveśayet ityarthaṃḥ /",
  "V03bsu058_u:2160": "vyājasya atra pradhānatvāt, nidarśanametad-dvayaṃ veditavyam //",
  "V03bsu058_u:2161": "(521) yatnavān tadavasthāparicchede syāt // iti",
  "V03bsu058_u:2162": "maraṇāvasthāparicchede yasyāṃ śarīrāvasthāyāṃ maraṇāśaṃkā bhavati tasyāmityarthaḥ /",
  "V03bsu058_u:2163": "yatnaśca atra muhurmuhuḥ pratyavekṣaṇam //",
  "V03bsu058_u:2164": "(522) tatkāryatvaṃ tatkṛtasaṃkleśānāṃ tanmṛtacīvarāṇāṃ dhāvanasya //",
  "V03bsu058_u:2165": "tena glānena kṛtasaṃkleśānāṃ tanmṛtacīvarāṇāṃ iti yasyāsau glānasya upasthāyakaḥ tasya eva mṛtasya yadi tāni cīvarāṇi bhavanti,",
  "V03bsu058_u:2166": "na anyasya, tesāṃ dhāvanam /",
  "V03bsu058_u:2167": "tasya upasthāyakasya karaṇīyamityarthaḥ //",
  "V03bsu058_u:2168": "(523) saṃghasya tatsthaviraḥ saṃnipāte pūrvagamaḥ syāt //",
  "V03bsu058_u:2169": "niśraya-niśritaprakāra eṣāḥ ityetasminnavadhau saṃghasthavirādhikārasya upanyāsaḥ /",
  "V03bsu058_u:2170": "saṃghasya saṃnipāte saṃghasthaviraḥ pūrvaṃgamo bhavedityarthaḥ //",
  "V03bsu058_u:2171": "(524) gamane vilaṃbitaṃ udīkṣeta //",
  "V03bsu058_u:2172": "tatsthaviraḥ //",
  "V03bsu058_u:2173": "(525) te 'pi enamiti /",
  "V03bsu058_u:2174": "yeṣāṃ asau sthaviraḥ, te 'pi enaṃ gamanavilaṃbitaṃ udīkṣeran //",
  "V03bsu058_u:2175": "(526) anirgataṃ ca dūraṃ gatvā //",
  "V03bsu058_u:2176": "(527) grāmānte ca /",
  "V03bsu058_u:2177": "samīpavācī atra antaśabdaḥ //",
  "V03bsu058_u:2178": "(528) praveśaścet atra anuyāntam //",
  "V03bsu058_u:2179": "praveśaścedabhipreto anvāgacchantaṃ enaṃ grāmānte udīkṣeran /",
  "V03bsu058_u:2180": "udīkṣamāṇānāṃ - (529) dūtaścet syāt \"āgamaya yāvatsthavira [VinSū_48] āgacchati\" iti brūyuḥ //",
  "V03bsu058_u:2181": "enamiti dūtam //",
  "V03bsu058_u:2182": "(530) pāṇyudakadāne ca gatatve abhyavahārāya asti cetkālaḥ iti //",
  "V03bsu058_u:2183": "gatatve bhojanāya pānakāya vā pāṇyudakadānavelāyāṃ yadi bilambamānānāṃ kālo 'sti,",
  "V03bsu058_u:2184": "tato dūtamenaṃ brayuḥ - \"āgamaya yāvat saṃghasthavira āgacchati\" iti //",
  "V03bsu058_u:2185": "(531) asati atra upadeśe asyāsanaṃ muñceran //",
  "V03bsu058_u:2186": "asati udīkṣaṇakāle bhojanādi-upaveśe saṃghasthavirasya āsanaṃ moktavyam //",
  "V03bsu058_u:2187": "(532) saṃniṣaṇṇatāyāṃ [bahiśca pra]tyavekṣeta //",
  "V03bsu058_u:2188": "saṃniṣaṇṇaḥ antargṛhe, bahiḥ iti āśramapadāt //",
  "V03bsu058_u:2189": "anayoḥ avasthayoḥ pratyavekṣaṇāṃ saṃghasthavireṇa kartavyam //",
  "V03bsu058_u:2190": "mā 'tra kaścit dusprāvṛto anivasto vā ityedarthaṃ - //",
  "V03bsu058_u:2191": "(533) dusprāvṛtatve durnivastatāyāṃ vā sauṣṭhavārthaṃ anayoḥ nimittaṃ asmai kurvīta //",
  "V03bsu058_u:2192": "anayoḥ iti duṣprāvṛtatā-durnivastatayoḥ /",
  "V03bsu058_u:2193": "nimittamasmai iti yo 'sau duṣprāvṛto durnivasto vā //",
  "V03bsu058_u:2194": "(534) aprativedhe anantareṇa kārayet //",
  "V03bsu058_u:2195": "yadi asau durnivastaḥ saṃghasthavireṇa kriyamāṇaṃ nimittaṃ na pratividhyati,",
  "V03bsu058_u:2196": "tato yastasyā 'nantaraḥ tena kārayet //",
  "V03bsu058_u:2197": "(535) asaṃpattau svayam //",
  "V03bsu058_u:2198": "evamapi sauṣṭhavakāraṇasya asaṃpattau svayameva kārayet /",
  "V03bsu058_u:2199": "nimittasya aprativedhe vacanena kārayet //",
  "V03bsu058_u:2200": "(536) na enāna saṃ[lā]payet navakān /",
  "V03bsu058_u:2201": "yeṣāṃ sa tatra saṃghasthaviraḥ - //",
  "V03bsu058_u:2202": "(537) yatraiṣāṃ vihārāraṇyayoḥ vṛttiḥ tadvṛttaṃ grāhayet [niyuñjīta ca] //",
  "V03bsu058_u:2203": "yeṣāmiti navakānām /",
  "V03bsu058_u:2204": "tadvṛttamiti vihāravṛttaṃ araṇyavṛttaṃ ca /",
  "V03bsu058_u:2205": "niyuñjīta ceti,",
  "V03bsu058_u:2206": "na kevalaṃ tadvṛttaṃ grāhayet,",
  "V03bsu058_u:2207": "api tu tasya vṛttasyānuṣṭhāne niyogo 'pi eṣāṃ kāryaḥ //",
  "V03bsu058_u:2208": "(b) paścāt-śramaṇaḥ",
  "V03bsu058_u:2209": "(538) āgantukaḥ pratyavekṣya ā[vā]sikānāṃ ārocayet śayanāsanārtham //",
  "V03bsu058_u:2210": "śayanāsanārthaṃ āgantukasaṃghasthaviraḥ pratyavekṣeta,",
  "V03bsu058_u:2211": "yeṣāṃ asau saṃghasthaviraḥ āvāsikānāṃ,",
  "V03bsu058_u:2212": "ārocayet śayanāsanārtham //",
  "V03bsu058_u:2213": "(539) gamiko dik-sārtha-āvāsa-śayanāsana sahāyakāṃścaglānye na-sahāyitvena tolayitvā prakramet //",
  "V03bsu058_u:2214": "gamikaḥ saṃghasthaviraḥ /",
  "V03bsu058_u:2215": "gamikānāmiti arthātpratipattiḥ - yasyāṃ diśi gantavyāṃ yena sārthena mārgeṇa ca ya āvāsaḥ tatra ca gatasya śayanāsanaṃ tad sarvaṃ buddhyā yuktāyuktatayā saṃtolya,",
  "V03bsu058_u:2216": "sahāyakāṃśca glānye sati na kenacit kaścitparityaktavyaḥ,",
  "V03bsu058_u:2217": "ityevaṃ tolayitvā tato yathābhimatasthānasaṃpādanārthaṃ prakramedityarthaḥ //",
  "V03bsu058_u:2218": "(540) sarvaṃ paścāt mā kasyacit kiṃcit pramuṣitamiti apetya ādūraṃ utsmārayet //",
  "V03bsu058_u:2219": "saṃghasthavira eva //",
  "V03bsu058_u:2220": "(541) anuddhatān anunnaḍḍatve na[va]kān pratiṣṭhāpayet //",
  "V03bsu058_u:2221": "anupaśamaḥ auddhatyam, stabdhatvaṃ [unnaḍatvaṃ] tadviparyaye pratiṣṭhāpayedityarthaḥ //",
  "V03bsu058_u:2222": "(542) kuśalaṃ ca upagatān sarvaḥ sarvān iti //",
  "V03bsu058_u:2223": "anuddhatānanunnaḍḍatve pratiṣṭhāpayet ityanuṣaṅgaḥ /",
  "V03bsu058_u:2224": "na gamikaḥ sthavira eva, api tu anye 'pi /",
  "V03bsu058_u:2225": "na ca navakāneva api [VinSū_49] tu anyānapītyarthaḥ //",
  "V03bsu058_u:2226": "(543) saṃjānīta /",
  "V03bsu058_u:2227": "gamikaḥ saṃghasthaviraḥ //",
  "V03bsu058_u:2228": "saṃghacaryā-īryā-upadeśa-uddeśādiṃ-bhaktalābha-glānasaṃvidhānādi-karanīya-saṃpādanena anu[gṛ]hṇīta //",
  "V03bsu058_u:2229": "caryā-gocaraḥ /",
  "V03bsu058_u:2230": "īryāpatha-īryā /",
  "V03bsu058_u:2231": "tayorupadeśaḥ, ayaṃ gocaraḥ ayamagocaraḥ evaṃ gantavyamityādi /",
  "V03bsu058_u:2232": "uddeśādi ityatra svādhyāyanikādīnāṃ ādiśabdena grahaṇam //",
  "V03bsu058_u:2233": "(544) varṣopagato anusaṃjñāya vihāraṃ apratisaṃskurvataḥ saṃskārayet, saṃskurvato abhyutsāhayet //",
  "V03bsu058_u:2234": "(545) parṣadgatān sarvaḥ kathaiṣitāyāṃ anulomikadharmopasaṃhāreṇānugṛhṇīta //",
  "V03bsu058_u:2235": "sa cet parṣadgatāḥ kathāṃ eṣante tato yo yasyānukūlo dharmopasaṃhāraḥ tena anugṛhṇīta /",
  "V03bsu058_u:2236": "sarvaḥ iti saṃghasthaviraḥ, na ca varṣopagatasaṃghasthavira eva //",
  "V03bsu058_u:2237": "(546) tūṣṇītve ra[tā]n upekṣeta //",
  "V03bsu058_u:2238": "tūṣṇībhāvaḥ tūṣṇītvam /",
  "V03bsu058_u:2239": "āryaḥ atra tūṣṇīṃbhāvo 'bhipretaḥ, na maunamātram //",
  "V03bsu058_u:2240": "(547) gṛhiṇaḥ upagatān bhaktān saṃvibhājayet //",
  "V03bsu058_u:2241": "yuktameṣāṃ bhaktaṃ dātumiti /",
  "V03bsu058_u:2242": "bhikṣūn bodhayitvā yadi te bhikṣavaḥ saṃghasthavireṇa uktāḥ saṃvibhāgaṃ na kurvanti,",
  "V03bsu058_u:2243": "te vā gṛhiṇo bhoktuṃ necchanti tataḥ - //",
  "V03bsu058_u:2244": "(548) akaraṇe aniṣṭau vā dharmyāmetāṃ kathāṃ kṛtvā idamasmākaṃ saṃvidyate iti brūyāt //",
  "V03bsu058_u:2245": "(549) parṣadaṃ tadvān sarvaḥ pratyavekṣeta //",
  "V03bsu058_u:2246": "sarvaḥ parṣadvān, na saṃghasthaviraḥ eva ityarthaḥ //",
  "V03bsu058_u:2247": "(550) mudhācāriṇaṃ nigṛhṇīyāt //",
  "V03bsu058_u:2248": "sarvaḥ parṣadvān ityanuṣaṅgaḥ /",
  "V03bsu058_u:2249": "yathā na vṛthā kālamatināmayati, na nirarthikāṃ pravrajyāṃ karoti tathā kartavyamityarthaḥ //",
  "V03bsu058_u:2250": "(551) gamanādi atra yathā etatkuryāt //",
  "V03bsu058_u:2251": "evaṃ gantavyaṃ, evaṃ sthātavyaṃ ityādi saṃniveśāpekṣaḥ 'ādi'-śabdaḥ //",
  "V03bsu058_u:2252": "'atra' iti parṣadi / 'yathā etad' iti",
  "V03bsu058_u:2253": "yathā parṣad, parṣadanurūpaṃ ityarthaḥ //",
  "V03bsu058_u:2254": "(552) a-nānātiryak-kathaḥ syāt //",
  "V03bsu058_u:2255": "atra iti vartate /",
  "V03bsu058_u:2256": "dharmavinayādapakrāntā 'pārśvena asya vartinī, tiryak kathā, nānākathāviprakīrṇāḥ //",
  "V03bsu058_u:2257": "(553-554) na puraḥ paścācchamaṇo gacchet //",
  "V03bsu058_u:2258": "na tiṣṭhediti //",
  "V03bsu058_u:2259": "purataḥ paścāt (vā) śramaṇe na tiṣṭhedityartha //",
  "V03bsu058_u:2260": "(555) ukto brūyāditi //",
  "V03bsu058_u:2261": "nānuktena kiṃcidvaktavyam //",
  "V03bsu058_u:2262": "(556) saṃpādayedveti //",
  "V03bsu058_u:2263": "yadasya ucyate puraḥśramaṇena tatsaṃpādayet ityarthaḥ //",
  "V03bsu058_u:2264": "(557) na antarākathāṃ avapātayet iti //",
  "V03bsu058_u:2265": "puraḥśramaṇe kathāṃ kurvāṇe, na antarā-kathāṃ kuryādityarthaḥ //",
  "V03bsu058_u:2266": "(558) adharmaṃ bhāṣamāṇaṃ /",
  "V03bsu058_u:2267": "(iti) puraḥśramaṇaṃ /",
  "V03bsu058_u:2268": "prativadet //",
  "V03bsu058_u:2269": "(559-560) dharmaṃ anumodeta //",
  "V03bsu058_u:2270": "saṃpannadhārmikaṃ lābhaṃ pratigṛhṇīta //",
  "V03bsu058_u:2271": "iti paścācchramaṇaḥ //",
  "V03bsu058_u:2272": "etatpaścāt-śramaṇavṛttam //",
  "V03bsu058_u:2273": "(c) kulopasaṃkrāmī-bhikṣugatam /",
  "V03bsu058_u:2274": "kulopasaṃkramiṇo vṛttamucyate //",
  "V03bsu058_u:2275": "(561) anunnaḍaḥ /",
  "V03bsu058_u:2276": "iti sarvaḥ /",
  "V03bsu058_u:2277": "kule syāt anunnaḍaḥ anavasthitaḥ //",
  "V03bsu058_u:2278": "gṛhādapakramitukāmatā, anavasthitatvam //",
  "V03bsu058_u:2279": "(562) avakṣiptacakṣuriti //",
  "V03bsu058_u:2280": "viṣayebhyaḥ pratisaṃvṛtacakṣurityarthaḥ //",
  "V03bsu058_u:2281": "(563) dharmyāṃ gṛhibhyaḥ kathāṃ kuryāt //",
  "V03bsu058_u:2282": "[VinSū_50] (564)",
  "V03bsu058_u:2283": "dāna-dama-saṃyama-brahmacaryavāsopoṣadha-śaraṇa-gamana-śikṣāpadagrahaṇeṣu enānniyuñjīta //",
  "V03bsu058_u:2284": "enāniti gṛhiṇaḥ /",
  "V03bsu058_u:2285": "damo vaśīkaraṇam,",
  "V03bsu058_u:2286": "vaśīkṛtatvaṃ cendriyāṇāṃ kāyavācośca saṃyamo 'visaraṇaṃ eṣām,",
  "V03bsu058_u:2287": "vinayanaṃ viniyatāvasthānam /",
  "V03bsu058_u:2288": "brahmacaryavāsaśca iti pravrajitavṛttam, gṛhitve ca yāvajjīvikā grāmyadharmāt prativiratiḥ //",
  "V03bsu058_u:2289": "(565) sarvatra-āpattimukhabhūte prasthāne smṛtaḥ pratipadyeta //",
  "V03bsu058_u:2290": "smṛta iti āpattiṣu ityarthāt gatiḥ /",
  "V03bsu058_u:2291": "kula[prave]śādau yadgamanādiprasthānaṃ āpatti-utthānadvārabhūtaṃ,",
  "V03bsu058_u:2292": "tatra tathā smṛtrupasthāpyā yathā na kiṃcidāpadyate //",
  "V03bsu058_u:2293": "(566) na na-śiṣṭaḥ anugama iti //",
  "V03bsu058_u:2294": "pratipadyeta ityanuṣaṅga /",
  "V03bsu058_u:2295": "nānuśiṣṭo 'yaṃ anubaddhaḥ, tena na pratipadyeta /",
  "V03bsu058_u:2296": "na vilaṅghayeta asyānuśāsanīmityarthaḥ //",
  "V03bsu058_u:2297": "(567) ehi iti svāgatapūrva-priyālāpyabhigate syāditi //",
  "V03bsu058_u:2298": "ehi iti svāgatālāpī pūrvaṃ ca āgatālapanāt priyālāpī syādityarthaḥ /",
  "V03bsu058_u:2299": "[abhi]gate iti gṛhiṇi pravrajite vā //",
  "V03bsu058_u:2300": "(568) uttānamukhavarṇaḥ /",
  "V03bsu058_u:2301": "iti agahanāyamānaḥ //",
  "V03bsu058_u:2302": "(569) smitapūrvaṃgama iti //",
  "V03bsu058_u:2303": "smitena prathamaṃ gantā, sāṃmukhyasya dātā ityarthaḥ //",
  "V03bsu058_u:2304": "bhavati sāntare 'pi prasthāne sasmitatvamiti, āha - //",
  "V03bsu058_u:2305": "(570) vigatabhrukuṭiḥḥ //",
  "V03bsu058_u:2306": "(571) gṛhī cedabhyāgataḥ, dharmyāṃ asmai kathāṃ kuryāt //",
  "V03bsu058_u:2307": "(572) [anāgacchati atra grāmāntikaḥ saṃraṃjanīyaṃ yathā śākti pravartayet] //",
  "V03bsu058_u:2308": "[anāgacchati iti gṛhini /",
  "V03bsu058_u:2309": "grāmāntiko bhikṣuḥ /",
  "V03bsu058_u:2310": "saṃraṃjanīyaṃ bhojanādinā] yathāśakti pravartayet //",
  "V03bsu058_u:2311": "(573) pānīyā 'sanamupasthāpayet //",
  "V03bsu058_u:2312": "āraṇyake 'pi, pānīyaṃ āsanaṃ ceti vigrahaḥ //",
  "V03bsu058_u:2313": "(574) saṃmārga-śayanāsanaprajñapanapānīyasthāpana-cāraṇa-bhaktaniḥsargān navakaḥ kuryāt //",
  "V03bsu058_u:2314": "yatra tatra samāgame samāgame sarvametattena navakena kartavyam //",
  "V03bsu058_u:2315": "(575) upagacchet vilomāṃ parijanakriyāṃ, na cet sva-paropaghātāya //",
  "V03bsu058_u:2316": "upagacchediti adhyupekṣeta /",
  "V03bsu058_u:2317": "na cet abhyupagamyamānā ātmanaḥ paresāṃ vā upadhātāya bhavati //",
  "V03bsu058_u:2318": "(576) asmai cet - //",
  "V03bsu058_u:2319": "parijanasya sā kriyā upaghātāya cet //",
  "V03bsu058_u:2320": "śaktau satyāṃ samucchidya enāṃ-vilomāṃ kriyāṃ anyām //",
  "V03bsu058_u:2321": "dharmyāṃ - //",
  "V03bsu058_u:2322": "kriyām //",
  "V03bsu058_u:2323": "utpādya tathā - //",
  "V03bsu058_u:2324": "parijanaṃ //",
  "V03bsu058_u:2325": "saṃjñāpayet //",
  "V03bsu058_u:2326": "(577) bhaṅge 'praroge vā tannidānaṃ",
  "V03bsu058_u:2327": "parijanasya pratisaṃskaraṇam //",
  "V03bsu058_u:2328": "iti tasyāṃ dharmyāyāṃ kriyāyāṃ utpādyamānāyāṃ tasya parijanasya yadi cittabhaṅgo bhavati durmanaskatā 'praroge vā anyena prakramaṇaṃ tasya pratisaṃskaraṇam /",
  "V03bsu058_u:2329": "tathā dānādinā pratisaṃskartavyam /",
  "V03bsu058_u:2330": "parijane yathā 'sya etad dvayaṃ na bhavatīti //",
  "V03bsu058_u:2331": "(578) aśaktatve anyena prakramaṇam //",
  "V03bsu058_u:2332": "iti samucchettumaśaktatve anyena prakramitavyam //",
  "V03bsu058_u:2333": "(579) na tu tatpratyayaṃ vigṛhya - //",
  "V03bsu058_u:2334": "parijanasya //",
  "V03bsu058_u:2335": "brūyāt //",
  "V03bsu058_u:2336": "(580) saṃghārāme 'parādhyanstathā kuryādyathā svayaṃ grāhikayā grahaṇaṃ gacchet //",
  "V03bsu058_u:2337": "(581)",
  "V03bsu058_u:2338": "agacchantamanārocya sahasā kasyacit kumāra-mitra-amātya-bhaṭṭa-rājaputrebhyaḥ [VinSū_51] pādamūlikān grāhayitvā śuddhikāyāṃ parṣadi nihanyāt //",
  "V03bsu058_u:2339": "grāhayitvā iti bodhayitvā /",
  "V03bsu058_u:2340": "śuddhikāparṣad yatra na daṇḍyate tatra nihanyāt parājayedityarthaḥ /",
  "V03bsu058_u:2341": "kumārādināṃ tu yatprāgbodhanaṃ tadetadartham āparājitaḥ tadāśrayeṇa nāpakuryāt ityarthaḥ //",
  "V03bsu058_u:2342": "uktaṃ pravrajyāvastusambaddhaṃ bhikṣugatam //",
  "V03bsu058_u:2343": "(d) bhikṣuṇīgatam /",
  "V03bsu058_u:2344": "bhikṣuṇīgatamidānīmucyate //",
  "V03bsu058_u:2345": "tatra yat pravrajyopasaṃpadoḥ 'puruṣaḥ' uktaṃ, tadeva striyāmiti aṅgokṛtya viśeṣaḥ ākhyāyate //",
  "V03bsu058_u:2346": "(582) bhikṣuṇī bhikṣusthāne //",
  "V03bsu058_u:2347": "saṃghaikadeśabhūtaḥ [ekabhū]to vā upādhyāyarocakādi yatra bhikṣurukto bhikṣunī tatra draṣṭavyā ityarthaḥ //",
  "V03bsu058_u:2348": "kiṃ sarvasya bhikṣoḥ sthāne 'tha kasyacidityāha - //",
  "V03bsu058_u:2349": "(583) sarvasya pravrajyāyām //",
  "V03bsu058_u:2350": "pravrajyāviṣaye sarvasya upādhyāyādeḥ bhikṣoḥ sthāne bhikṣuṇī pratipattavyā /",
  "V03bsu058_u:2351": "upādhyāyikārtha ārocanaṃ, śrāmaṇerīsaṃvaradānaṃ ityetatsarvaṃ bhikṣuṇībhireva anuṣṭhātavyam /",
  "V03bsu058_u:2352": "nāstyatra bhikṣoradhikāra [ityasya] tat-pratipādanam //",
  "V03bsu058_u:2353": "(584) upasaṃpadi anyasya tadyācanādau karmakatuḥ //",
  "V03bsu058_u:2354": "upasaṃpadi na sarvasya bhikṣoḥ sthāne bhikṣuṇī draṣṭavyā /",
  "V03bsu058_u:2355": "api tu upasaṃpadyācanādau,",
  "V03bsu058_u:2356": "yaḥ karmakartā tato 'nyasya bhikṣoḥ sthāne bhikṣuṇī upasaṃpadyācanātprabhṛti karmakārako 'tra bhikṣureva na bhikṣuṇī iti uktaṃ bhavati /",
  "V03bsu058_u:2357": "prāk tu upasaṃpadyācanā[yāḥ] bhikṣuṇī karmakārikā,",
  "V03bsu058_u:2358": "yā 'sau kevalabhikṣuṇīsaṃghamadhye brahmacaryopasthāne saṃvṛtiṃ dadāti iti //",
  "V03bsu058_u:2359": "(585) atrāca[ya]ssaṃghaḥ //",
  "V03bsu058_u:2360": "atra upasaṃpadi yācanādau bhikṣusaṃghaḥ //",
  "V03bsu058_u:2361": "ācayabhūtaḥ pratipattavyaḥ /",
  "V03bsu058_u:2362": "ubhayasaṃghe sannipatite yācanātprabhṛti karma kartavyamityarthaḥ //",
  "V03bsu058_u:2363": "(586) kathanaṃ bhikṣuṇyāntaritaṃ āntarāyiko syāt vā //",
  "V03bsu058_u:2364": "ityāntarāyikakathane saṃghamadhye kriyete - ekaṃ kevalabhikṣuṇīsaṃghamadhye,",
  "V03bsu058_u:2365": "brahmacaryopasthāna-saṃvṛtidānanimittadvayamubhayasaṃghamadhye //",
  "V03bsu058_u:2366": "dvayasyā 'pi eṣa vidhiḥ pratipattavyaḥ /",
  "V03bsu058_u:2367": "lajjānimittametaduktam - tasmāt kāmacāravijñānārthaṃ ādau kriyāpada prayogaḥ //",
  "V03bsu058_u:2368": "(587) śikṣamāṇātvaṃ nāma striyāmaparaṃ parva //",
  "V03bsu058_u:2369": "śrāmaṇerikātvaṃ bhikṣuṇītvaṃ ityetatparvadvayaṃ puruṣasādhāraṇam /",
  "V03bsu058_u:2370": "idaṃ tu tṛtīyaṃ asyāḥ parva /",
  "V03bsu058_u:2371": "tacca - //",
  "V03bsu058_u:2372": "(588) niśritāyāmeva //",
  "V03bsu058_u:2373": "śrāmaṇerikātva-bhikṣunītvābhyāṃ aviśeṣatāsaṃdarśanārthaḥ 'eva'-śabdaḥ, yathā ime parvaṇī /",
  "V03bsu058_u:2374": "niśritāyāmevaṃ etadapīti /",
  "V03bsu058_u:2375": "ataśca upādhyāyikātvena bhikṣuṇīṃ kāñcicca, na tāmeva yāṃ śrāmaṇerikārthaṃ iti pratipattiḥ /",
  "V03bsu058_u:2376": "tadevaṃ striyāṃ tritvamupādhyāyasya, puruṣe tu dvitvaṃ iti jātaṃ bhavati /",
  "V03bsu058_u:2377": "kasyāmavasthāyāṃ śikṣamāṇātvaṃ nāma striyāṃ aparaṃ parva, kiyantaṃ vā kālaṃ asya caraṇaṃ ityāha - //",
  "V03bsu058_u:2378": "(589) śrāmaṇerikātva-bhikṣuṇītvayoḥ antarāle varṣadvayacaraṇasya kālaḥ //",
  "V03bsu058_u:2379": "tāvantaṃ kālaṃ ācaritvena upasaṃpādanaṃ ityevaṃ kālaparigraho,",
  "V03bsu058_u:2380": "[VinSū_52] na atrordhva caritavyametad vratamiti /",
  "V03bsu058_u:2381": "tasmāt na pūrṇatve 'sya kālasya prāgupasaṃpatteḥ aśikṣitavyaṃ asyāṃ śikṣāyām,",
  "V03bsu058_u:2382": "dhvaṃso vā asya saṃvarasya iti pratipattavyam /",
  "V03bsu058_u:2383": "ko 'sya śikṣamāṇātva-prarohasya kāla ityāha - //",
  "V03bsu058_u:2384": "(590) tadūnopasaṃpatkālādyādikaḥ prarohasyeti //",
  "V03bsu058_u:2385": "upasaṃpatkālasyādiḥ /",
  "V03bsu058_u:2386": "sa dvi[vi]dho 'syāḥ /",
  "V03bsu058_u:2387": "kumārikāyāḥ viṃśativarṣatvaṃ, gṛhoṣitāyāḥ dvādaśavarṣatvam /",
  "V03bsu058_u:2388": "tena caraṇakālena varṣadvayena ūna-upasaṃpatkālādinā ādiḥ,",
  "V03bsu058_u:2389": "[tadūnopasaṃ patkālādiḥ] asya kālasya so 'yaṃ kālaḥ tadūnopasaṃpatkālādyādikaḥ /",
  "V03bsu058_u:2390": "eṣo 'sya śikṣamāṇātvaprarohasya kālaḥ /",
  "V03bsu058_u:2391": "kumārikāyāḥ aṣṭādaśatvaṃ varṣāṇāṃ, gṛhīṣitāyāḥ daśavarṣatvamityarthaḥ //",
  "V03bsu058_u:2392": "grantho 'tra bhikṣunīvibhaṅge - \"yā gṛhoṣitā daśa varṣā, kumārikābhūtā vā aṣṭādaśavarṣā /",
  "V03bsu058_u:2393": "tasyāḥ dve varṣe śikṣā saṃvṛtirdeyā\" iti //",
  "V03bsu058_u:2394": "upasaṃpatkālasya atra vighau aṃgīkṛtasya viśeṣaḥ ākhyāyate - //",
  "V03bsu058_u:2395": "(591) dvādaśatvaṃ varṣāṇāṃ upasaṃpadi-ūḍhatāyāṃ ādiḥ //",
  "V03bsu058_u:2396": "ūḍhatāyāṃ kṛtāvāhanatayā kṛtavivāhatāyāṃ, dvādaśatvaṃ varṣāṇāṃ upasaṃpadi kālasya ādiḥ //",
  "V03bsu058_u:2397": "(592) dānādutthānam /",
  "V03bsu058_u:2398": "śikṣamāṇātvasya ityanuṣāṅgaḥ /",
  "V03bsu058_u:2399": "kena [dā]nādityāha - //",
  "V03bsu058_u:2400": "(593) bhikṣuṇīsaṃghena //",
  "V03bsu058_u:2401": "kathamityāha - //",
  "V03bsu058_u:2402": "(594) śikṣāsaṃvṛtiriti dānam //",
  "V03bsu058_u:2403": "\"iyaṃ evaṃnāmā śikṣāsaṃvṛtiṃ yācate,",
  "V03bsu058_u:2404": "yāvattatsaṃghaḥ śikṣāsaṃvṛtiṃ dadāti\" ityevamādeḥ mantrasya etadulliṃganam //",
  "V03bsu058_u:2405": "(595)",
  "V03bsu058_u:2406": "anantaramasya śikṣotkīrtanam asya śikṣāsaṃvṛtidānasya anantaraṃ śikṣāyāḥ utkīrtanam - ṣaṇṇāṃ dharmāṇāṃ,",
  "V03bsu058_u:2407": "ṣaṇṇāṃ anudharmāṇām //",
  "V03bsu058_u:2408": "tatra ṣaṭ dharmāḥ katame -",
  "V03bsu058_u:2409": "nai kākinī pravrajet mārgam / nadīpāraṃ na saṃtaret //",
  "V03bsu058_u:2410": "na spṛśet puruṣaṃ, tena / naukāgāre saha svapet //",
  "V03bsu058_u:2411": "sāṃcaritraṃ tu no kuryāt / avadyaṃ chādayenna ca //",
  "V03bsu058_u:2412": "ityete śikṣamāṇāyāḥ / ṣaṭ-dharmāḥ parikīrtitāḥ //",
  "V03bsu058_u:2413": "ṣaṭ anudharmāḥ katame / -",
  "V03bsu058_u:2414": "jātarūpaṃ na gṛhṇīyāt / na guhye roma śātayet //",
  "V03bsu058_u:2415": "na khanet pṛthivīṃ cā 'pi / na chindyāt haritaṃ tṛṇam //",
  "V03bsu058_u:2416": "nā 'pratigrāhitaṃ svādet / svādetsaṃnihitaṃ na ca //",
  "V03bsu058_u:2417": "uktā ime 'nudharmāḥ ṣaṭ / śikṣamāṇeṣu śikṣaṇāt //",
  "V03bsu058_u:2418": "(596) na alabdhabrahmacaryopasthāna-saṃvṛteḥ upasaṃpad //",
  "V03bsu058_u:2419": "upasaṃpad atra brahmacaryam,",
  "V03bsu058_u:2420": "tasyopasthānaṃ upajananaṃ,",
  "V03bsu058_u:2421": "brahmacaryopasthānāya saṃvṛtiḥ brahmcaryopasthānasaṃvṛtiḥ,",
  "V03bsu058_u:2422": "sā na labdhā yayā sā iyaṃ alabdhabrahmacaryopasthānasaṃvṛtiḥ, tasyāḥ /",
  "V03bsu058_u:2423": "upasaṃpad na bhavati, [yasmāt] upasaṃpadārthā saiṣāṃ saṃvṛtiḥ /",
  "V03bsu058_u:2424": "kṣetratāyāṃ niyamanaṃ ityato asyāṃ alabdhārthā [VinSū_53] nopasaṃpad /",
  "V03bsu058_u:2425": "kadā asyāḥ dānam - (597) rahonuśāsanādūrdhvaṃ taddānam //",
  "V03bsu058_u:2426": "tasya brahmacaryopasthānasaṃvṛteḥ dānam //",
  "V03bsu058_u:2427": "kenetyāha - //",
  "V03bsu058_u:2428": "(598) saṃghena //",
  "V03bsu058_u:2429": "prakṛtatvāt bhikṣuṇīsaṃghena pratipattiḥ //",
  "V03bsu058_u:2430": "kiṃ evameva asyā dānamityāha - //",
  "V03bsu058_u:2431": "(599) pṛṣṭvā āntarāyikam //",
  "V03bsu058_u:2432": "tadevaṃ asyāḥ trayaḥ āntarāyikapraśnāḥ bhavanti /",
  "V03bsu058_u:2433": "eko-rahonuśāsikayā bhikṣuṇyā,",
  "V03bsu058_u:2434": "dvitīyaḥ-kevalabhikṣuṇī saṃghamadhye brahmacaryopasthāna-saṃvṛtyaṃgabhūtaḥ,",
  "V03bsu058_u:2435": "tṛtīyaḥ ubhayasaṃghe yācitāyāmupasaṃpadi upasaṃpadaṅgabhūtaḥ /",
  "V03bsu058_u:2436": "yacanamatra yācite /",
  "V03bsu058_u:2437": "karmādānaṃ ityataḥ prāptam, tato 'syāmapi yācitāyāmeva dānaṃ yuktarūpaṃ, ityāha - //",
  "V03bsu058_u:2438": "(600) yācitāyāmiti //",
  "V03bsu058_u:2439": "yācitāyāṃ brahmacaryopasthānasaṃvṛtau asyāḥ brahmacaryopasthānasaṃvṛterdānaṃ,",
  "V03bsu058_u:2440": "na ayācitāyāmityarthaḥ //",
  "V03bsu058_u:2441": "(601) paṃcatvaṃ cīvareṣu //",
  "V03bsu058_u:2442": "bhikṣuṇyāḥ tricīvaraṃ, kusūlakaṃ saṃkakṣikā ca adhike //",
  "V03bsu058_u:2443": "(602) niśrayeṣu vivṛkṣamūlatvam //",
  "V03bsu058_u:2444": "vivarjitavṛkṣamūlatvaṃ, vṛkṣamūlaṃ varjayitvā anye trayo 'syāḥ niśrayāḥ //",
  "V03bsu058_u:2445": "(603) aṣṭatvaṃ patanīyeṣu //",
  "V03bsu058_u:2446": "'sparśaḥ paṃjaranikṣepaḥ praticchādo nivāraṇaṃ' ityadhikāścatvāraḥ //",
  "V03bsu058_u:2447": "(604) gurudharmārocanam //",
  "V03bsu058_u:2448": "aṣṭau gurudharmā ārocayitavyāḥ /",
  "V03bsu058_u:2449": "te punaḥ - \"upasaṃpad bhikṣubhyaḥ /",
  "V03bsu058_u:2450": "pratipakṣaṃ cāvavādaparyeṣṭiḥ //",
  "V03bsu058_u:2451": "nā 'bhikṣuka āvāse /",
  "V03bsu058_u:2452": "kutraci varṣopagamanaṃ ca //",
  "V03bsu058_u:2453": "bhikṣorāpa tsucodanam /",
  "V03bsu058_u:2454": "aroṣaṇaṃ vandanā ca navakasya //",
  "V03bsu058_u:2455": "ubhayagaṇāt mānāpyam /",
  "V03bsu058_u:2456": "pravāraṇā ceti gurudharmāḥ //",
  "V03bsu058_u:2457": "\" kasmin kāle tadārocanamityāha - //",
  "V03bsu058_u:2458": "(605) patanīyaśramaṇakarakāntarāle //",
  "V03bsu058_u:2459": "(606) kṛt-ṣaṭke //",
  "V03bsu058_u:2460_0": "'pūrvapravrajite' ti - ato yāvatkṛt iti asya yaḥ saṃjñāvān 'mā 'si' iti pravrajyārthamupasaṃkrāntāṃ",
  "V03bsu058_u:2460_1": "pṛcchet upasaṃpādakāśca na pravrājayeyurupasaṃpāda[ye]yurvā iti sa pratipattavyaḥ ityarthaḥ //",
  "V03bsu058_u:2461": "(607) nāsti asyāḥ prarohaṇadharmatā iti ca //",
  "V03bsu058_u:2462": "etacca atra vidhiṣaṭkaṃ pratipattavyam /",
  "V03bsu058_u:2463": "nāśanaṃ evaṃvidhasya liṅginaḥ ityetatsarvādhikārikatvāt vaktavyam /",
  "V03bsu058_u:2464": "punariheti veditavyam /",
  "V03bsu058_u:2465": "katamatṣaṭkamityāha - //",
  "V03bsu058_u:2466": "(608)-(613) ubhayavyaṃjanā //",
  "V03bsu058_u:2467": "saṃbhinnavyaṃjanā //",
  "V03bsu058_u:2468": "sadāprasravaṇī //",
  "V03bsu058_u:2469": "alohinī //",
  "V03bsu058_u:2470": "naimittikī //",
  "V03bsu058_u:2471": "keyaṃ naimittikī nāma ityāha - //",
  "V03bsu058_u:2472": "nimittamātrabhūtavyaṃjanā tadākhyā //",
  "V03bsu058_u:2473": "nimittamātrabhūtaṃ vyaṃjanaṃ yasyāḥ tasyāḥ naimittikīti ākhyā, saṃjñā //",
  "V03bsu058_u:2474": "(614) pūrvapravrajitā /",
  "V03bsu058_u:2475": "'mā 'si ubhayavyaṃjanā' yāvat 'mā 'si pūrvaṃ pravrajitā' iti",
  "V03bsu058_u:2476": "pravrajyārthamupasaṃkrāntāṃ pṛcchet //",
  "V03bsu058_u:2477": "yāvat 'nāsti asyāḥ prarohaṇadharmatā' ityeṣa atra nayaḥ pratipattavyaḥ //",
  "V03bsu058_u:2478": "kṣudrakādipravrajyāvastugatam //",
  "V03bsu058_u:2479": "(vi) pṛcchāgatam / (a) saṃvara-asaṃvarau",
  "V03bsu058_u:2480": "(615) na amanuṣyagatikauttarakauravakayoḥ savarasya kṣetratvam //",
  "V03bsu058_u:2481": "manuṣyagateḥ anyasyāṃ gatau upapannaḥ,",
  "V03bsu058_u:2482": "manuṣyagatikatve 'pi auttara-kauravakaḥ [ca]; naiṣāṃ saṃvaraḥ [VinSū_54] ārohati ityarthaḥ //",
  "V03bsu058_u:2483": "(616) na tṛtīyasyāṃ parivṛttau vyaṃjanasya //",
  "V03bsu058_u:2484": "saṃvarasya na kṣetratvamityanubandhaḥ //",
  "V03bsu058_u:2485": "yasya trir-vyaṃjanaṃ parivartate, na tasya saṃvaro rohatītyarthaḥ //",
  "V03bsu058_u:2486": "(617) na prathamadvayoḥ dhvastiriti //",
  "V03bsu058_u:2487": "na prathamadvitīyayoḥ vyaṃjanaparivṛtyoḥ dhvaṃsaḥ saṃvarasyetyarthaḥ /",
  "V03bsu058_u:2488": "kṣudrakebhyaḥ etadvidhidvayaṃ sādṛśyād hṛṣṭam //",
  "V03bsu058_u:2489": "(618) utthānaṃ gṛhyamāṇatve //",
  "V03bsu058_u:2490": "samādīyamānatve vyaṃjanaparivṛttau satyāṃ utthānaṃ saṃvarasya //",
  "V03bsu058_u:2491": "\"upasaṃpadāpekṣiṇo vyaṃjanaṃ parivartate - upasaṃpanno vaktavyo 'nupasaṃpanno vaktavyaḥ //",
  "V03bsu058_u:2492": "āha - anupasaṃpanno vaktavyaḥ //",
  "V03bsu058_u:2493": "bhikṣubhyo hi bhikṣuṇyā upasaṃpadā bhikṣuṇībhāvaḥ paryeṣitavyaḥ\" iti atra granthaḥ //",
  "V03bsu058_u:2494": "nidarśanamatra puruṣasyavyañjanaparivṛttiḥ /",
  "V03bsu058_u:2495": "nirāśaṅka-taratvāt anyatvamatra vidheḥ /",
  "V03bsu058_u:2496": "upasaṃpadyamānāvastho 'tra upasaṃpatprekṣī gṛhītaḥ, prākparivṛtto bhikṣumātrasaṃnipātasya ayogāt //",
  "V03bsu058_u:2497": "(619) anupādhyāyakatāyāṃ tadvataḥ //",
  "V03bsu058_u:2498": "tadvataḥ iti upādhyāyavataḥ /",
  "V03bsu058_u:2499": "saṃvarasya vinā 'pi upādhyāyena bhavati utthānam //",
  "V03bsu058_u:2500": "(620) anupasaṃpannatve 'sya //",
  "V03bsu058_u:2501": "upādhyāyasyopa saṃpannatve 'pi upādhyāyavataḥ saṃvarasya bhavatyutthānam? - //",
  "V03bsu058_u:2502": "(621) na, jānāne 'sya abhikṣutvam //",
  "V03bsu058_u:2503": "na utthānaṃ upādhyāyavataḥ saṃvarasya jānāne samādātari asyopādhyāyasya abhikṣutvaṃ anupasaṃpannatvaṃ dhvastatāṃ vā /",
  "V03bsu058_u:2504": "grantho 'tra - 'upasaṃpadāpekṣī stainyasaṃvāsikena upādhyāyena upasaṃpādyate,",
  "V03bsu058_u:2505": "upasaṃpanno vaktavyaḥ,",
  "V03bsu058_u:2506": "anupasaṃpanno vaktavyaḥ? - /",
  "V03bsu058_u:2507": "āha - yadi jānīte stainyasaṃvāsiko me upādhyāyaḥ ityanupasaṃpanno vaktavyaḥ /",
  "V03bsu058_u:2508": "yadi na jānāti, upasaṃpanno vaktavyaḥ //",
  "V03bsu058_u:2509": "evaṃ pūrvāpannakena upādhyāyena\"........ityādi //",
  "V03bsu058_u:2510": "ādivyagrakeṇāgārikeṇa upādhyāyeneti /",
  "V03bsu058_u:2511": "nanu ca anupādhyāyatve 'pi saṃvarasyotthānam,",
  "V03bsu058_u:2512": "tatkathaṃ jānāne asyā 'bhikṣutvaṃ na bhavati,",
  "V03bsu058_u:2513": "yasmāt vipanno jānā[tī]tyāśayo bhavati,",
  "V03bsu058_u:2514": "śīle 'nāhato bhavati,",
  "V03bsu058_u:2515": "anartho vā śīlena ityataḥ etadutthānam [iti cet, tanna] /",
  "V03bsu058_u:2516": "nājānāti anupādhyāyatāṃ yāvat, tasmāt avirodho 'tra anutthānasya //",
  "V03bsu058_u:2517": "yattu upādhyāyasya anupasaṃpannatve saṃvarasya utthānamuktaṃ saṃghamadhikṛtya etad,",
  "V03bsu058_u:2518": "saṃghasyānupasaṃpannatāṃ jānānena bhavati utthānaṃ,",
  "V03bsu058_u:2519": "na upasaṃpatprekṣī [iti] //",
  "V03bsu058_u:2520": "(622) nainaṃ pratyācakṣaṇe //",
  "V03bsu058_u:2521": "saṃvaramukhatvāt upādhyāyasya tad-pratyācakṣaṇe nāsti saṃvarasya utthānam //",
  "V03bsu058_u:2522": "grantho 'tra - upasaṃpadyamānaḥ upādyāyaṃ pratyākhyātaṃ upasaṃpanno vaktavyo 'nupasaṃpanno vaktavyaḥ?",
  "V03bsu058_u:2523": "- āha - anupasaṃpanno vakta[vya] iti //",
  "V03bsu058_u:2524": "(623) na anayoḥ nāma-anudbhāvane //",
  "V03bsu058_u:2525": "anayoḥ kṣetropādhyāyoḥ samādātrā [karma]kārakeṇa vā nāmānutkīrtane na bhavati saṃvarasya utthānam //",
  "V03bsu058_u:2526": "(624) na saṃghasya tadyoneḥ //",
  "V03bsu058_u:2527": "samādātṛ-karmakārakābhyāṃ anyatareṇā 'pi saṃghasya nāmno 'nudbhāvane,",
  "V03bsu058_u:2528": "tadyoneḥ,",
  "V03bsu058_u:2529": "saṃghayoneḥ,",
  "V03bsu058_u:2530": "tadvaṃśasya,",
  "V03bsu058_u:2531": "saṃvarasya na bhavatyutthānam //",
  "V03bsu058_u:2532": "grantho 'tra - \"samādātāraṃ [VinSū_55] prati trayaḥ pudgalāḥ anupasaṃpannāḥ,",
  "V03bsu058_u:2533": "ātmano nāma na ācaṣṭe,",
  "V03bsu058_u:2534": "upādhyāyasya nāma nācaṣṭe,",
  "V03bsu058_u:2535": "upasaṃpadaṃ ca na jānāti\" iti /",
  "V03bsu058_u:2536": "karmakārakaṃ prati ayaṃ granthaḥ - \"trayāṇāṃ nāma na parikīrtayati - upādhyāyasya,",
  "V03bsu058_u:2537": "upasaṃpadāprekṣiṇaḥ, saṃghasya ca /",
  "V03bsu058_u:2538": "upasaṃpanno vaktavyaḥ, anupasaṃpanno vaktavyaḥ iti /",
  "V03bsu058_u:2539": "[āha - anupasaṃpanno vaktavya iti] /",
  "V03bsu058_u:2540": "apratyupasthāpanametad,",
  "V03bsu058_u:2541": "gṛhītatvena yadatra samādātuḥ ātmano nāmā 'nukīrtanam /",
  "V03bsu058_u:2542": "saṃghasyaitad pratyupasthāpanam /",
  "V03bsu058_u:2543": "anugṛhītatvena yat saṃghasyā nena nāmānudbhāvanam /",
  "V03bsu058_u:2544": "yad karmakārakeṇa samādātuḥ tadviṣayatvasya upanīteḥ tadakaraṇam /",
  "V03bsu058_u:2545": "yatsaṃghasya saṃghakartṛkatvasya upanīteḥ tadkaraṇam /",
  "V03bsu058_u:2546": "yadupādhyāyasya karmakārakeṇa nāmā 'nudbhāvanaṃ, tadapi saṃghakartṛkatvasyaiva upanīteḥ akaraṇam /",
  "V03bsu058_u:2547": "yasmāt yatra karmaṇi tatra saṃghasya kartṛtvapratipattiḥ, tato 'nyasya tatkarmaṇaḥ karaṇam /",
  "V03bsu058_u:2548": "yadupādhyāyasya samādātrā nāmānudbhāvanaṃ,",
  "V03bsu058_u:2549": "tad yasya karmaṇaḥ karaṇaṃ sopādhyāyakasya,",
  "V03bsu058_u:2550": "na tatra tasya viṣayatvena pratyupasthānam /",
  "V03bsu058_u:2551": "tadanutthānaṃ eṣāṃ nāmānudbhāvane saṃvarasya //",
  "V03bsu058_u:2552": "(625) nā 'gārika-tīrthikadhvaje //",
  "V03bsu058_u:2553": "pratyekaṃ dhvajaśabdasya parisamāptiḥ /",
  "V03bsu058_u:2554": "āgārikadhvaje tīrthikadhvaje iti bahuvrīhiścātra samāsaḥ /",
  "V03bsu058_u:2555": "āgārikadhvajo dhvajo yasya, tīrthikadhvajo dhvajo yasya /",
  "V03bsu058_u:2556": "ābhyāṃ dhvajābhyāṃ gṛhītābhyāṃ na bhavati saṃvarasyotthānam /",
  "V03bsu058_u:2557": "veṣaścātra dhvajaḥ //",
  "V03bsu058_u:2558": "(626) na nagnakupita puṃphālinīṣu //",
  "V03bsu058_u:2559": "saṃvarasyotthānaṃ ityanuṣaṅgaḥ /",
  "V03bsu058_u:2560": "samādānato nagnībhūtasya tīrthikadhvajaḥ iti anenaiva saṃgrahāt /",
  "V03bsu058_u:2561": "anyārthaṃ nagnagrahaṇam, pramuktapragrahatvaṃ asyāmavasthāyāṃ cittasya iti saṃvarasyānutthānam /",
  "V03bsu058_u:2562": "kupitatve sthairyabhaṅgaḥ /",
  "V03bsu058_u:2563": "puṃphāliṇīṃ tāvatā bhadantā upasaṃpādayanti, upasaṃpannā vaktavyā atha anupasaṃpannā?",
  "V03bsu058_u:2564": "[āha] - anupasaṃpannā vaktavyā /",
  "V03bsu058_u:2565": "upasaṃpādakāśca sātisārā iti /",
  "V03bsu058_u:2566": "puṃphālinī puraḥ yatsaṃyogāt puruṣo mriyate //",
  "V03bsu058_u:2567": "(627) na nimittaviparyayā 'nabhyupetau utkṣiptakasya //",
  "V03bsu058_u:2568": "sa-dṛṣṭeḥ virati āśayasya saṃvarasaṃpattiḥ,",
  "V03bsu058_u:2569": "tasmāt yena nimittena āpattyadarśanādinā - utkṣepaṇīyaṃ karmakṛtaṃ bhavati,",
  "V03bsu058_u:2570": "tadviparyaya-anabhyupagame nāṣti saṃvarasya utthānam /",
  "V03bsu058_u:2571": "nidarśanamatra utkṣiptakaḥ /",
  "V03bsu058_u:2572": "sarvapraṇihiteṣu eṣa vidhiḥ /",
  "V03bsu058_u:2573": "kalahakaraṇādi-āśayasyāpi avirati-āśayatvāt //",
  "V03bsu058_u:2574": "(628) duṣkṛtamātrakaṃ apūrva-parvatāyām /",
  "V03bsu058_u:2575": "vinā upāsakatvena śrāmaṇeratvopagatau,",
  "V03bsu058_u:2576": "vinā śrāmaṇeratvena bhikṣutvopagatau duṣkṛtamātrakaṃ bhavati,",
  "V03bsu058_u:2577": "na anutthānaṃ saṃvarasya //",
  "V03bsu058_u:2578": "grantho 'tra - \"āgārika-apravrajitakaṃ upasaṃpādayanti,",
  "V03bsu058_u:2579": "upasaṃpanno vaktavyo 'nupasaṃpanno vaktavya ityāha - 'upasaṃpannaḥ,",
  "V03bsu058_u:2580": "upālin,",
  "V03bsu058_u:2581": "upasaṃpādakāśca āpadyante duṣkṛtā [patti]miti\" //",
  "V03bsu058_u:2582": "(629-630) ayāñcāyāmupādhyāyasya antarāyikayā 'praśne //",
  "V03bsu058_u:2583": "ubhayatra atra duskṛtamātrakam, na anutthānaṃ [VinSū_56] saṃvarasyetyanuṣaraṅgaḥ //",
  "V03bsu058_u:2584": "(631) pratijñāne 'sya asato dāne //",
  "V03bsu058_u:2585": "asato iti asaṃvidyamānasya,",
  "V03bsu058_u:2586": "samādātra antarāyikasya 'asti me 'ntarāyikam' iti pratijñāne saṃvarasya dāne duṣkṛtamāṭrakaṃ, na anutthānam //",
  "V03bsu058_u:2587": "nidāneṣvatra granthaḥ - \"antarāyikaiḥ tāvat bhadanta dharmaiḥ samanvāgatam,",
  "V03bsu058_u:2588": "'samanvāgato 'sti' iti vadantaṃ upasaṃpādayanti /",
  "V03bsu058_u:2589": "upasaṃpanno vaktavyo 'nupasaṃpanno vaktavyaḥ, āha - 'upasampannaḥ' upasaṃpādakāstu sātisārāḥ\" iti /",
  "V03bsu058_u:2590": "tad atra antarāyikaṃ abhipretaṃ vyavatiṣṭhate, yadvidhe tu ahamupasaṃpannaḥ //",
  "V03bsu058_u:2591": "(632) na puruṣānukṛtitvaṃ striyā, stryanukṛtitvaṃ ca puruṣasya vyaṃjanāntaraprakāraḥ //",
  "V03bsu058_u:2592": "nātra anutthānaṃ saṃvarasya, etatpradarśanaṃ - vyañjanāntarasya prakāratvāt atrotthānaṃ na syāt /",
  "V03bsu058_u:2593": "na caitadeṣa bhavati",
  "V03bsu058_u:2594": "- //",
  "V03bsu058_u:2595": "(b) ākṣiptatvam //",
  "V03bsu058_u:2596": "(633) ākṣiptatvamasya hastacchinnādinā /",
  "V03bsu058_u:2597": "asya puruṣasya anukṛtitvasya hastacchinnāḥ pādacchinnā ityādinā ākṣiptatvam,",
  "V03bsu058_u:2598": "ākṣiptatvācca duṣkṛtāmā[trami]tyuktaṃ bhavati //",
  "V03bsu058_u:2599": "(634) pāpalakṣaṇa-bhinnakalpadvīpāntarajayoḥ //",
  "V03bsu058_u:2600": "anayorapi hastacchinnādinā ākṣiptatvamityarthaḥ //",
  "V03bsu058_u:2601": "\"pāpalakṣaṇaṃ upasaṃpādayanti\" [iti] yāvadupasaṃpanno vaktavyaḥ /",
  "V03bsu058_u:2602": "bhikṣavastu upasaṃpādakāḥ āpadyante duṣkṛtāmiti\" pāpalakṣaṇe granthaḥ //",
  "V03bsu058_u:2603": "[nidāna]-dvīpāntarajo 'pi granthaḥ - jambudvīpakā bhikṣavaḥ pūrvavidehakamupasaṃpādayanti,",
  "V03bsu058_u:2604": "upasapanno vaktavyaḥ '.......... yāvad - 'upasaṃpannaḥ, upālin' /",
  "V03bsu058_u:2605": "'upasaṃpadakāstu sātisārāḥ' /",
  "V03bsu058_u:2606": "[iti] vistareṇa cakrapeyālaṃ karvatyam //",
  "V03bsu058_u:2607": "saṃsthāna-pramāṇa-daśābhedo manuṣyāṇāṃ yatra dvīpe tanmātravyudāśasavaraṃ atra dvīpagrahaṇaṃ vyavatiṣṭhate /",
  "V03bsu058_u:2608": "etadatra bhinnakalpagrahaṇena viśeṣitamukhādibhedo 'pi atra kalpabhedo 'bhipretaḥ /",
  "V03bsu058_u:2609": "evaṃ ca ekadvīpakānāmapi eṣa mukha-karṇaprāvaraṇādīnāṃ pratikṣiptatvaṃ veditavyam //",
  "V03bsu058_u:2610": "(635)",
  "V03bsu058_u:2611_0": "ekanakha-samudralekha-pakṣahata-liṅgaśiro-gulmakeśa-antarbahirdvi-kubja-ṣaṭsahitā",
  "V03bsu058_u:2611_1": "'naṅguli-pakṣma-nakula-kiṃpila-viparīta-milita-śikya-kaśmīlita-akṣākṣa-akṣiśāla-śantra-dardru-vicarcika-pīta-avadāta-rakta-nāḍīkarṇa-kaṇḍu-piṇḍa-sthūlakacchu-aṇḍalāṅgūlapraticchanna-mūḍha-ajihva-ekahastapāda-[ahastapāda]-nīlakeśa-hastyaśvaśvagomeṣamṛgamatsyāhi-dīrghabahuśīrṣa-tālakaṅṭhaśūleryāpathacchinnebhyaśca anābādhikānāṃ,",
  "V03bsu058_u:2612": "glānena ca itareṣām //",
  "V03bsu058_u:2613": "ekanakhādīnāṃ ca adhuktānāṃ [hasta]chinnādinā ākṣiptatvaṃ,",
  "V03bsu058_u:2614": "itaresāṃ tu ābādhikānāṃ,",
  "V03bsu058_u:2615": "glānena 'mā 'si glānaḥ' ityanena ākṣiptatvaṃ ityarthaḥ //",
  "V03bsu058_u:2616": "ekanakho, yasya ekameva nakham /",
  "V03bsu058_u:2617": "samudralekho, yasya mudrāyuktamiva lekhaṃ śarīrāvayavaḥ /",
  "V03bsu058_u:2618": "pakṣaheto, yasya ekaṃ pārśvaṃ śuṣkam /",
  "V03bsu058_u:2619": "liṅgaśirā, yasya liṅgākāraṃ śiraḥ /",
  "V03bsu058_u:2620": "gulmakeśo [VinSū_57] yasya vidūṣakasya ivā 'ntarāgulmena avasthitāḥ keśāḥ / antarbahidvikubja",
  "V03bsu058_u:2621": "iti pratyekaṃ kubjaśabdasya parisamāptiḥ,",
  "V03bsu058_u:2622": "antaḥ kubjo bahīḥ kubjaḥ antarbahiḥ kubja iti,",
  "V03bsu058_u:2623": "uktametad anyatra- 'kāṇaḥ,",
  "V03bsu058_u:2624": "kuṇiḥ,",
  "V03bsu058_u:2625": "kubjo 'tha,",
  "V03bsu058_u:2626": "vāma' iti,",
  "V03bsu058_u:2627": "prabhedasaṃdarśanārthaṃ tvetad /",
  "V03bsu058_u:2628": "ṣaṭ-sahitā 'naṅguli[riti] aṅguliśabdasya pratyekaṃ parisamāptiḥ /",
  "V03bsu058_u:2629": "ṣaḍṅguliḥ sahitāṅguliḥ anaṅguliśceti /",
  "V03bsu058_u:2630": "ṣḍaṅgulitvaṃ, sahitāṅgulitvaṃ, (anaṅgu)litvamātrakam /",
  "V03bsu058_u:2631": "aṅguliphaṇāhastakatvenā 'tra saktāṅgulitvasya antarbhāvaḥ /",
  "V03bsu058_u:2632": "pakṣma-nakula-kiṃpila-viparīta-milita-śikya-kaśmīlita-akṣākṣa-iti akṣaśabdasya pratyeka samāptiḥ - pakṣamākṣaḥ,",
  "V03bsu058_u:2633": "nakulākṣaḥ,",
  "V03bsu058_u:2634": "kiṃpilākṣaḥ,",
  "V03bsu058_u:2635": "viparītākṣaḥ,",
  "V03bsu058_u:2636": "militākṣaḥ,",
  "V03bsu058_u:2637": "śikyākṣaḥ,",
  "V03bsu058_u:2638": "kaśmīlitākṣaḥ, akṣākṣaḥ /",
  "V03bsu058_u:2639": "pakṣmākṣo, yasya akṣṇo 'ntaḥ carmapuṭe pakṣmasaṃbhavaḥ /",
  "V03bsu058_u:2640": "[nakulākṣaḥ yasya akṣaḥ nakulākṣavat /",
  "V03bsu058_u:2641": "] ulūkākṣaḥ kiṃpilākṣo [kapilākṣākṣatvāt] rakṣākṣaḥ sadṛśākṣo vā /",
  "V03bsu058_u:2642": "apāṅgasamīpavarti yo akṣyavayavaḥ sa yasya nāsāsamīpe,",
  "V03bsu058_u:2643": "tatsamīpavarti ca apāṅgaṃ sametya,",
  "V03bsu058_u:2644": "asau viparītākṣaḥ /",
  "V03bsu058_u:2645": "yasya vigatanāsāvaṃśe parasparaṃ akṣiṇī-saṃśleṣṭe, asau militākṣaḥ /",
  "V03bsu058_u:2646": "śikyākṣo, yasya śikyavat atilaṃbite akṣiṇī /",
  "V03bsu058_u:2647": "galitapakṣmaromatvāt vigaladraktamāsavat akṣṇaḥ paryanto yasya asau kaśmīlitākṣaḥ /",
  "V03bsu058_u:2648": "akṣākṣaḥ iti akṣayoḥ akṣiṇī yasya asau akṣākṣaḥ /",
  "V03bsu058_u:2649": "akṣiśāla-śantra dardru-vicarcikā iti akṣiśabdasya pratyekaṃ nipātaḥ /",
  "V03bsu058_u:2650": "akṣiśālaḥ, akṣiśantraḥ, akṣidardruḥ akṣivicarcikā /",
  "V03bsu058_u:2651": "ativiśāle yasya akṣiṇī asau viśālākṣaḥ //",
  "V03bsu058_u:2652": "pītāvadātaraktanāḍīkarṇa iti karṇaśabdasya pratyekaṃ nipātaḥ-pītakarṇaḥ, avadānakarṇa,",
  "V03bsu058_u:2653": "raktakarṇaḥ, nāḍīkarṇa iti //",
  "V03bsu058_u:2654": "kaṇḍu-piṇḍa-sthūlakacchuriti kacchuśabdasya pratyekaṃ saṃbandhaḥ-kaṇḍukacchuḥ,",
  "V03bsu058_u:2655": "piṇḍakacchuḥ,",
  "V03bsu058_u:2656": "sthūlakacchuriti //",
  "V03bsu058_u:2657": "aṇḍalāṅgulapraticchanna iti aṇḍābhyāṃ lāṅgūlaḥ praticchannaḥ asya iti aṇḍalāṅgūlapraticchanna iti aṇḍābhyāṃ lāṅgūlaḥ praticchannaḥ asya iti aṇḍalāṅgūlapraticchanaḥ //",
  "V03bsu058_u:2658": "mūḍha-ajihva-ekahastapāda iti, mūḍha ityanena upasaṃpadaṃ na jānātītyasya saṃgṛhītatvam //",
  "V03bsu058_u:2659": "ajihva iti [jihvāhī]nasya /",
  "V03bsu058_u:2660": "mūkavadhira iti mūkagraḥaṇena satyāṃ jihvāyāṃ vaktumasamarthaḥ jihvāhīnaḥ,",
  "V03bsu058_u:2661": "anyasya ajihva iti uktatvāt //",
  "V03bsu058_u:2662": "[ekahastapādaḥ iti ekaśabdasya] hastapādaśabdayoḥ pratyekaṃ saṃbandhaḥ - ekahastaḥ,",
  "V03bsu058_u:2663": "ekapādaḥ, ahastapāda iti //",
  "V03bsu058_u:2664": "nīlakeśa iti aharitabhūtaṃ nīlaṃ, tasmāt haritagrahaṇena nīlasyoktatvam //",
  "V03bsu058_u:2665": "hasti-aśva-śva-go-meṣa-mṛga-matsya-ahi-dīrgha-bahuśīrṣa iti śīrṣaśabdasya pratyekaṃ abhisaṃbaṃdhaḥ - hastiśīrṣaḥ aśvaśīrṣaḥ,",
  "V03bsu058_u:2666": "śvaśīrṣo,",
  "V03bsu058_u:2667": "gośīrṣaḥ,",
  "V03bsu058_u:2668": "meṣaśīrṣaḥ,",
  "V03bsu058_u:2669": "mṛgaśīrṣaḥ,",
  "V03bsu058_u:2670": "matsyaśīrṣaṃḥ,",
  "V03bsu058_u:2671": "ahiśīrṣaḥ,",
  "V03bsu058_u:2672": "dīrghaśīrṣa, bahuśīrṣaḥ iti /",
  "V03bsu058_u:2673": "'sarvanīlaḥ sarvapītaḥ sarvalohitaḥ sarvāvadāta' iti etadapi yatpaṭhyate,",
  "V03bsu058_u:2674": "eṣāmapi caturbhiḥ bhūtaṃ chavi-varṇaiḥ ityuktatvam //",
  "V03bsu058_u:2675": "tālakaṇṭha[vat-śūla-]śūlacchinna-īryāpathacchinna iti //",
  "V03bsu058_u:2676": "(636) caureṇa dasyoḥ //",
  "V03bsu058_u:2677": "ākṣiptatvamiti anuṣaṅgaḥ /",
  "V03bsu058_u:2678": "pāpavṛttirūpatā sāmānyena /",
  "V03bsu058_u:2679": "nanu naiva asya ataḥ pṛthaktvam?",
  "V03bsu058_u:2680": "- bhavani hi adasyubhūto 'pi cauraḥ [VinSū_58] saghṛṇaḥ paraharaṇaḥ,",
  "V03bsu058_u:2681": "sarveṇa sarvaṃ yadbhūyasā yasya vā abhiprāṇātipātapravarttā /",
  "V03bsu058_u:2682": "dasyuśca acaurabhūtaḥ nirghṛṇo vadhyaghātakādiḥ /",
  "V03bsu058_u:2683": "tasmāt pṛthaktvamevāsya bhavati //",
  "V03bsu058_u:2684": "(c) anujñā",
  "V03bsu058_u:2685": "(637) pitṛ-vat pitrāśayatve anujñāyāṃ rājā //",
  "V03bsu058_u:2686": "pitrāśayatvena rājñā 'nujñātaḥ pitṛbhyāmevānujñāto draṣṭavyaḥ /",
  "V03bsu058_u:2687": "rājānujñayā pravrājite [adoṣo] draṣṭavyaḥ iti bhāvaḥ //",
  "V03bsu058_u:2688": "(638) parigṛhītroḥ anujñāna-dhāraṇā-ārocaneṣu pitṛtvam //",
  "V03bsu058_u:2689": "asatyapi janakatve mātāpitṛparigraheṇa avasthitayoḥ anujñāne saptāhadhāraṇe saṃghe ca ārocane [mātā-]pitṛtvaṃ,",
  "V03bsu058_u:2690": "na janakayoreva parigṛhītṛtvena avasthitayoḥ ityarthaḥ /",
  "V03bsu058_u:2691": "\"putrakṛtakaṃ tāvat, bhadanta, upasaṃpādayanti, kasya sakāśā[dava]sāritavyaḥ?",
  "V03bsu058_u:2692": "- yasya putratvamupagataḥ, evaṃ dhītikṛtikā yasya dhītitvaṃ upagatikā\" - ityatra granthaḥ //",
  "V03bsu058_u:2693": "(639) na amanuṣyagatikayoḥ //",
  "V03bsu058_u:2694": "anujñānadhāraṇā 'rocaneṣu pitṛtvaṃ ityanuṣaṅgaḥ //",
  "V03bsu058_u:2695": "\"yasya tāvat,",
  "V03bsu058_u:2696": "bhadanta,",
  "V03bsu058_u:2697": "mātāpitarau kālagatu bhavataḥ,",
  "V03bsu058_u:2698": "tiryagyonigatau vā,",
  "V03bsu058_u:2699": "tasya keśāvaropaṇāya sarvasaṃgho 'valokayitavyaḥ?",
  "V03bsu058_u:2700": "- no hīdaṃ, upālin\" ityatra granthaḥ //",
  "V03bsu058_u:2701": "(640) na ataḥ ānantaryotthāṇam //",
  "V03bsu058_u:2702": "amanuṣyagatikābhyāṃ pitṛbhyām ānantaryotthānam //",
  "V03bsu058_u:2703": "(641) janakābhyāmetad, parivṛttavyaṃjanābhyāmapi //",
  "V03bsu058_u:2704": "apuṃstvamapi mātṛgatātve 'pi tuṣka strītvaṃ utthānamānantaryasya //",
  "V03bsu058_u:2705": "(642) etad-kṛtvaṃ mātṛghātakādau tattvam //",
  "V03bsu058_u:2706": "etatkṛtvaṃ ānantaryakṛtvaṃ,",
  "V03bsu058_u:2707": "yad māṭṛghātakādeḥ pravrājanaṃ pratiṣiddhaṃ tatra ānantaryakṛtvaṃ tattu pratipattavyam /",
  "V03bsu058_u:2708": "ānantaryakārī na pravrājyaḥ ityevaṃ puna stad /",
  "V03bsu058_u:2709": "na sarvamātṛghāṭako na pravrājya ityevaṃ ca /",
  "V03bsu058_u:2710": "tiryagyonigatamātṛghātakasya apratiṣiddhaṃ bhavati pravrājanam //",
  "V03bsu058_u:2711": "(d) saṃkīrṇam",
  "V03bsu058_u:2712": "kasmin bhikṣuṇyāṃ kṛte bhikṣuṇīdūṣakatvaṃ jātaṃ bhavati,",
  "V03bsu058_u:2713": "bhikṣuṇyā 'pi bhikṣudūṣakatvaṃ bhavati,",
  "V03bsu058_u:2714": "kenārthena etadubhayamityāha - //",
  "V03bsu058_u:2715": "(643) dūṣakatvaṃ abrahmacaryeṇa svādayatoḥ, aparājitatve //",
  "V03bsu058_u:2716": "\"kiyatā, bhadanta, bhikṣuṇīdūṣako vaktavyaḥ?",
  "V03bsu058_u:2717": "- yena abrahmacaryeṇa, [upālin], bhikṣuṇī dūṣitā bhavati\" iti granthaḥ /",
  "V03bsu058_u:2718": "kiṃ yattaccetasoḥ asyotthānamityāha? - svadayatoḥ /",
  "V03bsu058_u:2719": "gamya 'pi dūṣakatvasyosthānaṃ, gantaryapi ityasya saṃdarśanārthaṃ atra dvivacanam /",
  "V03bsu058_u:2720": "no tu sahite pratiyogisvādanena dūṣakatvasya utthānam,",
  "V03bsu058_u:2721": "ityasya na hi anya-pradoṣeṇa anyasya saṃbaṃdhaḥ,",
  "V03bsu058_u:2722": "iti anaṅgatvaṃ atra pratiyogisvādasya /",
  "V03bsu058_u:2723": "vītarāgadūṣaṇe ca dūṣakatvānutthānaprasaṃgāt /",
  "V03bsu058_u:2724": "'chandaśaḥ' iti yadvacanaṃ, eṣo 'tra āgamaḥ /",
  "V03bsu058_u:2725": "svecchayā ityasya arthaḥ /",
  "V03bsu058_u:2726": "pārājitatve 'pi bhikṣu-bhikṣuṇītvaṃ vidyate kim,",
  "V03bsu058_u:2727": "tadavasthayoḥ nā 'pyanayoḥ dūṣaṇe dūṣakatvamityatra [VinSū_59] āha - aparājitatve /",
  "V03bsu058_u:2728": "grantho 'tra - \"aṣṭau tāvat, bhadanta, pudgalā pratyekavastubhīḥ bhikṣuṇīṃ dūṣayanti /",
  "V03bsu058_u:2729": "duṣṭā sā bhikṣuṇī vaktavyā? duṣṭā, upālin, vaktavyā /",
  "V03bsu058_u:2730": "katarāḥ tatra pudgalā bhikṣuṇī-dūṣakā vaktavyāḥ? - āha, na kaściditi /",
  "V03bsu058_u:2731": "nipātane vā āmarṣaṇe vā aparājitatvaṃ bhikṣuṇyā iti hi etad adūṣakatva-vijñānam /",
  "V03bsu058_u:2732": "kathaṃ tarhi?",
  "V03bsu058_u:2733": "- anyenārthena nipatitāyāṃ,",
  "V03bsu058_u:2734": "nikubjayāṃ vā,",
  "V03bsu058_u:2735": "asvīkurvatyāṃ,",
  "V03bsu058_u:2736": "āmarṣaṇa-parāmarṣana-saṃpraveśane,",
  "V03bsu058_u:2737": "nipātyāpi asvīkāre tayā nipātanasya /",
  "V03bsu058_u:2738": "svayaṃ vā saṃspṛśantyā puruṣagātraṃ, puruṣasyopakrāntiḥ //",
  "V03bsu058_u:2739": "(644) arhatvaṃ pravrajyopasaṃpadoḥ upagatau puṃstvasya hīnāyāṃ yoṣiti //",
  "V03bsu058_u:2740": "śikṣāṃ pratyākhyāya hīnāyāṃ vṛttāyāṃ striyāṃ vyaṃjanaparivṛttyā puṃstvogatau arhatvaṃ pravrajyopasaṃpadoḥ /",
  "V03bsu058_u:2741": "na-strītvāvasthāyāṃ iva anarhatvaṃ ityarthaḥ //",
  "V03bsu058_u:2742": "(645) asādhāraṇaṃ ca pārājayikaṃ adhyācaritavatyām //",
  "V03bsu058_u:2743": "'arhatvaṃ pravrajyopasaṃpadoḥ upagatau puṃstvasya hīnāyāṃ yoṣiti' - ityanubandhaḥ //",
  "V03bsu058_u:2744": "(646) āvāsikānāṃ strīupasaṃpādane aṅgatvaṃ //",
  "V03bsu058_u:2745": "poṣadhavastu atra granthaḥ - \"yaduktaṃ bhagavatā bhikṣuṇī bhiḥ bhikṣūṇāmantike bhikṣuṇībhāvaḥ paryeṣitavyaḥ iti katamesāṃ bhikṣūṇāṃ āvāsika-naivāsikānāṃ, upālin\", iti /",
  "V03bsu058_u:2746": "tatsthānagatā vāsasthaṃ bhikṣusaṃghaṃ upaniśritya bhikṣuṇīnāṃ vāsaḥ /",
  "V03bsu058_u:2747": "tataḥ kālena kālaṃ avavāda-anuśāsanīmārgaṇāt, na ca niśrayātikramo yuktaḥ ityetad vijñānam /",
  "V03bsu058_u:2748": "āvāsikatvamevātra viropitataratvena",
  "V03bsu058_u:2749": "viśiṣyamāṇaṃ naivāsikatvaṃ vyavatiṣṭhate //",
  "V03bsu058_u:2750": "(647) dhvaṃso bhavatvasya [utsṛ]ṣṭau //",
  "V03bsu058_u:2751": "bhavadbhāvye bhavatvaṃ jāyamānatvamityarthaḥ /",
  "V03bsu058_u:2752": "gṛhyamāṇe saṃvare tasya saṃvarasya yadbhavatvaṃ tasya tadavasthasya utsṛṣṭau pratyākhyānādinā utsarge dhvaṃso bhavati /",
  "V03bsu058_u:2753": "āvedha eṣa saṃvarasya yajjāyamānatvam /",
  "V03bsu058_u:2754": "na ca āneghasya pratyudāvṛttiḥ laṅghanādau dṛśyate /",
  "V03bsu058_u:2755": "tasmāt,",
  "V03bsu058_u:2756": "na bhavatyasyā 'jāyamānatve saṃvarasya pratyudāvṛttiḥ iti yo manyeta tannābhinivṛttyartha etatsūtram /",
  "V03bsu058_u:2757": "muktakeṣu atra granthaḥ - \"upasaṃpannastābat, upālin, gṛhitvaṃ pratijānāno anupasaṃpanno vaktavyaḥ /",
  "V03bsu058_u:2758": "prāgeva upasaṃpadya māna iti //",
  "V03bsu058_u:2759": "pṛcchā prāyaṃ pravrajyāvastugatam //",
  "V03bsu058_u:2760": "vinayavṛttau [svavyākhyānataḥ] pravrajyāvastu samāptam //"
}