{
    "GS40rajnighu:0": " Rājanighaṇṭu, Maṅgalācaraṇa śrīkaṇṭhācalamekhalāpariṇamatkumbhīndrabuddhyā radaprāntottambhitasaṃbhṛtābdagalitaiḥ śītair apāṃ śīkaraiḥ /",
    "GS40rajnighu:1": " nirvāṇe madasaṃjvare pramuditas tenātapatraśriyaṃ tanvānena nirantaraṃ diśatu vaḥ śrīvighnarājo mudam // Rajni_M.1",
    "GS40rajnighu:2": " karpūrakṣodagauraṃ dhṛtakapilajaṭaṃ trīkṣaṇaṃ candramauliṃ saudhaṃ kuṇḍaṃ sudhāṃśuṃ varayutam abhayaṃ doścatuṣke dadhānam /",
    "GS40rajnighu:3": " vāmotsaṅge vahantaṃ vividhamaṇigaṇālaṅkṛtām ujjvalāṅgīṃ śarvāṇīṃ svānurūpāṃ tamaniśamamṛteśākhyam īśaṃ smarāmi // Rajni_M.2",
    "GS40rajnighu:4": " śrīmanmaheśanalināsananirjarendrās tatrāśvināv atha tato tritanūdbhavaś ca",
    "GS40rajnighu:5": " dhanvantariś carakasuśrutasūrimukhyās te 'py āyurāgamakṛtaḥ kṛtino jayantu",
    "GS40rajnighu:6": " // Rajni_M.3",
    "GS40rajnighu:7": " śambhuṃ praṇamya śirasā svagurūn upāsya pitroḥ padābjayugale praṇipatya bhaktyā /",
    "GS40rajnighu:8": " vighneśitāram adhigamya sarasvatīṃ ca prārambhi bhaiṣajahitāya nighaṇṭurājaḥ // Rajni_M.4",
    "GS40rajnighu:9": " Rājanighaṇṭu, Granthaprastāvanā dhanvantarīyamadanādihalāyudhādīn viśvaprakāśyamarakoṣasaśeṣarājau",
    "GS40rajnighu:10": " ālokya lokaviditāṃś ca vicintya śabdān dravyābhidhānagaṇasaṃgraha eṣa sṛṣṭaḥ // Rajni_Gpr.1",
    "GS40rajnighu:11": " āyuḥśrutīnāmatulopakārakaṃ dhanvantarigranthamatānusārakam /",
    "GS40rajnighu:12": " ācakṣmahe lakṣaṇalakṣmadhārakaṃ nāmoccayaṃ sarvarujāpasārakam //",
    "GS40rajnighu:13": " Rajni_Gpr.2",
    "GS40rajnighu:14": " nirdeśalakṣaṇaparīkṣaṇanirṇayena nānāvidhauṣadhavicāraparāyaṇo yaḥ /",
    "GS40rajnighu:15": " so 'dhītya yat sakalam enam avaiti sarvaṃ tasmād ayaṃ jayati sarvanighaṇṭurājaḥ // Rajni_Gpr.3",
    "GS40rajnighu:16": " nānāvidhauṣadhirasāhvayavīryapākaprastāvanistaraṇapaṇḍitacetano 'pi /",
    "GS40rajnighu:17": " muhyaty avaśyam anavekṣya nighaṇṭum enaṃ tasmād ayaṃ viracito bhiṣajāṃ hitāya // Rajni_Gpr.4",
    "GS40rajnighu:18": " nighaṇṭunā vinā vaidyo vidvān vyākaraṇaṃ vinā /",
    "GS40rajnighu:19": " anabhyāsena dhānuṣkas trayo hāsyasya bhājanam // Rajni_Gpr.5",
    "GS40rajnighu:20": " nānādeśaviśeṣabhāṣitavaśād yat saṃskṛtaprākṛtāpabhraṃśādikanāmni naiva gaṇanā dravyoccayavyāhṛtau",
    "GS40rajnighu:21": " tasmād atra tu yāvatāsty upakṛtis tāvan mayā gṛhyate pāthodaiḥ paripīyate kim akhilaṃ tad vāri vārāṃ nidheḥ // Rajni_Gpr.6",
    "GS40rajnighu:22": " ābhīragopālapulindatāpasāḥ pānthās tathānye 'pi ca vanyapāragāḥ /",
    "GS40rajnighu:23": " parīkṣya tebhyo vividhoṣadhābhidhārasādilakṣmāṇi tataḥ prayojayet //",
    "GS40rajnighu:24": " Rajni_Gpr.7",
    "GS40rajnighu:25": " nānābhidheyam atha yatra śivāsamaṅgāśyāmādināma nigameṣu niveśitaṃ yat /",
    "GS40rajnighu:26": " prastāvavīryarasayogavaśād amuṣya buddhyā vimṛśya bhiṣajāṃ ca dhṛtir vidheyā // Rajni_Gpr.8",
    "GS40rajnighu:27": " nāmāni kvacid iha rūḍhitaḥ svabhāvāt deśyoktyā kvacana ca lāñchanopamābhyām /",
    "GS40rajnighu:28": " vīryeṇa kvacid itarāhvayādideśāt dravyāṇāṃ dhruvam iti saptadhoditāni //",
    "GS40rajnighu:29": " Rajni_Gpr.9",
    "GS40rajnighu:30": " atrauṣadhīnivahanāmaguṇābhidhānaprastāvatas tadupayuktatayetarāṇi /",
    "GS40rajnighu:31": " kṣetrāvanīdharanadīnaratiryagādīn vyākhyāguṇair atisavistaram īritāni //",
    "GS40rajnighu:32": " ekaḥ ko 'pi sacetasāṃ yadi mude kalpeta jalpe guṇas tatrānye 'pi",
    "GS40rajnighu:33": " vinārthanāṃ bahumatiṃ santaḥ svayaṃ tanvate /",
    "GS40rajnighu:34": " apy ārdrīkṛtaśailasānugaśilām āpīya cāndrīṃ sudhām ambhodhiḥ kumudair dṛśaś ca jagatāṃ nandanti kenārditāḥ // Rajni_Gpr.11",
    "GS40rajnighu:35": " aprasiddhābhidhaṃ cātra yad auṣadham udīritam /",
    "GS40rajnighu:36": " tasyābhidhāvivekaḥ syād ekārthādinirūpaṇe // Rajni_Gpr.12",
    "GS40rajnighu:37": " rambhāśyāmādināmnā ye svargastrītaruṇīti ca /",
    "GS40rajnighu:38": " arthā nānārthatantroktās tyaktās te 'sminn apārthakāḥ // Rajni_Gpr.13",
    "GS40rajnighu:39": " vyaktiḥ kṛtātra karṇāṭamahārāṣṭrīyabhāṣayā /",
    "GS40rajnighu:40": " āndhralāṭādibhāṣās tu jñātavyās taddvayāśrayāḥ // Rajni_Gpr.14",
    "GS40rajnighu:41": " etattrinetraguṇanīyaguṇānuviddhavarṇāḍhyavṛttasitamauktikavargasāram /",
    "GS40rajnighu:42": " kaṇṭhe satāṃ sakalanivṛtidhāmanāmacintāmaṇiprakaradāma karotu kelim //",
    "GS40rajnighu:43": " atrānūpādir asmād avanir atha guḍūcīśatāhvādiko dvau tatprānte parpaṭādis tadupari paṭhitau pippalīmūlakādiḥ /",
    "GS40rajnighu:44": " śālmalyādiḥ prabhadrādikam anu karavīrādir āmrādir anyas tasyāgre candanādis tadanu nigaditaḥ komalaḥ kāñcanādiḥ // Rajni_Gpr.16",
    "GS40rajnighu:45": " pānīyaḥ kṣīraśālyādikam anu kathito māsamānuṣyakādiḥ siṃhādiḥ syād gadādis tadanu bhavati sattvādhiko miśrako 'nyaḥ /",
    "GS40rajnighu:46": " ekārthādis tad etais trikaraparicitaiḥ prātibhonmeṣasargaṃ vargair āsādya vaidyo nijamatahṛdaye nistarāṃ niścinotu // Rajni_Gpr.17",
    "GS40rajnighu:47": " kāśmīreṇa kapardipādakamaladvaṃdvārcanopārjitaśrīsaubhāgyayaśaḥpratāpapadavī dhāmnā pratiṣṭhāpitā",
    "GS40rajnighu:48": " seyaṃ śrīnarasiṃhanāmaviduṣo svarvaidyavidyāsthitiḥ prītyā prāptasuvarṇarājiracanā citrojjvalā pīṭhikā // Rajni_Gpr.18",
    "GS40rajnighu:49": " anyatra vidyamānatvād upayogānavekṣaṇāt /",
    "GS40rajnighu:50": " vṛthā vistarabhītyā ca nokto guṇagaṇo mayā // Rajni_Gpr.19",
    "GS40rajnighu:51": " Rājanighaṇṭu, Ānūpādivarga nānākṣauṇījanānājalamṛgasahitaṃ nirjharavrātaśītaṃ śailākīrṇaṃ kanīyaḥ kuraramukhakhagālaṅkṛtaṃ tāmrabhūmi /",
    "GS40rajnighu:52": " bibhrad vrīhyādikaṃ yat sthalam ativipulaṃ nīrasaṃ yat tv anuṣṇaṃ pittaghnaṃ śleṣmavātapradam udararujāpāmadaṃ syād anūpam // Rajni_1.1",
    "GS40rajnighu:53": " tac coktakṛtsnanijalakṣaṇadhāribhūricchāyāvṛtāntaravahad bahuvārimukhyam /",
    "GS40rajnighu:54": " īṣat prakāśasalilaṃ yadi madhyamaṃ tat etac ca nātibahalāmbu bhavet kanīyaḥ // Rajni_1.2",
    "GS40rajnighu:55": " yatrānūpaviparyayas tanutṛṇāstīrṇā dharā dhūsarā mudgavrīhiyavādidhānyaphaladā tīvroṣmavaty uttamā /",
    "GS40rajnighu:56": " prāyaḥ pittavivṛddhir uddhatabalāḥ syur nīrajaḥ prāṇino gāvo 'jāś ca payaḥ kṣaranti bahu tatkūpe jalaṃ jāṅgalam // Rajni_1.3",
    "GS40rajnighu:57": " etac ca mukhyam uditaṃ svaguṇaiḥ samagram alpālpabhūruhayutaṃ yadi madhyamaṃ tat /",
    "GS40rajnighu:58": " tac cāpi kūpakhanane sulabhāmbu yat taj jñeyaṃ kanīya iti jāṅgalakaṃ trirūpam // Rajni_1.4",
    "GS40rajnighu:59": " lakṣmonmīlati yatra kiṃcid ubhayos taj jāṅgalānūpayor godhūmolvaṇayāvanālavilasanmāṣādidhānyodbhavaḥ",
    "GS40rajnighu:60": " nānāvarṇam aśeṣajantusukhadaṃ deśaṃ budhā madhyamaṃ doṣodbhūtivikopaśāntisahitaṃ sādhāraṇaṃ taṃ viduḥ // Rajni_1.5",
    "GS40rajnighu:61": " tac ca sādhāraṇaṃ dvedhānūpajāṅgalayoḥ param /",
    "GS40rajnighu:62": " yatra yatra guṇādhikyaṃ tatra tasya guṇaṃ bhajet // Rajni_1.6",
    "GS40rajnighu:63": " mukhyaṃ taddeśavaiṣamyān nāsti sādhāraṇaṃ kvacit /",
    "GS40rajnighu:64": " sūkṣmatvāl lakṣma tattvasya tadvidhair vedam iṣyate // Rajni_1.7",
    "GS40rajnighu:65": " kṣetrabhedaṃ pravakṣyāmi śivenākhyātam añjasā /",
    "GS40rajnighu:66": " brāhmaṃ kṣātraṃ ca vaiśyīyaṃ śaudraṃ ceti yathākramāt // Rajni_1.8",
    "GS40rajnighu:67": " tatra kṣetre brahmabhūmīruhāḍhyaṃ vārisphāraṃ yat kuśāṅkūrakīrṇam /",
    "GS40rajnighu:68": " ramyaṃ yac ca śvetamṛtsnāsametaṃ tad vyācaṣṭe brāhmam ity aṣṭamūrtiḥ //",
    "GS40rajnighu:69": " tāmrabhūmivalayaṃ vibhūdharaṃ yan mṛgendramukhasaṃkulaṃ kulam /",
    "GS40rajnighu:70": " ghoraghoṣi khadirādidurgamaṃ kṣātram etad uditaṃ pinākinā // Rajni_1.10",
    "GS40rajnighu:71": " śātakumbhanibhabhūmibhāsvaraṃ svarṇareṇunicitaṃ vidhānavat /",
    "GS40rajnighu:72": " siddhakiṃnarasuparvasevitaṃ vaiśyam ākhyad idam induśekharaḥ // Rajni_1.11",
    "GS40rajnighu:73": " śyāmasthalāḍhyaṃ bahuśasyabhūtidaṃ lasattṛṇair babbulavṛkṣavṛddhidam /",
    "GS40rajnighu:74": " dhānyodbhavaiḥ karṣakalokaharṣadaṃ jagāda śaudraṃ jagatau vṛṣadhvajaḥ //",
    "GS40rajnighu:75": " dravyaṃ kṣetrād uditam anaghaṃ brāhma tat siddhidāyi kṣatrād utthaṃ valipalitajid viśvarogāpahāri",
    "GS40rajnighu:76": " vaiśyāj jātaṃ prabhavatitarāṃ dhātulohādisiddhau śaudrād etaj janitam akhilavyādhividrāvakaṃ drāk // Rajni_1.13",
    "GS40rajnighu:77": " brahmā śakraḥ kiṃnareśas tathā bhūr ity eteṣāṃ devatāḥ syuḥ krameṇa /",
    "GS40rajnighu:78": " proktās tatra prāg umāvallabhena pratyekaṃ te pañca bhūtāni vakṣye //",
    "GS40rajnighu:79": " pītasphuradvalayaśarkarilāśmaramyaṃ pītaṃ yad uttamamṛgaṃ caturasrabhūtam /",
    "GS40rajnighu:80": " prāyaś ca pītakusumānvitavīrudādi tat pārthivaṃ kaṭhinam udyad aśeṣatas tu",
    "GS40rajnighu:81": " ardhacandrākṛtiśvetaṃ kamalābhaṃ dṛṣaccitam /",
    "GS40rajnighu:82": " nadīnadajalākīrṇam āpyaṃ tat kṣetram ucyate // Rajni_1.16",
    "GS40rajnighu:83": " khadirādidrumākīrṇaṃ bhūricitrakaveṇukam /",
    "GS40rajnighu:84": " trikoṇaṃ raktapāṣāṇaṃ kṣetraṃ taijasam uttamam // Rajni_1.17",
    "GS40rajnighu:85": " dhūmrasthalaṃ dhūmradṛṣatparītaṃ ṣaṭkoṇakaṃ tūrṇamṛgāvakīrṇam /",
    "GS40rajnighu:86": " śākais tṛṇair añcitarūkṣavṛkṣakaṃ prakāram etat khalu vāyavīyam //",
    "GS40rajnighu:87": " nānāvarṇaṃ vartulaṃ tat praśastaṃ prāyaḥ śubhraṃ parvatākīrṇam uccaiḥ /",
    "GS40rajnighu:88": " yac ca sthānaṃ pāvanaṃ devatānāṃ prāha kṣetraṃ trīkṣaṇas tv āntarikṣam //",
    "GS40rajnighu:89": " dravyaṃ vyādhiharaṃ balātiśayakṛt svādu sthiraṃ pārthivaṃ syād āpyaṃ kaṭukaṃ kaṣāyam akhilaṃ śītaṃ ca pittāpaham /",
    "GS40rajnighu:90": " yat tiktaṃ lavaṇaṃ ca dīpyamarujic coṣṇaṃ ca tat taijasaṃ vāyavyaṃ tu himoṣṇam amlam abalaṃ syān nābhasaṃ nīrasam // Rajni_1.20",
    "GS40rajnighu:91": " brahmā viṣṇuś ca rudro 'smād īśvaro 'tha sadāśivaḥ /",
    "GS40rajnighu:92": " ity etāḥ kamataḥ pañca kṣetrabhūtādhidevatāḥ // Rajni_1.21",
    "GS40rajnighu:93": " jitvā javād ajarasainyam ihājahāra vīraḥ purā yudhi sudhākalaśaṃ garutmān",
    "GS40rajnighu:94": " kīrṇais tadā bhuvi sudhāśakalaiḥ kilāsīd vṛkṣādikaṃ sakalam asya sudhāṃśur īśaḥ // Rajni_1.22",
    "GS40rajnighu:95": " tatrotpannās tūttame kṣetrabhāge viprīyādau vipruṣo yatra yatra /",
    "GS40rajnighu:96": " kṣauṇījādidravyabhūyaṃ prapannās tās tāḥ saṃjñā bibhrate tatra bhūyaḥ //",
    "GS40rajnighu:97": " evaṃ kṣetrānuguṇyena tajjā viprādivarṇinaḥ /",
    "GS40rajnighu:98": " yadi vā lakṣaṇaṃ vakṣyāmy amohāya manīṣiṇām // Rajni_1.24",
    "GS40rajnighu:99": " kisalayakusume prakāṇḍaśākhādiṣu viśadeṣu vadanti vipram etān /",
    "GS40rajnighu:100": " narapatimatilohiteṣu vaiśyaṃ kanakanibheṣu sitetareṣu śūdram // Rajni_1.25",
    "GS40rajnighu:101": " viprādijātisambhūtān viprādiṣv eva yojayet /",
    "GS40rajnighu:102": " guṇāḍhyān api vṛkṣādīn prātilomyaṃ na cācaret // Rajni_1.26",
    "GS40rajnighu:103": " vipro viprādyeṣu varṇeṣu rājā rājanyādau vaiśyamukhyeṣu vaiśyaḥ /",
    "GS40rajnighu:104": " śūdraḥ śūdrādyeṣu śastaṃ guṇāḍhyaṃ dravyaṃ naiva prātilomyena kiṃcit //",
    "GS40rajnighu:105": " dravyaṃ yad aṅkūrajam āhur āryās tat te punaḥ pañcavidhaṃ vadanti /",
    "GS40rajnighu:106": " vanaspatiś cāpi sa eva vānaspatyaḥ kṣupo vīrud athauṣadhīś ca //",
    "GS40rajnighu:107": " jñeyaḥ so 'tra vanaspatiḥ phalati yaḥ puṣpair vinā taiḥ phalaṃ vānaspatya iti smṛtas tanur asau hrasvaḥ kṣupaḥ kathyate /",
    "GS40rajnighu:108": " yā vellatyagamādisaṃśrayavaśād eṣā tu vallī matā śālyādiḥ punar oṣadhiḥ phalaparīpākāvasānānvitā strīpuṃnapuṃsakatvena traividhyaṃ sthāvareṣv api /",
    "GS40rajnighu:109": " śṛṇu vakṣyāmi tallakṣma vyaktam atra yathākramam // Rajni_1.30",
    "GS40rajnighu:110": " ikṣuveṇutaruvīrudādayaḥ skandhakāṇḍaphalapuṣpapallavaiḥ /",
    "GS40rajnighu:111": " snigdhadīrghatanutāmanoramās tāḥ striyaḥ khalu matā vipaścitām //",
    "GS40rajnighu:112": " yatra puṣpapravālādi nātidīrghaṃ na cālpakam /",
    "GS40rajnighu:113": " sthūlaṃ paruṣam ity eṣa pumān ukto manīṣibhiḥ // Rajni_1.32",
    "GS40rajnighu:114": " strīpuṃsayor yatra vibhāti lakṣma dvayor api skandhaphalādikeṣu /",
    "GS40rajnighu:115": " saṃdehadaṃ naikatarāvadhāri napuṃsakaṃ tadvibudhā vadanti // Rajni_1.33",
    "GS40rajnighu:116": " dravyaṃ pumān syād akhilasya jantor ārogyadaṃ tadbalavardhanaṃ ca /",
    "GS40rajnighu:117": " strī durbalā svalpaguṇā guṇāḍhyā strīṣv eva na kvāpi napuṃsakaḥ syāt //",
    "GS40rajnighu:118": " yadi striyaḥ strīṣu kṛtā guṇāḍhyāḥ klībāni tu klībaśarīrabhājām /",
    "GS40rajnighu:119": " sadā ca sarvatra pumān prayuktau guṇāvahaś ceti ca kecid āhuḥ //",
    "GS40rajnighu:120": " kṣutpipāsā ca nidrā ca vṛkṣādiṣv api lakṣyate /",
    "GS40rajnighu:121": " mṛjjalādānatas tv ādye parṇasaṃkocitāntimā // Rajni_1.36",
    "GS40rajnighu:122": " yatkāṭhinye sā kṣitiryodbhavo 'mbhastejastūṣmā vardhate yat sa vātaḥ /",
    "GS40rajnighu:123": " yad yac chidraṃ tan nabhaḥ sthāvarāṇām ity eteṣāṃ pañcabhūtātmakatvam //",
    "GS40rajnighu:124": " itthaṃ deśaguṇasvarūpakathanaprakrāntakāntārajakṣetradravyaguṇānvayakramam imaṃ vargaṃ paṭhitvā naraḥ /",
    "GS40rajnighu:125": " prāpnoty āśu bhiṣak",
    "GS40rajnighu:126": " prayogaviṣayaprāvīṇyapārīṇatāhaṃkurvāṇasuparvasaṃsadagadaṅkārakriyākauśalam",
    "GS40rajnighu:127": " asūta sutam īśvaraḥ śrutayaśā yam aṣṭādaśaprabhedavidhavāṅmayāmbunidhipārapārīṇadhīḥ /",
    "GS40rajnighu:128": " amuṣya nṛharīśituḥ kṛtivarasya vargaḥ kṛtāvasāvagamadādimaḥ sadabhidhānacūḍāmaṇau // Rajni_1.39",
    "GS40rajnighu:129": " Rājanighaṇṭu, Dharaṇyādivarga atha dharaṇidharitrībhūtadhātrīdharābhūkṣitimahidharaṇīḍākṣmāvanīmedinījyā",
    "GS40rajnighu:130": " avanirudadhivastrā gauḥ kṣamā kṣauṇir urvī kurapi vasumatīrā kāśyapī ratragarbhā // Rajni_2.1",
    "GS40rajnighu:131": " kṣamādimā bhūmirilā vasundharā varā ca dhātrī vasudhācalorvarā /",
    "GS40rajnighu:132": " viśvambharādyā jagatī kṣitī rasā pṛthvī ca gotrā pṛthivī pṛthur mahī //",
    "GS40rajnighu:133": " kṣauṇī sarvasahānantā bhūtamātā ca niścalā /",
    "GS40rajnighu:134": " bhūmī vījaprasūḥ śyāmā kroḍakāntā ca kīrtitā // Rajni_2.3",
    "GS40rajnighu:135": " sā bhūmir urvarākhyā yā sarvaśasyodbhavapradā /",
    "GS40rajnighu:136": " samastavastūdbhavanād urvarā nāma bhūriyam // Rajni_2.4",
    "GS40rajnighu:137": " mṛn mṛttikā praśastā sā mṛtsā mṛtsneti ceṣyate // Rajni_2.5",
    "GS40rajnighu:138": " kṣārā mṛdūṣaro deśas tadvān iraṇam ūṣaram /",
    "GS40rajnighu:139": " khilam aprahataṃ prāhur dhanvā tu marur ucyate // Rajni_2.6",
    "GS40rajnighu:140": " maruprāyas tu yo deśaḥ sa cokto jāṅgalābhidhaḥ /",
    "GS40rajnighu:141": " kṛṣṇamṛt kṛṣṇabhūmiḥ syāt pāṇḍubhūmis tu pāṇḍumṛt // Rajni_2.7",
    "GS40rajnighu:142": " sa śārkaraḥ śārkarilo deśo yaḥ śarkarānvitaḥ /",
    "GS40rajnighu:143": " saikataḥ syāt sikatilaḥ sikatāvāṃś ca yo bhavet // Rajni_2.8",
    "GS40rajnighu:144": " deśo janapado nīvṛdviṣayaś copavarttanam /",
    "GS40rajnighu:145": " pradeśaḥ sthānam ākhyā bhūr avakāśaḥ sthitiḥ padam // Rajni_2.9",
    "GS40rajnighu:146": " nadyambujair bhṛto dhānyair nadīmātraka ucyate /",
    "GS40rajnighu:147": " vṛṣṭyambajais tu tair eṣa deśaḥ syād devamātṛkaḥ // Rajni_2.10",
    "GS40rajnighu:148": " nadīvṛṣṭijalodbhūtair nānādhānyaiḥ samāvṛtaḥ /",
    "GS40rajnighu:149": " deśo dvayānugamanāt sa dvaimātṛka ucyate // Rajni_2.11",
    "GS40rajnighu:150": " mudgādīnāṃ kṣetram udbhūtidaṃ yat tan maudgīnaṃ kodravīṇaṃ tathānyat /",
    "GS40rajnighu:151": " vraiheyaṃ syāt kiṃca śāleyam evaṃ buddhāṇavyañcāṇavīnaṃ ca vidyāt //",
    "GS40rajnighu:152": " atha māṣyaṃ māṣīṇaṃ bhaṅgyaṃ bhāṅgīnam umyam aumīnam /",
    "GS40rajnighu:153": " tilyaṃ tailīnaṃ syād iti ṣaṣṭikyaṃ ca yavyaṃ ca // Rajni_2.13",
    "GS40rajnighu:154": " śākāder yatra niṣpattir etat syāc chākaśākaṭam /",
    "GS40rajnighu:155": " śākaśākinam ity etat tathā vāstūkaśākaṭam // Rajni_2.14",
    "GS40rajnighu:156": " atha giridharaṇīdhragotrabhūbhṛtśikhariśiloccayaśailasānumantaḥ /",
    "GS40rajnighu:157": " kṣitibhṛdaganagāvanīdharādristhirakudharāś ca dharādharo dharaś ca //",
    "GS40rajnighu:158": " ahāryaḥ parvato grāvā kaṭakī prasthavān api /",
    "GS40rajnighu:159": " śṛṅgī ca vṛkṣavāṃś ceti śabdāḥ śailārthavācakāḥ // Rajni_2.16",
    "GS40rajnighu:160": " madhyamas tu nitambaḥ syāt kaṭakaṃ mekhalā ca sā /",
    "GS40rajnighu:161": " taṭe taṭī prapātaś ca prasthe snuḥ sānusānunī // Rajni_2.17",
    "GS40rajnighu:162": " śṛṅgaṃ tu śikharaṃ kūṭaṃ kandare kandarā darī /",
    "GS40rajnighu:163": " vilaṃ guhā śilāsandhir devakhātaṃ ca gahvaram // Rajni_2.18",
    "GS40rajnighu:164": " pratyantagirayaḥ pādā gaṇḍaśailāścyutopalāḥ /",
    "GS40rajnighu:165": " ākaraḥ khanir ity ukto dhātavo gairikādayaḥ // Rajni_2.19",
    "GS40rajnighu:166": " grāvā prastarapāṣāṇau dṛṣadaśmopalaḥ śilā /",
    "GS40rajnighu:167": " lohāni vividhāni syur aśmasārādisaṃjñayā // Rajni_2.20",
    "GS40rajnighu:168": " kānanaṃ gahanaṃ satraṃ kāntāraṃ vipinaṃ vanam /",
    "GS40rajnighu:169": " araṇyam aṭavī dāvo davaś ca vanavācakāḥ // Rajni_2.21",
    "GS40rajnighu:170": " anyad udyānam ākrīḍo yatra krīḍanti rāgiṇaḥ /",
    "GS40rajnighu:171": " nṛpālayeṣu pramadavanam antaḥpurocitam // Rajni_2.22",
    "GS40rajnighu:172": " mahāvanam araṇyānī mahāraṇyaṃ mahāṭavī /",
    "GS40rajnighu:173": " athopavanam ārāmaḥ puraprānte vanaṃ tu yat // Rajni_2.23",
    "GS40rajnighu:174": " kujaḥ kṣitiruho 'ṅghripaḥ śikharipādapau viṣṭaraḥ kuṭhas tarur anokahaḥ kuruhabhūruhadrudrumāḥ",
    "GS40rajnighu:175": " ago nagavanaspatī viṭapiśākhibhūjāgamā mahījadharaṇīruhakṣitijavṛkṣaśālādayaḥ // Rajni_2.24",
    "GS40rajnighu:176": " phalitaḥ phalavān eṣa phalinaś ca phalī tathā /",
    "GS40rajnighu:177": " phalegrahir abandhyo yaḥ syād amoghaphalodayaḥ // Rajni_2.25",
    "GS40rajnighu:178": " athāvakeśī bandhyo 'yaṃ viphalo niṣphalo 'phalaḥ /",
    "GS40rajnighu:179": " uktau prāg ātmanā bhinnau vānaspatyavanaspatī // Rajni_2.26",
    "GS40rajnighu:180": " mūlaṃ tu netraṃ pādaḥ syād aṅghriścaraṇam ity api /",
    "GS40rajnighu:181": " udbhedas tv aṅkuro jñeyaḥ praroho 'ṅkūra ity api // Rajni_2.27",
    "GS40rajnighu:182": " arvāgbhāgo 'sya budhnaḥ syāt nitambaḥ sapṛthur bhavet /",
    "GS40rajnighu:183": " āskandhāt ta prakāṇḍaḥ syāt kāṇḍo daṇḍaś ca kathyate // Rajni_2.28",
    "GS40rajnighu:184": " skandhapramāṇāsya latās tu śākhāḥ skandhotthaśākhās tu bhavanti śālāḥ /",
    "GS40rajnighu:185": " jaṭāḥ śirās tasya kilāvarohāḥ śākhā śiphā majjani sāram āhuḥ // Rajni_2.29",
    "GS40rajnighu:186": " niṣkuṭaṃ koṭaraṃ proktaṃ tvaci valkaṃ tu valkalam /",
    "GS40rajnighu:187": " navapuṣpāḍhyaśākhāgre vallarī mañjarī tathā // Rajni_2.30",
    "GS40rajnighu:188": " parṇaṃ patraṃ dalaṃ barhaṃ palāśaṃ chadanaṃ chadaḥ /",
    "GS40rajnighu:189": " syāt pallavaḥ kiśalayaḥ prabālaḥ pallavaṃ navam // Rajni_2.31",
    "GS40rajnighu:190": " vistāro viṭapaḥ proktaḥ prāgraṃ tu śikharaṃ śiraḥ /",
    "GS40rajnighu:191": " māḍhiḥ parṇaśirā jñeyā vṛntaṃ prasavabandhanam // Rajni_2.32",
    "GS40rajnighu:192": " kulakṣārakajālakakalikās tu kuḍamale kathitāḥ /",
    "GS40rajnighu:193": " kusumaṃ sumanaḥ prasūnaprasavasumaṃ sūnuphullapuṣpaṃ syāt // Rajni_2.33",
    "GS40rajnighu:194": " makarando marandaś ca madhu puṣparasāhvayam /",
    "GS40rajnighu:195": " pauṣpaṃ rajaḥ parāgaḥ syān madhulī dhūlikā ca sā // Rajni_2.34",
    "GS40rajnighu:196": " guccho guluñchaḥ stavako gucchakaḥ kusumoccayaḥ /",
    "GS40rajnighu:197": " samaṃ parimalāmodagandhasaurabhyasaurabham // Rajni_2.35",
    "GS40rajnighu:198": " ujjṛmbhitam ujjṛmbhaṃ smitam unmiṣitaṃ vinidram unnidram /",
    "GS40rajnighu:199": " unmīlitaṃ vijṛmbhitam udbuddhodbhidurabhinnam udbhinnam // Rajni_2.36",
    "GS40rajnighu:200": " vikasitahasitavikasvaravikacavyākośaphullasamphullam /",
    "GS40rajnighu:201": " sphuṭam uditadalitadīrṇasphuṭitotphullapraphullam ekārtham // Rajni_2.37",
    "GS40rajnighu:202": " nidrāṇaṃ mudritaṃ suptaṃ militaṃ mīlitaṃ natam /",
    "GS40rajnighu:203": " nikūṇitaṃ saṅkucitaṃ sanidram alasaṃ samam // Rajni_2.38",
    "GS40rajnighu:204": " āhus tarūṇāṃ phalam atra śasyaṃ tad āmam uktaṃ hi śalāṭusaṃjñam /",
    "GS40rajnighu:205": " śuṣkaṃ tu vānaṃ pravadanti gulmastambau prakāṇḍairahito mahījaḥ //",
    "GS40rajnighu:206": " ulapaṃ gulminī vīrullatā vallī pratāninī /",
    "GS40rajnighu:207": " vratatiḥ pratatiś caiṣā vistīrṇā vīrud ucyate // Rajni_2.40",
    "GS40rajnighu:208": " atha vakṣāmi nakṣatravṛkṣānāgamalakṣitān /",
    "GS40rajnighu:209": " pūjyān āyuṣyadāṃś caiva varddhanāt pālanād api // Rajni_2.41",
    "GS40rajnighu:210": " viṣadrudhātrītaruhemadugdhā jambūs tathā khādirakṛṣṇavaṃśāḥ /",
    "GS40rajnighu:211": " aśvatthanāgau ca vaṭaḥ palāśaḥ plakṣas tathāmbaṣṭhataruḥ krameṇa //",
    "GS40rajnighu:212": " bilvārjunau caiva vikaṅkato 'tha sakesarāḥ śambarasarjavañjulāḥ /",
    "GS40rajnighu:213": " sapānasārkāś ca śamīkadambās tathāmranimbau madhukadrumaḥ kramāt //",
    "GS40rajnighu:214": " amī nakṣatradaivatyā vṛkṣāḥ syuḥ saptaviṃśatiḥ /",
    "GS40rajnighu:215": " aśvinyādikramād eṣām eṣā nakṣatrapaddhatiḥ // Rajni_2.44",
    "GS40rajnighu:216": " yas tv eteṣām ātmajanmarkṣabhājāṃ martyaḥ kuryād bheṣajādīn madāndhaḥ /",
    "GS40rajnighu:217": " tasyāyuṣyaṃ śrīkalatraṃ ca putro naśyaty eṣā vardhate varddhanādyaiḥ //",
    "GS40rajnighu:218": " ācāryoktau sphuṭam atha bṛhatsuśrute nāradīye nārāyaṇyāṃ kvacid api tathānyatra tantrāntareṣu",
    "GS40rajnighu:219": " jñātvāpīha prathitabhiṣajā nātidṛṣṭopayogaṃ naivāsmābhir viśaditam idaṃ gauravād granthabhīteḥ tālādyā jātayaḥ sarvāḥ kramukaḥ ketakī tathā /",
    "GS40rajnighu:220": " kharjūrīnārikelādyās tarayavṛkṣāḥ prakīrtitāḥ // Rajni_2.47",
    "GS40rajnighu:221": " sarvāāṃro cārdrāṇi navaueṣadhāni suvīryyavantīti vadanti dhīrāḥ /",
    "GS40rajnighu:222": " sarvāriya śuṣkāriya tu madhyamāni śuṣkāṇi jeīrṇāni ca niṣphalāni //",
    "GS40rajnighu:223": " vāstūkakuṭajaguḍūcīvāsākuṣmāṇḍakādiśatapatrī /",
    "GS40rajnighu:224": " ityādi tu nityārdraṃ guṇavac chuṣkaṃ yadā tadā dvimuyaṇam /",
    "GS40rajnighu:225": " viḍaṅga madhu magūrī dāḍimaṃ pippalo guḍuḥ /",
    "GS40rajnighu:226": " nāgavalleīnduvaśśālyādyāḥ purāṇāḥ syuāāruṇottamāḥ // Rajni_2.49",
    "GS40rajnighu:227": " kāṭhinyaṃ madhyakāṭhinyaṃ mārdavaṃ ceti tu tridhā /",
    "GS40rajnighu:228": " dravyāṇām iha sarveṣāṃ prakṛtiḥ kathyate budhaiḥ // Rajni_2.50",
    "GS40rajnighu:229": " dravyāṇāṃ santi sarveṣāṃ pūrvair uktās trayo guṇāḥ /",
    "GS40rajnighu:230": " raso vīryaṃ vipākaś ca jñātavyās te 'tiyatnataḥ // Rajni_2.51",
    "GS40rajnighu:231": " rasas tu madhurādiḥ syād vīryaṃ kāryasamarthatā /",
    "GS40rajnighu:232": " pariṇāme guṇāḍhyatvaṃ vipāka iti saṃjñitam // Rajni_2.52",
    "GS40rajnighu:233": " śītam uṣṇaṃ ca rūkṣaṃ ca snigdhaṃ tīkṣṇaṃ tathā mṛdu /",
    "GS40rajnighu:234": " picchilaṃ viśadaṃ ceti vīryam aṣṭavidhaṃ smṛtam // Rajni_2.53",
    "GS40rajnighu:235": " niskuṭapramadakānanādiṣu dravyam etad api nirguṇaṃ bhavet /",
    "GS40rajnighu:236": " kvāpyalīkavacanopakarṇanāt kvāpyasādhuvanitādisevanāt // Rajni_2.54",
    "GS40rajnighu:237": " jātaṃ śmaśāne valmīke deśe mūtrādidūṣite /",
    "GS40rajnighu:238": " dravyaṃ naivopayogāya bhiṣajām upajāyate // Rajni_2.55",
    "GS40rajnighu:239": " kandaṃ himartau śiśire ca mūlaṃ puṣpaṃ vasante guṇadaṃ vadanti /",
    "GS40rajnighu:240": " prabālapatrāṇi nidāghakāle syuḥ paṅkajātāni śaratprayoge // Rajni_2.56",
    "GS40rajnighu:241": " nimboḍumbarajambavādyā yathākālaṃ guṇottarāḥ /",
    "GS40rajnighu:242": " kandādiṣv atha sarveṣāṃ pṛthag eva rasādyaḥ // Rajni_2.57",
    "GS40rajnighu:243": " kecit kande ke 'pi mūleṣu kecit patre puṣpe ke 'pi kecit phaleṣu /",
    "GS40rajnighu:244": " tvacy evānye valkale kecid itthaṃ dravyastomā bhinnabhinnaṃ guṇāḍhyāḥ //",
    "GS40rajnighu:245": " deśe deśe yojanadvādaśānte bhinnāny āhur dravyanāmāni loke /",
    "GS40rajnighu:246": " kiṃcāmīṣu prāṇināṃ varṇabhāṣāceṣṭācchāyā bhinnarūpā vibhāti // Rajni_2.59",
    "GS40rajnighu:247": " anirdiṣṭaprayogeṣu mūlaṃ grāhyaṃ tvagādiṣu /",
    "GS40rajnighu:248": " sāmānyoktau prayoktavyaṃ prāhus toyaṃ tu nābhasam // Rajni_2.60",
    "GS40rajnighu:249": " cūrṇakalkakaṣāyāṇāṃ pramāṇaṃ yatra noditam /",
    "GS40rajnighu:250": " tatra dravyapramāṇena svayaṃ buddhyā prayojayet // Rajni_2.61",
    "GS40rajnighu:251": " mādhvīkaṃ sarvamadyānāṃ madhūnāṃ mākṣikaṃ tathā /",
    "GS40rajnighu:252": " tailaṃ tu tilasambhūtaṃ dhātavo vastisambhavāḥ // Rajni_2.62",
    "GS40rajnighu:253": " śālīnāṃ raktaśāliḥ syāt sūpyānāṃ mudga eva ca /",
    "GS40rajnighu:254": " mūlānāṃ pippalīmūlaṃ phalānāṃ madanaṃ phalam // Rajni_2.63",
    "GS40rajnighu:255": " tvacā tu gandhadravyāṇāṃ patrāṇāṃ gandhapatrakam /",
    "GS40rajnighu:256": " jīvantiśākaṃ śākānāṃ lavaṇānāṃ ca saindhavam // Rajni_2.64",
    "GS40rajnighu:257": " sāmānyapuṣpanirdeśāt mālatīkusumaṃ kṣipet /",
    "GS40rajnighu:258": " ittham anye 'pi boddhavyāḥ prayogā yogalakṣitāḥ // Rajni_2.65",
    "GS40rajnighu:259": " dravyaṃ vātaharaṃ yat tat sakalaṃ dīpanaṃ param /",
    "GS40rajnighu:260": " kaphahāri samaṃ proktaṃ pittaghnaṃ mandadīpanam // Rajni_2.66",
    "GS40rajnighu:261": " yac chītavīryaṃ guru pittahāri dravyaṃ nṛṇāṃ vātakaraṃ tad uktam /",
    "GS40rajnighu:262": " yaduṣṇavīryaṃ laghu vātahāri śleṣmāpahaṃ pittakaraṃ ca tat syāt //",
    "GS40rajnighu:263": " iti bahuvidhadeśabhūdhrabhūmīruhavanagulmalatābhidhāguṇānām /",
    "GS40rajnighu:264": " savivaram abhidhāya lakṣma sādhāraṇam atha tac ca viśeṣato 'bhidhāsye //",
    "GS40rajnighu:265": " itthaṃ bhūmīvipinaviṣayakṣetragotrādināmastomākhyānaprakaraṇaguṇavyākṛtiprauḍham enam /",
    "GS40rajnighu:266": " vargaṃ buddhvā bhiṣag upacitānargalātyantasūkṣmaprajñālokaprakaṭitadhiyām ādhirājye bhiṣajyet ity eṣa vaidyakavikalpavidhānidānacūḍāmaṇau mṛḍaparāgamapārageṇa /",
    "GS40rajnighu:267": " Rājanighaṇṭu, Guḍūcyādivarga guḍūcī cātha mūrvā ca paṭolo 'raṇyajas tathā /",
    "GS40rajnighu:268": " kākolī ca dvidhā proktā māṣaparṇī tathāpare // Rajni_3.1",
    "GS40rajnighu:269": " mudgaparṇī ca jīvantī trividhā cātha liṅginī /",
    "GS40rajnighu:270": " kaṭukośātakī caiva kapikacchus tathāpare // Rajni_3.2",
    "GS40rajnighu:271": " khalatā kaṭutumbī ca devadālī tathā smṛtā /",
    "GS40rajnighu:272": " vandhyākarkoṭakī proktā kaṭutuṇḍy ākhukarṇikā // Rajni_3.3",
    "GS40rajnighu:273": " dvidhendravāruṇī cātra yavatikteśvarī tathā /",
    "GS40rajnighu:274": " jyotiṣmatī dvidhā caiva dvidhā ca girikarṇikā // Rajni_3.4",
    "GS40rajnighu:275": " moraṭaś cātha ced indīvarā vastāntrikā ca sā /",
    "GS40rajnighu:276": " somavallī tathā vatsādanī gopālakarkaṭī // Rajni_3.5",
    "GS40rajnighu:277": " kākatuṇḍī dvidhā cātha guñjā dvir vṛddhadāru ca /",
    "GS40rajnighu:278": " kaivartī tāmravallī ca kāṇḍīrī cātha jantukā // Rajni_3.6",
    "GS40rajnighu:279": " amlaparṇī tathā śaṅkhapuṣpī cāvartakī tathā /",
    "GS40rajnighu:280": " karṇasphoṭā tathā kaṭvī latā caivāmṛtasravā /",
    "GS40rajnighu:281": " putradā ca palāśī ca vijñeyātra navābhidhā // Rajni_3.7",
    "GS40rajnighu:282": " sumatibhir ittham anuktā boddhavyā vīrudhaḥ kramād etāḥ /",
    "GS40rajnighu:283": " asmin vīrudvarge nāmnā ca guṇaiś ca kīrtyante // Rajni_3.8",
    "GS40rajnighu:284": " ā pānīyāt parigaṇanayaivāprasiddhābhidhānā nāmnām uktā parimitikathāpy atra sarvauṣadhīnām",
    "GS40rajnighu:285": " sāpi kvāpi sphuṭam abhidhayā kvāpi ca prauḍhibhaṅgyā proktā noktā prathitaviṣaye sāpi naṣṭāṅkavākye tasmād iha na yatroktā nāmnām aṅkādinirmitiḥ /",
    "GS40rajnighu:286": " tatra tatrāṣṭasaṃkhyaiva jñeyā sarvatra sūribhiḥ // Rajni_3.10",
    "GS40rajnighu:287": " yady api kvāpi naṣṭāṅkasaṃkhyāniyatir īkṣyate /",
    "GS40rajnighu:288": " tatra sphuṭatvabuddhyaiva noktā saṃkhyeti budhyatām // Rajni_3.11",
    "GS40rajnighu:289": " dravyāṇāṃ gaṇayaśo niyogavaśato vīryaṃ pare procire prācīnair na ca tadvaśena nigameṣūktaś cikitsākramaḥ /",
    "GS40rajnighu:290": " tasyānnaigamayogasaṃgrahavidāṃ saṃvādavāgbhis tathā naivāsmābhir abhāṇi kiṃtu tad iha pratyekaśaḥ kathyate // Rajni_3.12",
    "GS40rajnighu:291": " jñeyā guḍūcy amṛtavally amṛtā jvarāriḥ śyāmā varā surakṛtā madhuparṇikā ca",
    "GS40rajnighu:292": " chinnodbhavāmṛtalatā ca rasāyanī ca chinnā ca somalatikāmṛtasambhavā ca //",
    "GS40rajnighu:293": " vatsādanī chinnaruhā viśalyā bhiṣakpriyā kuṇḍalinī vayaḥsthā /",
    "GS40rajnighu:294": " jīvantikā nāgakumārikā ca syāc chadmikā saiva ca caṇḍahāsā // Rajni_3.14",
    "GS40rajnighu:295": " anyā kandodbhavā kandāmṛtā piṇḍaguḍūcikā /",
    "GS40rajnighu:296": " bahucchinnā bahuruhā piṇḍāluḥ kandarohiṇī // Rajni_3.15",
    "GS40rajnighu:297": " pūrvā vārdhikarāhvā syād uttarā lokasaṃjñikā /",
    "GS40rajnighu:298": " guḍūcyor ubhayor ittham ekatriṃśad ihābhidhāḥ // Rajni_3.16",
    "GS40rajnighu:299": " jñeyā guḍūcī gurur uṣṇavīryā tiktā kaṣāyā jvaranāśinī ca /",
    "GS40rajnighu:300": " dāhārtitṛṣṇāvamiraktavātapramehapāṇḍubhramahāriṇī ca // Rajni_3.17",
    "GS40rajnighu:301": " kandodbhavā guḍūcī ca kaṭūṣṇā saṃnipātahā viṣaghnī jvarabhūtaghnī valīpalitanāśinī // Rajni_3.18",
    "GS40rajnighu:302": " mūrvā divyalatā mirā madhurasā devī triparṇī madhuśreṇī bhinnadalāmarī madhumatī tiktā pṛthakparṇikā",
    "GS40rajnighu:303": " gokarṇī laghuparṇikā ca dahanī tejasvinī moraṭā devaśreṇīmadhūlikāmadhudalāḥ syuḥ pīlunī raktalā sukhoṣitā snigdhaparṇī pīluparṇī madhusravā /",
    "GS40rajnighu:304": " jvalanī gopavallī cety aṣṭaviṃśatisaṃjñakāḥ // Rajni_3.20",
    "GS40rajnighu:305": " mūrvā tiktakaṣāyoṣṇā hṛdrogakaphavātahṛt /",
    "GS40rajnighu:306": " vamipramehakuṣṭhādiviṣamajvarahāriṇī // Rajni_3.21",
    "GS40rajnighu:307": " syāt paṭolaḥ kaṭuphalaḥ kulakaḥ karkaśacchadaḥ /",
    "GS40rajnighu:308": " rājanāmāmṛtaphalaḥ pāṇḍuḥ pāṇḍuphalo mataḥ // Rajni_3.22",
    "GS40rajnighu:309": " bījagarbho nāgaphalaḥ kuṣṭhāriḥ kāsamardanaḥ /",
    "GS40rajnighu:310": " pañcarājiphalo jyotsnī kuṣṭhaghnaḥ ṣoḍaśāhvayaḥ // Rajni_3.23",
    "GS40rajnighu:311": " paṭolaḥ kaṭutiktoṣṇaḥ raktapittabalāsajit /",
    "GS40rajnighu:312": " kaphakaṇḍūtikuṣṭhāsṛgjvaradāhārtināśanaḥ // Rajni_3.24",
    "GS40rajnighu:313": " kākolī madhurā kākī kālikā vāyasolikā /",
    "GS40rajnighu:314": " kṣīrā ca dhvāṅkṣikā vīrā śuklā dhīrā ca medurā // Rajni_3.25",
    "GS40rajnighu:315": " dhvāṅkṣolī svādumāṃsī ca vayaḥsthā caiva jīvinī /",
    "GS40rajnighu:316": " ity eṣā khalu kākolī jñeyā pañcadaśāhvayā // Rajni_3.26",
    "GS40rajnighu:317": " kākolī madhurā snigdhā kṣayapittānilārtinut /",
    "GS40rajnighu:318": " raktadāhajvaraghnī ca kaphaśukravivardhanī // Rajni_3.27",
    "GS40rajnighu:319": " dvitīyā kṣīrakākolī kṣīraśuklā payasvinī /",
    "GS40rajnighu:320": " payasyā kṣīramadhurā vīrā kṣīraviṣāṇikā // Rajni_3.28",
    "GS40rajnighu:321": " jīvavallī jīvaśuklā syād ity eṣā navāhvayā /",
    "GS40rajnighu:322": " rasavīryavipākeṣu kākolyā sadṛśī ca sā // Rajni_3.29",
    "GS40rajnighu:323": " māṣaparṇī tu kāmbojī kṛṣṇavṛntā mahāsahā /",
    "GS40rajnighu:324": " ārdramāṣā māṃsamāṣā maṅgalyā hayapucchikā // Rajni_3.30",
    "GS40rajnighu:325": " haṃsamāṣāśvapucchā ca pāṇḍurā māṣapattrikā /",
    "GS40rajnighu:326": " kalyāṇī vajramūlī ca śāliparṇī visāriṇī // Rajni_3.31",
    "GS40rajnighu:327": " ātmodbhavā bahuphalā svayambhūḥ sulabhā ghanā /",
    "GS40rajnighu:328": " ity eṣā māṣaparṇī syād ekaviṃśatināmakā // Rajni_3.32",
    "GS40rajnighu:329": " māṣaparṇī rase tiktā vṛṣyā dāhajvarāpahā /",
    "GS40rajnighu:330": " śukravṛddhikarī balyā śītalā puṣṭivardhinī // Rajni_3.33",
    "GS40rajnighu:331": " mudgaparṇī kṣudrasahā śimbī mārjāragandhikā /",
    "GS40rajnighu:332": " vanajā riṅgiṇī hrasvā sūryaparṇī kuraṅgikā // Rajni_3.34",
    "GS40rajnighu:333": " kāṃsikā kākamudgā ca vanamudgā vanodbhavā /",
    "GS40rajnighu:334": " araṇyamudgā vanyeti jñeyā pañcadaśāhvayā // Rajni_3.35",
    "GS40rajnighu:335": " mudgaparṇī himā kāsavātaraktakṣayāpahā /",
    "GS40rajnighu:336": " pittadāhajvarān hanti cakṣuṣyā śukravṛddhikṛt // Rajni_3.36",
    "GS40rajnighu:337": " jīvantī syāj jīvanī jīvanīyā jīvā jīvyā jīvadā jīvadātrī /",
    "GS40rajnighu:338": " śākaśreṣṭhā jīvabhadrā ca bhadrā maṅgalyā ca kṣudrajīvā yaśasyā //",
    "GS40rajnighu:339": " śṛṅgāṭī jīvapṛṣṭhā ca kāñjikā śaśaśimbikā /",
    "GS40rajnighu:340": " supiṅgaleti jīvantī jñeyā cāṣṭādaśābhidhā // Rajni_3.38",
    "GS40rajnighu:341": " jīvantī madhurā śītā raktapittānilāpahā /",
    "GS40rajnighu:342": " kṣayadāhajvarān hanti kaphavīryavivardhanī // Rajni_3.39",
    "GS40rajnighu:343": " jīvanty anyā bṛhatpūrvā putrabhadrā priyaṃkarī /",
    "GS40rajnighu:344": " madhurā jīvapṛṣṭhā ca bṛhajjīvā yaśaskarī // Rajni_3.40",
    "GS40rajnighu:345": " evam eva bṛhatpūrvā rasavīryabalānvitā /",
    "GS40rajnighu:346": " bhūtavidrāvaṇī jñeyā vegād rasaniyāmikā // Rajni_3.41",
    "GS40rajnighu:347": " hemā hemavatī saumyā tṛṇagranthir himāśrayā /",
    "GS40rajnighu:348": " svarṇaparṇī sujīvantī svarṇajīvā suvarṇikā // Rajni_3.42",
    "GS40rajnighu:349": " hemapuṣpī svarṇalatā svarṇajīvantikā ca sā /",
    "GS40rajnighu:350": " hemavallī hemalatā nāmāny asyāś caturdaśa // Rajni_3.43",
    "GS40rajnighu:351": " svarṇajīvantikā vṛṣyā cakṣuṣyā madhurā tathā /",
    "GS40rajnighu:352": " śiśirā vātapittāsṛgdāhajid balavardhanī // Rajni_3.44",
    "GS40rajnighu:353": " liṅginī bahupattrā syād īśvarī śaivamallikā /",
    "GS40rajnighu:354": " svayambhūr liṅgasambhūtā liṅgī citraphalāmṛtā // Rajni_3.45",
    "GS40rajnighu:355": " paṇḍolī liṅgajā devī caṇḍāpastambhinī tathā /",
    "GS40rajnighu:356": " śivajā śivavallī ca vijñeyā ṣoḍaśāhvayā // Rajni_3.46",
    "GS40rajnighu:357": " liṅginī kaṭur uṣṇā ca durgandhā ca rasāyanī /",
    "GS40rajnighu:358": " sarvasiddhikarī divyā vaśyā rasaniyāminī // Rajni_3.47",
    "GS40rajnighu:359": " koṣātakī kṛtacchidrā jālinī kṛtavedhanā /",
    "GS40rajnighu:360": " kṣveḍā sutiktā ghaṇṭālī mṛdaṅgaphalinī tathā // Rajni_3.48",
    "GS40rajnighu:361": " kośātakī tu śiśirā kaṭukālpakaṣāyakā /",
    "GS40rajnighu:362": " pittavātakaphaghnī ca malādhmānaviśodhinī // Rajni_3.49",
    "GS40rajnighu:363": " kapikacchurātmaguptā svayaṃguptā maharṣabhī /",
    "GS40rajnighu:364": " lāṅgūlī kuṇḍalī caṇḍā markaṭī durabhigrahā // Rajni_3.50",
    "GS40rajnighu:365": " kapiromaphalā guptā duḥsparśā kacchurā jayā /",
    "GS40rajnighu:366": " prāvṛṣeṇyā śūkaśimbī badarī gurur ārṣabhī // Rajni_3.51",
    "GS40rajnighu:367": " śimbī varāhikā tīkṣṇā romālur vanaśūkarī /",
    "GS40rajnighu:368": " kīśaromā romavallī syāt ṣaḍviṃśatināmakā // Rajni_3.52",
    "GS40rajnighu:369": " kapikacchūḥ svādurasā vṛṣyā vātakṣayāpahā /",
    "GS40rajnighu:370": " śītapittāsrahantrī ca vikṛtā vraṇanāśinī // Rajni_3.53",
    "GS40rajnighu:371": " khavally ākāśavallī syād asparśā vyomavallikā /",
    "GS40rajnighu:372": " ākāśanāmapūrvā sā vallīparyāyagā smṛtā // Rajni_3.54",
    "GS40rajnighu:373": " ākāśavallī kaṭukā madhurā pittanāśinī /",
    "GS40rajnighu:374": " vṛṣyā rasāyanī balyā divyauṣadhiparā smṛtā // Rajni_3.55",
    "GS40rajnighu:375": " kaṭutumbī kaṭuphalā tumbinī kaṭutumbinī /",
    "GS40rajnighu:376": " bṛhatphalā rājaputrī tiktabījā ca tumbikā // Rajni_3.56",
    "GS40rajnighu:377": " kaṭutumbī kaṭus tīkṣṇā vāntikṛt śvāsavātajit /",
    "GS40rajnighu:378": " kāsaghnī śodhanī śophavraṇaviṣāpahā // Rajni_3.57",
    "GS40rajnighu:379": " jīmūtakaḥ kaṇṭaphalā garāgarī veṇī sahā krośaphalā ca kaṭphalā /",
    "GS40rajnighu:380": " ghorā kadambā viṣahā ca karkaṭī syād devadālī khalu sāramūṣikā //",
    "GS40rajnighu:381": " vṛttakośā viṣaghnī ca dālī lomaśapattrikā /",
    "GS40rajnighu:382": " turaṅgikā ca tarkārī nāmnām ekonaviṃśatiḥ // Rajni_3.59",
    "GS40rajnighu:383": " devadālī tu tiktoṣṇā kaṭuḥ pāṇḍukaphāpahā /",
    "GS40rajnighu:384": " durnāmaśvāsakāsaghnī kāmalābhūtanāśanī // Rajni_3.60",
    "GS40rajnighu:385": " vandhyā devī vandhyakarkoṭakā syān nāgārātir nāgahantrī manojñā /",
    "GS40rajnighu:386": " pathyā divyā putradātrī sukandā śrīkandā sā kandavallīśvarī ca //",
    "GS40rajnighu:387": " sugandhā sarpadamanī viṣakaṇṭakinī varā /",
    "GS40rajnighu:388": " kumārī bhūtahantrī ca nāmnām ity ūnaviṃśatiḥ // Rajni_3.62",
    "GS40rajnighu:389": " vandhyākarkoṭakī tiktā kaṭūṣṇā ca kaphāpahā /",
    "GS40rajnighu:390": " sthāvarādiviṣaghnī ca śasyate sā rasāyane // Rajni_3.63",
    "GS40rajnighu:391": " tiktatuṇḍī tu tiktākhyā kaṭukā kaṭutuṇḍikā /",
    "GS40rajnighu:392": " bimbī ca kaṭutiktādituṇḍīparyāyagā ca sā // Rajni_3.64",
    "GS40rajnighu:393": " kaṭutuṇḍī kaṭus tiktā kaphavāntiviṣāpahā /",
    "GS40rajnighu:394": " arocakāsrapittaghnī sadā pathyā ca rocanī // Rajni_3.65",
    "GS40rajnighu:395": " syād ākhukarṇī kṛṣikā dravantī citrā sukarṇondurukarṇikā ca /",
    "GS40rajnighu:396": " nyagrodhikā mūṣikanāgakarṇī syād vṛścikarṇī bahukarṇikā ca // Rajni_3.66",
    "GS40rajnighu:397": " mātā bhūmicarī caṇḍā śambarī bahupādikā /",
    "GS40rajnighu:398": " pratyakśreṇī vṛṣā caiva putraśreṇy adribhūhvayā // Rajni_3.67",
    "GS40rajnighu:399": " ākhukarṇī kaṭūṣṇā ca kaphapittaharā sadā /",
    "GS40rajnighu:400": " ānāhajvaraśūlārtināśinī pācanī parā // Rajni_3.68",
    "GS40rajnighu:401": " aindrīndravāruṇy aruṇā mṛgādanī gavādanī kṣudrasahendracirbhiṭā /",
    "GS40rajnighu:402": " sūryā viṣaghnī guṇakarṇikāmarā mātā suvarṇā suphalā ca tārakā //",
    "GS40rajnighu:403": " vṛṣabhākṣī gavākṣī ca pītapuṣpīndravallarī /",
    "GS40rajnighu:404": " hemapuṣpī kṣudraphalā vāruṇī bālakapriyā // Rajni_3.70",
    "GS40rajnighu:405": " raktervārur viṣalatā śakravallī viṣāpahā /",
    "GS40rajnighu:406": " amṛtā viṣavallī ca jñeyonatriṃśadāhvayā // Rajni_3.71",
    "GS40rajnighu:407": " indravāruṇikā tiktā kaṭuśītā ca rocanī /",
    "GS40rajnighu:408": " gulmapittodaraśleṣmakrimikuṣṭhajvarāpahā // Rajni_3.72",
    "GS40rajnighu:409": " mahendravāruṇī ramyā citravallī mahāphalā /",
    "GS40rajnighu:410": " sā māhendrī citraphalā trapusī trapusā ca sā // Rajni_3.73",
    "GS40rajnighu:411": " ātmarakṣā viśālā ca dīrghavallī bṛhatphalā /",
    "GS40rajnighu:412": " syād bṛhadvāruṇī saumyā nāmāny asyāś caturdaśa // Rajni_3.74",
    "GS40rajnighu:413": " mahendravāruṇī jñeyā pūrvoktaguṇabhāginī /",
    "GS40rajnighu:414": " rase vīrye vipāke ca kiṃcid eṣā guṇādhikā // Rajni_3.75",
    "GS40rajnighu:415": " yavatiktā mahātiktā dṛḍhapādā visarpiṇī /",
    "GS40rajnighu:416": " nākulī netramīlā ca śaṅkhinī patrataṇḍulī // Rajni_3.76",
    "GS40rajnighu:417": " taṇḍulī cākṣapīḍā ca sūkṣmapuṣpī yaśasvinī /",
    "GS40rajnighu:418": " māheśvarī tiktayavā yāvī tikteti ṣoḍaśa // Rajni_3.77",
    "GS40rajnighu:419": " yavatiktā satiktāmlā dīpanī rucitatparā /",
    "GS40rajnighu:420": " krimikuṣṭhaviṣaghny āmadoṣaghnī recanī ca sā // Rajni_3.78",
    "GS40rajnighu:421": " raudrī jaṭā rudrajaṭā ca rudrā saumyā sugandhā suhatā ghanā ca /",
    "GS40rajnighu:422": " syād īśvarī rudralatā supattrā sugandhapatrā surabhiḥ śivāhvā //",
    "GS40rajnighu:423": " pattravallī jaṭāvallī rudrāṇī netrapuṣkarā /",
    "GS40rajnighu:424": " mahājaṭā jaṭārudrā nāmnāṃ viṃśatir īritā // Rajni_3.80",
    "GS40rajnighu:425": " jaṭā kaṭurasā śvāsakāsahṛdroganāśinī /",
    "GS40rajnighu:426": " vidrāviṇī caiva rakṣasāṃ ca nibarhiṇī // Rajni_3.81",
    "GS40rajnighu:427": " jyotiṣmatī svarṇalatānalaprabhā jyotirlatā sā kaṭabhī supiṅgalā /",
    "GS40rajnighu:428": " dīptā ca medhyā matido ca durjarā sarasvatī syād amṛtārkasaṃkhyayā //",
    "GS40rajnighu:429": " tejovatī bahurasā kanakaprabhānyā tīkṣṇā suvarṇanakulī lavaṇāgnidīptā /",
    "GS40rajnighu:430": " tejasvinī suralatāgniphalāgnigarbhā syāt kaṅgaṇī tad anu śailasutā sutailā // Rajni_3.83",
    "GS40rajnighu:431": " suvegā vāyasī tīvrā kākāṇḍī vāyasādanī /",
    "GS40rajnighu:432": " gīrlatā śrīphalī saumyā brāhmī lavaṇakiṃśukā // Rajni_3.84",
    "GS40rajnighu:433": " pārāvatapadī pītā pītatailā yaśasvinī /",
    "GS40rajnighu:434": " medhyā medhāvinī dhīrā syād ekatriṃśadāhvayā // Rajni_3.85",
    "GS40rajnighu:435": " jyotiṣmatī tiktarasā ca rūkṣā kiṃcit kaṭur vātakaphāpahā ca /",
    "GS40rajnighu:436": " dāhapradā dīpanakṛc ca medhyā prajñāṃ ca puṣṇāti tathā dvitīyā //",
    "GS40rajnighu:437": " aśvakṣurādrikarṇī ca kaṭabhī dadhipuṣpikā /",
    "GS40rajnighu:438": " gardabhī sitapuṣpī ca śvetaspandāparājitā // Rajni_3.87",
    "GS40rajnighu:439": " śvetā bhadrā supuṣpī ca viṣahantrī trir ekadhā /",
    "GS40rajnighu:440": " nāgaparyāyakarṇī syād aśvāhvādikṣurī smṛtā // Rajni_3.88",
    "GS40rajnighu:441": " girikarṇī himā tiktā pittopadravanāśinī /",
    "GS40rajnighu:442": " cakṣuṣyā viṣadoṣaghnī tridoṣaśamanī ca sā // Rajni_3.89",
    "GS40rajnighu:443": " nīlapuṣpī mahānīlā syān nīlā girikarṇikā /",
    "GS40rajnighu:444": " gavādanī vyaktagandhā nīlasyandā ṣaḍāhvayā // Rajni_3.90",
    "GS40rajnighu:445": " nīlādrikarṇī śiśirā satiktā raktātisārajvaradāhahantrī /",
    "GS40rajnighu:446": " vicchardikonmādamadabhramārtiśvāsātikāsāmayahāriṇī ca // Rajni_3.91",
    "GS40rajnighu:447": " moraṭaḥ kīrṇapuṣpaś ca pīlupattro madhusravaḥ /",
    "GS40rajnighu:448": " ghanamūlo dīrghamūlaḥ puruṣaḥ kṣīramoraṭaḥ // Rajni_3.92",
    "GS40rajnighu:449": " moraṭaḥ kṣīrabahulo madhuraḥ sakaṣāyakaḥ /",
    "GS40rajnighu:450": " pittadāhajvarān hanti vṛṣyo balavivardhanaḥ // Rajni_3.93",
    "GS40rajnighu:451": " indīvarā yugmaphalā dīrghavṛttottamāraṇī /",
    "GS40rajnighu:452": " puṣpamañjarikā droṇī karambhā nalikā ca sā // Rajni_3.94",
    "GS40rajnighu:453": " indīvarā kaṭuḥ śītā pittaśleṣmāpahārikā /",
    "GS40rajnighu:454": " cakṣuṣyā kāsadoṣaghnī vraṇakrimiharā parā // Rajni_3.95",
    "GS40rajnighu:455": " vastāntrī vṛṣagandhākhyā meṣāntrī vṛttapattrikā /",
    "GS40rajnighu:456": " ajāntrī vokaḍī caiva syād ity eṣā ṣaḍāhvayā // Rajni_3.96",
    "GS40rajnighu:457": " vastāntrī syāt kaṭurasā kāsadoṣavināśinī /",
    "GS40rajnighu:458": " bījadā garbhajananī kīrtitā bhiṣaguttamaiḥ // Rajni_3.97",
    "GS40rajnighu:459": " somavallī mahāgulmā yajñaśreṣṭhā dhanurlatā /",
    "GS40rajnighu:460": " somārhā gulmavallī ca yajñavallī dvijapriyā /",
    "GS40rajnighu:461": " somakṣīrā ca somā ca yajñāṅgā rudrasaṃkhyayā // Rajni_3.98",
    "GS40rajnighu:462": " somavallī kaṭuḥ śītā madhurā pittadāhanut /",
    "GS40rajnighu:463": " tṛṣṇāviśoṣaśamanī pāvanī yajñasādhanī // Rajni_3.99",
    "GS40rajnighu:464": " saumyā mahiṣavallī ca pratisomāntravallikā /",
    "GS40rajnighu:465": " apattravallikā proktā kāṇḍaśākhā ṣaḍāhvayā /",
    "GS40rajnighu:466": " rasavīryavipāke ca somavallīsamā smṛtā // Rajni_3.100",
    "GS40rajnighu:467": " vatsādanī somavallī vikrāntā mecakābhidhā /",
    "GS40rajnighu:468": " pātālagaruḍī tārkṣī sauparṇī gāruḍī tathā // Rajni_3.101",
    "GS40rajnighu:469": " vāsanī dīrghakāṇḍā ca dṛḍhakāṇḍā mahābalā /",
    "GS40rajnighu:470": " dīrghavallī dṛḍhalatā nāmāny asyāś caturdaśa // Rajni_3.102",
    "GS40rajnighu:471": " vatsādanī tu madhurā pittadāhāsradoṣanut /",
    "GS40rajnighu:472": " vṛṣyā saṃtarpaṇī rucyā viṣadoṣavināśinī // Rajni_3.103",
    "GS40rajnighu:473": " gopālakarkaṭī vanyā gopakarkaṭikā tathā /",
    "GS40rajnighu:474": " kṣudrervāruḥ kṣudraphalā gopālī kṣudracirbhaṭā // Rajni_3.104",
    "GS40rajnighu:475": " gopālakarkaṭī śītā madhurā pittanāśanī /",
    "GS40rajnighu:476": " mūtrakṛcchrāśmarīmehadāhaśoṣanikṛntanī // Rajni_3.105",
    "GS40rajnighu:477": " kākanāsā dhvāṅkṣanāsā kākatuṇḍā ca vāyasī /",
    "GS40rajnighu:478": " suraṅgī taskarasnāyur dhvāṅkṣatuṇḍā sunāsikā // Rajni_3.106",
    "GS40rajnighu:479": " vāyasāhvā dhvāṅkṣanakhī kākākṣā dhvāṅkṣanāsikā /",
    "GS40rajnighu:480": " kākaprāṇā ca vijñeyā nāmāny asyās trayodaśa // Rajni_3.107",
    "GS40rajnighu:481": " kākanāsā tu madhurā śiśirā pittahāriṇī /",
    "GS40rajnighu:482": " rasāyanī dārḍhyakarī viśeṣāt palitāpahā // Rajni_3.108",
    "GS40rajnighu:483": " kākādanī kākapīluḥ kākaśimbī ca raktalā /",
    "GS40rajnighu:484": " dhvāṅkṣādanī vaktraśalyā durmohā vāyasādanī // Rajni_3.109",
    "GS40rajnighu:485": " kākatuṇḍī dhvāṅkṣanakhī vāyasī kākadantikā /",
    "GS40rajnighu:486": " dhvāṅkṣadantīti vijñeyās tisraś ca daśa cābhidhāḥ // Rajni_3.110",
    "GS40rajnighu:487": " kākādanī kaṭūṣṇā ca tiktā divyarasāyanī /",
    "GS40rajnighu:488": " vātadoṣaharā rucyā palitastambhinī parā // Rajni_3.111",
    "GS40rajnighu:489": " guñjā cūḍāmaṇiḥ saumyā śikhaṇḍī kṛṣṇalāruṇā /",
    "GS40rajnighu:490": " tāmrikā śītapākī syād uccaṭā kṛṣṇacūḍikā // Rajni_3.112",
    "GS40rajnighu:491": " raktā ca raktikā caiva kāmbhojī bhillibhūṣaṇā /",
    "GS40rajnighu:492": " vanyāsyā mānacūḍā ca vijñeyā ṣoḍaśāhvayā // Rajni_3.113",
    "GS40rajnighu:493": " dvitīyā śvetakāmbhojī śvetaguñjā bhiriṇṭikā /",
    "GS40rajnighu:494": " kākādanī kākapīlur vaktraśalyā ṣaḍāhvayā // Rajni_3.114",
    "GS40rajnighu:495": " guñjādvayaṃ tu tiktoṣṇaṃ bījaṃ vāntikarī śiphā /",
    "GS40rajnighu:496": " śūlaghnaṃ viṣakṛt pattraṃ vaśye śvetaṃ ca śasyate // Rajni_3.115",
    "GS40rajnighu:497": " vṛddhadāruka āvegī juṅgako dīrghabālukaḥ /",
    "GS40rajnighu:498": " vṛddhaḥ koṭarapuṣpī syād ajāntrī chāgalāntrikā // Rajni_3.116",
    "GS40rajnighu:499": " jīrṇadāru dvitīyā syāj jīrṇā phañjī supuṣpikā /",
    "GS40rajnighu:500": " ajarā sūkṣmapattrā ca vijñeyā ca ṣaḍāhvayā // Rajni_3.117",
    "GS40rajnighu:501": " vṛddhadārudvayaṃ gaulyaṃ picchilaṃ kaphavātahṛt /",
    "GS40rajnighu:502": " balyaṃ kāsāmadoṣaghnaṃ dvitīyaṃ svalpavīryadam // Rajni_3.118",
    "GS40rajnighu:503": " kaivartikā suraṅgā ca latā vallī drumāruhā /",
    "GS40rajnighu:504": " riṅgiṇī vastraraṅgā ca bhagā cety aṣṭadhābhidhā // Rajni_3.119",
    "GS40rajnighu:505": " kaivartikā laghur vṛṣyā kaṣāyā kaphanāśanī /",
    "GS40rajnighu:506": " kāsaśvāsaharā caiva saiva mandāgnidoṣanut // Rajni_3.120",
    "GS40rajnighu:507": " tālī tamālī tāmrā ca tāmravallī tamālikā /",
    "GS40rajnighu:508": " sūkṣmavallī sulomā ca śodhanī tālikā nava // Rajni_3.121",
    "GS40rajnighu:509": " tāmravallī kaṣāyā syāt kaphadoṣavināśanī /",
    "GS40rajnighu:510": " mukhakaṇṭhotthadoṣaghnī śleṣmaśuddhikarī parā // Rajni_3.122",
    "GS40rajnighu:511": " kāṇḍīraḥ kāṇḍakaṭuko nāsāsaṃvedanaḥ paṭuḥ /",
    "GS40rajnighu:512": " ugrakāṇḍas toyavallī kāravallī sukāṇḍakaḥ // Rajni_3.123",
    "GS40rajnighu:513": " kāṇḍīraḥ kaṭutiktoṣṇaḥ saro duṣṭavraṇārtinut /",
    "GS40rajnighu:514": " lūtāgulmodaraplīhaśūlamandāgnināśanaḥ // Rajni_3.124",
    "GS40rajnighu:515": " jantukā jantukārī ca jananī cakravartinī /",
    "GS40rajnighu:516": " tiryakphalā niśāndhā ca bahupattrā supattrikā // Rajni_3.125",
    "GS40rajnighu:517": " rājakṛṣṇā janeṣṭā ca kapikacchuphalopamā /",
    "GS40rajnighu:518": " rañjanī sūkṣmavallī ca bhramarī kṛṣṇavallikā // Rajni_3.126",
    "GS40rajnighu:519": " vijjullikā vṛkṣaruhā granthiparṇī suvallikā /",
    "GS40rajnighu:520": " taruvallī dīrghaphalā ekaviṃśatisaṃjñakā // Rajni_3.127",
    "GS40rajnighu:521": " jantukā śiśirā tiktā raktapittakaphāpahā /",
    "GS40rajnighu:522": " dāhatṛṣṇāvamighnī ca rucikṛd dīpanī parā // Rajni_3.128",
    "GS40rajnighu:523": " atyamlaparṇī tīkṣṇā ca kaṇḍulā vallisūraṇā /",
    "GS40rajnighu:524": " vallī karavaḍādiś ca vanasthāraṇyavāsinī // Rajni_3.129",
    "GS40rajnighu:525": " atyamlaparṇī tīkṣṇāmlā plīhaśūlavināśanī /",
    "GS40rajnighu:526": " vātahṛd dīpanī rucyā gulmaśleṣmāmayāpahā // Rajni_3.130",
    "GS40rajnighu:527": " śaṅkhapuṣpī supuṣpī ca śaṅkhāhvā kambumālinī /",
    "GS40rajnighu:528": " sitapuṣpī kambupuṣpī medhyā vanavilāsinī // Rajni_3.131",
    "GS40rajnighu:529": " ciriṇṭī śaṅkhakusumā bhūlagnā śaṅkhamālinī /",
    "GS40rajnighu:530": " ity eṣā śaṅkhapuṣpī syād uktā dvādaśanāmabhiḥ // Rajni_3.132",
    "GS40rajnighu:531": " śaṅkhapuṣpī himā tiktā medhākṛt svarakāriṇī /",
    "GS40rajnighu:532": " grahabhūtādidoṣaghnī vaśīkaraṇasiddhidā // Rajni_3.133",
    "GS40rajnighu:533": " vartakī tindukinī vibhāṇḍī viṣāṇikā raṅgalatā manojñā /",
    "GS40rajnighu:534": " sā raktapuṣpī mahādijālī sā pītakīlāpi ca carmaraṅgā // Rajni_3.134",
    "GS40rajnighu:535": " vāmāvartā ca saṃyuktā bhūsaṃkhyā śaśisaṃyutā /",
    "GS40rajnighu:536": " āvartakī kaṣāyāmlā śītalā pittahāriṇī // Rajni_3.135",
    "GS40rajnighu:537": " karṇasphoṭā śrutisphoṭā tripuṭā kṛṣṇataṇḍulā /",
    "GS40rajnighu:538": " citraparṇī sphoṭalatā candrikā cārdhacandrikā // Rajni_3.136",
    "GS40rajnighu:539": " karṇasphoṭā kaṭus tiktā himā sarvaviṣāpahā /",
    "GS40rajnighu:540": " grahabhūtādidoṣaghnī sarvavyādhivināśinī // Rajni_3.137",
    "GS40rajnighu:541": " kaṭvī kaṭukavallī ca sukāṣṭhā kāṣṭhavallikā /",
    "GS40rajnighu:542": " suvallī ca mahāvallī paśumohanikā kaṭuḥ // Rajni_3.138",
    "GS40rajnighu:543": " kaṭvī tu kaṭukā śītā kaphaśvāsārtināśanī /",
    "GS40rajnighu:544": " nānājvaraharā rucyā rājayakṣmanivāriṇī // Rajni_3.139",
    "GS40rajnighu:545": " jñeyāmṛtasravā vṛttāruhākhyā toyavallikā /",
    "GS40rajnighu:546": " ghanavallī sitalatā nāmabhiḥ śarasammitā // Rajni_3.140",
    "GS40rajnighu:547": " uktāmṛtasravā pathyā īṣat tiktā rasāyanī /",
    "GS40rajnighu:548": " viṣaghnī vraṇakuṣṭhādīn kāmalāṃ śvayathuṃ jayet // Rajni_3.141",
    "GS40rajnighu:549": " putradātrī tu vātārir bhramarī śvetapuṣpikā /",
    "GS40rajnighu:550": " vṛttapattrātigandhālur vaiśijātā suvallarī // Rajni_3.142",
    "GS40rajnighu:551": " putradātrī tu vātaghnī kaṭur uṣṇā kaphāpahā /",
    "GS40rajnighu:552": " surabhiḥ sarvadā pathyā vandhyādoṣavināśanī // Rajni_3.143",
    "GS40rajnighu:553": " palāśī pattravallī parṇavallī palāśikā /",
    "GS40rajnighu:554": " khuraparṇī suparṇī ca dīrghavallī viṣādanī // Rajni_3.144",
    "GS40rajnighu:555": " amlapattrī dīrghapattrī rasāmlā cāmlakā ca sā /",
    "GS40rajnighu:556": " amlātakī kāñjikā ca syāc caturdaśadhābhidhā // Rajni_3.145",
    "GS40rajnighu:557": " palāśī laghuramyā ca mukhadoṣavināśanī /",
    "GS40rajnighu:558": " arocakaharā pathyā pittakopakarī ca sā // Rajni_3.146",
    "GS40rajnighu:559": " iti bahuvidhavallīstomanāmābhidhānapraguṇaguṇayathāvadvarṇanāpūrṇam enam /",
    "GS40rajnighu:560": " sulalitapadasargaṃ varganāmnā ca vaidyaḥ sadasi bahuvilāsaṃ vyāsavad vyātanotu // Rajni_3.147",
    "GS40rajnighu:561": " dīptā dīdhitayas tathāndhatamasadhvaṃsāya bhānor iva vyātanvanti nijaṃ rujāṃ vijayate vīryaṃ viruddhau ca yāḥ /",
    "GS40rajnighu:562": " tāsām eva vilāsabhūmir asamo vargaḥ śruto vīrudhāṃ vīrudvarga iti pratītamahimā naisargikair yo guṇaiḥ // Rajni_3.148",
    "GS40rajnighu:563": " prāptā yasya parigrahaṃ trividhasadvīraikacūḍāmaṇes tīvrāṇy oṣadhayaḥ sravanti sahasā vīryāṇy ajaryād iva /",
    "GS40rajnighu:564": " tasyāyaṃ nṛhareḥ kṛtau sthitim agād vargo guḍūcyādikas tārtīyīkatayābhidhānaracanācūḍāmaṇau kīrtitaḥ // Rajni_3.149",
    "GS40rajnighu:565": " Rājanighaṇṭu, Parpaṭādivarga parpaṭo jīvakaś caivarṣabhakaḥ śrāvaṇī dvidhā /",
    "GS40rajnighu:566": " medādvayam ṛddhivṛddhī dhūmrapattrā prasāraṇī // Rajni_4.1",
    "GS40rajnighu:567": " catuṣpāṣāṇabhedaḥ syāt kanyā barhiśikhā tathā /",
    "GS40rajnighu:568": " kṣīriṇīdvitayaṃ caiva trāyamāṇā rudantikā // Rajni_4.2",
    "GS40rajnighu:569": " brāhmī dvidhā ca vandākaḥ kulatthā taṇḍulīyakaḥ /",
    "GS40rajnighu:570": " civillo nāgaśuṇḍī ca kuṭumbī sthalapadminī // Rajni_4.3",
    "GS40rajnighu:571": " jambūś ca nāgadantī ca viṣṇukrāntā kuṇañjaraḥ /",
    "GS40rajnighu:572": " bhūmyāmalī ca gorakṣī golomī dugdhaphenikā // Rajni_4.4",
    "GS40rajnighu:573": " kṣudrāmlikā ca lajjāhvī haṃsapādī ca kātharā /",
    "GS40rajnighu:574": " punarnavātrayaṃ proktaṃ vasuko dvividhaḥ smṛtaḥ // Rajni_4.5",
    "GS40rajnighu:575": " sarpiṇī cālir matsyākṣī guṇḍālāvanipāṭalī /",
    "GS40rajnighu:576": " syāt pāṇḍuraphalī śvetā brahmadaṇḍī dravantikā // Rajni_4.6",
    "GS40rajnighu:577": " droṇapuṣpīdvayaṃ caiva jhaṇḍūr gorakṣadugdhikā /",
    "GS40rajnighu:578": " navabāṇamitāḥ kṣudrakṣupāḥ proktā yathākramāt // Rajni_4.7",
    "GS40rajnighu:579": " parpaṭaś carako reṇus tṛṣṇāriḥ kharako rajaḥ /",
    "GS40rajnighu:580": " śītaḥ śītapriyaḥ pāṃśuḥ kalpāṅgī varmakaṇṭakaḥ // Rajni_4.8",
    "GS40rajnighu:581": " kṛśaśākhaḥ parpaṭakaḥ sutikto raktapuṣpakaḥ /",
    "GS40rajnighu:582": " pittāriḥ kaṭupattraś ca kavaco 'ṣṭādaśābhidhaḥ // Rajni_4.9",
    "GS40rajnighu:583": " parpaṭaḥ śītalas tiktaḥ pittaśleṣmajvarāpahaḥ /",
    "GS40rajnighu:584": " raktadāhāruciglānimadavibhramanāśanaḥ // Rajni_4.10",
    "GS40rajnighu:585": " jīvako jīvano jīvyaḥ śṛṅgāhvaḥ prāṇadaḥ priyaḥ /",
    "GS40rajnighu:586": " cirajīvī ca madhuro maṅgalyaḥ kūrcaśīrṣakaḥ // Rajni_4.11",
    "GS40rajnighu:587": " hrasvāṅgo vṛddhidaś cokto hy āyuṣmān jīvadas tathā /",
    "GS40rajnighu:588": " dīrghāyur baladaś caiva nāmāny etāni ṣoḍaśa // Rajni_4.12",
    "GS40rajnighu:589": " jīvako madhuraḥ śīto raktapittānilārtijit /",
    "GS40rajnighu:590": " kṣayadāhajvarān hanti śukraśleṣmavivardhanaḥ // Rajni_4.13",
    "GS40rajnighu:591": " ṛṣabho gopatir dhīro viṣāṇī dhūrddharo vṛṣaḥ /",
    "GS40rajnighu:592": " kakudmān puṅgavo voḍhā śṛṅgī dhuryaś ca bhūpatiḥ // Rajni_4.14",
    "GS40rajnighu:593": " kāmī ṛkṣapriyaś cokṣā lāṅgulī gauś ca bandhuraḥ /",
    "GS40rajnighu:594": " gorakṣo vanavāsī ca jñeyo viṃśatināmakaḥ // Rajni_4.15",
    "GS40rajnighu:595": " ṛṣabho madhuraḥ śītaḥ pittaraktavirekanut /",
    "GS40rajnighu:596": " śukraśleṣmakaro dāhakṣayajvaraharaś ca saḥ // Rajni_4.16",
    "GS40rajnighu:597": " śrāvaṇī syān muṇḍitikā bhikṣuḥ śravaṇaśīrṣikā /",
    "GS40rajnighu:598": " śravaṇā ca pravrajitā parivrājī tapodhanā // Rajni_4.17",
    "GS40rajnighu:599": " śrāvaṇī tu kaṣāyā syāt kaṭūṣṇā kaphapittanut /",
    "GS40rajnighu:600": " āmātīsārakāsaghnī viṣacchardivināśinī // Rajni_4.18",
    "GS40rajnighu:601": " mahāśrāvaṇikānyā sā mahāmuṇḍī ca locanī /",
    "GS40rajnighu:602": " kadambapuṣpī vikacā kroḍacūḍā palaṅkaṣā // Rajni_4.19",
    "GS40rajnighu:603": " nadīkadambo muṇḍākhyā mahāmuṇḍanikā ca sā /",
    "GS40rajnighu:604": " chinnā granthinikā mātā sthavirā lobhanī tathā /",
    "GS40rajnighu:605": " bhūkadambo 'lambuṣā syād iti saptadaśāhvayā // Rajni_4.20",
    "GS40rajnighu:606": " mahāmuṇḍy uṣṇatiktā ca īṣad gaulyā marucchidā /",
    "GS40rajnighu:607": " svarakṛd rocanī caiva mehahṛc ca rasāyanī // Rajni_4.21",
    "GS40rajnighu:608": " medā vasā maṇicchidrā jīvanī śalyaparṇikā /",
    "GS40rajnighu:609": " nakhacchedyā himā raṅgā madhyadeśe prajāyate // Rajni_4.22",
    "GS40rajnighu:610": " medaḥsārā snehavatī medinī madhurā varā /",
    "GS40rajnighu:611": " snigdhā medodravā sādhvī śalyadā bahurandhrikā /",
    "GS40rajnighu:612": " ūnaviṃśatyāhvayā sā matā pūruṣadantikā // Rajni_4.23",
    "GS40rajnighu:613": " medā tu madhurā śītā pittadāhārtikāsanut /",
    "GS40rajnighu:614": " rājayakṣmajvaraharā vātadoṣakarī ca sā // Rajni_4.24",
    "GS40rajnighu:615": " mahāmedā vasucchidrā jīvanī pāṃśurāgiṇī /",
    "GS40rajnighu:616": " deveṣṭā suramedā ca divyā devamaṇis tathā // Rajni_4.25",
    "GS40rajnighu:617": " devagandhā mahācchidrā ṛkṣārhā rudrasaṃmitā /",
    "GS40rajnighu:618": " mahāmedābhidhaḥ kando latājātaḥ supāṇḍuraḥ /",
    "GS40rajnighu:619": " medāpi śuklakandaḥ syān medodhātum iva sravet // Rajni_4.26",
    "GS40rajnighu:620": " mahāmedā himā rucyā kaphaśukrapravṛddhikṛt /",
    "GS40rajnighu:621": " hanti dāhāsrapittāni kṣayavātajvaraṃ ca sā // Rajni_4.27",
    "GS40rajnighu:622": " ṛddhiḥ siddhiḥ prāṇadā jīvadātrī siddhā yogyā cetanīyā rathāṅgī /",
    "GS40rajnighu:623": " maṅgalyā syāl lokakāntā yaśasyā jīvaśreṣṭhā dvādaśāhvā krameṇa //",
    "GS40rajnighu:624": " vṛddhis tuṣṭiḥ puṣṭidā vṛddhidātrī maṅgalyā śrīḥ sampad āśīr janeṣṭā /",
    "GS40rajnighu:625": " lakṣmīr bhūtir mut sukhaṃ jīvabhadrā syād ity eṣā lokasaṃjñā krameṇa //",
    "GS40rajnighu:626": " ṛddhir vṛddhiś ca kandau dvau bhavataḥ kośayāmale /",
    "GS40rajnighu:627": " śvetaromānvitaḥ kando latājātaḥ sarandhrakaḥ // Rajni_4.30",
    "GS40rajnighu:628": " tūlagranthisamā ṛddhir vāmāvartaphalā ca sā /",
    "GS40rajnighu:629": " vṛddhis tu dakṣiṇāvartaphalā proktā maharṣibhiḥ // Rajni_4.31",
    "GS40rajnighu:630": " ṛddhir vṛddhiś ca madhurā susnigdhā tiktaśītalā /",
    "GS40rajnighu:631": " rucimedhākarī śleṣmakrimikuṣṭhaharā parā // Rajni_4.32",
    "GS40rajnighu:632": " prayogeṣv anayor ekaṃ yathālābhaṃ prayojayet /",
    "GS40rajnighu:633": " yatra dvayānusṛṣṭiḥ syād dvayam apy atra yojayet // Rajni_4.33",
    "GS40rajnighu:634": " dhūmrapattrā tu dhūmrāhvā sulabhā tu svayambhuvā /",
    "GS40rajnighu:635": " gṛdhrapattrā ca gṛdhrāṇī krimighnī strīmalāpahā // Rajni_4.34",
    "GS40rajnighu:636": " dhūmrapattrā rase tiktā śophaghnī krimināśinī /",
    "GS40rajnighu:637": " uṣṇā kāsaharā caiva rucyā dīpanakāriṇī // Rajni_4.35",
    "GS40rajnighu:638": " prasāraṇī suprasarā sāraṇī saraṇī sarā /",
    "GS40rajnighu:639": " cāruparṇī rājabalā bhadraparṇī pratānikā // Rajni_4.36",
    "GS40rajnighu:640": " prabalā rājaparṇī ca balyā bhadrabalā tathā /",
    "GS40rajnighu:641": " candravallī prabhadrā ca jñeyā pañcadaśāhvayā // Rajni_4.37",
    "GS40rajnighu:642": " prasāraṇī gurūṣṇā ca tiktā vātavināśinī /",
    "GS40rajnighu:643": " arśaḥśvayathuhantrī ca malaviṣṭambhahāriṇī // Rajni_4.38",
    "GS40rajnighu:644": " pāṣāṇabhedako 'śmaghnaḥ śilābhedo 'śmabhedakaḥ /",
    "GS40rajnighu:645": " śvetā copalabhedī ca nagajic chiligarbhajā // Rajni_4.39",
    "GS40rajnighu:646": " pāṣāṇabhedo madhuras tikto mehavināśanaḥ /",
    "GS40rajnighu:647": " tṛḍdāhamūtrakṛcchraghnaḥ śītalaś cāśmarīharaḥ // Rajni_4.40",
    "GS40rajnighu:648": " anyā tu vaṭapattrī syād anyā cairāvatī ca sā /",
    "GS40rajnighu:649": " godhāvatīrāvatī ca śyāmā khaṭvāṅganāmikā // Rajni_4.41",
    "GS40rajnighu:650": " vaṭapattrī himā gaulyā mehakṛcchravināśinī /",
    "GS40rajnighu:651": " baladā vraṇahantrī ca kiṃcid dīpanakāriṇī // Rajni_4.42",
    "GS40rajnighu:652": " anyā śvetā śilāvalkā śilājā śailavalkalā /",
    "GS40rajnighu:653": " valkalā śailagarbhāhvā śilātvak saptanāmikā // Rajni_4.43",
    "GS40rajnighu:654": " śilāvalkaṃ himaṃ svādu mehakṛcchravināśanam /",
    "GS40rajnighu:655": " mūtrarodhāśmarīśūlakṣayapittāpahārakam // Rajni_4.44",
    "GS40rajnighu:656": " kṣudrapāṣāṇabhedānyā catuṣpattrī ca pārvatī /",
    "GS40rajnighu:657": " nāgabhūr aśmaketuś ca giribhūḥ kandarodbhavā // Rajni_4.45",
    "GS40rajnighu:658": " śailodbhavā ca girijā nagajā ca daśāhvayā /",
    "GS40rajnighu:659": " kṣudrapāṣāṇabhedā tu vraṇakṛcchrāśmarīharā // Rajni_4.46",
    "GS40rajnighu:660": " gṛhakanyā kumārī ca kanyakā dīrghapattrikā /",
    "GS40rajnighu:661": " sthaleruhā mṛduḥ kanyā bahupattrāmarājarā // Rajni_4.47",
    "GS40rajnighu:662": " kaṇṭakaprāvṛtā vīrā bhṛṅgeṣṭā vipulasravā /",
    "GS40rajnighu:663": " brahmaghnī taruṇī rāmā kapilā cāmbudhisravā /",
    "GS40rajnighu:664": " sukaṇṭakā sthūladalety ekaviṃśatināmakā // Rajni_4.48",
    "GS40rajnighu:665": " gṛhakanyā himā tiktā madagandhiḥ kaphāpahā /",
    "GS40rajnighu:666": " pittakāsaviṣaśvāsakuṣṭhaghnī ca rasāyanī // Rajni_4.49",
    "GS40rajnighu:667": " barhicūḍā tu śikhinī śikhāluḥ suśikhā śikhā /",
    "GS40rajnighu:668": " śikhābalā kekiśikhā mayūrādyabhidhā śikhā // Rajni_4.50",
    "GS40rajnighu:669": " barhicūḍā rase svādur mūtrakṛcchravināśinī /",
    "GS40rajnighu:670": " bālagrahādidoṣaghnī vaśyakarmaṇi śasyate // Rajni_4.51",
    "GS40rajnighu:671": " kṣīriṇī kāñcanakṣīrī karṣaṇī kaṭuparṇikā /",
    "GS40rajnighu:672": " tiktadugdhā haimavatī himadugdhā himāvatī // Rajni_4.52",
    "GS40rajnighu:673": " himādrijā pītadugdhā yavaciñcā himodbhavā /",
    "GS40rajnighu:674": " haimī ca himajā ceti caturekaguṇāhvayā // Rajni_4.53",
    "GS40rajnighu:675": " kṣīriṇī kaṭutiktā ca recanī śophatāpanut /",
    "GS40rajnighu:676": " krimidoṣakaphaghnī ca pittajvaraharā ca sā // Rajni_4.54",
    "GS40rajnighu:677": " svarṇakṣīrī svarṇadugdhā svarṇāhvā rukmiṇī tathā /",
    "GS40rajnighu:678": " suvarṇā hemadugdhī ca hemakṣīrī ca kāñcanī // Rajni_4.55",
    "GS40rajnighu:679": " svarṇakṣīrī himā tiktā krimipittakaphāpahā /",
    "GS40rajnighu:680": " mūtrakṛcchrāśmarīśophadāhajvaraharā parā // Rajni_4.56",
    "GS40rajnighu:681": " trāyamāṇā kṛtatrāṇā trāyantī trāyamāṇikā /",
    "GS40rajnighu:682": " balabhadrā sukāmā ca vārṣikī girijānujā // Rajni_4.57",
    "GS40rajnighu:683": " maṅgalyāhvā devabalā pālanī bhayanāśinī /",
    "GS40rajnighu:684": " avanī rakṣaṇī trāṇā vijñeyā ṣoḍaśāhvayā // Rajni_4.58",
    "GS40rajnighu:685": " trāyantī śītamadhurā gulmajvarakaphāsranut /",
    "GS40rajnighu:686": " bhramatṛṣṇākṣayaglāniviṣacchardivināśinī // Rajni_4.59",
    "GS40rajnighu:687": " syād rudantī sravattoyā saṃjīvany amṛtasravā /",
    "GS40rajnighu:688": " romāñcikā mahāmāṃsī caṇapattrī sudhāsravā // Rajni_4.60",
    "GS40rajnighu:689": " rudantī kaṭutiktoṣṇā kṣayakrimivināśinī /",
    "GS40rajnighu:690": " raktapittakaphaśvāsamehahārī rasāyanī // Rajni_4.61",
    "GS40rajnighu:691": " caṇapattrasamaṃ pattraṃ kṣupaṃ caiva tathāmlakam /",
    "GS40rajnighu:692": " śiśire jalabindūnāṃ sravantīti rudantikā // Rajni_4.62",
    "GS40rajnighu:693": " brāhmī sarasvatī saumyā suraśreṣṭhā suvarcalā /",
    "GS40rajnighu:694": " kapotavegā vaidhātrī divyatejā mahauṣadhī // Rajni_4.63",
    "GS40rajnighu:695": " svāyambhuvī somalatā surejyā brahmakanyakā /",
    "GS40rajnighu:696": " maṇḍūkamātā matsyākṣī maṇḍūkī surasā tathā // Rajni_4.64",
    "GS40rajnighu:697": " medhyā vīrā bhāratī ca varā ca parameṣṭhinī /",
    "GS40rajnighu:698": " divyā ca śāradī ceti caturviṃśatināmakā // Rajni_4.65",
    "GS40rajnighu:699": " brāhmī himā kaṣāyā ca tiktā vātāsrapittajit /",
    "GS40rajnighu:700": " buddhiṃ prajñāṃ ca medhāṃ ca kuryād āyuṣyavardhanī // Rajni_4.66",
    "GS40rajnighu:701": " brāhmī tu kṣudrapattrānyā laghubrāhmī jalodbhavā /",
    "GS40rajnighu:702": " brāhmī tiktarasoṣṇā ca sarā vātāmaśophajit // Rajni_4.67",
    "GS40rajnighu:703": " vandākaḥ pādaparuhā śikharī tarurohiṇī /",
    "GS40rajnighu:704": " vṛkṣādanī vṛkṣaruhā kāmavṛkṣaś ca śekharī // Rajni_4.68",
    "GS40rajnighu:705": " keśarūpā taruruhā tarusthā gandhamedinī /",
    "GS40rajnighu:706": " kāminī taruruṭ śyāmā drupadī ṣoḍaśābhidhāḥ // Rajni_4.69",
    "GS40rajnighu:707": " vandākas tiktaśiśiraḥ kaphapittaśramāpahaḥ /",
    "GS40rajnighu:708": " vaśyādisiddhido vṛṣyaḥ kaṣāyaś ca rasāyanaḥ // Rajni_4.70",
    "GS40rajnighu:709": " kulatthā dṛkprasādā ca jñeyāraṇyakulatthikā /",
    "GS40rajnighu:710": " kulālī locanahitā cakṣuṣyā kumbhakārikā // Rajni_4.71",
    "GS40rajnighu:711": " kulatthikā kaṭus tiktā syād arśaḥśūlanāśanī /",
    "GS40rajnighu:712": " vibandhādhmānaśamanī cakṣuṣyā vraṇaropaṇī // Rajni_4.72",
    "GS40rajnighu:713": " taṇḍulīyas tu bhaṇḍīras taṇḍulī taṇḍulīyakaḥ /",
    "GS40rajnighu:714": " granthilo bahuvīryaś ca meghanādo ghanasvanaḥ // Rajni_4.73",
    "GS40rajnighu:715": " suśākaḥ pathyaśākaś ca sphūrjathuḥ svanitāhvayaḥ /",
    "GS40rajnighu:716": " vīras taṇḍulanāmā ca paryāyāś ca caturdaśa // Rajni_4.74",
    "GS40rajnighu:717": " taṇḍulīyas tu śiśiro madhuro viṣanāśanaḥ /",
    "GS40rajnighu:718": " rucikṛd dīpanaḥ pathyaḥ pittadāhabhramāpahaḥ // Rajni_4.75",
    "GS40rajnighu:719": " civillikā raktadalā kharacchadā syāt kṣudragholī madhumālapattrikā /",
    "GS40rajnighu:720": " civillikā caiva kaṭuḥ kaṣāyikā jvare 'tisāre ca hitā rasāyanī //",
    "GS40rajnighu:721": " hastiśuṇḍī mahāśuṇḍī śuṇḍī ghūsarapattrikā /",
    "GS40rajnighu:722": " hastiśuṇḍī kaṭūṣṇā syāt saṃnipātajvarāpahā // Rajni_4.77",
    "GS40rajnighu:723": " kuṭumbinī payasyā ca kṣīriṇī jalakāmukā /",
    "GS40rajnighu:724": " vakraśalyā durādharṣā krūrakarmā jhiriṇṭikā // Rajni_4.78",
    "GS40rajnighu:725": " śītā praharajāyā ca śītalā ca jaleruhā /",
    "GS40rajnighu:726": " vikhyātā kila vidvadbhir eṣā dvādaśanāmabhiḥ // Rajni_4.79",
    "GS40rajnighu:727": " kuṭumbinī tu madhurā grāhiṇī kaphapittanut /",
    "GS40rajnighu:728": " vraṇāsradoṣakaṇḍūtināśanī sā rasāyanī // Rajni_4.80",
    "GS40rajnighu:729": " sthalapadmī tu padmāhvā cāraṭī padmacāriṇī /",
    "GS40rajnighu:730": " sugandhamūlāmburuhā lakṣmīśreṣṭhā supuṣkarā // Rajni_4.81",
    "GS40rajnighu:731": " ramyā padmavatī cāticarā sthūlaruhā smṛtā /",
    "GS40rajnighu:732": " jñeyā puṣkariṇī caiva puṣkarādyā ca parṇikā /",
    "GS40rajnighu:733": " puṣkarādiyutā nāḍī proktā pañcadaśāhvayā // Rajni_4.82",
    "GS40rajnighu:734": " sthalādipadminī gaulyā tiktā śītā ca vāntinut /",
    "GS40rajnighu:735": " raktapittaharā mehabhūtātīsāranāśanī // Rajni_4.83",
    "GS40rajnighu:736": " jambūr jāmbavatī vṛttā vṛttapuṣpā ca jāmbavī /",
    "GS40rajnighu:737": " madaghnī nāgadamanī durdharṣā duḥsahā nava // Rajni_4.84",
    "GS40rajnighu:738": " jñeyā jambūs tridoṣaghnī tīkṣṇoṣṇā kaṭutiktakā /",
    "GS40rajnighu:739": " udarādhmānadoṣaghnī koṣṭhaśodhanakāriṇī // Rajni_4.85",
    "GS40rajnighu:740": " nāgadantī śvetaghaṇṭā madhupuṣpā viśodhanī /",
    "GS40rajnighu:741": " nāgasphotā viśālākṣī nāgacchatrā vicakṣaṇā // Rajni_4.86",
    "GS40rajnighu:742": " sarpapuṣpī śuklapuṣpī svādukā śītadantikā /",
    "GS40rajnighu:743": " sitapuṣpī sarpadantī nāginī bāṇabhūmitā // Rajni_4.87",
    "GS40rajnighu:744": " nāgadantī kaṭus tiktā rūkṣā vātakaphāpahā /",
    "GS40rajnighu:745": " medhākṛd viṣadoṣaghnī pācanī śubhadāyinī /",
    "GS40rajnighu:746": " gulmaśūlodaravyādhikaṇṭhadoṣanikṛntanī // Rajni_4.88",
    "GS40rajnighu:747": " viṣṇukrāntā harikrāntā nīlapuṣpāparājitā /",
    "GS40rajnighu:748": " nīlakrāntā satīnā ca vikrāntā chardikā ca sā /",
    "GS40rajnighu:749": " viṣṇukrāntā kaṭus tiktā kaphavātāmayāpahā // Rajni_4.89",
    "GS40rajnighu:750": " kuṇañjaraḥ kuṇañjī ca kuṇañjo 'raṇyavāstukaḥ /",
    "GS40rajnighu:751": " kuṇañjo madhuro rucyo dīpanaḥ pācano hitaḥ // Rajni_4.90",
    "GS40rajnighu:752": " bhūmyāmalī tamālī ca tālī caiva tamālikā /",
    "GS40rajnighu:753": " uccaṭā dṛḍhapādī ca vitunnā ca vitunnikā // Rajni_4.91",
    "GS40rajnighu:754": " bhūdhātrī cāruṭā vṛṣyā viṣaghnī bahupatrikā /",
    "GS40rajnighu:755": " bahuvīryāhibhayadā viśvaparṇī himālayā /",
    "GS40rajnighu:756": " jaṭā vīrā ca nāmnāṃ sā bhaved ekonaviṃśatiḥ // Rajni_4.92",
    "GS40rajnighu:757": " bhūdhātrī tu kaṣāyāmlā pittamehavināśanī /",
    "GS40rajnighu:758": " śiśirā mūtrarogārtiśamanī dāhanāśanī // Rajni_4.93",
    "GS40rajnighu:759": " gorakṣī sarpadaṇḍī ca dīrghadaṇḍī sudaṇḍikā /",
    "GS40rajnighu:760": " citralā gandhabahulā gopālī pañcaparṇikā // Rajni_4.94",
    "GS40rajnighu:761": " gorakṣī madhurā tiktā śiśirā dāhapittanut /",
    "GS40rajnighu:762": " visphoṭavāntyatīsārajvaradoṣavināśanī // Rajni_4.95",
    "GS40rajnighu:763": " golomikā tu godhūmī gojā kroṣṭukapucchikā /",
    "GS40rajnighu:764": " gosambhavā prastariṇī vijñeyeti ṣaḍāhvayā // Rajni_4.96",
    "GS40rajnighu:765": " golomikā kaṭus tiktā tridoṣaśamanī himā /",
    "GS40rajnighu:766": " mūlarogāsradoṣaghnī grāhiṇī dīpanī ca sā // Rajni_4.97",
    "GS40rajnighu:767": " dugdhaphenī payaḥphenī phenadugdhā payasvinī /",
    "GS40rajnighu:768": " lūtārir vraṇaketuś ca gojāparṇī ca saptadhā // Rajni_4.98",
    "GS40rajnighu:769": " dugdhaphenī kaṭus tiktā śiśirā viṣanāśinī /",
    "GS40rajnighu:770": " vraṇāpasāriṇī rucyā yuktyā caiva rasāyanī // Rajni_4.99",
    "GS40rajnighu:771": " kṣudrāmlikā tu cāṅgerī cukrāhvā cukrikā ca sā /",
    "GS40rajnighu:772": " loṇāmlā ca catuṣparṇī loṇā loḍāmlapatrikā // Rajni_4.100",
    "GS40rajnighu:773": " ambaṣṭhāmlavatī caiva amlā dantaśaṭhā matā /",
    "GS40rajnighu:774": " śastrāṅgā cāmlapatrī ca jñeyā pañcadaśāhvayā // Rajni_4.101",
    "GS40rajnighu:775": " kṣudrāmlī ca rase sāmlā soṣṇā sā vahnivardhanī /",
    "GS40rajnighu:776": " rucikṛd grahaṇīdoṣadurnāmaghnī kaphāpahā // Rajni_4.102",
    "GS40rajnighu:777": " raktapādī śamīpatrā spṛkkā khadirapatrikā /",
    "GS40rajnighu:778": " saṅkocanī samaṅgā ca namaskārī prasāriṇī // Rajni_4.103",
    "GS40rajnighu:779": " lajjāluḥ saptaparṇī syāt khadirī gaṇḍamālikā /",
    "GS40rajnighu:780": " lajjā ca lajjikā caiva sparśalajjāsrarodhanī // Rajni_4.104",
    "GS40rajnighu:781": " raktamūlā tāmramūlā svaguptāñjalikārikā /",
    "GS40rajnighu:782": " nāmnāṃ viṃśatir ity uktā lajjāyās tu bhiṣagvaraiḥ // Rajni_4.105",
    "GS40rajnighu:783": " raktapādī kaṭuḥ śītā pittātīsāranāśanī /",
    "GS40rajnighu:784": " śophadāhaśramaśvāsavraṇakuṣṭhakaphāsranut // Rajni_4.106",
    "GS40rajnighu:785": " lajjālur vaiparītyānyā alpakṣupabṛhaddalā /",
    "GS40rajnighu:786": " vaiparītyā tu lajjālur hy abhidhāne prayojayet // Rajni_4.107",
    "GS40rajnighu:787": " lajjālur vaiparītyāhvā kaṭur uṣṇā kaphāmanut /",
    "GS40rajnighu:788": " raso niyāmako 'tyantanānāvijñānakārakaḥ // Rajni_4.108",
    "GS40rajnighu:789": " raktapādy aparā proktā tripadā haṃsapādikā /",
    "GS40rajnighu:790": " ghṛtamaṇḍalikā jñeyā viśvagranthis tripādikā // Rajni_4.109",
    "GS40rajnighu:791": " vipādī kīṭamārī ca hemapādī madhusravā /",
    "GS40rajnighu:792": " karṇāṭī tāmrapatrī ca vikrāntā suvahā tathā // Rajni_4.110",
    "GS40rajnighu:793": " brahmādanī padāṅgī ca śītāṅgī sutapādukā /",
    "GS40rajnighu:794": " saṃcāriṇī ca padikā prahlādī kīlapādikā // Rajni_4.111",
    "GS40rajnighu:795": " godhāpadī ca haṃsāṅghrir dhārttarāṣṭrapadī tathā /",
    "GS40rajnighu:796": " haṃsapādī ca vijñeyā nāmnā caiṣā śarākṣidhā // Rajni_4.112",
    "GS40rajnighu:797": " haṃsapādī kaṭūṣṇā syāt viṣabhūtavināśinī /",
    "GS40rajnighu:798": " bhrāntyapasmāradoṣaghnī vijñeyā ca rasāyanī // Rajni_4.113",
    "GS40rajnighu:799": " kātharā hayaparyāyaiḥ kātharāntaiḥ prakīrtitā /",
    "GS40rajnighu:800": " aśvakātharikā tiktā vātaghnī dīpanī parā // Rajni_4.114",
    "GS40rajnighu:801": " punarnavā viśākhaś ca kaṭhillaḥ śaśivāṭikā /",
    "GS40rajnighu:802": " pṛthvī ca sitavarṣābhūr dīrghapatraḥ kaṭhillakaḥ // Rajni_4.115",
    "GS40rajnighu:803": " śvetā punarnavā soṣṇā tiktā kaphaviṣāpahā /",
    "GS40rajnighu:804": " kāsahṛdrogaśūlāsrapāṇḍuśophānilārtinut // Rajni_4.116",
    "GS40rajnighu:805": " punarnavānyā raktākhyā krūrā maṇḍalapatrikā /",
    "GS40rajnighu:806": " raktakāṇḍā varṣaketur lohitā raktapatrikā // Rajni_4.117",
    "GS40rajnighu:807": " vaiśākhī raktavarṣābhūḥ śophaghnī raktapuṣpikā /",
    "GS40rajnighu:808": " vikasvarā viṣaghnī ca prāvṛṣeṇyā ca sāriṇī // Rajni_4.118",
    "GS40rajnighu:809": " varṣābhavaḥ śoṇapatraḥ śoṇaḥ saṃmīlitadrumaḥ /",
    "GS40rajnighu:810": " punarnavo navo navyaḥ syād dvāviṃśatisaṃjñayā // Rajni_4.119",
    "GS40rajnighu:811": " raktā punarnavā tiktā sāriṇī śophanāśinī /",
    "GS40rajnighu:812": " daradoṣaghnī pāṇḍupittapramardinī // Rajni_4.120",
    "GS40rajnighu:813": " nīlā punarnavā nīlā śyāmā nīlapunarnavā /",
    "GS40rajnighu:814": " kṛṣṇākhyā nīlavarṣābhūr nīlinī svābhidhānvitā // Rajni_4.121",
    "GS40rajnighu:815": " nīlā punarnavā tiktā kaṭūṣṇā ca rasāyanī /",
    "GS40rajnighu:816": " hṛdrogapāṇḍuśvayathuśvāsavātakaphāpahā // Rajni_4.122",
    "GS40rajnighu:817": " vasuko 'tha vasuḥ śaivo vaso 'tha śivamallikā /",
    "GS40rajnighu:818": " pāśupataḥ śivamataḥ sureṣṭaḥ śivaśekharaḥ /",
    "GS40rajnighu:819": " sito rakto dvidhā prokto jñeyaḥ sa ca navābhidhaḥ // Rajni_4.123",
    "GS40rajnighu:820": " vasukau kaṭutiktoṣṇau pāke śītau ca dīpanau /",
    "GS40rajnighu:821": " ajīrṇavātagulmaghnau śvetaś caiva rasāyanaḥ // Rajni_4.124",
    "GS40rajnighu:822": " sarpiṇī bhujagī bhogī kuṇḍalī pannagī phaṇī /",
    "GS40rajnighu:823": " ṣaḍabhidhā sarpiṇī syād viṣaghnī kucavardhanī // Rajni_4.125",
    "GS40rajnighu:824": " vṛścikā nakhaparṇī ca picchilāpy alipatrikā /",
    "GS40rajnighu:825": " vṛścikā picchalāmlā syād antravṛddhyādidoṣanut // Rajni_4.126",
    "GS40rajnighu:826": " brāhmī vayasyā matsyākṣī mīnākṣī somavallarī /",
    "GS40rajnighu:827": " matsyākṣī śiśirā rucyā vraṇadoṣakṣayāpahā // Rajni_4.127",
    "GS40rajnighu:828": " guṇḍālā tu jalodbhūtā gucchabudhnā jalāśayā /",
    "GS40rajnighu:829": " guṇḍālā kaṭutiktoṣṇā śophavraṇavināśanī // Rajni_4.128",
    "GS40rajnighu:830": " bhūpāṭalī ca kumbhī ca bhūtālī raktapuṣpikā /",
    "GS40rajnighu:831": " bhūpāṭalī kaṭūṣṇā ca pārade suprayojikā // Rajni_4.129",
    "GS40rajnighu:832": " pāṭalī pāṇḍuraphalī dhūsarā vṛttabījakā /",
    "GS40rajnighu:833": " bhūriphalī tathā pāṇḍuphalī syāt ṣaḍvidhābhidhā // Rajni_4.130",
    "GS40rajnighu:834": " śiśirā pāṇḍuraphalī gaulyā kṛcchrārtidoṣahā /",
    "GS40rajnighu:835": " balyā pittaharā vṛṣyā mūtrāghātanivāraṇī // Rajni_4.131",
    "GS40rajnighu:836": " śvetā tu churikāpatrī parvamūlāpy avipriyā /",
    "GS40rajnighu:837": " śvetātimadhurā śītā stanyadā rucikṛt parā // Rajni_4.132",
    "GS40rajnighu:838": " brahmadaṇḍy ajalādaṇḍī kaṇṭapatraphalā ca sā /",
    "GS40rajnighu:839": " brahmadaṇḍī kaṭūṣṇā syāt kaphaśophānilāpahā // Rajni_4.133",
    "GS40rajnighu:840": " dravantī śāmbarī citrā nyagrodhī śatamūlikā /",
    "GS40rajnighu:841": " pratyakśreṇī vṛṣā caṇḍā patraśreṇy ākhukarṇikā // Rajni_4.134",
    "GS40rajnighu:842": " mūṣakāhvādikā karṇī pratiparṇīśiphā sā /",
    "GS40rajnighu:843": " sahasramūlī vikrāntā jñeyā syāc caturekadhā // Rajni_4.135",
    "GS40rajnighu:844": " dravantī madhurā śītā rasabandhakarī parā /",
    "GS40rajnighu:845": " jvaraghnī krimihā śūlaśamanī ca rasāyanī // Rajni_4.136",
    "GS40rajnighu:846": " droṇapuṣpī dīrghapatrā kumbhayoniḥ kutumbikā /",
    "GS40rajnighu:847": " citrākṣupaḥ kutumbā ca supuṣpā citrapattrikā // Rajni_4.137",
    "GS40rajnighu:848": " droṇapuṣpī kaṭuḥ soṣṇā rucyā vātakaphāpahā /",
    "GS40rajnighu:849": " agnimāndyaharā caiva pathyā vātāpahāriṇī // Rajni_4.138",
    "GS40rajnighu:850": " anyā caiva mahādroṇā kurumbā devapūrvakā /",
    "GS40rajnighu:851": " divyapuṣpā mahādroṇī devīkāṇḍā ṣaḍāhvayā // Rajni_4.139",
    "GS40rajnighu:852": " devadroṇī kaṭus tiktā medhyā vātārtibhūtanut /",
    "GS40rajnighu:853": " kaphamāndyāpahā caiva yuktyā pāradaśodhane // Rajni_4.140",
    "GS40rajnighu:854": " jhaṇḍūḥ syāt sthūlapuṣpā tu jhaṇḍūko jheṇḍukas tathā /",
    "GS40rajnighu:855": " jhaṇḍūḥ kaṭukaṣāyaḥ syāt jvarabhūtagrahāpahā // Rajni_4.141",
    "GS40rajnighu:856": " gorakṣadugdhī gorakṣī tāmradugdhī rasāyanī /",
    "GS40rajnighu:857": " bahupatrā mṛtājīvī mṛtasaṃjīvanī muniḥ // Rajni_4.142",
    "GS40rajnighu:858": " gorakṣadugdhī madhurā vṛṣyā sā grāhiṇī himā /",
    "GS40rajnighu:859": " sarvavaśyakarī caiva rase siddhiguṇapradā // Rajni_4.143",
    "GS40rajnighu:860": " itthaṃ vitatya viśadīkriyamāṇanānākṣudrakṣupāhvayaguṇapraguṇāpavargam /",
    "GS40rajnighu:861": " vargaṃ vidhāya mukhamaṇḍanam enam uccair uccāṭanāya ca rujāṃ prabhuras tu vaidyaḥ kṣudhaṃ rānti janasyoccais tasmāt kṣudrāḥ prakīrtitāḥ /",
    "GS40rajnighu:862": " teṣāṃ kṣupāṇāṃ vargo 'yam ādāne dhātur ucyate // Rajni_4.144",
    "GS40rajnighu:863": " dhatte nityasamādhisaṃstavavaśāt prītyārciteśārpitāṃ svātmīyāmṛtahastatāṃ kila sadā yaḥ sarvasaṃjīvanīm",
    "GS40rajnighu:864": " vargas tasya kṛtau nṛsiṃhakṛtino yaḥ parpaṭādimahān eṣa prāñcati nāmakāṇḍapariṣaccūḍāmaṇau pañcamaḥ // Rajni_4.145",
    "GS40rajnighu:865": " Rājanighaṇṭu, Pippalyādivarga caturdhā pippalī proktā tanmūlaṃ nāgaraṃ tathā /",
    "GS40rajnighu:866": " ārdrakaṃ maricadvandvaṃ dhānyakaṃ ca yavānikā // Rajni_5.1",
    "GS40rajnighu:867": " cavyaṃ ca citrakadvandvaṃ viḍaṅgaṃ ca vacādvayam /",
    "GS40rajnighu:868": " kulañjo jīrakāḥ pañca methikā hiṅgupatrikā // Rajni_5.2",
    "GS40rajnighu:869": " hiṅgudvayaṃ cāgnijārau rāsne elādvayaṃ śivam /",
    "GS40rajnighu:870": " sauvarcalaṃ ca kācāhvaṃ viḍaṃ ca gaḍanāmakam // Rajni_5.3",
    "GS40rajnighu:871": " sāmudraṃ drauṇikaṃ cānyad auṣaraṃ romakaṃ tathā /",
    "GS40rajnighu:872": " navadhā lavaṇaṃ proktam ajamodā ca reṇukā // Rajni_5.4",
    "GS40rajnighu:873": " bolaṃ karcūrakaḥ pāṭhā vṛkṣāmlaś cāmlavetasam /",
    "GS40rajnighu:874": " kaṭukātiviṣā mustā dvayaṃ yaṣṭīmadhudvayam // Rajni_5.5",
    "GS40rajnighu:875": " bhārgī puṣkaramūlaṃ ca śṛṅgy atho dantikādvayam /",
    "GS40rajnighu:876": " jaipālaś ca trivṛd dvedhā tvak patraṃ nāgakeśaram // Rajni_5.6",
    "GS40rajnighu:877": " tavakṣīraṃ ca tālīsapatrākhyaṃ vaṃśarocanā /",
    "GS40rajnighu:878": " mañjiṣṭhā ca caturdhā syād dharidre ca dvidhā mate // Rajni_5.7",
    "GS40rajnighu:879": " lākṣā cālaktako lodhro dhātaky abdhiphalaṃ tathā /",
    "GS40rajnighu:880": " nirviṣātha viṣadvandvaṃ dvidhā cāmlaharidrakā // Rajni_5.8",
    "GS40rajnighu:881": " abdhiphenam aphenaṃ ca ṭaṅkaṇau sākuruṇḍakam /",
    "GS40rajnighu:882": " himāvalī hastimadaḥ svarjiko loṇakaṃ tathā // Rajni_5.9",
    "GS40rajnighu:883": " vajrako yavajaś cātha sarvakṣāro 'tha māyikā /",
    "GS40rajnighu:884": " auṣadhāny abhidhīyante ṣaḍaṅgamitasaṃkhyayā // Rajni_5.10",
    "GS40rajnighu:885": " pippalī kṛkarā śauṇḍī capalā māgadhī kaṇā /",
    "GS40rajnighu:886": " kaṭubījā ca koraṅgī vaidehī tiktataṇḍulā // Rajni_5.11",
    "GS40rajnighu:887": " śyāmā dantaphalā kṛṣṇā kolā ca magadhodbhavā /",
    "GS40rajnighu:888": " uṣaṇā copakulyā ca smṛtyāhvā tīkṣṇataṇḍulā // Rajni_5.12",
    "GS40rajnighu:889": " pippalī jvarahā vṛṣyā snigdhoṣṇā kaṭutiktakā /",
    "GS40rajnighu:890": " dīpanī mārutaśvāsakāsaśleṣmakṣayāpahā // Rajni_5.13",
    "GS40rajnighu:891": " gajoṣaṇā cavyaphalā cavyajā gajapippalī /",
    "GS40rajnighu:892": " śreyasī chidravaidehī dīrghagranthiś ca taijasī /",
    "GS40rajnighu:893": " vartulī sthūlavaidehī jñeyā ceti daśābhidhā // Rajni_5.14",
    "GS40rajnighu:894": " gajoṣaṇā kaṭūṣṇā ca rūkṣā malaviśoṣaṇī /",
    "GS40rajnighu:895": " balāsavātahantrī ca stanyavarṇavivardhinī // Rajni_5.15",
    "GS40rajnighu:896": " saiṃhalī sarpadaṇḍā ca sarpāṅgī brahmabhūmijā /",
    "GS40rajnighu:897": " pārvatī śailajā tāmrā lambabījā tathotkaṭā // Rajni_5.16",
    "GS40rajnighu:898": " adrijā siṃhalasthā ca lambadantā ca jīvalā /",
    "GS40rajnighu:899": " jīvālī jīvanetrā ca kuravī ṣoḍaśāhvayā // Rajni_5.17",
    "GS40rajnighu:900": " saiṃhalī kaṭur uṣṇā ca jantughnī dīpanī parā /",
    "GS40rajnighu:901": " kaphaśvāsasamīrārtiśamanī koṣṭhaśodhanī // Rajni_5.18",
    "GS40rajnighu:902": " vanādipippalyabhidhānayuktaṃ sūkṣmādipippalyabhidhānam etat /",
    "GS40rajnighu:903": " kṣudrādipippalyabhidhānayogyaṃ vanābhidhāpūrvakaṇābhidhānam // Rajni_5.19",
    "GS40rajnighu:904": " vanapippalikā coṣṇā tīkṣṇā rucyā ca dīpanī /",
    "GS40rajnighu:905": " āmā bhaved guṇāḍhyā tu śuṣkā svalpaguṇā smṛtā // Rajni_5.20",
    "GS40rajnighu:906": " granthikaṃ pippalīmūlaṃ mūlaṃ tu cavikāśiraḥ /",
    "GS40rajnighu:907": " kolamūlaṃ kaṭugranthi kaṭumūlaṃ kaṭūṣaṇam // Rajni_5.21",
    "GS40rajnighu:908": " sarvagranthi ca patrāḍhyaṃ virūpaṃ śoṇasambhavam /",
    "GS40rajnighu:909": " sugranthi granthilaṃ caiva paryāyāḥ syuś caturdaśa // Rajni_5.22",
    "GS40rajnighu:910": " kaṭūṣṇaṃ pippalīmūlaṃ śleṣmakrimivināśanam /",
    "GS40rajnighu:911": " dīpanaṃ vātarogaghnaṃ rocanaṃ pittakopanam // Rajni_5.23",
    "GS40rajnighu:912": " śuṇṭhī mahauṣadhaṃ viśvaṃ nāgaraṃ viśvabheṣajam /",
    "GS40rajnighu:913": " viśvauṣadhaṃ kaṭugranthi kaṭubhadraṃ kaṭūṣaṇam // Rajni_5.24",
    "GS40rajnighu:914": " sauparṇaṃ śṛṅgaveraṃ ca kaphāriś cārdrakaṃ smṛtam /",
    "GS40rajnighu:915": " śoṣaṇaṃ nāgarāhvaṃ ca vijñeyaṃ ṣoḍaśāhvayam // Rajni_5.25",
    "GS40rajnighu:916": " śuṇṭhī kaṭūṣṇā snigdhā ca kaphaśophānilāpahā /",
    "GS40rajnighu:917": " śūlabandhodarādhmānaśvāsaślīpadahāriṇī // Rajni_5.26",
    "GS40rajnighu:918": " ārdrakaṃ gulmamūlaṃ ca mūlajaṃ kandalaṃ varam /",
    "GS40rajnighu:919": " śṛṅgaveraṃ mahījaṃ ca saikateṣṭam anūpajam // Rajni_5.27",
    "GS40rajnighu:920": " apākaśākaṃ cārdrākhyaṃ rāhucchatraṃ suśākakam /",
    "GS40rajnighu:921": " śārṅgaṃ syād ārdraśākaṃ ca sacchākam ṛtubhūhvayam // Rajni_5.28",
    "GS40rajnighu:922": " kaṭūṣṇam ārdrakaṃ hṛdyaṃ vipāke śītalaṃ laghu /",
    "GS40rajnighu:923": " dīpanaṃ rucidaṃ śophakaphakaṇṭhāmayāpaham // Rajni_5.29",
    "GS40rajnighu:924": " maricaṃ palitaṃ śyāmaṃ kolaṃ vallījam ūṣaṇam /",
    "GS40rajnighu:925": " yavaneṣṭaṃ vṛttaphalaṃ śākāṅgaṃ dharmapattanam // Rajni_5.30",
    "GS40rajnighu:926": " kaṭukaṃ ca śirovṛttaṃ vīraṃ kaphavirodhi ca /",
    "GS40rajnighu:927": " rūkṣaṃ sarvahitaṃ kṛṣṇaṃ saptabhūkhyaṃ nirūpitam // Rajni_5.31",
    "GS40rajnighu:928": " maricaṃ kaṭu tiktoṣṇaṃ laghu śleṣmavināśanam /",
    "GS40rajnighu:929": " samīrakṛmihṛdrogaharaṃ ca rucikārakam // Rajni_5.32",
    "GS40rajnighu:930": " sitamaricaṃ tu sitākhyaṃ sitavallījaṃ ca bālakaṃ bahulam /",
    "GS40rajnighu:931": " dhavalaṃ candrakam etan munināma guṇādhikaṃ ca vaśyakaram // Rajni_5.33",
    "GS40rajnighu:932": " kaṭūṣṇaṃ śvetamaricaṃ viṣaghnaṃ bhūtanāśanam /",
    "GS40rajnighu:933": " avṛṣyaṃ dṛṣṭirogaghnaṃ yuktyā caiva rasāyanam // Rajni_5.34",
    "GS40rajnighu:934": " dhānyakaṃ dhānyajaṃ dhānyaṃ dhāneyaṃ dhanikaṃ tathā /",
    "GS40rajnighu:935": " kustumburuś cāvalikā chatradhānyaṃ vitunnakam // Rajni_5.35",
    "GS40rajnighu:936": " sugandhiḥ śākayogyaś ca sūkṣmapatro janapriyaḥ /",
    "GS40rajnighu:937": " dhānyabījo bījadhānyaṃ vedhakaṃ ṣoḍaśāhvayam // Rajni_5.36",
    "GS40rajnighu:938": " dhānyakaṃ madhuraṃ śītaṃ kaṣāyaṃ pittanāśanam /",
    "GS40rajnighu:939": " jvarakāsatṛṣācchardikaphahāri ca dīpanam // Rajni_5.37",
    "GS40rajnighu:940": " yavānī dīpyako dīpyo yavasāhvo yavāgrajaḥ /",
    "GS40rajnighu:941": " dīpanī cogragandhā ca vātārir bhūkadambakaḥ // Rajni_5.38",
    "GS40rajnighu:942": " yavajo dīpanīyaś ca śūlahantrī yavānikā /",
    "GS40rajnighu:943": " ugrā ca tīvragandhā ca jñeyā pañcadaśāhvayā // Rajni_5.39",
    "GS40rajnighu:944": " yavānī kaṭutiktoṣṇā vātārśaḥśleṣmanāśanī /",
    "GS40rajnighu:945": " śūlādhmānakrimicchardimardanī dīpanī parā // Rajni_5.40",
    "GS40rajnighu:946": " cavyakaṃ cavikā cavyaṃ vaśiro gandhanākulī /",
    "GS40rajnighu:947": " vallī ca kolavallī ca kolaṃ kuṭalamastakam /",
    "GS40rajnighu:948": " tīkṣṇā kariṇikā vallī kṛkaro netrabhūhvayā // Rajni_5.41",
    "GS40rajnighu:949": " cavyaṃ syād uṣṇakaṭukaṃ laghu rocanadīpanam /",
    "GS40rajnighu:950": " jantūdrekāpahaṃ kāsaśvāsaśūlārtikṛntanam // Rajni_5.42",
    "GS40rajnighu:951": " citrako 'gniś ca śārdūlaś citrapālī kaṭuḥ śikhī /",
    "GS40rajnighu:952": " kṛśānur dahano vyālo jyotiṣkaḥ pālakas tathā // Rajni_5.43",
    "GS40rajnighu:953": " analo dāruṇo vahniḥ pāvakaḥ śabalas tathā /",
    "GS40rajnighu:954": " pāṭhī dvīpī ca citrāṅgo jñeyaḥ śūraś ca viṃśatiḥ // Rajni_5.44",
    "GS40rajnighu:955": " citrako 'gnisamaḥ pāke kaṭuḥ śophakaphāpahaḥ /",
    "GS40rajnighu:956": " vātodarārśograhaṇīkrimikaṇḍūtināśanaḥ // Rajni_5.45",
    "GS40rajnighu:957": " kālo vyālaḥ kālamūlo 'tidīpyo mārjāro 'gnir dāhakaḥ pāvakaś ca /",
    "GS40rajnighu:958": " citrāṅgo 'yaṃ raktacitro mahāṅgaḥ syād rudrāhvaś citrako 'nyo guṇāḍhyaḥ //",
    "GS40rajnighu:959": " sthūlakāyakaro rucyaḥ kuṣṭhaghno raktacitrakaḥ /",
    "GS40rajnighu:960": " rase niyāmako lohe vedhakaś ca rasāyanaḥ // Rajni_5.47",
    "GS40rajnighu:961": " viḍaṅgā krimihā caitrā taṇḍulā taṇḍulīyakā /",
    "GS40rajnighu:962": " vātāris taṇḍulā proktā jantughnī mṛgagāminī // Rajni_5.48",
    "GS40rajnighu:963": " kairalī gahvarāmoghā kapālī citrataṇḍulā /",
    "GS40rajnighu:964": " varā sucitrabījā ca jantuhantrī ca ṣoḍaśa // Rajni_5.49",
    "GS40rajnighu:965": " viḍaṅgā kaṭur uṣṇā ca laghur vātakaphārtinut /",
    "GS40rajnighu:966": " agnimāndyārucibhrāntikrimidoṣavināśanī // Rajni_5.50",
    "GS40rajnighu:967": " vacogragandhā golomī jaṭilogrā ca lomaśā /",
    "GS40rajnighu:968": " rakṣoghnī vijayā bhadrā maṅgalyeti daśāhvayā // Rajni_5.51",
    "GS40rajnighu:969": " vacā tīkṣṇā kaṭūṣṇā ca kaphāmagranthiśophanut /",
    "GS40rajnighu:970": " vātajvarātisāraghnī vāntikṛn mādanut // Rajni_5.52",
    "GS40rajnighu:971": " medhyā śvetavacā tv anyā ṣaḍgranthā dīrghapatrikā /",
    "GS40rajnighu:972": " tīkṣṇagandhā haimavatī maṅgalyā vijayā ca sā // Rajni_5.53",
    "GS40rajnighu:973": " śvetavacātiguṇāḍhyā matimedhāyuḥsamṛddhidā kaphanut /",
    "GS40rajnighu:974": " vṛṣyā ca vātabhūtakrimidoṣaghnī ca dīpanī ca vacā // Rajni_5.54",
    "GS40rajnighu:975": " kulañjo gandhamūlaś ca tīkṣṇamūlaḥ kulañjanaḥ /",
    "GS40rajnighu:976": " kulañjaḥ kaṭutiktoṣṇo dīpano mukhadoṣanut // Rajni_5.55",
    "GS40rajnighu:977": " jīrako jaraṇo jīro jīrṇo dīpyaś ca dīpakaḥ /",
    "GS40rajnighu:978": " ajājiko vahniśaṅkho māgadhaś ca navāhvayaḥ // Rajni_5.56",
    "GS40rajnighu:979": " jīrakaḥ kaṭur uṣṇaś ca vātahṛd dīpanaḥ paraḥ /",
    "GS40rajnighu:980": " gulmādhmānātisāraghno grahaṇīkrimihṛt paraḥ // Rajni_5.57",
    "GS40rajnighu:981": " gaurādijīrakas tv anyo 'jājī syāt śvetajīrakaḥ /",
    "GS40rajnighu:982": " kaṇāhvā kaṇajīrṇā ca kaṇā dīpyaḥ sitādikaḥ /",
    "GS40rajnighu:983": " jñeyā dīrghakaṇā caiva sitājājī daśāhvayā // Rajni_5.58",
    "GS40rajnighu:984": " gaurājājī himā rucyā kaṭur madhuradīpanī /",
    "GS40rajnighu:985": " krimighnī viṣahantrī ca cakṣuṣyādhmānanāśinī // Rajni_5.59",
    "GS40rajnighu:986": " kṛṣṇā tu jaraṇā kālī bahugandhā ca bhedinī /",
    "GS40rajnighu:987": " kaṭubhedinikā rucyā nīlā nīlakaṇā smṛtā // Rajni_5.60",
    "GS40rajnighu:988": " kāśmīrajīrakā varṣā kālī syād dantaśodhanī /",
    "GS40rajnighu:989": " kālameṣī sugandhā ca vijñeyā bāṇabhūhvayā // Rajni_5.61",
    "GS40rajnighu:990": " jaraṇā kaṭur uṣṇā ca kaphaśophanikṛntanī /",
    "GS40rajnighu:991": " rucyā jīrṇajvaraghnī ca cakṣuṣyā grahaṇīharā // Rajni_5.62",
    "GS40rajnighu:992": " dīpyopakuñcikā kālī pṛthvī sthūlakaṇā pṛthuḥ /",
    "GS40rajnighu:993": " manojñā jaraṇī jīrṇā taruṇī sthūlajīrakaḥ /",
    "GS40rajnighu:994": " suṣavī kāravī jñeyā pṛthvīkā ca caturdaśa // Rajni_5.63",
    "GS40rajnighu:995": " pṛthvīkā kaṭutiktoṣṇā vātagulmāmadoṣanut /",
    "GS40rajnighu:996": " śleṣmādhmānaharā jīrṇā jantughnī dīpanī parā // Rajni_5.64",
    "GS40rajnighu:997": " bṛhatpālī kṣudrapatro 'raṇyajīraḥ kaṇā tathā /",
    "GS40rajnighu:998": " vanajīraḥ kaṭuḥ śīto vraṇahā pañcanāmakaḥ // Rajni_5.65",
    "GS40rajnighu:999": " jīrakāḥ kaṭukāḥ pāke krimighnā vahnidīpanāḥ /",
    "GS40rajnighu:1000": " jīrṇajvaraharā rucyā vraṇahādhmānanāśanāḥ // Rajni_5.66",
    "GS40rajnighu:1001": " methikā methinī methī dīpanī bahupatrikā /",
    "GS40rajnighu:1002": " vedhanī gandhabījā ca jyotirgandhaphalā tathā // Rajni_5.67",
    "GS40rajnighu:1003": " vallarī candrikā methā miśrapuṣpā ca kairavī /",
    "GS40rajnighu:1004": " kuñcikā bahuparṇī ca pītabījā munīndudhā // Rajni_5.68",
    "GS40rajnighu:1005": " methikā kaṭur uṣṇā ca raktapittaprakopaṇī /",
    "GS40rajnighu:1006": " arocakaharā dīptikarā vātaghnadīpanī // Rajni_5.69",
    "GS40rajnighu:1007": " pṛthvīkā hiṅgupatrī ca kavarī dīrghikā pṛthuḥ /",
    "GS40rajnighu:1008": " tanvī ca dārupatrī ca bilvī bāṣpī navāhvayā // Rajni_5.70",
    "GS40rajnighu:1009": " hiṅgupatrī kaṭus tīkṣṇā tiktoṣṇā kaphavātanut /",
    "GS40rajnighu:1010": " āmakrimiharā rucyā pathyā dīpanapācanī // Rajni_5.71",
    "GS40rajnighu:1011": " hiṅgūgragandhaṃ bhūtārir vāhlīkaṃ jantunāśanam /",
    "GS40rajnighu:1012": " śūlagulmādirakṣoghnam ugravīryaṃ ca rāmaṭham // Rajni_5.72",
    "GS40rajnighu:1013": " agūḍhagandhaṃ jaraṇaṃ bhedanaṃ sūpadhūpanam /",
    "GS40rajnighu:1014": " dīptaṃ sahasravedhīti jñeyaṃ pañcadaśābhidham // Rajni_5.73",
    "GS40rajnighu:1015": " hṛdyaṃ hiṅgu kaṭūṣṇaṃ ca krimivātakaphāpaham /",
    "GS40rajnighu:1016": " vibandhādhmānaśūlaghnaṃ cakṣuṣyaṃ gulmanāśanam // Rajni_5.74",
    "GS40rajnighu:1017": " nāḍīhiṅguḥ palāśākhyā jantukā rāmaṭhī ca sā /",
    "GS40rajnighu:1018": " vaṃśapatrī ca piṇḍāhvā suvīryā hiṅgunāḍikā // Rajni_5.75",
    "GS40rajnighu:1019": " nāḍīhiṅguḥ kaṭūṣṇā ca kaphavātārtiśāntikṛt /",
    "GS40rajnighu:1020": " viṣṭhāvibandhadoṣaghnam ānāhāmayahāri ca // Rajni_5.76",
    "GS40rajnighu:1021": " agnijāro 'gniniryāso 'py agnigarbho 'gnijaḥ smṛtaḥ /",
    "GS40rajnighu:1022": " vaḍavāgnimalo jñeyo jarāyuś cāgnisambhavaḥ // Rajni_5.77",
    "GS40rajnighu:1023": " syād agnijāraḥ kaṭur uṣṇavīryas tuṇḍāmayo vātakaphāpahaś ca /",
    "GS40rajnighu:1024": " pittapradaḥ so 'dhikasaṃnipātaśūlārtiśītāmayanāśakaś ca // Rajni_5.78",
    "GS40rajnighu:1025": " jārābho dahanasparśī picchilaḥ sāgare bhavaḥ /",
    "GS40rajnighu:1026": " jarāyus tac caturvarṇaḥ teṣu śreṣṭhaḥ salohitaḥ // Rajni_5.79",
    "GS40rajnighu:1027": " rāsnā yuktarasā ramyā śreyasī rasanā rasā /",
    "GS40rajnighu:1028": " sugandhimūlā surasā rasāḍhyātirasā daśa // Rajni_5.80",
    "GS40rajnighu:1029": " rāsnā tu trividhā proktā patraṃ tṛṇaṃ tathā /",
    "GS40rajnighu:1030": " jñeye dale śreṣṭhe tṛṇarāsnā ca madhyamā // Rajni_5.81",
    "GS40rajnighu:1031": " rāsnā guruś ca tiktoṣṇā viṣavātāsrakāsajit /",
    "GS40rajnighu:1032": " śophakampodaraśleṣmaśamanī pācanī ca sā // Rajni_5.82",
    "GS40rajnighu:1033": " sthūlailā bṛhadelā tripuṭā tridivodbhavā ca bhadrailā /",
    "GS40rajnighu:1034": " surabhitvak ca mahailā pṛthvī kanyā kumārikā caindrī // Rajni_5.83",
    "GS40rajnighu:1035": " kāyasthā gopuṭā kāntā ghṛtācī garbhasambhavā /",
    "GS40rajnighu:1036": " indrāṇī divyagandhā ca vijñeyāṣṭādaśāhvayā // Rajni_5.84",
    "GS40rajnighu:1037": " elā bahulagandhaindrī drāviḍī niṣkuṭis truṭiḥ /",
    "GS40rajnighu:1038": " kapotavarṇī gaurāṅgī bālā balavatī himā // Rajni_5.85",
    "GS40rajnighu:1039": " candrikā copakuñcī ca sūkṣmā sāgaragāminī /",
    "GS40rajnighu:1040": " garbhārir gandhaphalikā kāyasthāṣṭādaśāhvayā // Rajni_5.86",
    "GS40rajnighu:1041": " elādvayaṃ śītalatiktam uktaṃ sugandhi pittārtikaphāpahāri /",
    "GS40rajnighu:1042": " karoti hṛdrogamalārtivastiśūlaghnam atra sthavirā guṇāḍhyā // Rajni_5.87",
    "GS40rajnighu:1043": " saindhavaṃ syāc chītaśivaṃ nādeyaṃ sindhujaṃ śivam /",
    "GS40rajnighu:1044": " śuddhaṃ śivātmajaṃ pathyaṃ maṇimanthaṃ navābhidham // Rajni_5.88",
    "GS40rajnighu:1045": " saindhavaṃ lavaṇaṃ vṛṣyaṃ cakṣuṣyaṃ rucidīpanam /",
    "GS40rajnighu:1046": " tridoṣaśamanaṃ pūtaṃ vraṇadoṣavibandhajit // Rajni_5.89",
    "GS40rajnighu:1047": " saindhavaṃ dvividhaṃ jñeyaṃ śvetaṃ raktam iti kramāt /",
    "GS40rajnighu:1048": " rasavīryavipākeṣu guṇāḍhyaṃ nūtanaṃ śivam // Rajni_5.90",
    "GS40rajnighu:1049": " sauvarcalaṃ tu rucakaṃ tilakaṃ hṛdyagandhakam /",
    "GS40rajnighu:1050": " akṣaṃ ca kṛṣṇalavaṇaṃ rucyaṃ kaudravikaṃ tathā // Rajni_5.91",
    "GS40rajnighu:1051": " sauvarcalaṃ laghu kṣāraṃ kaṭūṣṇaṃ gulmajantujit /",
    "GS40rajnighu:1052": " ūrdhvavātāmaśūlārtivibandhārocakān jayet // Rajni_5.92",
    "GS40rajnighu:1053": " nīlaṃ kācodbhavaṃ kācaṃ tilakaṃ kācasambhavam /",
    "GS40rajnighu:1054": " kācasauvarcalaṃ kṛṣṇalavaṇaṃ pākyajaṃ smṛtam // Rajni_5.93",
    "GS40rajnighu:1055": " kācotthaṃ hṛdyagandhaṃ ca tat kālalavaṇaṃ tathā /",
    "GS40rajnighu:1056": " kuruvindaṃ kācamalaṃ kṛtrimaṃ ca caturdaśa // Rajni_5.94",
    "GS40rajnighu:1057": " kācādilavaṇaṃ rucyam īṣat kṣāraṃ ca pittalam /",
    "GS40rajnighu:1058": " dāhakaṃ kaphavātaghnaṃ dīpanaṃ gulmaśūlahṛt // Rajni_5.95",
    "GS40rajnighu:1059": " viḍaṃ drāviḍakaṃ khaṇḍaṃ kṛtakaṃ kṣāram āsuram /",
    "GS40rajnighu:1060": " supākyaṃ khaṇḍalavaṇaṃ dhūrtaṃ kṛtrimakaṃ daśa // Rajni_5.96",
    "GS40rajnighu:1061": " viḍam uṣṇaṃ ca lavaṇaṃ dīpanaṃ vātanāśanam /",
    "GS40rajnighu:1062": " rucyaṃ cājīrṇaśūlaghnaṃ gulmamehavināśanam // Rajni_5.97",
    "GS40rajnighu:1063": " gāḍhādilavaṇaṃ śubhraṃ pṛthvījaṃ gaḍadeśajam /",
    "GS40rajnighu:1064": " gaḍotthaṃ ca mahārambhaṃ sāmbharaṃ sambharodbhavam // Rajni_5.98",
    "GS40rajnighu:1065": " gaḍotthaṃ tūṣṇalavaṇam īṣad amlaṃ malāpaham /",
    "GS40rajnighu:1066": " dīpanaṃ kaphavātaghnam arśoghnaṃ koṣṭhaśodhanam // Rajni_5.99",
    "GS40rajnighu:1067": " sāmudrakaṃ tu sāmudraṃ samudralavaṇaṃ śivam /",
    "GS40rajnighu:1068": " vaṃśiraṃ sāgarotthaṃ ca śiśiraṃ lavaṇābdhijam // Rajni_5.100",
    "GS40rajnighu:1069": " sāmudraṃ laghu hṛdyaṃ ca palitāsradapittadam /",
    "GS40rajnighu:1070": " vidāhi kaphavātaghnaṃ dīpanaṃ rucikṛt param // Rajni_5.101",
    "GS40rajnighu:1071": " drauṇeyaṃ vārdheyaṃ droṇījaṃ vārijaṃ ca vārdhibhavam /",
    "GS40rajnighu:1072": " droṇīlavaṇaṃ droṇaṃ trikaṭulavaṇaṃ ca vasusaṃjñam // Rajni_5.102",
    "GS40rajnighu:1073": " drauṇeyaṃ lavaṇaṃ pāke nātyuṣṇam avidāhi ca /",
    "GS40rajnighu:1074": " bhedanaṃ snigdham īṣac ca śūlaghnaṃ cālpapittalam // Rajni_5.103",
    "GS40rajnighu:1075": " auṣarakaṃ sārvaguṇaṃ sārvarasaṃ sarvalavaṇam ūṣarajam /",
    "GS40rajnighu:1076": " sāmbhāraṃ bahulavaṇaṃ melakalavaṇaṃ ca miśrakaṃ navadhā // Rajni_5.104",
    "GS40rajnighu:1077": " auṣaraṃ tu kaṭu kṣāraṃ tiktaṃ vātakaphāpaham /",
    "GS40rajnighu:1078": " vidāhi pittakṛd grāhi mūtrasaṃśoṣakāri ca // Rajni_5.105",
    "GS40rajnighu:1079": " romakam audbhidam uktaṃ vasukaṃ vasu pāṃśulavaṇam ūṣarajam /",
    "GS40rajnighu:1080": " pāṃśavam auṣaram airiṇam aurvaṃ sārvasahaṃ rudraiḥ // Rajni_5.106",
    "GS40rajnighu:1081": " romakaṃ tīkṣṇamatyuṣṇaṃ kaṭu tiktaṃ ca dīpanam /",
    "GS40rajnighu:1082": " dāhaśoṣakaraṃ grāhi pittakopakaraṃ param // Rajni_5.107",
    "GS40rajnighu:1083": " ajamodā kharāhvā ca bastamodā ca markaṭī /",
    "GS40rajnighu:1084": " modā gandhadalā hastikāravī gandhapatrikā // Rajni_5.108",
    "GS40rajnighu:1085": " māyūrī śikhimodā ca modāḍhyā vahnidīpikā /",
    "GS40rajnighu:1086": " brahmakośī viśālī ca hṛdyagandhogragandhikā /",
    "GS40rajnighu:1087": " modinī phalamukhyā ca vasucandrābhidhā matā // Rajni_5.109",
    "GS40rajnighu:1088": " ajamodā kaṭur uṣṇā rūkṣā kaphavātahāriṇī rucikṛt /",
    "GS40rajnighu:1089": " śūlādhmānārocakajaṭharāmayanāśanī caiva // Rajni_5.110",
    "GS40rajnighu:1090": " reṇukā kapilā kāntā nandinī mahilā dvijā /",
    "GS40rajnighu:1091": " rājaputrī himā reṇuḥ pāṇḍupatrī hareṇukā // Rajni_5.111",
    "GS40rajnighu:1092": " suparṇī śiśirā śāntā kauntī vṛttā ca dharmiṇī /",
    "GS40rajnighu:1093": " kapilomā haimavatī pāṇḍupatrī ca viṃśatiḥ // Rajni_5.112",
    "GS40rajnighu:1094": " reṇukā tu kaṭuḥ śītā kharjūkaṇḍūtihāriṇī /",
    "GS40rajnighu:1095": " tṛṣṇādāhaviṣaghnī ca mukhavaimalyakāriṇī // Rajni_5.113",
    "GS40rajnighu:1096": " bolaṃ raktāpahaṃ muṇḍaṃ surasaṃ piṇḍakaṃ viṣam /",
    "GS40rajnighu:1097": " nirlohaṃ barbaraṃ piṇḍaṃ saurabhaṃ raktagandhakam // Rajni_5.114",
    "GS40rajnighu:1098": " rasagandhaṃ mahāgandhaṃ viśvaṃ ca śubhagandhakam /",
    "GS40rajnighu:1099": " viśvagandhaṃ gandharasaṃ vraṇārir vasubhūhvayam // Rajni_5.115",
    "GS40rajnighu:1100": " bolaṃ tu kaṭutiktoṣṇaṃ kaṣāyaṃ raktadoṣanut /",
    "GS40rajnighu:1101": " kaphapittāmayān hanti pradarādirujāpaham // Rajni_5.116",
    "GS40rajnighu:1102": " karcūro drāviḍaḥ kārśo durlabho gandhamūlakaḥ /",
    "GS40rajnighu:1103": " vedhamukhyo gandhasāro jaṭilaś cāṣṭanāmakaḥ // Rajni_5.117",
    "GS40rajnighu:1104": " karcūraḥ kaṭutiktoṣṇaḥ kaphakāsavināśanaḥ /",
    "GS40rajnighu:1105": " mukhavaiśadyajanano galagaṇḍādidoṣanut // Rajni_5.118",
    "GS40rajnighu:1106": " pāṭhāmbaṣṭhāmbaṣṭhikā syāt prācīnā pāpacelikā /",
    "GS40rajnighu:1107": " pāṭhikā sthāpanī caiva śreyasī vṛddhikarṇikā // Rajni_5.119",
    "GS40rajnighu:1108": " ekāṣṭhīlā kucailī ca dīpanī varatiktakā /",
    "GS40rajnighu:1109": " tiktapuṣpā bṛhattiktā dīpanī triśirā vṛkī /",
    "GS40rajnighu:1110": " mālavī ca varā devī vṛttaparṇī dvidṛṅmitā // Rajni_5.120",
    "GS40rajnighu:1111": " pāṭhā tiktā gurūṣṇā ca vātapittajvarāpahā /",
    "GS40rajnighu:1112": " bhagnasandhānakṛt pittadāhātīsāraśūlahṛt // Rajni_5.121",
    "GS40rajnighu:1113": " vṛkṣāmlam amlaśākaṃ syāc cukrāmlaṃ tittiḍīphalam /",
    "GS40rajnighu:1114": " śākāmlam amlapūraṃ ca pūrāmlaṃ raktapūrakam // Rajni_5.122",
    "GS40rajnighu:1115": " cūḍāmlabījāmlaphalāmlakaṃ syād amlādivṛkṣāmlaphalaṃ rasāmlam /",
    "GS40rajnighu:1116": " śreṣṭhāmlam atyamlam athāmlabījaṃ phalaṃ ca cukrādi nagendusaṃkhyam //",
    "GS40rajnighu:1117": " vṛkṣāmlam amlaṃ kaṭukaṃ kaṣāyaṃ soṣṇaṃ kaphārśoghnam udīrayanti /",
    "GS40rajnighu:1118": " tṛṣṇāsamīrodarahṛdgadādigulmātīsāravraṇadoṣanāśi // Rajni_5.124",
    "GS40rajnighu:1119": " amlo 'mlavetaso vedhī rasāmlo vīravetasaḥ /",
    "GS40rajnighu:1120": " vetasāmlaś cāmlasāraḥ śatavedhī ca vedhakaḥ // Rajni_5.125",
    "GS40rajnighu:1121": " bhīmaś ca bhedano bhedī rājāmlaś cāmlabhedanaḥ /",
    "GS40rajnighu:1122": " amlāṅkuśo raktasāraḥ phalāmlaś cāmlanāyakaḥ // Rajni_5.126",
    "GS40rajnighu:1123": " sahasravedhī vīrāmlo gulmaketur dharākṣidhā /",
    "GS40rajnighu:1124": " śaṅkhamāṃsādidrāvī syād dvidhā caivāmlavetasaḥ // Rajni_5.127",
    "GS40rajnighu:1125": " amlavetasam atyamlaṃ kaṣāyoṣṇaṃ ca vātajit /",
    "GS40rajnighu:1126": " kaphārśaḥśramagulmaghnam arocakaharaṃ param // Rajni_5.128",
    "GS40rajnighu:1127": " kaṭukā jananī tiktā rohiṇī tiktarohiṇī /",
    "GS40rajnighu:1128": " cakrāṅgī matsyapittā ca bakulā śukulādanī // Rajni_5.129",
    "GS40rajnighu:1129": " sādanī śataparvā syāt cakrāṅgī matsyabhedinī /",
    "GS40rajnighu:1130": " aśokarohiṇī kṛṣṇā kṛṣṇamedā mahauṣadhī // Rajni_5.130",
    "GS40rajnighu:1131": " kaṭvy añjanī kāṇḍaruhā kaṭuś ca kaṭurohiṇī /",
    "GS40rajnighu:1132": " kedārakaṭukāriṣṭāpy āmaghnī pañcaviṃśatiḥ // Rajni_5.131",
    "GS40rajnighu:1133": " kaṭukātikaṭus tiktā śītapittāsradoṣajit /",
    "GS40rajnighu:1134": " balāsārocakaśvāsajvarahṛd recanī ca sā // Rajni_5.132",
    "GS40rajnighu:1135": " ativiṣā śvetakandā viśvā śṛṅgī ca bhaṅgurā /",
    "GS40rajnighu:1136": " virūpā śyāmakandā ca viśvarūpā mahauṣadhī // Rajni_5.133",
    "GS40rajnighu:1137": " vīrā prativiṣā cāndrī viṣā śvetavacā smṛtā /",
    "GS40rajnighu:1138": " aruṇopaviṣā caiva jñeyā ṣoḍaśasammitā // Rajni_5.134",
    "GS40rajnighu:1139": " kaṭūṣṇātiviṣā tiktā kaphapittajvarāpahā /",
    "GS40rajnighu:1140": " āmātīsārakāsaghnī viṣacchardivināśanī // Rajni_5.135",
    "GS40rajnighu:1141": " trividhātiviṣā jñeyā śuklā kṛṣṇā tathāruṇā /",
    "GS40rajnighu:1142": " rasavīryavipākeṣu nirviśeṣaguṇā ca sā // Rajni_5.136",
    "GS40rajnighu:1143": " dolāyāṃ gomayakvāthe paced ativiṣāṃ tataḥ /",
    "GS40rajnighu:1144": " sūryatāpe bhavec chuṣkā yojayet tāṃ bhiṣagvaraḥ // Rajni_5.137",
    "GS40rajnighu:1145": " mustābhadrāvāridāmbhodameghā jīmūto 'bdo nīrado 'bbhraṃ ghanaś ca /",
    "GS40rajnighu:1146": " gāṅgeyaṃ syād bhadramustā varāhī guñjā granthir bhadrakāsī kaseruḥ //",
    "GS40rajnighu:1147": " kroḍeṣṭā kuruvindākhyā sugandhir granthilā himā /",
    "GS40rajnighu:1148": " vanyā rājakaseruś ca kacchotthā pañcaviṃśatiḥ // Rajni_5.139",
    "GS40rajnighu:1149": " bhadramustā kaṣāyā ca tiktā śītā ca pācanī /",
    "GS40rajnighu:1150": " pittajvarakaphaghnī ca jñeyā saṅgrahaṇī ca sā // Rajni_5.140",
    "GS40rajnighu:1151": " aparā nāgaramustā nāgarotthā nāgarādighanasaṃjñā /",
    "GS40rajnighu:1152": " cakrāṅkā nādeyī cūḍālā piṇḍamustā ca // Rajni_5.141",
    "GS40rajnighu:1153": " śiśirā ca vṛṣadhvāṅkṣī kaccharuhā cārukesaroccaṭā /",
    "GS40rajnighu:1154": " sā pūrṇakoṣṭhasaṃjñā kalāpinī sāgarendumitā // Rajni_5.142",
    "GS40rajnighu:1155": " tiktā nāgaramustā kaṭuḥ kaṣāyā ca śītalā kaphanut /",
    "GS40rajnighu:1156": " pittajvarātisārārucitṛṣṇādāhanāśanī śramahṛt // Rajni_5.143",
    "GS40rajnighu:1157": " yaṣṭīmadhur madhuyaṣṭī madhuvallī madhusravā /",
    "GS40rajnighu:1158": " madhukaṃ madhukā yaṣṭī yaṣṭyāhvaṃ vasusaṃmitam // Rajni_5.144",
    "GS40rajnighu:1159": " madhuraṃ yaṣṭimadhukaṃ kiṃcit tiktaṃ ca śītalam /",
    "GS40rajnighu:1160": " cakṣuṣyaṃ pittahṛd rucyaṃ śoṣatṛṣṇāvraṇāpaham // Rajni_5.145",
    "GS40rajnighu:1161": " anyat klītanam uktaṃ klītanakaṃ klītanīyakaṃ madhukam /",
    "GS40rajnighu:1162": " madhuvallī ca madhūlī madhuralatā madhurasātirasā // Rajni_5.146",
    "GS40rajnighu:1163": " śoṣāpahā ca saumyā sthalajā jalajā ca sā dvidhābhūtā /",
    "GS40rajnighu:1164": " sāmānyena mateyam ekādaśasaṃjñā bahujñadhiyā // Rajni_5.147",
    "GS40rajnighu:1165": " klītanaṃ madhuraṃ rucyaṃ balyaṃ vṛṣyaṃ vraṇāpaham /",
    "GS40rajnighu:1166": " śītalaṃ guru cakṣuṣyam asrapittāpahaṃ param // Rajni_5.148",
    "GS40rajnighu:1167": " bhārṅgī gardabhiśākaś ca phañjī cāṅgāravallarī /",
    "GS40rajnighu:1168": " varṣā brāhmaṇayaṣṭiś ca barbaro bhṛṅgajā ca sā // Rajni_5.149",
    "GS40rajnighu:1169": " padmā yaṣṭiś ca bhāraṅgī vātāriḥ kāsajit param /",
    "GS40rajnighu:1170": " surūpā bhramareṣṭā ca śakramātā ca ṣoḍaśa // Rajni_5.150",
    "GS40rajnighu:1171": " bhārṅgī tu kaṭutiktoṣṇā kāsaśvāsavināśanī /",
    "GS40rajnighu:1172": " śophavraṇakrimighnī ca dāhajvaranivāriṇī // Rajni_5.151",
    "GS40rajnighu:1173": " mūlaṃ puṣkaramūlaṃ ca puṣkaraṃ padmapatrakam /",
    "GS40rajnighu:1174": " padmaṃ puṣkarajaṃ bījaṃ pauṣkaraṃ puṣkarāhvayam // Rajni_5.152",
    "GS40rajnighu:1175": " kāśmīraṃ brahmatīrthaṃ ca śvāsārir mūlapuṣkaram /",
    "GS40rajnighu:1176": " jñeyaṃ pañcadaśāhvaṃ ca puṣkarādye jaṭāśiphe // Rajni_5.153",
    "GS40rajnighu:1177": " puṣkaraṃ kaṭutiktoṣṇaṃ kaphavātajvarāpaham /",
    "GS40rajnighu:1178": " śvāsārocakakāsaghnaṃ śophaghnaṃ pāṇḍunāśanam // Rajni_5.154",
    "GS40rajnighu:1179": " śṛṅgī kulīraśṛṅgī syāt ghoṣā ca vanamūrdhajā /",
    "GS40rajnighu:1180": " candrā karkaṭaśṛṅgī ca mahāghoṣā ca śṛṅgikā // Rajni_5.155",
    "GS40rajnighu:1181": " kālikā cendukhaṇḍā ca latāṅgī ca viṣāṇikā /",
    "GS40rajnighu:1182": " cakrā ca śikharaṃ caiva karkaṭāhvā tripañcadhā // Rajni_5.156",
    "GS40rajnighu:1183": " tiktā karkaṭaśṛṅgī tu gurur uṣṇānilāpahā /",
    "GS40rajnighu:1184": " hikkātīsārakāsaghnī śvāsapittāsranāśanī // Rajni_5.157",
    "GS40rajnighu:1185": " dantī śīghrā śyenaghaṇṭā nikumbhī nāgasphotā dantinī copacitrā /",
    "GS40rajnighu:1186": " bhadrā rūkṣā rocanī cānukūlā niḥśalyā syād vakradantā viśalyā //",
    "GS40rajnighu:1187": " madhupuṣpairaṇḍaphalā bhadrāṇy eraṇḍapatrikā /",
    "GS40rajnighu:1188": " udumbaradalā caiva taruṇī cāṇurevatī /",
    "GS40rajnighu:1189": " viśodhanī ca kumbhī ca jñeyā cāgnikarāhvayā // Rajni_5.159",
    "GS40rajnighu:1190": " dantī kaṭūṣṇā śūlāmatvagdoṣaśamanī ca sā /",
    "GS40rajnighu:1191": " arśovraṇāśmarīśalyaśodhanī dīpanī parā // Rajni_5.160",
    "GS40rajnighu:1192": " anyā dantī keśaruhā viṣabhadrā jayāvahā /",
    "GS40rajnighu:1193": " āvartakī varāṅgī ca jayāhvā bhadradantikā // Rajni_5.161",
    "GS40rajnighu:1194": " anyā dantī kaṭūṣṇā ca recanī krimihā parā /",
    "GS40rajnighu:1195": " śūlakuṣṭhāmadoṣaghnī tvagāmayavināśanī // Rajni_5.162",
    "GS40rajnighu:1196": " recako jayapālaś ca sārakas tittirīphalam /",
    "GS40rajnighu:1197": " dantībījaṃ maladrāvi jñeyaṃ syād bījarecanī // Rajni_5.163",
    "GS40rajnighu:1198": " kumbhībījaṃ kumbhinībījasaṃjñaṃ ghaṇṭābījaṃ dantinībījam uktam /",
    "GS40rajnighu:1199": " bījāntākhyaṃ śodhanī cakradantyo vedendvākhyaṃ tannikumbhyāś ca bījam //",
    "GS40rajnighu:1200": " jaipālaḥ kaṭur uṣṇaś ca krimihārī virecanaḥ /",
    "GS40rajnighu:1201": " dīpanaḥ kaphavātaghno jaṭharāmayaśodhanaḥ // Rajni_5.165",
    "GS40rajnighu:1202": " uktā trivṛn mālavikā masūrā śyāmārdhacandrā vidalā suṣeṇī /",
    "GS40rajnighu:1203": " kālindikā saiva tu kālameṣī kālī trivelāvanicandrasaṃjñā // Rajni_5.166",
    "GS40rajnighu:1204": " trivṛt tiktā kaṭūṣṇā ca krimiśleṣmodarārtijit /",
    "GS40rajnighu:1205": " kuṣṭhakaṇḍūvraṇān hanti praśastā ca virecane // Rajni_5.167",
    "GS40rajnighu:1206": " raktānyāpi ca kālindī tripuṭā tāmrapuṣpikā /",
    "GS40rajnighu:1207": " kulavarṇā masūrī cāpy amṛtā kākanāsikā // Rajni_5.168",
    "GS40rajnighu:1208": " raktā trivṛd rase tiktā kaṭūṣṇā recanī ca sā /",
    "GS40rajnighu:1209": " grahaṇīmalaviṣṭambhahāriṇī hitakāriṇī // Rajni_5.169",
    "GS40rajnighu:1210": " tvacaṃ tvagvalkalaṃ bhṛṅgaṃ varāṅgaṃ mukhaśodhanam /",
    "GS40rajnighu:1211": " śakalaṃ saiṃhalaṃ vanyaṃ surasaṃ rāmavallabham // Rajni_5.170",
    "GS40rajnighu:1212": " utkaṭaṃ bahugandhaṃ ca vijjulaṃ ca vanapriyam /",
    "GS40rajnighu:1213": " lāṭaparṇaṃ gandhavalkaṃ varaṃ śītaṃ grahakṣitī // Rajni_5.171",
    "GS40rajnighu:1214": " tvacaṃ tu kaṭukaṃ śītaṃ kaphakāsavināśanam /",
    "GS40rajnighu:1215": " śukrāmaśamanaṃ caiva kaṇṭhaśuddhikaraṃ laghu // Rajni_5.172",
    "GS40rajnighu:1216": " patraṃ tamālapatraṃ ca patrakaṃ chadanaṃ dalam /",
    "GS40rajnighu:1217": " palāśam aṃśukaṃ vāsas tāpasaṃ sukumārakam // Rajni_5.173",
    "GS40rajnighu:1218": " vastraṃ tamālakaṃ rāmaṃ gopanaṃ vasanaṃ tathā /",
    "GS40rajnighu:1219": " tamālaṃ surabhigandhaṃ jñeyaṃ saptadaśāhvayam // Rajni_5.174",
    "GS40rajnighu:1220": " patrakaṃ laghu tiktoṣṇaṃ kaphavātaviṣāpaham /",
    "GS40rajnighu:1221": " vastikaṇḍūtidoṣaghnaṃ mukhamastakaśodhanam // Rajni_5.175",
    "GS40rajnighu:1222": " kiñjalkaṃ kanakāhvaṃ ca kesaraṃ nāgakeśaram /",
    "GS40rajnighu:1223": " cāmpeyaṃ nāgakiñjalkaṃ nāgīyaṃ kāñcanaṃ tathā // Rajni_5.176",
    "GS40rajnighu:1224": " suvarṇaṃ hemakiñjalkaṃ rukmaṃ hemaṃ ca piñjaram /",
    "GS40rajnighu:1225": " phaṇipunnāgayogādi kesaraṃ pañcabhūhvayam // Rajni_5.177",
    "GS40rajnighu:1226": " nāgakeśaram alpoṣṇaṃ laghu tiktaṃ kaphāpaham /",
    "GS40rajnighu:1227": " vastivātāmayaghnaṃ ca kaṇṭhaśīrṣarujāpaham // Rajni_5.178",
    "GS40rajnighu:1228": " tavakṣīraṃ payaḥkṣīraṃ yavajaṃ gavayodbhavam /",
    "GS40rajnighu:1229": " anyad godhūmajaṃ cānyat piṣṭikātaṇḍulodbhavam // Rajni_5.179",
    "GS40rajnighu:1230": " anyac ca tālasambhūtaṃ tālakṣīrādināmakam /",
    "GS40rajnighu:1231": " vanagokṣīrajaṃ śreṣṭham abhāve 'nyad udīritam // Rajni_5.180",
    "GS40rajnighu:1232": " tavakṣīraṃ tu madhuraṃ śiśiraṃ dāhapittanut /",
    "GS40rajnighu:1233": " kṣayakāsakaphaśvāsanāśanaṃ cāsradoṣanut // Rajni_5.181",
    "GS40rajnighu:1234": " tālīsapatraṃ tālīśaṃ patrākhyaṃ ca śukodaram /",
    "GS40rajnighu:1235": " dhātrīpattraṃ cārkavedhaṃ karipatraṃ ghanacchadam // Rajni_5.182",
    "GS40rajnighu:1236": " nīlaṃ nīlāmbaraṃ tālaṃ tālīpatraṃ talāhvayam /",
    "GS40rajnighu:1237": " tālīsapatrakasyeti nāmāny āhus trayodaśa // Rajni_5.183",
    "GS40rajnighu:1238": " tālīsapatraṃ tiktoṣṇaṃ madhuraṃ kaphavātanut /",
    "GS40rajnighu:1239": " kāsahikkākṣayaśvāsacchardidoṣavināśakṛt // Rajni_5.184",
    "GS40rajnighu:1240": " syād vaṃśarocanā vāṃśī tuṅgakṣīrī tugā śubhā /",
    "GS40rajnighu:1241": " tvakkṣīrī vaṃśagā śukrā vaṃśakṣīrī ca vaiṇavī // Rajni_5.185",
    "GS40rajnighu:1242": " tvaksārā karmarī śvetāvaṃśakarpūrarocane /",
    "GS40rajnighu:1243": " tuṅgā rocanikā piṅgā navendur vaṃśaśarkarā // Rajni_5.186",
    "GS40rajnighu:1244": " syād vaṃśarocanā rūkṣā kaṣāyā madhurā himā /",
    "GS40rajnighu:1245": " raktaśuddhikarī tāpapittodrekaharā śubhā // Rajni_5.187",
    "GS40rajnighu:1246": " tavakṣīre yavakṣīre kṣīre jātaṃ guṇottaram /",
    "GS40rajnighu:1247": " vaṃśakṣīrīsamaṃ proktaṃ tadabhāve 'nyavastujam // Rajni_5.188",
    "GS40rajnighu:1248": " gavayakṣīrajaṃ kṣīraṃ susnigdhaṃ śītalaṃ laghu /",
    "GS40rajnighu:1249": " sugandhi drāvakaṃ śubhram anyat svalpaguṇaṃ smṛtam // Rajni_5.189",
    "GS40rajnighu:1250": " mañjiṣṭhā hariṇī raktā gaurī yojanavallikā /",
    "GS40rajnighu:1251": " samaṅgā vikasā padmā rohiṇī kālameṣikā // Rajni_5.190",
    "GS40rajnighu:1252": " bhaṇḍī citralatā citrā citrāṅgī jananī ca sā /",
    "GS40rajnighu:1253": " maṇḍūkaparṇī vijayā mañjūṣā raktayaṣṭikā // Rajni_5.191",
    "GS40rajnighu:1254": " kṣetriṇī caiva rāgāḍhyā bhaṇḍīrī kālabhāṇḍikā /",
    "GS40rajnighu:1255": " aruṇā jvarahantrī ca chadmā nāgakumārikā // Rajni_5.192",
    "GS40rajnighu:1256": " bhāṇḍīralatikā caiva rāgāṅgī vastrabhūṣaṇā /",
    "GS40rajnighu:1257": " triṃśāhvayā tathā proktā mañjiṣṭhā ca bhiṣagvaraiḥ // Rajni_5.193",
    "GS40rajnighu:1258": " mañjiṣṭhā madhurā svāde kaṣāyoṣṇā gurus tathā /",
    "GS40rajnighu:1259": " vraṇamehajvaraśleṣmaviṣanetrāmayāpahā // Rajni_5.194",
    "GS40rajnighu:1260": " colaś ca yojanī kauñjī siṃhilī ca caturvidhā /",
    "GS40rajnighu:1261": " mañjiṣṭhā caiva sā proktā vilome cottamottamā // Rajni_5.195",
    "GS40rajnighu:1262": " haridrā haridrañjanī svarṇavarṇā suvarṇā śivā varṇinī dīrgharāgā /",
    "GS40rajnighu:1263": " haridrī ca pītā varāṅgī ca gaurī janiṣṭhā varā varṇadātrī pavitrā //",
    "GS40rajnighu:1264": " haritā rajanīnāmnī viṣaghnī varavarṇinī /",
    "GS40rajnighu:1265": " piṅgalā varṇadā caiva maṅgalyā maṅgalā ca sā // Rajni_5.197",
    "GS40rajnighu:1266": " lakṣmī bhadrā śiphā śophā śobhanā subhagāhvayā /",
    "GS40rajnighu:1267": " śyāmā jayantikā dve ca triṃśannāmavilāsinī // Rajni_5.198",
    "GS40rajnighu:1268": " haridrā kaṭutiktoṣṇā kaphavātāsrakuṣṭhanut /",
    "GS40rajnighu:1269": " mehakaṇḍūvraṇān hanti dehavarṇavidhāyinī // Rajni_5.199",
    "GS40rajnighu:1270": " anyā dāruharidrā ca dārvī pītadru pītikā /",
    "GS40rajnighu:1271": " kāleyakaṃ pītadāru sthirarāgā ca kāminī // Rajni_5.200",
    "GS40rajnighu:1272": " kaṭaṅkaṭerī parjanyā pītā dāruniśā smṛtā /",
    "GS40rajnighu:1273": " kālīyakaṃ kāmavatī dārupītā pacampacā /",
    "GS40rajnighu:1274": " syāt karkaṭakinī jñeyā proktā saptadaśāhvayā // Rajni_5.201",
    "GS40rajnighu:1275": " tiktā dāruharidrā tu kaṭūṣṇā vraṇamehanut /",
    "GS40rajnighu:1276": " kaṇḍūvisarpatvagdoṣaviṣakarṇākṣidoṣahā // Rajni_5.202",
    "GS40rajnighu:1277": " lākṣā khadirakā raktā raṅgamātā palaṅkaṣā /",
    "GS40rajnighu:1278": " jatu ca krimijā caiva drumavyādhir alaktakaḥ // Rajni_5.203",
    "GS40rajnighu:1279": " palāśī mudraṇī dīptir jantukā gandhamādanī /",
    "GS40rajnighu:1280": " nīlā dravarasā caiva pittārir munibhūhvayā // Rajni_5.204",
    "GS40rajnighu:1281": " lākṣā tiktakaṣāyā syāt śleṣmapittārtidoṣanut /",
    "GS40rajnighu:1282": " viṣaraktapraśamanī viṣamajvaranāśanī // Rajni_5.205",
    "GS40rajnighu:1283": " alaktako janturaso rāgo nirbhartsanas tathā /",
    "GS40rajnighu:1284": " jananī jantukārī ca saṃdharṣā cakramardinī // Rajni_5.206",
    "GS40rajnighu:1285": " alaktakaḥ sutiktoṣṇaḥ kaphavātāmayāpahaḥ /",
    "GS40rajnighu:1286": " kaṇṭharukśamano rucyo vraṇadoṣārtināśanaḥ // Rajni_5.207",
    "GS40rajnighu:1287": " lodhro rodhro bhillataruś cillakaḥ kāṇḍakīlakaḥ /",
    "GS40rajnighu:1288": " tirīṭo lodhrako vṛkṣaḥ śambaro hastirodhrakaḥ // Rajni_5.208",
    "GS40rajnighu:1289": " tilvakaḥ kāṇḍahīnaś ca śāvaro hemapuṣpakaḥ /",
    "GS40rajnighu:1290": " bhillī śāvarakaś caiva jñeyaḥ pañcadaśāhvayaḥ // Rajni_5.209",
    "GS40rajnighu:1291": " kramukaḥ paṭṭikārodhro valkarodhro bṛhaddalaḥ /",
    "GS40rajnighu:1292": " jīrṇabudhno bṛhadvalko jīrṇapatro 'kṣibheṣajaḥ // Rajni_5.210",
    "GS40rajnighu:1293": " śāvaraḥ śvetarodhraś ca mārjano bahalatvacaḥ /",
    "GS40rajnighu:1294": " paṭṭī lākṣāprasādaś ca valkalo bāṇabhūhvayaḥ // Rajni_5.211",
    "GS40rajnighu:1295": " lodhradvayaṃ kaṣāyaṃ syāt śītaṃ vātakaphāsranut /",
    "GS40rajnighu:1296": " cakṣuṣyaṃ viṣahṛt tatra viśiṣṭo valkarodhrakaḥ // Rajni_5.212",
    "GS40rajnighu:1297": " dhātakī vahnipuṣpī ca tāmrapuṣpī ca dhāvanī /",
    "GS40rajnighu:1298": " agnijvālā subhikṣā ca pārvatī bahupuṣpikā // Rajni_5.213",
    "GS40rajnighu:1299": " kumudā sīdhupuṣpī ca kuñjarā madyavāsinī /",
    "GS40rajnighu:1300": " gucchasaṅghādipuṣpāntā jñeyā sā lodhrapuṣpiṇī /",
    "GS40rajnighu:1301": " tīvrajvālā vahniśikhā madyapuṣpīndrasammitā // Rajni_5.214",
    "GS40rajnighu:1302": " dhātakī kaṭur uṣṇā ca madakṛd viṣanāśanī /",
    "GS40rajnighu:1303": " pravāhikātisāraghnī visarpavraṇanāśinī // Rajni_5.215",
    "GS40rajnighu:1304": " samudranāma prathamaṃ paścāt phalam udāharet /",
    "GS40rajnighu:1305": " samudraphalam ityādi nāma vācyaṃ bhiṣagvaraiḥ // Rajni_5.216",
    "GS40rajnighu:1306": " phalaṃ samudrasya kaṭūṣṇakāri vātāpahaṃ bhūtanirodhakāri /",
    "GS40rajnighu:1307": " tridoṣadāvānaladoṣahāri kaphāmayabhrāntivirodhakāri // Rajni_5.217",
    "GS40rajnighu:1308": " nirviṣāpaviṣā caiva viviṣā viṣahā parā /",
    "GS40rajnighu:1309": " viṣahantrī viṣābhāvā hy aviṣā viṣavairiṇī // Rajni_5.218",
    "GS40rajnighu:1310": " nirviṣā tu kaṭuḥ śītā kaphavātāsradoṣanut /",
    "GS40rajnighu:1311": " anekaviṣadoṣaghnī vraṇasaṃropaṇī ca sā // Rajni_5.219",
    "GS40rajnighu:1312": " viṣam āheyam amṛtaṃ garalaṃ dāradaṃ garam /",
    "GS40rajnighu:1313": " kālakūṭaṃ kālakūṭe haridraṃ raktaśṛṅgakam // Rajni_5.220",
    "GS40rajnighu:1314": " nīlaṃ ca garadaṃ kṣveḍo ghoraṃ hālāhalaṃ haram /",
    "GS40rajnighu:1315": " maraṃ halāhalaṃ śṛṅgī bhūgaraṃ caikaviṃśatiḥ // Rajni_5.221",
    "GS40rajnighu:1316": " amṛtaṃ syāt vatsanābho viṣam ugraṃ mahauṣadham /",
    "GS40rajnighu:1317": " garalaṃ maraṇaṃ nāgaṃ stokakaṃ prāṇahārakam /",
    "GS40rajnighu:1318": " garalaṃ sthāvarādi syāt proktaṃ caikādaśāhvayam // Rajni_5.222",
    "GS40rajnighu:1319": " vatsanābho 'timadhuraḥ soṣṇo vātakaphāpahaḥ /",
    "GS40rajnighu:1320": " kaṇṭharuksaṃnipātaghnaḥ pittasaṃtāpakārakaḥ // Rajni_5.223",
    "GS40rajnighu:1321": " sthāvare viṣajātīnāṃ śreṣṭhau nāgograśṛṅgakau /",
    "GS40rajnighu:1322": " nāgo dehakare śreṣṭho lohe caivograśṛṅgakaḥ // Rajni_5.224",
    "GS40rajnighu:1323": " viṣasyāṣṭādaśabhidāś caturvargāś ca yat pṛthak /",
    "GS40rajnighu:1324": " tad atra noktam asmābhir granthagauravabhīrubhiḥ // Rajni_5.225",
    "GS40rajnighu:1325": " śaṭī śaṭhī palāśaś ca ṣaḍgranthā suvratā vadhūḥ /",
    "GS40rajnighu:1326": " sugandhamūlā gandhālī śaṭikā ca palāśikā // Rajni_5.226",
    "GS40rajnighu:1327": " subhadrā ca tṛṇī dūrvā gandhā pṛthupalāśikā /",
    "GS40rajnighu:1328": " saumyā himodbhavā gandhavadhūr nāgendusammitā // Rajni_5.227",
    "GS40rajnighu:1329": " śaṭī satiktāmlarasā laghūṣṇā rucipradā ca jvarahāriṇī ca /",
    "GS40rajnighu:1330": " kaphāsrakaṇḍūvraṇadoṣahantrī vaktrāmayadhvaṃsakarī ca soktā // Rajni_5.228",
    "GS40rajnighu:1331": " anyā tu gandhapattrā syāt sthūlāsyā tiktakandakā /",
    "GS40rajnighu:1332": " vanajā śaṭikā vanyā stavakṣīry ekapattrikā // Rajni_5.229",
    "GS40rajnighu:1333": " gandhapītā palāśāntā gandhāḍhyā gandhapattrikā /",
    "GS40rajnighu:1334": " dīrghapattrā gandhaniśā śarabhūhvā supākinī // Rajni_5.230",
    "GS40rajnighu:1335": " gandhapattrā kaṭuḥ svādus tīkṣṇoṣṇā kaphavātajit /",
    "GS40rajnighu:1336": " kāsacchardijvarān hanti pittakopaṃ karoti ca // Rajni_5.231",
    "GS40rajnighu:1337": " samudraphenaṃ phenaś ca vārdhiphenaṃ payodhijam /",
    "GS40rajnighu:1338": " suphenam abdhihiṇḍīraṃ sāmudraṃ saptanāmakam // Rajni_5.232",
    "GS40rajnighu:1339": " samudraphenaṃ śiśiraṃ kaṣāyaṃ netraroganut /",
    "GS40rajnighu:1340": " kaphakaṇṭhāmayaghnaṃ ca rucikṛt karṇarogahṛt // Rajni_5.233",
    "GS40rajnighu:1341": " aphenaṃ khaskhasaraso niphenaṃ cāhiphenakam /",
    "GS40rajnighu:1342": " aphenaṃ saṃnipātaghnaṃ vṛṣyaṃ balyaṃ ca mohadam // Rajni_5.234",
    "GS40rajnighu:1343": " caturvidham aphenaṃ syāt jāraṇaṃ māraṇaṃ tathā /",
    "GS40rajnighu:1344": " dhāraṇaṃ sāraṇaṃ caiva kramād vakṣye tu lakṣaṇam // Rajni_5.235",
    "GS40rajnighu:1345": " śvetaṃ ca jāraṇaṃ proktaṃ kṛṣṇavarṇaṃ ca māraṇam /",
    "GS40rajnighu:1346": " dhāraṇaṃ pītavarṇaṃ tu karburaṃ sāraṇaṃ tathā // Rajni_5.236",
    "GS40rajnighu:1347": " jāraṇaṃ jārayed annaṃ māraṇaṃ mṛtyudāyakam /",
    "GS40rajnighu:1348": " dhāraṇaṃ ca vayaḥstambhaṃ sāraṇaṃ malasāraṇam // Rajni_5.237",
    "GS40rajnighu:1349": " ṭaṅgaṇaṣ ṭaṅkaṇakṣāro raṅgaḥ kṣāro rasādhikaḥ /",
    "GS40rajnighu:1350": " lohadrāvī rasaghnaś ca subhago raṅgadaś ca saḥ // Rajni_5.238",
    "GS40rajnighu:1351": " vartulaḥ kanakakṣāro malino dhātuvallabhaḥ /",
    "GS40rajnighu:1352": " trayodaśāhvayaś cāyaṃ kathitas tu bhiṣagvaraiḥ // Rajni_5.239",
    "GS40rajnighu:1353": " kathitaṣ ṭaṅkaṇakṣāraḥ kaṭūṣṇaḥ kaphanāśanaḥ /",
    "GS40rajnighu:1354": " sthāvarādiviṣaghnaś ca kāsaśvāsāpahārakaḥ // Rajni_5.240",
    "GS40rajnighu:1355": " dvitīyaṃ ṭaṅgaṇaṃ śvetaṃ śvetakaṃ śvetaṭaṅgaṇam /",
    "GS40rajnighu:1356": " lohaśuddhikaraṃ sindhumālatītīrasambhavam /",
    "GS40rajnighu:1357": " śivaṃ ca drāvakaṃ proktaṃ śitakṣāraṃ daśābhidham // Rajni_5.241",
    "GS40rajnighu:1358": " suśvetaṃ ṭaṅkaṇaṃ snigdhaṃ ṭūṣṇaṃ kaphavātanut /",
    "GS40rajnighu:1359": " āmakṣayāpahṛc chvāsaviṣakāsamalāpaham // Rajni_5.242",
    "GS40rajnighu:1360": " sākuruṇḍo granthiphalo vikaṭo vastrabhūṣaṇaḥ /",
    "GS40rajnighu:1361": " kuruṇḍaḥ karburaphalaḥ sakuruṇḍaś ca saptadhā // Rajni_5.243",
    "GS40rajnighu:1362": " sākuruṇḍaḥ kaṣāyaś ca rucikṛd dīpanaḥ paraḥ /",
    "GS40rajnighu:1363": " śleṣmavātāpahārī ca vastrarañjanako laghuḥ // Rajni_5.244",
    "GS40rajnighu:1364": " himāvalī ca hṛddhātrī kuṣṭhaghno gārakuṣṭhakaḥ /",
    "GS40rajnighu:1365": " aṅgāragranthiko granthī granthilo munisaṃjñakaḥ // Rajni_5.245",
    "GS40rajnighu:1366": " himāvalī sarā tiktā plīhagulmodarāpahā /",
    "GS40rajnighu:1367": " krimikuṣṭhagudātyugrakharjūkaṇḍūtihāriṇī // Rajni_5.246",
    "GS40rajnighu:1368": " hastimado gajamado gajadānaṃ madas tathā /",
    "GS40rajnighu:1369": " kumbhimado dantimado dānaṃ dvīpimado 'ṣṭadhā // Rajni_5.247",
    "GS40rajnighu:1370": " snigdho hastimadas tiktaḥ keśyo 'pasmāranāśanaḥ /",
    "GS40rajnighu:1371": " viṣahṛt kuṣṭhakaṇḍūtivraṇadadruvisarpanut // Rajni_5.248",
    "GS40rajnighu:1372": " svarjikṣāraḥ svarjikaś ca kṣārasvarjī sukhārjikaḥ /",
    "GS40rajnighu:1373": " suvarcikaḥ suvarcī ca sukhavarcā munihvayaḥ // Rajni_5.249",
    "GS40rajnighu:1374": " svarjikaḥ kaṭur uṣṇaś ca tīkṣṇo vātakaphārtinut /",
    "GS40rajnighu:1375": " gulmādhmānakrimīn hanti vraṇajāṭharadoṣanut // Rajni_5.250",
    "GS40rajnighu:1376": " lavaṇāraṃ lavaṇotthaṃ lavaṇāsurajaṃ ca lavaṇabhedaś ca /",
    "GS40rajnighu:1377": " jalajaṃ lavaṇakṣāraṃ lavaṇaṃ ca kṣāralavaṇaṃ ca // Rajni_5.251",
    "GS40rajnighu:1378": " loṇārakṣāram atyuṣṇaṃ tīkṣṇaṃ pittapravṛddhidam /",
    "GS40rajnighu:1379": " kṣāraṃ lavaṇam īṣac ca vātagulmādidoṣanut // Rajni_5.252",
    "GS40rajnighu:1380": " vajrakaṃ vajrakakṣāraṃ kṣāraśreṣṭhaṃ vidārakam /",
    "GS40rajnighu:1381": " sāraṃ candanasāraṃ ca dhūmotthaṃ dhūmajaṃ gajāḥ // Rajni_5.253",
    "GS40rajnighu:1382": " vajrakaṃ kṣāram atyuṣṇaṃ tīkṣṇaṃ kṣāraṃ ca recanam /",
    "GS40rajnighu:1383": " gulmodarātiviṣṭambhaśūlapraśamanaṃ saram // Rajni_5.254",
    "GS40rajnighu:1384": " yavakṣāraḥ smṛtaḥ pākyo yavajo yavasūcakaḥ /",
    "GS40rajnighu:1385": " yavaśūko yavāhvaś ca yavāpatyaṃ yavāgrajaḥ // Rajni_5.255",
    "GS40rajnighu:1386": " yavakṣāraḥ kaṭūṣṇaś ca kaphavātodarārtinut /",
    "GS40rajnighu:1387": " āmaśūlāśmarīkṛcchraviṣadoṣaharaḥ saraḥ // Rajni_5.256",
    "GS40rajnighu:1388": " sarvakṣāro bahukṣāraḥ samūhakṣārakas tathā /",
    "GS40rajnighu:1389": " stomakṣāro mahākṣāro malāriḥ kṣāramelakaḥ // Rajni_5.257",
    "GS40rajnighu:1390": " sarvakṣāro hy atikṣāraś cakṣuṣyo vastiśodhanaḥ /",
    "GS40rajnighu:1391": " gudāvartakrimighnaś ca malavastraviśodhanaḥ // Rajni_5.258",
    "GS40rajnighu:1392": " māyāphalaṃ māyiphalaṃ ca māyikā chidrāphalaṃ māyi ca pañcanāmakam /",
    "GS40rajnighu:1393": " māyāphalaṃ vātaharaṃ kaṭūṣṇakam śaithilyasaṃkocakakeśakārṣṇayadam //",
    "GS40rajnighu:1394": " itthaṃ nānādravyasambhāranāmagrāmavyākhyātadguṇākhyānapūrvam /",
    "GS40rajnighu:1395": " vargaṃ vīryadhvastarogopasargaṃ buddhvā vaidyo viśvavandyatvam īyāt //",
    "GS40rajnighu:1396": " sāphalyāya kilaitya yāni januṣaḥ kāntāradūrāntarāt svaujaḥpātravicāraṇāya vipaṇer madhyaṃ samadhyāsate /",
    "GS40rajnighu:1397": " teṣām āśrayabhūmir eṣa bhaṇitaḥ paṇyauṣadhīnāṃ budhair vargo dravyaguṇābhidhānanipuṇaiḥ paṇyādivargātmanā yaḥ saumyena sadāśayena kalayan divyāgamānāṃ janair durgrāhaṃ mahimānam āśu nudate svaṃ jagmuṣāṃ durgatīḥ /",
    "GS40rajnighu:1398": " vargaḥ pippalikādir eṣa nṛhares tasyeha śasyātmano /",
    "GS40rajnighu:1399": " nāmagrāmaśikhāmaṇau khalu kṛtau ṣaṣṭhaḥ pratiṣṭhām agāt // Rajni_5.262",
    "GS40rajnighu:1400": " Rājanighaṇṭu, Śatāhvādivarga śatāhvā caiva miśreyā śāliparṇī samaṣṭhilā /",
    "GS40rajnighu:1401": " bṛhatī kaṇṭakārī ca dvidhā syāt pṛśniparṇikā // Rajni_6.1",
    "GS40rajnighu:1402": " dvidhā gokṣurakaś caiva yāso vāsā śatāvarī /",
    "GS40rajnighu:1403": " dhanvayāsadvayaṃ cāgnidamanī vākucī tathā // Rajni_6.2",
    "GS40rajnighu:1404": " śaṇapuṣpī dvidhā caiva trividhā śarapuṅkhikā /",
    "GS40rajnighu:1405": " śaṇo 'mbaṣṭhā dvidhā nīlī dvidhā gojihvikā smṛtā // Rajni_6.3",
    "GS40rajnighu:1406": " apāmārgadvayaṃ pañca balā rāṣṭrī mahādi ca /",
    "GS40rajnighu:1407": " hayagandhā ca hapuṣā śatāvaryau dvidhā mate // Rajni_6.4",
    "GS40rajnighu:1408": " elavālukatairaṇyau kalikārī jayantikā /",
    "GS40rajnighu:1409": " kākamācī śrutaśreṇī bhṛṅgarājas tridhā mataḥ // Rajni_6.5",
    "GS40rajnighu:1410": " kākajaṅghā tridhā cuñcuḥ trividhaḥ sinduvārakaḥ /",
    "GS40rajnighu:1411": " bheṇḍā syāt putradā caiva takrā svarṇulikāhvayā // Rajni_6.6",
    "GS40rajnighu:1412": " khaskhasaḥ śimṛḍī caiva jñeyo vanyakusumbhakaḥ /",
    "GS40rajnighu:1413": " dvayāhulyaḥ kāsamardaś ca ravipattrī dvidhāmlikā // Rajni_6.7",
    "GS40rajnighu:1414": " ajagandhādityabhaktā viṣamuṣṭir dvidhā parā /",
    "GS40rajnighu:1415": " kālāñjanī dvikārpāsī dvividhaḥ kokilākṣakaḥ // Rajni_6.8",
    "GS40rajnighu:1416": " sātalā kāmavṛddhiś ca cakramardo 'tha jhiñjhirā /",
    "GS40rajnighu:1417": " śatāhvādyāḥ krameṇaiva kṣupāḥ proktā yathāguṇāḥ // Rajni_6.9",
    "GS40rajnighu:1418": " śatāhvā śatapuṣpā ca misir ghoṣā ca potikā /",
    "GS40rajnighu:1419": " ahicchattrāpy avākpuṣpī mādhavī kāravī śiphā // Rajni_6.10",
    "GS40rajnighu:1420": " saṅghātapattrikā chattrā vajrapuṣpā supuṣpikā /",
    "GS40rajnighu:1421": " śataprasūnā bahalā puṣpāhvā śatapattrikā // Rajni_6.11",
    "GS40rajnighu:1422": " vanapuṣpā bhūripuṣpā sugandhā sūkṣmapattrikā /",
    "GS40rajnighu:1423": " gandhārikāticchatrā ca caturviṃśatināmakā // Rajni_6.12",
    "GS40rajnighu:1424": " śatāhvā tu kaṭus tiktā snigdhā śleṣmātisāranut /",
    "GS40rajnighu:1425": " jvaranetravraṇaghnī ca vastikarmaṇi śasyate // Rajni_6.13",
    "GS40rajnighu:1426": " miśreyā tālaparṇī ca tālapatrā miśis tathā /",
    "GS40rajnighu:1427": " śāleyā syāc chītaśivā śālīnā vanajā ca sā // Rajni_6.14",
    "GS40rajnighu:1428": " avākpuṣpī madhurikā chattrā saṃhitapuṣpikā /",
    "GS40rajnighu:1429": " supuṣpā surasā vanyā jñeyā pañcadaśāhvayā // Rajni_6.15",
    "GS40rajnighu:1430": " miśreyā madhurā snigdhā kaṭuḥ kaphaharā parā /",
    "GS40rajnighu:1431": " vātapittotthadoṣaghnī plīhajantuvināśanī // Rajni_6.16",
    "GS40rajnighu:1432": " syāc chāliparṇī sudalā supattrikā sthirā ca saumyā kumudā guhā dhruvā /",
    "GS40rajnighu:1433": " vidārigandhāṃśumatī suparṇikā syād dīrghamūlāpi ca dīrghapattrikā //",
    "GS40rajnighu:1434": " vātaghnī pītinī tanvī sudhā sarvānukāriṇī /",
    "GS40rajnighu:1435": " śophaghnī subhagā devī niścalā vrīhiparṇikā // Rajni_6.18",
    "GS40rajnighu:1436": " sumūlā ca surūpā ca supattrā śubhapattrikā /",
    "GS40rajnighu:1437": " śāliparṇī śālidalā syād ūnatriṃśadāhvayā // Rajni_6.19",
    "GS40rajnighu:1438": " śāliparṇī rase tiktā gurūṣṇā vātadoṣanut /",
    "GS40rajnighu:1439": " viṣamajvaramehārśaḥśophasaṃtāpanāśanī // Rajni_6.20",
    "GS40rajnighu:1440": " samaṣṭhilā ca bhaṇḍīro nadyāmraś cāmragandhadhṛk /",
    "GS40rajnighu:1441": " kākāmraḥ kaṇṭakiphalo 'py upadaṃśo munihvayaḥ // Rajni_6.21",
    "GS40rajnighu:1442": " nadyāmraḥ kaṭur uṣṇaś ca rucyo mukhaviśodhanaḥ /",
    "GS40rajnighu:1443": " kaphavātapraśamano dāhakṛd dīpanaḥ paraḥ // Rajni_6.22",
    "GS40rajnighu:1444": " bṛhatī mahatikrāntā vārttākī siṃhikākulī /",
    "GS40rajnighu:1445": " rāṣṭrikā sthalakaṇṭā ca bhaṇṭākī tu mahoṭikā // Rajni_6.23",
    "GS40rajnighu:1446": " bahupattrī kaṇṭatanuḥ kaṇṭāluḥ kaṭphalā tathā /",
    "GS40rajnighu:1447": " ḍoralī vanavṛntākī nāmāny asyāś caturdaśa // Rajni_6.24",
    "GS40rajnighu:1448": " bṛhatī kaṭutiktoṣṇā vātajij jvarahāriṇī /",
    "GS40rajnighu:1449": " arocakāmakāsaghnī śvāsahṛdroganāśanī // Rajni_6.25",
    "GS40rajnighu:1450": " bṛhaty anyā sarpatanuḥ kṣavikā pītataṇḍulā /",
    "GS40rajnighu:1451": " putrapradā bahuphalā godhinīti ṣaḍāhvayā // Rajni_6.26",
    "GS40rajnighu:1452": " kṣavikā bṛhatī tiktā kaṭur uṣṇā ca tatsamā /",
    "GS40rajnighu:1453": " yuktyā dravyaviśeṣeṇa dhārāsaṃstambhasiddhidā // Rajni_6.27",
    "GS40rajnighu:1454": " śvetānyā śvetabṛhatī jñeyā śvetamahoṭikā /",
    "GS40rajnighu:1455": " śvetasiṃhī śvetaphalā śvetavārttākinī ca ṣaṭ // Rajni_6.28",
    "GS40rajnighu:1456": " vijñeyā śvetabṛhatī vātaśleṣmavināśanī /",
    "GS40rajnighu:1457": " rucyā cāñjanayogena nānānetrāmayāpahā // Rajni_6.29",
    "GS40rajnighu:1458": " kaṇṭakārī kaṇṭakinī duḥsparśā duṣpradharṣiṇī /",
    "GS40rajnighu:1459": " kṣudrā vyāghrī nidigdhā ca dhāvinī kṣudrakaṇṭikā // Rajni_6.30",
    "GS40rajnighu:1460": " bahukaṇṭā kṣudrakaṇṭā jñeyā kṣudraphalā ca sā /",
    "GS40rajnighu:1461": " kaṇṭārikā citraphalā syāc caturdaśasaṃjñakā // Rajni_6.31",
    "GS40rajnighu:1462": " kaṇṭakārī kaṭūṣṇā ca dīpanī śvāsakāsajit /",
    "GS40rajnighu:1463": " pratiśyāyārtidoṣaghnī kaphavātajvarārtinut // Rajni_6.32",
    "GS40rajnighu:1464": " sitakaṇṭārikā śvetā kṣetradūtī ca lakṣmaṇā /",
    "GS40rajnighu:1465": " sitasiṃhī sitakṣudrā kṣudravārtākinī sitā // Rajni_6.33",
    "GS40rajnighu:1466": " klinnā ca kaṭuvārttākī kṣetrajā kapaṭeśvarī /",
    "GS40rajnighu:1467": " syān niḥsnehaphalā rāmā sitakaṇṭā mahauṣadhī // Rajni_6.34",
    "GS40rajnighu:1468": " gardabhī candrikā cāndrī candrapuṣpā priyaṃkarī /",
    "GS40rajnighu:1469": " nākulī durlabhā rāsnā dvir eṣā dvādaśāhvayā // Rajni_6.35",
    "GS40rajnighu:1470": " śvetakaṇṭārikā rucyā kaṭūṣṇā kaphavātanut /",
    "GS40rajnighu:1471": " cakṣuṣyā dīpanī jñeyā proktā rasaniyāmikā // Rajni_6.36",
    "GS40rajnighu:1472": " syāt pṛśniparṇī kalasī mahāguhā śṛgālavinnā dhamanī ca mekhalā /",
    "GS40rajnighu:1473": " lāṅgalikā kroṣṭukapucchikā guhā śṛgālikā saiva ca siṃhapucchikā //",
    "GS40rajnighu:1474": " pṛthakparṇī dīrghaparṇī dīrghā kroṣṭukamekhalā /",
    "GS40rajnighu:1475": " citraparṇy upacitrā ca śvapucchāṣṭādaśāhvayā // Rajni_6.38",
    "GS40rajnighu:1476": " pṛśniparṇī kaṭūṣṇāmlā tiktātīsārakāsajit /",
    "GS40rajnighu:1477": " vātarogajvaronmādavraṇadāhavināśanī // Rajni_6.39",
    "GS40rajnighu:1478": " syād gokṣuro gokṣurakaḥ kṣurāṅgaḥ śvadaṃṣṭrakaḥ kaṇṭakabhadrakaṇṭakau /",
    "GS40rajnighu:1479": " syād vyāladaṃṣṭraḥ kṣurako mahāṅgo duścakramaś ca kramaśo daśāhvaḥ //",
    "GS40rajnighu:1480": " kṣudro 'paro gokṣurakas trikaṇṭakaḥ kaṇṭī ṣaḍaṅgo bahukaṇṭakaḥ kṣuraḥ /",
    "GS40rajnighu:1481": " gokaṇṭakaḥ kaṇṭaphalaḥ palaṃkaṣaḥ kṣudrakṣuro bhakṣaṭakaś caṇadrumaḥ //",
    "GS40rajnighu:1482": " sthalaśṛṅgāṭakaś caiva vanaśṛṅgāṭakas tathā /",
    "GS40rajnighu:1483": " ikṣugandhaḥ svādukaṇṭaḥ paryāyāḥ ṣoḍaśa smṛtāḥ // Rajni_6.42",
    "GS40rajnighu:1484": " syātām ubhau gokṣurakau suśītalau balapradau tau madhurau ca bṛṃhaṇau /",
    "GS40rajnighu:1485": " kṛcchrāśmarīmehavidāhanāśanau rasāyanau tatra bṛhad guṇottaraḥ //",
    "GS40rajnighu:1486": " yāso yavāso bahukaṇṭako 'lpakaḥ kṣudreṅgudī rodanikā ca kacchurā /",
    "GS40rajnighu:1487": " syād bālapattro 'dhikakaṇṭakaḥ kharaḥ sudūramūlī viṣakaṇṭako 'pi saḥ //",
    "GS40rajnighu:1488": " anantas tīkṣṇakaṇṭaś ca samudrānto marūdbhavaḥ /",
    "GS40rajnighu:1489": " dīrghamūlaḥ sūkṣmapattro viṣaghnaḥ kaṇṭakālukaḥ /",
    "GS40rajnighu:1490": " triparṇikā ca gāndhārī caikaviṃśatināmabhiḥ // Rajni_6.45",
    "GS40rajnighu:1491": " yāso madhuratikto 'sau śītaḥ pittārtidāhajit /",
    "GS40rajnighu:1492": " baladīpanakṛt tṛṣṇākaphacchardivisarpajit // Rajni_6.46",
    "GS40rajnighu:1493": " vāsakaḥ siṃhikā vāsā bhiṣaṅmātā vasādanī /",
    "GS40rajnighu:1494": " āṭarūṣaḥ siṃhamukhī siṃhī kaṇṭhīravī vṛṣaḥ // Rajni_6.47",
    "GS40rajnighu:1495": " śitaparṇī vājidantā nāsā pañcamukhī tathā /",
    "GS40rajnighu:1496": " siṃhaparṇī mṛgendrāṇī nāmāny asyās tu ṣoḍaśa // Rajni_6.48",
    "GS40rajnighu:1497": " vāsā tiktā kaṭuḥ śītā kāsaghnī raktapittajit /",
    "GS40rajnighu:1498": " kāmalākaphavaikalyajvaraśvāsakṣayāpahā // Rajni_6.49",
    "GS40rajnighu:1499": " śitāvarī śitāvaraḥ sūcyāhvaḥ sūcipattrakaḥ /",
    "GS40rajnighu:1500": " śrīvārakaḥ śikhī babhruḥ svastikaḥ suniṣaṇṇakaḥ // Rajni_6.50",
    "GS40rajnighu:1501": " kuruṭaḥ kukkuṭaḥ sūcīdalaḥ śvetāmbaro 'pi saḥ /",
    "GS40rajnighu:1502": " medhākṛd grāhakaś ceti jñeyaḥ pañcadaśāhvayaḥ // Rajni_6.51",
    "GS40rajnighu:1503": " śitāvaras tu saṃgrāhī kaṣāyoṣṇas tridoṣajit /",
    "GS40rajnighu:1504": " medhāruciprado dāhajvarahārī rasāyanaḥ // Rajni_6.52",
    "GS40rajnighu:1505": " dhanvayāso durālambhā tāmramūlī ca kacchurā /",
    "GS40rajnighu:1506": " durālabhā ca duḥsparśā dhanvī dhanvayavāsakaḥ // Rajni_6.53",
    "GS40rajnighu:1507": " prabodhanī sūkṣmadalā virūpā durabhigrahā /",
    "GS40rajnighu:1508": " durlabhā duṣpradharṣā ca syāc caturdaśasaṃjñakā // Rajni_6.54",
    "GS40rajnighu:1509": " durālambhā kaṭus tiktā soṣṇā kṣārāmlikā tathā /",
    "GS40rajnighu:1510": " madhurā vātapittaghnī jvaragulmapramehajit // Rajni_6.55",
    "GS40rajnighu:1511": " anyā kṣudradurālambhā marusthā marusambhavā /",
    "GS40rajnighu:1512": " viśāradājabhakṣā syād ajādany uṣṭrabhakṣikā // Rajni_6.56",
    "GS40rajnighu:1513": " kaṣāyā kaphahṛc caiva grāhiṇī karabhapriyā /",
    "GS40rajnighu:1514": " karabhādanikā ceti vijñeyā dvādaśābhidhā // Rajni_6.57",
    "GS40rajnighu:1515": " durālambhā dvitīyā ca gaulyāmlajvarakuṣṭhanut /",
    "GS40rajnighu:1516": " śvāsakāsabhramaghnī ca pārade śuddhikārikā // Rajni_6.58",
    "GS40rajnighu:1517": " athāgnidamanī vahnidamanī bahukaṇṭakā /",
    "GS40rajnighu:1518": " vallikaṇṭārikā gucchaphalā kṣudraphalā ca sā // Rajni_6.59",
    "GS40rajnighu:1519": " vijñeyā kṣudraduḥsparśā kṣudrakaṇṭārikā tathā /",
    "GS40rajnighu:1520": " martyendramātā damanī syād ity eṣā daśāhvayā // Rajni_6.60",
    "GS40rajnighu:1521": " kaṭūṣṇā cāgnidamanī rūkṣā vātakaphāpahā /",
    "GS40rajnighu:1522": " rucikṛd dīpanī hṛdyā gulmaplīhāpahā bhavet // Rajni_6.61",
    "GS40rajnighu:1523": " vākucī somarājī ca somavallī suvallikā /",
    "GS40rajnighu:1524": " sitā sitāvarī candralekhā cāndrī ca suprabhā // Rajni_6.62",
    "GS40rajnighu:1525": " kuṣṭhahantrī ca kāmbojī pratigandhā ca valgujā /",
    "GS40rajnighu:1526": " smṛtā candrābhidhā rājī kālmāṣī ca tathaindavī // Rajni_6.63",
    "GS40rajnighu:1527": " kuṣṭhadoṣāpahā caiva kāntidā valgujā tathā /",
    "GS40rajnighu:1528": " candrābhidhā prabhāyuktā viṃśatiḥ syāt tu nāmataḥ // Rajni_6.64",
    "GS40rajnighu:1529": " vākucī kaṭutiktoṣṇā krimikuṣṭhakaphāpahā /",
    "GS40rajnighu:1530": " tvagdoṣaviṣakaṇḍūtikharjupraśamanī ca sā // Rajni_6.65",
    "GS40rajnighu:1531": " śaṇapuṣpī bṛhatpuṣpī śaṇikā śaṇaghaṇṭikā /",
    "GS40rajnighu:1532": " pītapuṣpī sthūlaphalā lomaśā mālyapuṣpikā // Rajni_6.66",
    "GS40rajnighu:1533": " śaṇapuṣpī rase tiktā kaṣāyā kaphavātajit /",
    "GS40rajnighu:1534": " ajīrṇajvaradoṣaghnī vamanī raktadoṣanut // Rajni_6.67",
    "GS40rajnighu:1535": " dvitīyānyā sūkṣmapuṣpā syāt kṣudraśaṇapuṣpikā /",
    "GS40rajnighu:1536": " viṣṭikā sūkṣmaparṇī ca bāṇāhvā sūkṣmaghaṇṭikā /",
    "GS40rajnighu:1537": " śaṇapuṣpī kṣudratiktā vamyā rasaniyāmikā // Rajni_6.68",
    "GS40rajnighu:1538": " tṛtīyānyā vṛttaparṇī śvetapuṣpā mahāsitā /",
    "GS40rajnighu:1539": " sā mahāśvetaghaṇṭī ca sā mahāśaṇapuṣpikā // Rajni_6.69",
    "GS40rajnighu:1540": " mahāśvetā kaṣāyoṣṇā śastā rasaniyāmikā /",
    "GS40rajnighu:1541": " kutūhaleṣu ca proktā mohanastambhanādiṣu // Rajni_6.70",
    "GS40rajnighu:1542": " śarapuṅkhā kāṇḍapuṅkhā bāṇapuṅkheṣupuṅkhikā /",
    "GS40rajnighu:1543": " jñeyā sāyakapuṅkhā ca iṣupuṅkhā ca ṣaḍvidhā // Rajni_6.71",
    "GS40rajnighu:1544": " śarābhidhā ca puṅkhā syāc chvetāḍhyā sitasāyakā /",
    "GS40rajnighu:1545": " sitapuṅkhā śvetapuṅkhā śubhrapuṅkhā ca pañcadhā // Rajni_6.72",
    "GS40rajnighu:1546": " śarapuṅkhā kaṭūṣṇā ca krimivātarujāpahā /",
    "GS40rajnighu:1547": " śvetā tv eṣā guṇāḍhyā syāt praśastā ca rasāyane // Rajni_6.73",
    "GS40rajnighu:1548": " anyā tu kaṇṭapuṅkhā syāt kaṇṭāluḥ kaṇṭapuṅkhikā /",
    "GS40rajnighu:1549": " kaṇṭapuṅkhā kaṭūṣṇā ca kṛmiśūlavināśanī // Rajni_6.74",
    "GS40rajnighu:1550": " śaṇas tu mālyapuṣpaḥ syād vamanaḥ kaṭutiktakaḥ /",
    "GS40rajnighu:1551": " niśāvano dīrghaśākhas tvaksāro dīrghapallavaḥ /",
    "GS40rajnighu:1552": " śaṇas tv amlaḥ kaṣāyaś ca malagarbhāsrapātanaḥ /",
    "GS40rajnighu:1553": " vāntikṛd vātakaphanuj jñeyas tīvrāṅgamardajit // Rajni_6.75",
    "GS40rajnighu:1554": " ambaṣṭhāmbālikāmbālā śaṭhāmbāmbaṣṭhikāmbikā /",
    "GS40rajnighu:1555": " ambā ca mācikā caiva dṛḍhavalkā mayūrikā // Rajni_6.76",
    "GS40rajnighu:1556": " gandhapattrī citrapuṣpī śreyasī mukhavācikā /",
    "GS40rajnighu:1557": " chinnapattrā bhūrimallī vijñeyā ṣoḍaśāhvayā // Rajni_6.77",
    "GS40rajnighu:1558": " ambaṣṭhā sā kaṣāyāmlā kaphakaṇṭharujāpahā /",
    "GS40rajnighu:1559": " vātāmayabalāsaghnī rucikṛd dīpanī parā // Rajni_6.78",
    "GS40rajnighu:1560": " nīlī nīlā nīlinī nīlapattrī tutthā rājñī nīlikā nīlapuṣpī /",
    "GS40rajnighu:1561": " kālī śyāmā śodhanī śrīphalā ca grāmyā bhadrā bhāravāhī ca mocā //",
    "GS40rajnighu:1562": " kṛṣṇā vyañjanakeśī ca rañjanī ca mahāphalā /",
    "GS40rajnighu:1563": " asitā klītanī nīlakeśī cāraṭikā matā // Rajni_6.80",
    "GS40rajnighu:1564": " gandhapuṣpā śyāmalikā raṅgapattrī mahābalā /",
    "GS40rajnighu:1565": " sthiraraṅgā raṅgapuṣpī syād eṣā triṃśadāhvayā // Rajni_6.81",
    "GS40rajnighu:1566": " nīlī tu kaṭutiktoṣṇā keśyā kāsakaphāmanut /",
    "GS40rajnighu:1567": " marudviṣodaravyādhigulmajantujvarāpahā // Rajni_6.82",
    "GS40rajnighu:1568": " anyā caiva mahānīly amalā rājanīlikā /",
    "GS40rajnighu:1569": " tutthā śrīphalikā melā keśārhā bhṛśapattrikā // Rajni_6.83",
    "GS40rajnighu:1570": " mahānīlī guṇāḍhyā syād raṅgaśreṣṭhā suvīryadā /",
    "GS40rajnighu:1571": " pūrvoktanīlikādeśyā saguṇā sarvakarmasu // Rajni_6.84",
    "GS40rajnighu:1572": " gojihvā kharapattrī syāt pratanā dārvikā tathā /",
    "GS40rajnighu:1573": " adhomukhā dhenujihvā adhaḥpuṣpī ca saptadhā // Rajni_6.85",
    "GS40rajnighu:1574": " gojihvā kaṭukā tīvrā śītalā pittanāśanī /",
    "GS40rajnighu:1575": " vraṇasaṃropaṇī caiva sarvadantaviṣārtijit // Rajni_6.86",
    "GS40rajnighu:1576": " apāmārgas tu śikharī kiṇihī kharamañjarī /",
    "GS40rajnighu:1577": " durgrahaś cāpy adhaḥśalyaḥ pratyakpuṣpī mayūrakaḥ // Rajni_6.87",
    "GS40rajnighu:1578": " kāṇḍakaṇṭaḥ śaikhariko markaṭī durabhigrahaḥ /",
    "GS40rajnighu:1579": " vaśiraś ca parākpuṣpī kaṇṭī markaṭapippalī // Rajni_6.88",
    "GS40rajnighu:1580": " kaṭur māñjariko nandī kṣavakaḥ paṅktikaṇṭakaḥ /",
    "GS40rajnighu:1581": " mālākaṇṭaś ca kubjaś ca trayoviṃśatināmakaḥ // Rajni_6.89",
    "GS40rajnighu:1582": " apāmārgas tu tiktoṣṇaḥ kaṭuś ca kaphanāśanaḥ /",
    "GS40rajnighu:1583": " arśaḥkaṇḍūdarāmaghno raktahṛd grāhi vāntikṛt // Rajni_6.90",
    "GS40rajnighu:1584": " anyo rakto hy apāmārgaḥ kṣudrāpāmārgakas tathā /",
    "GS40rajnighu:1585": " āghaṭṭako dugdhanikā raktabindvalpapattrikā // Rajni_6.91",
    "GS40rajnighu:1586": " rakto 'pāmārgakaḥ śītaḥ kaṭukaḥ kaphavātanut /",
    "GS40rajnighu:1587": " vraṇakaṇḍūviṣaghnaś ca saṃgrāhī vāntikṛt paraḥ // Rajni_6.92",
    "GS40rajnighu:1588": " balā samaṅgodakikā ca bhadrā bhadrodanī syāt kharakāṣṭhikā ca /",
    "GS40rajnighu:1589": " kalyāṇinī bhadrabalā ca moṭā vāṭī balāḍhyeti ca rudrasaṃjñā // Rajni_6.93",
    "GS40rajnighu:1590": " balātitiktā madhurā pittātīsāranāśanī /",
    "GS40rajnighu:1591": " balavīryapradā puṣṭikapharogaviśodhanī // Rajni_6.94",
    "GS40rajnighu:1592": " mahāsamaṅgodanikā balāhvayā vṛkṣāruhā vṛddhibalākṣataṇḍulā /",
    "GS40rajnighu:1593": " bhujaṃgajihvāpi ca śītapākinī śītā balā śītavarā balottarā // Rajni_6.95",
    "GS40rajnighu:1594": " khirihiṭṭī ca balyā ca lalajjihvā tripañcadhā /",
    "GS40rajnighu:1595": " mahāsamaṅgā madhurā amlā caiva tridoṣahā /",
    "GS40rajnighu:1596": " yuktyā budhaiḥ prayoktavyā jvaradāhavināśanī // Rajni_6.96",
    "GS40rajnighu:1597": " mahābalā jyeṣṭhabalā kaṭaṃbharā keśāruhā kesarikā mṛgādanī /",
    "GS40rajnighu:1598": " syād varṣapuṣpāpi ca keśavardhanī purāsaṇī devasahā ca sāriṇī //",
    "GS40rajnighu:1599": " sahadevī pītapuṣpī devārhā gandhavallarī /",
    "GS40rajnighu:1600": " mṛgā mṛgarasā ceti jñeyā saptadaśāhvayā // Rajni_6.98",
    "GS40rajnighu:1601": " mahābalā tu hṛdrogavātārśaḥśophanāśanī /",
    "GS40rajnighu:1602": " śukravṛddhikarī balyā viṣamajvarahāriṇī // Rajni_6.99",
    "GS40rajnighu:1603": " balikātibalā balyā vikaṅkatā vāṭyapuṣpikā ghaṇṭā /",
    "GS40rajnighu:1604": " śītā ca śītapuṣpā bhūribalā vṛṣyagandhikā daśadhā // Rajni_6.100",
    "GS40rajnighu:1605": " tiktā kaṭuś cātibalā vātaghnī krimināśanī /",
    "GS40rajnighu:1606": " dāhatṛṣṇāviṣachardikledopaśamanī parā // Rajni_6.101",
    "GS40rajnighu:1607": " bhadrodanī nāgabalā kharagandhā catuṣphalā /",
    "GS40rajnighu:1608": " mahodayā mahāśākhā mahāpattrā mahāphalā // Rajni_6.102",
    "GS40rajnighu:1609": " viśvadevā tathāriṣṭā kharvā hrasvā gavedhukā /",
    "GS40rajnighu:1610": " devadaṇḍā mahādaṇḍā ghāṭety āhvās tu ṣoḍaśa // Rajni_6.103",
    "GS40rajnighu:1611": " madhurāmlā nāgabalā kaṣāyoṣṇā guruḥ smṛtā /",
    "GS40rajnighu:1612": " kaṇḍūtikuṣṭhavātaghnī vraṇapittavikārajit // Rajni_6.104",
    "GS40rajnighu:1613": " mahārāṣṭrī tu samproktā śāradī toyapippalī /",
    "GS40rajnighu:1614": " macchādanī macchagandhā lāṅgalī śakulādanī // Rajni_6.105",
    "GS40rajnighu:1615": " agnijvālā citrapattrī prāṇadā jalapippalī /",
    "GS40rajnighu:1616": " tṛṇaśītā bahuśikhā syād ity eṣā trayodaśa // Rajni_6.106",
    "GS40rajnighu:1617": " mahārāṣṭrī kaṭus tīkṣṇā kaṣāyā mukhaśodhanī /",
    "GS40rajnighu:1618": " vraṇakīṭādidoṣaghnī rasadoṣanibarhaṇī // Rajni_6.107",
    "GS40rajnighu:1619": " aśvagandhā vājigandhā kambukāṣṭhā varāhikā /",
    "GS40rajnighu:1620": " varāhakarṇī turagī vanajā vājinī hayī // Rajni_6.108",
    "GS40rajnighu:1621": " puṣṭidā baladā puṇyā hayagandhā ca pīvarā /",
    "GS40rajnighu:1622": " palāśaparṇī vātaghnī śyāmalā kāmarūpiṇī // Rajni_6.109",
    "GS40rajnighu:1623": " kālapriyakarī balyā gandhapattrī hayapriyā /",
    "GS40rajnighu:1624": " varāhapattrī vijñeyā trayoviṃśatināmakā // Rajni_6.110",
    "GS40rajnighu:1625": " aśvagandhā kaṭūṣṇā syāt tiktā ca madagandhikā /",
    "GS40rajnighu:1626": " balyā vātaharā hanti kāsaśvāsakṣayavraṇān // Rajni_6.111",
    "GS40rajnighu:1627": " hapuṣā vipuṣā visrā visragandhā vigandhikā /",
    "GS40rajnighu:1628": " anyā cāsau svalpaphalā kacchūghnī dhvāṅkṣanāśanī // Rajni_6.112",
    "GS40rajnighu:1629": " plīhaśatrur viṣaghnī ca kaphaghnī cāparājitā /",
    "GS40rajnighu:1630": " pūrvā tu pañcanāmnī syād aparā saptadhābhidhā // Rajni_6.113",
    "GS40rajnighu:1631": " hapuṣā kaṭutiktoṣṇā guruḥ śleṣmabalāsajit /",
    "GS40rajnighu:1632": " pradarodaraviḍbandhaśūlagulmārśasāṃ harā // Rajni_6.114",
    "GS40rajnighu:1633": " śatāvarī śatapadī pīvarīndīvarī varī /",
    "GS40rajnighu:1634": " bhīrur dvīpyā dvīpiśatrur dvīpikāmarakaṇṭikā // Rajni_6.115",
    "GS40rajnighu:1635": " sūkṣmapattrā supattrā ca bahumūlā śatāhvayā /",
    "GS40rajnighu:1636": " nārāyaṇī svādurasā śatāhvā laghuparṇikā // Rajni_6.116",
    "GS40rajnighu:1637": " ātmaśalyā jaṭāmūlā śatavīryā mahaudanī /",
    "GS40rajnighu:1638": " madhurā śatamūlā ca keśikā śatanetrikā // Rajni_6.117",
    "GS40rajnighu:1639": " viśvākhyā vaiṣṇavī kārṣṇī vāsudevī varīyasī /",
    "GS40rajnighu:1640": " durmarā tejavallī ca syāt trayastriṃśadāhvayā // Rajni_6.118",
    "GS40rajnighu:1641": " mahāśatāvarī vīrā tuṅginī bahupattrikā /",
    "GS40rajnighu:1642": " sahasravīryā surasā mahāpuruṣadantikā // Rajni_6.119",
    "GS40rajnighu:1643": " ūrdhvakaṇṭā mahāvīryā phaṇijihvā mahāśatā /",
    "GS40rajnighu:1644": " śatavīryā suvīryā ca nāmāny asyās trayodaśa // Rajni_6.120",
    "GS40rajnighu:1645": " śatāvaryau hime vṛṣye madhure pittajitpare /",
    "GS40rajnighu:1646": " kaphavātahare tikte mahāśreṣṭhe rasāyane // Rajni_6.121",
    "GS40rajnighu:1647": " śatāvarīdvayaṃ vṛṣyaṃ madhuraṃ pittajiddhimam /",
    "GS40rajnighu:1648": " mahatī kaphavātaghnī tiktā śreṣṭhā rasāyane /",
    "GS40rajnighu:1649": " kaphapittaharās tiktās tasyā evāṅkurāḥ smṛtāḥ // Rajni_6.122",
    "GS40rajnighu:1650": " elavālukam ālūkaṃ vālukaṃ harivālukam /",
    "GS40rajnighu:1651": " elvālukaṃ kapitthaṃ ca durvarṇaṃ prasaraṃ dṛḍham // Rajni_6.123",
    "GS40rajnighu:1652": " elāgandhikam elāhvaṃ guptagandhi sugandhikam /",
    "GS40rajnighu:1653": " elāphalaṃ ca vijñeyaṃ dviḥsaptāhvayam ucyate // Rajni_6.124",
    "GS40rajnighu:1654": " elavālukam atyugraṃ kaṣāyaṃ kaphavātanut /",
    "GS40rajnighu:1655": " mūrchārtijvaradāhāṃś ca nāśayed rocanaṃ param // Rajni_6.125",
    "GS40rajnighu:1656": " tairiṇī teraṇas teraḥ kunīlī nāmataś catuḥ /",
    "GS40rajnighu:1657": " teraṇaḥ śiśiras tikto vraṇaghno 'ruṇaraṅgadaḥ // Rajni_6.126",
    "GS40rajnighu:1658": " kalikārī lāṅgalinī halinī garbhapātinī /",
    "GS40rajnighu:1659": " dīptir viśalyāgnimukhī halī naktendupuṣpikā // Rajni_6.127",
    "GS40rajnighu:1660": " vidyujjvālāgnijihvā ca vraṇahṛt puṣpasaurabhā /",
    "GS40rajnighu:1661": " svarṇapuṣpā vahniśikhā syād eṣā ṣoḍaśāhvayā // Rajni_6.128",
    "GS40rajnighu:1662": " kalikārī kaṭūṣṇā ca kaphavātanikṛntanī /",
    "GS40rajnighu:1663": " garbhāntaḥśalyaniṣkāsakāriṇī sāriṇī parā // Rajni_6.129",
    "GS40rajnighu:1664": " jayantī tu balāmoṭā haritā ca jayā tathā /",
    "GS40rajnighu:1665": " vijayā sūkṣmamūlā ca vikrāntā cāparājitā // Rajni_6.130",
    "GS40rajnighu:1666": " jñeyā jayantī galagaṇḍahārī tiktā kaṭūṣṇānilanāśanī ca /",
    "GS40rajnighu:1667": " bhūtāpahā kaṇṭhaviśodhanī ca kṛṣṇā tu sā tatra rasāyanī syāt //",
    "GS40rajnighu:1668": " kākamācī dhvāṅkṣamācī vāyasāhvā ca vāyasī /",
    "GS40rajnighu:1669": " sarvatiktā bahuphalā kaṭphalā ca rasāyanī // Rajni_6.132",
    "GS40rajnighu:1670": " gucchaphalā kākamātā svādupākā ca sundarī /",
    "GS40rajnighu:1671": " varā candrāviṇī caiva matsyākṣī kuṣṭhanāśanī /",
    "GS40rajnighu:1672": " tiktikā bahutiktā ca nāmnām aṣṭādaśa smṛtāḥ // Rajni_6.133",
    "GS40rajnighu:1673": " kākamācī kaṭus tiktā rasoṣṇā kaphanāśanī /",
    "GS40rajnighu:1674": " śūlārśaḥśophadoṣaghnī kuṣṭhakaṇḍūtihāriṇī // Rajni_6.134",
    "GS40rajnighu:1675": " śrutaśreṇī dravantī ca nyagrodhī mūṣikāhvayā /",
    "GS40rajnighu:1676": " citrā mūṣakamārī ca pratyakśreṇī ca śambarī // Rajni_6.135",
    "GS40rajnighu:1677": " śrutaśreṇī ca cakṣuṣyā kaṭur ākhuviṣāpahā /",
    "GS40rajnighu:1678": " vraṇadoṣaharā caiva netrāmayanikṛntanī // Rajni_6.136",
    "GS40rajnighu:1679": " mārkavo bhṛṅgarājaś ca bhṛṅgāhvaḥ keśarañjanaḥ /",
    "GS40rajnighu:1680": " pitṛpriyo raṅgakaś ca keśyaḥ kuntalavardhanaḥ // Rajni_6.137",
    "GS40rajnighu:1681": " pīto 'nyaḥ svarṇabhṛṅgāro harivāso haripriyaḥ /",
    "GS40rajnighu:1682": " devapriyo vandanīyaḥ pavanaś ca ṣaḍāhvayaḥ // Rajni_6.138",
    "GS40rajnighu:1683": " nīlas tu bhṛṅgarājo 'nyo mahānīlas tu nīlakaḥ /",
    "GS40rajnighu:1684": " mahābhṛṅgo nīlapuṣpaḥ śyāmalaś ca ṣaḍāhvayaḥ // Rajni_6.139",
    "GS40rajnighu:1685": " bhṛṅgarājās tu cakṣuṣyās tiktoṣṇāḥ keśarañjanāḥ /",
    "GS40rajnighu:1686": " kaphaśophaviṣaghnāś ca tatra nīlo rasāyanaḥ // Rajni_6.140",
    "GS40rajnighu:1687": " kākajaṅghā dhvāṅkṣajaṅghā kākāhvā sātha vāyasī /",
    "GS40rajnighu:1688": " pārāvatapadī dāsī nadīkāntā sulomaśā // Rajni_6.141",
    "GS40rajnighu:1689": " kākajaṅghā tu tiktoṣṇā krimivraṇakaphāpahā /",
    "GS40rajnighu:1690": " bādhiryājīrṇajit jīrṇaviṣamajvarahāriṇī // Rajni_6.142",
    "GS40rajnighu:1691": " cuñcuś ca vijalā cañcuḥ kalabhī vīrapattrikā /",
    "GS40rajnighu:1692": " cuñcuraś cuñcupattraś ca suśākaḥ kṣetrasambhavaḥ // Rajni_6.143",
    "GS40rajnighu:1693": " cuñcus tu madhurā tīkṣṇā kaṣāyā malaśoṣaṇī /",
    "GS40rajnighu:1694": " gulmodaravibandhārśograhaṇīrogahāriṇī // Rajni_6.144",
    "GS40rajnighu:1695": " bṛhaccuñcur viṣāriḥ syān mahācuñcuḥ sucuñcukā /",
    "GS40rajnighu:1696": " sthūlacuñcur dīrghapattrī divyagandhā ca saptadhā // Rajni_6.145",
    "GS40rajnighu:1697": " mahācuñcuḥ kaṭūṣṇā ca kaṣāyā malarodhanī /",
    "GS40rajnighu:1698": " gulmaśūlodarārśaārtiviṣaghnī ca rasāyanī // Rajni_6.146",
    "GS40rajnighu:1699": " kṣudracuñcuḥ sucuñcuḥ syāc cuñcuḥ śunakacuñcukā /",
    "GS40rajnighu:1700": " tvaksārabhedinī kṣudrā kaṭukā cirapattrikā // Rajni_6.147",
    "GS40rajnighu:1701": " kṣudracuñcus tu madhurā kaṭūṣṇā ca kaṣāyikā /",
    "GS40rajnighu:1702": " dīpanī śūlagulmārśaḥśamanī ca vibandhakṛt // Rajni_6.148",
    "GS40rajnighu:1703": " cuñcubījaṃ kaṭūṣṇaṃ ca gulmaśūlodarārtijit /",
    "GS40rajnighu:1704": " viṣatvagdoṣakaṇḍūtikharjūkuṣṭhaviṣāpaham // Rajni_6.149",
    "GS40rajnighu:1705": " sinduvāraḥ śvetapuṣpaḥ sindukaḥ sinduvārakaḥ /",
    "GS40rajnighu:1706": " sūrasādhanako netā siddhakaś cārthasiddhakaḥ // Rajni_6.150",
    "GS40rajnighu:1707": " sinduvāraḥ kaṭus tiktaḥ kaphavātakṣayāpahaḥ /",
    "GS40rajnighu:1708": " kuṣṭhakaṇḍūtiśamanaḥ śūlahṛt kāsasiddhidaḥ // Rajni_6.151",
    "GS40rajnighu:1709": " sugandhānyā śītasahā nirguṇḍī nīlasindukaḥ /",
    "GS40rajnighu:1710": " sindūkaś capikā bhūtakeśīndrāṇī ca nīlikā // Rajni_6.152",
    "GS40rajnighu:1711": " kaṭūṣṇā nīlanirguṇḍī tiktā rūkṣā ca kāsajit /",
    "GS40rajnighu:1712": " śleṣmaśophasamīrārtipradarādhmānahāriṇī // Rajni_6.153",
    "GS40rajnighu:1713": " śephālikā tu suvahā śuklāṅgī śītamañjarī proktā /",
    "GS40rajnighu:1714": " aparājitā ca vijayā vātārir bhūtakeśī ca // Rajni_6.154",
    "GS40rajnighu:1715": " śephāliḥ kaṭutiktoṣṇā rūkṣā vātakṣayāpahā /",
    "GS40rajnighu:1716": " syād aṅgasaṃdhivātaghnī gudavātādidoṣanut // Rajni_6.155",
    "GS40rajnighu:1717": " bheṇḍā bhiṇḍātikā bhiṇḍo bhiṇḍakaḥ kṣetrasambhavaḥ /",
    "GS40rajnighu:1718": " catuṣpadaś catuṣpuṇḍraḥ suśākaś cāmlapattrakaḥ // Rajni_6.156",
    "GS40rajnighu:1719": " karaparṇo vṛttabījo bhaved ekādaśāhvayaḥ /",
    "GS40rajnighu:1720": " bheṇḍā tv amlarasā soṣṇā grāhikā rucikārikā // Rajni_6.157",
    "GS40rajnighu:1721": " putradā garbhadātrī ca prajādāpatyadā ca sā /",
    "GS40rajnighu:1722": " sṛṣṭipradā prāṇimātā tāpasadrumasaṃnibhā // Rajni_6.158",
    "GS40rajnighu:1723": " putradā madhurā śītā nārīpuṣpādidoṣahā /",
    "GS40rajnighu:1724": " pittadāhaśramaharā garbhasambhūtidāyikā // Rajni_6.159",
    "GS40rajnighu:1725": " takrāhvā takrabhakṣā tu takraparyāyavācakā /",
    "GS40rajnighu:1726": " pañcāṅgulī sitābhā syād eṣā pañcābhidhā smṛtā /",
    "GS40rajnighu:1727": " takrā kaṭuḥ krimighnī syād vraṇanirmūlinī ca sā // Rajni_6.160",
    "GS40rajnighu:1728": " svarṇulī hemapuṣpī syāt svarṇapuṣpadhvajā tathā /",
    "GS40rajnighu:1729": " svarṇulī kaṭukā śītā kaṣāyā ca vraṇāpahā // Rajni_6.161",
    "GS40rajnighu:1730": " khaskhasaḥ sūkṣmabījaḥ syāt subījaḥ sūkṣmataṇḍulaḥ /",
    "GS40rajnighu:1731": " khaskhaso madhuraḥ pāke kāntivīryabalapradaḥ // Rajni_6.162",
    "GS40rajnighu:1732": " śimṛḍī matidā proktā balyā paṅgutvahāriṇī /",
    "GS40rajnighu:1733": " dravatpattrī ca vātaghnī gucchapuṣpī ca saptadhā // Rajni_6.163",
    "GS40rajnighu:1734": " śimṛḍī kaṭur uṣṇā ca vātahṛt pṛṣṭhaśūlahā /",
    "GS40rajnighu:1735": " yuktyā rasāyane yogyā dehadārḍhyakarī ca sā // Rajni_6.164",
    "GS40rajnighu:1736": " jñeyo 'raṇyakusumbhaḥ syāt kausumbhaś cāgnisambhavaḥ /",
    "GS40rajnighu:1737": " kausumbhaḥ kaṭukaḥ pāke śleṣmahṛd dīpanaś ca saḥ // Rajni_6.165",
    "GS40rajnighu:1738": " āhulyaṃ halurākhyaṃ ca karaṃ taravaṭaṃ tathā /",
    "GS40rajnighu:1739": " śimbīphalaṃ supuṣpaṃ syād arbaraṃ dantakāṣṭhakam // Rajni_6.166",
    "GS40rajnighu:1740": " hemapuṣpaṃ tathā pītapuṣpaṃ kāñcanapuṣpakam /",
    "GS40rajnighu:1741": " nṛpamaṅgalyakaṃ caiva śaratpuṣpaṃ trir ekadhā // Rajni_6.167",
    "GS40rajnighu:1742": " āhulyaṃ tiktaśītaṃ syāc cakṣuṣyaṃ pittadoṣanut /",
    "GS40rajnighu:1743": " mukharukkuṣṭhakaṇḍūtijantuśūlavraṇāpaham // Rajni_6.168",
    "GS40rajnighu:1744": " āhulyaṃ kuṣṭhaketur mārkaṇḍīyaṃ mahauṣadham /",
    "GS40rajnighu:1745": " āhulyaṃ tiktarasaṃ jvarakuṣṭhāmasidhmanut // Rajni_6.169",
    "GS40rajnighu:1746": " kāsamardo 'rimardaś ca kāsāriḥ kāsamardakaḥ /",
    "GS40rajnighu:1747": " kālaḥ kanaka ity ukto jāraṇo dīpakaś ca saḥ // Rajni_6.170",
    "GS40rajnighu:1748": " kāsamardaḥ satiktoṣṇo madhuraḥ kaphavātanut /",
    "GS40rajnighu:1749": " ajīrṇakāsapittaghnaḥ pācanaḥ kaṇṭhaśodhanaḥ // Rajni_6.171",
    "GS40rajnighu:1750": " ādityapattro 'rkadalārkapattraḥ syāt sūkṣmapattras tapanacchadaś ca /",
    "GS40rajnighu:1751": " kuṣṭhārir arko viṭapaḥ supattro ravipriyo raśmipatiś ca rudraḥ //",
    "GS40rajnighu:1752": " ādityapattraḥ kaṭur uṣṇavīryaḥ kaphāpaho vātarujāpahaś ca /",
    "GS40rajnighu:1753": " saṃdīpano jāṭharagulmahārī jñeyaḥ sa cārocananāśakaś ca // Rajni_6.173",
    "GS40rajnighu:1754": " śvetāmlī tv ambikā proktā piṣṭauṇḍiḥ piṇḍikā ca sā /",
    "GS40rajnighu:1755": " śvetāmlī madhurā vṛṣyā pittaghnī baladāyinī // Rajni_6.174",
    "GS40rajnighu:1756": " nīlāmlī nīlapiṣṭauṇḍī śyāmāmlī dīrghaśākhikā /",
    "GS40rajnighu:1757": " nīlāmlī madhurā rucyā kaphavātaharā parā // Rajni_6.175",
    "GS40rajnighu:1758": " ajagandhā bastagandhā surapuṣpāvigandhikā /",
    "GS40rajnighu:1759": " ugragandhā brahmagarbhā brāhmī pūtimayūrikā // Rajni_6.176",
    "GS40rajnighu:1760": " ajagandhā kaṭūṣṇā syād vātagulmodarāpahā /",
    "GS40rajnighu:1761": " karṇavraṇārtiśūlaghnī pītā ced añjane hitā // Rajni_6.177",
    "GS40rajnighu:1762": " ādityabhaktā varadārkabhaktā suvarcalā sūryalatārkakāntā /",
    "GS40rajnighu:1763": " maṇḍūkaparṇī surasambhavā ca sauriḥ sutejārkahitā ravīṣṭā // Rajni_6.178",
    "GS40rajnighu:1764": " maṇḍūkī satyanāmnī syād devī mārtaṇḍavallabhā /",
    "GS40rajnighu:1765": " vikrāntā bhāskareṣṭā ca bhaved aṣṭādaśāhvayā // Rajni_6.179",
    "GS40rajnighu:1766": " ādityabhaktā śiśirā satiktā kaṭus tathogrā kaphahāriṇī ca /",
    "GS40rajnighu:1767": " tvagdoṣakaṇḍūvraṇakuṣṭhabhūtagrahograśītajvaranāśinī ca // Rajni_6.180",
    "GS40rajnighu:1768": " viṣamuṣṭiḥ keśamuṣṭiḥ sumuṣṭir aṇumuṣṭikaḥ /",
    "GS40rajnighu:1769": " kṣupaḍoḍisamāyukto muṣṭiḥ pañcābhidhaḥ smṛtaḥ // Rajni_6.181",
    "GS40rajnighu:1770": " viṣamuṣṭiḥ kaṭus tikto dīpanaḥ kaphavātahṛt /",
    "GS40rajnighu:1771": " kaṇṭhāmayaharo rucyo raktapittārtidāhakṛt // Rajni_6.182",
    "GS40rajnighu:1772": " anyā ḍoḍī tu jīvantī śākaśreṣṭhā sukhālukā /",
    "GS40rajnighu:1773": " bahuparṇī dīrghapattrā sūkṣmapattrā ca jīvanī // Rajni_6.183",
    "GS40rajnighu:1774": " ḍoḍī tu kaṭutiktoṣṇā dīpanī kaphavātajit /",
    "GS40rajnighu:1775": " kaṇṭhāmayaharā rucyā raktapittārtidāhanut // Rajni_6.184",
    "GS40rajnighu:1776": " kālāñjanī cāñjanī ca recanī cāsitāñjanī /",
    "GS40rajnighu:1777": " nīlāñjanī ca kṛṣṇābhā kālī kṛṣṇāñjanī ca sā // Rajni_6.185",
    "GS40rajnighu:1778": " kālāñjanī kaṭūṣṇā syād amlāmakrimiśodhanī /",
    "GS40rajnighu:1779": " apānāvartaśamanī jaṭharāmayahāriṇī // Rajni_6.186",
    "GS40rajnighu:1780": " kārpāsī sāriṇī caiva cavyā sthūlā picus tathā /",
    "GS40rajnighu:1781": " badarī bādaraś caiva guṇasūs tuṇḍikerikā /",
    "GS40rajnighu:1782": " marūdbhavā samudrāntā jñeyā ekādaśābhidhā // Rajni_6.187",
    "GS40rajnighu:1783": " kārpāsī madhurā śītā stanyā pittakaphāpahā /",
    "GS40rajnighu:1784": " tṛṣṇādāhaśramabhrāntimūrchāhṛd balakāriṇī // Rajni_6.188",
    "GS40rajnighu:1785": " vanajāraṇyakārpāsī bhāradvājī vanodbhavā /",
    "GS40rajnighu:1786": " bhāradvājī himā rucyā vraṇaśastrakṣatāpahā // Rajni_6.189",
    "GS40rajnighu:1787": " kokilākṣaḥ śṛgālī ca śṛṅkhalā rakaṇas tathā /",
    "GS40rajnighu:1788": " śṛṅgālaghaṇṭī vajrāsthiśṛṅkhalā vajrakaṇṭakaḥ // Rajni_6.190",
    "GS40rajnighu:1789": " ikṣuraḥ kṣurako vajraḥ śṛṅkhalikā pikekṣaṇaḥ /",
    "GS40rajnighu:1790": " picchilā cekṣugandhā ca jñeyā bhuvanasaṃmitā // Rajni_6.191",
    "GS40rajnighu:1791": " kokilākṣas tu madhuraḥ śītaḥ pittātisāranut /",
    "GS40rajnighu:1792": " vṛṣyaḥ kaphaharo balyo rucyaḥ saṃtarpaṇaḥ paraḥ // Rajni_6.192",
    "GS40rajnighu:1793": " sātalā saptalā sārī vidulā vimalāmalā /",
    "GS40rajnighu:1794": " bahuphenā carmakaṣā phenā dīptā viṣāṇikā /",
    "GS40rajnighu:1795": " svarṇapuṣpī citraghanā syāt trayodaśanāmakā // Rajni_6.193",
    "GS40rajnighu:1796": " sātalā kaphapittaghnī laghutiktakaṣāyikā /",
    "GS40rajnighu:1797": " visarpakuṣṭhavisphoṭavraṇaśophanikṛntanī // Rajni_6.194",
    "GS40rajnighu:1798": " syāt kāmavṛddhiḥ smaravṛddhisaṃjño manojavṛddhir madanāyudhaś ca /",
    "GS40rajnighu:1799": " kandarpajīvaś ca jitendriyāhvaḥ kāmopajīvo 'pi ca jīvasaṃjñaḥ //",
    "GS40rajnighu:1800": " kāmavṛddhes tu bījaṃ syān madhuraṃ balavardhanam /",
    "GS40rajnighu:1801": " kāmavṛddhikaraṃ rucyaṃ bahulendriyavṛddhidam // Rajni_6.196",
    "GS40rajnighu:1802": " syāc cakramardo 'ṇḍagajo gajākhyo meṣāhvayaś caiḍagajo 'ṇḍahastī /",
    "GS40rajnighu:1803": " vyāvartakaś cakragajaś ca cakrī puṃnāḍapuṃnāṭavimardakāś ca // Rajni_6.197",
    "GS40rajnighu:1804": " dadrughnas tarvaṭaś ca syāc cakrāhvaḥ śukanāśanaḥ /",
    "GS40rajnighu:1805": " dṛḍhabījaḥ prapunnāṭaḥ kharjūghnaś conaviṃśatiḥ // Rajni_6.198",
    "GS40rajnighu:1806": " cakramardaḥ kaṭus tīvro medovātakaphāpahaḥ /",
    "GS40rajnighu:1807": " vraṇakaṇḍūtikuṣṭhārtidadrupāmādidoṣanut // Rajni_6.199",
    "GS40rajnighu:1808": " jhiñjhirīṭā kaṇṭaphalī pītapuṣpāpi jhiñjhirā /",
    "GS40rajnighu:1809": " huḍaromāśrayaphalā vṛttā caiva ṣaḍāhvayā // Rajni_6.200",
    "GS40rajnighu:1810": " jhiñjhirīṭā kaṭuḥ śītā kaṣāyā cātisārajit /",
    "GS40rajnighu:1811": " vṛṣyā saṃtarpaṇī balyā mahiṣīkṣīravardhanī // Rajni_6.201",
    "GS40rajnighu:1812": " itthaṃ pṛthukṣupakadambakanāmakāṇḍanirvarṇanāguṇanirūpaṇapūrvam etam /",
    "GS40rajnighu:1813": " vargaṃ vaṭuḥ sphuṭam adhītya dadhīta sadyaḥ sauvargavaidyakavicārasucāturīṃ saḥ // Rajni_6.202",
    "GS40rajnighu:1814": " yena svena nṛṇāṃ kṣaṇena mahatā vīryeṇa sūryopamā vyatyasyāṅgavikāram uddhatatayā dūraṃ kṣipanty āmayān /",
    "GS40rajnighu:1815": " svasmin nāmny api saṃstavādivaśatas teṣāṃ vikārodayavyatyāsaṃ dadhatāṃ nitāntagahano vargaḥ kṣupāṇām ayam // Rajni_6.203",
    "GS40rajnighu:1816": " saṃtāpaṃ viduṣāṃ prasahya samitau sphītaṃ pratāpaṃ dviṣāṃ yasmin vismayate",
    "GS40rajnighu:1817": " 'vanaṃ ca nidhanaṃ dṛṣṭvādhunā tejasā /",
    "GS40rajnighu:1818": " dhunvanty auṣadhayaḥ svayaṃ kila gadān yenārpitāḥ spardhayā turyas tasya kṛtau sthito naraharer vargaḥ śatāhvādikaḥ // Rajni_6.204",
    "GS40rajnighu:1819": " Rājanighaṇṭu, Mūlakādivarga mūlakaṃ pañcadhā proktaṃ caturdhā śigrur ucyate /",
    "GS40rajnighu:1820": " vaṃśo dvir vetro mākandī haridrā vanajā tathā // Rajni_7.1",
    "GS40rajnighu:1821": " śṛṅgāṭo bhramaracchallī vanyārdrakam athāparam /",
    "GS40rajnighu:1822": " rasono dvividhaḥ proktaḥ palāṇḍuś ca dvidhā mataḥ // Rajni_7.2",
    "GS40rajnighu:1823": " viṃśatyekottaraṃ mūlaṃ śaraṇaṃ dvaṃdvam ucyate /",
    "GS40rajnighu:1824": " ālūkasaptakaṃ cātha proktāś cāraṇyakandakāḥ // Rajni_7.3",
    "GS40rajnighu:1825": " mahiṣīhastikolāś ca vārāhī viṣṇudhāriṇī /",
    "GS40rajnighu:1826": " dvidhā ca nākulī mālā vidārīdvayaśālmalī // Rajni_7.4",
    "GS40rajnighu:1827": " caṇḍālas tailakandaś ca triparṇī puṣkaras tathā /",
    "GS40rajnighu:1828": " musalī dvividhā cātha tridhā gucchās tathaiva ca // Rajni_7.5",
    "GS40rajnighu:1829": " eṣu nāgakarāhvā ca pattraśākam athocyate /",
    "GS40rajnighu:1830": " vāstukaṃ cukrakaṃ cillī trividhaṃ śigrupattrakam // Rajni_7.6",
    "GS40rajnighu:1831": " pālakyarājaśākinyau caturdhopodakī kramāt /",
    "GS40rajnighu:1832": " kuṇañjaraḥ kusumbhākhyaḥ śatāhvā patrataṇḍulī // Rajni_7.7",
    "GS40rajnighu:1833": " rājikādvayacāṅgerī gholikā trividhā matā /",
    "GS40rajnighu:1834": " jīvaśākas tathā gaurasuvarṇākhyaḥ punarnavā // Rajni_7.8",
    "GS40rajnighu:1835": " vasukaḥ phañjikādiś ca miśrako 'ṅkakarāhvayaḥ /",
    "GS40rajnighu:1836": " ataḥ paraṃ ca kuṣmāṇḍī kumbhatumbī tv alābukā // Rajni_7.9",
    "GS40rajnighu:1837": " bhūtumbikā kaliṅgaś ca dvidhā kośātakī tathā /",
    "GS40rajnighu:1838": " paṭolī madhurādyā ca mṛgākṣī dadhipuṣpikā // Rajni_7.10",
    "GS40rajnighu:1839": " śimbī ca kāravallī ca karkoṭī svādutumbikā /",
    "GS40rajnighu:1840": " niṣpāvīdvayavārttākī ḍaṅgarī kharbujā tathā /",
    "GS40rajnighu:1841": " karkaṭī trapusairvārur vālukī cīnakarkaṭī // Rajni_7.11",
    "GS40rajnighu:1842": " cirbhiṭā ca śaśāṇḍūlī kuḍuhuñcī munīkṣaṇaiḥ /",
    "GS40rajnighu:1843": " vedabhedāḥ kramān mūlakandapattraphalātmakāḥ // Rajni_7.12",
    "GS40rajnighu:1844": " śākavarge 'tra kathyante manoharaguṇāśrayāḥ /",
    "GS40rajnighu:1845": " evaṃ caturvidhaṃ dravyaṃ bāṇakhaṃ candrasaṃyutam // Rajni_7.13",
    "GS40rajnighu:1846": " mūlakaṃ nīlakaṇṭhaṃ ca mūlāhvaṃ dīrghamūlakam /",
    "GS40rajnighu:1847": " bhūkṣāraṃ kandamūlaṃ syāddhastidantaṃ sitaṃ tathā // Rajni_7.14",
    "GS40rajnighu:1848": " śaṅkhamūlaṃ haritparṇaṃ ruciraṃ dīrghakandakam /",
    "GS40rajnighu:1849": " kuñjarakṣāramūlaṃ ca mūlasyaite trayodaśa // Rajni_7.15",
    "GS40rajnighu:1850": " mūlakaṃ tīkṣṇam uṣṇaṃ ca kaṭūṣṇaṃ grāhi dīpanam /",
    "GS40rajnighu:1851": " durnāmagulmahṛdrogavātaghnaṃ rucidaṃ guru // Rajni_7.16",
    "GS40rajnighu:1852": " cāṇākhyamūlakaṃ cānyac chāleyaṃ viṣṇuguptakam /",
    "GS40rajnighu:1853": " sthūlamūlaṃ mahākandaṃ kauṭilyaṃ marusambhavam /",
    "GS40rajnighu:1854": " śālāmarkaṭakaṃ miśraṃ jñeyaṃ caiva navābhidham // Rajni_7.17",
    "GS40rajnighu:1855": " cāṇākhyamūlakaṃ soṣṇaṃ kaṭukaṃ rucyadīpanam /",
    "GS40rajnighu:1856": " kaphavātakrimīn gulmaṃ nāśayed grāhakaṃ guru // Rajni_7.18",
    "GS40rajnighu:1857": " gṛñjanaṃ śikhimūlaṃ ca yavaneṣṭaṃ ca vartulam /",
    "GS40rajnighu:1858": " granthimūlaṃ śikhākandaṃ kandaṃ ḍiṇḍīramodakam // Rajni_7.19",
    "GS40rajnighu:1859": " gṛñjanaṃ kaṭukoṣṇaṃ ca kaphavātarujāpaham /",
    "GS40rajnighu:1860": " rucyaṃ ca dīpanaṃ hṛdyaṃ durgandhaṃ gulmanāśanam // Rajni_7.20",
    "GS40rajnighu:1861": " piṇḍamūlaṃ gajāṇḍaṃ ca piṇḍakaṃ piṇḍamūlakam /",
    "GS40rajnighu:1862": " piṇḍamūlaṃ kaṭūṣṇaṃ ca gulmavātādidoṣanut // Rajni_7.21",
    "GS40rajnighu:1863": " soṣṇaṃ tīkṣṇaṃ ca tiktaṃ madhurakaṭurasaṃ mūtradoṣāpahāri śvāsārśaḥkāsagulmakṣayanayanarujānābhiśūlāmayaghnam",
    "GS40rajnighu:1864": " kaṇṭhyaṃ balyaṃ ca rucyaṃ malavikṛtiharaṃ mūlakaṃ bālakaṃ syāt uṣṇaṃ jīrṇaṃ ca śoṣapradam uditam idaṃ dāhapittāsradāyi // Rajni_7.22",
    "GS40rajnighu:1865": " āmaṃ saṃgrāhi rucyaṃ kaphapavanaharaṃ pakvam etat kaṭūṣṇaṃ bhukteḥ prāgbhakṣitaṃ cet sapadi vitanute pittadāhāsrakopam /",
    "GS40rajnighu:1866": " bhuktyā sārdhaṃ tu jagdhaṃ hitakarabalakṛd veśavāreṇa tac cet pakvaṃ hṛdrogaśūlapraśamanam uditaṃ śūlarugghāri mūlam // Rajni_7.23",
    "GS40rajnighu:1867": " garjaraṃ piṅgamūlaṃ ca pītakaṃ ca sumūlakam /",
    "GS40rajnighu:1868": " svādumūlaṃ supītaṃ ca nāraṅgaṃ pītamūlakam // Rajni_7.24",
    "GS40rajnighu:1869": " garjaraṃ madhuraṃ rucyaṃ kiṃcit kaṭu kaphāpaham /",
    "GS40rajnighu:1870": " ādhmānakrimiśūlaghnaṃ dāhapittatṛṣāpaham // Rajni_7.25",
    "GS40rajnighu:1871": " śigrur haritaśākaś ca śākapattraḥ supattrakaḥ /",
    "GS40rajnighu:1872": " upadaṃśaḥ kṣamādaṃśo jñeyaḥ komalapattrakaḥ /",
    "GS40rajnighu:1873": " bahumūlo daṃśamūlas tīkṣṇamūlo daśāhvayaḥ // Rajni_7.26",
    "GS40rajnighu:1874": " śigruś ca kaṭutiktoṣṇas tīkṣṇo vātakaphāpahaḥ /",
    "GS40rajnighu:1875": " mukhajāḍyaharo rucyo dīpano vraṇadoṣanut // Rajni_7.27",
    "GS40rajnighu:1876": " śobhāñjano nīlaśigrus tīkṣṇagandho janapriyaḥ /",
    "GS40rajnighu:1877": " mukhāmodaḥ kṛṣṇaśigruś cakṣuṣyo rucirañjanaḥ // Rajni_7.28",
    "GS40rajnighu:1878": " śobhāñjanas tīkṣṇakaṭuḥ svādūṣṇaḥ picchilas tathā /",
    "GS40rajnighu:1879": " jantuvātārtiśūlaghnaś cakṣuṣyo rocanaḥ paraḥ // Rajni_7.29",
    "GS40rajnighu:1880": " śvetaśigruḥ sutīkṣṇaḥ syān mukhabhaṅgaḥ sitāhvayaḥ /",
    "GS40rajnighu:1881": " sumūlaḥ śvetamarico rocano madhuśigrukaḥ // Rajni_7.30",
    "GS40rajnighu:1882": " śvetaśigruḥ kaṭus tīkṣṇaḥ śophānilanikṛntanaḥ /",
    "GS40rajnighu:1883": " aṅgavyathāharo rucyo dīpano mukhajāḍyanut // Rajni_7.31",
    "GS40rajnighu:1884": " raktako raktaśigruḥ syān madhuro bahulacchadaḥ /",
    "GS40rajnighu:1885": " sugandhakesaraḥ siṃho mṛgāriś ca prakīrtitaḥ // Rajni_7.32",
    "GS40rajnighu:1886": " raktaśigrur mahāvīryo madhuraś ca rasāyanaḥ /",
    "GS40rajnighu:1887": " śophādhmānasamīrārtipittaśleṣmāpasārakaḥ // Rajni_7.33",
    "GS40rajnighu:1888": " vaṃśo yavaphalo veṇuḥ karmāras tṛṇaketukaḥ /",
    "GS40rajnighu:1889": " maskaraḥ śataparvā ca kaṇṭāluḥ kaṇṭakī tathā // Rajni_7.34",
    "GS40rajnighu:1890": " mahābalo dṛḍhagranthir dṛḍhapattro dhanudrumaḥ /",
    "GS40rajnighu:1891": " dhanuṣyo dṛḍhakāṇḍaś ca vijñeyo bāṇabhūmitaḥ // Rajni_7.35",
    "GS40rajnighu:1892": " vaṃśau tv amlau kaṣāyau ca kiṃcit tiktau ca śītalau /",
    "GS40rajnighu:1893": " mūtrakṛcchrapramehārśaḥpittadāhāsranāśanau // Rajni_7.36",
    "GS40rajnighu:1894": " anyas tu randhravaṃśaḥ syāt tvaksāraḥ kīcakāhvayaḥ /",
    "GS40rajnighu:1895": " maskaro vādanīyaś ca suṣirākhyaḥ ṣaḍāhvayaḥ // Rajni_7.37",
    "GS40rajnighu:1896": " viśeṣo randhravaṃśas tu dīpano 'jīrṇanāśanaḥ /",
    "GS40rajnighu:1897": " rucikṛt pācano hṛdyaḥ śūlaghno gulmanāśanaḥ // Rajni_7.38",
    "GS40rajnighu:1898": " vaṃśāgraṃ tu karīro vaṃśāṅkuraś ca yavaphalāṅkuraḥ /",
    "GS40rajnighu:1899": " tasya granthis tu paruḥ parva tathā kāṇḍasandhiś ca // Rajni_7.39",
    "GS40rajnighu:1900": " karīraṃ kaṭutiktāmlaṃ kaṣāyaṃ laghu śītalam /",
    "GS40rajnighu:1901": " pittāsradāhakṛcchraghnaṃ rucikṛt parva nirguṇam // Rajni_7.40",
    "GS40rajnighu:1902": " vetro veto yogidaṇḍaḥ sudaṇḍo mṛduparvakaḥ /",
    "GS40rajnighu:1903": " vetraḥ pañcavidhaḥ śaityakaṣāyo bhūtapittahṛt // Rajni_7.41",
    "GS40rajnighu:1904": " mākandī bahumūlā ca mādanī gandhamūlikā /",
    "GS40rajnighu:1905": " ekā viśadamūlī ca śyāmalā ca tathāparā // Rajni_7.42",
    "GS40rajnighu:1906": " mākandī kaṭukā tiktā madhurā dīpanī parā /",
    "GS40rajnighu:1907": " rucyālpavātalā pathyā na varṣāsu hitādhikā // Rajni_7.43",
    "GS40rajnighu:1908": " śolī vanaharidrā syāt vanāriṣṭā ca śolikā /",
    "GS40rajnighu:1909": " śolikā kaṭugaulyā ca rucyā tiktā ca dīpanī // Rajni_7.44",
    "GS40rajnighu:1910": " śṛṅgāṭakaḥ śṛṅgaruho jalavallī jalāśrayā /",
    "GS40rajnighu:1911": " śṛṅgakandaḥ śṛṅgamūlo viṣāṇī saptanāmakaḥ // Rajni_7.45",
    "GS40rajnighu:1912": " śṛṅgāṭakaḥ śoṇitapittahārī laghuḥ saro vṛṣyatamo viśeṣāt /",
    "GS40rajnighu:1913": " tridoṣatāpaśramaśophahāro ruciprado mehanadārḍhyahetuḥ // Rajni_7.46",
    "GS40rajnighu:1914": " bhṛṅgāhvā bhramaracchallī bhramarā bhṛṅgamūlikā /",
    "GS40rajnighu:1915": " bhṛṅgacchallī kaṭūṣṇā syāt tiktā dīpanarocanī // Rajni_7.47",
    "GS40rajnighu:1916": " peūr vanārdrakā proktā vanajāraṇyajārdrakā /",
    "GS40rajnighu:1917": " peūs tu kaṭukāmlā ca rucikṛd balyadīpanī // Rajni_7.48",
    "GS40rajnighu:1918": " rasono laśuno 'riṣṭo mlecchakando mahauṣadham /",
    "GS40rajnighu:1919": " bhūtaghnaś cogragandhaś ca laśunaḥ śītamardakaḥ // Rajni_7.49",
    "GS40rajnighu:1920": " rasono 'mlarasonaḥ syāt gurūṣṇaḥ kaphavātanut /",
    "GS40rajnighu:1921": " arucikrimihṛdrogaśophaghnaś ca rasāyanaḥ // Rajni_7.50",
    "GS40rajnighu:1922": " rasona uṣṇaḥ kaṭupicchilaś ca snigdho guruḥ svāduraso 'tibalyaḥ /",
    "GS40rajnighu:1923": " vṛṣyaś ca medhāsvaravarṇacakṣuṣyāsthisaṃdharbhānakaraḥ sutīkṣṇaḥ //",
    "GS40rajnighu:1924": " rasono 'nyo mahākando gṛjano dīrghapattrakaḥ /",
    "GS40rajnighu:1925": " pṛthupattraḥ sthūlakando yavaneṣṭo bale hitaḥ // Rajni_7.52",
    "GS40rajnighu:1926": " gṛñjanasya madhuraṃ kaṭu kandaṃ nālam apy upadiśanti kaṣāyam /",
    "GS40rajnighu:1927": " pattrasaṃcayam uśanti ca tiktaṃ sūrayo lavaṇam asthi vadanti // Rajni_7.53",
    "GS40rajnighu:1928": " hṛdrogajīrṇajvarakukṣiśūlavibandhagulmārucikṛcchraśophān /",
    "GS40rajnighu:1929": " durnāmakuṣṭhānilasādajantukaphāmayān hanti mahārasonaḥ // Rajni_7.54",
    "GS40rajnighu:1930": " palāṇḍus tīkṣṇakandaś ca ullī ca mukhadūṣaṇaḥ /",
    "GS40rajnighu:1931": " śūdrapriyaḥ krimighnaś ca dīpano mukhagandhakaḥ // Rajni_7.55",
    "GS40rajnighu:1932": " bahupattro viśvagandho rocano rudrasaṃjñakaḥ /",
    "GS40rajnighu:1933": " śvetakandaś ca tatraiko hāridro 'nya iti dvidhā // Rajni_7.56",
    "GS40rajnighu:1934": " palāṇḍuḥ kaṭuko balyaḥ kaphapittaharo guruḥ /",
    "GS40rajnighu:1935": " vṛṣyaś ca rocanaḥ snigdho vāntidoṣavināśanaḥ // Rajni_7.57",
    "GS40rajnighu:1936": " anyo rājapalāṇḍuḥ syāt yavaneṣṭo nṛpāhvayaḥ /",
    "GS40rajnighu:1937": " rājapriyo mahākando dīrghapattraś ca rocakaḥ // Rajni_7.58",
    "GS40rajnighu:1938": " nṛpeṣṭo nṛpakandaś ca mahākando nṛpapriyaḥ /",
    "GS40rajnighu:1939": " raktakandaś ca rājeṣṭo nāmāny atra trayodaśa // Rajni_7.59",
    "GS40rajnighu:1940": " palāṇḍur nṛpapūrvaḥ syāt śiśiraḥ pittanāśanaḥ /",
    "GS40rajnighu:1941": " kaphahṛd dīpanaś caiva bahunidrākaras tathā // Rajni_7.60",
    "GS40rajnighu:1942": " vakṣyate nṛpapalāṇḍulakṣaṇaṃ kṣāratīkṣṇamadhuro rucipradaḥ /",
    "GS40rajnighu:1943": " kaṇṭhaśoṣaśamano 'tidīpanaḥ śleṣmapittaśamano 'tibṛṃhaṇaḥ // Rajni_7.61",
    "GS40rajnighu:1944": " kaṇḍūlaḥ śūraṇaḥ kandī sukandī sthūlakandakaḥ /",
    "GS40rajnighu:1945": " durnāmāriḥ suvṛttaś ca vātāriḥ kandaśūraṇaḥ // Rajni_7.62",
    "GS40rajnighu:1946": " arśoghnas tīvrakandaś ca kandārhaḥ kandavardhanaḥ /",
    "GS40rajnighu:1947": " bahukando rucyakandaḥ śūrakandas tu ṣoḍaśaḥ // Rajni_7.63",
    "GS40rajnighu:1948": " śūraṇaḥ kaṭukarucyadīpanaḥ pācanaḥ krimikaphānilāpahaḥ /",
    "GS40rajnighu:1949": " śvāsakāsavamanārśasāṃ haraḥ śūlagulmaśamano 'sradoṣakṛt // Rajni_7.64",
    "GS40rajnighu:1950": " sitaśūraṇas tu vanyo vanakando 'raṇyaśūraṇo vanajaḥ /",
    "GS40rajnighu:1951": " sa śvetaśūraṇākhyo vanakandaḥ kaṇḍūlaś ca saptākhyaḥ // Rajni_7.65",
    "GS40rajnighu:1952": " śvetaśūraṇako rucyaḥ kaṭūṣṇaḥ krimināśanaḥ /",
    "GS40rajnighu:1953": " gulmaśūlādidoṣaghnaḥ sa cārocakahārakaḥ // Rajni_7.66",
    "GS40rajnighu:1954": " mukhālur maṇḍapāroho dīrghakandaḥ sukandakaḥ /",
    "GS40rajnighu:1955": " sthūlakando mahākandaḥ svādukandaś ca saptadhā // Rajni_7.67",
    "GS40rajnighu:1956": " mukhālukaḥ syān madhuraḥ śiśiraḥ pittanāśanaḥ /",
    "GS40rajnighu:1957": " rucikṛd vātakṛc caiva dāhaśoṣatṛṣāpahaḥ // Rajni_7.68",
    "GS40rajnighu:1958": " piṇḍāluḥ syāt granthilaḥ piṇḍakandaḥ kandagranthī romaśo romakandaḥ /",
    "GS40rajnighu:1959": " romāhvaḥ syāt so 'pi tāmbūlapattro lālākandaḥ piṇḍako 'yaṃ daśāhvaḥ //",
    "GS40rajnighu:1960": " piṇḍālur madhuraḥ śīto mūtrakṛcchrāmayāpahaḥ /",
    "GS40rajnighu:1961": " dāhaśoṣapramehaghno vṛṣyaḥ saṃtarpaṇo guruḥ // Rajni_7.70",
    "GS40rajnighu:1962": " anyas tu raktapiṇḍālū raktālū raktapiṇḍakaḥ /",
    "GS40rajnighu:1963": " lohito raktakandaś ca lohitāluḥ ṣaḍāhvayaḥ // Rajni_7.71",
    "GS40rajnighu:1964": " raktapiṇḍālukaḥ śīto madhurāmlaḥ śramāpahaḥ /",
    "GS40rajnighu:1965": " pittadāhāpaho vṛṣyo balapuṣṭikaro guruḥ // Rajni_7.72",
    "GS40rajnighu:1966": " kāsāluḥ kāsakandaś ca kandāluś cālukaś ca saḥ /",
    "GS40rajnighu:1967": " ālur viśālapattraś ca pattrāluś ceti saptadhā // Rajni_7.73",
    "GS40rajnighu:1968": " kāsālur ugrakaṇḍūtivātaśleṣmāmayāpahaḥ /",
    "GS40rajnighu:1969": " arocakaharaḥ svāduḥ pathyo dīpanakārakaḥ // Rajni_7.74",
    "GS40rajnighu:1970": " phoṇḍālur lohitāluś ca raktapattro mṛducchadaḥ /",
    "GS40rajnighu:1971": " phoṇḍāluḥ śleṣmavātaghnaḥ kaṭūṣṇo dīpanaś ca saḥ // Rajni_7.75",
    "GS40rajnighu:1972": " pāṇiyālur jalāluḥ syāt anupālur avālukaḥ /",
    "GS40rajnighu:1973": " pāṇiyālus tridoṣaghnaḥ saṃtarpaṇakaraḥ paraḥ // Rajni_7.76",
    "GS40rajnighu:1974": " nīlālur asitāluḥ syāt kṛṣṇāluḥ śyāmalālukaḥ /",
    "GS40rajnighu:1975": " nīlālur madhuraḥ śītaḥ pittadāhaśramāpahaḥ // Rajni_7.77",
    "GS40rajnighu:1976": " śubhrālur mahiṣīkando lulāyakandaś ca śuklakandaś ca /",
    "GS40rajnighu:1977": " sarpākhyo vanavāsī viṣakando nīlakando 'nyaḥ // Rajni_7.78",
    "GS40rajnighu:1978": " kaṭūṣṇo mahiṣīkandaḥ kaphavātāmayāpahaḥ /",
    "GS40rajnighu:1979": " mukhajāḍyaharo rucyo mahāsiddhikaraḥ sitaḥ // Rajni_7.79",
    "GS40rajnighu:1980": " hastikando hastipattraḥ sthūlakando 'tikandakaḥ /",
    "GS40rajnighu:1981": " bṛhatpattro 'tipattraś ca hastikarṇaḥ sukarṇakaḥ // Rajni_7.80",
    "GS40rajnighu:1982": " tvagdoṣāriḥ kuṣṭhahantā girivāsī nagāśrayaḥ /",
    "GS40rajnighu:1983": " gajakando nāgakando jñeyo dvisaptanāmakaḥ // Rajni_7.81",
    "GS40rajnighu:1984": " hastikandaḥ kaṭūṣṇaḥ syāt kaphavātāmayāpahaḥ /",
    "GS40rajnighu:1985": " tvagdoṣaśramahā kuṣṭhaviṣavīsarpanāśakaḥ // Rajni_7.82",
    "GS40rajnighu:1986": " kolakandaḥ krimighnaś ca pañjalo vastrapañjalaḥ /",
    "GS40rajnighu:1987": " puṭāluḥ supuṭaś caiva puṭakandaś ca saptadhā // Rajni_7.83",
    "GS40rajnighu:1988": " kolakandaḥ kaṭuś coṣṇaḥ krimidoṣavināśanaḥ /",
    "GS40rajnighu:1989": " vāntivicchardiśamano viṣadoṣanivāraṇaḥ // Rajni_7.84",
    "GS40rajnighu:1990": " syād vārāhī śūkarī kroḍakanyā gṛṣṭir viṣvaksenakāntā varāhī /",
    "GS40rajnighu:1991": " kaumārī syād brahmaputrī trinetrā krauḍī kanyā gṛṣṭikā mādhaveṣṭā //",
    "GS40rajnighu:1992": " śūkarakandaḥ kroḍo vanavāsī kuṣṭhanāśano vanyaḥ /",
    "GS40rajnighu:1993": " amṛtaś ca mahāvīryo mahauṣadhiḥ śabarakandaś ca // Rajni_7.86",
    "GS40rajnighu:1994": " varāhakando vīraś ca brāhmakandaḥ sukandakaḥ /",
    "GS40rajnighu:1995": " vṛddhido vyādhihantā ca vasunetramitāhvayāḥ // Rajni_7.87",
    "GS40rajnighu:1996": " vārāhī tiktakaṭukā viṣapittakaphāpahā /",
    "GS40rajnighu:1997": " kuṣṭhamehakrimiharā vṛṣyā balyā rasāyanī // Rajni_7.88",
    "GS40rajnighu:1998": " viṣṇukando viṣṇuguptaḥ supuṣṭo bahusampuṭaḥ /",
    "GS40rajnighu:1999": " jalavāso bṛhatkando dīrghavṛnto haripriyaḥ // Rajni_7.89",
    "GS40rajnighu:2000": " viṣṇukandas tu madhuraḥ śiśiraḥ pittanāśanaḥ /",
    "GS40rajnighu:2001": " dāhaśophaharo rucyaḥ saṃtarpaṇakaraḥ paraḥ // Rajni_7.90",
    "GS40rajnighu:2002": " dhāriṇī dhāraṇīyā ca vīrapattrī sukandakaḥ /",
    "GS40rajnighu:2003": " kandālur vanakandaś ca kandādyo daṇḍakandakaḥ // Rajni_7.91",
    "GS40rajnighu:2004": " madhuro dhāriṇīkandaḥ kaphapittāmayāpahaḥ /",
    "GS40rajnighu:2005": " vaktradoṣapraśamanaḥ kuṣṭhakaṇḍūtināśanaḥ // Rajni_7.92",
    "GS40rajnighu:2006": " nākulī sarpagandhā ca sugandhā raktapattrikā /",
    "GS40rajnighu:2007": " īśvarī nāgagandhā cāpy ahibhuk svarasā tathā /",
    "GS40rajnighu:2008": " sarpādanī vyālagandhā jñeyā ceti daśāhvayā // Rajni_7.93",
    "GS40rajnighu:2009": " anyā mahāsugandhā ca suvahā gandhanākulī /",
    "GS40rajnighu:2010": " sarpākṣī phaṇihantrī ca nakulāḍhyāhibhuk ca sā // Rajni_7.94",
    "GS40rajnighu:2011": " viṣamardanikā cāhimardinī viṣamardinī /",
    "GS40rajnighu:2012": " mahāhigandhāhilatā jñeyā sā dvādaśāhvayā // Rajni_7.95",
    "GS40rajnighu:2013": " nākulīyugalaṃ tiktaṃ kaṭūṣṇaṃ ca tridoṣajit /",
    "GS40rajnighu:2014": " anekaviṣavidhvaṃsi kiṃcic chreṣṭhaṃ dvitīyakam // Rajni_7.96",
    "GS40rajnighu:2015": " atha mālākandaḥ syād ālikandaś ca paṅktikandaś ca /",
    "GS40rajnighu:2016": " triśikhadalā granthidalā kandalatā kīrtitā ṣoḍhā // Rajni_7.97",
    "GS40rajnighu:2017": " mālākandaḥ sutīkṣṇaḥ syāt gaṇḍamālāvināśakaḥ /",
    "GS40rajnighu:2018": " dīpano gulmahāraś ca vātaśleṣmāpakarṣakṛt // Rajni_7.98",
    "GS40rajnighu:2019": " vidārikā svādukandā sitā śuklā śṛgālikā /",
    "GS40rajnighu:2020": " vidārī vṛṣyakandā ca viḍālī vṛṣyavallikā // Rajni_7.99",
    "GS40rajnighu:2021": " bhūkuṣmāṇḍī svādulatā gajeṣṭā vārivallabhā /",
    "GS40rajnighu:2022": " jñeyā kandaphalā ceti manusaṃkhyāhvayā matā // Rajni_7.100",
    "GS40rajnighu:2023": " vidārī madhurā śītā guruḥ snigdhāsrapittajit /",
    "GS40rajnighu:2024": " jñeyā ca kaphakṛt puṣṭibalyā vīryavivardhanī // Rajni_7.101",
    "GS40rajnighu:2025": " anyā kṣīravidārī syād ikṣugandhekṣuvallarī /",
    "GS40rajnighu:2026": " ikṣuvallī kṣīrakandaḥ kṣīravallī payasvinī // Rajni_7.102",
    "GS40rajnighu:2027": " kṣīraśuklā kṣīralatā payaḥkandā payolatā /",
    "GS40rajnighu:2028": " payovidārikā ceti vijñeyā dvādaśāhvayā // Rajni_7.103",
    "GS40rajnighu:2029": " jñeyā kṣīravidārī ca madhurāmlā kaṣāyakā /",
    "GS40rajnighu:2030": " tiktā ca pittaśūlaghnī mūtramehāmayāpahā // Rajni_7.104",
    "GS40rajnighu:2031": " kṣīrakando dvidhā prokto vinālas tu sanālakaḥ /",
    "GS40rajnighu:2032": " vinālo rogahartā syād vayaḥstambhī sanālakaḥ // Rajni_7.105",
    "GS40rajnighu:2033": " śālmalīkandakaś cātha vijulo vanavāsakaḥ /",
    "GS40rajnighu:2034": " vanavāsī malaghnaś ca malahantā ṣaḍāhvayaḥ // Rajni_7.106",
    "GS40rajnighu:2035": " madhuraḥ śālmalīkando malasaṃgraharodhajit /",
    "GS40rajnighu:2036": " śiśiraḥ pittadāhārtiśoṣasaṃtāpanāśanaḥ // Rajni_7.107",
    "GS40rajnighu:2037": " proktaś caṇḍālakandaḥ syād ekapattro dvipattrakaḥ /",
    "GS40rajnighu:2038": " tripattro 'tha catuṣpattraḥ pañcapattraś ca bhedataḥ // Rajni_7.108",
    "GS40rajnighu:2039": " caṇḍālakando madhuraḥ kaphapittāsradoṣajit /",
    "GS40rajnighu:2040": " viṣabhūtādidoṣaghno vijñeyaś ca rasāyanaḥ // Rajni_7.109",
    "GS40rajnighu:2041": " atha tailakanda ukto drāvakakandas tilāṅkitadalaś ca /",
    "GS40rajnighu:2042": " karavīrakandasaṃjño jñeyas tilacitrapattrako bāṇaiḥ // Rajni_7.110",
    "GS40rajnighu:2043": " lohadrāvī tailakandaḥ kaṭūṣṇo vātāpasmārāpahārī viṣāriḥ /",
    "GS40rajnighu:2044": " śophaghnaḥ syād bandhakārī rasasya drāg evāsau dehasiddhiṃ vidhatte //",
    "GS40rajnighu:2045": " aśvāripattrasaṃkāśaḥ tilabindusamanvitaḥ /",
    "GS40rajnighu:2046": " saṃsnigdhādhasthabhūmisthaḥ tilakando 'tivistṛtaḥ // Rajni_7.112",
    "GS40rajnighu:2047": " triparṇikā bṛhatpattrī chinnagranthinikā ca sā /",
    "GS40rajnighu:2048": " kandālaḥ kandabahalāpy amlavallī viṣāpahā // Rajni_7.113",
    "GS40rajnighu:2049": " triparṇī madhurā śītā śvāsakāsavināśanī /",
    "GS40rajnighu:2050": " pittaprakopaśamanī viṣavraṇaharā parā // Rajni_7.114",
    "GS40rajnighu:2051": " musalī tālamūlī ca suvahā tālamūlikā /",
    "GS40rajnighu:2052": " godhāpadī hemapuṣpī bhūtālī dīrghakandikā // Rajni_7.115",
    "GS40rajnighu:2053": " musalī madhurā śītā vṛṣyā puṣṭibalapradā /",
    "GS40rajnighu:2054": " picchilā kaphadā pittadāhaśramaharā parā // Rajni_7.116",
    "GS40rajnighu:2055": " musalī syād dvidhā proktā śvetā cāparasaṃjñakā /",
    "GS40rajnighu:2056": " śvetā svalpaguṇopetā aparā ca rasāyanī // Rajni_7.117",
    "GS40rajnighu:2057": " gucchāhvakandas tavakāhvakandako gulucchakandaś ca vighaṇṭikābhidhaḥ /",
    "GS40rajnighu:2058": " gulucchakando madhuraḥ suśītalo vṛṣyapradas tarpaṇadāhanāśanaḥ //",
    "GS40rajnighu:2059": " lakṣmaṇā putrakandā ca putradā nāginī tathā /",
    "GS40rajnighu:2060": " nāgāhvā nāgapattrī ca tulinī majjikā ca sā /",
    "GS40rajnighu:2061": " asrabinducchadā caiva sukandā daśadhāhvayā // Rajni_7.119",
    "GS40rajnighu:2062": " lakṣmaṇā madhurā śītā strīvandhyatvavināśanī /",
    "GS40rajnighu:2063": " rasāyanakarī balyā tridoṣaśamanī parā // Rajni_7.120",
    "GS40rajnighu:2064": " hastaparyāyapūrvas tu joḍir vaidyavaraiḥ smṛtaḥ /",
    "GS40rajnighu:2065": " karajoḍir iti khyāto rasabandhādivaśyakṛt // Rajni_7.121",
    "GS40rajnighu:2066": " vāstukaṃ vāstu vāstūkaṃ vastukaṃ hilamocikā /",
    "GS40rajnighu:2067": " śākarājo rājaśākaś cakravartiś ca kīrtitaḥ // Rajni_7.122",
    "GS40rajnighu:2068": " vāstukaṃ tu madhuraṃ suśītalaṃ kṣāram īṣad amlaṃ tridoṣajit /",
    "GS40rajnighu:2069": " rocanaṃ jvaraharaṃ mahārśasāṃ nāśanaṃ ca malamūtraśuddhikṛt // Rajni_7.123",
    "GS40rajnighu:2070": " cukraṃ tu cukravāstūkaṃ likucaṃ cāmlavāstukam /",
    "GS40rajnighu:2071": " dalāmlam amlaśākākhyam amlādi hilamocikā // Rajni_7.124",
    "GS40rajnighu:2072": " cukraṃ syād amlapattraṃ tu laghūṣṇaṃ vātagulmanut /",
    "GS40rajnighu:2073": " rucikṛd dīpanaṃ pathyam īṣat pittakaraṃ param // Rajni_7.125",
    "GS40rajnighu:2074": " palāśalohitā cillī vāstukā cillikā ca sā /",
    "GS40rajnighu:2075": " mṛdupattrī kṣāradalā kṣārapattrī tu vāstukī // Rajni_7.126",
    "GS40rajnighu:2076": " cillī vāstukatulyā ca sakṣārā śleṣmapittanut /",
    "GS40rajnighu:2077": " pramehamūtrakṛcchraghnī pathyā ca rucikāriṇī // Rajni_7.127",
    "GS40rajnighu:2078": " śvetacillī tu vāstūkī supathyā śvetacillikā /",
    "GS40rajnighu:2079": " sitacilly upacillī ca jvaraghnī kṣudravāstukī // Rajni_7.128",
    "GS40rajnighu:2080": " śvetacillī sumadhurā kṣārā ca śiśirā ca sā /",
    "GS40rajnighu:2081": " tridoṣaśamanī pathyā jvaradoṣavināśanī // Rajni_7.129",
    "GS40rajnighu:2082": " anyā śunakacillī syāt sucillī śvānacillikā /",
    "GS40rajnighu:2083": " śvacillī kaṭutīkṣṇā ca kaṇḍūtivraṇahāriṇī // Rajni_7.130",
    "GS40rajnighu:2084": " śigrupattrabhavaṃ śākaṃ rucyaṃ vātakaphāpaham /",
    "GS40rajnighu:2085": " kaṭūṣṇaṃ dīpanaṃ pathyaṃ krimighnaṃ pācanaṃ param // Rajni_7.131",
    "GS40rajnighu:2086": " pālakyaṃ tu palakyāyāṃ madhurā kṣurapattrikā /",
    "GS40rajnighu:2087": " supattrā snigdhapattrā ca grāmīṇā grāmyavallabhā // Rajni_7.132",
    "GS40rajnighu:2088": " pālakyam īṣat kaṭukaṃ madhuraṃ pathyaśītalam /",
    "GS40rajnighu:2089": " raktapittaharaṃ grāhi jñeyaṃ saṃtarpaṇaṃ param // Rajni_7.133",
    "GS40rajnighu:2090": " rājābhidhānapūrvā tu nagāhvā cāpareṇa vā /",
    "GS40rajnighu:2091": " rājādriḥ syād rājagirir jñātavyā rājaśākinī // Rajni_7.134",
    "GS40rajnighu:2092": " rājaśākinikā rucyā pittaghnī śītalā ca sā /",
    "GS40rajnighu:2093": " saivātiśītalā rucyā vijñeyā sthūlaśākinī // Rajni_7.135",
    "GS40rajnighu:2094": " upodakī kalambī ca picchilā picchilacchadā /",
    "GS40rajnighu:2095": " mohinī madaśākaś ca viśālādyā hy upodakī // Rajni_7.136",
    "GS40rajnighu:2096": " upodakī kaṣāyoṣṇā kaṭukā madhurā ca sā /",
    "GS40rajnighu:2097": " nidrālasyakarī rucyā viṣṭambhaśleṣmakāriṇī // Rajni_7.137",
    "GS40rajnighu:2098": " upodaky aparā kṣudrā sūkṣmapattrā tu maṇḍapī /",
    "GS40rajnighu:2099": " rasavīryavipākeṣu sadṛśī pūrvayā svayam // Rajni_7.138",
    "GS40rajnighu:2100": " upodakī tṛtīyā ca vanyajā vanajāhvayā /",
    "GS40rajnighu:2101": " vanajopodakī tiktā kaṭūṣṇā rocanī ca sā // Rajni_7.139",
    "GS40rajnighu:2102": " mūlapotī kṣudravallī potikā kṣudrapotikā /",
    "GS40rajnighu:2103": " kṣupopodakanāmnī ca valliḥ śākaṭapotikā // Rajni_7.140",
    "GS40rajnighu:2104": " mūlapotī tridoṣaghnī vṛṣyā balyā laghuś ca sā /",
    "GS40rajnighu:2105": " balapuṣṭikarī rucyā jaṭharānaladīpanī // Rajni_7.141",
    "GS40rajnighu:2106": " kuṇañjaras tridoṣaghno madhuro rucyadīpakaḥ /",
    "GS40rajnighu:2107": " īṣat kaṣāyaḥ saṃgrāhī pittaśleṣmakaro laghuḥ // Rajni_7.142",
    "GS40rajnighu:2108": " kausumbhaśākaṃ madhuraṃ kaṭūṣṇaṃ viṇmūtradoṣāpaharaṃ madaghnam /",
    "GS40rajnighu:2109": " dṛṣṭiprasādaṃ kurute viśeṣād rucipradaṃ dīptikaraṃ ca vahneḥ //",
    "GS40rajnighu:2110": " śatapuṣpādalaṃ soṣṇaṃ madhuraṃ gulmaśūlajit /",
    "GS40rajnighu:2111": " vātaghnaṃ dīpanaṃ pathyaṃ pittahṛd rucidāyakam // Rajni_7.144",
    "GS40rajnighu:2112": " taṇḍulīyakadalaṃ himam arśaḥpittaraktaviṣakāsavināśi /",
    "GS40rajnighu:2113": " grāhakaṃ ca madhuraṃ ca vipāke dāhaśoṣaśamanaṃ rucidāyi // Rajni_7.145",
    "GS40rajnighu:2114": " kaṭūṣṇaṃ rājikāpattraṃ krimivātakaphāpaham /",
    "GS40rajnighu:2115": " kaṇṭhāmayaharaṃ svādu vahnidīpanakārakam // Rajni_7.146",
    "GS40rajnighu:2116": " sārṣapaṃ pattram atyuṣṇaṃ raktapittaprakopanut /",
    "GS40rajnighu:2117": " vidāhi kaṭukaṃ svādu śukrahṛd rucidāyakam // Rajni_7.147",
    "GS40rajnighu:2118": " cāṅgerīśākam atyuṣṇaṃ kaṭu rocanapācanam /",
    "GS40rajnighu:2119": " dīpanaṃ kaphavātārśaḥsaṃgrahaṇyatisārajit // Rajni_7.148",
    "GS40rajnighu:2120": " gholā ca gholikā gholī kalanduḥ kavalālukam // Rajni_7.149",
    "GS40rajnighu:2121": " kṣetrajaṃ lavaṇaṃ rucyam amlaṃ vātakaphāpaham // Rajni_7.150",
    "GS40rajnighu:2122": " ārāmagholikā cāmlā rūkṣā rucyānilāpahā /",
    "GS40rajnighu:2123": " pittaśleṣmakarī cānyā sūkṣmā jīrṇajvarāpahā // Rajni_7.151",
    "GS40rajnighu:2124": " jīvanto raktanālaś ca tāmrapattraḥ sanālakaḥ /",
    "GS40rajnighu:2125": " śākavīras tu madhuro jīvaśākaś ca meṣakaḥ // Rajni_7.152",
    "GS40rajnighu:2126": " jīvaśākaḥ sumadhuro bṛṃhaṇo vastiśodhanaḥ /",
    "GS40rajnighu:2127": " dīpanaḥ pācano balyo vṛṣyaḥ pittāpahārakaḥ // Rajni_7.153",
    "GS40rajnighu:2128": " gaurasuvarṇaṃ svarṇaṃ sugandhikaṃ bhūmijaṃ ca vārijaṃ ca /",
    "GS40rajnighu:2129": " hrasvaṃ ca gandhaśākaṃ kaṭuśṛṅgāṭaṃ ca varṇaśākāṅkaḥ // Rajni_7.154",
    "GS40rajnighu:2130": " gaurasuvarṇaṃ śiśiraṃ kaphapittajvarāpaham /",
    "GS40rajnighu:2131": " pathyaṃ dāharucibhrāntiraktaśramaharaṃ param // Rajni_7.155",
    "GS40rajnighu:2132": " varṣābhūvasukau śleṣmavahnimāndyānilāpahau /",
    "GS40rajnighu:2133": " pāke rūkṣatarau gulmaplīhaśūlāpahārakau // Rajni_7.156",
    "GS40rajnighu:2134": " phañjikā jīvanī padmā tarkārī cucukaḥ pṛthak /",
    "GS40rajnighu:2135": " vātāmayaharaṃ grāhi dīpanaṃ rucidāyakam // Rajni_7.157",
    "GS40rajnighu:2136": " phañjyādipañcakaṃ bheṇḍā kuṇañjas tripuṭas tathā /",
    "GS40rajnighu:2137": " ityādi vanapattrāṇāṃ śākam ekatra yojitam // Rajni_7.158",
    "GS40rajnighu:2138": " dīpanaṃ pācanaṃ rucyaṃ balavarṇavidhāyakam /",
    "GS40rajnighu:2139": " tridoṣaśamanaṃ pathyaṃ grāhi vṛṣyaṃ sukhāvaham // Rajni_7.159",
    "GS40rajnighu:2140": " karkoṭikā ca kuṣmāṇḍī kumbhāṇḍī tu bṛhatphalā /",
    "GS40rajnighu:2141": " suphalā syāt kumbhaphalā nāgapuṣpaphalā muniḥ // Rajni_7.160",
    "GS40rajnighu:2142": " mūtrāghātaharaṃ pramehaśamanaṃ kṛcchrāśmarīcchedanaṃ viṇmūtraglapanaṃ tṛṣārtiśamanaṃ jīrṇāṅgapuṣṭipradam",
    "GS40rajnighu:2143": " vṛṣyaṃ svādutaraṃ tv arocakaharaṃ balyaṃ ca pittāpahaṃ kuṣmāṇḍaṃ pravaraṃ vadanti bhiṣajo vallīphalānāṃ punaḥ // Rajni_7.161",
    "GS40rajnighu:2144": " gorakṣatumbī gorakṣī navālāmbur ghaṭābhidhā /",
    "GS40rajnighu:2145": " kumbhālāmbur ghaṭālāmbuḥ kumbhatumbī ca saptadhā // Rajni_7.162",
    "GS40rajnighu:2146": " kumbhatumbī sumadhurā śiśirā pittahāriṇī /",
    "GS40rajnighu:2147": " guruḥ saṃtarpaṇī rucyā vīryapuṣṭibalapradā // Rajni_7.163",
    "GS40rajnighu:2148": " kṣīratumbī dugdhatumbī dīrghavṛttaphalābhidhā /",
    "GS40rajnighu:2149": " ikṣvākuḥ kṣatriyavarā dīrghabījā mahāphalā // Rajni_7.164",
    "GS40rajnighu:2150": " kṣīriṇī dugdhabījā ca dantabījā payasvinī /",
    "GS40rajnighu:2151": " mahāvallī hy alāmbuś ca śramaghnī śarabhūmitā // Rajni_7.165",
    "GS40rajnighu:2152": " tumbī sumadhurā snigdhā pittaghnī garbhapoṣakṛt /",
    "GS40rajnighu:2153": " vṛṣyā vātapradā caiva balapuṣṭivivardhanī // Rajni_7.166",
    "GS40rajnighu:2154": " bhūtumbī nāgatumbī ca śakracāpasamudbhavā /",
    "GS40rajnighu:2155": " valmīkasambhavā devī divyatumbī ṣaḍāhvayā // Rajni_7.167",
    "GS40rajnighu:2156": " bhūtumbī kaṭukoṣṇā ca saṃnipātāpahāriṇī /",
    "GS40rajnighu:2157": " dantārgalaṃ dantarodhaṃ dhanurvātādidoṣanut // Rajni_7.168",
    "GS40rajnighu:2158": " māṃsalaphalaḥ kaliṅgaś citraphalaś citravallikaś citraḥ /",
    "GS40rajnighu:2159": " madhuraphalo vṛttaphalo ghṛṇāphalo māṃsalo navadhā // Rajni_7.169",
    "GS40rajnighu:2160": " kaliṅgo madhuraḥ śītaḥ pittadāhaśramāpahaḥ /",
    "GS40rajnighu:2161": " vṛṣyaḥ saṃtarpaṇo balyo vīryapuṣṭivivardhanaḥ // Rajni_7.170",
    "GS40rajnighu:2162": " kośātakī svāduphalā supuṣpā karkoṭakī syād api pītapuṣpā /",
    "GS40rajnighu:2163": " dhārāphalā dīrghaphalā sukośā dhāmārgavaḥ syān navasaṃjñako 'yam //",
    "GS40rajnighu:2164": " dhārākośātakī snigdhā madhurā kaphapittanut /",
    "GS40rajnighu:2165": " īṣad vātakarī pathyā rucikṛd balavīryadā // Rajni_7.172",
    "GS40rajnighu:2166": " hastikośātakī tv anyā bṛhatkośātakī tathā /",
    "GS40rajnighu:2167": " mahākośātakī vṛttā grāmyakośātakī śarāḥ // Rajni_7.173",
    "GS40rajnighu:2168": " hastikośātakī snigdhā madhurādhmānavātakṛt /",
    "GS40rajnighu:2169": " vṛṣyā krimikarī caiva vraṇasaṃropaṇī ca sā // Rajni_7.174",
    "GS40rajnighu:2170": " jñeyā svādupaṭolī ca paṭolī maṇḍalī ca sā /",
    "GS40rajnighu:2171": " paṭolī madhurādiḥ syāt proktā dīrghapaṭolikā /",
    "GS40rajnighu:2172": " snigdhaparṇī svādupūrvaiḥ paryāyaiś ca paṭolikā // Rajni_7.175",
    "GS40rajnighu:2173": " paṭolī svāduḥ pittaghnī rucikṛt jvaranāśanī /",
    "GS40rajnighu:2174": " balapuṣṭikarī pathyā jñeyā dīpanapācanī // Rajni_7.176",
    "GS40rajnighu:2175": " paṭolapattraṃ pittaghnaṃ nālaṃ tasya kaphāpaham /",
    "GS40rajnighu:2176": " phalaṃ tridoṣaśamanaṃ mūlaṃ cāsya virecanam // Rajni_7.177",
    "GS40rajnighu:2177": " mṛgākṣī śatapuṣpā ca mṛgervārur mṛgādanī /",
    "GS40rajnighu:2178": " citravallī bahuphalā kapilākṣī mṛgekṣaṇā // Rajni_7.178",
    "GS40rajnighu:2179": " citrā citraphalā pathyā vicitrā mṛgacirbhiṭā /",
    "GS40rajnighu:2180": " marujā kumbhasī devī kaṭphalā laghucirbhiṭā /",
    "GS40rajnighu:2181": " sendinī ca mahādevī budhaiḥ sā viṃśatir matāḥ // Rajni_7.179",
    "GS40rajnighu:2182": " mṛgākṣī kaṭukā tiktā pāke 'mlā vātanāśanī /",
    "GS40rajnighu:2183": " pittakṛt pīnasaharā dīpanī rucikṛt parā // Rajni_7.180",
    "GS40rajnighu:2184": " dadhipuṣpī khaṭvāṅgī khaṭvā paryaṅkapādikā kūpā /",
    "GS40rajnighu:2185": " khaṭvāpādī vaṃśyā kākolī kolapālikā navadhā // Rajni_7.181",
    "GS40rajnighu:2186": " dadhipuṣpī kaṭumadhurā śiśirā saṃtāpapittadoṣaghnī /",
    "GS40rajnighu:2187": " vātāmayadoṣakarī gurus tathārocakaghnī ca // Rajni_7.182",
    "GS40rajnighu:2188": " asiśimbī khaḍgaśimbī śimbī nistriṃśaśimbikā /",
    "GS40rajnighu:2189": " sthūlaśimbī mahāśimbī bṛhacchimbī suśimbikā // Rajni_7.183",
    "GS40rajnighu:2190": " asiśimbī tu madhurā kaṣāyā śleṣmapittajit /",
    "GS40rajnighu:2191": " vraṇadoṣāpahantrī ca śītalā rucidīpanī // Rajni_7.184",
    "GS40rajnighu:2192": " karakā kāravallī ca cīripattraḥ karillakā /",
    "GS40rajnighu:2193": " sūkṣmavallī kaṇṭaphalā pītapuṣpāmbuvallikā // Rajni_7.185",
    "GS40rajnighu:2194": " kāravallī sutiktoṣṇā dīpanī kaphavātajit /",
    "GS40rajnighu:2195": " arocakaharā caiva raktadoṣaharī ca sā // Rajni_7.186",
    "GS40rajnighu:2196": " karkoṭakī svāduphalā manojñā ca manasvinī /",
    "GS40rajnighu:2197": " bodhanā vandhyakarkoṭī devī kaṇṭaphalāpi ca // Rajni_7.187",
    "GS40rajnighu:2198": " karkoṭakī kaṭūṣṇā ca tiktā viṣavināśanī /",
    "GS40rajnighu:2199": " vātaghnī pittahṛt caiva dīpanī rucikāriṇī // Rajni_7.188",
    "GS40rajnighu:2200": " atha bhavati madhurabimbī madhubimbī svādutumbikā tuṇḍī /",
    "GS40rajnighu:2201": " raktaphalā ruciraphalā soṣṇaphalā pīluparṇī ca // Rajni_7.189",
    "GS40rajnighu:2202": " bimbī tu madhurā śītā pittaśvāsakaphāpahā /",
    "GS40rajnighu:2203": " asṛgjvaraharā ramyā kāsajid gṛhabimbikā // Rajni_7.190",
    "GS40rajnighu:2204": " niṣpāvī grāmajādiḥ syāt phalīnī nakhapūrvikā /",
    "GS40rajnighu:2205": " maṇḍapī phalikā śimbī jñeyā gucchaphalā ca sā /",
    "GS40rajnighu:2206": " viśālaphalikā caiva niṣpāviś cipiṭā tathā // Rajni_7.191",
    "GS40rajnighu:2207": " anyāṅgulīphalā caiva nakhaniṣpāvikā smṛtā /",
    "GS40rajnighu:2208": " vṛttaniṣpāvikā grāmyā nakhapucchaphalā śarāḥ // Rajni_7.192",
    "GS40rajnighu:2209": " niṣpāvau dvau haricchubhrau kaṣāyau madhurau rasau /",
    "GS40rajnighu:2210": " kaṇṭhaśuddhikarau medhyau dīpanau rucikārakau /",
    "GS40rajnighu:2211": " saṃgrāhi samavīryaṃ syād īṣac chreṣṭhaṃ dvitīyakam // Rajni_7.193",
    "GS40rajnighu:2212": " vārttākī kaṇṭavṛntākī kaṇṭāluḥ kaṇṭapattrikā /",
    "GS40rajnighu:2213": " nidrālur māṃsalaphalā vṛntākī ca mahoṭikā // Rajni_7.194",
    "GS40rajnighu:2214": " citraphalā kaṇṭakinī mahatī kaṭphalā ca sā /",
    "GS40rajnighu:2215": " miśravarṇaphalā nīlaphalā raktaphalā tathā /",
    "GS40rajnighu:2216": " śākaśreṣṭhā vṛttaphalā nṛpapriyaphalasmṛtiḥ // Rajni_7.195",
    "GS40rajnighu:2217": " vārttākī kaṭukā rucyā madhurā pittanāśinī /",
    "GS40rajnighu:2218": " balapuṣṭikarī hṛdyā gurur vāteṣu ninditā // Rajni_7.196",
    "GS40rajnighu:2219": " ḍaṅgarī ḍāṅgarī caiva dīrghervāruś ca ḍaṅgariḥ /",
    "GS40rajnighu:2220": " ḍaṅgārī nāgaśuṇḍī ca gajadantaphalā muniḥ // Rajni_7.197",
    "GS40rajnighu:2221": " ḍaṅgarī śītalā rucyā vātapittāsradoṣajit /",
    "GS40rajnighu:2222": " śoṣahṛt tarpaṇī gaulyā jāḍyahā mūtrarodhanut // Rajni_7.198",
    "GS40rajnighu:2223": " bālaṃ ḍāṅgarikaṃ phalaṃ sumadhuraṃ śītaṃ ca pittāpahaṃ tṛṣṇādāhanibarhaṇaṃ ca rucikṛt saṃtarpaṇaṃ puṣṭidam /",
    "GS40rajnighu:2224": " vīryonmeṣakaraṃ balapradam idaṃ bhrāntiśramadhvaṃsanaṃ pakvaṃ cet kurute tad eva madhuraṃ tṛḍdāharaktaṃ guru // Rajni_7.199",
    "GS40rajnighu:2225": " atha kharbujā madhuphalā ṣaḍrekhā vṛttakarkaṭī tiktā /",
    "GS40rajnighu:2226": " tiktaphalā madhupākā vṛttervāruś ca ṣaṇmukhā navadhā // Rajni_7.200",
    "GS40rajnighu:2227": " tiktaṃ bālye tad anu madhuraṃ kiṃcid amlaṃ ca pāke niṣpakvaṃ cet tad amṛtasamaṃ tarpaṇaṃ puṣṭidāyi",
    "GS40rajnighu:2228": " vṛṣyaṃ dāhaśramaviśamanaṃ mūtraśuddhiṃ vidhatte pittonmādāpaharakaphadaṃ kharbujaṃ vīryakāri atha karkaṭī kaṭudalā chardyāyanikā ca pīnasā mūtraphalā /",
    "GS40rajnighu:2229": " trapusī ca hastiparṇī lomaśakaṇṭā ca mūtralā navābhidhā // Rajni_7.202",
    "GS40rajnighu:2230": " karkaṭī madhurā śītā tvak tiktā kaphapittajit /",
    "GS40rajnighu:2231": " raktadoṣakarā pakvā mūtrarodhārtināśanī // Rajni_7.203",
    "GS40rajnighu:2232": " mūtrāvarodhaśamanaṃ bahumūtrakāri kṛcchrāśmarīpraśamanaṃ vinihanti pittam /",
    "GS40rajnighu:2233": " vāntiśramaghnabahudāhanivāri rucyaṃ śleṣmāpahaṃ laghu ca karkaṭikāphalaṃ syāt // Rajni_7.204",
    "GS40rajnighu:2234": " trapusī pītapuṣpī kaṇṭālus trapusakarkaṭī /",
    "GS40rajnighu:2235": " bahuphalā kośaphalā sā tundilaphalā muniḥ // Rajni_7.205",
    "GS40rajnighu:2236": " syāt trapusīphalaṃ rucyaṃ madhuraṃ śiśiraṃ guru /",
    "GS40rajnighu:2237": " bhramapittavidāhārtivāntihṛd bahumūtradam // Rajni_7.206",
    "GS40rajnighu:2238": " ervāruḥ karkaṭī proktā vyālapattrā ca lomaśā /",
    "GS40rajnighu:2239": " sthūlā toyaphalā caiva hastidantaphalā muniḥ // Rajni_7.207",
    "GS40rajnighu:2240": " ervārukaṃ pittaharaṃ suśītalaṃ mūtrāmayaghnaṃ madhuraṃ rucipradam /",
    "GS40rajnighu:2241": " saṃtāpamūrchāpaharaṃ sutṛptidaṃ vātaprakopāya ghanaṃ tu sevitam //",
    "GS40rajnighu:2242": " atha vālukī bahuphalā snigdhaphalā kṣetrakarkaṭī kṣetraruhā /",
    "GS40rajnighu:2243": " madhuraphalā śāradikā kṣudrervāruś ca pītapuṣpikā // Rajni_7.209",
    "GS40rajnighu:2244": " vālukī madhurā śītādhmānahṛc ca śramāpahā /",
    "GS40rajnighu:2245": " pittāsraśamanī rucyā kurute kāsapīnasau // Rajni_7.210",
    "GS40rajnighu:2246": " vālukāni ca sarvāṇi durjarāṇi gurūṇi ca /",
    "GS40rajnighu:2247": " mandānalaṃ prakurvanti vātaraktaharāṇi ca // Rajni_7.211",
    "GS40rajnighu:2248": " syād vālukī śaradi varṣajadoṣakartrī hemantajā tu khalu pittaharā ca rucyā",
    "GS40rajnighu:2249": " kṣipraṃ karoti khalu pīnasam ardhapakvā pakvā tv atīva madhurā kaphakāriṇī ca // Rajni_7.212",
    "GS40rajnighu:2250": " cīnakarkaṭikā jñeyā bījakarkaṭikā tathā /",
    "GS40rajnighu:2251": " sudīrghā rājilaphalā bāṇaiḥ kulakakarkaṭī // Rajni_7.213",
    "GS40rajnighu:2252": " cīnakarkaṭikā rucyā śiśirā pittanāśanī /",
    "GS40rajnighu:2253": " madhurā tṛptidā hṛdyā dāhaśoṣāpahāriṇī // Rajni_7.214",
    "GS40rajnighu:2254": " syāt cirbhiṭā sucitrā citraphalā kṣetracirbhiṭā pāṇḍuphalā /",
    "GS40rajnighu:2255": " pathyā ca rocanaphalā cirbhiṭikā karkaṭikā grahasaṃkhyā // Rajni_7.215",
    "GS40rajnighu:2256": " bālye tiktā cirbhiṭā kiṃcid amlā gaulyopetā dīpanī sā ca pāke /",
    "GS40rajnighu:2257": " śuṣkā rūkṣā śleṣmavātārucighnī jāḍyaghnī sā rocanī dīpanī ca //",
    "GS40rajnighu:2258": " śaśāṇḍulī bahuphalā taṇḍulī kṣetrasambhavā /",
    "GS40rajnighu:2259": " kṣudrāmlā lomaśaphalā dhūmravṛttaphalā ca sā // Rajni_7.217",
    "GS40rajnighu:2260": " śaśāṇḍulī tiktakaṭuś ca komalā kaṭvamlayuktā jaraṭhā kaphāpahā /",
    "GS40rajnighu:2261": " pāke tu sāmlā madhurā vidāhakṛt kaphaś ca śuṣkā rucikṛc ca dīpanī //",
    "GS40rajnighu:2262": " kuḍuhuñcī śrīphalikā pratipattraphalā ca sā /",
    "GS40rajnighu:2263": " śubhravī kāravī caiva proktā bahuphalā tathā // Rajni_7.219",
    "GS40rajnighu:2264": " kṣudrakāralikā proktā jñeyā kandalatā tathā /",
    "GS40rajnighu:2265": " kṣudrādikāravallī ca proktā sā ca navāhvayā // Rajni_7.220",
    "GS40rajnighu:2266": " kuḍuhuñcī kaṭur uṣṇā tiktā rucikāriṇī ca dīpanadā /",
    "GS40rajnighu:2267": " raktāniladoṣakarī pathyāpi ca sā phale proktā // Rajni_7.221",
    "GS40rajnighu:2268": " kāralīkandam arśoghnaṃ malarodhaviśodhanam /",
    "GS40rajnighu:2269": " yoninirgatadoṣaghnaṃ garbhasrāvaviṣāpaham // Rajni_7.222",
    "GS40rajnighu:2270": " iti mūlakandaphalapattrasundarakramanāmatadguṇanirūpaṇolvaṇam /",
    "GS40rajnighu:2271": " avalokya vargam imam āmayocitām agadaprayuktim avabudhyatāṃ budhaḥ //",
    "GS40rajnighu:2272": " mandāgnim arocakinaṃ ye 'pi śilām āśayanti nijaśaktyā /",
    "GS40rajnighu:2273": " teṣāṃ śākānām ayam āśrayabhūḥ śākavarga iti kathitaḥ // Rajni_7.224",
    "GS40rajnighu:2274": " labdhānyo 'nyasahāyavaidyakakulāc chaṅkākalaṅkāpanut dasraikyāvataro 'yam",
    "GS40rajnighu:2275": " ity avirataṃ santaḥ praśaṃsanti yam /",
    "GS40rajnighu:2276": " tasya śrīnṛhareḥ kṛtāv avasito yo malakādir mahān vargo 'sāv",
    "GS40rajnighu:2277": " abhidhānakośapariṣaccūḍāmaṇau saptamaḥ // Rajni_7.225",
    "GS40rajnighu:2278": " Rājanighaṇṭu, Śālmalyādivarga śālmalī tasya niryāso rohitaś caikavīrakaḥ /",
    "GS40rajnighu:2279": " pāribhadro 'tha khadiras tridhāriḥ khādiraḥ smṛtaḥ // Rajni_8.1",
    "GS40rajnighu:2280": " śamīdvayaṃ ca barburadvitayaṃ cārimedakaḥ /",
    "GS40rajnighu:2281": " pakvāṇḍeṅgudikā proktā niṣpattrī ca snuhī dvidhā // Rajni_8.2",
    "GS40rajnighu:2282": " kanthārikā tridhairaṇḍo ghoṇṭā vallīkarañjakaḥ /",
    "GS40rajnighu:2283": " kārikā madanas tredhā bilvāntaras taraṭṭikā // Rajni_8.3",
    "GS40rajnighu:2284": " śrīvallī kuñjikā caiva rāmakāṇḍas tathāparaḥ /",
    "GS40rajnighu:2285": " sayāvanālau dviśarau muñjakāśī dvidhā kuśaḥ // Rajni_8.4",
    "GS40rajnighu:2286": " valvajā kutṛṇau cātha nalau dūrvā caturvidhā /",
    "GS40rajnighu:2287": " kunduro bhūtṛṇo jñeya ukhala ikṣudarbhakaḥ // Rajni_8.5",
    "GS40rajnighu:2288": " gomūtrī śilpī niśreṇī garmoṭī majjarās tathā /",
    "GS40rajnighu:2289": " giribhūr vaṃśapattrī ca manthānaḥ pallivāhakaḥ // Rajni_8.6",
    "GS40rajnighu:2290": " paṭutṛṇaśuko jñeyaḥ tripaṇyāndhaḥ triguṇḍakaḥ /",
    "GS40rajnighu:2291": " kaseruś caṇikā proktā guṇḍālā śūlikā tathā /",
    "GS40rajnighu:2292": " paripellaṃ hijjulaṃ ca sevālaṃ ca śarāṅkadhā // Rajni_8.7",
    "GS40rajnighu:2293": " śālmaliś cirajīvī syāt picchilo raktapuṣpakaḥ /",
    "GS40rajnighu:2294": " kukkuṭī tūlavṛkṣaś ca mocākhyaḥ kaṇṭakadrumaḥ // Rajni_8.8",
    "GS40rajnighu:2295": " raktaphalo ramyapuṣpo bahuvīryo yamadrumaḥ /",
    "GS40rajnighu:2296": " dīrghadrumaḥ sthūlaphalo dīrghāyus tithibhir mitaḥ // Rajni_8.9",
    "GS40rajnighu:2297": " śālmalī picchilo vṛṣyo balyo madhuraśītalaḥ /",
    "GS40rajnighu:2298": " kaṣāyaś ca laghuḥ snigdhaḥ śukraśleṣmavivardhanaḥ // Rajni_8.10",
    "GS40rajnighu:2299": " tadrasas tadguṇo grāhī kaṣāyaḥ kaphanāśanaḥ /",
    "GS40rajnighu:2300": " puṣpaṃ tadvac ca nirdiṣṭaṃ phalaṃ tasya tathāvidham // Rajni_8.11",
    "GS40rajnighu:2301": " mocaraso mocas tu mocasrāvaś ca mocaniryāsaḥ /",
    "GS40rajnighu:2302": " picchilasāraḥ surasaḥ śālmaliveṣṭaś ca mocasāraś ca // Rajni_8.12",
    "GS40rajnighu:2303": " mocarasas tu kaṣāyaḥ kaphavātaharo rasāyano yogāt /",
    "GS40rajnighu:2304": " balapuṣṭivarṇavīryaprajñāyurdehasiddhido grāhī // Rajni_8.13",
    "GS40rajnighu:2305": " rohītako rohitakaś ca rohitaḥ kuśālmalir dāḍimapuṣpasaṃjñakaḥ /",
    "GS40rajnighu:2306": " sadāprasūnaḥ sa ca kūṭaśālmalir virocanaḥ śālmaliko navāhvayaḥ //",
    "GS40rajnighu:2307": " saptāhvaḥ śvetarohitaḥ sitapuṣpaḥ sitāhvayaḥ /",
    "GS40rajnighu:2308": " sitāṅgaḥ śuklarohito lakṣmīvān janavallabhaḥ // Rajni_8.15",
    "GS40rajnighu:2309": " rohitakau kaṭusnigdhau kaṣāyau ca suśītalau /",
    "GS40rajnighu:2310": " krimidoṣavraṇaplīharaktanetrāmayāpahau // Rajni_8.16",
    "GS40rajnighu:2311": " ekavīro mahāvīraḥ sakṛdvīraḥ suvīrakaḥ /",
    "GS40rajnighu:2312": " ekādivīraparyāyair vīraś ceti ṣaḍāhvayaḥ // Rajni_8.17",
    "GS40rajnighu:2313": " ekavīro bhavec coṣṇaḥ kaṭukas todavātanut /",
    "GS40rajnighu:2314": " gṛdhrasīkaṭipṛṣṭhādiśūlapakṣābhighātanut // Rajni_8.18",
    "GS40rajnighu:2315": " atha bhavati pāribhadro mandāraḥ pārijātako nimbataruḥ /",
    "GS40rajnighu:2316": " raktakusumaḥ krimighno bahupuṣpo raktakesaro vasavaḥ // Rajni_8.19",
    "GS40rajnighu:2317": " pāribhadraḥ kaṭūṣṇaḥ syāt kaphavātanikṛntanaḥ /",
    "GS40rajnighu:2318": " arocakaharaḥ pathyo dīpanaś cāpi kīrtitaḥ // Rajni_8.20",
    "GS40rajnighu:2319": " khadiro bālapattraś ca khādyaḥ pattrī kṣitī kṣamā /",
    "GS40rajnighu:2320": " suśalyo vakrakaṇṭaś ca yajñāṅgo dantadhāvanaḥ // Rajni_8.21",
    "GS40rajnighu:2321": " gāyatrī jihmaśalyaś ca kaṇṭī sāradrumas tathā /",
    "GS40rajnighu:2322": " kuṣṭhārir bahusāraś ca medhyaḥ saptadaśāhvayaḥ // Rajni_8.22",
    "GS40rajnighu:2323": " khadiras tu rase tiktaḥ śītaḥ pittakaphāpahaḥ /",
    "GS40rajnighu:2324": " pācanaḥ kuṣṭhakāsāsraśophakaṇḍūvraṇāpahaḥ // Rajni_8.23",
    "GS40rajnighu:2325": " khadiraḥ śvetasāro 'nyaḥ kārmukaḥ kubjakaṇṭakaḥ /",
    "GS40rajnighu:2326": " somasāro nemivṛkṣaḥ somavalkaḥ pathidrumaḥ // Rajni_8.24",
    "GS40rajnighu:2327": " śvetas tu khadiras tiktaḥ kaṣāyaḥ kaṭur uṣṇakaḥ /",
    "GS40rajnighu:2328": " kaṇḍūtibhūtakuṣṭhaghnaḥ kaphavātavraṇāpahaḥ // Rajni_8.25",
    "GS40rajnighu:2329": " sa rakto raktasāraś ca susāras tāmrakaṇṭakaḥ /",
    "GS40rajnighu:2330": " sa prokto bahuśalyaś ca yājñikaḥ kuṣṭhatodanaḥ /",
    "GS40rajnighu:2331": " yūpadrumo 'srakhadiro 'paruś ca daśadhā smṛtaḥ // Rajni_8.26",
    "GS40rajnighu:2332": " kaṭūṣṇo raktakhadiraḥ kaṣāyo gurutiktakaḥ /",
    "GS40rajnighu:2333": " āmavātāsravātaghno vraṇabhūtajvarāpahaḥ // Rajni_8.27",
    "GS40rajnighu:2334": " viṭkhadiraḥ kāmbhojī kālaskandhaś ca goraṭo marujaḥ /",
    "GS40rajnighu:2335": " pattratarur bahusāraḥ saṃsāraḥ khādiro grahair mahāsāraḥ // Rajni_8.28",
    "GS40rajnighu:2336": " viṭkhadiraḥ kaṭur uṣṇas tikto raktavraṇotthadoṣaharaḥ /",
    "GS40rajnighu:2337": " kaṇḍūtiviṣavisarpajvarakuṣṭhonmādabhūtaghnaḥ // Rajni_8.29",
    "GS40rajnighu:2338": " ariḥ saṃdānikā dālā jñeyā khadirapattrikā /",
    "GS40rajnighu:2339": " ariḥ kaṣāyakaṭukā tiktā raktārtipittanut // Rajni_8.30",
    "GS40rajnighu:2340": " khādiraḥ khadirodbhūtas tatsāro raṅgadaḥ smṛtaḥ /",
    "GS40rajnighu:2341": " jñeyaḥ khadirasāraś ca tathā raṅgaḥ ṣaḍāhvayaḥ // Rajni_8.31",
    "GS40rajnighu:2342": " kaṭukaḥ khādiraḥ sāras tiktoṣṇaḥ kaphavātahṛt /",
    "GS40rajnighu:2343": " vraṇakaṇṭhāmayaghnaś ca rucikṛd dīpanaḥ paraḥ // Rajni_8.32",
    "GS40rajnighu:2344": " śamī śāntā tuṅgā kacaripuphalā keśamathanī śiveśā naur lakṣmīs tapanatanunaṣṭā śubhakarī /",
    "GS40rajnighu:2345": " havirgandhā medhyā duritaśamanī śaṅkuphalikā subhadrā maṅgalyā surabhir atha pāpaśamanī //",
    "GS40rajnighu:2346": " bhadrātha śaṃkarī jñeyā keśahantrī śivāphalā /",
    "GS40rajnighu:2347": " supattrā sukhadā caiva pañcaviṃśābhidhā matā // Rajni_8.34",
    "GS40rajnighu:2348": " śamī rūkṣā kaṣāyā ca raktapittātisārajit /",
    "GS40rajnighu:2349": " tatphalaṃ tu guru svādu tiktoṣṇaṃ keśanāśanam // Rajni_8.35",
    "GS40rajnighu:2350": " dvitīyā tu śamī śāntā śubhā bhadrāparājitā /",
    "GS40rajnighu:2351": " jayā ca vijayā caiva pūrvoktaguṇasaṃyutā // Rajni_8.36",
    "GS40rajnighu:2352": " barburo yugalākṣaś ca kaṇṭālus tīkṣṇakaṇṭakaḥ /",
    "GS40rajnighu:2353": " gośṛṅgaḥ paṅktibījaś ca dīrghakaṇṭaḥ kaphāntakaḥ /",
    "GS40rajnighu:2354": " dṛḍhabījaḥ śvāsabhakṣyo jñeyaś ceti daśāhvayaḥ // Rajni_8.37",
    "GS40rajnighu:2355": " barburas tu kaṣāyoṣṇaḥ kaphakāsāmayāpahaḥ /",
    "GS40rajnighu:2356": " āmaraktātisāraghnaḥ pittadāhārtināśanaḥ // Rajni_8.38",
    "GS40rajnighu:2357": " jālabarburakas tv anyaś chattrākaḥ sthūlakaṇṭakaḥ /",
    "GS40rajnighu:2358": " sūkṣmaśākhas tanucchāyo randhrakaṇṭaḥ ṣaḍāhvayaḥ // Rajni_8.39",
    "GS40rajnighu:2359": " jālabarburako rūkṣo vātāmayavināśakṛt /",
    "GS40rajnighu:2360": " pittakṛc ca kaṣāyoṣṇaḥ kaphahṛd dāhakārakaḥ // Rajni_8.40",
    "GS40rajnighu:2361": " irimedo 'rimedaś ca godhāskandho 'rimedakaḥ /",
    "GS40rajnighu:2362": " ahimedo 'himāraś ca śitamedo 'himedakaḥ // Rajni_8.41",
    "GS40rajnighu:2363": " arimedaḥ kaṣāyoṣṇas tikto bhūtavināśakaḥ /",
    "GS40rajnighu:2364": " śophātisārakāsaghno viṣavīsarpanāśanaḥ // Rajni_8.42",
    "GS40rajnighu:2365": " pakvāṇḍaḥ pañcakṛt pañcavardhanaḥ pañcarakṣakaḥ /",
    "GS40rajnighu:2366": " dṛṣṭyañjanavidhau śastaḥ kaṭuḥ jīrṇajvarāpahaḥ // Rajni_8.43",
    "GS40rajnighu:2367": " iṅgudī hiṅgupattraś ca viṣakaṇṭo 'nilāntakaḥ /",
    "GS40rajnighu:2368": " gauras tūktaḥ supattraś ca śūlāris tāpasadrumaḥ // Rajni_8.44",
    "GS40rajnighu:2369": " tīkṣṇakaṇṭas tailaphalaḥ pūtigandho vigandhakaḥ /",
    "GS40rajnighu:2370": " jñeyaḥ kroṣṭuphalaś caiva vahnīndugaṇitāhvayaḥ // Rajni_8.45",
    "GS40rajnighu:2371": " iṅgudī madagandhiḥ syāt kaṭūṣṇā phenilā laghuḥ /",
    "GS40rajnighu:2372": " rasāyanī hanti jantuvātāmayakaphavraṇān // Rajni_8.46",
    "GS40rajnighu:2373": " niṣpattrakaḥ karīraś ca karīragranthilas tathā /",
    "GS40rajnighu:2374": " kṛkaro gūḍhapattraś ca karakas tīkṣṇakaṇṭakaḥ // Rajni_8.47",
    "GS40rajnighu:2375": " karīram ādhmānakaraṃ kaṣāyaṃ kaṭūṣṇam etat kaphakāri bhūri /",
    "GS40rajnighu:2376": " śvāsānilārocakasarvaśūlavicchardikharjūvraṇadoṣahāri // Rajni_8.48",
    "GS40rajnighu:2377": " snuhī sudhā mahāvṛkṣaḥ kṣīrī nistriṃśapattrikā /",
    "GS40rajnighu:2378": " śākhākaṇṭaś ca guṇḍākhyaḥ sehuṇḍo vajrakaṇṭakaḥ // Rajni_8.49",
    "GS40rajnighu:2379": " bahuśākho vajravṛkṣo vātāriḥ kṣīrakāṇḍakaḥ /",
    "GS40rajnighu:2380": " bhadro vyāghranakhaś caiva netrārir daṇḍavṛkṣakaḥ /",
    "GS40rajnighu:2381": " samantadugdho gaṇḍīro jñeyaḥ snuk ceti viṃśatiḥ // Rajni_8.50",
    "GS40rajnighu:2382": " snuhī coṣṇā pittadāhakuṣṭhavātapramehanut /",
    "GS40rajnighu:2383": " kṣīraṃ vātaviṣādhmānagulmodaraharaṃ param // Rajni_8.51",
    "GS40rajnighu:2384": " snuhī cānyā tridhārā syāt tisro dhārās tu yatra sā /",
    "GS40rajnighu:2385": " pūrvoktaguṇavaty eṣā viśeṣād rasasiddhidā // Rajni_8.52",
    "GS40rajnighu:2386": " kanthārī katharī kanthā durdharṣā tīkṣṇakaṇṭakā /",
    "GS40rajnighu:2387": " tīkṣṇagandhā krūragandhā duṣpraveśāṣṭakābhidhā // Rajni_8.53",
    "GS40rajnighu:2388": " kanthārī kaṭutiktoṣṇā kaphavātanikṛntanī /",
    "GS40rajnighu:2389": " śophaghnī dīpanī rucyā raktagranthirujāpahā // Rajni_8.54",
    "GS40rajnighu:2390": " śvetairaṇḍaḥ sitairaṇḍaś citro gandharvahastakaḥ /",
    "GS40rajnighu:2391": " āmaṇḍas taruṇaḥ śuklo vātārir dīrghadaṇḍakaḥ /",
    "GS40rajnighu:2392": " pañcāṅgulo vardhamāno ruvuko dvādaśāhvayaḥ // Rajni_8.55",
    "GS40rajnighu:2393": " raktairaṇḍo 'paro vyāghro hastikarṇo ruvus tathā /",
    "GS40rajnighu:2394": " uruvuko nāgakarṇaś cañcur uttānapattrakaḥ // Rajni_8.56",
    "GS40rajnighu:2395": " karaparṇo yācanakaḥ snigdho vyāghradalas tathā /",
    "GS40rajnighu:2396": " tatkaraś citrabījaś ca hrasvairaṇḍas tripañcadhā // Rajni_8.57",
    "GS40rajnighu:2397": " śvetairaṇḍaḥ sakaṭukarasas tikta uṣṇaḥ kaphārtidhvaṃsaṃ dhatte jvaraharamarutkāsahārī rasārhaḥ",
    "GS40rajnighu:2398": " raktairaṇḍaḥ śvayathupacanaḥ vāntiraktārtipāṇḍubhrāntiśvāsajvarakaphaharo",
    "GS40rajnighu:2399": " 'rocakaghno laghuś ca // Rajni_8.58",
    "GS40rajnighu:2400": " sthūlairaṇḍo mahairaṇḍo mahāpañcāṅgulādikaḥ /",
    "GS40rajnighu:2401": " sthūlairaṇḍo guṇāḍhyaḥ syād rasavīryavipaktiṣu // Rajni_8.59",
    "GS40rajnighu:2402": " ghoṇṭā badarikā ghoṭī golikā śatrukaṇṭakaḥ /",
    "GS40rajnighu:2403": " karkaṭī ca turaṃgī ca turagāhvāṣṭadhā smṛtā // Rajni_8.60",
    "GS40rajnighu:2404": " ghoṭikā kaṭukoṣṇā ca madhurā vātanāśanī /",
    "GS40rajnighu:2405": " vraṇakaṇḍūtikuṣṭhāsṛgdoṣaśvayathuhāriṇī // Rajni_8.61",
    "GS40rajnighu:2406": " latākarañjo duḥsparśo vīrāsyo vajravīrakaḥ /",
    "GS40rajnighu:2407": " dhanadākṣaḥ kaṇṭaphalaḥ kuberākṣaś ca saptadhā // Rajni_8.62",
    "GS40rajnighu:2408": " latākarañjapattraṃ tu kaṭūṣṇaṃ kaphavātanut /",
    "GS40rajnighu:2409": " tadbījaṃ dīpanaṃ pathyaṃ śūlagulmavyathāpaham // Rajni_8.63",
    "GS40rajnighu:2410": " kārī tu kārikā kāryā girijā kaṭupattrikā /",
    "GS40rajnighu:2411": " tatraikā kaṇṭakārī syād anyā tv ākarṣakārikā // Rajni_8.64",
    "GS40rajnighu:2412": " kārī kaṣāyamadhurā dvividhā pittanāśanī /",
    "GS40rajnighu:2413": " dīpanī grāhiṇī rucyā kaṇṭhaśodhakarī guruḥ // Rajni_8.65",
    "GS40rajnighu:2414": " madanaḥ śalyakaiḍaryaḥ piṇḍī dhārāphalas tathā /",
    "GS40rajnighu:2415": " taraṭaḥ karahāṭaś ca rāhuḥ piṇḍātakaḥ smṛtaḥ // Rajni_8.66",
    "GS40rajnighu:2416": " kaṇṭālo viṣamuṣṭiś ca chardano viṣapuṣpakaḥ /",
    "GS40rajnighu:2417": " ghaṇṭālo mādano harṣo ghaṇṭākhyo vastirodhanaḥ /",
    "GS40rajnighu:2418": " granthiphalo golaphalo madanāhvaś ca viṃśatiḥ // Rajni_8.67",
    "GS40rajnighu:2419": " madanaḥ kaṭutiktoṣṇaḥ kaphavātavraṇāpahaḥ /",
    "GS40rajnighu:2420": " śophadoṣāpahaś caiva vamane ca praśasyate // Rajni_8.68",
    "GS40rajnighu:2421": " vārāho 'nyaḥ kṛṣṇavarṇo mahāpiṇḍītako mahān /",
    "GS40rajnighu:2422": " snigdhapiṇḍītakaś cānyaḥ sthūlavṛkṣaphalas tathā // Rajni_8.69",
    "GS40rajnighu:2423": " anyau ca madanau śreṣṭhau kaṭutiktarasānvitau /",
    "GS40rajnighu:2424": " chardanau kaphahṛdrogapakvāmāśayaśodhanau // Rajni_8.70",
    "GS40rajnighu:2425": " bilvāntaraś cīravṛkṣaḥ kṣudhākuśalasaṃjñakaḥ /",
    "GS40rajnighu:2426": " dīrghamūlo vīravṛkṣaḥ kṛcchrāriś ca ṣaḍāhvayaḥ // Rajni_8.71",
    "GS40rajnighu:2427": " bilvāntaraḥ kaṭūṣṇaś ca kṛcchraghnaḥ saṃdhiśūlanut /",
    "GS40rajnighu:2428": " vahnidīptikaraḥ pathyo vātāmayavināśanaḥ // Rajni_8.72",
    "GS40rajnighu:2429": " taraṭī tāraṭī tīvrā kharburā raktabījakā /",
    "GS40rajnighu:2430": " taraṭī tiktamadhurā gurur balyā kaphāpahṛt // Rajni_8.73",
    "GS40rajnighu:2431": " śrīvallī śivavallī ca kaṇṭavallī ca śītalā /",
    "GS40rajnighu:2432": " amlā kaṭuphalāśvatthā durārohā ca sāṣṭadhā // Rajni_8.74",
    "GS40rajnighu:2433": " śrīvallī kaṭukāmlā ca vātaśophakaphāpahā /",
    "GS40rajnighu:2434": " tatphalaṃ tailalepaghnam atyamlaṃ rucikṛt param // Rajni_8.75",
    "GS40rajnighu:2435": " anyā nikuñjikāmlākhyā kuñjikā kuñjavallarī /",
    "GS40rajnighu:2436": " nikuñjikā budhair uktā śrīvallīsadṛśī guṇaiḥ // Rajni_8.76",
    "GS40rajnighu:2437": " aparvadaṇḍo dīrghaś ca rāmabāṇo nṛpapriyaḥ /",
    "GS40rajnighu:2438": " rāmakāṇḍo rāmaśaro rāmasyeṣuś ca saptadhā // Rajni_8.77",
    "GS40rajnighu:2439": " rāmakāṇḍajamūlaṃ syād īṣad uṣṇaṃ rucipradam /",
    "GS40rajnighu:2440": " rase cāmlakaṣāyaś ca pittakṛt kaphavātahṛt // Rajni_8.78",
    "GS40rajnighu:2441": " yāvanālo 'tha nadījo dṛḍhatvag vārisambhavaḥ /",
    "GS40rajnighu:2442": " yāvanālanibhaś caiva kharapattraḥ ṣaḍāhvayaḥ // Rajni_8.79",
    "GS40rajnighu:2443": " yāvanālaśaramūlam īṣan madhurarucyakam /",
    "GS40rajnighu:2444": " śītaṃ pittatṛṣāpaghnaṃ paśūnām abalapradam // Rajni_8.80",
    "GS40rajnighu:2445": " śaro bāṇa iṣuḥ kāṇḍa utkaṭaḥ sāyakaḥ kṣuraḥ /",
    "GS40rajnighu:2446": " ikṣuraḥ kṣurikāpattro viśikhaś ca daśābhidhaḥ // Rajni_8.81",
    "GS40rajnighu:2447": " sthūlo 'nyaḥ sthūlaśaro mahāśaraḥ sthūlasāyakamukhākhyaḥ /",
    "GS40rajnighu:2448": " ikṣurakaḥ kṣurapattro bahumūlo dīrghamūlako munibhiḥ // Rajni_8.82",
    "GS40rajnighu:2449": " śaradvayaṃ syān madhuraṃ sutiktaṃ koṣṇaṃ kaphabhrāntimadāpahāri /",
    "GS40rajnighu:2450": " balaṃ ca vīryaṃ ca karoti nityaṃ niṣevitaṃ vātakaraṃ ca kiṃcit //",
    "GS40rajnighu:2451": " muñjo mauñjītṛṇākhyaḥ syād brahmaṇyas tejanāhvayaḥ /",
    "GS40rajnighu:2452": " vānīrajo muñjanakaḥ śārī darbhāhvayaś ca saḥ // Rajni_8.84",
    "GS40rajnighu:2453": " dūramūlo dṛḍhatṛṇo dṛḍhamūlo bahuprajaḥ /",
    "GS40rajnighu:2454": " rañjanaḥ śatrubhaṅgaś ca syāc caturdaśasaṃjñakaḥ // Rajni_8.85",
    "GS40rajnighu:2455": " muñjas tu madhuraḥ śītaḥ kaphapittajadoṣajit /",
    "GS40rajnighu:2456": " graharakṣāsu dīkṣāsu pāvano bhūtanāśanaḥ // Rajni_8.86",
    "GS40rajnighu:2457": " kāśaḥ kāṇḍekṣur ikṣvāriḥ kākekṣur vāyasekṣukaḥ /",
    "GS40rajnighu:2458": " ikṣuraś cekṣukāṇḍaś ca śāradaḥ sitapuṣpakaḥ // Rajni_8.87",
    "GS40rajnighu:2459": " nādeyo darbhapattraś ca lekhanaḥ kāṇḍakāṇḍakau /",
    "GS40rajnighu:2460": " kaṇṭhālaṃkārakaś caiva jñeyaḥ pañcadaśāhvayaḥ // Rajni_8.88",
    "GS40rajnighu:2461": " kāśaś ca śiśiro gaulyo rucikṛt pittadāhanut /",
    "GS40rajnighu:2462": " tarpaṇo balakṛd vṛṣya āmaśoṣakṣayāpahaḥ // Rajni_8.89",
    "GS40rajnighu:2463": " anyo 'śirī miśir gaṇḍā aśvālo nīrajaḥ śaraḥ /",
    "GS40rajnighu:2464": " miśir madhuraśītaḥ syāt pittadāhakṣayāpahaḥ // Rajni_8.90",
    "GS40rajnighu:2465": " sitadarbho hrasvakumbhaḥ pūto yajñiyapattrakaḥ /",
    "GS40rajnighu:2466": " vajro brahmapavitraś ca tīkṣṇo yajñasya bhūṣaṇaḥ /",
    "GS40rajnighu:2467": " sūcīmukhaḥ puṇyatṛṇo vahniḥ pūtatṛṇo dviṣaṭ // Rajni_8.91",
    "GS40rajnighu:2468": " darbhamūlaṃ himaṃ rucyaṃ madhuraṃ pittanāśanam /",
    "GS40rajnighu:2469": " raktajvaratṛṣāśvāsakāmalādoṣaśoṣakṛt // Rajni_8.92",
    "GS40rajnighu:2470": " kuśo 'nyaḥ śarapattraś ca haridgarbhaḥ pṛthucchadaḥ /",
    "GS40rajnighu:2471": " śārī ca rūkṣadarbhaś ca dīrghapattraḥ pavitrakaḥ // Rajni_8.93",
    "GS40rajnighu:2472": " darbhau dvau ca guṇe tulyau tathāpi ca sito 'dhikaḥ /",
    "GS40rajnighu:2473": " yadi śvetakuśābhāvas tv aparaṃ yojayet bhiṣak // Rajni_8.94",
    "GS40rajnighu:2474": " balvajā dṛḍhapattrī ca tṛṇekṣus tṛṇabalvajā /",
    "GS40rajnighu:2475": " mauñjīpattrā dṛḍhatṛṇā pānīyāśvā dṛḍhakṣurā // Rajni_8.95",
    "GS40rajnighu:2476": " balvajā madhurā śītā pittadāhatṛṣāpahā /",
    "GS40rajnighu:2477": " vātaprakopaṇī rucyā kaṇṭhaśuddhikarī parā // Rajni_8.96",
    "GS40rajnighu:2478": " kutṛṇaṃ kattṛṇaṃ bhūtir bhūtikaṃ rohiṣaṃ tṛṇam /",
    "GS40rajnighu:2479": " śyāmakaṃ dhyāmakaṃ pūtir mudgalaṃ davadagdhakam // Rajni_8.97",
    "GS40rajnighu:2480": " kutṛṇaṃ daśanāmāḍhyaṃ kaṭutiktakaphāpaham /",
    "GS40rajnighu:2481": " śastraśalyādidoṣaghnaṃ bālagrahavināśanam // Rajni_8.98",
    "GS40rajnighu:2482": " anyad rohiṣakaṃ dīrghaṃ dṛḍhakāṇḍo dṛḍhacchadam /",
    "GS40rajnighu:2483": " drāghiṣṭhaṃ dīrghanālaś ca tiktasāraś ca kutsitam // Rajni_8.99",
    "GS40rajnighu:2484": " dīrgharohiṣakaṃ tiktaṃ kaṭūṣṇaṃ kaphavātajit /",
    "GS40rajnighu:2485": " bhūtagrahaviṣaghnaś ca vraṇakṣataviropaṇam // Rajni_8.100",
    "GS40rajnighu:2486": " nālo naḍo nalaś caiva kukṣirandhro 'tha kīcakaḥ /",
    "GS40rajnighu:2487": " vaṃśāntaraś ca dhamanaḥ śūnyamadhyo vibhīṣaṇaḥ // Rajni_8.101",
    "GS40rajnighu:2488": " chidrānto mṛdupattraś ca randhrapattro mṛducchadaḥ /",
    "GS40rajnighu:2489": " nālavaṃśaḥ poṭagala ity asyāhvās tripañcadhā // Rajni_8.102",
    "GS40rajnighu:2490": " nalaḥ śītakaṣāyaś ca madhuro rucikārakaḥ /",
    "GS40rajnighu:2491": " raktapittapraśamano dīpano vīryavṛddhidaḥ // Rajni_8.103",
    "GS40rajnighu:2492": " anyo mahānalo vanyo devanalo nalottamaḥ /",
    "GS40rajnighu:2493": " sthūlanālaḥ sthūladaṇḍaḥ suranālaḥ suradrumaḥ // Rajni_8.104",
    "GS40rajnighu:2494": " devanālo 'timadhuro vṛṣya īṣat kaṣāyakaḥ /",
    "GS40rajnighu:2495": " nalaḥ syād adhiko vīrye śasyate rasakarmaṇi // Rajni_8.105",
    "GS40rajnighu:2496": " syān nīladūrvā haritā ca śāmbhavī śyāmā ca śāntā śataparvikāmṛtā /",
    "GS40rajnighu:2497": " pūtā śatagranthir anuṣṇavallikā śivā śiveṣṭāpi ca maṅgalā jayā //",
    "GS40rajnighu:2498": " subhagā bhūtahantrī ca śatamūlā mahauṣadhī /",
    "GS40rajnighu:2499": " amṛtā vijayā gaurī śāntā syād ekaviṃśatiḥ // Rajni_8.107",
    "GS40rajnighu:2500": " nīladūrvā tu madhurā tiktā śiśirarocanī /",
    "GS40rajnighu:2501": " raktapittātisāraghnī kaphavātajvarāpahā // Rajni_8.108",
    "GS40rajnighu:2502": " syād golomī śvetadūrvā sitākhyā caṇḍā bhadrā bhārgavī durmarā ca /",
    "GS40rajnighu:2503": " gaurī vighneśānakāntāpy anantā śvetā divyā śvetakāṇḍā pracaṇḍā //",
    "GS40rajnighu:2504": " sahasravīryā ca sahasrakāṇḍā sahasraparvā suravallabhā ca /",
    "GS40rajnighu:2505": " śubhā suparvā ca sitacchadā ca svacchā ca kacchāntaruhābdhihastā //",
    "GS40rajnighu:2506": " śvetadūrvātiśiśirā madhurā vāntipittajit /",
    "GS40rajnighu:2507": " āmātisārakāsaghnī rucyā dāhatṛṣāpahā // Rajni_8.111",
    "GS40rajnighu:2508": " mālādūrvā vallidūrvālidūrvā mālāgranthir granthilā granthidūrvā /",
    "GS40rajnighu:2509": " mūlagranthir vallarī granthimūlā rohatparvā parvavallī sitākhyā /",
    "GS40rajnighu:2510": " vallidūrvā sumadhurā tiktā ca śiśirā ca sā /",
    "GS40rajnighu:2511": " pittadoṣapraśamanī kaphavāntitṛṣāpahā // Rajni_8.112",
    "GS40rajnighu:2512": " gaṇḍālī syād gaṇḍadūrvātitīvrā matsyākṣī syād vāruṇī mīnanetrā /",
    "GS40rajnighu:2513": " śyāmagranthiḥ granthilā granthiparṇī sūcīpattrā śyāmakāṇḍā jalasthā //",
    "GS40rajnighu:2514": " śakulākṣī kalāyā ca citrā pañcadaśāhvayā // Rajni_8.114",
    "GS40rajnighu:2515": " gaṇḍadūrvā tu madhurā vātapittajvarāpahā /",
    "GS40rajnighu:2516": " śiśirā dvaṃdvadoṣaghnī bhramatṛṣṇāśramāpahā // Rajni_8.115",
    "GS40rajnighu:2517": " dūrvāḥ kaṣāyā madhurāś ca śītāḥ pittāttṛṣārocakavāntihantryaḥ /",
    "GS40rajnighu:2518": " sadāhamūrcchāgrahabhūtaśāntiśleṣmaśramadhvaṃsanatṛptidāś ca // Rajni_8.116",
    "GS40rajnighu:2519": " kunduruḥ kanduro ruṇḍī dīrghapattraḥ kharacchadaḥ /",
    "GS40rajnighu:2520": " rasābhaḥ kṣetrasambhūtaḥ sutṛṣṇo mṛgavallabhaḥ // Rajni_8.117",
    "GS40rajnighu:2521": " gaulyaṃ kundurumūlaṃ ca śītaṃ pittātisāranut /",
    "GS40rajnighu:2522": " praśastaṃ śodhanānāṃ ca balapuṣṭivivardhanam // Rajni_8.118",
    "GS40rajnighu:2523": " bhūtṛṇo rohiṇo bhūtir bhūtiko 'tha kuṭumbakaḥ /",
    "GS40rajnighu:2524": " mālātṛṇaṃ sumālī ca chattro 'tichattrakas tathā // Rajni_8.119",
    "GS40rajnighu:2525": " guhyabījaḥ sugandhaś ca gulālaḥ puṃstvavigrahaḥ /",
    "GS40rajnighu:2526": " badhiraś cātigandhaś ca śṛṅgarohaḥ rasendukaḥ // Rajni_8.120",
    "GS40rajnighu:2527": " bhūtṛṇaṃ kaṭutiktaṃ ca vātasaṃtāpanāśanam /",
    "GS40rajnighu:2528": " hanti bhūtagrahāveśān viṣadoṣāṃś ca dāruṇān // Rajni_8.121",
    "GS40rajnighu:2529": " sugandhabhūtṛṇaś cānyaḥ surasaḥ surabhis tathā /",
    "GS40rajnighu:2530": " gandhatṛṇaḥ sugandhaś ca mukhavāsaḥ ṣaḍāhvayaḥ // Rajni_8.122",
    "GS40rajnighu:2531": " gandhatṛṇaṃ sugandhi syād īṣat tiktaṃ rasāyanam /",
    "GS40rajnighu:2532": " snigdhaṃ madhuraśītaṃ ca kaphapittaśramāpaham // Rajni_8.123",
    "GS40rajnighu:2533": " ukhalo bhūripattraś ca sutṛṇaś ca tṛṇottamaḥ /",
    "GS40rajnighu:2534": " ukhalo balado rucyaḥ paśūnāṃ sarvadā hitaḥ // Rajni_8.124",
    "GS40rajnighu:2535": " ikṣudarbhā sudarbhā ca pattrālus tṛṇapattrikā // Rajni_8.125",
    "GS40rajnighu:2536": " ikṣudarbhā sumadhurā snigdhā ceṣat kaṣāyakā /",
    "GS40rajnighu:2537": " kaphapittaharā rucyā laghuḥ saṃtarpaṇī smṛtā // Rajni_8.126",
    "GS40rajnighu:2538": " gomūtrikā raktatṛṇā kṣetrajā kṛṣṇabhūmijā /",
    "GS40rajnighu:2539": " gomūtrikā tu madhurā vṛṣyā godugdhadāyinī // Rajni_8.127",
    "GS40rajnighu:2540": " śilpikā śilpinī śītā kṣetrajā ca mṛducchadā /",
    "GS40rajnighu:2541": " śilpikā madhurā śītā tadbījaṃ balavṛṣyadam // Rajni_8.128",
    "GS40rajnighu:2542": " niḥśreṇikā śreṇikā ca nīrasā vanavallarī /",
    "GS40rajnighu:2543": " niḥśreṇikā nīrasoṣṇā paśūnām abalapradā // Rajni_8.129",
    "GS40rajnighu:2544": " garmoṭikā sunīlā ca jaraḍī ca jalāśrayā // Rajni_8.130",
    "GS40rajnighu:2545": " jaraḍī madhurā śītā sāraṇī dāhahāriṇī /",
    "GS40rajnighu:2546": " raktadoṣaharā rucyā paśūnāṃ dugdhadāyinī // Rajni_8.131",
    "GS40rajnighu:2547": " majjaraḥ pavanaḥ proktaḥ sutṛṇaḥ snigdhapattrakaḥ /",
    "GS40rajnighu:2548": " mṛdugranthiś ca madhuro dhenudugdhakaraś ca saḥ // Rajni_8.132",
    "GS40rajnighu:2549": " tṛṇāḍhyaṃ parvatatṛṇaṃ pattrāḍhyaṃ ca mṛgapriyam /",
    "GS40rajnighu:2550": " balapuṣṭikaraṃ rucyaṃ paśūnāṃ sarvadā hitam // Rajni_8.133",
    "GS40rajnighu:2551": " vaṃśapattrī vaṃśadalā jīrikā jīrṇapattrikā /",
    "GS40rajnighu:2552": " vaṃśapattrī sumadhurā śiśirā pittanāśanī /",
    "GS40rajnighu:2553": " raktadoṣaharā rucyā paśūnāṃ dugdhadāyinī // Rajni_8.134",
    "GS40rajnighu:2554": " manthānakas tu harito dṛḍhamūlas tṛṇādhipaḥ /",
    "GS40rajnighu:2555": " snigdho dhenupriyo dogdhā madhuro bahuvīryakaḥ // Rajni_8.135",
    "GS40rajnighu:2556": " pallivāho dīrghatṛṇaḥ supattras tāmravarṇakaḥ /",
    "GS40rajnighu:2557": " adṛḍhaḥ śākapattrādiḥ paśūnām abalapradaḥ // Rajni_8.136",
    "GS40rajnighu:2558": " lavaṇatṛṇaṃ loṇatṛṇaṃ tṛṇāmlaṃ paṭutṛṇakam amlakāṇḍaṃ ca /",
    "GS40rajnighu:2559": " kaṭutṛṇakaṃ kṣārāmlaṃ kaṣāyastanyam aśvavṛddhikaram // Rajni_8.137",
    "GS40rajnighu:2560": " paṇyāndhaḥ kaṅgunīpattraḥ paṇyāndhā paṇadhā ca sā // Rajni_8.138",
    "GS40rajnighu:2561": " paṇyāndhā samavīryā syāt tiktā kṣārā ca sāriṇī /",
    "GS40rajnighu:2562": " tatkālaśastraghātasya vraṇasaṃropaṇī parā // Rajni_8.139",
    "GS40rajnighu:2563": " dīrghā madhyā tathā hrasvā paṇyāndhā trividhā smṛtā /",
    "GS40rajnighu:2564": " rasavīryavipāke ca madhyamā guṇadāyikā // Rajni_8.140",
    "GS40rajnighu:2565": " guṇḍas tu kāṇḍaguṇḍaḥ syād dīrghakāṇḍas trikoṇakaḥ /",
    "GS40rajnighu:2566": " chattraguccho 'sipattraś ca nīlapattras tridhārakaḥ // Rajni_8.141",
    "GS40rajnighu:2567": " vṛttaguṇḍo 'paro vṛtto dīrghanālo jalāśrayaḥ /",
    "GS40rajnighu:2568": " tatra sthūlo laghuś cānyas tridhāyaṃ dvādaśābhidhaḥ // Rajni_8.142",
    "GS40rajnighu:2569": " guṇḍās tu madhurāḥ śītāḥ kaphapittātisārahāḥ /",
    "GS40rajnighu:2570": " dāharaktaharās teṣāṃ madhye sthūlataro 'dhikaḥ // Rajni_8.143",
    "GS40rajnighu:2571": " guṇḍakandaḥ kaseruḥ syāt kṣudramustā kaserukā /",
    "GS40rajnighu:2572": " śūkareṣṭaḥ sugandhiś ca sukando gandhakandakaḥ // Rajni_8.144",
    "GS40rajnighu:2573": " kaserukaḥ kaṣāyo 'lpamadhuro 'tikharas tathā /",
    "GS40rajnighu:2574": " raktapittapraśamanaḥ śīto dāhaśramāpahaḥ // Rajni_8.145",
    "GS40rajnighu:2575": " caṇikā dugdhadā gaulyā sunīlā kṣetrajā himā /",
    "GS40rajnighu:2576": " vṛṣyā balyātimadhurā bījaiḥ paśuhitā tṛṇaiḥ // Rajni_8.146",
    "GS40rajnighu:2577": " guṇḍāsinī tu guṇḍā guṇḍālā gucchamūlakā cipiṭā /",
    "GS40rajnighu:2578": " tṛṇapattrī jalavāsā pṛthulā suviṣṭarā ca navāhvā // Rajni_8.147",
    "GS40rajnighu:2579": " guṇḍāsinī kaṭuḥ svāde pittadāhaśramāpahā /",
    "GS40rajnighu:2580": " tiktoṣṇā śvayathughnī ca vraṇadoṣanibarhaṇī // Rajni_8.148",
    "GS40rajnighu:2581": " śūlī tu śūlapattrī syād aśākhā dhūmramūlikā /",
    "GS40rajnighu:2582": " jalāśrayā mṛdulatā picchilā mahiṣīpriyā // Rajni_8.149",
    "GS40rajnighu:2583": " śūlī tu picchilā coṣṇā gurur gaulyā balapradā /",
    "GS40rajnighu:2584": " pittadāhaharā rucyā dugdhavṛddhipradāyikā // Rajni_8.150",
    "GS40rajnighu:2585": " paripellaṃ plavaṃ dhānyaṃ gopuṭaṃ syāt kuṭannaṭam /",
    "GS40rajnighu:2586": " sitapuṣpaṃ dāsapuraṃ gonardaṃ jīrṇabudhnakam // Rajni_8.151",
    "GS40rajnighu:2587": " paripellaṃ kaṭūṣṇaṃ ca kaphamārutanāśanam /",
    "GS40rajnighu:2588": " vraṇadāhāmaśūlaghnaṃ raktadoṣaharaṃ param // Rajni_8.152",
    "GS40rajnighu:2589": " hijjalo 'tha nadīkānto jalajo dīrghapattrakaḥ /",
    "GS40rajnighu:2590": " nadījo niculo raktaḥ kārmukaḥ kathitaś ca saḥ // Rajni_8.153",
    "GS40rajnighu:2591": " hijjalaḥ kaṭur uṣṇaś ca pavitro bhūtanāśanaḥ /",
    "GS40rajnighu:2592": " vātāmayaharo nānāgrahasaṃcāradoṣajit // Rajni_8.154",
    "GS40rajnighu:2593": " śaivālaṃ jalanīlī syāt śaivalaṃ jalajaṃ ca tat /",
    "GS40rajnighu:2594": " śaivālaṃ śītalaṃ snigdhaṃ saṃtāpavraṇanāśanam // Rajni_8.155",
    "GS40rajnighu:2595": " itthaṃ nānākaṇṭakiviṭapiprastāvavyākhyātairaṇḍādikatṛṇavistārāḍhyam /",
    "GS40rajnighu:2596": " vargaṃ vidvān vaidyakaviṣayaprāvīṇyajñeyaṃ paṇyāraṇyakaguṇam īyād vaidyaḥ",
    "GS40rajnighu:2597": " durvārāṃ vikṛtiṃ svasevanavidāṃ bhindanti ye bhūyasā durvāhāś ca haṭhena kaṇṭakitayā sūkṣmāś ca ye kecana /",
    "GS40rajnighu:2598": " teṣām eṣa mahāgamāntarabhuvām āraṇyakānāṃ kila krūrātaṅkabhayārtanirvṛtikaro vargaḥ satāṃ saṃmataḥ // Rajni_8.157",
    "GS40rajnighu:2599": " dvijānāṃ yo rājā jayati racayann oṣadhigaṇaṃ pratīto 'yaṃ nṝṇām amṛtakaratāṃ dhārayati ca",
    "GS40rajnighu:2600": " amuṣyāyaṃ vargo nṛharikṛtinaḥ kāṅkṣati kṛtau sthitiṃ śālmalyādir vasubhir abhidhāśekharamaṇau Rājanighaṇṭu, Prabhadrādivarga prabhadraḥ pañcadhā proktaḥ kāśmaryo laghupūrvakaḥ /",
    "GS40rajnighu:2601": " dvir agnimanthaḥ śyonākadvitayaṃ cājaśṛṅgikā // Rajni_9.1",
    "GS40rajnighu:2602": " kāśmaryāśmantakaś cātha karṇikāradvayaṃ tathā /",
    "GS40rajnighu:2603": " vṛścikālī ca kuṭajas tadbījaṃ ca śirīṣakaḥ // Rajni_9.2",
    "GS40rajnighu:2604": " karañjaḥ ṣaḍvidho 'ṅkolo nīlaḥ sarjāśvakarṇakau /",
    "GS40rajnighu:2605": " tālaḥ śrītālahintālamāḍās tūlas tamālakaḥ // Rajni_9.3",
    "GS40rajnighu:2606": " caturvidhaḥ kadambo 'tha vānīraḥ kumbhivetasaḥ /",
    "GS40rajnighu:2607": " dhavaś ca dhanvano bhūrjas tiniśaś ca tato 'rjunaḥ // Rajni_9.4",
    "GS40rajnighu:2608": " haridrudagdhāśākhoṭāḥ śāko 'tho śiṃśapātrayam /",
    "GS40rajnighu:2609": " asanatrayaṃ ca varuṇaḥ putrajīvaś ca piṇḍikā // Rajni_9.5",
    "GS40rajnighu:2610": " kāraskaro 'tha kaṭabhyau kṣavako devasarṣapaḥ /",
    "GS40rajnighu:2611": " ḍahur vikaṅkataś ceti svarābdhigaṇitāḥ kramāt // Rajni_9.6",
    "GS40rajnighu:2612": " atha nigaditaḥ prabhadraḥ picumandaḥ pāribhadrako nimbaḥ /",
    "GS40rajnighu:2613": " kākaphalaḥ kīreṣṭo netāriṣṭaś ca sarvatobhadraḥ // Rajni_9.7",
    "GS40rajnighu:2614": " dhamano viśīrṇaparṇaḥ pavaneṣṭaḥ pītasārakaḥ śītaḥ /",
    "GS40rajnighu:2615": " varatikto 'riṣṭaphalo jyeṣṭhāmālakaś ca hiṅguniryāsaḥ // Rajni_9.8",
    "GS40rajnighu:2616": " chardanaś cāgnidhamano jñeyā nāmnāṃ tu viṃśatiḥ // Rajni_9.9",
    "GS40rajnighu:2617": " prabhadrakaḥ prabhavati śītatiktakaḥ kaphavraṇakṛmivamiśophaśāntaye /",
    "GS40rajnighu:2618": " balāsabhid bahuviṣapittadoṣajid viśeṣato hṛdayavidāhaśāntikṛt //",
    "GS40rajnighu:2619": " mahānimbo madodrekaḥ kārmukaḥ keśamuṣṭikaḥ /",
    "GS40rajnighu:2620": " kākāṇḍo ramyako 'kṣīro mahātikto himadrumaḥ // Rajni_9.11",
    "GS40rajnighu:2621": " mahānimbas tu śiśiraḥ kaṣāyaḥ kaṭutiktakaḥ /",
    "GS40rajnighu:2622": " asradāhabalāsaghno viṣamajvaranāśanaḥ // Rajni_9.12",
    "GS40rajnighu:2623": " kaiḍaryo 'nyo mahānimbo rāmaṇo ramaṇas tathā /",
    "GS40rajnighu:2624": " girinimbo mahāriṣṭaḥ śuklaśālaḥ kaphāhvayaḥ // Rajni_9.13",
    "GS40rajnighu:2625": " kaiḍaryaḥ kaṭukas tiktaḥ kaṣāyaḥ śītalo laghuḥ /",
    "GS40rajnighu:2626": " saṃtāpaśoṣakuṣṭhāsrakṛmibhūtaviṣāpahaḥ // Rajni_9.14",
    "GS40rajnighu:2627": " bhūnimbo nāryatiktaḥ syāt kairāto rāmasenakaḥ /",
    "GS40rajnighu:2628": " kairātatiktako haimaḥ kāṇḍatiktaḥ kirātakaḥ // Rajni_9.15",
    "GS40rajnighu:2629": " bhūnimbo vātalas tiktaḥ kaphapittajvarāpahaḥ /",
    "GS40rajnighu:2630": " vraṇasaṃropaṇaḥ pathyaḥ kuṣṭhakaṇḍūtiśophanut // Rajni_9.16",
    "GS40rajnighu:2631": " nepālanimbo naipālas tṛṇanimbo jvarāntakaḥ /",
    "GS40rajnighu:2632": " nāḍītikto 'rdhatiktaś ca nidrāriḥ saṃnipātahā // Rajni_9.17",
    "GS40rajnighu:2633": " nepālanimbaḥ śītoṣṇo yogavāhī laghus tathā /",
    "GS40rajnighu:2634": " tikto 'tikaphapittāsraśophatṛṣṇājvarāpahaḥ // Rajni_9.18",
    "GS40rajnighu:2635": " kaṇḍūlaḥ kṛṣṇagarbhaś ca somavalkapracetasī /",
    "GS40rajnighu:2636": " bhadrāvatī mahākumbhī kaiḍaryo rāmasenakaḥ // Rajni_9.19",
    "GS40rajnighu:2637": " kumudā cogragandhaś ca bhadrā rañjanakas tathā /",
    "GS40rajnighu:2638": " kumbhī ca laghukāśmaryaḥ śrīparṇī ca tripañcadhā // Rajni_9.20",
    "GS40rajnighu:2639": " kaṭphalaḥ kaṭur uṣṇaś ca kāsaśvāsajvarāpahaḥ /",
    "GS40rajnighu:2640": " ugradāhaharo rucyo mukharogaśamapradaḥ // Rajni_9.21",
    "GS40rajnighu:2641": " agnimantho 'gnimathanaḥ tarkārī vaijayantikā /",
    "GS40rajnighu:2642": " vahnimantho 'raṇī ketuḥ śrīparṇī karṇikā jayā /",
    "GS40rajnighu:2643": " nādeyī vijayānantā nadī yāvat trayodaśa // Rajni_9.22",
    "GS40rajnighu:2644": " tarkārī kaṭur uṣṇā ca tiktānilakaphāpahā /",
    "GS40rajnighu:2645": " śophaśleṣmāgnimāndyārśoviḍbandhādhmānanāśanī // Rajni_9.23",
    "GS40rajnighu:2646": " kṣudrāgnimanthas tapano vijayā gaṇikārikā /",
    "GS40rajnighu:2647": " araṇir laghumanthaś ca tejovṛkṣas tanutvacā // Rajni_9.24",
    "GS40rajnighu:2648": " agnimanthadvayaṃ caiva tulyaṃ vīryarasādiṣu /",
    "GS40rajnighu:2649": " tatprayogānusāreṇa yojayet svamanīṣayā // Rajni_9.25",
    "GS40rajnighu:2650": " śyonākaḥ śukanāsaś ca kaṭvaṅgo 'tha kaṭaṃbharaḥ /",
    "GS40rajnighu:2651": " mayūrajaṅgho 'ralukaḥ priyajīvaḥ kuṭannaṭaḥ // Rajni_9.26",
    "GS40rajnighu:2652": " śyonākaḥ pṛthuśimbo 'nyo bhallako dīrghavṛntakaḥ /",
    "GS40rajnighu:2653": " potavṛkṣaś ca ṭeṇṭūko bhūtasāro munidrumaḥ // Rajni_9.27",
    "GS40rajnighu:2654": " niḥsāraḥ phalguvṛntākaḥ pūtipattro vasantakaḥ /",
    "GS40rajnighu:2655": " maṇḍūkaparṇaḥ pītāṅgo jambūkaḥ pītapādakaḥ // Rajni_9.28",
    "GS40rajnighu:2656": " vātāriḥ pītakaḥ śoṇaḥ kuṭanaś ca virecanaḥ /",
    "GS40rajnighu:2657": " bhramareṣṭo barhijaṅgho netranetramitābhidhaḥ // Rajni_9.29",
    "GS40rajnighu:2658": " śyonākayugalaṃ tiktaṃ śītalaṃ ca tridoṣajit /",
    "GS40rajnighu:2659": " pittaśleṣmātisāraghnaṃ saṃnipātajvarāpaham // Rajni_9.30",
    "GS40rajnighu:2660": " ṭeṇṭuphalaṃ kaṭūṣṇaṃ ca kaphavātaharaṃ laghu /",
    "GS40rajnighu:2661": " dīpanaṃ pācanaṃ hṛdyaṃ rucikṛl lavaṇāmlakam // Rajni_9.31",
    "GS40rajnighu:2662": " ajaśṛṅgī meṣaśṛṅgī vartikā sarpadaṃṣṭrikā /",
    "GS40rajnighu:2663": " cakṣuṣyā tiktadugdhā ca putraśreṇī viṣāṇikā // Rajni_9.32",
    "GS40rajnighu:2664": " ajaśṛṅgī kaṭus tiktā kaphārśaḥśūlaśophajit /",
    "GS40rajnighu:2665": " cakṣuṣyā śvāsahṛdrogaviṣakāsātikuṣṭhajit // Rajni_9.33",
    "GS40rajnighu:2666": " ajaśṛṅgīphalaṃ tiktaṃ kaṭūṣṇaṃ kaphavātajit /",
    "GS40rajnighu:2667": " jaṭharānalakṛt hṛdyaṃ ruciraṃ lavaṇāmlakam // Rajni_9.34",
    "GS40rajnighu:2668": " syāt kāśmaryaḥ kāśmarī kṛṣṇavṛntā hīrā bhadrā sarvatobhadrikā ca /",
    "GS40rajnighu:2669": " śrīparṇī syāt sindhuparṇī subhadrā kambhārī sā kaṭphalā bhadraparṇī //",
    "GS40rajnighu:2670": " kumudā ca gopabhadrā vidāriṇī kṣīriṇī mahābhadrā /",
    "GS40rajnighu:2671": " madhuparṇī svabhadrā kṛṣṇā śvetā ca rohiṇī gṛṣṭiḥ // Rajni_9.36",
    "GS40rajnighu:2672": " sthūlatvacā madhumatī suphalā medinī mahākumudā /",
    "GS40rajnighu:2673": " sudṛḍhatvacā ca kathitā vijñeyonatriṃśatir nāmnām // Rajni_9.37",
    "GS40rajnighu:2674": " kāśmarī kaṭukā tiktā gurūṣṇā kaphaśophanut /",
    "GS40rajnighu:2675": " tridoṣaviṣadāhārtijvaratṛṣṇāsradoṣajit // Rajni_9.38",
    "GS40rajnighu:2676": " aśmantakaś cendukaś ca kuddālaś cāmlapattrakaḥ /",
    "GS40rajnighu:2677": " ślakṣṇatvak pīlupattraś ca smṛto yamalapattrakaḥ // Rajni_9.39",
    "GS40rajnighu:2678": " aśmāntakenduśapharī śilāntaś cāmbudaḥ smṛtaḥ /",
    "GS40rajnighu:2679": " pāṣāṇāntaka ity ukto vahnicandramitāhvayaḥ // Rajni_9.40",
    "GS40rajnighu:2680": " aśmantakaḥ syān madhuraḥ kaṣāyaḥ suśītalaḥ pittaharaḥ pramehajit /",
    "GS40rajnighu:2681": " vidāhatṛṣṇāviṣamajvarāpaho viṣārtivicchardiharaś ca bhūtajit // Rajni_9.41",
    "GS40rajnighu:2682": " atha bhavati karṇikāro rājataruḥ pragrahaś ca kṛtamālaḥ /",
    "GS40rajnighu:2683": " suphalaś ca parivyādho vyādhiripuḥ paṅktibījako vasusaṃjñaḥ // Rajni_9.42",
    "GS40rajnighu:2684": " karṇikāro rase tiktaḥ kaṭūṣṇaḥ kaphaśūlahṛt /",
    "GS40rajnighu:2685": " udarakṛmimehaghno vraṇagulmanivāraṇaḥ // Rajni_9.43",
    "GS40rajnighu:2686": " āragvadho 'nyo manthāno rocanaś caturaṅgulaḥ /",
    "GS40rajnighu:2687": " ārevato dīrghaphalo vyādhighāto nṛpadrumaḥ // Rajni_9.44",
    "GS40rajnighu:2688": " hemapuṣpo rājataruḥ kaṇḍūghnaś ca jvarāntakaḥ /",
    "GS40rajnighu:2689": " arujaḥ svarṇapuṣpaś ca svarṇadruḥ kuṣṭhasūdanaḥ // Rajni_9.45",
    "GS40rajnighu:2690": " karṇābharaṇakaḥ prokto mahārājadrumaḥ smṛtaḥ /",
    "GS40rajnighu:2691": " karṇikāro mahādiḥ syāt proktaś caikonaviṃśatiḥ // Rajni_9.46",
    "GS40rajnighu:2692": " āragvadho 'timadhuraḥ śītaḥ śūlāpahārakaḥ /",
    "GS40rajnighu:2693": " jvarakaṇḍūkuṣṭhamehakaphaviṣṭambhanāśanaḥ // Rajni_9.47",
    "GS40rajnighu:2694": " vṛścikālī viṣāṇī ca viṣaghnī netrarogahā /",
    "GS40rajnighu:2695": " uṣṭrikāpy aliparṇī ca dakṣiṇāvarttakī tathā // Rajni_9.48",
    "GS40rajnighu:2696": " kalikāpy āgamāvarttā devalāṅgulikā tathā /",
    "GS40rajnighu:2697": " karabhā bhūridugdhā ca karkaśā cāmarā ca sā // Rajni_9.49",
    "GS40rajnighu:2698": " svarṇapuṣpā yugmaphalā tathā kṣīraviṣāṇikā /",
    "GS40rajnighu:2699": " proktā bhāsurapuṣpā ca vasucandrasamāhvayā // Rajni_9.50",
    "GS40rajnighu:2700": " vṛścikālī kaṭus tiktā soṣṇā hṛdvaktraśuddhikṛt /",
    "GS40rajnighu:2701": " raktapittaharā balyā vibandhārocakāpahā // Rajni_9.51",
    "GS40rajnighu:2702": " kuṭajaḥ kauṭajaḥ śakro vatsako girimallikā /",
    "GS40rajnighu:2703": " kaliṅgo mallikāpuṣpaḥ prāvṛṣyaḥ śakrapādapaḥ // Rajni_9.52",
    "GS40rajnighu:2704": " varatikto yavaphalaḥ saṃgrāhī pāṇḍuradrumaḥ /",
    "GS40rajnighu:2705": " prāvṛṣeṇyo mahāgandhaḥ syāt pañcadaśadhābhidhaḥ // Rajni_9.53",
    "GS40rajnighu:2706": " kuṭajaḥ kaṭutiktoṣṇaḥ kaṣāyaś cātisārajit /",
    "GS40rajnighu:2707": " tatrāsito 'srapittaghnas tvagdoṣārśonikṛntanaḥ // Rajni_9.54",
    "GS40rajnighu:2708": " indrayavā tu śakrāhvā śakrabījāni vatsakaḥ /",
    "GS40rajnighu:2709": " tathā vatsakabījāni bhadrajā kuṭajāphalam // Rajni_9.55",
    "GS40rajnighu:2710": " jñeyā bhadrayavā caiva bījāntā kuṭajābhidhā /",
    "GS40rajnighu:2711": " tathā kaliṅgabījāni paryāyair daśadhābhidhā // Rajni_9.56",
    "GS40rajnighu:2712": " indrayavā kaṭus tiktā śītā kaphavātaraktapittaharā /",
    "GS40rajnighu:2713": " dāhātisāraśamano nānājvaradoṣaśūlamūlaghnī // Rajni_9.57",
    "GS40rajnighu:2714": " śirīṣaḥ śītapuṣpaś ca bhaṇḍiko mṛdupuṣpakaḥ /",
    "GS40rajnighu:2715": " śukeṣṭo barhipuṣpaś ca viṣahantā supuṣpakaḥ // Rajni_9.58",
    "GS40rajnighu:2716": " uddānakaḥ śukatarur jñeyo lomaśapuṣpakaḥ /",
    "GS40rajnighu:2717": " kapītanaḥ kaliṅgaś ca śyāmalaḥ śaṅkhinīphalaḥ /",
    "GS40rajnighu:2718": " madhupuṣpas tathā vṛttapuṣpaḥ saptadaśāhvayaḥ // Rajni_9.59",
    "GS40rajnighu:2719": " śirīṣaḥ kaṭukaḥ śīto viṣavātaharaḥ paraḥ /",
    "GS40rajnighu:2720": " pāmāsṛkkuṣṭhakaṇḍūtitvagdoṣasya vināśanaḥ // Rajni_9.60",
    "GS40rajnighu:2721": " karañjo naktamālaś ca pūtikaś cirabilvakaḥ /",
    "GS40rajnighu:2722": " pūtiparṇo vṛddhaphalo rocanaś ca prakīryakaḥ // Rajni_9.61",
    "GS40rajnighu:2723": " karañjaḥ kaṭur uṣṇaś ca cakṣuṣyo vātanāśanaḥ /",
    "GS40rajnighu:2724": " tasya sneho 'tisnigdhaś ca vātaghnaḥ sthiradīptidaḥ // Rajni_9.62",
    "GS40rajnighu:2725": " anyo ghṛtakarañjaḥ syāt prakīryo ghṛtaparṇakaḥ /",
    "GS40rajnighu:2726": " snigdhapatras tapasvī ca viṣāriś ca virocanaḥ // Rajni_9.63",
    "GS40rajnighu:2727": " ghṛtakarañjaḥ kaṭūṣṇo vātahṛd vraṇanāśanaḥ /",
    "GS40rajnighu:2728": " sarvatvagdoṣaśamano viṣasparśavināśanaḥ // Rajni_9.64",
    "GS40rajnighu:2729": " jñeyo mahākarañjo 'nyaḥ ṣaḍgrantho hasticāriṇī /",
    "GS40rajnighu:2730": " udakīryā viṣaghnī ca kākaghnī madahastinī /",
    "GS40rajnighu:2731": " aṅgāravallī śārṅgeṣṭā madhusattāvamāyinī // Rajni_9.65",
    "GS40rajnighu:2732": " hastirohaṇakaś caiva jñeyo hastikarañjakaḥ /",
    "GS40rajnighu:2733": " sumanāḥ kākabhāṇḍī ca madamattaś ca ṣoḍaśa // Rajni_9.66",
    "GS40rajnighu:2734": " mahākarañjas tīkṣṇoṣṇaḥ kaṭuko viṣanāśanaḥ /",
    "GS40rajnighu:2735": " kaṇḍūvicarcikākuṣṭhatvagdoṣavraṇanāśanaḥ // Rajni_9.67",
    "GS40rajnighu:2736": " prakīryo rajanīpuṣpaḥ sumanāḥ pūtikarṇikaḥ /",
    "GS40rajnighu:2737": " pūtikarañjaḥ kaiḍaryaḥ kalimālaś ca saptadhā // Rajni_9.68",
    "GS40rajnighu:2738": " anyo gucchakarañjaḥ snigdhadalo gucchapucchako nandī /",
    "GS40rajnighu:2739": " gucchī ca mātṛnandī sānando dantadhāvano vasavaḥ // Rajni_9.69",
    "GS40rajnighu:2740": " karañjaḥ kaṭutiktoṣṇo viṣavātārtikṛntanaḥ /",
    "GS40rajnighu:2741": " kaṇḍūvicarcikākuṣṭhasparśatvagdoṣanāśanaḥ // Rajni_9.70",
    "GS40rajnighu:2742": " rīṭhākarañjakas tv anyo gucchalo gucchapuṣpakaḥ /",
    "GS40rajnighu:2743": " rīṭhā gucchaphalo 'riṣṭo maṅgalyaḥ kumbhabījakaḥ /",
    "GS40rajnighu:2744": " prakīryaḥ somavalkaś ca phenilo rudrasaṃjñakaḥ // Rajni_9.71",
    "GS40rajnighu:2745": " rīṭhākarañjas tiktoṣṇaḥ kaṭuḥ snigdhaś ca vātajit /",
    "GS40rajnighu:2746": " kaphaghnaḥ kuṣṭhakaṇḍūtiviṣavisphoṭanāśanaḥ // Rajni_9.72",
    "GS40rajnighu:2747": " aṅkolaḥ koṭharo recī gūḍhapatro nikocakaḥ /",
    "GS40rajnighu:2748": " guptasnehaḥ pītasāro madano gūḍhamallikā // Rajni_9.73",
    "GS40rajnighu:2749": " pītas tāmraphalo jñeyo dīrghakālo guṇāḍhyakaḥ /",
    "GS40rajnighu:2750": " kolaḥ kolambakarṇaś ca gandhapuṣpaś ca rocanaḥ /",
    "GS40rajnighu:2751": " vijñānatailagarbhaś ca smṛtisaṃkhyābhidhā smṛtaḥ // Rajni_9.74",
    "GS40rajnighu:2752": " aṅkolaḥ kaṭukaḥ snigdho viṣalūtādidoṣanut /",
    "GS40rajnighu:2753": " kaphānilaharaḥ sūtaśuddhikṛt recanīyakaḥ // Rajni_9.75",
    "GS40rajnighu:2754": " nīlas tu nīlavṛkṣo vātāriḥ śophanāśano nakhanāmā /",
    "GS40rajnighu:2755": " nakhavṛkṣaś ca nakhālur nakhapriyo diggajendramitasaṃjñaḥ // Rajni_9.76",
    "GS40rajnighu:2756": " nīlavṛkṣas tu kaṭukaḥ kaṣāyoṣṇo laghus tathā /",
    "GS40rajnighu:2757": " vātāmayapraśamano nānāśvayathunāśanaḥ // Rajni_9.77",
    "GS40rajnighu:2758": " sarjaḥ sarjarasaḥ śālaḥ kālakuṭo rajodbhavaḥ /",
    "GS40rajnighu:2759": " vallīvṛkṣaś cīraparṇo rālaḥ kārśyo 'jakarṇakaḥ // Rajni_9.78",
    "GS40rajnighu:2760": " vastakarṇaḥ kaṣāyī ca lalano gandhavṛkṣakaḥ /",
    "GS40rajnighu:2761": " vaṃśaś ca śālaniryāso divyasāraḥ sureṣṭakaḥ /",
    "GS40rajnighu:2762": " śūro 'gnivallabhaś caiva yakṣadhūpaḥ susiddhakaḥ // Rajni_9.79",
    "GS40rajnighu:2763": " sarjas tu kaṭutiktoṣṇo himaḥ snigdho 'tisārajit /",
    "GS40rajnighu:2764": " pittāsradoṣakuṣṭhaghnaḥ kaṇḍūvisphoṭavātajit // Rajni_9.80",
    "GS40rajnighu:2765": " jaraṇadrumo 'śvakarṇas tārkṣyaprasavaś ca śasyasaṃvaraṇaḥ /",
    "GS40rajnighu:2766": " dhanyaś ca dīrghaparṇaḥ kuśikataruḥ kauśikaś cāpi // Rajni_9.81",
    "GS40rajnighu:2767": " aśvakarṇaḥ kaṭus tiktaḥ snigdhaḥ pittāsranāśanaḥ /",
    "GS40rajnighu:2768": " jvaravisphoṭakaṇḍūghnaḥ śirodoṣārtikṛntanaḥ // Rajni_9.82",
    "GS40rajnighu:2769": " tālas tāladrumaḥ patrī dīrghaskandho dhvajadrumaḥ /",
    "GS40rajnighu:2770": " tṛṇarājo madhuraso madāḍhyo dīrghapādapaḥ // Rajni_9.83",
    "GS40rajnighu:2771": " cirāyus tarurājaś ca gajabhakṣyo dṛḍhacchadaḥ /",
    "GS40rajnighu:2772": " dīrghapatro gucchapatro 'py āsavadruś ca ṣoḍaśa // Rajni_9.84",
    "GS40rajnighu:2773": " tālaś ca madhuraḥ śītapittadāhaśramāpahaḥ /",
    "GS40rajnighu:2774": " saraś ca kaphapittaghno madakṛd dāhaśoṣanut // Rajni_9.85",
    "GS40rajnighu:2775": " śrītālo madhutālaś ca lakṣmītālo mṛducchadaḥ /",
    "GS40rajnighu:2776": " viśālapatro lekhārho masīlekhyadalas tathā /",
    "GS40rajnighu:2777": " śirālapatrakaś caiva yāmyodbhūto navāhvayaḥ // Rajni_9.86",
    "GS40rajnighu:2778": " śrītālo madhuro 'tyantam īṣac caiva kaṣāyakaḥ /",
    "GS40rajnighu:2779": " pittajit kaphakārī ca vātam īṣat prakopayet // Rajni_9.87",
    "GS40rajnighu:2780": " hintālaḥ sthūlatālaś ca valkapatro bṛhaddalaḥ /",
    "GS40rajnighu:2781": " garbhasrāvī latātālo bhīṣaṇo bahukaṇṭakaḥ // Rajni_9.88",
    "GS40rajnighu:2782": " sthirapatro dvidhālekhyaḥ śirāpatraḥ sthirāṅghripaḥ /",
    "GS40rajnighu:2783": " amlasāro bṛhattālaḥ syāc caturdaśadhābhidhaḥ // Rajni_9.89",
    "GS40rajnighu:2784": " hintālo madhurāmlaś ca kaphakṛt pittadāhanut /",
    "GS40rajnighu:2785": " śramatṛṣṇāpahārī ca śiśiro vātadoṣanut // Rajni_9.90",
    "GS40rajnighu:2786": " māḍo māḍadrumo dīrgho dhvajavṛkṣo vitānakaḥ /",
    "GS40rajnighu:2787": " madyadrumo mohakārī madadrur ṛjur aṅkadhā // Rajni_9.91",
    "GS40rajnighu:2788": " māḍas tu śiśiro rucyaḥ kaṣāyaḥ pittadāhakṛt /",
    "GS40rajnighu:2789": " tṛṣṇāpaho marutkārī śramahṛt śleṣmakārakaḥ // Rajni_9.92",
    "GS40rajnighu:2790": " tūlaṃ tūdaṃ brahmakāṣṭhaṃ brāhmaṇeṣṭaṃ ca yūpakam /",
    "GS40rajnighu:2791": " brahmadāru supuṣpaṃ ca surūpaṃ nīlavṛntakam /",
    "GS40rajnighu:2792": " kramukaṃ viprakāṣṭhaṃ ca mṛdusāraṃ dvibhūmitam // Rajni_9.93",
    "GS40rajnighu:2793": " tūlaṃ tu madhurāmlaṃ syāt vātapittaharaṃ saram /",
    "GS40rajnighu:2794": " dāhapraśamanaṃ vṛṣyaṃ kaṣāyaṃ kaphanāśanam // Rajni_9.94",
    "GS40rajnighu:2795": " tamālo nīlatālaḥ syāt kālaskandhas tamālakaḥ /",
    "GS40rajnighu:2796": " nīladhvajaś ca tāpiñchaḥ kālatālo mahābalaḥ // Rajni_9.95",
    "GS40rajnighu:2797": " tamālo madhuro balyo vṛṣyaś ca śiśiro guruḥ /",
    "GS40rajnighu:2798": " kaphapittatṛṣādāhaśramabhrāntikaraḥ paraḥ // Rajni_9.96",
    "GS40rajnighu:2799": " kadambo vṛttapuṣpaś ca surabhir lalanāpriyaḥ /",
    "GS40rajnighu:2800": " kādambaryaḥ sindhupuṣpo madāḍhyaḥ karṇapūrakaḥ // Rajni_9.97",
    "GS40rajnighu:2801": " kadambas tiktakaṭukaḥ kaṣāyo vātanāśanaḥ /",
    "GS40rajnighu:2802": " śītalaḥ kaphapittārtināśanaḥ śukravardhanaḥ // Rajni_9.98",
    "GS40rajnighu:2803": " dhārākadambaḥ prāvṛṣyaḥ pulakī bhṛṅgavallabhaḥ /",
    "GS40rajnighu:2804": " meghāgamapriyo nīpaḥ prāvṛṣeṇyaḥ kadambakaḥ // Rajni_9.99",
    "GS40rajnighu:2805": " dhūlīkadambaḥ kramukaprasūnaḥ parāgapuṣpo balabhadrasaṃjñakaḥ /",
    "GS40rajnighu:2806": " vasantapuṣpo makarandavāso bhṛṅgapriyo reṇukadambako 'ṣṭau // Rajni_9.100",
    "GS40rajnighu:2807": " bhūmīkadambo bhūnimbo bhūmijo bhṛṅgavallabhaḥ /",
    "GS40rajnighu:2808": " laghupuṣpo vṛttapuṣpo viṣaghno vraṇahārakaḥ // Rajni_9.101",
    "GS40rajnighu:2809": " trikadambāḥ kaṭur varṇyā viṣaśophaharā himāḥ /",
    "GS40rajnighu:2810": " kaṣāyāḥ pittalās tiktā vīryavṛddhikarāḥ parāḥ // Rajni_9.102",
    "GS40rajnighu:2811": " vānīro vṛttapuṣpaś ca śākhālo jalavetasaḥ /",
    "GS40rajnighu:2812": " vyādhighātaḥ parivyādho nādeyo jalasambhavaḥ // Rajni_9.103",
    "GS40rajnighu:2813": " vānīras tiktaśiśiro rakṣoghno vraṇaśodhanaḥ /",
    "GS40rajnighu:2814": " pittāsrakaphadoṣaghnaḥ saṃgrāhī ca kaṣāyakaḥ // Rajni_9.104",
    "GS40rajnighu:2815": " kumbhī romāluviṭapī romaśaḥ parpaṭadrumaḥ /",
    "GS40rajnighu:2816": " kumbhī kaṭuḥ kaṣāyoṣṇo grāhī vātakaphāpahaḥ // Rajni_9.105",
    "GS40rajnighu:2817": " vetaso niculo jñeyo vañjulo dīrghapatrakaḥ /",
    "GS40rajnighu:2818": " kalano mañjarīnamraḥ suṣeṇo gandhapuṣpakaḥ // Rajni_9.106",
    "GS40rajnighu:2819": " vetasaḥ kaṭukaḥ svāduḥ śīto bhūtavināśanaḥ /",
    "GS40rajnighu:2820": " pittaprakopaṇo rucyo vijñeyo dīpanaḥ paraḥ /",
    "GS40rajnighu:2821": " raktapittodbhavaṃ rogaṃ kuṣṭhadoṣaṃ ca nāśayet // Rajni_9.107",
    "GS40rajnighu:2822": " dhavo dṛḍhatarur gauraḥ kaṣāyo madhuratvacaḥ /",
    "GS40rajnighu:2823": " śuklavṛkṣaḥ pāṇḍutarur dhavalaḥ pāṇḍuro nava // Rajni_9.108",
    "GS40rajnighu:2824": " dhavaḥ kaṣāyaḥ kaṭukaḥ kaphaghno 'nilanāśanaḥ /",
    "GS40rajnighu:2825": " pittaprakopaṇo rucyo vijñeyo dīpanaḥ paraḥ // Rajni_9.109",
    "GS40rajnighu:2826": " dhanvano raktakusumo dhanuvṛkṣo mahābalaḥ /",
    "GS40rajnighu:2827": " rujāpahaḥ picchalako rūkṣaḥ svāduphalaś ca saḥ // Rajni_9.110",
    "GS40rajnighu:2828": " dhanvanaḥ kaṭukoṣṇaś ca kaṣāyaḥ kaphanāśanaḥ /",
    "GS40rajnighu:2829": " dāhaśoṣakaro grāhī kaṇṭhāmayaśamapradaḥ // Rajni_9.111",
    "GS40rajnighu:2830": " bhūrjo valkadrumo bhurjaḥ sucarmā bhūrjapatrakaḥ /",
    "GS40rajnighu:2831": " citratvag bindupatraś ca rakṣāpatro vicitrakaḥ /",
    "GS40rajnighu:2832": " bhūtaghno mṛdupatraś ca śailendrastho dvibhūmitaḥ // Rajni_9.112",
    "GS40rajnighu:2833": " bhūrjaḥ kaṭukaṣāyoṣṇo bhūtarakṣākaraḥ paraḥ /",
    "GS40rajnighu:2834": " tridoṣaśamanaḥ pathyo duṣṭakauṭilyanāśanaḥ // Rajni_9.113",
    "GS40rajnighu:2835": " tiniśaḥ syandanaś cakrī śatāṅgaḥ śakaṭo rathaḥ /",
    "GS40rajnighu:2836": " rathiko bhasmagarbhaś ca meṣī jaladharo daśa // Rajni_9.114",
    "GS40rajnighu:2837": " tiniśas tu kaṣāyoṣṇaḥ kapharaktātisārajit /",
    "GS40rajnighu:2838": " grāhako dāhajanano vātāmayaharaḥ paraḥ // Rajni_9.115",
    "GS40rajnighu:2839": " arjunaḥ śambaraḥ pārthaś citrayodhī dhanaṃjayaḥ /",
    "GS40rajnighu:2840": " vairāntakaḥ kirīṭī ca gāṇḍīvī śivamallakaḥ // Rajni_9.116",
    "GS40rajnighu:2841": " savyasācī nadīsarjaḥ karṇāriḥ kuruvīrakaḥ /",
    "GS40rajnighu:2842": " kaunteya indrasūnuś ca vīradruḥ kṛṣṇasārathiḥ /",
    "GS40rajnighu:2843": " pṛthājaḥ phālguno dhanvī kakubhaś caikaviṃśatiḥ // Rajni_9.117",
    "GS40rajnighu:2844": " arjunas tu kaṣāyoṣṇaḥ kaphaghno vraṇanāśanaḥ /",
    "GS40rajnighu:2845": " pittaśramatṛṣārtighno mārutāmayakopanaḥ // Rajni_9.118",
    "GS40rajnighu:2846": " haridruḥ pītadāruḥ syāt pītakāṣṭhaś ca pītakaḥ /",
    "GS40rajnighu:2847": " kadambakaḥ supuṣpaś ca surāhvaḥ pītakadrumaḥ // Rajni_9.119",
    "GS40rajnighu:2848": " haridruḥ śītalas tikto maṅgalyaḥ pittavāntijit /",
    "GS40rajnighu:2849": " aṅgakāntikaro balyo nānātvagdoṣanāśanaḥ // Rajni_9.120",
    "GS40rajnighu:2850": " dagdhā dagdharuhā proktā dagdhikā ca sthaleruhā /",
    "GS40rajnighu:2851": " romaśā karkaśadalā bhasmarohā sudagdhikā // Rajni_9.121",
    "GS40rajnighu:2852": " dagdhā kaṭukaṣāyoṣṇā kaphavātanikṛntanī /",
    "GS40rajnighu:2853": " pittaprakopaṇī caiva jaṭharānaladīpanī // Rajni_9.122",
    "GS40rajnighu:2854": " śākhoṭaḥ syād bhūtavṛkṣo gavākṣī yūkāvāso bhūrjapatraś ca pītaḥ /",
    "GS40rajnighu:2855": " kauśikyo 'jakṣīranāśaś ca sūktas tiktoṣṇo 'yaṃ pittakṛd vātahārī //",
    "GS40rajnighu:2856": " śākaḥ krakacapatraḥ syāt kharapatro 'tipatrakaḥ /",
    "GS40rajnighu:2857": " mahīsahaḥ śreṣṭakāṣṭhaḥ sthirasāro gṛhadrumaḥ // Rajni_9.124",
    "GS40rajnighu:2858": " śākas tu sārakaḥ proktaḥ pittadāhaśramāpahaḥ /",
    "GS40rajnighu:2859": " kaphaghnaṃ madhuraṃ rucyaṃ kaṣāyaṃ śākavalkalam // Rajni_9.125",
    "GS40rajnighu:2860": " śiṃśapā tu mahāśyāmā kṛṣṇasārā ca dhūmrikā /",
    "GS40rajnighu:2861": " tīkṣṇasārā ca dhīrā ca kapilā kṛṣṇaśiṃśapā // Rajni_9.126",
    "GS40rajnighu:2862": " śyāmādiśiṃśapā tiktā kaṭūṣṇā kaphavātanut /",
    "GS40rajnighu:2863": " naṣṭājīrṇaharā dīpyā śophātīsārahāriṇī // Rajni_9.127",
    "GS40rajnighu:2864": " śiṃśapānyā śvetapatrā sitāhvādiś ca śiṃśapā /",
    "GS40rajnighu:2865": " śvetādiśiṃśapā tiktā śiśirā pittadāhanut // Rajni_9.128",
    "GS40rajnighu:2866": " kapilā śiṃśapā cānyā pītā kapilaśiṃśapā /",
    "GS40rajnighu:2867": " sāriṇī kapilākṣī ca bhasmagarbhā kuśiṃśapā // Rajni_9.129",
    "GS40rajnighu:2868": " kapilā śiṃśapā tiktā śītavīryā śramāpahā /",
    "GS40rajnighu:2869": " vātapittajvaraghnī ca chardihikkāvināśinī // Rajni_9.130",
    "GS40rajnighu:2870": " śiṃśapātritayaṃ varṇyaṃ himaśophavisarpajit /",
    "GS40rajnighu:2871": " pittadāhapraśamanaṃ balyaṃ rucikaraṃ param // Rajni_9.131",
    "GS40rajnighu:2872": " asanas tu mahāsarjaḥ saurir bandhūkapuṣpakaḥ /",
    "GS40rajnighu:2873": " priyako bījavṛkṣaś ca nīlakaḥ priyaśālakaḥ // Rajni_9.132",
    "GS40rajnighu:2874": " asanaḥ kaṭur uṣṇaś ca tikto vātārtidoṣanut /",
    "GS40rajnighu:2875": " sārako galadoṣaghno raktamaṇḍalanāśanaḥ // Rajni_9.133",
    "GS40rajnighu:2876": " dvitīyo nīlabījaḥ syān nīlapatraḥ sunīlakaḥ /",
    "GS40rajnighu:2877": " nīladrumo nīlasāro nīlaniryāsako rasaiḥ // Rajni_9.134",
    "GS40rajnighu:2878": " bījavṛkṣau kaṭū śītau kaṣāyau kuṣṭhanāśanau /",
    "GS40rajnighu:2879": " sārakau kaṇḍudadrughnau śreṣṭhas tatrāsitas tayoḥ // Rajni_9.135",
    "GS40rajnighu:2880": " varuṇaḥ śvetapuṣpaś ca tiktaśākaḥ kumārakaḥ /",
    "GS40rajnighu:2881": " śvetadrumaḥ sādhuvṛkṣaḥ tamālo mārutāpahaḥ // Rajni_9.136",
    "GS40rajnighu:2882": " varuṇaḥ kaṭur uṣṇaś ca raktadoṣaharaḥ paraḥ /",
    "GS40rajnighu:2883": " śīrṣavātaharaḥ snigdho dīpyo vidradhivātajit // Rajni_9.137",
    "GS40rajnighu:2884": " putrajīvaḥ pavitraś ca garbhadaḥ sutajīvakaḥ /",
    "GS40rajnighu:2885": " kuṭajīvo 'patyajīvaḥ siddhido 'patyajīvakaḥ // Rajni_9.138",
    "GS40rajnighu:2886": " putrajīvo himo vṛṣyaḥ śleṣmado garbhajīvadaḥ /",
    "GS40rajnighu:2887": " cakṣuṣyaḥ pittaśamano dāhatṛṣṇānivāraṇaḥ // Rajni_9.139",
    "GS40rajnighu:2888": " mahāpiṇḍītaruḥ proktaḥ śvetapiṇḍītakaś ca saḥ /",
    "GS40rajnighu:2889": " karahāṭaḥ kṣuraś caiva śastrakośataruḥ saraḥ // Rajni_9.140",
    "GS40rajnighu:2890": " piṇḍītaruḥ kaṣāyoṣṇas tridoṣaśamano 'pi ca /",
    "GS40rajnighu:2891": " carmarogāpahaś caiva viśeṣād raktadoṣajit // Rajni_9.141",
    "GS40rajnighu:2892": " kāraskaras tu kimpāko viṣatindur viṣadrumaḥ /",
    "GS40rajnighu:2893": " garadrumo ramyaphalaḥ kupākaḥ kālakūṭakaḥ // Rajni_9.142",
    "GS40rajnighu:2894": " kāraskaraḥ kaṭūṣṇaś ca tiktaḥ kuṣṭhavināśanaḥ /",
    "GS40rajnighu:2895": " vātāmayāsrakaṇḍūtikaphāmārśovraṇāpahaḥ // Rajni_9.143",
    "GS40rajnighu:2896": " kaṭabhī nābhikā śauṇḍī pāṭalī kiṇihī tathā /",
    "GS40rajnighu:2897": " madhureṇuḥ kṣudraśāmā kaiḍaryaḥ śyāmalā nava // Rajni_9.144",
    "GS40rajnighu:2898": " śitādikaṭabhī śvetā kiṇihī girikarṇikā /",
    "GS40rajnighu:2899": " śirīṣapatrā kālindī śatapādī viṣaghnikā /",
    "GS40rajnighu:2900": " mahāśvetā mahāśauṇḍī mahādikaṭabhī tathā // Rajni_9.145",
    "GS40rajnighu:2901": " kaṭabhī bhavet kaṭūṣṇā gulmaviṣādhmānaśūladoṣaghnī /",
    "GS40rajnighu:2902": " vātakaphājīrṇarujāśamanī śvetā ca tatra guṇayuktā // Rajni_9.146",
    "GS40rajnighu:2903": " kṣavakaḥ kṣurakas tīkṣṇaḥ krūro bhūtāṅkuśaḥ kṣavaḥ /",
    "GS40rajnighu:2904": " rājodvejanasaṃjñaś ca bhūtadrāvī grahāhvayaḥ // Rajni_9.147",
    "GS40rajnighu:2905": " bhūtāṅkuśas tīvragandhaḥ kaṣāyoṣṇaḥ kaṭus tathā /",
    "GS40rajnighu:2906": " bhūtagrahādidoṣaghnaḥ kaphavātanikṛntanaḥ // Rajni_9.148",
    "GS40rajnighu:2907": " devasarṣapakaś cākṣo badaro raktamūlakaḥ /",
    "GS40rajnighu:2908": " surasarṣapakaś caindras tathā sūkṣmadalaḥ smṛtaḥ /",
    "GS40rajnighu:2909": " sarṣapo nirjarādiḥ syāt kurarāṅghrir navābhidhaḥ // Rajni_9.149",
    "GS40rajnighu:2910": " devasarṣapanāmā tu kaṭūṣṇaḥ kaphanāśanaḥ /",
    "GS40rajnighu:2911": " jantudoṣaharo rucyo vaktrāmayaviśodhanaḥ // Rajni_9.150",
    "GS40rajnighu:2912": " lakuco likucaḥ śālaḥ kaṣāyī dṛḍhavalkalaḥ /",
    "GS40rajnighu:2913": " ḍahuḥ kārśyaś ca śūraś ca sthūlaskandho navāhvayaḥ // Rajni_9.151",
    "GS40rajnighu:2914": " lakucaḥ svarase tiktaḥ kaṣāyoṣṇo laghus tathā /",
    "GS40rajnighu:2915": " kaphadoṣaharo dāhī malasaṃgrahadāyakaḥ // Rajni_9.152",
    "GS40rajnighu:2916": " vikaṅkato vyāghrapādo granthilaḥ svādukaṇṭakaḥ /",
    "GS40rajnighu:2917": " kaṇṭhapādo bahuphalo gopaghoṇṭā sruvadrumaḥ // Rajni_9.153",
    "GS40rajnighu:2918": " mṛduphalo dantakāṣṭho yajñīyo brahmapādapaḥ /",
    "GS40rajnighu:2919": " piṇḍarohiṇakaḥ pūtaḥ kiṅkiṇī ca tripañcadhā // Rajni_9.154",
    "GS40rajnighu:2920": " vikaṅkato 'mlamadhuraḥ pāke 'timadhuro laghuḥ /",
    "GS40rajnighu:2921": " dīpanaḥ kāmalāsraghnaḥ pācanaḥ pittanāśanaḥ // Rajni_9.155",
    "GS40rajnighu:2922": " itthaṃ vanyamahīruhāhvayaguṇābhikhyānamukhyānayā bhaṅgyā bhaṅguritābhidhāntaramahābhogaśriyā bhāsvaram /",
    "GS40rajnighu:2923": " vaidyo vai dyatu vargam enam akhilaṃ vijñāya vaijñānikaḥ prajñālokavijṛmbhaṇena sahasā svairaṃ gadānāṃ gaṇam // Rajni_9.156",
    "GS40rajnighu:2924": " ye vṛścanti nṛṇāṃ gadān gurutarān ākramya vīryāsinā ye sthitvāpi vane guṇena sarujāṃ svenāvanaṃ tanvate /",
    "GS40rajnighu:2925": " teṣām eṣa mahān asīmamahimā vanyātmanāṃ vāsabhūr vṛkṣāṇāṃ bhaṇito bhiṣagbhir asamo yo vṛkṣavargākhyayā yaḥ kāśmīrakulojjvalāmbujavanīhaṃso 'pi saṃsevyate nityollāsitanīlakaṇṭhamanasaḥ prītyādyabhagnaśriyā",
    "GS40rajnighu:2926": " tasyāyaṃ navamaḥ kṛtau naraharer vargaḥ prabhadrādiko bhadrātmany abhidhānaśekharaśikhācūḍāmaṇau saṃsthitaḥ // Rajni_9.158",
    "GS40rajnighu:2927": " Rājanighaṇṭu, Karavīrādivarga caturdhā karavīro 'tha dhattūratritayaṃ tathā /",
    "GS40rajnighu:2928": " kovidāro 'bdhir arkaḥ syān nameruḥ kiṃśukas tathā // Rajni_10.1",
    "GS40rajnighu:2929": " punnāgas tilako 'gastyaḥ pāṭalyau ca dvidhā smṛte /",
    "GS40rajnighu:2930": " aśokaś campako dhanvī ketakī dvividhā tathā // Rajni_10.2",
    "GS40rajnighu:2931": " sindūrī ca tathā jātī mudgaraḥ śatapatrikā /",
    "GS40rajnighu:2932": " mallikā ca caturdhā syād vāsantī navamallikā // Rajni_10.3",
    "GS40rajnighu:2933": " atimukto dvidhā yūthī kubjako mucakundakaḥ /",
    "GS40rajnighu:2934": " karuṇī mādhavī cātha gaṇikārī ca kundakaḥ // Rajni_10.4",
    "GS40rajnighu:2935": " bakakevikabandhūkās trisandhiś ca japā tathā /",
    "GS40rajnighu:2936": " proktā bhramaramārī ca taruṇy amlānakas tathā // Rajni_10.5",
    "GS40rajnighu:2937": " kiṅkirāto 'tha bālākhyo jhiṇṭikā coṣṭrakāṇḍikā /",
    "GS40rajnighu:2938": " tagaraṃ damanadvandvaṃ tulasī maruvo dvidhā // Rajni_10.6",
    "GS40rajnighu:2939": " arjakaś ca caturgaṅgā patrī pācī ca bālakaḥ /",
    "GS40rajnighu:2940": " barbaro mañcikāpatraḥ proktā cārāmaśītalā // Rajni_10.7",
    "GS40rajnighu:2941": " atha kamalapuṇḍarīkāhvayakokanadāni padminī caiva /",
    "GS40rajnighu:2942": " padmākṣaṃ ca mṛṇālaṃ tatkandaḥ kesaraś ca tathā // Rajni_10.8",
    "GS40rajnighu:2943": " utpalakumudakuvalayam utpalinī cāṅkavasumityā /",
    "GS40rajnighu:2944": " uttaṃsanāmni varge dravyāṇy atropadiśyante // Rajni_10.9",
    "GS40rajnighu:2945": " karavīro mahāvīro hayamāro 'śvamārakaḥ /",
    "GS40rajnighu:2946": " hayaghnaḥ pratihāsaś ca śatakundo 'śvarodhakaḥ // Rajni_10.10",
    "GS40rajnighu:2947": " hayārir vīrakaḥ kundaḥ śakundaḥ śvetapuṣpakaḥ /",
    "GS40rajnighu:2948": " aśvāntakas tathāśvaghno nakharāhvo 'śvanāśakaḥ // Rajni_10.11",
    "GS40rajnighu:2949": " sthalādikumudaḥ prokto divyapuṣpo harapriyaḥ /",
    "GS40rajnighu:2950": " gaurīpuṣpaḥ siddhapuṣpo dvikarāhvaḥ prakīrttitaḥ // Rajni_10.12",
    "GS40rajnighu:2951": " karavīraḥ kaṭus tīkṣṇaḥ kuṣṭhakaṇḍūtināśanaḥ /",
    "GS40rajnighu:2952": " vraṇārtiviṣavisphoṭaśamano 'śvamatipradaḥ // Rajni_10.13",
    "GS40rajnighu:2953": " raktakaravīrako 'nyo raktaprasavo gaṇeśakusumaś ca /",
    "GS40rajnighu:2954": " caṇḍīkusumaḥ krūro bhūtadrāvī ravipriyo munibhiḥ // Rajni_10.14",
    "GS40rajnighu:2955": " raktas tu karavīraḥ syāt kaṭustīkṣṇo viśodhakaḥ /",
    "GS40rajnighu:2956": " tvagdoṣavraṇakaṇḍūtikuṣṭhahārī viṣāpahaḥ // Rajni_10.15",
    "GS40rajnighu:2957": " pītakaravīrako 'nyaḥ pītaprasavaḥ sugandhikusumaś ca /",
    "GS40rajnighu:2958": " kṛṣṇas tu kṛṣṇakusumaś caturvidho 'yaṃ guṇe tulyaḥ // Rajni_10.16",
    "GS40rajnighu:2959": " dhattūraḥ kitavo dhūrtta unmattaḥ kanakāhvayaḥ /",
    "GS40rajnighu:2960": " śaṭho mātulakaḥ śyāmo madanaḥ śivaśekharaḥ // Rajni_10.17",
    "GS40rajnighu:2961": " kharjūghnaḥ kāhalāpuṣpaḥ khalaḥ kaṇṭaphalas tathā /",
    "GS40rajnighu:2962": " mohanaḥ kalabhonmattaḥ śaivaḥ saptadaśāhvayaḥ // Rajni_10.18",
    "GS40rajnighu:2963": " dhattūraḥ kaṭur uṣṇaś ca kāntikārī vraṇārtinut /",
    "GS40rajnighu:2964": " tvagdoṣakharjūkaṇḍūtijvarahārī bhramapradaḥ // Rajni_10.19",
    "GS40rajnighu:2965": " kṛṣṇadhattūrakaḥ siddhaḥ kanakaḥ sacivaḥ śivaḥ /",
    "GS40rajnighu:2966": " kṛṣṇapuṣpo viṣārātiḥ krūradhūrtaś ca kīrtitaḥ // Rajni_10.20",
    "GS40rajnighu:2967": " rājadhattūrakaś cānyo rājadhūrto mahāśaṭhaḥ /",
    "GS40rajnighu:2968": " nistraiṇipuṣpako bhrānto rājasvarṇaḥ ṣaḍāhvayaḥ // Rajni_10.21",
    "GS40rajnighu:2969": " sitanīlakṛṣṇalohitapītaprasavāś ca santi dhattūrāḥ /",
    "GS40rajnighu:2970": " sāmānyaguṇopetās teṣu guṇāḍhyas tu kṛṣṇakusumaḥ syāt // Rajni_10.22",
    "GS40rajnighu:2971": " kovidāraḥ kāñcanāraḥ kuddālaḥ kanakārakaḥ /",
    "GS40rajnighu:2972": " kāntapuṣpaś ca karakaḥ kāntāro yamalacchadaḥ // Rajni_10.23",
    "GS40rajnighu:2973": " pītapuṣpaḥ suvarṇāro girijaḥ kāñcanārakaḥ /",
    "GS40rajnighu:2974": " yugmapatro mahāpuṣpaḥ syāc caturdaśadhābhidhaḥ // Rajni_10.24",
    "GS40rajnighu:2975": " kovidāraḥ kaṣāyaḥ syāt saṃgrāhī vraṇaropaṇaḥ /",
    "GS40rajnighu:2976": " dīpanaḥ kaphavātaghno mūtrakṛcchranibarhaṇaḥ // Rajni_10.25",
    "GS40rajnighu:2977": " arkaḥ kṣīradalaḥ pucchī pratāpaḥ kṣīrakāṇḍakaḥ /",
    "GS40rajnighu:2978": " vikṣīro bhāskaraḥ kṣīrī kharjūghnaḥ śivapuṣpakaḥ // Rajni_10.26",
    "GS40rajnighu:2979": " bhañjanaḥ kṣīraparṇī syāt savitā ca vikīraṇaḥ /",
    "GS40rajnighu:2980": " sūryāhvaś ca sadāpuṣpo ravir āsphoṭakas tathā /",
    "GS40rajnighu:2981": " tūlaphalaḥ śukaphalo viṃśatiś ca samāhvayaḥ // Rajni_10.27",
    "GS40rajnighu:2982": " arkas tu kaṭur uṣṇaś ca vātajid dīpanīyakaḥ /",
    "GS40rajnighu:2983": " śophavraṇaharaḥ kaṇḍūkuṣṭhakrimivināśanaḥ // Rajni_10.28",
    "GS40rajnighu:2984": " śuklārkas tapanaḥ śvetaḥ pratāpaś ca sitārkakaḥ /",
    "GS40rajnighu:2985": " supuṣpaḥ śaṅkarādiḥ syād atyarko vṛttamallikā // Rajni_10.29",
    "GS40rajnighu:2986": " śvetārkaḥ kaṭutiktoṣṇo malaśodhanakārakaḥ /",
    "GS40rajnighu:2987": " mūtrakṛcchrāsraśophārtivraṇadoṣavināśanaḥ // Rajni_10.30",
    "GS40rajnighu:2988": " rājārko vasuko 'larko mandāro gaṇarūpakaḥ /",
    "GS40rajnighu:2989": " kāṣṭhīlaś ca sadāpuṣpo jñeyo 'tra saptasaṃmitaḥ // Rajni_10.31",
    "GS40rajnighu:2990": " rājārkaḥ kaṭutiktoṣṇaḥ kaphamedoviṣāpahaḥ /",
    "GS40rajnighu:2991": " vātakuṣṭhavraṇān hanti śophakaṇḍūvisarpanut // Rajni_10.32",
    "GS40rajnighu:2992": " śvetamandārakas tv anyaḥ pṛthvī kuravakaḥ smṛtaḥ /",
    "GS40rajnighu:2993": " dīrghapuṣpaḥ sitālarko dīrghātyarkaḥ rasāhvayaḥ // Rajni_10.33",
    "GS40rajnighu:2994": " śvetamandārako 'tyuṣṇas tikto malaviśodhanaḥ /",
    "GS40rajnighu:2995": " mūtrakṛcchravraṇān hanti krimīn atyantadāruṇān // Rajni_10.34",
    "GS40rajnighu:2996": " nameruḥ surapunnāgaḥ sureṣṭaḥ suraparṇikā /",
    "GS40rajnighu:2997": " suratuṅgaś ca pañcāhvaḥ punnāgaguṇasaṃyutaḥ // Rajni_10.35",
    "GS40rajnighu:2998": " palāśaḥ kiṃśukaḥ parṇo vātapotho 'tha yājñikaḥ /",
    "GS40rajnighu:2999": " triparṇo vakrapuṣpaś ca pūtadrur brahmavṛkṣakaḥ /",
    "GS40rajnighu:3000": " brahmopanetā kāṣṭhadruḥ paryāyaikādaśa smṛtāḥ // Rajni_10.36",
    "GS40rajnighu:3001": " palāśas tu kaṣāyoṣṇaḥ krimidoṣavināśanaḥ /",
    "GS40rajnighu:3002": " tadbījaṃ pāmakaṇḍūtidadrutvagdoṣanāśakṛt // Rajni_10.37",
    "GS40rajnighu:3003": " tasya puṣpaṃ ca soṣṇaṃ ca kaṇḍūkuṣṭhārttināśanam /",
    "GS40rajnighu:3004": " raktaḥ pītaḥ sito nīlaḥ kusumais tu vibhajyate // Rajni_10.38",
    "GS40rajnighu:3005": " kiṃśukair guṇasāmye 'pi sito vijñānadaḥ smṛtaḥ // Rajni_10.39",
    "GS40rajnighu:3006": " punnāgaḥ puruṣas tuṅgaḥ punnāmā pāṭalaḥ pumān /",
    "GS40rajnighu:3007": " raktapuṣpo raktareṇur aruṇo 'yaṃ navāhvayaḥ // Rajni_10.40",
    "GS40rajnighu:3008": " punnāgo madhuraḥ śītaḥ sugandhiḥ pittanāśakṛt /",
    "GS40rajnighu:3009": " bhūtavidrāvaṇaś caiva devatānāṃ prasādanaḥ // Rajni_10.41",
    "GS40rajnighu:3010": " tilako viśeṣakaḥ syān mukhamaṇḍanakaś ca puṇḍrakaḥ puṇḍraḥ /",
    "GS40rajnighu:3011": " sthirapuṣpaḥ chinnaruho dagdharuho recakaś ca mṛtajīvī // Rajni_10.42",
    "GS40rajnighu:3012": " taruṇīkaṭākṣakāmo vāsantaḥ sundaro 'bhīṣṭaḥ /",
    "GS40rajnighu:3013": " bhālavibhūṣaṇasaṃjño vijñeyaḥ pañcadaśanāmā // Rajni_10.43",
    "GS40rajnighu:3014": " tilako madhuraḥ snigdho vātapittakaphāpahaḥ /",
    "GS40rajnighu:3015": " balapuṣṭikaro hṛdyo laghur medovivardhanaḥ // Rajni_10.44",
    "GS40rajnighu:3016": " tilakatvak kaṣāyoṣṇā puṃstvaghnī dantadoṣanut /",
    "GS40rajnighu:3017": " krimiśophavraṇān hanti raktadoṣavināśanī // Rajni_10.45",
    "GS40rajnighu:3018": " agastyaḥ śīghrapuṣpaḥ syāt agastis tu munidrumaḥ /",
    "GS40rajnighu:3019": " vraṇārir dīrghaphalako vakrapuṣpaḥ surapriyaḥ // Rajni_10.46",
    "GS40rajnighu:3020": " sitapītanīlalohitakusumaviśeṣāc caturvidho 'gastiḥ /",
    "GS40rajnighu:3021": " madhuraśiśirastridoṣaśramakāsavināśanaś ca bhūtaghnaḥ // Rajni_10.47",
    "GS40rajnighu:3022": " agastyaṃ śiśiraṃ gaulyaṃ tridoṣaghnaṃ śramāpaham /",
    "GS40rajnighu:3023": " balāsakāsavaivarṇyabhūtaghnaṃ ca balāpaham // Rajni_10.48",
    "GS40rajnighu:3024": " pāṭalī tāmrapuṣpī ca kumbhikā raktapuṣpikā /",
    "GS40rajnighu:3025": " vasantadūtī cāmoghā sthālī ca viṭavallabhā /",
    "GS40rajnighu:3026": " sthiragandhāmbuvāsī ca kālavṛntīndubhūhvayā // Rajni_10.49",
    "GS40rajnighu:3027": " pāṭalī tu rase tiktā kaṭūṣṇā kaphavātajit /",
    "GS40rajnighu:3028": " śophādhmānavamiśvāsaśamanī sannipātanut // Rajni_10.50",
    "GS40rajnighu:3029": " sitapāṭalikā cānyā sitakumbhī phaleruhā /",
    "GS40rajnighu:3030": " sitā moghā kuberākṣī sitāhvā kāṣṭhapāṭalā /",
    "GS40rajnighu:3031": " pāṭalī dhavalā proktā jñeyā vasumitāhvayā // Rajni_10.51",
    "GS40rajnighu:3032": " sitapāṭalikā tiktā gurūṣṇā vātadoṣajit /",
    "GS40rajnighu:3033": " vamihikkākaphaghnī ca śramaśoṣāpahārikā // Rajni_10.52",
    "GS40rajnighu:3034": " aśokaḥ śokanāśaḥ syād viśoko vañjuladrumaḥ /",
    "GS40rajnighu:3035": " madhupuṣpo 'paśokaś ca kaṅkeliḥ kelikas tathā // Rajni_10.53",
    "GS40rajnighu:3036": " raktapallavakaś citro vicitraḥ karṇapūrakaḥ /",
    "GS40rajnighu:3037": " subhagaḥ smarādhivāso doṣahārī prapallavaḥ // Rajni_10.54",
    "GS40rajnighu:3038": " rāgī tarur hemapuṣpo rāmāvāmaṅghrighātakaḥ /",
    "GS40rajnighu:3039": " piṇḍīpuṣpo naṭaś caiva pallavadrur dviviṃśatiḥ // Rajni_10.55",
    "GS40rajnighu:3040": " aśokaḥ śiśiro hṛdyaḥ pittadāhaśramāpahaḥ /",
    "GS40rajnighu:3041": " gulmaśūlodarādhmānanāśanaḥ krimikārakaḥ // Rajni_10.56",
    "GS40rajnighu:3042": " campakaḥ svarṇapuṣpaś ca cāmpeyaḥ śītalacchadaḥ /",
    "GS40rajnighu:3043": " subhago bhṛṅgamohī ca śītalo bhramarātithiḥ // Rajni_10.57",
    "GS40rajnighu:3044": " surabhir dīpapuṣpaś ca sthiragandho 'tigandhakaḥ /",
    "GS40rajnighu:3045": " sthirapuṣpo hemapuṣpaḥ pītapuṣpas tathāparaḥ /",
    "GS40rajnighu:3046": " hemāhvaḥ sukumāras tu vanadīpo 'ṣṭabhūhvayaḥ // Rajni_10.58",
    "GS40rajnighu:3047": " tatkalikā gandhaphalī bahugandhā gandhamodinī tredhā // Rajni_10.59",
    "GS40rajnighu:3048": " campakaḥ kaṭukas tiktaḥ śiśiro dāhanāśanaḥ /",
    "GS40rajnighu:3049": " kuṣṭhakaṇḍūvraṇaharo guṇāḍhyo rājacampakaḥ // Rajni_10.60",
    "GS40rajnighu:3050": " kṣudrādicampakas tv anyaḥ sa jñeyo nāgacampakaḥ /",
    "GS40rajnighu:3051": " phaṇicampakanāgāhvaś campako vanajaḥ śarāḥ // Rajni_10.61",
    "GS40rajnighu:3052": " vanacampakaḥ kaṭūṣṇo vātakaphadhvaṃsano varṇyaḥ /",
    "GS40rajnighu:3053": " cakṣuṣyo vraṇaropī vahnistambhaṃ karoti yogaguṇāt // Rajni_10.62",
    "GS40rajnighu:3054": " bakulas tu sīdhugandhaḥ strīmukhamadhudohalaś ca madhupuṣpaḥ /",
    "GS40rajnighu:3055": " surabhir bhramarānandaḥ sthirakusumaḥ kesaraś ca śāradikaḥ // Rajni_10.63",
    "GS40rajnighu:3056": " karakaḥ sīdhusaṃjñas tu viśārado gūḍhapuṣpako dhanvī /",
    "GS40rajnighu:3057": " madano madyāmodaś cirapuṣpaś ceti saptadaśasaṃjñaḥ // Rajni_10.64",
    "GS40rajnighu:3058": " bakulaḥ śītalo hṛdyo viṣadoṣavināśanaḥ /",
    "GS40rajnighu:3059": " madhuraś ca kaṣāyaś ca madāḍhyo haryadāyakaḥ // Rajni_10.65",
    "GS40rajnighu:3060": " bakulakusumaṃ ca rucyaṃ kṣīrāḍhyaṃ surabhi śītalaṃ madhuram /",
    "GS40rajnighu:3061": " snigdhakaṣāyaṃ kathitaṃ malasaṃgrahakārakaṃ caiva // Rajni_10.66",
    "GS40rajnighu:3062": " ketakī tīkṣṇapuṣpā ca viphalā dhūlipuṣpikā /",
    "GS40rajnighu:3063": " medhyā kaṇṭadalā caiva śivadviṣṭā nṛpapriyā // Rajni_10.67",
    "GS40rajnighu:3064": " krakacā dīrghapatrā ca sthiragandhā tu pāṃśulā /",
    "GS40rajnighu:3065": " gandhapuṣpendukalikā dalapuṣpā tripañcadhā // Rajni_10.68",
    "GS40rajnighu:3066": " svarṇādiketakī tv anyā jñeyā sā hemaketakī /",
    "GS40rajnighu:3067": " kanakaprasavā puṣpī haimī chinnaruhā tathā /",
    "GS40rajnighu:3068": " viṣṭaruhā svarṇapuṣpī kāmakhaḍgadalā ca sā // Rajni_10.69",
    "GS40rajnighu:3069": " ketakīkusumaṃ varṇyaṃ keśadaurgandhyanāśanam /",
    "GS40rajnighu:3070": " hemābhaṃ madanonmādavarddhanaṃ saukhyakāri ca // Rajni_10.70",
    "GS40rajnighu:3071": " tasyāḥ stano 'tiśiśiraḥ kaṭuḥ pittakaphāpahaḥ /",
    "GS40rajnighu:3072": " rasāyanakaro balyo dehadārḍhyakaraḥ paraḥ // Rajni_10.71",
    "GS40rajnighu:3073": " sindūrī vīrapuṣpaś ca tṛṇapuṣpī karacchadaḥ /",
    "GS40rajnighu:3074": " sindūrapuṣpī śoṇādipuṣpī ṣaḍāhvayaḥ smṛtaḥ // Rajni_10.72",
    "GS40rajnighu:3075": " sindūrī kaṭukā tiktā kaṣāyā śleṣmavātajit /",
    "GS40rajnighu:3076": " śiraārtiśamanī bhūtanāśā caṇḍīpriyā bhavet // Rajni_10.73",
    "GS40rajnighu:3077": " jātī surabhigandhā syāt sumanā tu surapriyā /",
    "GS40rajnighu:3078": " cetakī sukumārā tu sandhyāpuṣpī manoharā // Rajni_10.74",
    "GS40rajnighu:3079": " rājaputrī manojñā ca mālatī tailabhāvinī /",
    "GS40rajnighu:3080": " janeṣṭā hṛdyagandhā ca nāmāny asyāś caturdaśa /",
    "GS40rajnighu:3081": " mālatī śītatiktā syāt kaphaghnī mukhapākanut /",
    "GS40rajnighu:3082": " kudmalaṃ netrarogaghnaṃ vraṇavisphoṭakuṣṭhanut // Rajni_10.75",
    "GS40rajnighu:3083": " mudgaro gandhasāras tu saptapatraś ca kardamī /",
    "GS40rajnighu:3084": " vṛttapuṣpo 'tigandhaś ca gandharājo viṭapriyaḥ /",
    "GS40rajnighu:3085": " geyapriyo janeṣṭaś ca mṛgeṣṭo rudrasammitaḥ // Rajni_10.76",
    "GS40rajnighu:3086": " mudgaro madhuraḥ śītaḥ surabhiḥ saukhyadāyakaḥ /",
    "GS40rajnighu:3087": " manojño madhupānandakārī pittaprakopahṛt // Rajni_10.77",
    "GS40rajnighu:3088": " śatapatrī tu sumanā suśītā śivavallabhā /",
    "GS40rajnighu:3089": " saumyagandhā śatadalā suvṛttā śatapatrikā // Rajni_10.78",
    "GS40rajnighu:3090": " śatapatrī himā tiktā kaṣāyā kuṣṭhanāśanī /",
    "GS40rajnighu:3091": " mukhasphoṭaharā rucyā surabhiḥ pittadāhanut // Rajni_10.79",
    "GS40rajnighu:3092": " mallikā bhadravallī tu gaurī ca vanacandrikā /",
    "GS40rajnighu:3093": " śītabhīruḥ priyā saumyā nārīṣṭā girijā sitā /",
    "GS40rajnighu:3094": " mallī ca damayantī ca candrikā modinī manuḥ // Rajni_10.80",
    "GS40rajnighu:3095": " mallikā kaṭutiktā syāc cakṣuṣyā mukhapākanut /",
    "GS40rajnighu:3096": " kuṣṭhavisphoṭakaṇḍūtiviṣavraṇaharā parā // Rajni_10.81",
    "GS40rajnighu:3097": " vallikā modinī cānyā vaṭapatrā kumārikā /",
    "GS40rajnighu:3098": " sugandhāḍhyā vṛttapuṣpā muktābhā vṛttamallikā // Rajni_10.82",
    "GS40rajnighu:3099": " netrarogāpahantrī syāt kaṭūṣṇā vṛttamallikā /",
    "GS40rajnighu:3100": " vraṇaghnī gandhabahalā dārayaty āsyajān gadān // Rajni_10.83",
    "GS40rajnighu:3101": " vārṣikā tripuṭā tryasrā surūpā sulabhā priyā /",
    "GS40rajnighu:3102": " śrīvallī ṣaṭpadānandā muktabandhā navābhidhā // Rajni_10.84",
    "GS40rajnighu:3103": " vārṣikā śiśirā hṛdyā sugandhiḥ pittanāśanī /",
    "GS40rajnighu:3104": " kaphavātaviṣasphoṭakrimidoṣāmanāśanī // Rajni_10.85",
    "GS40rajnighu:3105": " sā dīrghavarttulapuṣpaviśeṣād anekanirdeśā /",
    "GS40rajnighu:3106": " mṛgamadavāsā tv anyā kastūrīmallikā jñeyā // Rajni_10.86",
    "GS40rajnighu:3107": " prātarvikasvaraikā sāyodbhidurāpi mallikā kāpi /",
    "GS40rajnighu:3108": " vanamallikā nu sā syād āsphotā kintu samaguṇopetā // Rajni_10.87",
    "GS40rajnighu:3109": " vāsantī prahasantī vasantajā mādhavī mahājātiḥ /",
    "GS40rajnighu:3110": " śītasahā madhubahalā vasantadūtī ca vasunāmnī // Rajni_10.88",
    "GS40rajnighu:3111": " vāsantī śiśirā hṛdyā surabhiḥ śramahāriṇī /",
    "GS40rajnighu:3112": " dhammillāmodinī mandamadanonmādadāyinī // Rajni_10.89",
    "GS40rajnighu:3113": " navamallikātimodā graiṣmī grīṣmodbhavā ca sā /",
    "GS40rajnighu:3114": " saptalā sukumārā ca surabhī sūcimallikā /",
    "GS40rajnighu:3115": " sugandhā śikhariṇī syān nevālī cendubhūhvayā // Rajni_10.90",
    "GS40rajnighu:3116": " navamallikātiśaityā surabhiḥ sarvarogahṛt // Rajni_10.91",
    "GS40rajnighu:3117": " saivātimuktakākhyā puṇḍrakanāmnī ca kācid uktānyā /",
    "GS40rajnighu:3118": " madanī bhramarānandā kāmakāntā ca pañcākhyā // Rajni_10.92",
    "GS40rajnighu:3119": " atimuktaḥ kaṣāyaḥ syāc chiśiraḥ śramanāśanaḥ /",
    "GS40rajnighu:3120": " pittadāhajvaronmādahikkācchardinivāraṇaḥ // Rajni_10.93",
    "GS40rajnighu:3121": " yūthikā gaṇikāmbaṣṭhā māgadhī bālapuṣpikā /",
    "GS40rajnighu:3122": " modanī bahugandhā ca bhṛṅgānandā gajāhvayā // Rajni_10.94",
    "GS40rajnighu:3123": " anyā yūthī suvarṇāhvā sugandhā hemayūthikā /",
    "GS40rajnighu:3124": " yuvatīṣṭā vyaktagandhā śikhaṇḍī nāgapuṣpikā // Rajni_10.95",
    "GS40rajnighu:3125": " hariṇī pītayūthī ca potikā kanakaprabhā /",
    "GS40rajnighu:3126": " manoharā ca gandhāḍhyā proktā trayodaśāhvayā // Rajni_10.96",
    "GS40rajnighu:3127": " yūthikāyugalaṃ svādu śiśiraṃ śarkarārtinut /",
    "GS40rajnighu:3128": " pittadāhatṛṣāhāri nānātvagdoṣanāśanam // Rajni_10.97",
    "GS40rajnighu:3129": " sitapītanīlamecakanāmnyaḥ kusumena yūthikāḥ kathitāḥ /",
    "GS40rajnighu:3130": " tiktahimapittakaphāmayajvaraghnyo vraṇādidoṣaharāḥ // Rajni_10.98",
    "GS40rajnighu:3131": " sarvāsāṃ yūthikānāṃ tu rasavīryādisāmyatā /",
    "GS40rajnighu:3132": " surūpaṃ tu sugandhāḍhyaṃ svarṇayūthyā viśeṣataḥ // Rajni_10.99",
    "GS40rajnighu:3133": " kubjako bhadrataruṇo vṛttapuṣpo 'tikesaraḥ /",
    "GS40rajnighu:3134": " mahāsahaḥ kaṇṭakāḍhyaḥ kharvo 'likulasaṅkulaḥ // Rajni_10.100",
    "GS40rajnighu:3135": " kubjakaḥ surabhiḥ śīto raktapittakaphāpahaḥ /",
    "GS40rajnighu:3136": " puṣpaṃ tu śītalaṃ varṇyaṃ dāhaghnaṃ vātapittajit // Rajni_10.101",
    "GS40rajnighu:3137": " mucakundo bahupatraḥ sudalo harivallabhaḥ supuṣpaś ca /",
    "GS40rajnighu:3138": " arghyārho lakṣmaṇako raktaprasavaś ca vasunāmā // Rajni_10.102",
    "GS40rajnighu:3139": " mucakundaḥ kaṭutiktaḥ kaphakāsavināśanaś ca kaṇṭhadoṣaharaḥ /",
    "GS40rajnighu:3140": " tvagdoṣaśophaśamano vraṇapāmāvināśanaś caiva // Rajni_10.103",
    "GS40rajnighu:3141": " karuṇī grīṣmapuṣpī syād raktapuṣpī ca vāruṇī /",
    "GS40rajnighu:3142": " rājapriyā rājapuṣpī sūkṣmā ca brahmacāriṇī // Rajni_10.104",
    "GS40rajnighu:3143": " karuṇī kaṭutiktoṣṇā kaphamārutanāśinī /",
    "GS40rajnighu:3144": " ādhmānaviṣavicchardijatrūrdhvaśvāsahāriṇī // Rajni_10.105",
    "GS40rajnighu:3145": " mādhavī candravallī ca sugandhā bhramarotsavā /",
    "GS40rajnighu:3146": " bhṛṅgapriyā bhadralatā bhūmimaṇḍapabhūṣaṇī // Rajni_10.106",
    "GS40rajnighu:3147": " mādhavī kaṭukā tiktā kaṣāyā madagandhikā /",
    "GS40rajnighu:3148": " pittakāsavraṇān hanti dāhaśoṣavināśinī // Rajni_10.107",
    "GS40rajnighu:3149": " gaṇikārī kāñcanikā kāñcanapuṣpī vasantadūtī ca /",
    "GS40rajnighu:3150": " gandhakusumātimodā vāsantī madamādinī caiva // Rajni_10.108",
    "GS40rajnighu:3151": " gaṇikārī surabhitarā tridoṣaśamanī ca dāhaśoṣaharā /",
    "GS40rajnighu:3152": " kāmakrīḍāḍambaraśambaraharacāpalaprasarā // Rajni_10.109",
    "GS40rajnighu:3153": " kundas tu makarandaś ca mahāmodo manoharaḥ /",
    "GS40rajnighu:3154": " muktāpuṣpaḥ sadāpuṣpas tārapuṣpo 'ṭṭahāsakaḥ // Rajni_10.110",
    "GS40rajnighu:3155": " damano vanahāsaś ca manojño rudrasammitaḥ // Rajni_10.111",
    "GS40rajnighu:3156": " kundo 'timadhuraḥ śītaḥ kaṣāyaḥ kaiśyabhāvanaḥ /",
    "GS40rajnighu:3157": " kaphapittaharaś caiva saro dīpanapācanaḥ // Rajni_10.112",
    "GS40rajnighu:3158": " bakaḥ pāśupataḥ śaivaḥ śivapiṇḍaś ca suvrataḥ /",
    "GS40rajnighu:3159": " vasukaś ca śivāṅkaś ca śiveṣṭaḥ kramapūrakaḥ /",
    "GS40rajnighu:3160": " śivamallī śivāhlādaḥ śāmbhavo ravisammitaḥ // Rajni_10.113",
    "GS40rajnighu:3161": " bako 'tiśiśiras tikto madhuro madhugandhakaḥ /",
    "GS40rajnighu:3162": " pittadāhakaphaśvāsaśramahārī ca dīpanaḥ // Rajni_10.114",
    "GS40rajnighu:3163": " kevikā kavikā kevā bhṛṅgārir nṛpavallabhā /",
    "GS40rajnighu:3164": " bhṛṅgamārī mahāgandhā rājakanyālimohinī // Rajni_10.115",
    "GS40rajnighu:3165": " kevikā madhurā śītā dāhapittaśramāpahā /",
    "GS40rajnighu:3166": " vātaśleṣmarujāṃ hantrī pittacchardivināśinī // Rajni_10.116",
    "GS40rajnighu:3167": " bandhūko bandhujīvaḥ syād oṣṭhapuṣpo 'rkavallabhaḥ /",
    "GS40rajnighu:3168": " madhyandino raktapuṣpo rāgapuṣpo haripriyaḥ // Rajni_10.117",
    "GS40rajnighu:3169": " asitasitapītalohitapuṣpaviśeṣāc caturvidho bandhūkaḥ /",
    "GS40rajnighu:3170": " jvarahārī vividhagrahapiśācaśamanaḥ prasādanaḥ savituḥ syāt //",
    "GS40rajnighu:3171": " trisandhiḥ sāndhyakusumā sandhivallī sadāphalā /",
    "GS40rajnighu:3172": " trisandhyakusumā kāntā sukumārā ca sandhijā // Rajni_10.119",
    "GS40rajnighu:3173": " trisandhis trividhā jñeyā raktā cānyā sitāsitā /",
    "GS40rajnighu:3174": " kaphakāsaharā rucyā tvagdoṣaśamanī parā // Rajni_10.120",
    "GS40rajnighu:3175": " japākhyā oḍrakākhyā ca raktapuṣpī javā ca sā /",
    "GS40rajnighu:3176": " arkapriyā raktapuṣpī prātikā harivallabhā // Rajni_10.121",
    "GS40rajnighu:3177": " japā tu kaṭur uṣṇā syād indraluptakanāśakṛt /",
    "GS40rajnighu:3178": " vicchardijantujananī sūryārādhanasādhanī // Rajni_10.122",
    "GS40rajnighu:3179": " bhramarārir bhṛṅgamārī bhṛṅgārir māṃsapuṣpikā /",
    "GS40rajnighu:3180": " kuṣṭhārir bhramarī caiva jñeyā yaṣṭilatā muniḥ // Rajni_10.123",
    "GS40rajnighu:3181": " tiktā bhramaramārī syād vātaśleṣmajvarāpahā /",
    "GS40rajnighu:3182": " śophakaṇḍūtikuṣṭhaghnī vraṇadoṣāsthidoṣanut // Rajni_10.124",
    "GS40rajnighu:3183": " taruṇī sahā kumārī gandhāḍhyā cārukesarā bhṛṅgeṣṭā /",
    "GS40rajnighu:3184": " rāmataruṇī tu sudalā bahupatrā bhṛṅgavallabhā ca daśāhvā // Rajni_10.125",
    "GS40rajnighu:3185": " taruṇī śiśirā snigdhā pittadāhajvarāpahā /",
    "GS40rajnighu:3186": " madhurā mukhapākaghnī tṛṣṇāvicchardivāriṇī // Rajni_10.126",
    "GS40rajnighu:3187": " mahatī tu rājataruṇī mahāsahā varṇyapuṣpako 'mlānaḥ /",
    "GS40rajnighu:3188": " amilātakaḥ supuṣpaḥ suvarṇapuṣpaś ca saptāhvaḥ // Rajni_10.127",
    "GS40rajnighu:3189": " vijñeyā rājataruṇī kaṣāyā kaphakāriṇī /",
    "GS40rajnighu:3190": " cakṣuṣyā harṣadā hṛdyā surabhiḥ suravallabhā // Rajni_10.128",
    "GS40rajnighu:3191": " atha raktāmlānaḥ syād raktasahākhyaḥ sa cāparimlānaḥ /",
    "GS40rajnighu:3192": " raktāmalāntako 'pi ca raktaprasavaś ca kuravakaś caiva // Rajni_10.129",
    "GS40rajnighu:3193": " rāmāliṅganakāmo rāgaprasavo madhūtsavaḥ prasavaḥ /",
    "GS40rajnighu:3194": " subhago bhramarānandaḥ syād ity ayaṃ pakṣacandramitaḥ // Rajni_10.130",
    "GS40rajnighu:3195": " uṣṇaḥ kaṭuḥ kuravako vātāmayaśophanāśano jvaranut /",
    "GS40rajnighu:3196": " ādhmānaśūlakāsaśvāsārtipraśamano varṇyaḥ // Rajni_10.131",
    "GS40rajnighu:3197": " pītaḥ sa kiṅkirātaḥ pītāmlānaḥ kuraṇṭakaḥ kanakaḥ /",
    "GS40rajnighu:3198": " pītakuravaḥ supītaḥ sa pītakusumaś ca saptasaṃjñakaḥ syāt // Rajni_10.132",
    "GS40rajnighu:3199": " kiṅkirātaḥ kaṣāyoṣṇastiktaś ca kaphavātajit /",
    "GS40rajnighu:3200": " dīpanaḥ śophakaṇḍūtiraktatvagdoṣanāśanaḥ // Rajni_10.133",
    "GS40rajnighu:3201": " nīlapuṣpā tu sā dāsī nīlāmlānas tu chādanaḥ /",
    "GS40rajnighu:3202": " bālā cārttagalā caiva nīlapuṣpā ca ṣaḍvidhā // Rajni_10.134",
    "GS40rajnighu:3203": " ārttagalā kaṭus tiktā kaphamārutaśūlanut /",
    "GS40rajnighu:3204": " kaṇḍūkuṣṭhavraṇān hanti śophatvagdoṣanāśanī // Rajni_10.135",
    "GS40rajnighu:3205": " kaṇṭakaraṇṭo jhiṇṭī sā vanyasahacarī tu sā pītā /",
    "GS40rajnighu:3206": " śoṇī kuravakanāmnī kaṇṭakinī śoṇajhiṇṭikā caiva // Rajni_10.136",
    "GS40rajnighu:3207": " sānyā tu nīlajhiṇṭī nīlakuraṇṭaś ca nīlakusumā ca /",
    "GS40rajnighu:3208": " bāṇo bāṇā dāsī kaṇṭārttagalā ca saptasaṃjñā syāt // Rajni_10.137",
    "GS40rajnighu:3209": " jhiṇṭikāḥ kaṭukās tiktā dantāmayaśāntidāś ca śūlaghnāḥ /",
    "GS40rajnighu:3210": " vātakaphaśophakāsatvagdoṣavināśakāriṇyaḥ // Rajni_10.138",
    "GS40rajnighu:3211": " uṣṭrakāṇḍī raktapuṣpī jñeyā karabhakāṇḍikā /",
    "GS40rajnighu:3212": " raktā lohitapuṣpī ca varṇapuṣpī ṣaḍāhvayā // Rajni_10.139",
    "GS40rajnighu:3213": " uṣṭrakāṇḍī tu tiktoṣṇā rucyā hṛdrogahāriṇī /",
    "GS40rajnighu:3214": " tadbījaṃ madhuraṃ śītaṃ vṛṣyaṃ santarpaṇaṃ smṛtam // Rajni_10.140",
    "GS40rajnighu:3215": " tagaraṃ kuṭilaṃ vakraṃ vinamraṃ kuñcitaṃ natam /",
    "GS40rajnighu:3216": " śaṭhaṃ ca nahuṣākhyaṃ ca dadruhastaṃ ca barhaṇam // Rajni_10.141",
    "GS40rajnighu:3217": " piṇḍītagarakaṃ caiva pārthivaṃ rājaharṣaṇam /",
    "GS40rajnighu:3218": " kālānusārakaṃ kṣatraṃ dīnaṃ jihmaṃ munīndudhā // Rajni_10.142",
    "GS40rajnighu:3219": " tagaraṃ śītalaṃ tiktaṃ dṛṣṭidoṣavināśanam /",
    "GS40rajnighu:3220": " viṣārtiśamanaṃ pathyaṃ bhūtonmādabhayāpaham // Rajni_10.143",
    "GS40rajnighu:3221": " atha damanakas tu damano dānto gandhotkaṭo munir jaṭilaḥ /",
    "GS40rajnighu:3222": " daṇḍī ca pāṇḍurāgo brahmajaṭā puṇḍarīkaś ca // Rajni_10.144",
    "GS40rajnighu:3223": " tāpasapatraḥ patrī pavitrako devaśekharaś caiva /",
    "GS40rajnighu:3224": " kulapatraś ca vinītastapasvipatraś ca saptadhātrīkaḥ // Rajni_10.145",
    "GS40rajnighu:3225": " damanaḥ śītalatiktaḥ kaṣāyakaṭukaś ca kuṣṭhadoṣaharaḥ /",
    "GS40rajnighu:3226": " dvandvatridoṣaśamano viṣavisphoṭavikāraharaṇaḥ syāt // Rajni_10.146",
    "GS40rajnighu:3227": " anyaś ca vanyadamano vanādināmā ca damanaparyāyaḥ /",
    "GS40rajnighu:3228": " vīryastambhanakārī baladāyī cāmadoṣahārī ca // Rajni_10.147",
    "GS40rajnighu:3229": " tulasī subhagā tīvrā pāvanī viṣṇuvallabhā /",
    "GS40rajnighu:3230": " surejyā surasā jñeyā kāyasthā suradundubhī // Rajni_10.148",
    "GS40rajnighu:3231": " surabhir bahupatrī ca mañjarī sā haripriyā /",
    "GS40rajnighu:3232": " apetarākṣasī śyāmā gaurī tridaśamañjarī /",
    "GS40rajnighu:3233": " bhūtaghnī pūtapatrī ca jñeyā caikonaviṃśatiḥ // Rajni_10.149",
    "GS40rajnighu:3234": " tulasī kaṭutiktoṣṇā surabhiḥ śleṣmavātajit /",
    "GS40rajnighu:3235": " jantubhūtakrimiharā rucikṛd vātaśāntikṛt // Rajni_10.150",
    "GS40rajnighu:3236": " kṛṣṇā tu kṛṣṇatulasī śvetā lakṣmīḥ sitāhvayā /",
    "GS40rajnighu:3237": " kāsavātakrimivamibhūtāpahāriṇī pūtā // Rajni_10.151",
    "GS40rajnighu:3238": " maruvaḥ kharapatras tu gandhapatraḥ phaṇiñjhakaḥ /",
    "GS40rajnighu:3239": " bahuvīryaḥ śītalakaḥ surāhvaś ca samīraṇaḥ // Rajni_10.152",
    "GS40rajnighu:3240": " jambīraḥ prasthakusumo jñeyo maruvakas tathā /",
    "GS40rajnighu:3241": " ājanmasurabhipatro marīcaś ca trayodaśa // Rajni_10.153",
    "GS40rajnighu:3242": " dvidhā maruvakaḥ proktaḥ śvetaś caiva sitetaraḥ /",
    "GS40rajnighu:3243": " śveto bheṣajakārye syād aparaḥ śivapūjane // Rajni_10.154",
    "GS40rajnighu:3244": " maruvaḥ kaṭutiktoṣṇaḥ kṛmikuṣṭhavināśanaḥ /",
    "GS40rajnighu:3245": " viḍbandhādhmānaśūlaghno māndyatvagdoṣanāśanaḥ // Rajni_10.155",
    "GS40rajnighu:3246": " arjakaḥ kṣudratulasī kṣudraparṇo mukhārjakaḥ /",
    "GS40rajnighu:3247": " ugragandhaś ca jambīraḥ kuṭheraś ca kaṭhiñjaraḥ // Rajni_10.156",
    "GS40rajnighu:3248": " sitārjakas tu vaikuṇṭho vaṭapatraḥ kuṭherakaḥ /",
    "GS40rajnighu:3249": " jambīro gandhabahulaḥ sumukhaḥ kaṭupatrakaḥ // Rajni_10.157",
    "GS40rajnighu:3250": " kṛṣṇārjakaḥ kālamālo mālūkaḥ kṛṣṇamālukaḥ /",
    "GS40rajnighu:3251": " syāt kṛṣṇamallikā proktā garaghno vanabarbaraḥ // Rajni_10.158",
    "GS40rajnighu:3252": " trayo 'rjakāḥ kaṭūṣṇāḥ syuḥ kaphavātāmayāpahāḥ /",
    "GS40rajnighu:3253": " netrāmayaharā rucyāḥ sukhaprasavakārakāḥ // Rajni_10.159",
    "GS40rajnighu:3254": " vanabarbarikānyā tu sugandhiḥ suprasannakaḥ /",
    "GS40rajnighu:3255": " doṣotkleśī viṣaghnaś ca sumukhaḥ sūkṣmapatrakaḥ /",
    "GS40rajnighu:3256": " nidrāluḥ śophahārī ca suvaktraś ca daśāhvayaḥ // Rajni_10.160",
    "GS40rajnighu:3257": " vanabarbarikā coṣṇā sugandhā kaṭukā ca sā /",
    "GS40rajnighu:3258": " piśācavāntibhūtaghnī ghrāṇasantarpaṇī parā // Rajni_10.161",
    "GS40rajnighu:3259": " gaṅgāpatrī tu patrī syāt sugandhā gandhapatrikā /",
    "GS40rajnighu:3260": " gaṅgāpatrī kaṭūṣṇā ca vātajid vraṇaropaṇī // Rajni_10.162",
    "GS40rajnighu:3261": " pācī marakatapatrī haritalatā haritapatrikā patrī /",
    "GS40rajnighu:3262": " surabhir mallāriṣṭā gārutmatapatrikā caiva // Rajni_10.163",
    "GS40rajnighu:3263": " pācī kaṭutiktoṣṇā sakaṣāyā vātadoṣahantrī ca /",
    "GS40rajnighu:3264": " grahabhūtavikārakārī tvagdoṣapraśamanī vraṇeṣu hitā // Rajni_10.164",
    "GS40rajnighu:3265": " bālakaṃ vāriparyāyair uktaṃ hrīverakaṃ tathā /",
    "GS40rajnighu:3266": " keśyaṃ vajram udīcyaṃ ca piṅgaṃ ca lalanāpriyam /",
    "GS40rajnighu:3267": " bālaṃ ca kuntalośīraṃ kacāmodaṃ śaśīndudhā // Rajni_10.165",
    "GS40rajnighu:3268": " bālakaṃ śītalaṃ tiktaṃ pittavāntitṛṣāpaham /",
    "GS40rajnighu:3269": " jvarakuṣṭhātisāraghnaṃ keśyaṃ śvitravraṇāpanut // Rajni_10.166",
    "GS40rajnighu:3270": " barbaraḥ sumukhaś caiva garaghnaḥ kṛṣṇabarbaraḥ /",
    "GS40rajnighu:3271": " sukandano gandhapatraḥ pūtagandhaḥ surārhakaḥ // Rajni_10.167",
    "GS40rajnighu:3272": " barbaraḥ kaṭukoṣṇaś ca sugandhir vāntināśanaḥ /",
    "GS40rajnighu:3273": " visarpaviṣavidhvaṃsī tvagdoṣaśamanas tathā // Rajni_10.168",
    "GS40rajnighu:3274": " suraparṇaṃ devaparṇaṃ vīraparṇaṃ sugandhikam /",
    "GS40rajnighu:3275": " mañcipatraṃ sūkṣmapatraṃ devārhaṃ gandhapatrakam // Rajni_10.169",
    "GS40rajnighu:3276": " kaṭūṣṇaṃ suraparṇaṃ ca krimiśvāsabalāsajit /",
    "GS40rajnighu:3277": " dīpanaṃ kaphavātaghnaṃ varṇyaṃ bālahitaṃ tathā // Rajni_10.170",
    "GS40rajnighu:3278": " ārāmaśītalā nandā śītalā sā sunandinī /",
    "GS40rajnighu:3279": " rāmā caiva mahānandā gandhāḍhyārāmaśītalā // Rajni_10.171",
    "GS40rajnighu:3280": " ārāmaśītalā tiktā śītalā pittahāriṇī /",
    "GS40rajnighu:3281": " dāhaśoṣapraśamanī visphoṭavraṇaropaṇī // Rajni_10.172",
    "GS40rajnighu:3282": " pāthojaṃ kamalaṃ nabhaṃ ca nalināmbhojāmbujanmāmbujaṃ śrīpadmāmburuhābjapadmajalajāny ambhoruhaṃ sārasam /",
    "GS40rajnighu:3283": " paṅkejaṃ sarasīruhaṃ ca kuṭapaṃ pāthoruhaṃ puṣkaraṃ vārjaṃ tāmarasaṃ kuśeśayakaje kañjāravinde tathā // Rajni_10.173",
    "GS40rajnighu:3284": " śatapatraṃ bisakusumaṃ sahasrapatraṃ mahotpalaṃ vāriruham /",
    "GS40rajnighu:3285": " sarasijasalilajapaṅkeruharājīvāni vedavahnimitāni // Rajni_10.174",
    "GS40rajnighu:3286": " kamalaṃ śītalaṃ svādu raktapittaśramārtinut /",
    "GS40rajnighu:3287": " sugandhi bhrāntisaṃtāpaśāntidaṃ tarpaṇaṃ param // Rajni_10.175",
    "GS40rajnighu:3288": " puṇḍarīkaṃ śvetapatraṃ sitābjaṃ śvetavārijam /",
    "GS40rajnighu:3289": " harinetraṃ śaratpadmaṃ śāradaṃ śambhuvallabham // Rajni_10.176",
    "GS40rajnighu:3290": " puṇḍarīkaṃ himaṃ tiktaṃ madhuraṃ pittanāśanam /",
    "GS40rajnighu:3291": " dāhāsraśramadoṣaghnaṃ pipāsādoṣanāśanam // Rajni_10.177",
    "GS40rajnighu:3292": " kokanadam aruṇakamalaṃ raktāmbhojaṃ ca śoṇapadmaṃ ca /",
    "GS40rajnighu:3293": " raktotpalam aravindaṃ ravipriyaṃ raktavārijaṃ vasavaḥ // Rajni_10.178",
    "GS40rajnighu:3294": " kokanadaṃ kaṭutiktaṃ madhuraṃ śiśiraṃ ca raktadoṣaharam /",
    "GS40rajnighu:3295": " pittakaphavātaśamanaṃ santarpaṇakāraṇaṃ vṛṣyam // Rajni_10.179",
    "GS40rajnighu:3296": " utpalaṃ nīlakamalaṃ nīlābjaṃ nīlapaṅkajam /",
    "GS40rajnighu:3297": " nīlapadmaṃ ca bāṇāhvaṃ nīlādikamalābhidham // Rajni_10.180",
    "GS40rajnighu:3298": " nīlābjaṃ śītalaṃ svādu sugandhi pittanāśakṛt /",
    "GS40rajnighu:3299": " rucyaṃ rasāyane śreṣṭhaṃ keśyaṃ ca dehadārḍhyadam // Rajni_10.181",
    "GS40rajnighu:3300": " īṣat śvetaṃ padmaṃ nalinaṃ ca tad uktam īṣad āraktam /",
    "GS40rajnighu:3301": " utpalam īṣan nīlaṃ trividham itīdaṃ bhavet kamalam // Rajni_10.182",
    "GS40rajnighu:3302": " utpalādir ayaṃ dāharaktapittaprasādanaḥ /",
    "GS40rajnighu:3303": " pipāsādāhahṛd rogacchardimūrchāharo gaṇaḥ // Rajni_10.183",
    "GS40rajnighu:3304": " padminī nalinī proktā kūṭapiny abjinī tathā /",
    "GS40rajnighu:3305": " itthaṃ tatpadmaparyāyanāmnī jñeyā prayogataḥ // Rajni_10.184",
    "GS40rajnighu:3306": " padminī madhurā tiktā kaṣāyā śiśirā parā /",
    "GS40rajnighu:3307": " pittakṛmiśoṣavāntibhrāntisaṃtāpaśāntikṛt // Rajni_10.185",
    "GS40rajnighu:3308": " padmabījaṃ tu padmākṣaṃ gāloḍyaṃ kandalī ca sā /",
    "GS40rajnighu:3309": " bheḍā krauñcādanī krauñcā śyāmā syāt padmakarkaṭī // Rajni_10.186",
    "GS40rajnighu:3310": " padmabījaṃ kaṭu svādu pittacchardiharaṃ param /",
    "GS40rajnighu:3311": " dāhāsradoṣaśamanaṃ pācanaṃ rucikārakam // Rajni_10.187",
    "GS40rajnighu:3312": " mṛṇālaṃ padmanālaṃ ca mṛṇālī ca mṛṇālinī /",
    "GS40rajnighu:3313": " bisaṃ ca padmatantuś ca bisinī nalinīruham // Rajni_10.188",
    "GS40rajnighu:3314": " mṛṇālaṃ śiśiraṃ tiktaṃ kaṣāyaṃ pittadāhajit /",
    "GS40rajnighu:3315": " mūtrakṛcchravikāraghnaṃ raktavāntiharaṃ param // Rajni_10.189",
    "GS40rajnighu:3316": " padmakandas tu śālūkaṃ padmamūlaṃ kaṭāhvayam /",
    "GS40rajnighu:3317": " śālīnaṃ ca jalālūkaṃ syād ity evaṃ ṣaḍāhvayam // Rajni_10.190",
    "GS40rajnighu:3318": " śālūkaṃ kaṭu viṣṭambhi rūkṣaṃ rucyaṃ kaphāpaham /",
    "GS40rajnighu:3319": " kaṣāyaṃ kāsapittaghnaṃ tṛṣṇādāhanivāraṇam // Rajni_10.191",
    "GS40rajnighu:3320": " kiñjalkaṃ makarandaṃ ca kesaraṃ padmakesaram /",
    "GS40rajnighu:3321": " kiñjaṃ pītaṃ parāgaṃ ca tuṅgaṃ cāmpeyakaṃ nava // Rajni_10.192",
    "GS40rajnighu:3322": " kiñjalkaṃ madhuraṃ rūkṣaṃ kaṭu cāsyavraṇāpaham /",
    "GS40rajnighu:3323": " pittaghnaṃ śiśiraṃ rucyaṃ tṛṣṇādāhanivāraṇam // Rajni_10.193",
    "GS40rajnighu:3324": " anūṣṇaṃ cotpalaṃ caiva rātripuṣpaṃ jalāhvayam /",
    "GS40rajnighu:3325": " himābjaṃ śītajalajaṃ niśāphullaṃ ca saptadhā // Rajni_10.194",
    "GS40rajnighu:3326": " utpalaṃ śiśiraṃ svādu pittaraktārtidoṣanut /",
    "GS40rajnighu:3327": " dāhaśramavamibhrāntikrimijvaraharaṃ param // Rajni_10.195",
    "GS40rajnighu:3328": " dhavalotpalaṃ tu kumudaṃ kahlāraṃ kairavaṃ ca śītalakam /",
    "GS40rajnighu:3329": " śaśikāntam indukamalaṃ candrābjaṃ candrikāmbujaṃ ca nava // Rajni_10.196",
    "GS40rajnighu:3330": " kumudaṃ śītalaṃ svādu pāke tiktaṃ kaphāpaham /",
    "GS40rajnighu:3331": " raktadoṣaharaṃ dāhaśramapittapraśāntikṛt // Rajni_10.197",
    "GS40rajnighu:3332": " nīlotpalam utpalakaṃ kuvalayam indīvaraṃ ca kandottham /",
    "GS40rajnighu:3333": " saugandhikaṃ sugandhaṃ kuḍmalakaṃ cāsitotpalaṃ navadhā // Rajni_10.198",
    "GS40rajnighu:3334": " nīlotpalam atisvādu śītaṃ surabhi saukhyakṛt /",
    "GS40rajnighu:3335": " pāke tu tiktam atyantaṃ raktapittāpahārakam // Rajni_10.199",
    "GS40rajnighu:3336": " utpalinī kairaviṇī kumudvatī kumudinī ca candreṣṭā /",
    "GS40rajnighu:3337": " kuvalayinīndīvariṇī nīlotpalinī ca vijñeyā // Rajni_10.200",
    "GS40rajnighu:3338": " utpalinī himatiktā raktāmayahāriṇī ca pittaghnī /",
    "GS40rajnighu:3339": " tāpakaphakāsatṛṣṇāśramavamiśamanī ca vijñeyā // Rajni_10.201",
    "GS40rajnighu:3340": " puṣpadravaḥ puṣpasāraḥ puṣpasvedaś ca puṣpajaḥ /",
    "GS40rajnighu:3341": " puṣpaniryāsakaś caiva puṣpāmbujaḥ ṣaḍāhvayaḥ // Rajni_10.202",
    "GS40rajnighu:3342": " puṣpadravaḥ surabhiśītakaṣāyagaulyo dāhaśramātivamimohamukhāmayaghnaḥ /",
    "GS40rajnighu:3343": " tṛṣṇārtipittakaphadoṣaharaḥ saraś ca santarpaṇaś ciram arocakahārakaś ca",
    "GS40rajnighu:3344": " jātī bhāti mṛdur manojñamadhurāmodā muhūrtadvayaṃ dvaiguṇyena ca mallikā madakarī gandhādhikā yūthikā /",
    "GS40rajnighu:3345": " ekāhaṃ navamālikā madakaraṃ cāhnāṃ trayaṃ campakaṃ tīvrāmodam athāṣṭavāsaramitāmodānvitā ketakī itthaṃ nānāprathitasumanaḥpatrapadmābhidhānasaṃsthānoktipraguṇitatayā tadguṇākhyāpravīṇam",
    "GS40rajnighu:3346": " vācoyuktisthiraparimalaṃ vargam enaṃ paṭhitvā nityāmodair mukhasarasijaṃ vāsayatv āśu vaidyaḥ sthairye śailaśilopamāny api śanair āsādya tadbhāvanāṃ bhedyatvaṃ yamināṃ manāṃsy api yayuḥ puṣpāśugasyāśugaiḥ /",
    "GS40rajnighu:3347": " teṣāṃ bhūṣayatāṃ surādikaśiraḥ patraprasūnātmanāṃ vargo 'yaṃ vasatir matā sumanasām uttaṃsavargākhyayā lokān sparśanayogataḥ prasṛmarāṇy āmodayanty añjasā protphullāni ca yad yaśāṃsi viśadāny uttaṃsayante diśaḥ /",
    "GS40rajnighu:3348": " tasyāyaṃ daśamaḥ kṛtau sthitim agād vargo nṛsiṃheśituḥ sūrīndoḥ karavīrakādir abhidhāsambhāracūḍāmaṇau Rājanighaṇṭu, Āmrādivarga āmrāḥ pañcavidhāḥ proktā jambūś caiva caturvidhā /",
    "GS40rajnighu:3349": " panasaḥ kadalī cābdhiḥ nārikeladvayaṃ tathā // Rajni_11.1",
    "GS40rajnighu:3350": " kharjūrī pañcadhā caiva cāro bhallātarāyaṇī /",
    "GS40rajnighu:3351": " dāḍimaṃ tindukau cātho akṣoṭaḥ pīluko dvidhā // Rajni_11.2",
    "GS40rajnighu:3352": " pārevate madhūkaṃ tu dvidhā bhavyāruke kramāt /",
    "GS40rajnighu:3353": " drākṣā tridhātha karmāraḥ paruṣaḥ pippalo vaṭaḥ // Rajni_11.3",
    "GS40rajnighu:3354": " vaṭī cāśvatthikā plakṣas tathā codumbaras tridhā /",
    "GS40rajnighu:3355": " tattvacā badaraṃ cābdhi bījapūraṃ tridhā matam // Rajni_11.4",
    "GS40rajnighu:3356": " āmalakyau dvidhā caiva ciñcā ciñcārasas tathā /",
    "GS40rajnighu:3357": " āmrātako 'tha nāraṅgo nimbūr jambīrakadvayam // Rajni_11.5",
    "GS40rajnighu:3358": " kapitthas tumbaraś cātha rudrākṣo bilvaśallakī /",
    "GS40rajnighu:3359": " katakaḥ karkaṭaś caiva dvidhā śleṣmātakas tathā // Rajni_11.6",
    "GS40rajnighu:3360": " muṣkakaḥ karamardaś ca tathā tejaḥphalas tathā /",
    "GS40rajnighu:3361": " vikaṇṭakaḥ śivā saptāpy akṣaḥ pūgo 'ṣṭadhā smṛtaḥ // Rajni_11.7",
    "GS40rajnighu:3362": " saptadhā nāgavallī syāc cūrṇaṃ caivāṣṭadhā smṛtam /",
    "GS40rajnighu:3363": " uktā āmrādike varge śūnyacandrendusaṅkhyayā // Rajni_11.8",
    "GS40rajnighu:3364": " āmraḥ kāmaśaraś cūto rasālaḥ kāmavallabhaḥ /",
    "GS40rajnighu:3365": " kāmāṅgaḥ sahakāraś ca kīreṣṭo mādhavadrumaḥ // Rajni_11.9",
    "GS40rajnighu:3366": " bhṛṅgābhīṣṭaḥ sīdhuraso madhūlī kokilotsavaḥ /",
    "GS40rajnighu:3367": " vasantadūto 'mlaphalo madāḍhyo manmathālayaḥ // Rajni_11.10",
    "GS40rajnighu:3368": " madhvāvāsaḥ sumadanaḥ pikarāgo nṛpapriyaḥ /",
    "GS40rajnighu:3369": " priyāmbuḥ kokilāvāsaḥ sa proktas trikarāhvayaḥ // Rajni_11.11",
    "GS40rajnighu:3370": " āmraḥ kaṣāyāmlarasaḥ sugandhiḥ kaṇṭhāmayaghno 'gnikaraś ca bālaḥ /",
    "GS40rajnighu:3371": " pittaprakopānilaraktadoṣapradaḥ paṭutvādirucipradaś ca // Rajni_11.12",
    "GS40rajnighu:3372": " bālaṃ pittānilakaphakaraṃ tac ca baddhāsthi tādṛk pakvaṃ doṣatritayaśamanaṃ svādu puṣṭiṃ guruṃ ca /",
    "GS40rajnighu:3373": " datte dhātupracayam adhikaṃ tarpaṇaṃ kāntikāri khyātaṃ tṛṣṇāśramaśamakṛtau cūtajātaṃ phalaṃ syāt // Rajni_11.13",
    "GS40rajnighu:3374": " kośāmraś ca ghanaskandho vanāmro jantupādapaḥ /",
    "GS40rajnighu:3375": " kṣudrāmraś ceti raktāmro lākṣāvṛkṣaḥ suraktakaḥ // Rajni_11.14",
    "GS40rajnighu:3376": " kośāmram amlam anilāpaharaṃ kaphārttipittapradaṃ guru vidāhaviśophakāri /",
    "GS40rajnighu:3377": " pakvaṃ bhaven madhuram īṣad apāram amlaṃ paṭvādiyuktarucidīpanapuṣṭibalyam",
    "GS40rajnighu:3378": " rājāmro 'nyo rājaphalaḥ smarāmraḥ kokilotsavaḥ /",
    "GS40rajnighu:3379": " madhuraḥ kokilānandaḥ kāmeṣṭo nṛpavallabhaḥ // Rajni_11.16",
    "GS40rajnighu:3380": " anyo mahārājacūto mahārājāmrakas tathā /",
    "GS40rajnighu:3381": " sthūlāmro manmathāvāsaḥ kaṅko nīlakapitthakaḥ // Rajni_11.17",
    "GS40rajnighu:3382": " kāmāyudhaḥ kāmaphalo rājaputro nṛpātmajaḥ /",
    "GS40rajnighu:3383": " mahārājaphalaḥ kāmo mahācūtas trayodaśa // Rajni_11.18",
    "GS40rajnighu:3384": " tasyāpi śreṣṭhato 'nyāmro rasālo baddhapūrvakaḥ /",
    "GS40rajnighu:3385": " jñeyaś cakralatāmraś ca madhvāmraḥ sitajāmrakaḥ /",
    "GS40rajnighu:3386": " vanejyo manmathānando madanecchāphalo muniḥ // Rajni_11.19",
    "GS40rajnighu:3387": " rājāmrāḥ komalāḥ sarve kaṭvamlāḥ pittadāhadāḥ /",
    "GS40rajnighu:3388": " supakvāḥ svādumādhuryāḥ puṣṭivīryabalapradāḥ // Rajni_11.20",
    "GS40rajnighu:3389": " rājāmreṣu triṣu proktaṃ sāmyam eva rasādhikam /",
    "GS40rajnighu:3390": " guṇādhikaṃ tu vijñeyaṃ paryāyād uttarottaram // Rajni_11.21",
    "GS40rajnighu:3391": " bālaṃ rājaphalaṃ kaphāsrapavanaśvāsārtipittapradaṃ madhyaṃ tādṛśam eva doṣabahulaṃ bhūyaḥ kaṣāyāmlakam /",
    "GS40rajnighu:3392": " pakvaṃ cen madhuraṃ tridoṣaśamanaṃ tṛṣṇāvidāhaśramaśvāsārocakamocakaṃ guru himaṃ vṛṣyāticūtāhvayam āmratvacā kaṣāyā ca mūlaṃ saugandhi tādṛśam /",
    "GS40rajnighu:3393": " rucyaṃ saṃgrāhi śiśiraṃ puṣpaṃ tu rucidīpanam // Rajni_11.23",
    "GS40rajnighu:3394": " jambūs tu surabhipatrā nīlaphalā śyāmalā mahāskandhā /",
    "GS40rajnighu:3395": " rājārhā rājaphalā śukapriyā meghamodinī navāhvā // Rajni_11.24",
    "GS40rajnighu:3396": " jambūḥ kaṣāyamadhurā śramapittadāhakaṇṭhārtiśoṣaśamanī krimidoṣahantrī /",
    "GS40rajnighu:3397": " śvāsātisārakaphakāsavināśanī ca viṣṭambhinī bhavati rocanapācanī ca //",
    "GS40rajnighu:3398": " mahājambū rājajambūḥ svarṇamātā mahāphalā /",
    "GS40rajnighu:3399": " śukapriyā kokileṣṭā mahānīlā bṛhatphalā // Rajni_11.26",
    "GS40rajnighu:3400": " mahājambūr uṣṇā samadhurakaṣāyā śramaharā nirasyaty āsyasthaṃ jhaṭiti jaḍimānaṃ svarakarī",
    "GS40rajnighu:3401": " vidhatte viṣṭambhaṃ śamayati ca śoṣaṃ vitanute śramātīsārārttiśvasitakaphakāsapraśamanam //",
    "GS40rajnighu:3402": " kākajambūḥ kākaphalā nādeyī kākavallabhā /",
    "GS40rajnighu:3403": " bhṛṅgeṣṭā kākanīlā ca dhvāṅkṣajambūr dhanapriyā // Rajni_11.28",
    "GS40rajnighu:3404": " kākajambūḥ kaṣāyāmlā pāke tu madhurā guruḥ /",
    "GS40rajnighu:3405": " dāhaśramātisāraghnī vīryapuṣṭibalapradā // Rajni_11.29",
    "GS40rajnighu:3406": " anyā ca bhūmijambūr hrasvaphalā bhṛṅgavallabhā hrasvā /",
    "GS40rajnighu:3407": " bhūjambūr bhramareṣṭā pikabhakṣā kāṣṭhajambūś ca // Rajni_11.30",
    "GS40rajnighu:3408": " bhūmijambūḥ kaṣāyā ca madhurā śleṣmapittanut /",
    "GS40rajnighu:3409": " hṛdyā saṃgrāhihṛtkaṇṭhadoṣaghnī vīryapuṣṭidā // Rajni_11.31",
    "GS40rajnighu:3410": " panasas tu mahāsarjaḥ phalinaḥ phalavṛkṣakaḥ /",
    "GS40rajnighu:3411": " sthūlaḥ kaṇṭaphalaś caiva syān mūlaphaladaḥ smṛtaḥ /",
    "GS40rajnighu:3412": " apuṣpaphaladaḥ pūtaphalo hy aṅkamitas tathā // Rajni_11.32",
    "GS40rajnighu:3413": " panasaṃ madhuraṃ supicchilaṃ guru hṛdyaṃ balavīryavṛddhidam /",
    "GS40rajnighu:3414": " śramadāhaviśoṣanāśanaṃ rucikṛd grāhi ca durjaraṃ param // Rajni_11.33",
    "GS40rajnighu:3415": " īṣat kaṣāyaṃ madhuraṃ tadbījaṃ vātalaṃ guru /",
    "GS40rajnighu:3416": " tatphalasya vikāraghnaṃ rucyaṃ tvagdoṣanāśanam // Rajni_11.34",
    "GS40rajnighu:3417": " bālaṃ tu nīrasaṃ hṛdyaṃ madhyapakvaṃ tu dīpanam /",
    "GS40rajnighu:3418": " rucidaṃ lavaṇādy uktaṃ panasasya phalaṃ smṛtam // Rajni_11.35",
    "GS40rajnighu:3419": " kadalī suphalā rambhā sukumārā sakṛtphalā /",
    "GS40rajnighu:3420": " mocā gucchaphalā hastiviṣāṇī gucchadantikā // Rajni_11.36",
    "GS40rajnighu:3421": " kāṣṭhīrasā ca niḥsārā rājeṣṭā bālakapriyā /",
    "GS40rajnighu:3422": " ūrustambhā bhānuphalā vanalakṣmīś ca ṣoḍaśa // Rajni_11.37",
    "GS40rajnighu:3423": " bālaṃ phalaṃ madhuram alpatayā kaṣāyaṃ pittāpahaṃ śiśirarucyam athāpi nālam /",
    "GS40rajnighu:3424": " puṣpaṃ tad apy anuguṇaṃ krimihāri kandaṃ parṇaṃ ca śūlaśamakaṃ kadalībhavaṃ syāt // Rajni_11.38",
    "GS40rajnighu:3425": " rambhāpakvaphalaṃ kaṣāyamadhuraṃ balyaṃ ca śītaṃ tathā pittaṃ cāsravimardanaṃ gurutaraṃ pathyaṃ na mandānale /",
    "GS40rajnighu:3426": " sadyaḥ śukravivṛddhidaṃ klamaharaṃ tṛṣṇāpahaṃ kāntidaṃ dīptāgnau sukhadaṃ kaphāmayakaraṃ santarpaṇaṃ durjaram // Rajni_11.39",
    "GS40rajnighu:3427": " kāṣṭhakadalī sukāṣṭhā vanakadalī kāṣṭhikā śilārambhā /",
    "GS40rajnighu:3428": " dārukadalī phalāḍhyā vanamocā cāśmakadalī ca // Rajni_11.40",
    "GS40rajnighu:3429": " syāt kāṣṭhakadalī rucyā raktapittaharā himā /",
    "GS40rajnighu:3430": " gurur mandāgnijananī durjarā madhurā parā // Rajni_11.41",
    "GS40rajnighu:3431": " girikadalī girirambhā parvatamocāpy araṇyakadalī ca /",
    "GS40rajnighu:3432": " bahubījā vanarambhā girijā gajavallabhābhihitā // Rajni_11.42",
    "GS40rajnighu:3433": " girikadalī madhurahimā balavīryavivṛddhidāyinī rucyā /",
    "GS40rajnighu:3434": " tṛṭpittadāhaśoṣapraśamanakartrī ca durjarā ca guruḥ // Rajni_11.43",
    "GS40rajnighu:3435": " anyā suvarṇakadalī suvarṇarambhā ca kanakarambhā ca /",
    "GS40rajnighu:3436": " pītā suvarṇamocā campakarambhā surambhikā subhagā // Rajni_11.44",
    "GS40rajnighu:3437": " hemaphalā svarṇaphalā kanakastambhā ca pītarambhā ca /",
    "GS40rajnighu:3438": " gaurā ca gaurarambhā kāñcanakadalī surapriyā ṣaḍbhūḥ // Rajni_11.45",
    "GS40rajnighu:3439": " suvarṇamocā madhurā himā ca svalpāśane dīpanakāriṇī ca /",
    "GS40rajnighu:3440": " tṛṣṇāpahā dāhavimocanī ca kaphāvahā vṛṣyakarī guruś ca // Rajni_11.46",
    "GS40rajnighu:3441": " nārikelo rasaphalaḥ sutuṅgaḥ kūrcaśekharaḥ /",
    "GS40rajnighu:3442": " dṛḍhanīlo nīlatarur maṅgalyoccatarus tathā // Rajni_11.47",
    "GS40rajnighu:3443": " tṛṇarājaḥ skandhatarur dākṣiṇātyo durāruhaḥ /",
    "GS40rajnighu:3444": " lāṅgalī tryambakaphalas tathā dṛḍhaphalasthitiḥ // Rajni_11.48",
    "GS40rajnighu:3445": " nārikelo guruḥ snigdhaḥ śītaḥ pittavināśanaḥ /",
    "GS40rajnighu:3446": " arddhapakvas tṛṣāśoṣaśamano durjaraḥ paraḥ // Rajni_11.49",
    "GS40rajnighu:3447": " nārikelasalilaṃ laghu balyaṃ śītalaṃ ca madhuraṃ guru pāke pittapīnasatṛṣāśramadāhaśānti śoṣaśamanaṃ sukhadāyi /",
    "GS40rajnighu:3448": " pakvam etad api kiṃcid ihoktaṃ pittakāri rucidaṃ madhuraṃ ca dīpanaṃ balakaraṃ guru vṛṣyaṃ vīryavardhanam idaṃ tu vadanti // Rajni_11.50",
    "GS40rajnighu:3449": " khubaraṃ nārikelasya snigdhaṃ guru ca durjaram /",
    "GS40rajnighu:3450": " dāhaviṣṭambhadaṃ rucyaṃ balavīryavivardhanam // Rajni_11.51",
    "GS40rajnighu:3451": " madhunārikelako 'nyo mādhvīkaphalaś ca madhuphalo 'sitajaphalaḥ /",
    "GS40rajnighu:3452": " mākṣikaphalo mṛduphalo bahukūrco hrasvaphalaś ca vasugaṇitāhvaḥ //",
    "GS40rajnighu:3453": " madhuraṃ madhunārikelam uktaṃ śiśiraṃ dāhatṛṣārtipittahāri /",
    "GS40rajnighu:3454": " balapuṣṭikaraṃ ca kāntim agryaṃ kurute vīryavivardhanaṃ ca rucyam //",
    "GS40rajnighu:3455": " mādhvīkaṃ nārikelaṃ phalam atimadhuraṃ durjaraṃ jantukāri snigdhaṃ vātātisāraśramaśamanam atha dhvaṃsanaṃ vahnidīpteḥ /",
    "GS40rajnighu:3456": " āmaśleṣmaprakopaṃ janayati kurute cārukāntiṃ balaṃ ca sthairyaṃ dehasya dhatte ghanamadanakalāvardhanaṃ pittanāśam // Rajni_11.54",
    "GS40rajnighu:3457": " kharjūrī tu kharaskandhā duṣpradharṣāṃ durāruhā /",
    "GS40rajnighu:3458": " niḥśreṇī ca kaṣāyā ca yavaneṣṭā haripriyā // Rajni_11.55",
    "GS40rajnighu:3459": " kharjūrī tu kaṣāyā ca pakvā gaulyakaṣāyakā /",
    "GS40rajnighu:3460": " pittaghnī kaphadā caiva krimikṛd vṛṣyabṛṃhaṇī // Rajni_11.56",
    "GS40rajnighu:3461": " madhukharjūrī tv anyā madhukarkaṭikā ca kolakarkaṭikā /",
    "GS40rajnighu:3462": " kaṇṭakinī madhuphalikā mādhvī madhurā ca madhurakharjūrī // Rajni_11.57",
    "GS40rajnighu:3463": " madhukharjūrī madhurā vṛṣyā saṃtāpapittaśāntikarī /",
    "GS40rajnighu:3464": " śiśirā ca jantukarī bahuvīryavivardhanaṃ tanute // Rajni_11.58",
    "GS40rajnighu:3465": " bhūkharjūrī bhuktā vasudhākharjūrikā ca bhūmikharjūrī /",
    "GS40rajnighu:3466": " bhūkharjūrī madhurā śiśirā ca vidāhapittaharā // Rajni_11.59",
    "GS40rajnighu:3467": " dīpyā ca piṇḍakharjūrī sthalapiṇḍā madhusravā /",
    "GS40rajnighu:3468": " phalapuṣpā svādupiṇḍā hayabhakṣyā svarābhidhā // Rajni_11.60",
    "GS40rajnighu:3469": " tathānyā rājakharjūrī rājapiṇḍā nṛpapriyā /",
    "GS40rajnighu:3470": " munikharjūrikā vanyā rājeṣṭā ripusammitā // Rajni_11.61",
    "GS40rajnighu:3471": " piṇḍakharjūrikāyugmaṃ gaulyaṃ svāde himaṃ guru /",
    "GS40rajnighu:3472": " pittadāhārttiśvāsaghnaṃ śramahṛd vīryavṛddhidam // Rajni_11.62",
    "GS40rajnighu:3473": " dāhaghnī madhurāsrapittaśamanī tṛṣṇārtidoṣāpahā śītā śvāsakaphaśramodayaharā santarpaṇī puṣṭidā",
    "GS40rajnighu:3474": " vahner māndyakarī gurur viṣaharā hṛdyā ca datte balaṃ snigdhā vīryavivardhanī ca kathitā piṇḍākhyakharjūrikā cāraḥ khadruḥ kharaskandho lalanaś cārakas tathā /",
    "GS40rajnighu:3475": " bahuvalkaḥ priyālaś ca navadrus tāpasapriyaḥ /",
    "GS40rajnighu:3476": " snehabījaś copavaṭo bhakṣabījaḥ karendudhā // Rajni_11.64",
    "GS40rajnighu:3477": " cārasya ca phalaṃ pakvaṃ vṛṣyaṃ gaulyāmlakaṃ guru /",
    "GS40rajnighu:3478": " tadbījaṃ madhuraṃ vṛṣyaṃ pittadāhārtināśanam // Rajni_11.65",
    "GS40rajnighu:3479": " bhallātako 'gnir dahanas tapano 'ruṣkaro 'nalaḥ /",
    "GS40rajnighu:3480": " krimighnas tailabījaś ca vātāriḥ sphoṭabījakaḥ // Rajni_11.66",
    "GS40rajnighu:3481": " pṛthagbījo dhanurbījo bhallāto bījapādapaḥ /",
    "GS40rajnighu:3482": " vahnir varataruś ceti vijñeyaḥ ṣoḍaśāhvayaḥ // Rajni_11.67",
    "GS40rajnighu:3483": " bhallātakaḥ kaṭus tiktaḥ kaṣāyoṣṇaḥ krimīñ jayet /",
    "GS40rajnighu:3484": " kaphavātodarānāhamehadurnāmanāśanaḥ // Rajni_11.68",
    "GS40rajnighu:3485": " bhallātasya phalaṃ kaṣāyamadhuraṃ koṣṇaṃ kaphārtiśramaśvāsānāhavibandhaśūlajaṭharādhmānakrimidhvaṃsanam",
    "GS40rajnighu:3486": " tanmajjā ca viśoṣadāhaśamanī pittāpahā tarpaṇī vātārocakahāridīptijananī pittāpahā tv añjasā rājādano rājaphalaḥ kṣīravṛkṣo nṛpadrumaḥ /",
    "GS40rajnighu:3487": " nimbabījo madhuphalaḥ kapīṣṭo mādhavodbhavaḥ // Rajni_11.70",
    "GS40rajnighu:3488": " kṣīrī gucchaphalaḥ proktaḥ śukeṣṭo rājavallabhaḥ /",
    "GS40rajnighu:3489": " śrīphalo 'tha dṛḍhaskandhaḥ kṣīraśuklas tripañcadhā // Rajni_11.71",
    "GS40rajnighu:3490": " rājādanī tu madhurā pittahṛd gurutarpaṇī /",
    "GS40rajnighu:3491": " vṛṣyā sthaulyakarī hṛdyā susnigdhā mehanāśakṛt // Rajni_11.72",
    "GS40rajnighu:3492": " dāḍimo dāḍimīsāraḥ kuṭṭimaḥ phalaṣāḍavaḥ /",
    "GS40rajnighu:3493": " karako raktabījaś ca suphalo dantabījakaḥ // Rajni_11.73",
    "GS40rajnighu:3494": " madhubījaḥ kucaphalo rocanaḥ śukavallabhaḥ /",
    "GS40rajnighu:3495": " maṇibījas tathā valkaphalo vṛttaphalaś ca saḥ /",
    "GS40rajnighu:3496": " sunīlo nīlapatraś ca jñeyaḥ saptadaśāhvayaḥ // Rajni_11.74",
    "GS40rajnighu:3497": " dāḍimaṃ madhuram amlakaṣāyaṃ kāsavātakaphapittavināśi /",
    "GS40rajnighu:3498": " grāhi dīpanakaraṃ ca laghūṣṇaṃ śītalaṃ śramaharaṃ rucidāyi // Rajni_11.75",
    "GS40rajnighu:3499": " dāḍimaṃ dvividham īritam āryair amlam ekam aparaṃ madhuraṃ ca /",
    "GS40rajnighu:3500": " tatra vātakaphahāri kilāmlaṃ tāpahāri madhuraṃ laghu pathyam //",
    "GS40rajnighu:3501": " tinduko nīlasāraś ca kālaskandho 'timuktakaḥ /",
    "GS40rajnighu:3502": " sphūrjako rāmaṇaś caiva sphūrjanaḥ syandanāhvayaḥ // Rajni_11.77",
    "GS40rajnighu:3503": " tindukas tu kaṣāyaḥ syāt saṃgrāhī vātakṛt paraḥ /",
    "GS40rajnighu:3504": " pakvas tu madhuraḥ snigdho durjaraḥ śleṣmalo guruḥ // Rajni_11.78",
    "GS40rajnighu:3505": " tinduko 'nyaḥ kākapīluḥ kākāṇḍaḥ kākatindukaḥ /",
    "GS40rajnighu:3506": " kākasphūrjaś ca kākenduḥ kākāhvaḥ kākabījakaḥ // Rajni_11.79",
    "GS40rajnighu:3507": " kākatinduḥ kaṣāyo 'mlo gurur vātavikārakṛt /",
    "GS40rajnighu:3508": " pakvas tu madhuraḥ kiṃcit kaphakṛt pittavāntihṛt // Rajni_11.80",
    "GS40rajnighu:3509": " akṣoṭaḥ pārvatīyaś ca phalasneho guḍāśayaḥ /",
    "GS40rajnighu:3510": " kīreṣṭaḥ kandarālaś ca madhumajjā bṛhacchadaḥ // Rajni_11.81",
    "GS40rajnighu:3511": " akṣoṭo madhuro balyaḥ snigdhoṣṇo vātapittajit /",
    "GS40rajnighu:3512": " raktadoṣapraśamanaḥ śītalaḥ kaphakopanaḥ // Rajni_11.82",
    "GS40rajnighu:3513": " pītuḥ śītaḥ sahasrāṃśī dhānī guḍaphalas tathā /",
    "GS40rajnighu:3514": " virecanaphalaḥ śākhī śyāmaḥ karabhavallabhaḥ // Rajni_11.83",
    "GS40rajnighu:3515": " aṅkāhvaḥ kaṭukaḥ pīluḥ kaṣāyo madhurāmlakaḥ /",
    "GS40rajnighu:3516": " saraḥ svāduś ca gulmārśaḥśamano dīpanaḥ paraḥ // Rajni_11.84",
    "GS40rajnighu:3517": " anyaś caiva bṛhatpīlur mahāpīlur mahāphalaḥ /",
    "GS40rajnighu:3518": " rājapīlur mahāvṛkṣo madhupīluḥ ṣaḍāhvayaḥ // Rajni_11.85",
    "GS40rajnighu:3519": " madhuras tu mahāpīlur vṛṣyo viṣavināśanaḥ /",
    "GS40rajnighu:3520": " pittapraśamano rucya āmaghno dīpanīyakaḥ // Rajni_11.86",
    "GS40rajnighu:3521": " pārevataṃ tu raivatam ārevatakaṃ ca kiṃca raivatakam /",
    "GS40rajnighu:3522": " madhuphalam amṛtaphalākhyaṃ pārevatakaṃ ca saptāhvam // Rajni_11.87",
    "GS40rajnighu:3523": " pārevataṃ tu madhuraṃ krimivātahāri vṛṣyaṃ tṛṣājvaravidāhaharaṃ ca hṛdyam /",
    "GS40rajnighu:3524": " mūrchābhramaśramaviśoṣavināśakāri snigdhaṃ ca rucyam uditaṃ bahuvīryadāyi",
    "GS40rajnighu:3525": " mahāpārevataṃ cānyat svarṇapārevataṃ tathā /",
    "GS40rajnighu:3526": " sāmrāṇijaṃ khārikaṃ ca raktaraivatakaṃ ca tat /",
    "GS40rajnighu:3527": " bṛhatpārevataṃ proktaṃ dvīpajaṃ dvīpakharjūrī // Rajni_11.89",
    "GS40rajnighu:3528": " mahāpārevataṃ gaulyaṃ balakṛt puṣṭivardhanam /",
    "GS40rajnighu:3529": " vṛṣyaṃ mūrchājvaraghnaṃ ca pūrvoktād adhikaṃ guṇaiḥ // Rajni_11.90",
    "GS40rajnighu:3530": " madhūko madhuvṛkṣaḥ syāt madhuṣṭhīlo madhusravaḥ /",
    "GS40rajnighu:3531": " guḍapuṣpo lodhrapuṣpo vānaprasthaś ca mādhavaḥ // Rajni_11.91",
    "GS40rajnighu:3532": " madhukaṃ madhuraṃ śītaṃ pittadāhaśramāpaham /",
    "GS40rajnighu:3533": " vātalaṃ jantudoṣaghnaṃ vīryapuṣṭivivardhanam // Rajni_11.92",
    "GS40rajnighu:3534": " anyo jalamadhūko maṅgalyo dīrghapatrako madhupuṣpaḥ /",
    "GS40rajnighu:3535": " kṣaudrapriyaḥ pataṅgaḥ kīreṣṭo gairikākṣaś ca // Rajni_11.93",
    "GS40rajnighu:3536": " jñeyo jalamadhūkas tu madhuro vraṇanāśanaḥ /",
    "GS40rajnighu:3537": " vṛṣyo vāntiharaḥ śīto balakārī rasāyanaḥ // Rajni_11.94",
    "GS40rajnighu:3538": " madhūkapuṣpaṃ madhuraṃ ca vṛṣyaṃ hṛdyaṃ himaṃ pittavidāhahāri /",
    "GS40rajnighu:3539": " phalaṃ ca vātāmayapittanāśi jñeyaṃ madhūkadvayam evam etat // Rajni_11.95",
    "GS40rajnighu:3540": " bhavyaṃ bhavaṃ bhaviṣyaṃ ca bhāvanaṃ vaktraśodhanam /",
    "GS40rajnighu:3541": " tathā picchalabījaṃ ca tac ca lomaphalaṃ matam // Rajni_11.96",
    "GS40rajnighu:3542": " bhavyam amlaṃ kaṭūṣṇaṃ ca bālaṃ vātakaphāpaham /",
    "GS40rajnighu:3543": " pakvaṃ tu madhurāmlaṃ ca rucikṛt sāmaśūlahṛt // Rajni_11.97",
    "GS40rajnighu:3544": " ārukaṃ vīrasenaṃ ca vīraṃ vīrārukaṃ tathā /",
    "GS40rajnighu:3545": " tatra vidyāc caturjātīḥ patrapuṣpādibhedataḥ // Rajni_11.98",
    "GS40rajnighu:3546": " ārukāṇi ca sarvāṇi madhurāṇi himāni ca /",
    "GS40rajnighu:3547": " arśaḥpramehagulmāsradoṣavidhvaṃsanāni ca // Rajni_11.99",
    "GS40rajnighu:3548": " drākṣā cāruphalā kṛṣṇā priyālā tāpasapriyā /",
    "GS40rajnighu:3549": " gucchaphalā rasālā ca jñeyāmṛtaphalā ca sā // Rajni_11.100",
    "GS40rajnighu:3550": " drākṣātimadhurāmlā ca śītā pittārtidāhajit /",
    "GS40rajnighu:3551": " mūtradoṣaharā rucyā vṛṣyā saṃtarpaṇī parā // Rajni_11.101",
    "GS40rajnighu:3552": " anyā kapiladrākṣā mṛdvīkā gostanī ca kapilaphalā /",
    "GS40rajnighu:3553": " amṛtarasā dīrghaphalā madhuvallī madhuphalā madhūlī ca // Rajni_11.102",
    "GS40rajnighu:3554": " haritā ca hārahūrā suphalā mṛdvī himottarāpathikā /",
    "GS40rajnighu:3555": " haimavatī śatavīryā kāśmīrī gajarājamahigaṇitā // Rajni_11.103",
    "GS40rajnighu:3556": " gostanī madhurā śītā hṛdyā ca madaharṣaṇī /",
    "GS40rajnighu:3557": " dāhamūrchājvaraśvāsatṛṣāhṛllāsanāśinī // Rajni_11.104",
    "GS40rajnighu:3558": " anyā sā kākalīdrākṣā jambukā ca phalottamā /",
    "GS40rajnighu:3559": " laghudrākṣā ca nirbījā suvṛttā rucikāriṇī /",
    "GS40rajnighu:3560": " śiśirā śvāsahṛllāsanāśinī janavallabhā // Rajni_11.105",
    "GS40rajnighu:3561": " drākṣābālaphalaṃ kaṭūṣṇaviśadaṃ pittāsradoṣapradaṃ madhyaṃ cāmlarasaṃ rasāntaragate rucyātivahnipradam",
    "GS40rajnighu:3562": " pakvaṃ cen madhuraṃ tathāmlasahitaṃ tṛṣṇāsrapittāpahaṃ pakvaṃ śuṣkatamaṃ śramārtiśamanaṃ santarpaṇaṃ puṣṭidam // Rajni_11.106",
    "GS40rajnighu:3563": " śītā pittāsradoṣaṃ damayati madhurā snigdhapākātirucyā cakṣuṣyā śvāsakāsaśramavamiśamanī śophatṛṣṇājvaraghnī",
    "GS40rajnighu:3564": " dāhādhmānabhramādīn apanayati parā tarpaṇī pakvaśuṣkā drākṣā sukṣīṇavīryān api madanakalākelidakṣān vidhatte // Rajni_11.107",
    "GS40rajnighu:3565": " karmāraḥ karmarakaḥ pītaphalaḥ karmaraś ca mudgarakaḥ /",
    "GS40rajnighu:3566": " mudgaraphalaś ca dhārāphalakas tu karmārakaś caiva // Rajni_11.108",
    "GS40rajnighu:3567": " karmārako 'mla uṣṇaś ca vātahṛt pittakārakaḥ /",
    "GS40rajnighu:3568": " pakvas tu madhurāmlaḥ syād balapuṣṭirucipradaḥ // Rajni_11.109",
    "GS40rajnighu:3569": " parūṣakaṃ tīlaparṇaṃ giripīlu parāvaram /",
    "GS40rajnighu:3570": " nīlamaṇḍalam alpāsthi paruṣaṃ ca parus tathā // Rajni_11.110",
    "GS40rajnighu:3571": " parūṣam amlaṃ kaṭukaṃ kaphārtijid vātāpahaṃ tatphalam eva pittadam /",
    "GS40rajnighu:3572": " soṣṇaṃ ca pakvaṃ madhuraṃ rucipradaṃ pittāpahaṃ śophaharaṃ ca pītam //",
    "GS40rajnighu:3573": " aśvatthaś cācyutāvāsaś calapatraḥ pavitrakaḥ /",
    "GS40rajnighu:3574": " śubhado bodhivṛkṣaś ca yājñiko gajabhakṣakaḥ // Rajni_11.112",
    "GS40rajnighu:3575": " śrīmān kṣīradrumo vipro maṅgalyaḥ śyāmalaś ca saḥ /",
    "GS40rajnighu:3576": " pippalo guhyapuṣpaś ca sevyaḥ satyaḥ śucidrumaḥ /",
    "GS40rajnighu:3577": " caityadrumo dharmavṛkṣo jñeyo viṃśatisaṃjñakaḥ // Rajni_11.113",
    "GS40rajnighu:3578": " pippalaḥ sumadhuras tu kaṣāyaḥ śītalaś ca kaphapittavināśī /",
    "GS40rajnighu:3579": " raktadāhaśamanaḥ sa hi sadyo yonidoṣaharaṇaḥ kila pakvaḥ // Rajni_11.114",
    "GS40rajnighu:3580": " aśvatthavṛkṣasya phalāni pakvāny atīvahṛdyāni ca śītalāni /",
    "GS40rajnighu:3581": " kurvanti pittāsraviṣārtidāhavicchardiśoṣārucidoṣanāśam // Rajni_11.115",
    "GS40rajnighu:3582": " syād atha vaṭo jaṭālo nyagrodho rohiṇo 'varohī ca /",
    "GS40rajnighu:3583": " viṭapī raktaphalaś ca skandharuho maṇḍalī mahācchāyaḥ // Rajni_11.116",
    "GS40rajnighu:3584": " śṛṅgī yakṣāvāso yakṣataruḥ pādarohiṇo nīlaḥ /",
    "GS40rajnighu:3585": " kṣīrī śiphāruhaḥ syād bahupādaḥ sa tu vanaspatir navabhūḥ // Rajni_11.117",
    "GS40rajnighu:3586": " vaṭaḥ kaṣāyo madhuraḥ śiśiraḥ kaphapittajit /",
    "GS40rajnighu:3587": " jvaradāhatṛṣāmohavraṇaśophāpahārakaḥ // Rajni_11.118",
    "GS40rajnighu:3588": " nadīvaṭo yajñavṛkṣaḥ siddhārtho vaṭako vaṭī /",
    "GS40rajnighu:3589": " amarā saṅginī caiva kṣīrakāṣṭhā ca kīrtitā // Rajni_11.119",
    "GS40rajnighu:3590": " vaṭī kaṣāyamadhurā śiśirā pittahāriṇī /",
    "GS40rajnighu:3591": " dāhatṛṣṇāśramaśvāsavicchardiśamanī parā // Rajni_11.120",
    "GS40rajnighu:3592": " aśvatthī laghupatrī syāt pavitrā hrasvapatrikā /",
    "GS40rajnighu:3593": " pippalikā vanasthā ca kṣudrā cāśvatthasaṃnibhā // Rajni_11.121",
    "GS40rajnighu:3594": " aśvatthikā tu madhurā kaṣāyā cāsrapittajit /",
    "GS40rajnighu:3595": " viṣadāhapraśamanī gurviṇyā hitakāriṇī // Rajni_11.122",
    "GS40rajnighu:3596": " plakṣaḥ kapītanaḥ kṣīrī supārśvo 'tha kamaṇḍaluḥ /",
    "GS40rajnighu:3597": " śṛṅgī varohaśākhī ca gardabhāṇḍaḥ kapītakaḥ /",
    "GS40rajnighu:3598": " dṛḍhaprarohaḥ plavakaḥ plavaṅgaś ca mahābalaḥ // Rajni_11.123",
    "GS40rajnighu:3599": " plakṣaś caivāparo hrasvaḥ suśītaḥ śītavīryakaḥ /",
    "GS40rajnighu:3600": " puṇḍro mahāvarohaś ca hrasvaparṇas tu pimpariḥ /",
    "GS40rajnighu:3601": " bhiduro maṅgalacchāyo jñeyo dvāviṃśadhābhidhaḥ // Rajni_11.124",
    "GS40rajnighu:3602": " plakṣaḥ kaṭukaṣāyaś ca śiśiro raktadoṣajit /",
    "GS40rajnighu:3603": " mūrchābhramapralāpaghno hrasvaplakṣo viśeṣataḥ // Rajni_11.125",
    "GS40rajnighu:3604": " udumbaraḥ kṣīravṛkṣo hemadugdhaḥ sadāphalaḥ /",
    "GS40rajnighu:3605": " kālaskandho yajñayogyo yajñīyaḥ supratiṣṭhitaḥ // Rajni_11.126",
    "GS40rajnighu:3606": " śītavalko jantuphalaḥ puṣpaśūnyaḥ pavitrakaḥ /",
    "GS40rajnighu:3607": " saumyaḥ śītaphalaś ceti manusaṃjñaḥ samīritaḥ // Rajni_11.127",
    "GS40rajnighu:3608": " udumbaraṃ kaṣāyaṃ syāt pakvaṃ tu madhuraṃ himam /",
    "GS40rajnighu:3609": " kṛmikṛt pittaraktaghnaṃ mūrchādāhatṛṣāpaham // Rajni_11.128",
    "GS40rajnighu:3610": " audumbaraṃ phalam atīva himaṃ supakvaṃ pittāpahaṃ ca madhuraṃ śramaśophahāri /",
    "GS40rajnighu:3611": " āmaṃ kaṣāyam atidīpanarocanaṃ ca māṃsasya vṛddhikaram asravikārakāri //",
    "GS40rajnighu:3612": " nadyudumbarikā cānyā laghupatraphalā tathā /",
    "GS40rajnighu:3613": " proktā laghuhemadugdhā laghupūrvasadāphalā // Rajni_11.130",
    "GS40rajnighu:3614": " laghvādyumbarāhvā syād bāṇāhvā ca prakīrtitā /",
    "GS40rajnighu:3615": " rasavīryavipākeṣu kiṃcin nyūnā ca pūrvataḥ // Rajni_11.131",
    "GS40rajnighu:3616": " kṛṣṇodumbarikā cānyā kharapatrī ca rājikā /",
    "GS40rajnighu:3617": " udumbarī ca kaṭhinā kuṣṭhaghnī phalguvāṭikā // Rajni_11.132",
    "GS40rajnighu:3618": " ajākṣī phalgunī caiva malapūś citrabheṣajā /",
    "GS40rajnighu:3619": " kākodumbarikā caiva dhvāṅkṣanāmnī trayodaśa // Rajni_11.133",
    "GS40rajnighu:3620": " kākodumbarikā śītā pakvā gaulyāmlikā kaṭuḥ /",
    "GS40rajnighu:3621": " tvagdoṣapittaraktaghnī tadvalkaṃ cātisarajit // Rajni_11.134",
    "GS40rajnighu:3622": " udumbaratvacā śītā kaṣāyā vraṇanāśinī /",
    "GS40rajnighu:3623": " gurviṇīgarbhasaṃrakṣe hitā stanyapradāyinī // Rajni_11.135",
    "GS40rajnighu:3624": " badaro badarī kolī karkandhūḥ kolaphenilau /",
    "GS40rajnighu:3625": " sauvīrako guḍaphalo bāleṣṭaḥ phalaśaiśiraḥ // Rajni_11.136",
    "GS40rajnighu:3626": " dṛḍhabījo vṛttaphalaḥ kaṇṭakī vakrakaṇṭakaḥ /",
    "GS40rajnighu:3627": " subījaḥ suphalaḥ svacchaḥ surasaḥ smṛtisammitaḥ // Rajni_11.137",
    "GS40rajnighu:3628": " badaraṃ madhuraṃ kaṣāyam amlaṃ paripakvaṃ madhurāmlam uṣṇam etat /",
    "GS40rajnighu:3629": " kaphakṛt pacanātisāraraktaśramaśoṣārtivināśanaṃ ca rucyam // Rajni_11.138",
    "GS40rajnighu:3630": " badarasya patralepo jvaradāhavināśanaḥ /",
    "GS40rajnighu:3631": " tvacā visphoṭaśamanī bījaṃ netrāmayāpaham // Rajni_11.139",
    "GS40rajnighu:3632": " rājabadaro nṛpeṣṭo nṛpabadaro rājavallabhaś caiva /",
    "GS40rajnighu:3633": " pṛthukolas tanubījo madhuraphalo rājakolaś ca // Rajni_11.140",
    "GS40rajnighu:3634": " rājabadaraḥ sumadhuraḥ śiśiro dāhārtipittavātaharaḥ /",
    "GS40rajnighu:3635": " vṛṣyaś ca vīryavṛddhiṃ kurute śoṣaśramaṃ harati // Rajni_11.141",
    "GS40rajnighu:3636": " bhūbadarī kṣitibadarī vallībadarī ca badarivallī ca /",
    "GS40rajnighu:3637": " bahuphalikā laghubadarī badaraphalī sūkṣmabadarī ca // Rajni_11.142",
    "GS40rajnighu:3638": " bhūbadarī madhurāmlā kaphavātavikārahāriṇī pathyā /",
    "GS40rajnighu:3639": " dīpanapācanakartrī kiṃcit pittāsrakāriṇī rucyā // Rajni_11.143",
    "GS40rajnighu:3640": " sūkṣmaphalo laghubadaro bahukaṇṭaḥ sūkṣmapatrako duḥsparśaḥ /",
    "GS40rajnighu:3641": " madhuraḥ śambarāhāraḥ śikhipriyaś caiva nirdiṣṭaḥ // Rajni_11.144",
    "GS40rajnighu:3642": " laghubadaraṃ madhurāmlaṃ pakvaṃ kaphavātanāśanaṃ rucyam /",
    "GS40rajnighu:3643": " snigdhaṃ tu jantukārakam īṣat pittārtidāhaśoṣaghnam // Rajni_11.145",
    "GS40rajnighu:3644": " bījapūro bījapūrṇaṃ pūrṇabījaḥ sukesaraḥ /",
    "GS40rajnighu:3645": " bījakaḥ keśarāmlaś ca mātuluṅgaḥ supūrakaḥ // Rajni_11.146",
    "GS40rajnighu:3646": " rucako bījaphalako jantughno danturatvacaḥ /",
    "GS40rajnighu:3647": " pūrako rocanaphalo dvidevamunisammitaḥ // Rajni_11.147",
    "GS40rajnighu:3648": " bījapūraphalam amlakaṭūṣṇaṃ śvāsakāsaśamanaṃ pacanaṃ ca /",
    "GS40rajnighu:3649": " kaṇṭhaśodhanaparaṃ laghu hṛdyaṃ dīpanaṃ ca rucikṛj jaraṇaṃ ca //",
    "GS40rajnighu:3650": " bālaṃ pittamarutkaphāsrakaraṇaṃ madhyaṃ ca tādṛgvidhaṃ pakvaṃ varṇakaraṃ ca hṛdyam atha tat puṣṇāti puṣṭiṃ balam /",
    "GS40rajnighu:3651": " śūlājīrṇavibandhamārutakaphaśvāsārtimandāgnijit kāsārocakaśophaśāntidam idaṃ syān mātuluṅgaṃ sadā // Rajni_11.149",
    "GS40rajnighu:3652": " tvak tiktā durjarā syāt kṛmikaphapavanadhvaṃsinī snigdham uṣṇaṃ madhyaṃ śūlārtipittapraśamanam akhilārocakaghnaṃ ca gaulyam /",
    "GS40rajnighu:3653": " vātārtighnaṃ kaṭūṣṇaṃ jaṭharagadaharaṃ kesaraṃ dīpyam amlaṃ bījaṃ tiktaṃ kaphārśaḥśvayathuśamakaraṃ bījapūrasya pathyam // Rajni_11.150",
    "GS40rajnighu:3654": " vanabījapūrako 'nyo vanajo vanapūrakaś ca vanabījaḥ /",
    "GS40rajnighu:3655": " atyamlā gandhāḍhyā vanodbhavā devadūtī ca // Rajni_11.151",
    "GS40rajnighu:3656": " pītā ca devadāsī deveṣṭā mātuluṅgikā caiva /",
    "GS40rajnighu:3657": " pavanī mahāphalā ca syād iyam iti vedabhūmimitā // Rajni_11.152",
    "GS40rajnighu:3658": " amlaḥ kaṭūṣṇo vanabījapūro ruciprado vātavināśanaś ca /",
    "GS40rajnighu:3659": " syād amladoṣakṛmināśakārī kaphāpahaḥ śvāsaniṣūdanaś ca // Rajni_11.153",
    "GS40rajnighu:3660": " madhurabījapūro madhuparṇī madhurakarkaṭī madhuvallī /",
    "GS40rajnighu:3661": " madhukarkaṭī madhuraphalā mahāphalā vardhamānā ca // Rajni_11.154",
    "GS40rajnighu:3662": " madhukarkaṭī madhurā śiśirā dāhanāśanī /",
    "GS40rajnighu:3663": " tridoṣaśamanī rucyā vṛṣyā ca gurudurjarā // Rajni_11.155",
    "GS40rajnighu:3664": " āmalakī vayaḥsthā ca śrīphalā dhātrikā tathā /",
    "GS40rajnighu:3665": " amṛtā ca śivā śāntā śītāmṛtaphalā tathā // Rajni_11.156",
    "GS40rajnighu:3666": " jātīphalā ca dhātreyī jñeyā dhātrīphalā tathā /",
    "GS40rajnighu:3667": " vṛṣyā vṛttaphalā caiva rocanī śarabhūhvayā // Rajni_11.157",
    "GS40rajnighu:3668": " āmalakaṃ kaṣāyāmlaṃ madhuraṃ śiśiraṃ laghu /",
    "GS40rajnighu:3669": " dāhapittavamīmehaśophaghnaṃ ca rasāyanam // Rajni_11.158",
    "GS40rajnighu:3670": " kaṭu madhurakaṣāyaṃ kiṃcid amlaṃ kaphaghnaṃ rucikaram atiśītaṃ hanti pittāsratāpam /",
    "GS40rajnighu:3671": " śramavamanavibandhādhmānaviṣṭambhadoṣapraśamanam amṛtābhaṃ cāmalakyāḥ phalaṃ syāt // Rajni_11.159",
    "GS40rajnighu:3672": " anyac cāmalakaṃ proktaṃ kāṣṭhadhātrīphalaṃ tathā /",
    "GS40rajnighu:3673": " kṣudrāmalakasaṃproktaṃ kṣudrajātīphalaṃ ca tat // Rajni_11.160",
    "GS40rajnighu:3674": " kāṣṭhadhātrīphalaṃ svāde kaṣāyaṃ kaṭukaṃ tathā /",
    "GS40rajnighu:3675": " śītaṃ pittāsradoṣaghnaṃ pūrvoktam adhikaṃ guṇaiḥ // Rajni_11.161",
    "GS40rajnighu:3676": " ciñcā tu cukrikā cukrā sāmlikā śākacukrikā /",
    "GS40rajnighu:3677": " amlī sutintiḍī cāmlā cukrikā ca navābhidhā // Rajni_11.162",
    "GS40rajnighu:3678": " ciñcātyamlā bhaved āmā pakvā tu madhurāmlikā /",
    "GS40rajnighu:3679": " vātaghnī pittadāhāsrakaphadoṣaprakopaṇī // Rajni_11.163",
    "GS40rajnighu:3680": " amlikāyāḥ phalaṃ tv āmam atyamlaṃ laghu pittakṛt /",
    "GS40rajnighu:3681": " pakvaṃ tu madhurāmlaṃ syād bhedi viṣṭambhavātajit // Rajni_11.164",
    "GS40rajnighu:3682": " pakvaciñcāphalaraso madhurāmlo rucipradaḥ /",
    "GS40rajnighu:3683": " śophapākakaro lepād vraṇadoṣavināśanaḥ // Rajni_11.165",
    "GS40rajnighu:3684": " ciñcāpatraṃ ca śophaghnaṃ raktadoṣavyathāpaham /",
    "GS40rajnighu:3685": " tasyāḥ śuṣkatvacākṣāraṃ śūlamandāgnināśanam // Rajni_11.166",
    "GS40rajnighu:3686": " amlasāras tu śākāmlaṃ cukrāmlaṃ cāmlacukrikā /",
    "GS40rajnighu:3687": " ciñcāmlam amlacūḍaś ca ciñcāraso 'pi saptadhā // Rajni_11.167",
    "GS40rajnighu:3688": " amlasāras tv atīvāmlo vātaghnaḥ kaphadāhakṛt /",
    "GS40rajnighu:3689": " sāmyena śarkarāmiśro dāhapittakaphārttinut // Rajni_11.168",
    "GS40rajnighu:3690": " āmrātakaḥ pītanakaḥ kapicūto 'mlavāṭakaḥ /",
    "GS40rajnighu:3691": " śṛṅgī kapirasāḍhyaś ca tanukṣīraḥ kapipriyaḥ // Rajni_11.169",
    "GS40rajnighu:3692": " āmrātakaṃ kaṣāyāmlam āmahṛt kaṇṭhaharṣaṇam /",
    "GS40rajnighu:3693": " pakvaṃ tu madhurāmlāḍhyaṃ snigdhaṃ pittakaphāpaham // Rajni_11.170",
    "GS40rajnighu:3694": " nāraṅgaḥ syān nāgaraṅgaḥ suraṅgas tvaggandhaś cairāvato vaktravāsaḥ /",
    "GS40rajnighu:3695": " yogīraṅgo nāgaro yogaraṅgaḥ gandhāḍhyo 'yaṃ gandhapatro ravīṣṭaḥ //",
    "GS40rajnighu:3696": " nāraṅgaṃ madhuraṃ cāmlaṃ gurūṣṇaṃ caiva rocanam /",
    "GS40rajnighu:3697": " vātāmakrimiśūlaghnaṃ śramahṛd balarucyadam // Rajni_11.172",
    "GS40rajnighu:3698": " nimbūkaḥ syād amlajambīrakākhyo vahnir dīpyo vahnibījo 'mlasāraḥ /",
    "GS40rajnighu:3699": " dantāghātaḥ śodhano jantumārī nimbūś ca syād rocano rudrasaṃjñaḥ //",
    "GS40rajnighu:3700": " nimbūphalaṃ prathitam amlarasaṃ kaṭūṣṇaṃ gulmāmavātaharam agnivivṛddhikāri",
    "GS40rajnighu:3701": " cakṣuṣyam etad atha kāsakaphārttikaṇṭhavicchardihāri paripakvam atīva rucyam // Rajni_11.174",
    "GS40rajnighu:3702": " jambīro dantaśaṭho jambho jambhīrajambhalau caiva /",
    "GS40rajnighu:3703": " rocanako mukhaśodhī jāḍyārir jantujin navadhā // Rajni_11.175",
    "GS40rajnighu:3704": " jambīrasya phalaṃ rase 'mlamadhuraṃ vātāpahaṃ pittakṛt pathyaṃ",
    "GS40rajnighu:3705": " pācanarocanaṃ balakaraṃ vahner vivṛddhipradam /",
    "GS40rajnighu:3706": " pakvaṃ cen madhuraṃ kaphārttiśamanaṃ pittāsradoṣāpanut varṇyaṃ vīryavivarddhanaṃ ca rucikṛt puṣṭipradaṃ tarpaṇam // Rajni_11.176",
    "GS40rajnighu:3707": " anyo madhujambīro madhujambho madhurajambhalaś caiva /",
    "GS40rajnighu:3708": " śaṅkhadrāvī śarkarakaḥ pittadrāvī ca ṣaṭsaṃjñaḥ // Rajni_11.177",
    "GS40rajnighu:3709": " madhuro madhujambīraḥ śiśiraḥ kaphapittanut /",
    "GS40rajnighu:3710": " śoṣaghnas tarpaṇo vṛṣyaḥ śramaghnaḥ puṣṭikārakaḥ // Rajni_11.178",
    "GS40rajnighu:3711": " mālūras tu kapittho maṅgalyo nīlamallikā ca dadhi /",
    "GS40rajnighu:3712": " grāhiphalaś cirapākī granthiphalaḥ kucaphalo dadhiphalaś ca //",
    "GS40rajnighu:3713": " gandhaphalaś ca kapīṣṭo vṛttaphalaḥ karabhavallabhaś caiva /",
    "GS40rajnighu:3714": " dantaśaṭhaḥ kaṭhinaphalaḥ karaṇḍaphalakaś ca saptadaśasaṃjñaḥ //",
    "GS40rajnighu:3715": " kapittho madhurāmlaś ca kaṣāyas tiktaśītalaḥ /",
    "GS40rajnighu:3716": " vṛṣyaḥ pittānilaṃ hanti saṃgrāhī vraṇanāśanaḥ // Rajni_11.181",
    "GS40rajnighu:3717": " āmaṃ kapittham amloṣṇāṃ kaphaghnaṃ grāhi vātalam /",
    "GS40rajnighu:3718": " doṣatrayaharaṃ pakvaṃ madhurāmlarasaṃ guru // Rajni_11.182",
    "GS40rajnighu:3719": " āmaṃ kaṇṭharujaṃ kapittham adhikaṃ jihvājaḍatvāvahaṃ tad doṣatrayavardhanaṃ viṣaharaṃ saṃgrāhakaṃ rocakam /",
    "GS40rajnighu:3720": " pakvaṃ śvāsavamiśramaklamaharaṃ hikkāpanodakṣamaṃ sarvaṃ grāhi rucipradaṃ ca kathitaṃ sevyaṃ tataḥ sarvadā // Rajni_11.183",
    "GS40rajnighu:3721": " tumbaruḥ saurabhaḥ sauro vanajaḥ sānujo dvijaḥ /",
    "GS40rajnighu:3722": " tīkṣṇavalkas tīkṣṇaphalas tīkṣṇapatro mahāmuniḥ /",
    "GS40rajnighu:3723": " sphuṭaphalaḥ sugandhiś ca sa prokto dvādaśāhvayaḥ // Rajni_11.184",
    "GS40rajnighu:3724": " tumbarur madhuras tiktaḥ kaṭūṣṇaḥ kaphavātanut /",
    "GS40rajnighu:3725": " śūlagulmodarādhmānakṛmighno vahnidīpanaḥ // Rajni_11.185",
    "GS40rajnighu:3726": " rudrākṣaś ca śivākṣaś ca śarvākṣo bhūtanāśanaḥ /",
    "GS40rajnighu:3727": " pāvano nīlakaṇṭhākṣo harākṣaś ca śivapriyaḥ // Rajni_11.186",
    "GS40rajnighu:3728": " rudrākṣam amlam uṣṇaṃ ca vātaghnaṃ kaphanāśanam /",
    "GS40rajnighu:3729": " śiraārtiśamanaṃ rucyaṃ bhūtagrahavināśanam // Rajni_11.187",
    "GS40rajnighu:3730": " bilvaḥ śalyo hṛdyagandhaḥ śalāṭuḥ śāṇḍilyaḥ syāc chrīphalaḥ karkaṭāhvaḥ /",
    "GS40rajnighu:3731": " śailūṣaḥ syāc chaivapatraḥ śiveṣṭaḥ patraśreṣṭho gandhapatras tripattraḥ",
    "GS40rajnighu:3732": " lakṣmīphalo gandhaphalo durāruhas triśākapattras triśikhaḥ śivadrumaḥ /",
    "GS40rajnighu:3733": " sadāphalaḥ satphaladaḥ subhūtikaḥ samīrasāraḥ śikhinetrasaṃjñitaḥ //",
    "GS40rajnighu:3734": " bilvas tu madhuro hṛdyaḥ kaṣāyaḥ pittajit guruḥ /",
    "GS40rajnighu:3735": " kaphajvarātisāraghno rucikṛd dīpanaḥ paraḥ // Rajni_11.190",
    "GS40rajnighu:3736": " bilvamūlaṃ tridoṣaghnaṃ madhuraṃ laghu vātanut /",
    "GS40rajnighu:3737": " phalaṃ tu komalaṃ snigdhaṃ guru saṃgrāhi dīpanam // Rajni_11.191",
    "GS40rajnighu:3738": " tad eva pakvaṃ vijñeyaṃ madhuraṃ sarasaṃ guru /",
    "GS40rajnighu:3739": " kaṭutiktakaṣāyoṣṇaṃ saṃgrāhi ca tridoṣajit // Rajni_11.192",
    "GS40rajnighu:3740": " sallakaḥ sallakī sallī sugandhā surabhisravā /",
    "GS40rajnighu:3741": " surabhir gajabhakṣyā ca suvahā gajavallabhā // Rajni_11.193",
    "GS40rajnighu:3742": " gandhamūlā mukhāmodā suśrīkā jalavikramā /",
    "GS40rajnighu:3743": " hṛdyā kuṇṭarikā caiva proktā tryasraphalā ca sā /",
    "GS40rajnighu:3744": " chinnaruhā gandhaphalā jñeyā cāṣṭādaśāhvayā // Rajni_11.194",
    "GS40rajnighu:3745": " sallakī tiktamadhurā kaṣāyā grāhiṇī parā /",
    "GS40rajnighu:3746": " kuṣṭhāsrakaphavātārśovraṇadoṣārtināśinī // Rajni_11.195",
    "GS40rajnighu:3747": " katako 'mbuprasādaś ca katas tiktaphalas tathā /",
    "GS40rajnighu:3748": " rucyas tu chedanīyaś ca jñeyo guḍaphalaḥ smṛtaḥ /",
    "GS40rajnighu:3749": " proktaḥ kataphalas tiktamarīcaś ca navāhvayaḥ // Rajni_11.196",
    "GS40rajnighu:3750": " katakaḥ kaṭutiktoṣṇaś cakṣuṣyaḥ kṛmidoṣanut /",
    "GS40rajnighu:3751": " rucikṛc chūladoṣaghno bījam ambuprasādanam // Rajni_11.197",
    "GS40rajnighu:3752": " karkaṭaḥ kārkaṭaḥ karkaḥ kṣudradhātrī ca sa smṛtaḥ /",
    "GS40rajnighu:3753": " kṣudrāmalakasaṃjñaś ca proktaḥ karkaphalaś ca ṣaṭ // Rajni_11.198",
    "GS40rajnighu:3754": " kārkaṭaṃ tu phalaṃ rucyaṃ kaṣāyaṃ dīpanaṃ param /",
    "GS40rajnighu:3755": " kaphapittaharaṃ grāhi cakṣuṣyaṃ laghu śītalam // Rajni_11.199",
    "GS40rajnighu:3756": " śleṣmātako bahuvāraḥ picchalo dvijakutsitaḥ /",
    "GS40rajnighu:3757": " śeluḥ śītaphalaḥ śītaḥ śākaṭaḥ karbudārakaḥ /",
    "GS40rajnighu:3758": " bhūtadrumo gandhapuṣpaḥ khyāta ekādaśāhvayaḥ // Rajni_11.200",
    "GS40rajnighu:3759": " śleṣmātakaḥ kaṭuhimo madhuraḥ kaṣāyaḥ svāduś ca pācanakaraḥ krimiśūlahārī /",
    "GS40rajnighu:3760": " āmāsradoṣamalarodhabahuvraṇārtivisphoṭaśāntikaraṇaḥ kaphakārakaś ca //",
    "GS40rajnighu:3761": " bhūkarbudārakaś cānyaḥ kṣudraśleṣmātakas tathā /",
    "GS40rajnighu:3762": " bhūśelur laghuśeluś ca picchalo laghupūrvakaḥ /",
    "GS40rajnighu:3763": " laghuśītaḥ sūkṣmaphalo laghubhūtadrumaś ca saḥ // Rajni_11.202",
    "GS40rajnighu:3764": " bhūkarbudāro madhuraḥ krimidoṣavināśanaḥ /",
    "GS40rajnighu:3765": " vātaprakopaṇaḥ kiṃcit saśītaḥ svarṇamārakaḥ // Rajni_11.203",
    "GS40rajnighu:3766": " muṣkako mocako muṣko mokṣako muñcakas tathā /",
    "GS40rajnighu:3767": " gauliko mehanaś caiva kṣāravṛkṣaś ca pāṭaliḥ // Rajni_11.204",
    "GS40rajnighu:3768": " viṣāpaho jaṭālaś ca vanavāsī sutīkṣṇakaḥ /",
    "GS40rajnighu:3769": " śvetaḥ kṛṣṇaś ca sa dvedhā syāt trayodaśasaṃjñakaḥ // Rajni_11.205",
    "GS40rajnighu:3770": " muṣkakaḥ kaṭuko 'mlaś ca rocanaḥ pācanaḥ paraḥ /",
    "GS40rajnighu:3771": " plīhagulmodarārtighno dvidhā tulyaguṇānvitaḥ // Rajni_11.206",
    "GS40rajnighu:3772": " karamardaḥ suṣeṇaś ca karāmlaḥ karamardakaḥ /",
    "GS40rajnighu:3773": " avignaḥ pāṇimardaś ca kṛṣṇapākaphalo muniḥ // Rajni_11.207",
    "GS40rajnighu:3774": " karamardaḥ satiktāmlo bālo dīpanadāhakaḥ /",
    "GS40rajnighu:3775": " pakvas tridoṣaśamano 'rucighno viṣanāśanaḥ // Rajni_11.208",
    "GS40rajnighu:3776": " tejaḥphalo bahuphalas tathoktaḥ śālmalīphalaḥ /",
    "GS40rajnighu:3777": " phalas tīkṣṇādisaṃyuktaḥ phalāntastavakādikaḥ /",
    "GS40rajnighu:3778": " steyīphalo gandhaphalaḥ kaṇṭavṛkṣaḥ prakīrtitaḥ // Rajni_11.209",
    "GS40rajnighu:3779": " tejaḥphalaḥ kaṭus tīkṣṇaḥ sugandhir dīpanaḥ paraḥ /",
    "GS40rajnighu:3780": " vātaśleṣmārucighnaś ca bālarakṣākaraḥ paraḥ // Rajni_11.210",
    "GS40rajnighu:3781": " vikaṇṭako mṛduphalo granthilaḥ svādukaṇṭakaḥ /",
    "GS40rajnighu:3782": " gokaṇṭakaḥ kākanāśo vyāghrapādo ghanadrumaḥ // Rajni_11.211",
    "GS40rajnighu:3783": " garjāphalo ghanaphalo meghastanitodbhavaś ca mudiraphalaḥ /",
    "GS40rajnighu:3784": " prāvṛṣyo hāsyaphalaḥ stanitaphalaḥ pañcadaśasaṃjñaḥ // Rajni_11.212",
    "GS40rajnighu:3785": " vikaṇṭakaḥ kaṣāyaḥ syāt kaṭū rūkṣo rucipradaḥ /",
    "GS40rajnighu:3786": " dīpanaḥ kaphahārī ca vastraraṅgavidhāyakaḥ // Rajni_11.213",
    "GS40rajnighu:3787": " harītakī hemavatī jayābhayā śivāvyathā cetanikā ca rohiṇī /",
    "GS40rajnighu:3788": " pathyā prapathyāpi pūtanāmṛtā jīvapriyā jīvanikā bhiṣagvarā //",
    "GS40rajnighu:3789": " jīvantī prāṇadā jīvyā kāyasthā śreyasī ca sā /",
    "GS40rajnighu:3790": " devī divyā ca vijayā vahninetramitābhidhā // Rajni_11.215",
    "GS40rajnighu:3791": " harītakī pañcarasā ca recanī koṣṭhāmayaghnī lavaṇena varjitā /",
    "GS40rajnighu:3792": " rasāyanī netrarujāpahāriṇī tvagāmayaghnī kila yogavāhinī // Rajni_11.216",
    "GS40rajnighu:3793": " bījāsthitiktā madhurā tadantastvagbhāgataḥ sā kaṭur uṣṇavīryā /",
    "GS40rajnighu:3794": " māṃsāṃśataś cāmlakaṣāyayuktā harītakī pañcarasā smṛteyam // Rajni_11.217",
    "GS40rajnighu:3795": " harītaky amṛtotpannā saptabhedair udīritā /",
    "GS40rajnighu:3796": " tasyā nāmāni varṇāṃś ca vakṣyāmy atha yathākramam // Rajni_11.218",
    "GS40rajnighu:3797": " vijayā rohiṇī caiva pūtanā cāmṛtābhayā /",
    "GS40rajnighu:3798": " jīvantī cetakī ceti nāmnā saptavidhā matā // Rajni_11.219",
    "GS40rajnighu:3799": " alābunābhir vijayā suvṛttā rohiṇī matā /",
    "GS40rajnighu:3800": " svalpatvak pūtanā jñeyā sthūlamāṃsāmṛtā smṛtā // Rajni_11.220",
    "GS40rajnighu:3801": " pañcāsrā cābhayā jñeyā jīvantī svarṇavarṇabhāk /",
    "GS40rajnighu:3802": " tryasrāṃ tu cetakīṃ vidyād ity āsāṃ rūpalakṣaṇam // Rajni_11.221",
    "GS40rajnighu:3803": " vindhyādrau vijayā himācalabhavā syāc cetakī pūtanā sindhau syād atha rohiṇī tu vijayā jātā pratiṣṭhānake /",
    "GS40rajnighu:3804": " campāyām amṛtābhayā ca janitā deśe surāṣṭrāhvaye jīvantīti harītakī nigaditā saptaprabhedā budhaiḥ // Rajni_11.222",
    "GS40rajnighu:3805": " sarvaprayoge vijayā ca rohiṇī kṣateṣu lepeṣu tu pūtanoditā /",
    "GS40rajnighu:3806": " virecane syād amṛtā guṇādhikā jīvantikā syād iha jīrṇarogajit //",
    "GS40rajnighu:3807": " syāc cetakī sarvarujāpahārikā netrāmayaghnīm abhayāṃ vadanti /",
    "GS40rajnighu:3808": " itthaṃ yathāyogam iyaṃ prayojitā jñeyā guṇāḍhyā na kadācid anyathā //",
    "GS40rajnighu:3809": " cetakī ca dhṛtā haste yāvat tiṣṭhati dehinaḥ /",
    "GS40rajnighu:3810": " tāvad viricyate vegāt tatprabhāvān na saṃśayaḥ // Rajni_11.225",
    "GS40rajnighu:3811": " saptānām api jātīnāṃ pradhānaṃ vijayā smṛtā /",
    "GS40rajnighu:3812": " sukhaprayogasulabhā sarvavyādhiṣu śasyate // Rajni_11.226",
    "GS40rajnighu:3813": " kṣiptāpsu nimajjati yā sā jñeyā guṇavatī bhiṣagvaryaiḥ /",
    "GS40rajnighu:3814": " yasyā yasyā bhūyo nimajjanaṃ sā guṇāḍhyā syāt // Rajni_11.227",
    "GS40rajnighu:3815": " harate prasabhaṃ vyādhīn bhūyas tarati yad vapuḥ /",
    "GS40rajnighu:3816": " harītakī tu sā proktā tatra kīrdīptivācakaḥ // Rajni_11.228",
    "GS40rajnighu:3817": " harītakī tu tṛṣṇāyāṃ hanustambhe galagrahe /",
    "GS40rajnighu:3818": " śoṣe navajvare jīrṇe gurviṇyāṃ naiva śasyate // Rajni_11.229",
    "GS40rajnighu:3819": " vibhītakas tailaphalo bhūtāvāsaḥ kalidrumaḥ /",
    "GS40rajnighu:3820": " saṃvartakas tu vāsantaḥ kalkivṛkṣo vaheḍakaḥ // Rajni_11.230",
    "GS40rajnighu:3821": " hāryaḥ karṣaphalaḥ kalkir dharmaghno 'kṣo 'nilaghnakaḥ /",
    "GS40rajnighu:3822": " bahuvīryaś ca kāsaghnaḥ sa proktaḥ ṣoḍaśāhvayaḥ // Rajni_11.231",
    "GS40rajnighu:3823": " vibhītakaḥ kaṭus tiktaḥ kaṣāyoṣṇaḥ kaphāpahaḥ /",
    "GS40rajnighu:3824": " cakṣuṣyaḥ palitaghnaś ca vipāke madhuro laghuḥ // Rajni_11.232",
    "GS40rajnighu:3825": " pūgas tu pūgavṛkṣaś ca kramuko dīrghapādapaḥ /",
    "GS40rajnighu:3826": " valkatarur dṛḍhavalkaś cikkaṇaś ca munir mataḥ // Rajni_11.233",
    "GS40rajnighu:3827": " pūgavṛkṣasya niryāso himaḥ saṃmohano guruḥ /",
    "GS40rajnighu:3828": " vipāke soṣṇakakṣāraḥ sāmlo vātaghnapittalaḥ // Rajni_11.234",
    "GS40rajnighu:3829": " pūgaṃ tu cikkaṇī cikkā cikkaṇaṃ ślakṣṇakaṃ tathā /",
    "GS40rajnighu:3830": " udvegaṃ kramukaphalaṃ jñeyaṃ pūgaphalaṃ vasu // Rajni_11.235",
    "GS40rajnighu:3831": " serī ca madhurā rucyā kaṣāyāmlā kaṭus tathā /",
    "GS40rajnighu:3832": " pathyā ca kaphavātaghnī sārikā mukhadoṣanut // Rajni_11.236",
    "GS40rajnighu:3833": " tailvanaṃ madhuraṃ rucyaṃ kaṇṭhaśuddhikaraṃ laghu /",
    "GS40rajnighu:3834": " tridoṣaśamanaṃ dīpyaṃ rasālaṃ pācanaṃ samam // Rajni_11.237",
    "GS40rajnighu:3835": " gaulyaṃ guhāgaraṃ ślakṣṇaṃ kaṣāyaṃ kaṭu pācanam /",
    "GS40rajnighu:3836": " viṣṭambhajaṭharādhmānaharaṇaṃ drāvakaṃ laghu // Rajni_11.238",
    "GS40rajnighu:3837": " ghoṇṭā kaṭukaṣāyoṣṇā kaṭhinā rucikāriṇī /",
    "GS40rajnighu:3838": " malaviṣṭambhaśamanī pittahṛd dīpanī ca sā // Rajni_11.239",
    "GS40rajnighu:3839": " pūgīphalaṃ ceulasaṃjñakaṃ yat tat koṅkaṇeṣu prathitaṃ sugandhi /",
    "GS40rajnighu:3840": " śleṣmāpahaṃ dīpanapācanaṃ ca balapradaṃ puṣṭikaraṃ rasāḍhyam //",
    "GS40rajnighu:3841": " yat koṅkaṇe valligulābhidhānakaṃ grāmodbhavaṃ pūgaphalaṃ tridoṣanut /",
    "GS40rajnighu:3842": " āmāpahaṃ rocanarucyapācanaṃ viṣṭambhatundāmayahāri dīpanam // Rajni_11.241",
    "GS40rajnighu:3843": " candrāpurodbhavaṃ pūgaṃ kaphaghnaṃ malaśodhanam /",
    "GS40rajnighu:3844": " kaṭu svādu kaṣāyaṃ ca rucyaṃ dīpanapācanam /",
    "GS40rajnighu:3845": " āndhradeśodbhavaṃ pūgaṃ kaṣāyaṃ madhuraṃ rase /",
    "GS40rajnighu:3846": " vātajid vaktrajāḍyaghnam īṣad amlaṃ kaphāpaham // Rajni_11.242",
    "GS40rajnighu:3847": " pūgaṃ sammohakṛt sarvaṃ kaṣāyaṃ svādu recanam /",
    "GS40rajnighu:3848": " tridoṣaśamanaṃ rucyaṃ vaktrakledamalāpaham // Rajni_11.243",
    "GS40rajnighu:3849": " āmaṃ pūgaṃ kaṣāyaṃ mukhamalaśamanaṃ kaṇṭhaśuddhiṃ vidhatte raktāmaśleṣmapittapraśamanam udarādhmānahāraṃ saraṃ ca /",
    "GS40rajnighu:3850": " śuṣkaṃ kaṇṭhāmayaghnaṃ rucikaram uditaṃ pācanaṃ recanaṃ syāt tat parṇenāyutaṃ cet jhaṭiti vitanute pāṇḍuvātaṃ ca śoṣam // Rajni_11.244",
    "GS40rajnighu:3851": " atha bhavati nāgavallī tāmbūlī phaṇilatā ca saptaśirā /",
    "GS40rajnighu:3852": " parṇalatā phaṇivallī bhujagalatā bhakṣyapatrī ca // Rajni_11.245",
    "GS40rajnighu:3853": " nāgavallī kaṭus tīkṣṇā tiktā pīnasavātajit /",
    "GS40rajnighu:3854": " kaphakāsaharā rucyā dāhakṛd dīpanī parā // Rajni_11.246",
    "GS40rajnighu:3855": " sā śrīvāṭyamlādivāṭādinānāgrāmastomasthānabhedād vibhinnā /",
    "GS40rajnighu:3856": " ekāpy eṣā deśamṛtsnāviśeṣān nānākāraṃ yāti kāye guṇe ca // Rajni_11.247",
    "GS40rajnighu:3857": " śrīvāṭī madhurā tīkṣṇā vātapittakaphāpahā /",
    "GS40rajnighu:3858": " rasāḍhyā surasā rucyā vipāke śiśirā smṛtā // Rajni_11.248",
    "GS40rajnighu:3859": " syād amlavāṭī kaṭukāmlatiktā tīkṣṇā tathoṣṇā mukhapākakartrī /",
    "GS40rajnighu:3860": " vidāhapittāsravikopanī ca viṣṭambhadā vātanibarhaṇī ca // Rajni_11.249",
    "GS40rajnighu:3861": " satasā madhurā tīkṣṇā kaṭur uṣṇā ca pācanī /",
    "GS40rajnighu:3862": " gulmodarādhmānaharā rucikṛd dīpanī parā // Rajni_11.250",
    "GS40rajnighu:3863": " guhāgare saptaśirā prasiddhā sāparṇajūrṇātirasātirucyā /",
    "GS40rajnighu:3864": " sugandhi tīkṣṇā madhurātihṛdyā sandīpanī puṃstvakarātibalyā //",
    "GS40rajnighu:3865": " nāmnānyāmlasarā sutīkṣṇamadhurā rucyā himā dāhanut pittodrekaharā sudīpanakarī balyā mukhāmodinī",
    "GS40rajnighu:3866": " strīsaubhāgyavivardhanī madakarī rājñāṃ sadā vallabhā gulmādhmānavibandhajic ca kathitā sā mālave tu sthitā // Rajni_11.252",
    "GS40rajnighu:3867": " andhre paṭulikā nāma kaṣāyoṣṇā kaṭus tathā /",
    "GS40rajnighu:3868": " malāpakarṣā kaṇṭhasya pittakṛd vātanāśanī // Rajni_11.253",
    "GS40rajnighu:3869": " hvesaṇīyā kaṭus tīkṣṇā hṛdyā dīrghadalā ca sā /",
    "GS40rajnighu:3870": " kaphavātaharā rucyā kaṭur dīpanapācanī // Rajni_11.254",
    "GS40rajnighu:3871": " sadyas troṭitabhakṣitaṃ mukharujājāḍyāvahaṃ doṣakṛt dāhārocakaraktadāyi malakṛd viṣṭambhi vāntipradam /",
    "GS40rajnighu:3872": " yad bhūyo jalapānapoṣitarasaṃ tac cec cirāt troṭitaṃ tāmbūlīdalam uttamaṃ ca rucikṛd varṇyaṃ tridoṣārtinut // Rajni_11.255",
    "GS40rajnighu:3873": " kṛṣṇaṃ parṇaṃ tiktam uṣṇaṃ kaṣāyaṃ dhatte dāhaṃ vaktrajādyaṃ malaṃ ca /",
    "GS40rajnighu:3874": " śubhraṃ parṇaṃ śleṣmavātāmayaghnaṃ pathyaṃ rucyaṃ dīpanaṃ pācanaṃ ca //",
    "GS40rajnighu:3875": " śirā parṇasya śaithilyaṃ kuryāt tasyāsrahṛd rasaḥ /",
    "GS40rajnighu:3876": " śīrṇaṃ tvagdoṣadaṃ tasya bhakṣite ca śitaṃ sadā // Rajni_11.257",
    "GS40rajnighu:3877": " anidhāya mukhe parṇaṃ pūgaṃ khādāta yo naraḥ /",
    "GS40rajnighu:3878": " matibhraṃśo daridraḥ syād ante smarati no harim // Rajni_11.258",
    "GS40rajnighu:3879": " parṇādhikye dīpanī raṅgadātrī pūgādhikye rūkṣadā kṛcchradātrī /",
    "GS40rajnighu:3880": " sārādhikye khādire śoṣadātrī cūrṇādhikye pittakṛt pūtigandhā //",
    "GS40rajnighu:3881": " cūrṇaṃ cārjunavṛkṣajaṃ kaphaharaṃ gulmaghnam arkāhvayaṃ śophaghnaṃ kuṭajaṃ karañjajanitaṃ vātāpahaṃ rucyadam /",
    "GS40rajnighu:3882": " pittaghnaṃ jalajaṃ balāgnirucidaṃ śailāhvayaṃ pittadaṃ sphāṭikyaṃ dṛḍhadantapaṅktijananaṃ śuktyādijaṃ rūkṣadam // Rajni_11.260",
    "GS40rajnighu:3883": " itthaṃ nānāphalatarulatānāmatattadguṇādivyaktākhyānapraguṇaracanācārusaurabhyasāram /",
    "GS40rajnighu:3884": " vargaṃ vaktrāmburuhavalabhīlāsyalīlārasālaṃ vidyāvaidyaḥ khalu saphalayed etam āmnāyabhūmnā yāny upabhuñjānānāṃ sa bhavati saṃsārapādapaḥ saphalaḥ /",
    "GS40rajnighu:3885": " teṣām eṣa phalānāṃ vargaḥ phalavarga iti kathitaḥ // Rajni_11.262",
    "GS40rajnighu:3886": " yasyājasravikasvarāmalayaśaḥprāgbhārapuṣpodgamaḥ sāścaryaṃ vibudhepsitāni phalati śrīmān karaḥ svardrumaḥ /",
    "GS40rajnighu:3887": " Rājanighaṇṭu, Candanādivarga śrīkhaṇḍaṃ śabaraṃ pītaṃ patrāṅgaṃ raktacandanam /",
    "GS40rajnighu:3888": " barbaraṃ harigandhaṃ ca candanaṃ saptadhā smṛtam // Rajni_12.1",
    "GS40rajnighu:3889": " devadāru dvidhā proktaṃ cīḍā saptacchadas tathā /",
    "GS40rajnighu:3890": " saralaḥ kuṅkume kaṅguḥ kastūrī rocanā tathā // Rajni_12.2",
    "GS40rajnighu:3891": " karpūrau syāj javādis tu nandī ca jātipatrikā /",
    "GS40rajnighu:3892": " jātīphalaṃ ca kakkolaṃ lavaṅgaṃ svādur ucyate // Rajni_12.3",
    "GS40rajnighu:3893": " agarvyaś ca tridhā māṃsī turuṣko guggulus tridhā /",
    "GS40rajnighu:3894": " rālaḥ kundurukaḥ kuṣṭhaṃ sārivā tu dvidhā nakhau // Rajni_12.4",
    "GS40rajnighu:3895": " spṛkkā sthauṇeyakaṃ caiva murā śaileyacorakaḥ /",
    "GS40rajnighu:3896": " padmaprapauṇḍarīke ca lāmajjaṃ rohiṇī dvidhā /",
    "GS40rajnighu:3897": " śrīveṣṭośīranalikā munibāṇamitāhvayāḥ // Rajni_12.5",
    "GS40rajnighu:3898": " śrīkhaṇḍaṃ candanaṃ proktaṃ mahārhaṃ śvetacandanam /",
    "GS40rajnighu:3899": " gośīrṣaṃ tilaparṇaṃ ca maṅgalyaṃ malayodbhavam // Rajni_12.6",
    "GS40rajnighu:3900": " gandharājaṃ sugandhaṃ ca sarpāvāsaṃ ca śītalam /",
    "GS40rajnighu:3901": " gandhāḍhyaṃ gandhasāraṃ ca bhadraśrīr bhogivallabham /",
    "GS40rajnighu:3902": " śītagandho malayajaṃ pāvanaṃ cāṅkabhūhvayam // Rajni_12.7",
    "GS40rajnighu:3903": " śrīkhaṇḍaṃ kaṭutiktaśītalaguṇaṃ svāde kaṣāyaṃ kiyat pittabhrāntivamijvarakrimitṛṣāsaṃtāpaśāntipradam",
    "GS40rajnighu:3904": " vṛṣyaṃ vaktrarujāpahaṃ pratanute kāntiṃ tanor dehināṃ liptaṃ suptamanojasindhuramadārambhādisaṃrambhadam śreṣṭhaṃ koṭarakarparopakalitaṃ sugranthi sadgauravaṃ chede raktamayaṃ tathā ca vimalaṃ pītaṃ ca yad dharṣaṇe /",
    "GS40rajnighu:3905": " svāde tiktakaṭuḥ sugandhabahulaṃ śītaṃ yad alpaṃ guṇe kṣīṇaṃ cārdhaguṇānvitaṃ tu kathitaṃ tac candanaṃ madhyamam // Rajni_12.9",
    "GS40rajnighu:3906": " candanaṃ dvividhaṃ proktaṃ beṭṭasukvaḍisaṃjñakam /",
    "GS40rajnighu:3907": " beṭṭaṃ tu sārdravicchedaṃ svayaṃ śuṣkaṃ tu sukvaḍi // Rajni_12.10",
    "GS40rajnighu:3908": " malayādrisamīpasthāḥ parvatā beṭṭasaṃjñakāḥ /",
    "GS40rajnighu:3909": " tajjātaṃ candanaṃ yat tu beṭṭavācyaṃ kvacin mate // Rajni_12.11",
    "GS40rajnighu:3910": " beṭṭacandanam atīva śītalaṃ dāhapittaśamanaṃ jvarāpaham /",
    "GS40rajnighu:3911": " chardimohatṛṣikuṣṭhataimirotkāsaraktaśamanaṃ ca tiktakam // Rajni_12.12",
    "GS40rajnighu:3912": " sukvaḍicandanaṃ tiktaṃ kṛcchrapittāsradāhanut /",
    "GS40rajnighu:3913": " śaityasugandhadaṃ cārdraṃ śuṣkaṃ lepe tadanyathā // Rajni_12.13",
    "GS40rajnighu:3914": " nātipītaṃ kairātaṃ śabaraṃ candanaṃ sugandham /",
    "GS40rajnighu:3915": " vanyaṃ ca gandhakāṣṭhaṃ kirātakāntaṃ ca śailagandhaṃ ca // Rajni_12.14",
    "GS40rajnighu:3916": " kairātam uṣṇaṃ kaṭuśītalaṃ ca śleṣmānilaghnaṃ śramapittahāri /",
    "GS40rajnighu:3917": " visphoṭapāmādikanāśanaṃ ca tṛṣāpahaṃ tāpavimohanāśi // Rajni_12.15",
    "GS40rajnighu:3918": " pītagandhaṃ tu kālīyaṃ pītakaṃ mādhavapriyam /",
    "GS40rajnighu:3919": " kālīyakaṃ pītakāṣṭhaṃ barbaraṃ pītacandanam // Rajni_12.16",
    "GS40rajnighu:3920": " pītaṃ ca śītalaṃ tiktaṃ kuṣṭhaśleṣmānilāpaham /",
    "GS40rajnighu:3921": " kaṇḍūvicarcikādadrukṛmihṛt kāntidaṃ param // Rajni_12.17",
    "GS40rajnighu:3922": " pattaṅgaṃ caiva patrāṅgaṃ raktakāṣṭhaṃ suraṅgadam /",
    "GS40rajnighu:3923": " patrāḍhyaṃ paṭṭarāgaṃ ca bhāryāvṛkṣaś ca raktakaḥ // Rajni_12.18",
    "GS40rajnighu:3924": " lohitaṃ raṅgakāṣṭhaṃ ca rāgakāṣṭhaṃ kucandanam /",
    "GS40rajnighu:3925": " paṭṭarañjanakaṃ caiva suraṅgaṃ ca caturdaśa // Rajni_12.19",
    "GS40rajnighu:3926": " patrāṅgaṃ kaṭukaṃ rūkṣam amlaṃ śītaṃ tu gaulyakam /",
    "GS40rajnighu:3927": " vātapittajvaraghnaṃ ca visphoṭonmādabhūtahṛt // Rajni_12.20",
    "GS40rajnighu:3928": " raktacandanam idaṃ ca lohitaṃ śoṇitaṃ ca haricandanaṃ himam /",
    "GS40rajnighu:3929": " raktasāram atha tāmrasārakaṃ kṣudracandanam athārkacandanam // Rajni_12.21",
    "GS40rajnighu:3930": " raktacandanam atīva śītalaṃ tiktam īkṣaṇagadāsradoṣanut /",
    "GS40rajnighu:3931": " bhūtapittakaphakāsasajvarabhrāntijantuvamijit tṛṣāpaham // Rajni_12.22",
    "GS40rajnighu:3932": " barbarotthaṃ barbarakaṃ śvetabarbarakaṃ tathā /",
    "GS40rajnighu:3933": " śītaṃ sugandhi pittāri surabhi ceti saptadhā // Rajni_12.23",
    "GS40rajnighu:3934": " barbaraṃ śītalaṃ tiktaṃ kaphamārutapittajit /",
    "GS40rajnighu:3935": " kuṣṭhakaṇḍūvraṇān hanti viśeṣād raktadoṣajit // Rajni_12.24",
    "GS40rajnighu:3936": " haricandanaṃ surārhaṃ harigandham indracandanaṃ divyam /",
    "GS40rajnighu:3937": " divijaṃ ca mahāgandhaṃ nandanajaṃ lohitaṃ ca navasaṃjñam // Rajni_12.25",
    "GS40rajnighu:3938": " haricandanaṃ tu divyaṃ tiktahimaṃ tad iha durlabhaṃ manujaiḥ /",
    "GS40rajnighu:3939": " pittāṭopavilopi candanavac chramaśoṣamāndyatāpaharam // Rajni_12.26",
    "GS40rajnighu:3940": " candanāni samānāni rasato vīryatas tathā /",
    "GS40rajnighu:3941": " bhidyante kiṃtu gandhena tatrādyaṃ guṇavattaram // Rajni_12.27",
    "GS40rajnighu:3942": " devadāru suradāru dārukaṃ snigdhadārur amarādidāru ca /",
    "GS40rajnighu:3943": " bhadradāru śivadāru śāmbhavaṃ bhūtahāri bhavadāru rudravat // Rajni_12.28",
    "GS40rajnighu:3944": " snigdhadāru smṛtaṃ tiktaṃ snigdhoṣṇaṃ śleṣmavātajit /",
    "GS40rajnighu:3945": " āmadoṣavibandhārśaḥpramehajvaranāśanam // Rajni_12.29",
    "GS40rajnighu:3946": " devakāṣṭhaṃ pūtikāṣṭhaṃ bhadrakāṣṭhaṃ sukāṣṭhakam /",
    "GS40rajnighu:3947": " asnigdhadārukaṃ caiva kāṣṭhadāru ṣaḍāhvayam // Rajni_12.30",
    "GS40rajnighu:3948": " devakāṣṭhaṃ tu tiktoṣṇaṃ rūkṣaṃ śleṣmānilāpaham /",
    "GS40rajnighu:3949": " bhūtadoṣāpahaṃ dhatte liptam aṅgeṣu kālikam // Rajni_12.31",
    "GS40rajnighu:3950": " devadāru dvidhā jñeyaṃ tatrādyaṃ snigdhadārukam /",
    "GS40rajnighu:3951": " dvitīyaṃ kāṣṭhadāru syād dvayor nāmāny abhedataḥ // Rajni_12.32",
    "GS40rajnighu:3952": " cīḍā ca dārugandhā gandhavadhūr gandhamādanī taruṇī /",
    "GS40rajnighu:3953": " tārā ca bhūtamārī maṅgalyā tu kapāṭinī grahabhītijit /",
    "GS40rajnighu:3954": " cīḍā kaṭūṣṇā kāsaghnī kaphajid dīpanī parā /",
    "GS40rajnighu:3955": " atyantasevitā sā tu pittadoṣabhramāpahā // Rajni_12.33",
    "GS40rajnighu:3956": " saptaparṇaḥ patravarṇaḥ śuktiparṇaḥ suparṇakaḥ /",
    "GS40rajnighu:3957": " saptacchado gucchapuṣpo 'yugmaparṇo municchadaḥ // Rajni_12.34",
    "GS40rajnighu:3958": " bṛhattvag bahuparṇaś ca tathā śālmalipatrakaḥ /",
    "GS40rajnighu:3959": " madagandho gandhiparṇo vijñeyo vahnibhūmitaḥ // Rajni_12.35",
    "GS40rajnighu:3960": " saptaparṇas tu tiktoṣṇastridoṣaghnaś ca dīpanaḥ /",
    "GS40rajnighu:3961": " madagandho nirunddhe 'yaṃ vraṇaraktāmayakrimīn // Rajni_12.36",
    "GS40rajnighu:3962": " saralas tu pūtikāṣṭhaṃ tumbī pītadrur utthito dīpataruḥ /",
    "GS40rajnighu:3963": " sa snigdhadārusaṃjñaḥ snigdho mārīcapatrako navadhā // Rajni_12.37",
    "GS40rajnighu:3964": " saralaḥ kaṭutiktoṣṇaḥ kaphavātavināśanaḥ /",
    "GS40rajnighu:3965": " tvagdoṣaśophakaṇḍūtivraṇaghnaḥ koṣṭhaśuddhidaḥ // Rajni_12.38",
    "GS40rajnighu:3966": " jñeyaṃ kuṅkumam agnisekharam asṛk kāśmīrajaṃ pītakaṃ kāśmīraṃ rudhiraṃ varaṃ ca piśunaṃ raktaṃ śaṭhaṃ śoṇitam /",
    "GS40rajnighu:3967": " vāhlīkaṃ ghusṛṇaṃ vareṇyam aruṇaṃ kāleyakaṃ jāguḍaṃ kāntaṃ vahniśikhaṃ ca kesaravaraṃ gauraṃ karākṣīritam // Rajni_12.39",
    "GS40rajnighu:3968": " kuṅkumaṃ surabhi tiktakaṭūṣṇaṃ kāsavātakaphakaṇṭharujāghnam /",
    "GS40rajnighu:3969": " mūrdhaśūlaviṣadoṣanāśanaṃ rocanaṃ ca tanukāntikārakam // Rajni_12.40",
    "GS40rajnighu:3970": " tṛṇakuṅkumaṃ tṛṇāsraṃ gandhitṛṇaṃ śoṇitaṃ ca tṛṇapuṣpam /",
    "GS40rajnighu:3971": " gandhādhikaṃ tṛṇotthaṃ tṛṇagauraṃ lohitaṃ ca navasaṃjñam // Rajni_12.41",
    "GS40rajnighu:3972": " tṛṇakuṅkumaṃ kaṭūṣṇaṃ kaphamārutaśophanut /",
    "GS40rajnighu:3973": " kaṇḍūtipāmākuṣṭhāmadoṣaghnaṃ bhāskaraṃ param // Rajni_12.42",
    "GS40rajnighu:3974": " priyaṅguḥ phalinī śyāmā priyavallī phalapriyā /",
    "GS40rajnighu:3975": " gaurī govandanī vṛttā kārambhā kaṅgu kaṅgunī // Rajni_12.43",
    "GS40rajnighu:3976": " bhaṅgurā gauravallī ca subhagā parṇabhedinī /",
    "GS40rajnighu:3977": " śubhā pītā ca maṅgalyā śreyasī cāṅkabhūmitā // Rajni_12.44",
    "GS40rajnighu:3978": " priyaṅguḥ śītalā tiktā dāhapittāsradoṣajit /",
    "GS40rajnighu:3979": " vāntibhrāntijvaraharā vaktrajāḍyavināśanī // Rajni_12.45",
    "GS40rajnighu:3980": " kastūrī mṛganābhis tu madanī gandhacelikā /",
    "GS40rajnighu:3981": " vedhamukhyā ca mārjārī subhagā bahugandhadā // Rajni_12.46",
    "GS40rajnighu:3982": " sahasravedhī śyāmā syāt kāmānandā mṛgāṇḍajā /",
    "GS40rajnighu:3983": " kuraṅganābhī lalitā mado mṛgamadas tathā /",
    "GS40rajnighu:3984": " śyāmalī kāmamodī ca vijñeyāṣṭādaśāhvayā // Rajni_12.47",
    "GS40rajnighu:3985": " kastūrī surabhis tiktā cakṣuṣyā mukharogajit /",
    "GS40rajnighu:3986": " kilāsakaphadaurgandhyavātālakṣmīmalāpahā // Rajni_12.48",
    "GS40rajnighu:3987": " kapilā piṅgalā kṛṣṇā kastūrī trividhā kramāt /",
    "GS40rajnighu:3988": " nepāle 'pi ca kāśmīre kāmarūpe ca jāyate // Rajni_12.49",
    "GS40rajnighu:3989": " sāpy ekā kharikā tataś ca tilakā jñeyā kulitthāparā piṇḍānyāpi ca nāyiketi ca parā yā pañcabhedābhidhā",
    "GS40rajnighu:3990": " sā śuddhā mṛganābhitaḥ kramavaśād eṣā kṣitīśocitā pakṣatyādidinatrayeṣu janitā kastūrikā stūyate cūrṇākṛtis tu kharikā tilakā tilābhā kaulatthabījasadṛśī ca kulitthakā ca",
    "GS40rajnighu:3991": " sthūlā tataḥ kiyad iyaṃ kila piṇḍikākhyā tasyāś ca kiṃcid adhikā yadi nāyikā sā // Rajni_12.51",
    "GS40rajnighu:3992": " svāde tiktā piñjarā ketakīnāṃ gandhaṃ dhatte lāghavaṃ tolane ca /",
    "GS40rajnighu:3993": " yāpsu nyastā naiva vaivarṇyam īyāt kastūrī sā rājabhogyāpraśastā //",
    "GS40rajnighu:3994": " yā gandhaṃ ketakīnām apaharati madaṃ sindhurāṇāṃ ca varṇe svāde tiktā kaṭur vā laghur atha tulitā marditā cikkaṇā syāt /",
    "GS40rajnighu:3995": " dāhaṃ yā naiti vahnau śimiśimiti ciraṃ carmagandhā hutāśe sā kastūrī praśastā varamṛgatanujā rājate rājabhogyā // Rajni_12.53",
    "GS40rajnighu:3996": " bāle jarati ca hariṇe kṣīṇe rogiṇi ca mandagandhayutā /",
    "GS40rajnighu:3997": " kāmāture ca taruṇe kastūrī bahulaparimalā bhavati // Rajni_12.54",
    "GS40rajnighu:3998": " yā snigdhā dhūmagandhā vahati vinihitā pītatāṃ pāthaso 'ntar niḥśeṣaṃ yā niviṣṭā bhavati hutavahe bhasmasād eva sadyaḥ /",
    "GS40rajnighu:3999": " yā ca nyastā tulāyāṃ kalayati gurutāṃ marditā rūkṣatāṃ ca jñeyā kastūrikeyaṃ khalu kṛtamatibhiḥ kṛtrimā naiva sevyā // Rajni_12.55",
    "GS40rajnighu:4000": " śuddho vā malino 'stu vā mṛgamadaḥ kiṃ jātam etāvatā ko 'py asyānavadhiś camatkṛtinidhiḥ saurabhyam eko guṇaḥ /",
    "GS40rajnighu:4001": " yenāsau smaramaṇḍanaikavasatir bhāle kapole gale dormūle kucamaṇḍale ca kurute saṅgaṃ kuraṅgīdṛśām gorocanā ruciḥ śobhā rucirā śobhanā śubhā /",
    "GS40rajnighu:4002": " gaurī ca rocanā piṅgā maṅgalyā piṅgalā śivā // Rajni_12.57",
    "GS40rajnighu:4003": " pītā ca gautamī gavyā vandanīyā ca kāñcanī /",
    "GS40rajnighu:4004": " medhyā manoramā śyāmā rāmā bhūmikarāhvayā // Rajni_12.58",
    "GS40rajnighu:4005": " gorocanā ca śiśirā viṣadoṣahantrī rucyā ca pācanakarī krimikuṣṭhahantrī /",
    "GS40rajnighu:4006": " bhūtagrahopaśamanaṃ kurute ca pathyā śṛṅgāramaṅgalakarī janamohinī ca //",
    "GS40rajnighu:4007": " karpūro ghanasārakaḥ sitakaraḥ śītaḥ śaśāṅkaḥ śilā śītāṃśur himavālukā himakaraḥ śītaprabhaḥ śāmbhavaḥ /",
    "GS40rajnighu:4008": " śubhrāṃśuḥ sphaṭikābhrasāramihikātārābhracandrendavaś candrālokatuṣāragaurakumudāny ekādaśāhvā dviśaḥ // Rajni_12.60",
    "GS40rajnighu:4009": " potāso bhīmasenas tadanu sitakaraḥ śaṃkarāvāsasaṃjñaḥ prāṃśuḥ piñjo",
    "GS40rajnighu:4010": " 'bdasāras tadanu himayutā vālukā jūṭikā ca /",
    "GS40rajnighu:4011": " paścād asyās tuṣāras tadupari sahimaḥ śītalaḥ pakvikānyā karpūrasyeti bhedā guṇarasamahasāṃ vaidyadṛśyena dṛśyāḥ // Rajni_12.61",
    "GS40rajnighu:4012": " karpūro nūtanas tiktaḥ snigdhaś coṣṇo 'sradāhadaḥ /",
    "GS40rajnighu:4013": " cirastho dāhadoṣaghnaḥ sa dhautaḥ śubhakṛt paraḥ // Rajni_12.62",
    "GS40rajnighu:4014": " śiro madhyaṃ talaṃ ceti karpūras trividhaḥ smṛtaḥ /",
    "GS40rajnighu:4015": " śiraḥ stambhāgrasaṃjātaṃ madhyaṃ parṇatale talam // Rajni_12.63",
    "GS40rajnighu:4016": " bhāsvadviśadapulakaṃ śirojātaṃ tu madhyamam /",
    "GS40rajnighu:4017": " sāmānyapulakaṃ svacchaṃ tale cūrṇaṃ tu gaurakam // Rajni_12.64",
    "GS40rajnighu:4018": " stambhagarbhasthitaṃ śreṣṭhaṃ stambhabāhye ca madhyamam /",
    "GS40rajnighu:4019": " svaccham īṣat haridrābhaṃ śubhraṃ tan madhyamaṃ smṛtam sudṛḍhaṃ śubhrarūkṣaṃ ca pulakaṃ bāhyajaṃ vadet // Rajni_12.65",
    "GS40rajnighu:4020": " svacchaṃ bhṛṅgārapattraṃ laghutaraviśadaṃ tolane tiktakaṃ cet svāde śaityaṃ suhṛdyaṃ bahalaparimalāmodasaurabhyadāyi",
    "GS40rajnighu:4021": " niḥsnehaṃ dārḍhyapattraṃ śubhataram iti cet rājayogyaṃ praśastaṃ karpūraṃ cānyathā ced bahutaram aśane sphoṭadāyi vraṇāya // Rajni_12.66",
    "GS40rajnighu:4022": " cīnakaś cīnakarpūraḥ kṛtrimo dhavalaḥ paṭuḥ /",
    "GS40rajnighu:4023": " meghasāras tuṣāraś ca dvīpakarpūrajaḥ smṛtaḥ // Rajni_12.67",
    "GS40rajnighu:4024": " cīnakaḥ kaṭutiktoṣṇa īṣacchītaḥ kaphāpahaḥ /",
    "GS40rajnighu:4025": " kaṇṭhadoṣaharī medhyaḥ pācanaḥ krimināśanaḥ // Rajni_12.68",
    "GS40rajnighu:4026": " javādi gandharājaṃ syāt kṛtrimaṃ mṛgacarmajam /",
    "GS40rajnighu:4027": " samūhagandhaṃ gandhāḍhyaṃ snigdhaṃ sāmrāṇikardamam /",
    "GS40rajnighu:4028": " sugandhaṃ tailaniryāsaṃ kuṭāmodaṃ daśābhidham // Rajni_12.69",
    "GS40rajnighu:4029": " saugandhikaṃ javādi syāt snigdhaṃ coṣṇaṃ sukhāvaham /",
    "GS40rajnighu:4030": " vāte hitaṃ ca rājñāṃ ca mohanāhlādakāraṇam // Rajni_12.70",
    "GS40rajnighu:4031": " javādi nīlaṃ sasnigdham īṣat pītaṃ sugandhadam /",
    "GS40rajnighu:4032": " ātape bahulāmodaṃ rājñāṃ yogyaṃ na cānyathā // Rajni_12.71",
    "GS40rajnighu:4033": " tūṇīkas tūṇikas tūṇī pītakaḥ kacchapas tathā /",
    "GS40rajnighu:4034": " nandī kurakaḥ kānto nandīvṛkṣo navāhvayaḥ // Rajni_12.72",
    "GS40rajnighu:4035": " vṛkṣaḥ kaṭus tiktaḥ śītas tiktāsradāhajit /",
    "GS40rajnighu:4036": " śiro'rtiśvetakuṣṭhaghnaḥ sugandhiḥ puṣṭivīryadaḥ // Rajni_12.73",
    "GS40rajnighu:4037": " jātīpattrī jātikośaḥ sumanaḥpattrikāpi sā /",
    "GS40rajnighu:4038": " mālatīpattrikā pañcanāmnī saumanasāyinī // Rajni_12.74",
    "GS40rajnighu:4039": " jātīpatrī kaṭus tiktā surabhiḥ kaphanāśanī /",
    "GS40rajnighu:4040": " vaktravaiśadyajananī jāḍyadoṣanikṛntanī // Rajni_12.75",
    "GS40rajnighu:4041": " jātīphalaṃ jātiśasyaṃ śālūkaṃ mālatīphalam /",
    "GS40rajnighu:4042": " majjāsāraṃ jātisāraṃ puṭaṃ ca sumanaḥphalam // Rajni_12.76",
    "GS40rajnighu:4043": " jātīphalaṃ kaṣāyoṣṇaṃ kaṭu kaṇṭhāmayārtijit /",
    "GS40rajnighu:4044": " vātātisāramehaghnaṃ laghu vṛṣyaṃ ca dīpanam // Rajni_12.77",
    "GS40rajnighu:4045": " kakkolakaṃ kṛtaphalaṃ kolakaṃ kaṭukaṃ phalam /",
    "GS40rajnighu:4046": " vidveṣyaṃ sthūlamaricaṃ karkolaṃ mādhavocitam /",
    "GS40rajnighu:4047": " kaṅkolaṃ kaṭphalaṃ proktaṃ mārīcaṃ rudrasaṃmitam // Rajni_12.78",
    "GS40rajnighu:4048": " kakkolaṃ kaṭu tiktoṣṇaṃ vaktrajāḍyaharaṃ param /",
    "GS40rajnighu:4049": " dīpanaṃ pācanaṃ rucyaṃ kaphavātanikṛntanam // Rajni_12.79",
    "GS40rajnighu:4050": " lavaṃgakalikā divyaṃ lavaṃgaṃ śekharaṃ lavam /",
    "GS40rajnighu:4051": " śrīpuṣpaṃ devakusumaṃ ruciraṃ vārisambhavam // Rajni_12.80",
    "GS40rajnighu:4052": " tīkṣṇapuṣpaṃ tu bhṛṅgāraṃ gīrvāṇakusumaṃ tathā /",
    "GS40rajnighu:4053": " puṣpakaṃ candanādi syāt jñeyaṃ trayodaśāhvayam // Rajni_12.81",
    "GS40rajnighu:4054": " lavaṃgaṃ śītalaṃ tiktaṃ cakṣuṣyaṃ bhaktarocanam /",
    "GS40rajnighu:4055": " vātapittakaphaghnaṃ ca tīkṣṇaṃ mūrdharujāpaham // Rajni_12.82",
    "GS40rajnighu:4056": " lavaṃgaṃ soṣṇakaṃ tīkṣṇaṃ vipāke madhuraṃ himam /",
    "GS40rajnighu:4057": " vātapittakaphāmaghnaṃ kṣayakāsāsradoṣanut // Rajni_12.83",
    "GS40rajnighu:4058": " svādus tv agarusāraḥ syāt sudhūmyo gandhadhūmajaḥ /",
    "GS40rajnighu:4059": " svāduḥ kaṭukaṣāyoṣṇaḥ sadhūmāmodavātajit // Rajni_12.84",
    "GS40rajnighu:4060": " kṛṣṇāgaru syād agaru śṛṅgāraṃ viśvarūpakam /",
    "GS40rajnighu:4061": " śīrṣaṃ kālāgaru keśyaṃ vasukaṃ kṛṣṇakāṣṭhakam /",
    "GS40rajnighu:4062": " dhūpārhaṃ vallaraṃ gandharājakaṃ dvādaśāhvayam // Rajni_12.85",
    "GS40rajnighu:4063": " kṛṣṇāgaru kaṭūṣṇaṃ ca tiktaṃ lepe ca śītalam /",
    "GS40rajnighu:4064": " pāne pittaharaṃ kiṃcit tridoṣaghnam udāhṛtam // Rajni_12.86",
    "GS40rajnighu:4065": " anyāgaru pītakaṃ ca lohaṃ varṇaprasādanam /",
    "GS40rajnighu:4066": " anāryakam asāraṃ ca kṛmijagdhaṃ ca kāṣṭhakam // Rajni_12.87",
    "GS40rajnighu:4067": " kāṣṭhāgaru kaṭūṣṇaṃ ca lepe rūkṣaṃ kaphāpaham // Rajni_12.88",
    "GS40rajnighu:4068": " dāhāgaru dahanāgaru dāhakakāṣṭhaṃ ca vahnikāṣṭhaṃ ca /",
    "GS40rajnighu:4069": " dhūpāgaru tailāgaru puraṃ ca puramathanavallabhaṃ caiva // Rajni_12.89",
    "GS40rajnighu:4070": " dāhāgaru kaṭukoṣṇaṃ keśānāṃ vardhanaṃ ca varṇyaṃ ca /",
    "GS40rajnighu:4071": " apanayati keśadoṣān ātanute saṃtataṃ ca saugandhyam // Rajni_12.90",
    "GS40rajnighu:4072": " maṅgalyā mallikā gandhamaṅgalāgaruvācakā /",
    "GS40rajnighu:4073": " maṅgalyā guruśiśirā gandhāḍhyā yogavāhikā // Rajni_12.91",
    "GS40rajnighu:4074": " māṃsī tu jaṭilā peśī kravyādī piśitā miśī /",
    "GS40rajnighu:4075": " keśinī ca jaṭā hiṃsrā jaṭāmāṃsī ca māṃsinī // Rajni_12.92",
    "GS40rajnighu:4076": " jaṭālā naladā meṣī tāmasī cakravartinī /",
    "GS40rajnighu:4077": " mātā bhūtajaṭā caiva jananī ca jaṭāvatī /",
    "GS40rajnighu:4078": " mṛgabhakṣāpi cety etā ekaviṃśatidhābhidhāḥ // Rajni_12.93",
    "GS40rajnighu:4079": " surabhis tu jaṭāmāṃsī kaṣāyā kaṭuśītalā /",
    "GS40rajnighu:4080": " kaphahṛd bhūtadāhaghnī pittaghnī modakāntikṛt // Rajni_12.94",
    "GS40rajnighu:4081": " dvitīyā gandhamāṃsī ca keśī bhūtajaṭā smṛtā /",
    "GS40rajnighu:4082": " piśācī pūtanā caiva bhūtakeśī ca lomaśā /",
    "GS40rajnighu:4083": " jaṭālā laghumāṃsī ca khyātā cāṅkamitāhvayā // Rajni_12.95",
    "GS40rajnighu:4084": " gandhamāṃsī tiktaśītā kaphakaṇṭhāmayāpahā /",
    "GS40rajnighu:4085": " raktapittaharā varṇyā viṣabhūtajvarāpahā // Rajni_12.96",
    "GS40rajnighu:4086": " ākāśamāṃsī sūkṣmānyā nirālambā khasambhavā /",
    "GS40rajnighu:4087": " sevālī sūkṣmapattrī ca gaurī parvatavāsinī // Rajni_12.97",
    "GS40rajnighu:4088": " abhramāṃsī himā śophavraṇanāḍīrujāpahā /",
    "GS40rajnighu:4089": " lūtāgardabhajālādihāriṇī varṇakāriṇī // Rajni_12.98",
    "GS40rajnighu:4090": " turuṣko yāvano dhūmro dhūmravarṇaḥ sugandhikaḥ /",
    "GS40rajnighu:4091": " sihlakaḥ sihlasāraś ca pītasāraḥ kapis tathā // Rajni_12.99",
    "GS40rajnighu:4092": " piṇyākaḥ kapijaḥ kalkaḥ piṇḍitaḥ piṇḍatailakaḥ /",
    "GS40rajnighu:4093": " karevaraḥ kṛtrimako lepano munibhūhvayaḥ // Rajni_12.100",
    "GS40rajnighu:4094": " turuṣkaḥ surabhis tiktaḥ kaṭusnigdhaś ca kuṣṭhajit /",
    "GS40rajnighu:4095": " kaphapittāśmarīmūtrāghātabhūtajvarārtijit // Rajni_12.101",
    "GS40rajnighu:4096": " guggulur yavanadviṣṭo bhavābhīṣṭo niśāṭakaḥ /",
    "GS40rajnighu:4097": " jaṭālaḥ kālaniryāsaḥ pūro bhūtaharaḥ śivaḥ // Rajni_12.102",
    "GS40rajnighu:4098": " kauśikaḥ śāmbhavo durgo yātughno mahiṣākṣakaḥ /",
    "GS40rajnighu:4099": " deveṣṭo marudeśyo 'pi rakṣohā rūkṣagandhakaḥ /",
    "GS40rajnighu:4100": " divyas tu mahiṣākṣaś ca nāmāny etāni viṃśatiḥ // Rajni_12.103",
    "GS40rajnighu:4101": " gugguluḥ kaṭutiktoṣṇaḥ kaphamārutakāsajit /",
    "GS40rajnighu:4102": " krimivātodaraplīhaśophārśoghno rasāyanaḥ // Rajni_12.104",
    "GS40rajnighu:4103": " gandharājaḥ svarṇakaṇaḥ suvarṇaḥ kaṇagugguluḥ /",
    "GS40rajnighu:4104": " kanako vaṃśapotaś ca surasaś ca palaṃkaṣaḥ // Rajni_12.105",
    "GS40rajnighu:4105": " kaṇagugguluḥ kaṭūṣṇaḥ surabhir vātanāśanaḥ /",
    "GS40rajnighu:4106": " śūlagulmodarādhmānakaphaghnaś ca rasāyanaḥ // Rajni_12.106",
    "GS40rajnighu:4107": " gugguluś ca tṛtīyo 'nyo bhūmijo daityamedajaḥ /",
    "GS40rajnighu:4108": " durgāhlāda iḍājāta āśādiripusambhavaḥ /",
    "GS40rajnighu:4109": " majjājo madajaś caiva mahiṣāsurasambhavaḥ // Rajni_12.107",
    "GS40rajnighu:4110": " guggulur bhūmijas tiktaḥ kaṭūṣṇaḥ kaphavātajit /",
    "GS40rajnighu:4111": " umāpriyaś ca bhūtaghno medhyaḥ saurabhyadaḥ sadā // Rajni_12.108",
    "GS40rajnighu:4112": " rālaḥ sarjarasaś caiva śālaḥ kanakalodbhavaḥ /",
    "GS40rajnighu:4113": " lalanaḥ śālaniryāso deveṣṭaḥ śītalas tathā // Rajni_12.109",
    "GS40rajnighu:4114": " bahurūpaḥ śālarasaḥ sarjaniryāsakas tathā /",
    "GS40rajnighu:4115": " surabhiḥ suradhūpaś ca yakṣadhūpo 'gnivallabhaḥ /",
    "GS40rajnighu:4116": " kālaḥ kalalajaḥ prokto nāmnā saptadaśāṅkitaḥ // Rajni_12.110",
    "GS40rajnighu:4117": " rālas tu śiśiraḥ snigdhaḥ kaṣāyas tiktasaṃgrahaḥ /",
    "GS40rajnighu:4118": " vātapittaharaḥ sphoṭakaṇḍūtivraṇanāśanaḥ /",
    "GS40rajnighu:4119": " kundurukaḥ saurāṣṭraḥ śikharī kundurukakundukas tīkṣṇaḥ /",
    "GS40rajnighu:4120": " gopurako bahugandhaḥ pālindo bhīṣaṇaś ca daśasaṃjñaḥ // Rajni_12.111",
    "GS40rajnighu:4121": " kundurur madhuras tiktaḥ kaphapittārtidāhanut /",
    "GS40rajnighu:4122": " pāne lepe ca śiśiraḥ pradarāmayaśāntikṛt // Rajni_12.112",
    "GS40rajnighu:4123": " kuṣṭhaṃ rujāgado vyādhir āmayaṃ pāribhadrakam /",
    "GS40rajnighu:4124": " rāmaṃ vānīrajaṃ vāpyaṃ jñeyaṃ tvagdoṣam utpalam /",
    "GS40rajnighu:4125": " kutsaṃ ca pāṭavaṃ caiva padmakaṃ manusaṃjñakam // Rajni_12.113",
    "GS40rajnighu:4126": " kuṣṭhaṃ kaṭūṣṇaṃ tiktaṃ syāt kaphamārutakuṣṭhajit /",
    "GS40rajnighu:4127": " visarpaviṣakaṇḍūtikharjūdadrughnakāntikṛt // Rajni_12.114",
    "GS40rajnighu:4128": " sārivā śāradā gopā gopavallī pratānikā /",
    "GS40rajnighu:4129": " gopakanyā latāsphotā navāhvā kāṣṭhasārivā // Rajni_12.115",
    "GS40rajnighu:4130": " sārivānyā kṛṣṇamūlī kṛṣṇā candanasārivā /",
    "GS40rajnighu:4131": " bhadrā candanagopā tu candanā kṛṣṇavally api // Rajni_12.116",
    "GS40rajnighu:4132": " sārive dve tu madhure kaphavātāsranāśane /",
    "GS40rajnighu:4133": " kuṣṭhakaṇḍūjvarahare mehadurgandhināśane // Rajni_12.117",
    "GS40rajnighu:4134": " nakhaḥ kararuhaḥ śilpī śuktiḥ śaṅkhaḥ khuraḥ śaphaḥ /",
    "GS40rajnighu:4135": " valaḥ kośī ca karajo hanur nāgahanus tathā // Rajni_12.118",
    "GS40rajnighu:4136": " pāṇijo badarīpattro dhūpyaḥ paṇyavilāsinī /",
    "GS40rajnighu:4137": " saṃdhinālaḥ pāṇiruhaḥ syād aṣṭādaśasaṃjñakaḥ // Rajni_12.119",
    "GS40rajnighu:4138": " nakhaḥ syād uṣṇakaṭuko viṣaṃ hanti prayojitaḥ /",
    "GS40rajnighu:4139": " kuṣṭhakaṇḍūvraṇaghnaś ca bhūtavidrāvaṇaḥ paraḥ // Rajni_12.120",
    "GS40rajnighu:4140": " nakho 'nyaḥ syād balanakhaḥ kūṭasthaś cakranāyakaḥ /",
    "GS40rajnighu:4141": " cakrī cakranakhas tryasraḥ kālo vyāghranakhaḥ smṛtaḥ // Rajni_12.121",
    "GS40rajnighu:4142": " dvīpinakho vyālanakhaḥ khapuṭo vyālapāṇijaḥ /",
    "GS40rajnighu:4143": " vyālāyudho vyālabalo vyālakhaḍgaś ca ṣoḍaśa // Rajni_12.122",
    "GS40rajnighu:4144": " vyālanakhas tu tiktoṣṇaḥ kaṣāyaḥ kaphavātajit /",
    "GS40rajnighu:4145": " kuṣṭhakaṇḍūvraṇaghnaś ca varṇyaḥ saugandhyadaḥ paraḥ // Rajni_12.123",
    "GS40rajnighu:4146": " spṛkkā ca devī piśunā vadhūś ca koṭir manur brāhmaṇikā sugandhā /",
    "GS40rajnighu:4147": " samudrakāntā kuṭilā tathā ca mālālikā bhūtalikā ca laghvī // Rajni_12.124",
    "GS40rajnighu:4148": " nirmālyā sukumārā ca mālālī devaputrikā /",
    "GS40rajnighu:4149": " pañcaguptir asṛk proktā nakhapuṣpī ca viṃśatiḥ // Rajni_12.125",
    "GS40rajnighu:4150": " spṛkkā kaṭukaṣāyā ca tiktā śleṣmārtikāsajit /",
    "GS40rajnighu:4151": " śleṣmamehāśmarīkṛcchranāśanī ca sugandhadā // Rajni_12.126",
    "GS40rajnighu:4152": " sthauṇeyakaṃ barhiśikhaṃ śukacchadaṃ mayūracūḍaṃ śukapucchakaṃ tathā /",
    "GS40rajnighu:4153": " vikīrṇaromāpi ca kīravarṇakaṃ vikarṇasaṃjñaṃ haritaṃ navāhvayam //",
    "GS40rajnighu:4154": " sthauṇeyaṃ kaphavātaghnaṃ sugandhi kaṭutiktakam /",
    "GS40rajnighu:4155": " pittaprakopaśamanaṃ balapuṣṭivivardhanam // Rajni_12.128",
    "GS40rajnighu:4156": " murā gandhavatī daityā gandhāḍhyā gandhamādanī /",
    "GS40rajnighu:4157": " surabhir bhūrigandhā ca kuṭī gandhakuṭī tathā // Rajni_12.129",
    "GS40rajnighu:4158": " murā tiktā kaṭuḥ śītā kaṣāyā kaphapittahṛt /",
    "GS40rajnighu:4159": " śvāsāsṛgviṣadāhārtibhramamūrchātṛṣāpahā // Rajni_12.130",
    "GS40rajnighu:4160": " śaileyaṃ śilajaṃ vṛddhaṃ śilāpuṣpaṃ śilodbhavam /",
    "GS40rajnighu:4161": " sthaviraṃ palitaṃ jīrṇaṃ tathā kālānusāryakam // Rajni_12.131",
    "GS40rajnighu:4162": " śilotthaṃ ca śilādadruḥ śailajaṃ giripuṣpakam /",
    "GS40rajnighu:4163": " śilāprasūnaṃ subhagaṃ śailakaṃ ṣoḍaśāhvayam // Rajni_12.132",
    "GS40rajnighu:4164": " śaileyaṃ śiśiraṃ tiktaṃ sugandhi kaphapittajit /",
    "GS40rajnighu:4165": " dāhatṛṣṇāvamiśvāsavraṇadoṣavināśanam // Rajni_12.133",
    "GS40rajnighu:4166": " corakaḥ śaṅkitaś caṇḍā duṣpattraḥ kṣemako ripuḥ /",
    "GS40rajnighu:4167": " capalaḥ kitavo dhūrtaḥ paṭur nīco niśācaraḥ // Rajni_12.134",
    "GS40rajnighu:4168": " gaṇahāsaḥ kopanakaś caurakaḥ phalacorakaḥ /",
    "GS40rajnighu:4169": " duṣkulo granthilaś caiva sugranthiḥ parṇacorakaḥ /",
    "GS40rajnighu:4170": " granthiparṇo granthidalo granthipattras trinetradhā // Rajni_12.135",
    "GS40rajnighu:4171": " corakas tīvragandhoṣṇas tikto vātakaphāpahaḥ /",
    "GS40rajnighu:4172": " nāsāmukharujājīrṇakrimidoṣavināśanaḥ // Rajni_12.136",
    "GS40rajnighu:4173": " padmakaṃ pītakaṃ pītaṃ mālayaṃ śītalaṃ himam /",
    "GS40rajnighu:4174": " śubhraṃ kedārajaṃ raktaṃ pāṭalāpuṣpasaṃnibham /",
    "GS40rajnighu:4175": " padmakāṣṭhaṃ padmavṛkṣaṃ proktaṃ syād dvādaśāhvayam // Rajni_12.137",
    "GS40rajnighu:4176": " padmakaṃ śītalaṃ tiktaṃ raktapittavināśanam /",
    "GS40rajnighu:4177": " mohadāhajvarabhrāntikuṣṭhavisphoṭaśāntikṛt // Rajni_12.138",
    "GS40rajnighu:4178": " prapauṇḍarīkaṃ cakṣuṣyaṃ puṇḍaryaṃ puṇḍarīyakam /",
    "GS40rajnighu:4179": " pauṇḍaryaṃ ca supuṣpaṃ ca sānujaṃ cānujaṃ smṛtam // Rajni_12.139",
    "GS40rajnighu:4180": " prapauṇḍarīkaṃ cakṣuṣyaṃ madhuraṃ tiktaśītalam /",
    "GS40rajnighu:4181": " pittaraktavraṇān hanti jvaradāhatṛṣāpaham // Rajni_12.140",
    "GS40rajnighu:4182": " lāmajjakaṃ sunālaṃ syād amṛṇālaṃ lavaṃ laghu /",
    "GS40rajnighu:4183": " iṣṭakāpathakaṃ śīghraṃ dīrghamūlaṃ jalāśrayam // Rajni_12.141",
    "GS40rajnighu:4184": " lāmajjakaṃ himaṃ tiktaṃ madhuraṃ vātapittajit /",
    "GS40rajnighu:4185": " tṛḍdāhaśramamūrchārtiraktapittajvarāpaham // Rajni_12.142",
    "GS40rajnighu:4186": " māṃsarohiṇy atiruhā vṛttā carmakaṣā ca sā /",
    "GS40rajnighu:4187": " vikasā māṃsarohī ca jñeyā māṃsaruhā muniḥ // Rajni_12.143",
    "GS40rajnighu:4188": " anyā māṃsī sadāmāṃsī māṃsarohā rasāyanī /",
    "GS40rajnighu:4189": " sulomā lomakaraṇī rohiṇī māṃsarohikā // Rajni_12.144",
    "GS40rajnighu:4190": " vikasā kaṭukā tiktā tathoṣṇā svarasādanut /",
    "GS40rajnighu:4191": " rasāyanaprayogāc ca sarvarogaharā matā /",
    "GS40rajnighu:4192": " kaṣāyā grāhiṇī varṇyā raktapittaprasādanī // Rajni_12.145",
    "GS40rajnighu:4193": " rohiṇīyugalaṃ śītaṃ kaṣāyaṃ krimināśanam /",
    "GS40rajnighu:4194": " kaṇṭhaśuddhikaraṃ rucyaṃ vātadoṣaniṣūdanam // Rajni_12.146",
    "GS40rajnighu:4195": " śrīveṣṭo vṛkṣadhūpaś ca cīḍāgandho rasāṅgakaḥ /",
    "GS40rajnighu:4196": " śrīvāsaḥ śrīraso veṣṭo lakṣmīveṣṭas tu veṣṭakaḥ // Rajni_12.147",
    "GS40rajnighu:4197": " veṣṭasāro rasāveṣṭaḥ kṣīraśīrṣaḥ sudhūpakaḥ /",
    "GS40rajnighu:4198": " dhūpāṅgas tilaparṇaś ca saralāṅgo 'pi ṣoḍaśa // Rajni_12.148",
    "GS40rajnighu:4199": " śrīveṣṭaḥ kaṭutiktaś ca kaṣāyaḥ śleṣmapittajit /",
    "GS40rajnighu:4200": " yonidoṣarujājīrṇavraṇaghnādhmānadoṣajit // Rajni_12.149",
    "GS40rajnighu:4201": " uśīram amṛṇālaṃ syāj jalavāsaṃ haripriyam /",
    "GS40rajnighu:4202": " mṛṇālam abhayaṃ vīraṃ vīraṇaṃ samagandhikam // Rajni_12.150",
    "GS40rajnighu:4203": " raṇapriyaṃ vāritaraṃ śiśiraṃ śitimūlakam /",
    "GS40rajnighu:4204": " veṇīgamūlakaṃ caiva jalāmodaṃ sugandhikam /",
    "GS40rajnighu:4205": " sugandhimūlakaṃ śubhraṃ bālakaṃ grahabhūhvayam // Rajni_12.151",
    "GS40rajnighu:4206": " uśīraṃ śītalaṃ tiktaṃ dāhaśramaharaṃ param /",
    "GS40rajnighu:4207": " pittajvarārtiśamanaṃ jalasaugandhyadāyakam // Rajni_12.152",
    "GS40rajnighu:4208": " nalikā vidrumalatikā kapotabāṇā nalī ca nirmathyā /",
    "GS40rajnighu:4209": " suṣirā dhamanī stutyā raktadalā nartakī naṭī rudrāḥ // Rajni_12.153",
    "GS40rajnighu:4210": " nalikā tiktakaṭukā tīkṣṇā ca madhurā himā /",
    "GS40rajnighu:4211": " kṛmivātodarārtyarśaḥśūlaghnī malaśodhanī // Rajni_12.154",
    "GS40rajnighu:4212": " itthaṃ gandhadravyakadambāhvayavīryavyākhyāvācoyuktiviviktojjvalasargam /",
    "GS40rajnighu:4213": " vargaṃ vaktrāmbhoruhamodārham adhīyāthainaṃ madhye saṃsad asau dīvyatu vaidyaḥ // Rajni_12.155",
    "GS40rajnighu:4214": " ye gandhayanti sakalāni ca bhūtalāni lokāṃś ca ye 'pi sukhayanti ca gandhalubdhān /",
    "GS40rajnighu:4215": " teṣām ayaṃ malayajādisugandhināmnāṃ bhūr gandhavarga iti viśrutim eti vargaḥ // Rajni_12.156",
    "GS40rajnighu:4216": " yasyoccaiś caritāni śītasurabhīṇy abhyasya satyātmano duścāritrajanā niṣaṅgajanitaṃ drāg dauḥstham āsthan svakam tasyāyaṃ kṛtinaḥ kṛtau narahareḥ śrīcandanādiḥ sthitiṃ vargo vāñchati nāmanaigamaśikhābhūṣāmaṇau dvādaśaḥ // Rajni_12.157",
    "GS40rajnighu:4217": " Rājanighaṇṭu, Suvarṇādivarga trisvarṇaraupyatāmrāṇi trapu sīsaṃ dvirītikā /",
    "GS40rajnighu:4218": " kāṃsyāyo vartakaṃ kāntaṃ kiṭṭaṃ muṇḍaṃ ca tīkṣṇakam // Rajni_13.1",
    "GS40rajnighu:4219": " śilā sindūrabhūnāgaṃ hiṅgulaṃ gairikaṃ dvidhā /",
    "GS40rajnighu:4220": " tuvarī haritālaṃ ca gandhakaṃ ca śilājatu // Rajni_13.2",
    "GS40rajnighu:4221": " sikthakaṃ ca dvikāsīsaṃ mākṣikau pañcadhāñjanam /",
    "GS40rajnighu:4222": " kampillatuttharasakaṃ pāradaś cābhrakaṃ catuḥ // Rajni_13.3",
    "GS40rajnighu:4223": " sphaṭī ca kṣullakaḥ śaṅkhau kapardaḥ śuktikā dvidhā /",
    "GS40rajnighu:4224": " khaṭinī dugdhapāṣāṇo maṇiś ca karpūrādyakaḥ // Rajni_13.4",
    "GS40rajnighu:4225": " sikatā ca dvikaṅguṣṭhaṃ vimalā ca dvidhā matā /",
    "GS40rajnighu:4226": " tathākhuprastaraś caiva śaravedamitāhvayāḥ /",
    "GS40rajnighu:4227": " atha ratnaṃ navaṃ vakṣye padmarāgādikaṃ kramāt // Rajni_13.5",
    "GS40rajnighu:4228": " māṇikyamuktāphalavidrumāṇi gārutmataṃ syād atha puṣparāgaḥ /",
    "GS40rajnighu:4229": " vajraṃ ca nīlaṃ ca nava krameṇa gomedavaiḍūryayutāni tāni // Rajni_13.6",
    "GS40rajnighu:4230": " sphaṭikaś ca sūryakānto vaikrāntaś candrakāntakaḥ /",
    "GS40rajnighu:4231": " rājāvartaḥ perojaṃ syād ubhau bāṇāś ca saṃkhyayā // Rajni_13.7",
    "GS40rajnighu:4232": " svarṇaṃ suvarṇakanakojjvalakāñcanāni kalyāṇahāṭakahiraṇyamanoharāṇi /",
    "GS40rajnighu:4233": " gāṅgeyagairikamahārajatāgnivīryarukmāgnihematapanīyakabhāskarāṇi //",
    "GS40rajnighu:4234": " jāmbūnadāṣṭāpadajātarūpapiñjānacāmīkarakarburāṇi /",
    "GS40rajnighu:4235": " kārtasvarāpiñjarabharmabhūritejāṃsi dīptānalapītakāni // Rajni_13.9",
    "GS40rajnighu:4236": " maṅgalyasaumeravaśātakumbhaśṛṅgāracandrājarajāmbavāni /",
    "GS40rajnighu:4237": " āgneyaniṣkāgniśikhāni ceti netrābdhinirdhāritanāma hema // Rajni_13.10",
    "GS40rajnighu:4238": " svarṇaṃ snigdhakaṣāyatiktamadhuraṃ doṣatrayadhvaṃsanaṃ śītaṃ svādu rasāyanaṃ ca rucikṛc cakṣuṣyam āyuṣpradam /",
    "GS40rajnighu:4239": " prajñāvīryabalasmṛtisvarakaraṃ kāntiṃ vidhatte tanoḥ saṃdhatte duritakṣayaṃ śriyam idaṃ dhatte nṝṇāṃ dhāraṇāt // Rajni_13.11",
    "GS40rajnighu:4240": " dāhe ca raktam atha yac ca sitaṃ chidāyāṃ kāśmīrakānti ca vibhāti nikāṣapaṭṭe /",
    "GS40rajnighu:4241": " snigdhaṃ ca gauravam upaiti ca yat tulāyāṃ jātyā tad eva kanakaṃ mṛdu raktapītam // Rajni_13.12",
    "GS40rajnighu:4242": " tac caikaṃ rasavedhajaṃ tad aparaṃ jātaṃ svayaṃ bhūmijaṃ kiṃcānyad bahulohasaṃkarabhavaṃ ceti tridhā kāñcanam /",
    "GS40rajnighu:4243": " tatrādyaṃ kila pītaraktam aparaṃ raktaṃ tato 'nyat tathā mairālaṃ tad",
    "GS40rajnighu:4244": " atikrameṇa tad idaṃ syāt pūrvapūrvottamam // Rajni_13.13",
    "GS40rajnighu:4245": " raupyaṃ śubhraṃ vasuśreṣṭhaṃ ruciraṃ candralohakam /",
    "GS40rajnighu:4246": " śvetakaṃ tu mahāśubhraṃ rajataṃ taptarūpakam // Rajni_13.14",
    "GS40rajnighu:4247": " candrabhūtiḥ sitaṃ tāraṃ kaladhautendulohakam /",
    "GS40rajnighu:4248": " kupyaṃ dhautaṃ tathā saudhaṃ candrahāsaṃ munīndukam // Rajni_13.15",
    "GS40rajnighu:4249": " raupyaṃ snigdhaṃ kaṣāyāmlaṃ vipāke madhuraṃ saram /",
    "GS40rajnighu:4250": " vātapittaharaṃ rucyaṃ valīpalitanāśanam // Rajni_13.16",
    "GS40rajnighu:4251": " dāhacchedanikāṣeṣu sitaṃ snigdhaṃ ca yad guru /",
    "GS40rajnighu:4252": " sugharṣe 'pi ca varṇāḍhyam uttamaṃ tad udīritam // Rajni_13.17",
    "GS40rajnighu:4253": " tāmraṃ mlecchamukhaṃ śulvaṃ tapaneṣṭam udumbaram /",
    "GS40rajnighu:4254": " tryambakaṃ cāravindaṃ ca ravilohaṃ ravipriyam /",
    "GS40rajnighu:4255": " raktaṃ nepālakaṃ caiva raktadhātuḥ karendudhā // Rajni_13.18",
    "GS40rajnighu:4256": " tāmraṃ supakvaṃ madhuraṃ kaṣāyaṃ tiktaṃ vipāke kaṭu śītalaṃ ca /",
    "GS40rajnighu:4257": " kaphāpahaṃ pittaharaṃ vibandhaśūlaghnapāṇḍūdaragulmanāśi // Rajni_13.19",
    "GS40rajnighu:4258": " ghanaghātasahaṃ snigdhaṃ raktapattrāmalaṃ mṛdu /",
    "GS40rajnighu:4259": " śuddhākarasamutpannaṃ tāmraṃ śubham asaṃkaram // Rajni_13.20",
    "GS40rajnighu:4260": " trapu trapusamāṇḍūkaṃ vaṅgaṃ ca madhuraṃ himam /",
    "GS40rajnighu:4261": " kurūpyaṃ piccaṭaṃ raṅgaṃ pūtigandhaṃ daśāhvayam // Rajni_13.21",
    "GS40rajnighu:4262": " trapusaṃ kaṭutiktahimaṃ kaṣāyalavaṇaṃ saraṃ ca mehaghnam /",
    "GS40rajnighu:4263": " krimidāhapāṇḍuśamanaṃ kāntikaraṃ tad rasāyanaṃ caiva // Rajni_13.22",
    "GS40rajnighu:4264": " śvetaṃ laghu mṛdu svacchaṃ snigdham uṣṇāpahaṃ himam /",
    "GS40rajnighu:4265": " sūtapattrakaraṃ kāntaṃ trapu śreṣṭham udāhṛtam // Rajni_13.23",
    "GS40rajnighu:4266": " sīsakaṃ tu jaḍaṃ sīsaṃ yavaneṣṭaṃ bhujaṃgamam /",
    "GS40rajnighu:4267": " yogīṣṭaṃ nāgapuragaṃ kuvaṅgaṃ paripiṣṭakam // Rajni_13.24",
    "GS40rajnighu:4268": " mṛdu kṛṣṇāyasaṃ padmaṃ tāraśuddhikaraṃ smṛtam /",
    "GS40rajnighu:4269": " sirāvṛttaṃ ca vaṅgaṃ syāc cīnapiṣṭaṃ ca ṣoḍaśa // Rajni_13.25",
    "GS40rajnighu:4270": " sīsaṃ tu vaṅgatulyaṃ syāt rasavīryavipākataḥ /",
    "GS40rajnighu:4271": " uṣṇaṃ ca kaphavātaghnam arśoghnaṃ guru lekhanam // Rajni_13.26",
    "GS40rajnighu:4272": " svarṇe nīlaṃ mṛdu snigdhaṃ nirmalaṃ ca sugauratvam /",
    "GS40rajnighu:4273": " raupyasaṃśodhanaṃ kṣipraṃ sīsakaṃ ca tad uttamam // Rajni_13.27",
    "GS40rajnighu:4274": " rītiḥ kṣudrasuvarṇaṃ siṃhalakaṃ piṅgalaṃ ca pittalakam /",
    "GS40rajnighu:4275": " lauhitakam ārakuṭṭaṃ piṅgalalohaṃ ca pītakaṃ navadhā // Rajni_13.28",
    "GS40rajnighu:4276": " rājarītiḥ kākatuṇḍī rājaputrī maheśvarī /",
    "GS40rajnighu:4277": " brāhmaṇī brahmarītiś ca kapilā piṅgalāpi ca // Rajni_13.29",
    "GS40rajnighu:4278": " rītikāyugalaṃ tiktaṃ śītalaṃ lavaṇaṃ rase /",
    "GS40rajnighu:4279": " śodhanaṃ pāṇḍuvātaghnaṃ krimiplīhārtipittajit // Rajni_13.30",
    "GS40rajnighu:4280": " śuddhā snigdhā mṛduḥ śītā suraṅgā sūtrapattriṇī /",
    "GS40rajnighu:4281": " hemopamā śubhā svacchā janyā rītiḥ prakīrtitā // Rajni_13.31",
    "GS40rajnighu:4282": " kāṃsyaṃ saurāṣṭrikaṃ ghoṣaṃ kaṃsīyaṃ vahnilohakam /",
    "GS40rajnighu:4283": " dīptaṃ lohaṃ ghorapuṣpaṃ dīptakaṃ sumanāhvayam // Rajni_13.32",
    "GS40rajnighu:4284": " kāṃsyaṃ tu tiktam uṣṇaṃ cakṣuṣyaṃ vātakaphavikāraghnam /",
    "GS40rajnighu:4285": " rūkṣaṃ kaṣāyarucyaṃ laghu dīpanapācanaṃ pathyam // Rajni_13.33",
    "GS40rajnighu:4286": " śvetaṃ dīptaṃ mṛdu jyotiḥ śabdāḍhyaṃ snigdhanirmalam /",
    "GS40rajnighu:4287": " ghanāgnisahasūtrāṅgaṃ kāṃsyam uttamam īritam // Rajni_13.34",
    "GS40rajnighu:4288": " vartalohaṃ vartatīkṣṇaṃ vartakaṃ lohasaṃkaram /",
    "GS40rajnighu:4289": " nīlikā nīlalohaṃ ca lohajaṃ vaṭṭalohakam // Rajni_13.35",
    "GS40rajnighu:4290": " idaṃ lohaṃ kaṭūṣṇaṃ ca tiktaṃ ca śiśiraṃ tathā /",
    "GS40rajnighu:4291": " kaphahṛt pittaśamanaṃ madhuraṃ dāhamehanut // Rajni_13.36",
    "GS40rajnighu:4292": " ayaskāntaṃ kāntalohaṃ kāntaṃ syāl lohakāntikam /",
    "GS40rajnighu:4293": " kāntāyasaṃ kṛṣṇalohaṃ mahālohaṃ ca saptadhā // Rajni_13.37",
    "GS40rajnighu:4294": " syād bhrāmakaṃ tadanu cumbakaromakākhyaṃ syāc chedakākhyam iti tac ca caturvidhaṃ syāt /",
    "GS40rajnighu:4295": " kāntāśmalohaguṇavṛddhi yathākrameṇa dārḍhyāṅgakāntikacakārṣṇyavirogadāyi",
    "GS40rajnighu:4296": " ayaskāntaviśeṣāḥ syur bhrāmakāś cumbakādayaḥ /",
    "GS40rajnighu:4297": " rasāyanakarāḥ sarve dehasiddhikarāḥ parāḥ // Rajni_13.39",
    "GS40rajnighu:4298": " na sūtena vinā kāntaṃ na kāntena vinā rasaḥ /",
    "GS40rajnighu:4299": " sūtakāntasamāyogād rasāyanam udīritam // Rajni_13.40",
    "GS40rajnighu:4300": " lohakiṭṭaṃ tu kiṭṭaṃ syāl lohacūrṇam ayomalam /",
    "GS40rajnighu:4301": " lohajaṃ kṛṣṇacūrṇaṃ ca kārṣṇyaṃ lohamalaṃ tathā // Rajni_13.41",
    "GS40rajnighu:4302": " lohakiṭṭaṃ tu madhuraṃ kaṭūṣṇaṃ krimivātanut /",
    "GS40rajnighu:4303": " paktiśūlaṃ marucchūlaṃ mehagulmārtiśophanut // Rajni_13.42",
    "GS40rajnighu:4304": " muṇḍaṃ muṇḍāyasaṃ lohaṃ dṛṣatsāraṃ śilātmajam /",
    "GS40rajnighu:4305": " aśmajaṃ kṛṣilohaṃ ca āraṃ kṛṣṇāyasaṃ nava // Rajni_13.43",
    "GS40rajnighu:4306": " tīkṣṇaṃ śastrāyasaṃ śastraṃ piṇḍaṃ piṇḍāyasaṃ śaṭham /",
    "GS40rajnighu:4307": " āyasaṃ niśitaṃ tīvraṃ lohakhaḍgaṃ ca muṇḍajam /",
    "GS40rajnighu:4308": " ayaścitrāyasaṃ proktaṃ cīnajaṃ vedabhūmitam // Rajni_13.44",
    "GS40rajnighu:4309": " lohaṃ rūkṣoṣṇatiktaṃ syād vātapittakaphāpaham /",
    "GS40rajnighu:4310": " pramehapāṇḍuraśūlaghnaṃ tīkṣṇaṃ muṇḍādhikaṃ smṛtam // Rajni_13.45",
    "GS40rajnighu:4311": " svarṇaṃ samyagaśodhitaṃ śramakaraṃ svedāvahaṃ duḥsahaṃ raupyaṃ jāṭharajāḍyamāndyajananaṃ tāmraṃ vamibhrāntidam /",
    "GS40rajnighu:4312": " nāgaṃ ca trapu cāṅgadoṣadam ayo gulmādidoṣapradaṃ tīkṣṇaṃ śūlakaraṃ ca kāntam uditaṃ kārṣṇyāmayasphoṭadam viśuddhihīnau yadi muṇḍatīkṣṇau kṣudhāpahau gauravagulmadāyakau /",
    "GS40rajnighu:4313": " kāṃsyāyasaṃ kledakatāpakārakaṃ rītyau ca sammohanaśoṣadāyike //",
    "GS40rajnighu:4314": " manaḥśilā syāt kunaṭī manojñā śilā manohvāpi ca nāgajihvā /",
    "GS40rajnighu:4315": " nepālikā syān manasaś ca guptā kalyāṇikā rogaśilā daśāhvā // Rajni_13.48",
    "GS40rajnighu:4316": " manaḥśilā kaṭuḥ snigdhā lekhanī viṣanāśanī /",
    "GS40rajnighu:4317": " bhūtāveśabhayonmādahāriṇī vaśyakāriṇī // Rajni_13.49",
    "GS40rajnighu:4318": " sindūraṃ nāgareṇuḥ syād raktaṃ sīmantakaṃ tathā /",
    "GS40rajnighu:4319": " nāgajaṃ nāgagarbhaṃ ca śoṇaṃ vīrarajaḥ smṛtam // Rajni_13.50",
    "GS40rajnighu:4320": " gaṇeśabhūṣaṇaṃ saṃdhyārāgaṃ śṛṅgārakaṃ smṛtam /",
    "GS40rajnighu:4321": " saubhāgyam aruṇaṃ caiva maṅgalyaṃ manusaṃmitam // Rajni_13.51",
    "GS40rajnighu:4322": " sindūraṃ kaṭukaṃ tiktam uṣṇaṃ vraṇaviropaṇam /",
    "GS40rajnighu:4323": " kuṣṭhāsraviṣakaṇḍūtivīsarpaśamanaṃ param // Rajni_13.52",
    "GS40rajnighu:4324": " suraṅgo 'gnisahaḥ sūkṣmaḥ snigdhaḥ svaccho gurur mṛduḥ /",
    "GS40rajnighu:4325": " suvarṇakarajaḥ śuddhaḥ sindūro maṅgalapradaḥ // Rajni_13.53",
    "GS40rajnighu:4326": " bhūnāgaḥ kṣitināgaś ca bhūjantū raktajantukaḥ /",
    "GS40rajnighu:4327": " kṣitijaḥ kṣitijantuś ca bhūmijo raktatuṇḍakaḥ // Rajni_13.54",
    "GS40rajnighu:4328": " bhūnāgo vajramāraḥ syān nānāvijñānakārakaḥ /",
    "GS40rajnighu:4329": " rasasya jāraṇe tūktaṃ tat sattvaṃ tu rasāyanam // Rajni_13.55",
    "GS40rajnighu:4330": " hiṅgulaṃ barbaraṃ raktaṃ suraṅgaṃ sugaraṃ smṛtam /",
    "GS40rajnighu:4331": " rañjanaṃ daradaṃ mlecchaṃ citrāṅgaṃ cūrṇapāradam // Rajni_13.56",
    "GS40rajnighu:4332": " anyac ca mārakaṃ caiva maṇirāgaṃ rasodbhavam /",
    "GS40rajnighu:4333": " rañjakaṃ rasagarbhaṃ ca bāṇabhūsaṃkhyasaṃmitam // Rajni_13.57",
    "GS40rajnighu:4334": " hiṅgulaṃ madhuraṃ tiktam uṣṇavātakaphāpaham /",
    "GS40rajnighu:4335": " tridoṣadvaṃdvadoṣotthaṃ jvaraṃ harati sevitam // Rajni_13.58",
    "GS40rajnighu:4336": " gairikaṃ raktadhātuḥ syād giridhātur gavedhukam /",
    "GS40rajnighu:4337": " dhātuḥ suraṅgadhātuś ca girijaṃ girimṛdbhavam // Rajni_13.59",
    "GS40rajnighu:4338": " suvarṇagairikaṃ cānyat svarṇadhātuḥ suraktakam /",
    "GS40rajnighu:4339": " saṃdhyābhraṃ babhrudhātuś ca śilādhātuḥ ṣaḍāhvayam // Rajni_13.60",
    "GS40rajnighu:4340": " gairikaṃ madhuraṃ śītaṃ kaṣāyaṃ vraṇaropaṇam /",
    "GS40rajnighu:4341": " visphoṭārśo'gnidāhaghnaṃ varaṃ svarṇādikaṃ śubham // Rajni_13.61",
    "GS40rajnighu:4342": " tuvarī mṛc ca saurāṣṭrī mṛtsnā saṅgā surāṣṭrajā /",
    "GS40rajnighu:4343": " bhūghnī mṛtālakaṃ kāsī mṛttikā suramṛttikā /",
    "GS40rajnighu:4344": " stutyā kāṅkṣī sujātā ca jñeyā caiva caturdaśa // Rajni_13.62",
    "GS40rajnighu:4345": " tuvarī tiktakaṭukā kaṣāyāmlā ca lekhanī /",
    "GS40rajnighu:4346": " cakṣuṣyā grahaṇīchardipittasaṃtāpahāriṇī // Rajni_13.63",
    "GS40rajnighu:4347": " haritālaṃ godantaṃ pītaṃ naṭamaṇḍanaṃ ca gauraṃ ca /",
    "GS40rajnighu:4348": " citrāṅgaṃ piñjarakaṃ bhaved ālaṃ tālakaṃ ca tālaṃ ca // Rajni_13.64",
    "GS40rajnighu:4349": " kanakarasaṃ kāñcanakaṃ biḍālakaṃ caiva citragandhaṃ ca /",
    "GS40rajnighu:4350": " piṅgaṃ ca piṅgasāraṃ gaurīlalitaṃ ca saptadaśasaṃjñam // Rajni_13.65",
    "GS40rajnighu:4351": " haritālaṃ kaṭūṣṇaṃ ca snigdhaṃ tvagdoṣanāśanam /",
    "GS40rajnighu:4352": " bhūtabhrāntipraśamanaṃ viṣavātarujārtijit // Rajni_13.66",
    "GS40rajnighu:4353": " gandhako gandhapāṣāṇo gandhāśmā gandhamodanaḥ /",
    "GS40rajnighu:4354": " pūtigandho 'tigandhaś ca vaṭaḥ saugandhikas tathā // Rajni_13.67",
    "GS40rajnighu:4355": " sugandho divyagandhaś ca gandhaś ca rasagandhakaḥ /",
    "GS40rajnighu:4356": " kuṣṭhāriḥ krūragandhaś ca kīṭaghnaḥ śarabhūmitaḥ // Rajni_13.68",
    "GS40rajnighu:4357": " gandhakaḥ kaṭur uṣṇaś ca tīvragandho 'tivahnikṛt /",
    "GS40rajnighu:4358": " viṣaghnaḥ kuṣṭhakaṇḍūtikharjūtvagdoṣanāśanaḥ // Rajni_13.69",
    "GS40rajnighu:4359": " śveto raktaś ca pītaś ca nīlaś ceti caturvidhaḥ /",
    "GS40rajnighu:4360": " gandhako varṇato jñeyo bhinno bhinnaguṇāśrayaḥ // Rajni_13.70",
    "GS40rajnighu:4361": " śvetaḥ kuṣṭhāpahārī syād rakto lohaprayogakṛt /",
    "GS40rajnighu:4362": " pīto rasaprayogārho nīlo varṇāntarocitaḥ // Rajni_13.71",
    "GS40rajnighu:4363": " śilājatu syād aśmotthaṃ śailaṃ girijam aśmajam /",
    "GS40rajnighu:4364": " aśmalākṣāśmajatukaṃ jatvaśmakam iti smṛtam // Rajni_13.72",
    "GS40rajnighu:4365": " śilājatu bhavet tiktaṃ kaṭūṣṇaṃ ca rasāyanam /",
    "GS40rajnighu:4366": " mehonmādāśmarīśophakuṣṭhāpasmāranāśanam // Rajni_13.73",
    "GS40rajnighu:4367": " sikthakaṃ madhukaṃ sikthaṃ madhujaṃ madhusambhavam /",
    "GS40rajnighu:4368": " madanakaṃ madhūcchiṣṭaṃ madanaṃ makṣikāmalam // Rajni_13.74",
    "GS40rajnighu:4369": " kṣaudreyaṃ pītarāgaṃ ca snigdhaṃ mākṣikajaṃ tathā /",
    "GS40rajnighu:4370": " kṣaudrajaṃ madhuśeṣaṃ ca drāvakaṃ makṣikāśrayam /",
    "GS40rajnighu:4371": " madhūṣitaṃ ca samproktaṃ madhūtthaṃ conaviṃśati // Rajni_13.75",
    "GS40rajnighu:4372": " sikthakaṃ kapilaṃ svādu kuṣṭhavātārtijin mṛdu /",
    "GS40rajnighu:4373": " kaṭu snigdhaṃ ca lepena sphuṭitāṅgaviropaṇam // Rajni_13.76",
    "GS40rajnighu:4374": " kāsīsaṃ dhātukāsīsaṃ kesaraṃ haṃsalomaśam /",
    "GS40rajnighu:4375": " śodhanaṃ pāṃśukāsīsaṃ śubhraṃ saptāhvayaṃ matam // Rajni_13.77",
    "GS40rajnighu:4376": " kāsīsaṃ tu kaṣāyaṃ syāt śiśiraṃ viṣakuṣṭhajit /",
    "GS40rajnighu:4377": " kharjūkrimiharaṃ caiva cakṣuṣyaṃ kāntivardhanam // Rajni_13.78",
    "GS40rajnighu:4378": " dvitīyaṃ puṣpakāsīsaṃ vatsakaṃ ca malīmasam /",
    "GS40rajnighu:4379": " hrasvaṃ netrauṣadhaṃ yojyaṃ viśadaṃ nīlamṛttikā // Rajni_13.79",
    "GS40rajnighu:4380": " puṣpakāsīsaṃ tiktaṃ śītaṃ netrāmayāpaham /",
    "GS40rajnighu:4381": " lepenātyāmakuṣṭhādinānātvagdoṣanāśanam // Rajni_13.80",
    "GS40rajnighu:4382": " mākṣikaṃ caiva mākṣīkaṃ pītakaṃ dhātumākṣikam /",
    "GS40rajnighu:4383": " tāpījaṃ tāpyakaṃ tāpyamāpītaṃ pītamākṣikam // Rajni_13.81",
    "GS40rajnighu:4384": " āvartaṃ madhudhātuḥ syāt kṣaudradhātus tathāparaḥ /",
    "GS40rajnighu:4385": " proktaṃ mākṣikadhātuśca vedabhūr hemamākṣikam // Rajni_13.82",
    "GS40rajnighu:4386": " mākṣikaṃ madhuraṃ tiktamamlaṃ kaṭu kaphāpaham /",
    "GS40rajnighu:4387": " bhramahṛllāsamūrchārtiśvāsakāsaviṣāpaham // Rajni_13.83",
    "GS40rajnighu:4388": " mākṣikaṃ dvividhaṃ proktaṃ hemāhvaṃ tāramākṣikam /",
    "GS40rajnighu:4389": " bhinnavarṇaviśeṣatvāt rasavīryādikaṃ pṛthak // Rajni_13.84",
    "GS40rajnighu:4390": " tāravādādike tāramākṣikaṃ ca praśasyate /",
    "GS40rajnighu:4391": " dehe hemādikaṃ śastaṃ rogahṛd balapuṣṭidam // Rajni_13.85",
    "GS40rajnighu:4392": " añjanaṃ yāmunaṃ kṛṣṇaṃ nādeyaṃ mecakaṃ tathā /",
    "GS40rajnighu:4393": " srotojaṃ dṛkpradaṃ nīlaṃ sauvīraṃ ca suvīrajam // Rajni_13.86",
    "GS40rajnighu:4394": " tathā nīlāñjanaṃ caiva cakṣuṣyaṃ vārisambhavam /",
    "GS40rajnighu:4395": " kapotakaṃ ca kāpotaṃ samproktaṃ śarabhūmitam // Rajni_13.87",
    "GS40rajnighu:4396": " śītaṃ nīlāñjanaṃ proktaṃ kaṭu tiktaṃ kaṣāyakam /",
    "GS40rajnighu:4397": " cakṣuṣyaṃ kaphavātaghnaṃ viṣaghnaṃ ca rasāyanam // Rajni_13.88",
    "GS40rajnighu:4398": " kulatthā dṛkprasādā ca cakṣuṣyātha kulatthikā /",
    "GS40rajnighu:4399": " kulālī locanahitā kumbhakārī malāpahā // Rajni_13.89",
    "GS40rajnighu:4400": " kulatthikā tu cakṣuṣyā kaṣāyā kaṭukā himā /",
    "GS40rajnighu:4401": " viṣavisphoṭakaṇḍūtivraṇadoṣanibarhiṇī // Rajni_13.90",
    "GS40rajnighu:4402": " puṣpāñjanaṃ puṣpaketuḥ kausumbhaṃ kusumāñjanam /",
    "GS40rajnighu:4403": " rītikaṃ rītikusumaṃ rītipuṣpaṃ ca pauṣpakam // Rajni_13.91",
    "GS40rajnighu:4404": " puṣpāñjanaṃ himaṃ proktaṃ pittahikkāpradāhanut /",
    "GS40rajnighu:4405": " nāśayed viṣakāsārtiṃ sarvanetrāmayāpaham // Rajni_13.92",
    "GS40rajnighu:4406": " rasāñjanaṃ rasodbhūtaṃ rasagarbhaṃ rasāgrajam /",
    "GS40rajnighu:4407": " kṛtakaṃ bālabhaiṣajyaṃ dārvīkvāthodbhavaṃ tathā // Rajni_13.93",
    "GS40rajnighu:4408": " rasajātaṃ tārkṣyaśailaṃ jñeyaṃ varyāñjanaṃ tathā /",
    "GS40rajnighu:4409": " rasanābhaṃ cāgnisāraṃ dvādaśāhvaṃ ca kīrtitam // Rajni_13.94",
    "GS40rajnighu:4410": " rītyāṃ tu dhmāyamānāyāṃ tatkiṭṭaṃ tu rasāñjanam /",
    "GS40rajnighu:4411": " tadabhāve tu kartavyaṃ dārvīkvāthasamudbhavam // Rajni_13.95",
    "GS40rajnighu:4412": " srotoñjanaṃ vāribhavaṃ tathānyaṃ srotodbhavaṃ srotanadībhavaṃ ca /",
    "GS40rajnighu:4413": " sauvīrasāraṃ ca kapotasāraṃ valmīkaśīrṣaṃ munisaṃmitāhvam // Rajni_13.96",
    "GS40rajnighu:4414": " srotoñjanaṃ śītakaṭu kaṣāyaṃ krimināśanam /",
    "GS40rajnighu:4415": " rasāñjanaṃ rase yogyaṃ stanyavṛddhikaraṃ param // Rajni_13.97",
    "GS40rajnighu:4416": " valmīkaśikharākāraṃ bhinnanīlāñjanaprabham /",
    "GS40rajnighu:4417": " ghṛṣṭe ca gairikāvarṇaṃ śreṣṭhaṃ srotoñjanaṃ ca tat // Rajni_13.98",
    "GS40rajnighu:4418": " kampillako 'tha raktāṅgo recano recakastathā /",
    "GS40rajnighu:4419": " rañjako lohitāṅgaśca kampillo raktacūrṇakaḥ // Rajni_13.99",
    "GS40rajnighu:4420": " kampillako virecī syāt kaṭūṣṇo vraṇanāśanaḥ /",
    "GS40rajnighu:4421": " kaphakāsārtihārī ca jantukrimiharo laghuḥ // Rajni_13.100",
    "GS40rajnighu:4422": " tutthaṃ nīlāśmajaṃ nīlaṃ haritāśmaṃ ca tutthakam /",
    "GS40rajnighu:4423": " mayūragrīvakaṃ caiva tāmragarbhāmṛtodbhavam /",
    "GS40rajnighu:4424": " mayūratutthaṃ samproktaṃ śikhikaṇṭhaṃ daśāhvayam // Rajni_13.101",
    "GS40rajnighu:4425": " tutthaṃ kaṭu kaṣāyoṣṇaṃ śvitranetrāmayāpaham /",
    "GS40rajnighu:4426": " viṣadoṣeṣu sarveṣu praśastaṃ vāntikārakam // Rajni_13.102",
    "GS40rajnighu:4427": " dvitīyaṃ kharparītutthaṃ kharparī rasakaṃ tathā /",
    "GS40rajnighu:4428": " cakṣuṣyamamṛtotpannaṃ tutthakharparikā tu ṣaṭ // Rajni_13.103",
    "GS40rajnighu:4429": " kharparī kaṭukā tiktā cakṣuṣyā ca rasāyanī /",
    "GS40rajnighu:4430": " tvagdoṣaśamanī rucyā dīpyā puṣṭivivardhanī // Rajni_13.104",
    "GS40rajnighu:4431": " pārado rasarājaśca rasanātho mahārasaḥ /",
    "GS40rajnighu:4432": " rasaścaiva mahatejā rasaloho rasottamaḥ // Rajni_13.105",
    "GS40rajnighu:4433": " sūtarāṭ capalo jaitraḥ śivabījaṃ śivas tathā /",
    "GS40rajnighu:4434": " amṛtaṃ ca rasendraḥ syāllokeśo dhūrtaraḥ prabhuḥ // Rajni_13.106",
    "GS40rajnighu:4435": " rudrajo haratejaśca rasadhātur acintyajaḥ /",
    "GS40rajnighu:4436": " khecaraścāmaraḥ prokto dehado mṛtyunāśanaḥ // Rajni_13.107",
    "GS40rajnighu:4437": " skandaḥ skandāṃśakaḥ sūto devo divyarasastathā /",
    "GS40rajnighu:4438": " prokto rasāyanaśreṣṭho yaśodastritridhāhvayaḥ // Rajni_13.108",
    "GS40rajnighu:4439": " pāradaḥ sakalaroganāśanaḥ ṣaḍraso nikhilayogavāhakaḥ /",
    "GS40rajnighu:4440": " pañcabhūtamaya eṣa kīrtito dehalohaparasiddhidāyakaḥ // Rajni_13.109",
    "GS40rajnighu:4441": " mūrchito harate vyādhīn baddhaḥ khecarasiddhidaḥ /",
    "GS40rajnighu:4442": " sarvasiddhikaro nīlo niruddho dehasiddhidaḥ // Rajni_13.110",
    "GS40rajnighu:4443": " vividhavyādhibhayodayamaraṇajarāsaṃkaṭe 'pi martyānām /",
    "GS40rajnighu:4444": " pāraṃ dadāti yasmāttasmādayameva pāradaḥ kathitaḥ // Rajni_13.111",
    "GS40rajnighu:4445": " abhrakamabhraṃ bhṛṅgaṃ vyomāmbaram antarikṣamākāśam /",
    "GS40rajnighu:4446": " bahupattraṃ khamanantaṃ gaurījaṃ gaurijeyamiti ravayaḥ // Rajni_13.112",
    "GS40rajnighu:4447": " śvetaṃ pītaṃ lohitaṃ nīlamabhraṃ cāturvidhyaṃ yāti bhinnakriyārham /",
    "GS40rajnighu:4448": " śvetaṃ tāre kāñcane pītarakte nīlaṃ vyādhāv agryam agryaṃ guṇāḍhyam //",
    "GS40rajnighu:4449": " nīlābhraṃ darduro nāgaḥ pināko vajra ityapi /",
    "GS40rajnighu:4450": " caturvidhaṃ bhavettasya parīkṣā kathyate kramāt // Rajni_13.114",
    "GS40rajnighu:4451": " yadvahnau nihitaṃ tanoti nitarāṃ bhekāravaṃ darduro nāgaḥ phūtkurute dhanuḥsvanamupādatte pinākaḥ kila /",
    "GS40rajnighu:4452": " vajraṃ naiva vikārameti tadimānyāsevamānaḥ kramāt gulmī ca vraṇavāṃś ca kutsitagadī nīruk ca saṃjāyate // Rajni_13.115",
    "GS40rajnighu:4453": " manojabhāvabhāvitau yadā śivau parasparam /",
    "GS40rajnighu:4454": " tadā kilābhrapāradau guhodbhavau babhūvatuḥ // Rajni_13.116",
    "GS40rajnighu:4455": " sphaṭī ca sphaṭikī proktā śvetā śubhrā ca raṅgadā /",
    "GS40rajnighu:4456": " raṅgadṛḍhā dṛḍharaṅgā raṅgāṅgā vasusaṃmitā // Rajni_13.117",
    "GS40rajnighu:4457": " sphaṭī ca kaṭukā snigdhā kaṣāyā pradarāpahā /",
    "GS40rajnighu:4458": " mehakṛcchravamīśoṣadoṣaghnī dṛḍharaṅgadā // Rajni_13.118",
    "GS40rajnighu:4459": " kṣullakaḥ kṣudraśaṅkhaḥ syāt śambūko nakhaśaṅkhakaḥ /",
    "GS40rajnighu:4460": " kṣullakaḥ kaṭukas tiktaḥ śūlahārī ca dīpanaḥ // Rajni_13.119",
    "GS40rajnighu:4461": " śaṅkho hy arṇobhavaḥ kambur jalajaḥ pāvanadhvaniḥ /",
    "GS40rajnighu:4462": " kuṭilo 'ntarmahānādaḥ kambūḥ pūtaḥ sunādakaḥ // Rajni_13.120",
    "GS40rajnighu:4463": " susvaro dīrghanādaśca bahunādo haripriyaḥ /",
    "GS40rajnighu:4464": " evaṃ ṣoḍaśadhā jñeyo dhavalo maṅgalapradaḥ // Rajni_13.121",
    "GS40rajnighu:4465": " śaṅkhaḥ kaṭurasaḥ śītaḥ puṣṭivīryabalapradaḥ /",
    "GS40rajnighu:4466": " gulmaśūlaharaḥ śvāsanāśano viṣadoṣanut // Rajni_13.122",
    "GS40rajnighu:4467": " krimiśaṅkhaḥ krimijalajaḥ krimivāriruhaśca jantukambuś ca /",
    "GS40rajnighu:4468": " kathito rasavīryādyaiḥ kṛtadhībhiḥ śaṅkhasadṛśo 'yam // Rajni_13.123",
    "GS40rajnighu:4469": " kapardako varāṭaśca kapardiśca varāṭikā /",
    "GS40rajnighu:4470": " carācaraś caro varyo bālakrīḍaranakaśca saḥ // Rajni_13.124",
    "GS40rajnighu:4471": " kapardaḥ kaṭutiktoṣṇaḥ karṇaśūlavraṇāpahaḥ /",
    "GS40rajnighu:4472": " gulmaśūlāmayaghnaśca netradoṣanikṛntanaḥ // Rajni_13.125",
    "GS40rajnighu:4473": " śuktirmuktāprasūścaiva mahāśuktiśca śuktikā /",
    "GS40rajnighu:4474": " muktāsphoṭas tautikaṃ tu mauktikaprasavā ca sā /",
    "GS40rajnighu:4475": " jñeyā mauktikaśuktiśca muktāmātāṅkadhā smṛtā // Rajni_13.126",
    "GS40rajnighu:4476": " muktāśuktiḥ kaṭuḥ snigdhā śvāsahṛdrogahāriṇī /",
    "GS40rajnighu:4477": " śūlapraśamanī rucyā madhurā dīpanī parā // Rajni_13.127",
    "GS40rajnighu:4478": " jalaśuktirvāriśuktiḥ krimisūḥ kṣudraśuktikā /",
    "GS40rajnighu:4479": " śambūkā jalaśuktiśca puṭikā toyaśuktikā // Rajni_13.128",
    "GS40rajnighu:4480": " jalaśuktiḥ kaṭuḥ snigdhā dīpanī gulmaśūlanut /",
    "GS40rajnighu:4481": " viṣadoṣaharā rucyā pācanī baladāyinī // Rajni_13.129",
    "GS40rajnighu:4482": " khaṭinī khaṭikā caiva khaṭī dhavalamṛttikā /",
    "GS40rajnighu:4483": " sitadhātuḥ śvetadhātuḥ pāṇḍumṛtpāṇḍumṛttikā // Rajni_13.130",
    "GS40rajnighu:4484": " khaṭinī madhurā tiktā śītalā pittadāhanut /",
    "GS40rajnighu:4485": " vraṇadoṣakaphāsraghnī netraroganikṛntanī // Rajni_13.131",
    "GS40rajnighu:4486": " dugdhāśmā dugdhapāṣāṇaḥ kṣīrī gomedasaṃnibhaḥ /",
    "GS40rajnighu:4487": " vajrābho dīptikaḥ saudho dugdhī kṣīrayavo'pi ca // Rajni_13.132",
    "GS40rajnighu:4488": " dugdhapāṣāṇako rucya īṣaduṣṇo jvarāpahaḥ /",
    "GS40rajnighu:4489": " pittahṛdrogaśūlaghnaḥ kāsādhmānavināśanaḥ // Rajni_13.133",
    "GS40rajnighu:4490": " karpūranāmabhiś cādāv ante ca maṇivācakaḥ /",
    "GS40rajnighu:4491": " karpūramaṇināmāyaṃ yuktyā vātādidoṣanut // Rajni_13.134",
    "GS40rajnighu:4492": " sikatā vālukā siktā śītalā sūkṣmaśarkarā /",
    "GS40rajnighu:4493": " pravāhotthā mahāślakṣṇā sūkṣmā pānīyacūrṇakā // Rajni_13.135",
    "GS40rajnighu:4494": " vālukā madhurā śītā saṃtāpaśramanāśinī /",
    "GS40rajnighu:4495": " sekaprayogataścaiva śākhāśaityānilāpahā // Rajni_13.136",
    "GS40rajnighu:4496": " kaṅkuṣṭhaṃ kālakuṣṭhaṃ ca viraṅgaṃ raṅgadāyakam /",
    "GS40rajnighu:4497": " recakaṃ pulakaṃ caiva śodhakaṃ kālapālakam // Rajni_13.137",
    "GS40rajnighu:4498": " kaṅkuṣṭhaṃ ca dvidhā proktaṃ tārahemābhrakaṃ tathā /",
    "GS40rajnighu:4499": " kaṭukaṃ kaphavātaghnaṃ recakaṃ vraṇaśūlahṛt // Rajni_13.138",
    "GS40rajnighu:4500": " vimalaṃ nirmalaṃ svacchamamalaṃ svacchadhātukam /",
    "GS40rajnighu:4501": " bāṇasaṃkhyābhidhaṃ proktaṃ tārahema dvidhā matam // Rajni_13.139",
    "GS40rajnighu:4502": " vimalaṃ kaṭutiktoṣṇaṃ tvagdoṣavraṇanāśanam /",
    "GS40rajnighu:4503": " rasavīryādike tulyaṃ vedhe syād bhinnavīryakam // Rajni_13.140",
    "GS40rajnighu:4504": " mūṣakasyābhidhā pūrvaṃ pāṣāṇasyābhidhā tataḥ /",
    "GS40rajnighu:4505": " ākhupāṣāṇanāmāyaṃ lohasaṃkarakārakaḥ // Rajni_13.141",
    "GS40rajnighu:4506": " dhanārthino janāḥ sarve ramante'sminnatīva yat /",
    "GS40rajnighu:4507": " tato ratnamiti proktaṃ śabdaśāstraviśāradaiḥ // Rajni_13.142",
    "GS40rajnighu:4508": " dravyaṃ kiṃcana lakṣmībhogyaṃ vasuvastusampado vṛddhiḥ /",
    "GS40rajnighu:4509": " śrīr vyavahāryaṃ draviṇaṃ dhanamartho rāḥ svāpateyaṃ ca // Rajni_13.143",
    "GS40rajnighu:4510": " ratnaṃ vasumaṇirupalo dṛṣad draviṇadīptavīryāṇi /",
    "GS40rajnighu:4511": " rauhiṇakamabdhisāraṃ khānikamākarajamityabhinnārthāḥ // Rajni_13.144",
    "GS40rajnighu:4512": " māṇikyaṃ śoṇaratnaṃ ca ratnarāḍraviratnakam /",
    "GS40rajnighu:4513": " śṛṅgāri raṅgamāṇikyaṃ taralo ratnanāyakaḥ // Rajni_13.145",
    "GS40rajnighu:4514": " rāgadṛk padmarāgaśca ratnaṃ śoṇopalastathā /",
    "GS40rajnighu:4515": " saugandhikaṃ lohitakaṃ kuruvindaṃ śarendukam // Rajni_13.146",
    "GS40rajnighu:4516": " māṇikyaṃ madhuraṃ snigdhaṃ vātapittapraṇāśanam /",
    "GS40rajnighu:4517": " ratnaprayogaprajñānāṃ rasāyanakaraṃ param // Rajni_13.147",
    "GS40rajnighu:4518": " snigdhaṃ gurugātrayutaṃ dīptaṃ svacchaṃ suraṅgaṃ ca /",
    "GS40rajnighu:4519": " iti jātyādimāṇikyaṃ kalyāṇaṃ dhāraṇātkurute // Rajni_13.148",
    "GS40rajnighu:4520": " dvichāyam abhrapihitaṃ karkaśaśarkarilaṃ bhinnadhūmraṃ ca /",
    "GS40rajnighu:4521": " rāgavikalaṃ virūpaṃ laghu māṇikyaṃ na dhārayeddhīmān // Rajni_13.149",
    "GS40rajnighu:4522": " tadraktaṃ yadi padmarāgamatha tatpītātiraktaṃ dvidhā jānīyāt kuruvindakaṃ yadaruṇaṃ syādeṣu saugandhikam /",
    "GS40rajnighu:4523": " tannīlaṃ yadi nīlagandhikamiti jñeyaṃ caturdhā budhair māṇikyaṃ kaṣagharṣaṇe 'pyavikalaṃ rāgeṇa jātyaṃ jaguḥ // Rajni_13.150",
    "GS40rajnighu:4524": " muktā saumyā mauktikaṃ mauktikeyaṃ tāraṃ tārā bhautikaṃ tārakā ca /",
    "GS40rajnighu:4525": " ambhaḥsāraṃ śītalaṃ nīrajaṃ ca nakṣatraṃ syād indraratnaṃ valakṣam //",
    "GS40rajnighu:4526": " muktāphalaṃ binduphalaṃ ca muktikā śaukteyakaṃ śuklamaṇiḥ śaśipriyam /",
    "GS40rajnighu:4527": " svacchaṃ himaṃ haimavataṃ sudhāṃśubhaṃ sudhāṃśuratnaṃ śaranetrasaṃmitam //",
    "GS40rajnighu:4528": " mauktikaṃ ca madhuraṃ suśītalaṃ dṛṣṭirogaśamanaṃ viṣāpaham /",
    "GS40rajnighu:4529": " rājayakṣmamukharoganāśanaṃ kṣīṇavīryabalapuṣṭivardhanam // Rajni_13.153",
    "GS40rajnighu:4530": " nakṣatrābhaṃ vṛttamatyantamuktaṃ snigdhaṃ sthūlaṃ nirmalaṃ nirvraṇaṃ ca /",
    "GS40rajnighu:4531": " nyastaṃ dhatte gauravaṃ yattulāyāṃ tan nirmūlyaṃ mauktikaṃ saukhyadāyi //",
    "GS40rajnighu:4532": " yadvicchāyaṃ mauktikaṃ vyaṅgakāyaṃ śuktisparśaṃ raktatāṃ cāpi dhatte /",
    "GS40rajnighu:4533": " matsyākṣyābhaṃ rūkṣamuttānanimnaṃ naitaddhāryaṃ dhīmatā doṣadāyi //",
    "GS40rajnighu:4534": " mātaṃgoragamīnapotriśirasas tvaksāraśaṅkhāmbubhṛt śuktīnāmudarācca mauktikamaṇiḥ spaṣṭaṃ bhavatyaṣṭadhā",
    "GS40rajnighu:4535": " chāyāḥ pāṭalanīlapītadhavalās tatrāpi sāmānyataḥ saptānāṃ bahuśo na labdhir itaracchaukteyakaṃ tūlvaṇam // Rajni_13.156",
    "GS40rajnighu:4536": " lavaṇakṣārakṣodini pātre gomūtrapūrite kṣiptam /",
    "GS40rajnighu:4537": " marditamapi śālituṣairyadavikṛtaṃ tattu mauktikaṃ jātyam // Rajni_13.157",
    "GS40rajnighu:4538": " pravālo 'ṅgārakamaṇirvidrumo 'mbhodhipallavaḥ /",
    "GS40rajnighu:4539": " bhaumaratnaṃ ca raktāṅgo raktāṅkuro latāmaṇiḥ // Rajni_13.158",
    "GS40rajnighu:4540": " pravālo madhuro'mlaśca kaphapittādidoṣanut /",
    "GS40rajnighu:4541": " vīryakāntikaraḥ strīṇāṃ dhṛto maṅgaladāyakaḥ // Rajni_13.159",
    "GS40rajnighu:4542": " śuddhaṃ dṛḍhaghanaṃ vṛtaṃ snigdhagātraṃ suraṅgakam /",
    "GS40rajnighu:4543": " samaṃ guru sirāhīnaṃ pravālaṃ dhārayet śubham // Rajni_13.160",
    "GS40rajnighu:4544": " gauraraṅgaṃ jalākrāntaṃ vakraṃ sūkṣmaṃ sakoṭaram /",
    "GS40rajnighu:4545": " rūkṣaṃ kṛṣṇaṃ laghu śvetaṃ pravālam aśubhaṃ tyajet // Rajni_13.161",
    "GS40rajnighu:4546": " bālārkakiraṇaraktā sāgarasalilodbhavā pravālalatā /",
    "GS40rajnighu:4547": " yā na tyajati nijaruciṃ nikaṣe ghṛṣṭāpi sā smṛtā jātyā // Rajni_13.162",
    "GS40rajnighu:4548": " gārutmataṃ marakataṃ rauhīṇeyaṃ harinmaṇiḥ /",
    "GS40rajnighu:4549": " sauparṇaṃ garuḍodgīrṇaṃ budharatnāśmagarbhajam /",
    "GS40rajnighu:4550": " garalārir vāyavālaṃ gāruḍaṃ rudrasaṃmitam // Rajni_13.163",
    "GS40rajnighu:4551": " marakataṃ viṣaghnaṃ ca śītalaṃ madhuraṃ rase /",
    "GS40rajnighu:4552": " āmapittaharaṃ rucyaṃ puṣṭidaṃ bhūtanāśanam // Rajni_13.164",
    "GS40rajnighu:4553": " svacchaṃ guru succhāyaṃ snigdhaṃ gātre ca mārdavasametam /",
    "GS40rajnighu:4554": " avyaṅgaṃ bahuraṅgaṃ śṛṅgāri marakataṃ śubhaṃ bibhṛyāt // Rajni_13.165",
    "GS40rajnighu:4555": " śarkarilakalilarūkṣaṃ malinaṃ laghu hīnakānti kalmāṣam /",
    "GS40rajnighu:4556": " trāsayutaṃ vikṛtāṅgaṃ marakatamamaro'pi nopabhuñjīta // Rajni_13.166",
    "GS40rajnighu:4557": " yat śaivālaśikhaṇḍiśādvalaharitkācaiśca cāṣacchadaiḥ khadyotena ca bālakīravapuṣā śairīṣapuṣpeṇa ca /",
    "GS40rajnighu:4558": " chāyābhiḥ samatāṃ dadhāti tadidaṃ nirdiṣṭamaṣṭātmakaṃ jātyaṃ yattapanātapaiśca parito gārutmataṃ rañjayet // Rajni_13.167",
    "GS40rajnighu:4559": " pītastu puṣparāgaḥ pītasphaṭikaśca pītaraktaśca /",
    "GS40rajnighu:4560": " pītāśmā gururatnaṃ pītamaṇiḥ puṣparāgaśca // Rajni_13.168",
    "GS40rajnighu:4561": " puṣparāgo'mlaśītaśca vātajiddīpanaḥ paraḥ /",
    "GS40rajnighu:4562": " āyuḥ śriyaṃ ca prajñāṃ ca dhāraṇāt kurute nṛṇām // Rajni_13.169",
    "GS40rajnighu:4563": " sacchāyapītagurugātrasuraṅgaśuddhaṃ snigdhaṃ ca nirmalamatīva suvṛttaśītam /",
    "GS40rajnighu:4564": " yaḥ puṣparāgam amalaṃ kalayedamuṣya puṣṇāti kīrtim atiśauryasukhāyur arthān // Rajni_13.170",
    "GS40rajnighu:4565": " kṛṣṇabindvaṅkitaṃ rūkṣaṃ dhavalaṃ malinaṃ laghu /",
    "GS40rajnighu:4566": " vicchāyaṃ śarkarāṅgābhaṃ puṣparāgaṃ sadoṣakam // Rajni_13.171",
    "GS40rajnighu:4567": " ghṛṣṭaṃ nikāṣapaṭṭe yatpuṣyati rāgamadhikamātmīyam /",
    "GS40rajnighu:4568": " tena khalu puṣparāgo jātyatayāyaṃ parīkṣakair uktaḥ // Rajni_13.172",
    "GS40rajnighu:4569": " vajramindrāyudhaṃ hīraṃ bhiduraṃ kuliśaṃ paviḥ /",
    "GS40rajnighu:4570": " abhedyamaśiraṃ ratnaṃ dṛḍhaṃ bhārgavakaṃ smṛtam /",
    "GS40rajnighu:4571": " ṣaṭkoṇaṃ bahudhāraṃ ca śatakoṭyabdhibhūmitam // Rajni_13.173",
    "GS40rajnighu:4572": " vajraṃ ca ṣaḍrasopetaṃ sarvarogāpahārakam /",
    "GS40rajnighu:4573": " sarvāghaśamanaṃ saukhyaṃ dehadārḍhyaṃ rasāyanam // Rajni_13.174",
    "GS40rajnighu:4574": " bhasmāṅgaṃ kākapādaṃ ca rekhākrāntaṃ tu vartulam /",
    "GS40rajnighu:4575": " adhāraṃ malinaṃ bindusaṃtrāsaṃ sphuṭitaṃ tathā /",
    "GS40rajnighu:4576": " nīlābhaṃ cipiṭaṃ rūkṣaṃ tadvajraṃ doṣadaṃ tyajet // Rajni_13.175",
    "GS40rajnighu:4577": " śvetālohitapītakamecakatayā chāyāś catasraḥ kramāt viprāditvam ihāsya yat sumanasaḥ śaṃsanti satyaṃ tataḥ /",
    "GS40rajnighu:4578": " sphītāṃ kīrtim anuttamāṃ śriyamidaṃ dhatte yathāsvaṃ dhṛtaṃ martyānām ayathāyathaṃ tu kuliśaṃ pathyaṃ hi nānyattataḥ // Rajni_13.176",
    "GS40rajnighu:4579": " yatpāṣāṇatale nikāṣanikare nodghṛṣyate niṣṭhurair yaccolūkhalalohamudgaraghanair lekhāṃ na yātyāhatam /",
    "GS40rajnighu:4580": " yaccānyannijalīlayaiva dalayedvajreṇa vā bhidyate tajjātyaṃ kuliśaṃ vadanti kuśalāḥ ślāghyaṃ mahārghyaṃ ca tat // Rajni_13.177",
    "GS40rajnighu:4581": " vipraḥ so 'pi rasāyaneṣu balavānaṣṭāṅgasiddhiprado rājanyastu nṛṇāṃ valīpalitajit mṛtyuṃ jayed añjasā /",
    "GS40rajnighu:4582": " dravyākarṣaṇasiddhidastu sutarāṃ vaiśvo'tha śūdro bhavet sarvavyādhiharastadeṣa kathito vajrasya varṇyo guṇaḥ // Rajni_13.178",
    "GS40rajnighu:4583": " nīlastu sauriratnaṃ syān nīlāśmā nīlaratnakaḥ /",
    "GS40rajnighu:4584": " nīlopalastṛṇagrāhī mahānīlaḥ sunīlakaḥ /",
    "GS40rajnighu:4585": " masāram indranīlaṃ syād gallarkaḥ padmarāgajaḥ // Rajni_13.179",
    "GS40rajnighu:4586": " nīlaḥ satiktakoṣṇaśca kaphapittānilāpahaḥ /",
    "GS40rajnighu:4587": " yo dadhāti śarīre syāt saurirmaṅgalado bhavet // Rajni_13.180",
    "GS40rajnighu:4588": " na nimno nirmalo gātramasṛṇo gurudīptikaḥ /",
    "GS40rajnighu:4589": " tṛṇagrāhī mṛdurnīlo durlabho lakṣaṇānvitaḥ // Rajni_13.181",
    "GS40rajnighu:4590": " mṛccharkarāśmakalilo vicchāyo malino laghuḥ /",
    "GS40rajnighu:4591": " rūkṣaḥ sphuṭitagartaś ca varjyo nīlaḥ sadoṣakaḥ // Rajni_13.182",
    "GS40rajnighu:4592": " sitaśoṇapītakṛṣṇāś chāyā nīle kramādimāḥ kathitāḥ /",
    "GS40rajnighu:4593": " viprādivarṇasiddhyai dhāraṇamasyāpi vajravat phalavat // Rajni_13.183",
    "GS40rajnighu:4594": " āstyānaṃ candrikāsyandaṃ sundaraṃ kṣīrapūritam /",
    "GS40rajnighu:4595": " yaḥ pātraṃ rañjayatyāśu sa jātyo nīla ucyate // Rajni_13.184",
    "GS40rajnighu:4596": " gomedakastu gomedo rāhuratnaṃ tamomaṇiḥ /",
    "GS40rajnighu:4597": " svarbhānavaḥ ṣaḍāhvo'yaṃ piṅgasphaṭika ityapi // Rajni_13.185",
    "GS40rajnighu:4598": " gomedako 'mla uṣṇaśca vātakopavikārajit /",
    "GS40rajnighu:4599": " dīpanaḥ pācanaścaiva dhṛto'yaṃ pāpanāśanaḥ // Rajni_13.186",
    "GS40rajnighu:4600": " gomūtrābhaṃ yanmṛdu snigdhamugdhaṃ śuddhacchāyaṃ gauravaṃ yacca dhatte /",
    "GS40rajnighu:4601": " hemāraktaṃ śrīmatāṃ yogyametat gomedākhyaṃ ratnam ākhyānti santaḥ //",
    "GS40rajnighu:4602": " pātre yatra nyaste payaḥ prayātyeva gojalojjvalatām /",
    "GS40rajnighu:4603": " gharṣe'pyahīnakāntiṃ gomedaṃ taṃ budhā vidur jātyam // Rajni_13.188",
    "GS40rajnighu:4604": " araṅgaṃ śvetakṛṣṇāṅgaṃ rekhātrāsayutaṃ laghu /",
    "GS40rajnighu:4605": " vicchāyaṃ śarkarāgāraṃ gomedaṃ vibudhas tyajet // Rajni_13.189",
    "GS40rajnighu:4606": " vaiḍūryaṃ keturatnaṃ ca kaitavaṃ bālavīyajam /",
    "GS40rajnighu:4607": " prāvṛṣyam abhralohaṃ ca khaśabdāṅkurakas tathā /",
    "GS40rajnighu:4608": " vaiḍūryaratnaṃ samproktaṃ jñeyaṃ vidūrajaṃ tathā // Rajni_13.190",
    "GS40rajnighu:4609": " vaiḍūryam uṣṇam amlaṃ ca kaphamārutanāśanam /",
    "GS40rajnighu:4610": " gulmādidoṣaśamanaṃ bhūṣitaṃ ca śubhāvaham // Rajni_13.191",
    "GS40rajnighu:4611": " ekaṃ veṇupalāśapeśalarucā māyūrakaṇṭhatviṣā mārjārekṣaṇapiṅgalacchavijuṣā jñeyaṃ tridhā chāyayā",
    "GS40rajnighu:4612": " yadgātre gurutāṃ dadhāti nitarāṃ snigdhaṃ tu doṣojjhitaṃ vaiḍūryaṃ vimalaṃ vadanti sudhiyaḥ svacchaṃ ca tacchobhanam // Rajni_13.192",
    "GS40rajnighu:4613": " vicchāyaṃ mṛcchilāgarbhe laghu rūkṣaṃ ca sakṣatam /",
    "GS40rajnighu:4614": " satrāsaṃ paruṣaṃ kṛṣṇaṃ vaiḍūryaṃ dūratas tyajet // Rajni_13.193",
    "GS40rajnighu:4615": " ghṛṣṭaṃ yadātmanā svacchaṃ svachāyāṃ nikaṣāśmani /",
    "GS40rajnighu:4616": " sphuṭaṃ pradarśayed etad vaiḍūryaṃ jātyamucyate // Rajni_13.194",
    "GS40rajnighu:4617": " māṇikyaṃ padmabandhor ativimalatamaṃ mauktikaṃ śītabhānor māheyasya pravālaṃ marakatamatulaṃ kalpayedindusūnoḥ /",
    "GS40rajnighu:4618": " devejye puṣparāgaṃ kuliśamapi kaver nīlam arkātmajasya svarbhānoścāpi gomedakam atha vidurodbhāvitaṃ kiṃtu ketoḥ // Rajni_13.195",
    "GS40rajnighu:4619": " ittham etāni ratnāni tattaduddeśataḥ kramāt /",
    "GS40rajnighu:4620": " yo dadyādbibhṛyād vāpi tasmin sānugrahā grahāḥ // Rajni_13.196",
    "GS40rajnighu:4621": " saṃtyajya vajram ekaṃ sarvatrānyatra saṃghāte /",
    "GS40rajnighu:4622": " lāghavamatha komalatā sādhāraṇadoṣa eva vijñeyaḥ // Rajni_13.197",
    "GS40rajnighu:4623": " lohitakavajramauktikamarakatanīlā mahopalāḥ pañca /",
    "GS40rajnighu:4624": " vaiḍūryapuṣparāgapravālagomedakādayo 'rvāñcaḥ // Rajni_13.198",
    "GS40rajnighu:4625": " gomedapravālavāyavyaṃ devejyamaṇīndrataraṇikāntādyāḥ /",
    "GS40rajnighu:4626": " nānāvarṇaguṇāḍhyā vijñeyāḥ sphaṭikajātayaḥ prājñaiḥ // Rajni_13.199",
    "GS40rajnighu:4627": " sphaṭikaḥ sitopalaḥ syād amalamaṇir nirmalopalaḥ svacchaḥ /",
    "GS40rajnighu:4628": " svacchamaṇiramalaratnaṃ nistuṣaratnaṃ śivapriyaṃ navadhā // Rajni_13.200",
    "GS40rajnighu:4629": " sphaṭikaḥ samavīryaśca pittadāhārtidoṣanut /",
    "GS40rajnighu:4630": " tasyākṣamālā japatāṃ datte koṭiguṇaṃ phalam // Rajni_13.201",
    "GS40rajnighu:4631": " yad gaṅgātoyabinduchavivimalatamaṃ nistuṣaṃ netrahṛdyaṃ snigdhaṃ śuddhāntarālaṃ madhuram atihimaṃ pittadāhāsrahāri /",
    "GS40rajnighu:4632": " pāṣāṇair yan nighṛṣṭaṃ sphuṭitam api nijāṃ svacchatāṃ naiva jahyāt tajjātyaṃ jātvalabhyaṃ śubham upacinute śaivaratnaṃ vicitram //",
    "GS40rajnighu:4633": " atha bhavati sūryakāntas tapanamaṇis tapanaśca ravikāntaḥ /",
    "GS40rajnighu:4634": " dīptopalo'gnigarbho jvalanāśmā 'rkopalaśca vasunāmā // Rajni_13.203",
    "GS40rajnighu:4635": " sūryakānto bhaveduṣṇo nirmalaśca rasāyanaḥ /",
    "GS40rajnighu:4636": " vātaśleṣmaharo medhyaḥ pūjanād ravituṣṭidaḥ // Rajni_13.204",
    "GS40rajnighu:4637": " śuddhaḥ snigdho nirvraṇo nistuṣo'ntaryo nirmṛṣṭo vyomni nairmalyam eti /",
    "GS40rajnighu:4638": " yaḥ sūryāṃśusparśaniṣṭhyūtavahnir jātyaḥ so 'yaṃ jāyate sūryakāntaḥ //",
    "GS40rajnighu:4639": " vaikrāntaṃ caiva vikrāntaṃ nīcavajraṃ kuvajrakam /",
    "GS40rajnighu:4640": " gonāsaḥ kṣudrakuliśaṃ cūrṇavajraṃ ca gonasaḥ // Rajni_13.206",
    "GS40rajnighu:4641": " vajrābhāve ca vaikrāntaṃ rasavīryādike samam /",
    "GS40rajnighu:4642": " kṣayakuṣṭhaviṣaghnaṃ ca puṣṭidaṃ surasāyanam // Rajni_13.207",
    "GS40rajnighu:4643": " vajrākāratayaiva prasahya haraṇāya sarvarogāṇām /",
    "GS40rajnighu:4644": " yadvikrāntiṃ dhatte tadvaikrāntaṃ budhairidaṃ kathitam // Rajni_13.208",
    "GS40rajnighu:4645": " indrakāntaś candrakāntaś candrāśmā candrajopalaḥ /",
    "GS40rajnighu:4646": " śītāśmā candrikādrāvaḥ śaśikāntaśca saptadhā // Rajni_13.209",
    "GS40rajnighu:4647": " candrakāntastu śiśiraḥ snigdhaḥ pittāsratāpahṛt /",
    "GS40rajnighu:4648": " śivaprītikaraḥ svaccho grahālakṣmīvināśakṛt // Rajni_13.210",
    "GS40rajnighu:4649": " snigdhaṃ śvetaṃ pītamātrāsametaṃ dhatte citte svacchatāṃ yan munīnām /",
    "GS40rajnighu:4650": " yacca srāvaṃ yāti candrāṃśusaṅgāj jātyaṃ ratnaṃ candrakāntākhyametat //",
    "GS40rajnighu:4651": " rājāvarto nṛpāvarto rājanyāvartakas tathā /",
    "GS40rajnighu:4652": " āvartamaṇir āvartaḥ syādityeṣaḥ śarāhvayaḥ // Rajni_13.212",
    "GS40rajnighu:4653": " rājāvartaḥ kaṭuḥ snigdhaḥ śiśiraḥ pittanāśanaḥ /",
    "GS40rajnighu:4654": " saubhāgyaṃ kurute nṝṇāṃ bhūṣaṇeṣu prayojitaḥ // Rajni_13.213",
    "GS40rajnighu:4655": " nirgāram asitamasṛṇaṃ nīlaṃ guru nirmalaṃ bahuchāyam /",
    "GS40rajnighu:4656": " śikhikaṇṭhasamaṃ saumyaṃ rājāvartaṃ vadanti jātyamaṇim // Rajni_13.214",
    "GS40rajnighu:4657": " perojaṃ haritāśmaṃ ca bhasmāṅgaṃ haritaṃ dvidhā /",
    "GS40rajnighu:4658": " perojaṃ sukaṣāyaṃ syānmadhuraṃ dīpanaṃ param // Rajni_13.215",
    "GS40rajnighu:4659": " sthāvaraṃ jaṅgamaṃ caiva saṃyogāc ca yathā viṣam /",
    "GS40rajnighu:4660": " tatsarvaṃ nāśayet śīghraṃ śūlaṃ bhūtādidoṣajam // Rajni_13.216",
    "GS40rajnighu:4661": " siddhāḥ pāradam abhrakaṃ ca vividhān dhātūṃś ca lohāni ca prāhuḥ kiṃca maṇīnapīha sakalān saṃskārataḥ siddhidān /",
    "GS40rajnighu:4662": " yat saṃskāravihīnam eṣu hi bhaved yaccānyathā saṃskṛtaṃ tanmartyaṃ viṣavan nihanti tadiha jñeyā budhaiḥ saṃskriyāḥ // Rajni_13.217",
    "GS40rajnighu:4663": " yān saṃskṛtān śubhaguṇān atha cānyathā ced doṣāṃś ca yān api diśanti rasādayo 'mī /",
    "GS40rajnighu:4664": " yāś ceha santi khalu saṃskṛtayas tadetan nātrābhyadhāyi bahuvistarabhītibhāgbhiḥ // Rajni_13.218",
    "GS40rajnighu:4665": " iti lohadhāturasaratnatadbhidādyabhidhāguṇaprakaṭanasphuṭākṣaram /",
    "GS40rajnighu:4666": " avadhārya vargam imam ādyavaidyakapraguṇaprayogakuśalo bhaved budhaḥ //",
    "GS40rajnighu:4667": " kurvanti ye nijaguṇena rasādhvagena nṝṇāṃ jarantyapi vapūṃṣi punarnavāni /",
    "GS40rajnighu:4668": " teṣāmayaṃ nivasatiḥ kanakādikānāṃ vargaḥ prasidhyati rasāyanavarganāmnā //",
    "GS40rajnighu:4669": " nityaṃ yasya guṇāḥ kilāntaralasatkalyāṇabhūyas tathā cittākarṣaṇacañcavas tribhuvanaṃ bhūmnā parikurvate /",
    "GS40rajnighu:4670": " tenātraiṣa kṛte nṛsiṃhakṛtinā nāmādicūḍāmaṇau saṃsthāmeti mitas trayodaśatayā vargaḥ suvarṇādikaḥ Rājanighaṇṭu, Pānīyādivarga",
    "GS40rajnighu:4671": " pānīyajīvanavanāmṛtapuṣkarāmbhaḥpātho'mbuśambarapayaḥsalilodakāni /",
    "GS40rajnighu:4672": " āpaḥ kavāruṇakabandhajalāni nīrakīlālavārikamalāni viṣārṇasī ca //",
    "GS40rajnighu:4673": " bhuvanaṃ dahanārātirvāstoyaṃ sarvatomukhaṃ kṣīram /",
    "GS40rajnighu:4674": " ghanarasanimnagameghaprasavarasāś ceti vahnimitāḥ // Rajni_14.2",
    "GS40rajnighu:4675": " pānīyaṃ madhuraṃ himaṃ ca rucidaṃ tṛṣṇāviśoṣāpahaṃ mohabhrāntimapākaroti kurute bhuktānnapaktiṃ parām /",
    "GS40rajnighu:4676": " nidrālasyanirāsanaṃ viṣaharaṃ śrāntātisaṃtarpaṇaṃ nṝṇāṃ dhībalavīryatuṣṭijananaṃ naṣṭāṅgapuṣṭipradam divyodakaṃ kharāri syādākāśasalilaṃ tathā /",
    "GS40rajnighu:4677": " vyomodakaṃ cāntarikṣajalaṃ ceṣvabhidhāhvayam // Rajni_14.4",
    "GS40rajnighu:4678": " vyomodakaṃ tridoṣaghnaṃ madhuraṃ pathyadaṃ param /",
    "GS40rajnighu:4679": " rucyaṃ dīpanadaṃ tṛṣṇāśramamehāpahārakam // Rajni_14.5",
    "GS40rajnighu:4680": " sadyovṛṣṭyambu bhūmisthaṃ kaluṣaṃ doṣadāyakam /",
    "GS40rajnighu:4681": " cirasthitaṃ laghu svacchaṃ pathyaṃ svādu sukhāvaham // Rajni_14.6",
    "GS40rajnighu:4682": " yādonāthasamudrasindhujaladākūpārapāthodhayaḥ pārāvārapayodhisāgarasarinnāthāśca vārāṃ nidhiḥ",
    "GS40rajnighu:4683": " ambhorāśisarasvadambudhinadīnāthābdhinityārṇavodanvadvāridhivārdhayaḥ",
    "GS40rajnighu:4684": " kadhirapāṃnātho'pi ratnākaraḥ // Rajni_14.7",
    "GS40rajnighu:4685": " sāgarasalilaṃ visraṃ lavaṇaṃ raktāmayapradaṃ coṣṇam /",
    "GS40rajnighu:4686": " vaivarṇyadoṣajananaṃ viśeṣād dāhārtipittakaraṇaṃ ca // Rajni_14.8",
    "GS40rajnighu:4687": " nadī dhunī nirjhariṇī taraṃgiṇī sarasvatī śaivalinī samudragā /",
    "GS40rajnighu:4688": " kūlaṃkaṣā kūlavatī ca nimnagā śaivālinī sindhur athāpagāpi ca //",
    "GS40rajnighu:4689": " hradinī samudrakāntā sāgaragā hrādinī saritkarṣūḥ /",
    "GS40rajnighu:4690": " srotasvinī sunīrā rodhovakrā ca vāhinī taṭinī // Rajni_14.10",
    "GS40rajnighu:4691": " nādeyaṃ salilaṃ svacchaṃ laghu dīpanapācanam /",
    "GS40rajnighu:4692": " rucyaṃ tṛṣṇāpahaṃ pathyaṃ madhuraṃ ceṣaduṣṇakam // Rajni_14.11",
    "GS40rajnighu:4693": " gaṅgā bhānusutā revā candrabhāgā sarasvatī /",
    "GS40rajnighu:4694": " madhumatī vipāśātha śoṇo ghargharakastathā // Rajni_14.12",
    "GS40rajnighu:4695": " vetrāvatī kṣaudravatī payoṣṇī tāpī vitastā sarayūśca sindhuḥ /",
    "GS40rajnighu:4696": " mahāśatadrur hy atha gautamī syāt kṛṣṇā ca tuṅgā ca kaverikanyā //",
    "GS40rajnighu:4697": " ityevam ādyāḥ saritaḥ samastās taḍāgavāpīhradakūpakādyāḥ /",
    "GS40rajnighu:4698": " anye 'py anūpātmakadeśabhedāḥ kaulābhidhānaiḥ svayam ūhanīyāḥ //",
    "GS40rajnighu:4699": " dhārākārādikātoyam antarikṣodbhavaṃ tathā /",
    "GS40rajnighu:4700": " parīkṣyeta yathā coktaṃ jñātavyaṃ jalavedibhiḥ // Rajni_14.15",
    "GS40rajnighu:4701": " gaṅgā svargasarid varā tripathagā mandākinī jāhnavī puṇyā viṣṇupadī samudrasubhagā bhāgīrathī svarṇadī /",
    "GS40rajnighu:4702": " triḥsrotā suradīrghikā suranadī siddhāpagā svardhunī jyeṣṭhā jahnusutā ca bhīṣmajananī śubhrā ca śailendrajā // Rajni_14.16",
    "GS40rajnighu:4703": " śītaṃ svādu svaccham atyantarucyaṃ pathyaṃ pākyaṃ pāvanaṃ pāpahāri /",
    "GS40rajnighu:4704": " tṛṣṇāmohadhvaṃsanaṃ dīpanaṃ ca prajñāṃ datte vāri bhāgīrathīyam //",
    "GS40rajnighu:4705": " yamunā tapanatanujā kalindakanyā yamasvasā ca kālindī // Rajni_14.18",
    "GS40rajnighu:4706": " pittadāhavamanaśramāpahaṃ svādu vātajananaṃ ca pācanam /",
    "GS40rajnighu:4707": " vahnidīpanakaraṃ virocanaṃ yāmunaṃ jalam idaṃ balapradam // Rajni_14.19",
    "GS40rajnighu:4708": " revā mekalakanyā somasutā narmadā ca vijñeyā // Rajni_14.20",
    "GS40rajnighu:4709": " salilaṃ śītalaṃ supathyaṃ kurute pittakaphaprakopaṇam /",
    "GS40rajnighu:4710": " sakalāmayamardanaṃ ca rucyaṃ madhuraṃ mekalakanyakāsamuttham //",
    "GS40rajnighu:4711": " cāndrabhāgasalilaṃ suśītalaṃ dāhapittaśamanaṃ ca vātadam // Rajni_14.22",
    "GS40rajnighu:4712": " sarasvatī plakṣasamudbhavā ca sā vākpradā brahmasatī ca bhāratī /",
    "GS40rajnighu:4713": " vedāgraṇīś caiva payoṣṇijātā vāṇī viśālā kuṭilā daśāhvā // Rajni_14.23",
    "GS40rajnighu:4714": " sarasvatījalaṃ svādu pūtaṃ sarvarujāpaham /",
    "GS40rajnighu:4715": " rucyaṃ dīpanadaṃ pathyaṃ dehakāntikaraṃ laghu // Rajni_14.24",
    "GS40rajnighu:4716": " cāndrabhāgaguṇasāmyadaṃ jalaṃ kiṃca mādhumatamagnidīpanam // Rajni_14.25",
    "GS40rajnighu:4717": " śatadror vipāśāyujaḥ sindhunadyāḥ suśītaṃ laghu svādu sarvāmayaghnam /",
    "GS40rajnighu:4718": " jalaṃ nirmalaṃ dīpanaṃ pācanaṃ ca pradatte balaṃ buddhimedhāyuṣaṃ ca //",
    "GS40rajnighu:4719": " śoṇe ghargharake jalaṃ tu rucidaṃ saṃtāpaśoṣāpahaṃ pathyaṃ vahnikaraṃ tathā ca baladaṃ kṣīṇāṅgapuṣṭipradam",
    "GS40rajnighu:4720": " tatrānyā dadhate jalaṃ sumadhuraṃ kāntipradaṃ puṣṭidaṃ vṛṣyaṃ dīpanapācanaṃ balakaraṃ vetrāvatī tāpinī // Rajni_14.27",
    "GS40rajnighu:4721": " payoṣṇīsalilaṃ rucyaṃ pavitraṃ pāpanāśanam /",
    "GS40rajnighu:4722": " sarvāmayaharaṃ saukhyaṃ balakāntipradaṃ laghu // Rajni_14.28",
    "GS40rajnighu:4723": " vitastāsalilaṃ svādu tridoṣaśamanaṃ laghu /",
    "GS40rajnighu:4724": " prajñābuddhipradaṃ pathyaṃ tāpajāḍyaharaṃ param // Rajni_14.29",
    "GS40rajnighu:4725": " sarayūsalilaṃ svādu balapuṣṭipradāyakam // Rajni_14.30",
    "GS40rajnighu:4726": " godāvarī gautamasambhavā sā brahmādrijātāpyatha gautamī ca // Rajni_14.31",
    "GS40rajnighu:4727": " pittārtiraktārtisamīrahāri pathyaṃ paraṃ dīpanapāpahāri /",
    "GS40rajnighu:4728": " kuṣṭhādiduṣṭāmayadoṣahāri godāvarīvāri tṛṣānivāri // Rajni_14.32",
    "GS40rajnighu:4729": " kṛṣṇānadī kṛṣṇasamudbhavā syātsā kṛṣṇaveṇāpi ca kṛṣṇagaṅgā // Rajni_14.33",
    "GS40rajnighu:4730": " kārṣṇyaṃ jāḍyakaraṃ svādu pūtaṃ pittāsrakopanam /",
    "GS40rajnighu:4731": " kṛṣṇaveṇājalaṃ svacchaṃ rucyaṃ dīpanapācanam // Rajni_14.34",
    "GS40rajnighu:4732": " malāpahā bhīmarathī ca ghaṭṭagā yathā ca kṛṣṇājalasāmyadā guṇaiḥ /",
    "GS40rajnighu:4733": " malāpahāghaṭṭagayos tathāpi pathyaṃ laghu svādutaraṃ sukāntidam //",
    "GS40rajnighu:4734": " tuṅgabhadrājalaṃ snigdhaṃ nirmalaṃ svādadaṃ guru /",
    "GS40rajnighu:4735": " kaṇḍūpittāsradaṃ prāyaḥ sātmye pathyakaraṃ param // Rajni_14.36",
    "GS40rajnighu:4736": " kāverīsalilaṃ svādu śramaghnaṃ laghu dīpanam /",
    "GS40rajnighu:4737": " dadrukuṣṭhādidoṣaghnaṃ medhābuddhirucipradam // Rajni_14.37",
    "GS40rajnighu:4738": " nadīnāmittham anyāsāṃ deśadoṣādibhedataḥ /",
    "GS40rajnighu:4739": " tattadguṇānvitaṃ vāri jñātavyaṃ kṛtabuddhibhiḥ // Rajni_14.38",
    "GS40rajnighu:4740": " sarvā gurvī prāṅmukhī vāhinī yā laghvī paścādvāhinī niścayena /",
    "GS40rajnighu:4741": " deśe deśe tadguṇānāṃ viśeṣādeṣā dhatte gauravaṃ lāghavaṃ ca // Rajni_14.39",
    "GS40rajnighu:4742": " vindhyāt prācī yāpy avācī pratīcī yā codīcī syānnadī sā krameṇa /",
    "GS40rajnighu:4743": " vātāṭopaṃ śleṣmapittārtilopaṃ pittodrekaṃ pathyapākaṃ ca dhatte //",
    "GS40rajnighu:4744": " himavati malayācale ca vindhye prabhavati sahyagirau ca yā sravantī /",
    "GS40rajnighu:4745": " sṛjati kila śirorujādidoṣān apanudate 'pi ca pāriyātrajātā // Rajni_14.41",
    "GS40rajnighu:4746": " nadyaḥ prāvṛṣijās tu pīnasakaphaśvāsārtikāsapradāḥ pathyā vātakaphāpahāḥ śaradijā hemantajā buddhidāḥ /",
    "GS40rajnighu:4747": " saṃtāpaṃ śamayanti śaṃ vidadhate śaiśiryavāsantajās tṛṣṇādāhavamiśramārtiśamadā grīṣme yathā sadguṇāḥ // Rajni_14.42",
    "GS40rajnighu:4748": " anūpasalilaṃ svādu snigdhaṃ pittaharaṃ guru /",
    "GS40rajnighu:4749": " tanoti pāmakaṇḍūtikaphavātajvarāmayān // Rajni_14.43",
    "GS40rajnighu:4750": " jāṅgalasalilaṃ svādu tridoṣaghnaṃ rucipradam /",
    "GS40rajnighu:4751": " pathyaṃ cāyurbalavīryapuṣṭidaṃ kāntikṛtparam // Rajni_14.44",
    "GS40rajnighu:4752": " sādhāraṇaṃ jalaṃ rucyaṃ dīpanaṃ pācanaṃ laghu /",
    "GS40rajnighu:4753": " śramatṛṣṇāpahaṃ vātakaphamedoghnapuṣṭidam // Rajni_14.45",
    "GS40rajnighu:4754": " jātaṃ tāmramṛdas tadeva salilaṃ vātādidoṣapradaṃ deśāj jāḍyakaraṃ ca durjarataraṃ doṣāvahaṃ dhūsaram /",
    "GS40rajnighu:4755": " vātaghnaṃ tu śilāśirottham amalaṃ pathyaṃ laghu svādu ca śreṣṭhaṃ śyāmamṛdas tridoṣaśamanaṃ sarvāmayaghnaṃ payaḥ // Rajni_14.46",
    "GS40rajnighu:4756": " hradavāri vahnijananaṃ madhuraṃ kaphavātahāri pathyaṃ ca // Rajni_14.47",
    "GS40rajnighu:4757": " prasravaṇajalaṃ svacchaṃ laghu madhuraṃ rocanaṃ ca dīpanakṛt //",
    "GS40rajnighu:4758": " taḍāgasalilaṃ svādu kaṣāyaṃ vātadaṃ kiyat // Rajni_14.49",
    "GS40rajnighu:4759": " vāpījalaṃ tu saṃtāpi vātaśleṣmakaraṃ guru // Rajni_14.50",
    "GS40rajnighu:4760": " kaphaghnaṃ kūpapānīyaṃ kṣāraṃ pittakaraṃ laghu // Rajni_14.51",
    "GS40rajnighu:4761": " audbhidaṃ pittaśamanaṃ salilaṃ laghu ca smṛtam // Rajni_14.52",
    "GS40rajnighu:4762": " kedārasalilaṃ svādu vipāke doṣadaṃ guru /",
    "GS40rajnighu:4763": " tadeva baddhamuktaṃ tu viśeṣād doṣadaṃ bhavet // Rajni_14.53",
    "GS40rajnighu:4764": " nādeyaṃ navamṛdghaṭeṣu nihitaṃ saṃtaptam arkāṃśubhir yāminyāṃ ca niviṣṭam indrakiraṇair mandānilāndolitam",
    "GS40rajnighu:4765": " elādyaiḥ parivāsitaṃ śramaharaṃ pittoṣṇadāhe viṣe mūrchāraktamadātyayeṣu ca hitaṃ śaṃsanti haṃsodakam // Rajni_14.54",
    "GS40rajnighu:4766": " yaḥ pānīyaṃ pibati śiśiraṃ svādu nityaṃ niśīthe pratyūṣe vā pibati yadi vā ghrāṇarandhreṇa dhīraḥ /",
    "GS40rajnighu:4767": " so 'yaṃ sadyaḥ patagapatinā spardhate netraśaktyā svargācāryaṃ prahasati",
    "GS40rajnighu:4768": " dhiyā dveṣṭi dasrau ca tanvā // Rajni_14.55",
    "GS40rajnighu:4769": " viṇmūtrāruṇanīlikāviṣahataṃ taptaṃ ghanaṃ phenilaṃ dantagrāhyam anārtavaṃ salavaṇaṃ śaivālakaiḥ saṃvṛtam /",
    "GS40rajnighu:4770": " jantuvrātavimiśritaṃ gurutaraṃ parṇaughapaṅkāvilaṃ candrārkāṃśutirohitaṃ ca na pibennīraṃ jaḍaṃ doṣalam // Rajni_14.56",
    "GS40rajnighu:4771": " pārśvaśūle pratiśyāye vātadoṣe navajvare /",
    "GS40rajnighu:4772": " hikkādhmānādidoṣeṣu śītāmbu parivarjayet // Rajni_14.57",
    "GS40rajnighu:4773": " dhātukṣaye raktavikāradoṣe vāntyasramehe viṣavibhrameṣu /",
    "GS40rajnighu:4774": " jīrṇajvare śaithilyasaṃnipāte jalaṃ praśastaṃ śṛtaśītalaṃ tu //",
    "GS40rajnighu:4775": " taptaṃ pāthaḥ pādabhāgena hīnaṃ proktaṃ pathyaṃ vātajātāmayaghnam /",
    "GS40rajnighu:4776": " ardhāṃśonaṃ nāśayed vātapittaṃ pādaprāyaṃ tattu doṣatrayaghnam //",
    "GS40rajnighu:4777": " hemante pādahīnaṃ tu pādārdhonaṃ tu śārade /",
    "GS40rajnighu:4778": " prāvṛḍvasante śiśire grīṣme cārdhāvaśeṣitam // Rajni_14.60",
    "GS40rajnighu:4779": " kaupaṃ prāsravaṇaṃ vāpi śiśirartuvasantayoḥ /",
    "GS40rajnighu:4780": " grīṣme cauḍaṃ tu seveta doṣadaṃ syādato 'nyathā // Rajni_14.61",
    "GS40rajnighu:4781": " taptaṃ divā jāḍyam upaiti naktaṃ naktaṃ ca taptaṃ tu divā guru syāt /",
    "GS40rajnighu:4782": " divā ca naktaṃ ca nṛbhis tadātvataptaṃ jalaṃ yuktamato grahītum //",
    "GS40rajnighu:4783": " uṣṇaṃ kvāpi kvāpi śītaṃ kavoṣṇaṃ kvāpi kvāpi kvāthaśītaṃ ca pāthaḥ /",
    "GS40rajnighu:4784": " itthaṃ nṝṇāṃ pathyametat prayuktaṃ kālāvasthādehasaṃsthānurodhāt //",
    "GS40rajnighu:4785": " apanayati pavanadoṣaṃ dalayati kaphamāśu nāśayatyarucim /",
    "GS40rajnighu:4786": " pācayati cānnamanalaṃ puṣṇāti niśīthapītam uṣṇāmbhaḥ // Rajni_14.64",
    "GS40rajnighu:4787": " rātrau pītamajīrṇadoṣaśamanaṃ śaṃsanti sāmānyataḥ pītaṃ vāri niśāvasānasamaye sarvāmayadhvaṃsanam",
    "GS40rajnighu:4788": " bhuktvā tūrdhvamidaṃ ca puṣṭijananaṃ prāk ced apuṣṭipradaṃ rucyaṃ jāṭharavahnipāṭavakaraṃ pathyaṃ ca bhuktyantare // Rajni_14.65",
    "GS40rajnighu:4789": " atyambupānānna vipacyate 'nnam anambupānācca sa eva doṣaḥ /",
    "GS40rajnighu:4790": " tasmānnaro vahnivivardhanārthaṃ muhur muhur vāri pibed abhūri //",
    "GS40rajnighu:4791": " jalaṃ caturvidhaṃ prāhur antarikṣodbhavaṃ budhāḥ /",
    "GS40rajnighu:4792": " dhāraṃ ca kārakaṃ caiva tauṣāraṃ haimamityapi // Rajni_14.67",
    "GS40rajnighu:4793": " ambu varṣodbhavaṃ dhāraṃ kāraṃ varṣopalodbhavam /",
    "GS40rajnighu:4794": " nīhāratoyaṃ tauṣāraṃ haimaṃ prātarhimodbhavam // Rajni_14.68",
    "GS40rajnighu:4795": " dhāraṃ ca dvividhaṃ proktaṃ gāṅgasāmudrabhedataḥ /",
    "GS40rajnighu:4796": " tatra gāṅgaṃ guṇāḍhyaṃ syāt adoṣaṃ pācanaṃ param // Rajni_14.69",
    "GS40rajnighu:4797": " yadā syādāśvine māsi sūryaḥ svātiviśākhayoḥ /",
    "GS40rajnighu:4798": " tadāmbu jaladairmuktaṃ gāṅgamuktaṃ manīṣibhiḥ // Rajni_14.70",
    "GS40rajnighu:4799": " anyadā mṛgaśīrṣādinakṣatreṣu yad ambudaiḥ /",
    "GS40rajnighu:4800": " abhivṛṣṭamidaṃ toyaṃ sāmudramiti śabditam // Rajni_14.71",
    "GS40rajnighu:4801": " dhārādhare varṣati raupyapātre vinyasya śālyodanasiddhapiṇḍe /",
    "GS40rajnighu:4802": " dadhnopadigdhe nihitaṃ muhūrtād avikriyaṃ gāṅgam athānyathā syāt //",
    "GS40rajnighu:4803": " gāṅgaṃ jalaṃ svādu suśītalaṃ ca rucipradaṃ pittakaphāpahaṃ ca /",
    "GS40rajnighu:4804": " nirdoṣam acchaṃ laghu tacca nityaṃ guṇādhikaṃ vyomni gṛhītam āhuḥ //",
    "GS40rajnighu:4805": " candrakāntodbhavaṃ vāri pittaghnaṃ vimalaṃ laghu /",
    "GS40rajnighu:4806": " mūrchāpittāsradāheṣu hitaṃ kāsamadātyaye // Rajni_14.74",
    "GS40rajnighu:4807": " sāmudrasalilaṃ śītaṃ kaphavātapradaṃ guru /",
    "GS40rajnighu:4808": " citrāyāmāśvine tacca guṇāḍhyaṃ gāṅgavadbhavet // Rajni_14.75",
    "GS40rajnighu:4809": " patitaṃ bhuvi yattoyaṃ gāṅgaṃ sāmudrameva vā /",
    "GS40rajnighu:4810": " svasvāśrayavaśād gacched anyad anyad rasādikam // Rajni_14.76",
    "GS40rajnighu:4811": " asraṃ ca lavaṇaṃ ca syātpatitaṃ pārthivasthale /",
    "GS40rajnighu:4812": " āpye tu madhuraṃ proktaṃ kaṭu tiktaṃ ca taijase // Rajni_14.77",
    "GS40rajnighu:4813": " kaṣāyaṃ vāyavīye syādavyaktaṃ nābhase smṛtam /",
    "GS40rajnighu:4814": " tatra nābhasamevoktam uttamaṃ doṣavarjitam // Rajni_14.78",
    "GS40rajnighu:4815": " yatra cedāśvine māsi naiva varṣati vāridaḥ /",
    "GS40rajnighu:4816": " gāṅgatoyavihīne syuḥ kāle tatrādhikā rujaḥ // Rajni_14.79",
    "GS40rajnighu:4817": " kvacid uṣṇaṃ kvacicchītaṃ kvacit kvathitaśītalam /",
    "GS40rajnighu:4818": " kvacidbheṣajasaṃyuktaṃ na kvacidvāri vāryate // Rajni_14.80",
    "GS40rajnighu:4819": " ikṣavaḥ pañcadhā proktā nānāvarṇaguṇānvitāḥ /",
    "GS40rajnighu:4820": " sitaḥ puṇḍraḥ karaṅkekṣuḥ kṛṣṇo raktaśca te kramāt // Rajni_14.81",
    "GS40rajnighu:4821": " ikṣuḥ karkaṭako vaṃśaḥ kāntāraḥ sukumārakaḥ /",
    "GS40rajnighu:4822": " asipattro madhutṛṇo vṛṣyo guḍatṛṇo nava // Rajni_14.82",
    "GS40rajnighu:4823": " śvetekṣus tu sitekṣuḥ syāt kāṣṭhekṣur vaṃśapattrakaḥ /",
    "GS40rajnighu:4824": " suvaṃśaḥ pāṇḍurekṣuśca kāṇḍekṣur dhavalekṣukaḥ // Rajni_14.83",
    "GS40rajnighu:4825": " sitekṣuḥ kaṭhino rucyo guruśca kaphamūtrakṛt /",
    "GS40rajnighu:4826": " dīpanaḥ pittadāhaghno vipāke koṣṇadaḥ smṛtaḥ // Rajni_14.84",
    "GS40rajnighu:4827": " puṇḍrakastu rasālaḥ syāt rasekṣuḥ sukumārakaḥ /",
    "GS40rajnighu:4828": " karburo miśravarṇaś ca nepālekṣuś ca saptadhā // Rajni_14.85",
    "GS40rajnighu:4829": " puṇḍro 'timadhuraḥ śītaḥ kaphakṛt pittanāśanaḥ /",
    "GS40rajnighu:4830": " dāhaśramaharo rucyo rase saṃtarpaṇaḥ paraḥ // Rajni_14.86",
    "GS40rajnighu:4831": " anyaḥ karaṅkaśāliḥ syādikṣuvāṭīkṣuvāṭikā /",
    "GS40rajnighu:4832": " yāvanī cekṣuyoniśca rasālī rasadālikā // Rajni_14.87",
    "GS40rajnighu:4833": " karaṅkaśālirmadhuraḥ śītalo rucikṛnmṛduḥ /",
    "GS40rajnighu:4834": " pittadāhaharo vṛṣyastejobalavivardhanaḥ // Rajni_14.88",
    "GS40rajnighu:4835": " kṛṣṇekṣurikṣuraḥ proktaḥ śyāmekṣuḥ kokilākṣakaḥ /",
    "GS40rajnighu:4836": " śyāmavaṃśaḥ śyāmalekṣuḥ kokilekṣuśca kathyate // Rajni_14.89",
    "GS40rajnighu:4837": " kṛṣṇekṣur ukto madhuraś ca pāke svāduḥ suhṛdyaḥ kaṭuko rasāḍhyaḥ /",
    "GS40rajnighu:4838": " tridoṣahārī śamavīryadaśca subalyadāyī bahuvīryadāyī // Rajni_14.90",
    "GS40rajnighu:4839": " raktekṣuḥ sūkṣmapattraśca śoṇo lohita utkaṭaḥ /",
    "GS40rajnighu:4840": " madhuro hrasvamūlaśca lohitekṣuśca kīrtitaḥ // Rajni_14.91",
    "GS40rajnighu:4841": " lohitekṣuśca madhuraḥ pāke syācchītalo mṛduḥ /",
    "GS40rajnighu:4842": " pittadāhaharo vṛṣyastejobalavivardhanaḥ // Rajni_14.92",
    "GS40rajnighu:4843": " ikṣumūlaṃ tvikṣunetraṃ tacca moraṭakaṃ tathā /",
    "GS40rajnighu:4844": " vaṃśanetraṃ vaṃśamūlaṃ moraṭaṃ vaṃśapūrakam // Rajni_14.93",
    "GS40rajnighu:4845": " mūlādūrddhvantu madhurā madhye 'timadhurās tathā /",
    "GS40rajnighu:4846": " ikṣavaste'grabhāgeṣu kramāllavaṇanīrasāḥ // Rajni_14.94",
    "GS40rajnighu:4847": " abhukte pittahāś caite bhukte vātaprakopaṇāḥ /",
    "GS40rajnighu:4848": " bhuktamadhye gurutarā itīkṣūṇāṃ guṇās trayaḥ // Rajni_14.95",
    "GS40rajnighu:4849": " vṛṣyo raktāsrapittaśramaśamanapaṭuḥ śītalaḥ ślesmado 'lpaḥ snigdho hṛdyaś ca rucyo racayati ca mudaṃ sūtraśuddhiṃ vidhatte /",
    "GS40rajnighu:4850": " kāntiṃ dehasya datte balamati kurute bṛṃhaṇaṃ tṛptidāyī dantair niṣpīdya kāṇḍaṃ mṛduyatirasito mohanaś cekṣudaṇḍaḥ // Rajni_14.96",
    "GS40rajnighu:4851": " pīyūṣopamitaṃ tridoṣaśamanaṃ syād dantaniṣpīḍitaṃ tadvacced gṛhayantrajaṃ tadaparaṃ ślesmānilaghnaṃ kiyat /",
    "GS40rajnighu:4852": " etad vātaharaṃ tu vātajananaṃ jāḍyapratiśvāyadaṃ proktaṃ paryuṣitaṃ kaphānilakaraṃ pānīyam ikṣadbhavam // Rajni_14.97",
    "GS40rajnighu:4853": " madhuraṃ lavaṇakṣāraṃ snigdhaṃ soṣṇaṃ rucipradam /",
    "GS40rajnighu:4854": " vṛṣyaṃ vātakaphaghnaṃ ca yāvanālaśarāt rasam // Rajni_14.98",
    "GS40rajnighu:4855": " pakvekṣurasaḥ snigdhaḥ syāt kaphavātanāśano'tiguruḥ /",
    "GS40rajnighu:4856": " atipākena vidāhaṃ tanute pittāsradoṣaśoṣāṃśca // Rajni_14.99",
    "GS40rajnighu:4857": " guḍaḥ syādikṣusārastu madhuro rasapākajaḥ /",
    "GS40rajnighu:4858": " śiśupriyaḥ sitādiḥ syādaruṇo rasajaḥ smṛtaḥ // Rajni_14.100",
    "GS40rajnighu:4859": " pittaghnaḥ pavanārtijid rucikaro hṛdyastridoṣāpahaḥ saṃyogena viśeṣato jvaraharaḥ saṃtāpaśāntipradaḥ",
    "GS40rajnighu:4860": " viṇmūtrāmayaśodhano'gnijananaḥ pāṇḍupramehāntakaḥ snigdhaḥ svādutaro",
    "GS40rajnighu:4861": " laghuḥ śramaharaḥ pathyaḥ purāṇo guḍaḥ // Rajni_14.101",
    "GS40rajnighu:4862": " syādyāvanālarasapākabhavo guḍo'yaṃ kṣāraḥ kaṭuḥ sumadhuraḥ kaphavātahārī /",
    "GS40rajnighu:4863": " pittapradaḥ satatameṣa niṣevyamāṇaḥ kaṇḍūtikuṣṭhajanano 'sravidāhahārī //",
    "GS40rajnighu:4864": " śarkaroktā tu mīnāṇḍī śvetā matsyaṇḍikā ca sā /",
    "GS40rajnighu:4865": " ahicchatrā tu sikatā sitā caiva guḍodbhavā // Rajni_14.103",
    "GS40rajnighu:4866": " śarkarā madhurā śītā pittadāhaśramāpahā /",
    "GS40rajnighu:4867": " raktadoṣaharā bhrāntikrimikopapraṇāśinī // Rajni_14.104",
    "GS40rajnighu:4868": " snigdhā puṇḍrakaśarkarā hitakarī kṣīṇe kṣaye'rocake cakṣuṣyā balavardhinī sumadhurā rūkṣā ca vaṃśekṣujā /",
    "GS40rajnighu:4869": " vṛṣyā tṛptibalapradā śramaharā śyāmekṣujā śītalā snigdhā kāntikarī rasālajanitā raktekṣujā pittajit // Rajni_14.105",
    "GS40rajnighu:4870": " yāvanālī himotpannā himānī himaśarkarā /",
    "GS40rajnighu:4871": " kṣudraśarkarikā kṣudrā gudguḍā jālabindujā // Rajni_14.106",
    "GS40rajnighu:4872": " himajā śarkarā gaulyā soṣṇā tiktātipicchilā /",
    "GS40rajnighu:4873": " vātaghnī sārikā rucyā dāhapittāsradāyinī // Rajni_14.107",
    "GS40rajnighu:4874": " sitajānyā śarkarajā mādhavī madhuśarkarā /",
    "GS40rajnighu:4875": " mākṣīkaśarkarā proktā sitākhaṇḍaśca khaṇḍakaḥ // Rajni_14.108",
    "GS40rajnighu:4876": " sitākhaṇḍo'timadhuraścakṣuṣyaḥ chardināśanaḥ /",
    "GS40rajnighu:4877": " kuṣṭhavraṇakaphaśvāsahikkāpittāsradoṣanut // Rajni_14.109",
    "GS40rajnighu:4878": " yavāsaśarkarā tv anyā sudhā modakamodakaḥ /",
    "GS40rajnighu:4879": " tavarājaḥ khaṇḍasāraḥ khaṇḍajā khaṇḍamodakaḥ // Rajni_14.110",
    "GS40rajnighu:4880": " tavarājo 'timadhuraḥ pittaśramatṛṣāpahaḥ /",
    "GS40rajnighu:4881": " vṛṣyo vidāhamūrchārtibhrāntiśāntikaraḥ saraḥ // Rajni_14.111",
    "GS40rajnighu:4882": " tavarājodbhavaḥ khaṇḍaḥ sudhā modakajas tathā /",
    "GS40rajnighu:4883": " khaṇḍajo dravajaḥ siddhamodakāmṛtasārajaḥ // Rajni_14.112",
    "GS40rajnighu:4884": " dāhaṃ nivārayati tāpamapākaroti tṛptiṃ niyacchati nihanti ca mohamūrchām /",
    "GS40rajnighu:4885": " śvāsaṃ nivārayati tarpayatīndriyāṇi śītaḥ sadā sumadhuraḥ khalu siddhikhaṇḍaḥ // Rajni_14.113",
    "GS40rajnighu:4886": " madhu kṣaudraṃ ca mākṣīkaṃ mākṣikaṃ kusumāsavam /",
    "GS40rajnighu:4887": " puṣpāsavaṃ pavitraṃ ca pitryaṃ puṣparasāhvayam // Rajni_14.114",
    "GS40rajnighu:4888": " mākṣikaṃ bhrāmaraṃ kṣaudraṃ pauttikaṃ chāttrakaṃ tathā /",
    "GS40rajnighu:4889": " ārghyamauddālakaṃ dālam ityaṣṭau madhujātayaḥ // Rajni_14.115",
    "GS40rajnighu:4890": " nānāpuṣparasāhārāḥ kapilā vanamakṣikāḥ /",
    "GS40rajnighu:4891": " yāḥ sthūlāstābhirutpannaṃ madhu mākṣikamucyate // Rajni_14.116",
    "GS40rajnighu:4892": " ye snigdhāñjanagolābhāḥ puṣpāsavaparāyaṇāḥ /",
    "GS40rajnighu:4893": " bhramarairjanitaṃ taistu bhrāmaraṃ madhu bhaṇyate // Rajni_14.117",
    "GS40rajnighu:4894": " piṅgalā makṣikāḥ sūkṣmāḥ kṣudrā iti hi viśrutāḥ /",
    "GS40rajnighu:4895": " tābhirutpāditaṃ yattu tat kṣaudraṃ madhu kathyate // Rajni_14.118",
    "GS40rajnighu:4896": " annajā makṣikāḥ piṅgāḥ puttikā iti kīrtitāḥ /",
    "GS40rajnighu:4897": " tajjātaṃ madhu dhīmadbhiḥ pauttikaṃ samudāhṛtam // Rajni_14.119",
    "GS40rajnighu:4898": " chattrākāraṃ tu paṭalaṃ saraghāḥ pītapiṅgalāḥ /",
    "GS40rajnighu:4899": " yatkurvanti tadutpannaṃ madhu chāttrakam īritam // Rajni_14.120",
    "GS40rajnighu:4900": " makṣikāstīkṣṇatuṇḍā yāstathā ṣaṭpadasaṃnibhāḥ /",
    "GS40rajnighu:4901": " tadudbhūtaṃ yadarghārhaṃ tadārghyaṃ madhu varṇyate // Rajni_14.121",
    "GS40rajnighu:4902": " auddālāḥ kapilāḥ kīṭā bhūmer uddalanāḥ smṛtāḥ /",
    "GS40rajnighu:4903": " valmīkāntas tadutpannamauddālakam udīryate // Rajni_14.122",
    "GS40rajnighu:4904": " indranīladalākārāḥ sūkṣmāś cinvanti makṣikāḥ /",
    "GS40rajnighu:4905": " yadvṛkṣakoṭarāntasthaṃ madhu dālamidaṃ smṛtam // Rajni_14.123",
    "GS40rajnighu:4906": " ityetasyāṣṭadhā bhedairutpattiḥ kathitā kramāt /",
    "GS40rajnighu:4907": " atha vakṣyāmyahaṃ teṣāṃ varṇavīryādikaṃ kramāt // Rajni_14.124",
    "GS40rajnighu:4908": " mākṣikaṃ tailavarṇaṃ syāt śvetaṃ bhrāmaramucyate /",
    "GS40rajnighu:4909": " kṣaudraṃ tu kapilābhāsaṃ pauttikaṃ ghṛtasaṃnibham // Rajni_14.125",
    "GS40rajnighu:4910": " āpītavarṇaṃ chāttraṃ syātpiṅgaṃ cārghyanāmakam /",
    "GS40rajnighu:4911": " auddālaṃ svarṇasadṛśam āpītaṃ dālamucyate // Rajni_14.126",
    "GS40rajnighu:4912": " mākṣikaṃ madhuraṃ rūkṣaṃ laghu śvāsādidoṣanut /",
    "GS40rajnighu:4913": " bhrāmaraṃ picchilaṃ rūkṣaṃ madhuraṃ mukhajāḍyajit // Rajni_14.127",
    "GS40rajnighu:4914": " kṣaudraṃ tu śītaṃ cakṣuṣyaṃ picchilaṃ pittavātahṛt /",
    "GS40rajnighu:4915": " pauttikaṃ madhu rūkṣoṣṇam asrapittādidāhakṛt // Rajni_14.128",
    "GS40rajnighu:4916": " śvitramehakrimighnaṃ ca vidyācchāttraṃ guṇottaram /",
    "GS40rajnighu:4917": " ārghyamadhv aticakṣuṣyaṃ kaphapittādidoṣahṛt // Rajni_14.129",
    "GS40rajnighu:4918": " auddālakaṃ tu kuṣṭhādidoṣaghnaṃ sarvasiddhidam /",
    "GS40rajnighu:4919": " dālaṃ kaṭu kaṣāyāmlaṃ madhuraṃ pittadāyi ca // Rajni_14.130",
    "GS40rajnighu:4920": " navaṃ madhu bhavet sthaulyaṃ nātiśleṣmakaraṃ param /",
    "GS40rajnighu:4921": " dehasthaulyāpahaṃ grāhi purāṇaṃ madhu lekhanam // Rajni_14.131",
    "GS40rajnighu:4922": " pakvaṃ doṣatrayaghnaṃ madhu vividharujājāḍyajihvāmayādidhvaṃsaṃ dhatte ca rucyaṃ balamatidhṛtidaṃ vīryavṛddhiṃ vidhatte /",
    "GS40rajnighu:4923": " āmaṃ ced āmagulmāmayapavanarujāpittadāhāsradoṣaṃ hanyād vātaṃ ca śoṣaṃ janayati niyataṃ dhvaṃsayaty antavṛddhim // Rajni_14.132",
    "GS40rajnighu:4924": " vraṇaśodhanasaṃdhāne vraṇasaṃropaṇādiṣu /",
    "GS40rajnighu:4925": " sādhāraṇyā madhu hitaṃ tattulyā madhuśarkarā // Rajni_14.133",
    "GS40rajnighu:4926": " uṣṇaiḥ sahoṣṇakāle vā svayamuṣṇamathāpi vā /",
    "GS40rajnighu:4927": " āmaṃ madhu manuṣyāṇāṃ viṣavat tāpadāyakam // Rajni_14.134",
    "GS40rajnighu:4928": " kīṭakādiyutamamladūṣitaṃ yacca paryuṣitakaṃ madhu svataḥ /",
    "GS40rajnighu:4929": " kaṇṭakoṭaragataṃ ca mecakaṃ tacca gehajanitaṃ ca doṣakṛt // Rajni_14.135",
    "GS40rajnighu:4930": " daṇḍair nihatya yadupāttamapāstadaṃśaṃ tādṛgvidhaṃ madhu rasāyanayogayogyam /",
    "GS40rajnighu:4931": " hikkāgudāṅkuraviśophakaphavraṇādidoṣāpahaṃ bhavati doṣadam anyathā cet //",
    "GS40rajnighu:4932": " mādhvī sitā madhūtpannā madhujā madhuśarkarā /",
    "GS40rajnighu:4933": " mākṣīkaśarkarā caiṣā kṣaudrajā kṣaudraśarkarā // Rajni_14.137",
    "GS40rajnighu:4934": " yadguṇaṃ yanmadhu proktaṃ tadguṇā tasya śarkarā /",
    "GS40rajnighu:4935": " viśeṣād balavṛṣyaṃ ca tarpaṇaṃ kṣīṇadehinām // Rajni_14.138",
    "GS40rajnighu:4936": " madyaṃ surā prasannā syānmadirā vāruṇī varā /",
    "GS40rajnighu:4937": " mattā kādambarī śītā capalā kāminī priyā // Rajni_14.139",
    "GS40rajnighu:4938": " madagandhā ca mādhvīkaṃ madhu saṃdhānam āsavaḥ /",
    "GS40rajnighu:4939": " parisṛtāmṛtā vīrā medhāvī madanī ca sā // Rajni_14.140",
    "GS40rajnighu:4940": " supratibhā manojñā ca vipānā modinī tathā /",
    "GS40rajnighu:4941": " hālāhalaguṇāriṣṭaṃ sarako'tha madhūlikā /",
    "GS40rajnighu:4942": " madotkaṭā mahānandā dvātriṃśadabhidhāḥ kramāt // Rajni_14.141",
    "GS40rajnighu:4943": " madyaṃ sumadhurāmlaṃ ca kaphamārutanāśanam /",
    "GS40rajnighu:4944": " baladīptikaraṃ hṛdyaṃ saram etanmadāvaham // Rajni_14.142",
    "GS40rajnighu:4945": " syāddhātakīrasaguḍādikṛtā tu gauḍī puṣpadravādimadhusāramayī tu mādhvī /",
    "GS40rajnighu:4946": " paiṣṭī punarvividhadhānyavikārajātā khyātā madādhikatayātra ca pūrvapūrvā",
    "GS40rajnighu:4947": " tālādirasaniryāsaiḥ saindhīṃ hālāṃ surāṃ jaguḥ /",
    "GS40rajnighu:4948": " nānādravyakadambena madyaṃ kādambaraṃ smṛtam /",
    "GS40rajnighu:4949": " saindhī kādambarī caiva dvividhaṃ madyalakṣaṇam // Rajni_14.144",
    "GS40rajnighu:4950": " gauḍī tīkṣṇoṣṇamadhurā vātahṛt pittakāriṇī /",
    "GS40rajnighu:4951": " balakṛddīpanī pathyā kāntikṛt tarpaṇī parā // Rajni_14.145",
    "GS40rajnighu:4952": " mādhvī tu madhurā hṛdyā nātyuṣṇā pittavātahṛt /",
    "GS40rajnighu:4953": " pāṇḍukāmalagulmārśaḥpramehaśamanī parā // Rajni_14.146",
    "GS40rajnighu:4954": " paiṣṭī kaṭūṣṇā tīkṣṇā syānmadhurā dīpanī parā // Rajni_14.147",
    "GS40rajnighu:4955": " saindhī śītā kaṣāyāmlā pittahṛdvātadā ca sā // Rajni_14.148",
    "GS40rajnighu:4956": " gauḍī tu śiśire peyā paiṣṭī hemantavarṣayoḥ /",
    "GS40rajnighu:4957": " śaradgrīṣmavasanteṣu mādhvī grāhyā na cānyathā // Rajni_14.149",
    "GS40rajnighu:4958": " kādambarīśarkarajādi madyaṃ suśītalaṃ vṛṣyakaraṃ madāḍhyam /",
    "GS40rajnighu:4959": " mādhvīsamaṃ syāttṛṇavṛkṣajātaṃ madyaṃ suśītaṃ guru tarpaṇaṃ ca //",
    "GS40rajnighu:4960": " sarveṣāṃ tṛṇavṛkṣāṇāṃ niryāsaṃ śītalaṃ guru /",
    "GS40rajnighu:4961": " mohanaṃ balakṛddhṛdyaṃ tṛṣṇāsaṃtāpanāśanam // Rajni_14.151",
    "GS40rajnighu:4962": " aikṣavaṃ tu bhavenmadyaṃ śiśiraṃ ca madotkaṭam /",
    "GS40rajnighu:4963": " yavadhānyakṛtaṃ madyaṃ guru viṣṭambhadāyakam // Rajni_14.152",
    "GS40rajnighu:4964": " śarkarādhātakītoye kṛtaṃ śītaṃ manoharam /",
    "GS40rajnighu:4965": " śārkaraṃ kathyate madyaṃ vṛṣyaṃ dīpanamohanam // Rajni_14.153",
    "GS40rajnighu:4966": " anye dvādaśadhā madyabhedān āhur manīṣiṇaḥ /",
    "GS40rajnighu:4967": " ukteṣvantarbhavantīti nānyaistu pṛthagīritāḥ // Rajni_14.154",
    "GS40rajnighu:4968": " madyaṃ navaṃ sarvavikārahetuḥ sarvaṃ tu vātādikadoṣadāyi /",
    "GS40rajnighu:4969": " jīrṇaṃ tu sarvaṃ sakalāmayaghnaṃ balapradaṃ vṛṣyakaraṃ ca dīpanam //",
    "GS40rajnighu:4970": " madyaprayogaṃ kurvanti śūdrādiṣu mahārtiṣu /",
    "GS40rajnighu:4971": " dvijais tribhis tu na grāhyaṃ yadyapy ujjīvayenmṛtam // Rajni_14.156",
    "GS40rajnighu:4972": " itthaṃ vārdhinadīnadahradasaraḥkulyāditīrāntaraprakrāntekṣuguḍādimākṣikabhidāmadyaprabhedān api /",
    "GS40rajnighu:4973": " prāgasmātpratibudhya nāmaguṇato nirṇītayogaucitī yāthātathyavaśād viniścitamanāḥ kurvīta vaidyaḥ kriyām // Rajni_14.157",
    "GS40rajnighu:4974": " yai rasyamānā hi nṛṇāṃ yathāsvaṃ doṣānnirasyantyapi durnirāsān /",
    "GS40rajnighu:4975": " teṣāṃ rasānāṃ vasatiḥ kilāyaṃ vargaḥ prasiddho rasavarganāmnā //",
    "GS40rajnighu:4976": " nisyandaṃ dugdhasindhāv amṛtamatha samastauṣadhīnāṃ na dohaṃ tāpāhaṃ no cikitsāmabhilaṣati rasaṃ nāpi doṣākarasya /",
    "GS40rajnighu:4977": " labdhvā yat sauhṛdayyaṃ jagati budhajanastena vargaḥ kṛto'smin pānīyādiḥ prasiddhiṃ vrajati manumito nāmagīrmauliratne // Rajni_14.159",
    "GS40rajnighu:4978": " Rājanighaṇṭu, Kṣīrādivarga kṣīraṃ pīyūṣam ūdhasyaṃ dugdhaṃ stanyaṃ payo'mṛtam // Rajni_15.1",
    "GS40rajnighu:4979": " kṣīrajaṃ dadhi tadrūpyaṃ viralaṃ mastu tajjalam // Rajni_15.2",
    "GS40rajnighu:4980": " dadhijaṃ navanītaṃ syātsāro haiyaṃgavīnakam // Rajni_15.3",
    "GS40rajnighu:4981": " ghṛtamājyaṃ haviḥ sarpiḥ pavitraṃ navanītajam /",
    "GS40rajnighu:4982": " amṛtaṃ cābhighāraśca homyam āyuśca taijasam // Rajni_15.4",
    "GS40rajnighu:4983": " mrakṣaṇaṃ snehanaṃ snehaḥ snigdhatā mrakṣa eva ca /",
    "GS40rajnighu:4984": " abhyaṅgo 'bhyañjanaṃ caiva copaḍaśca ghṛtādikaḥ // Rajni_15.5",
    "GS40rajnighu:4985": " takraṃ gorasajaṃ gholaṃ kālaśeyaviloḍitam /",
    "GS40rajnighu:4986": " daṇḍāhatamariṣṭo 'mlam udaśvinmathitaṃ dravaḥ // Rajni_15.6",
    "GS40rajnighu:4987": " takraṃ tribhāgadadhisaṃyutamambu dhīrairuktaṃ dadhidviguṇavāriyutaṃ tu mastu /",
    "GS40rajnighu:4988": " dadhyambhasī yadi same tadudaśvidāhus tat kevalaṃ tu mathitaṃ munayo vadanti // Rajni_15.7",
    "GS40rajnighu:4989": " gomūtraṃ gojalaṃ gombho goniṣyandaśca godravaḥ /",
    "GS40rajnighu:4990": " gomayaṃ gopurīṣaṃ syād goviṣṭhā gomalaṃ ca tat // Rajni_15.8",
    "GS40rajnighu:4991": " gomahiṣīchāgalāvikagajaturagakharoṣṭramānuṣastrīṇām /",
    "GS40rajnighu:4992": " kṣīrādikaguṇadoṣau vakṣye kramato yathāyogam // Rajni_15.9",
    "GS40rajnighu:4993": " gavyaṃ kṣīraṃ pathyam atyantarucyaṃ svādu snigdhaṃ pittavātāmayaghnam /",
    "GS40rajnighu:4994": " kāntiprajñābuddhimedhāṅgapuṣṭiṃ dhatte spaṣṭaṃ vīryavṛddhiṃ vidhatte //",
    "GS40rajnighu:4995": " gaulyaṃ tu mahiṣīkṣīraṃ vipāke śītalaṃ guru /",
    "GS40rajnighu:4996": " balapuṣṭipradaṃ vṛṣyaṃ pittadāhāsranāśanam // Rajni_15.11",
    "GS40rajnighu:4997": " ajānāṃ laghukāyatvānnānādravyaniṣevaṇāt /",
    "GS40rajnighu:4998": " nātyambupānād vyāyāmāt sarvavyādhiharaṃ payaḥ // Rajni_15.12",
    "GS40rajnighu:4999": " sūkṣmājadugdheti ca saṃvadārhaṃ godugdhavīryāt tv adhikaṃ guṇe ca /",
    "GS40rajnighu:5000": " sukṣīṇadeheṣu ca pathyam uktaṃ sthūlājadugdhaṃ kila kiṃcidūnam //",
    "GS40rajnighu:5001": " āvikaṃ tu payaḥ snigdhaṃ kaphapittaharaṃ param /",
    "GS40rajnighu:5002": " sthaulyamehaharaṃ pathyaṃ lomaśaṃ guru vṛddhidam // Rajni_15.14",
    "GS40rajnighu:5003": " madhuraṃ hastinīkṣīraṃ vṛṣyaṃ guru kaṣāyakam /",
    "GS40rajnighu:5004": " snigdhaṃ sthairyakaraṃ śītaṃ cakṣuṣyaṃ balavardhanam // Rajni_15.15",
    "GS40rajnighu:5005": " aśvīkṣīraṃ tu rūkṣāmlaṃ lavaṇaṃ dīpanaṃ laghu /",
    "GS40rajnighu:5006": " dehasthairyakaraṃ balyaṃ gauravakāntikṛtparam // Rajni_15.16",
    "GS40rajnighu:5007": " balakṛd gardabhīkṣīraṃ vātaśvāsaharaṃ param /",
    "GS40rajnighu:5008": " madhurāmlarasaṃ rūkṣaṃ dīpanaṃ pathyadaṃ smṛtam // Rajni_15.17",
    "GS40rajnighu:5009": " uṣṭrīkṣīraṃ kuṣṭhaśophāpahaṃ tatpittārśoghnaṃ tatkaphāṭopahāri /",
    "GS40rajnighu:5010": " ānāhārtijantugulmodarākhyaṃ śvāsollāsaṃ nāśayatyāśu pītam // Rajni_15.18",
    "GS40rajnighu:5011": " madhuraṃ mānuṣīkṣīraṃ kaṣāyaṃ ca himaṃ laghu /",
    "GS40rajnighu:5012": " cakṣuṣyaṃ dīpanaṃ pathyaṃ pācanaṃ rocanaṃ ca tat // Rajni_15.19",
    "GS40rajnighu:5013": " kṣīraṃ kāsaśvāsakopāya sarvaṃ gurvāmaṃ syāt prāyaśo doṣadāyi /",
    "GS40rajnighu:5014": " taccettaptaṃ vartitaṃ pathyamuktaṃ nārīkṣīraṃ tv āmam evāmayaghnam //",
    "GS40rajnighu:5015": " uktaṃ gavyādikaṃ dugdhaṃ dhāroṣṇamamṛtopamam /",
    "GS40rajnighu:5016": " sarvāmayaharaṃ pathyaṃ cirasaṃsthaṃ tu doṣadam // Rajni_15.21",
    "GS40rajnighu:5017": " ke 'py āvikaṃ pathyatamaṃ śṛtoṣṇaṃ kṣīraṃ tv ajānāṃ śṛtaśītamāhuḥ /",
    "GS40rajnighu:5018": " dohāntaśītaṃ mahiṣīpayaśca gavyaṃ tu dhāroṣṇamidaṃ praśastam //",
    "GS40rajnighu:5019": " vṛṣyaṃ bṛṃhaṇam agnivardhanakaraṃ pūrvāhṇapītaṃ payo madhyāhne baladāyakaṃ kaphaharaṃ kṛcchrasya vicchedakam /",
    "GS40rajnighu:5020": " bālye vahnikaraṃ tato balakaraṃ vīryapradaṃ vārddhake rātrau kṣīramanekadoṣaśamanaṃ sevyaṃ tataḥ sarvadā // Rajni_15.23",
    "GS40rajnighu:5021": " kṣīraṃ muhūrtatritayoṣitaṃ yad ataptam etad vikṛtiṃ prayāti /",
    "GS40rajnighu:5022": " uṣṇaṃ tu doṣaṃ kurute tadūrdhvaṃ viṣopamaṃ syād uṣitaṃ daśānām //",
    "GS40rajnighu:5023": " jīrṇajvare kaphe kṣīṇe kṣīraṃ syād amṛtopamam /",
    "GS40rajnighu:5024": " tadeva taruṇe pītaṃ viṣavaddhanti mānuṣam // Rajni_15.25",
    "GS40rajnighu:5025": " caturthabhāgaṃ salilaṃ nidhāya yatnād yad āvartitam uttamaṃ tat /",
    "GS40rajnighu:5026": " sarvāmayaghnaṃ balapuṣṭikāri vīryapradaṃ kṣīram atipraśastam //",
    "GS40rajnighu:5027": " gavyaṃ pūrvāhṇakāle syādaparāhṇe tu māhiṣam /",
    "GS40rajnighu:5028": " kṣīraṃ saśarkaraṃ pathyaṃ yad vā sātmye ca sarvadā // Rajni_15.27",
    "GS40rajnighu:5029": " pittaghnaṃ śṛtaśītalaṃ kaphaharaṃ pakvaṃ taduṣṇaṃ bhavecchītaṃ yattu na pācitaṃ tadakhilaṃ viṣṭambhadoṣapradam /",
    "GS40rajnighu:5030": " dhāroṣṇaṃ tv amṛtaṃ payaḥ śramaharaṃ nidrākaraṃ kāntidaṃ vṛṣyaṃ bṛṃhaṇam agnivardhanam atisvādu tridoṣāpaham // Rajni_15.28",
    "GS40rajnighu:5031": " kṣīraṃ na yuñjīta kadāpyataptaṃ taptaṃ na caitallavaṇena sārdham /",
    "GS40rajnighu:5032": " piṣṭānnasaṃdhānakamāṣamudgakośātakīkandaphalādikaiś ca // Rajni_15.29",
    "GS40rajnighu:5033": " matsyamāṃsaguḍamudgamūlakaiḥ kuṣṭhamāvahati sevitaṃ payaḥ /",
    "GS40rajnighu:5034": " śākajāmbavarasaistu sevitaṃ mārayatyabudham āśu sarpavat // Rajni_15.30",
    "GS40rajnighu:5035": " snigdhaṃ śītaṃ guru kṣīraṃ sarvakālaṃ na sevayet /",
    "GS40rajnighu:5036": " dīptāgniṃ kurute mandaṃ mandāgniṃ naṣṭameva ca // Rajni_15.31",
    "GS40rajnighu:5037": " nityaṃ tīvrāgninā sevyaṃ supakvaṃ māhiṣaṃ payaḥ /",
    "GS40rajnighu:5038": " puṣṇanti dhātavaḥ sarve balapuṣṭivivardhanam // Rajni_15.32",
    "GS40rajnighu:5039": " kṣīraṃ gavājakādermadhuraṃ kṣāraṃ navaprasūtānām /",
    "GS40rajnighu:5040": " rūkṣañca pittadāhaṃ karoti raktāmayaṃ kurute // Rajni_15.33",
    "GS40rajnighu:5041": " madhuraṃ tridoṣaśamanaṃ kṣīraṃ madhyaprasūtānām /",
    "GS40rajnighu:5042": " lavaṇaṃ madhuraṃ kṣīraṃ vidāhajananaṃ ciraprasūtānām // Rajni_15.34",
    "GS40rajnighu:5043": " guṇahīnaṃ niḥsāraṃ kṣīraṃ prathamaprasūtānām /",
    "GS40rajnighu:5044": " madhyavayasāṃ rasāyanamuktamidaṃ durbalaṃ tu vṛddhānām // Rajni_15.35",
    "GS40rajnighu:5045": " tāsāṃ māsatrayādūrddhvaṃ gurviṇīnāñca yatpayaḥ /",
    "GS40rajnighu:5046": " taddāhi lavaṇaṃ kṣīraṃ madhuraṃ pittadoṣakṛt // Rajni_15.36",
    "GS40rajnighu:5047": " gavādīnāṃ varṇabhedādguṇā dugdhādike pṛthak /",
    "GS40rajnighu:5048": " kaiścidukto viśeṣācca viśeṣo deśabhedataḥ // Rajni_15.37",
    "GS40rajnighu:5049": " deśeṣu deśeṣu ca teṣu teṣu tṛṇāmbunī yādṛśadoṣayukte /",
    "GS40rajnighu:5050": " tatsevanādeva gavādikānāṃ guṇādi dugdhādiṣu tādṛśaṃ matam // Rajni_15.38",
    "GS40rajnighu:5051": " śītaṃ snigdhaṃ gurur gaulyaṃ vṛṣyaṃ pittāpahaṃ param /",
    "GS40rajnighu:5052": " jñeyā caivābhidhā tasya kīlāṭaṃ tu payaḥcchadaḥ // Rajni_15.39",
    "GS40rajnighu:5053": " dadhi gavyam atipavitraṃ śītaṃ snigdhaṃ ca dīpanaṃ balakṛt /",
    "GS40rajnighu:5054": " madhuramarocakahāri grāhi ca vātāmayaghnaṃ ca // Rajni_15.40",
    "GS40rajnighu:5055": " māhiṣaṃ madhuraṃ snigdhaṃ śleṣmakṛd raktapittajit /",
    "GS40rajnighu:5056": " balāsravardhanaṃ vṛṣyaṃ śramaghnaṃ śodhanaṃ dadhi // Rajni_15.41",
    "GS40rajnighu:5057": " dadhyājaṃ kaphavātaghnaṃ laghūṣṇaṃ netradoṣanut /",
    "GS40rajnighu:5058": " durnāmaśvāsakāsaghnaṃ rucyaṃ dīpanapācanam // Rajni_15.42",
    "GS40rajnighu:5059": " āvikaṃ dadhi susnigdhaṃ kaphapittakaraṃ guru /",
    "GS40rajnighu:5060": " vāte ca raktavāte ca pathyaṃ śophavraṇāpaham // Rajni_15.43",
    "GS40rajnighu:5061": " hastinīdadhi kaṣāyalaghūṣṇaṃ paktiśūlaśamanaṃ rucipradam /",
    "GS40rajnighu:5062": " dīptidaṃ khalu balāsagadaghnaṃ vīryavardhanabalapradam uktam //",
    "GS40rajnighu:5063": " aśvīdadhi syānmadhuraṃ kaṣāyaṃ kaphārtimūrchāmayahāri rūkṣam /",
    "GS40rajnighu:5064": " vātālpadaṃ dīpanakāri netradoṣāpahaṃ tat kathitaṃ pṛthivyām // Rajni_15.45",
    "GS40rajnighu:5065": " gardabhīdadhi rūkṣoṣṇaṃ laghu dīpanapācanam /",
    "GS40rajnighu:5066": " madhurāmlarasaṃ rucyaṃ vātadoṣavināśanam // Rajni_15.46",
    "GS40rajnighu:5067": " auṣṭram arśāṃsi kuṣṭhāni krimiśūlodarāṇi ca /",
    "GS40rajnighu:5068": " nihanti kaṭukaṃ svādu kiṃcid amlarasaṃ dadhi // Rajni_15.47",
    "GS40rajnighu:5069": " vipāke madhuraṃ balyam amlaṃ saṃtarpaṇaṃ guru /",
    "GS40rajnighu:5070": " cakṣuṣyaṃ grahadoṣaghnaṃ dadhi strīstanyasambhavam // Rajni_15.48",
    "GS40rajnighu:5071": " dadhyamlaṃ guru vātadoṣaśamanaṃ saṃgrāhi mūtrāvahaṃ balyaṃ śophakaraṃ ca rucyaśamanaṃ vahneśca śāntipradam /",
    "GS40rajnighu:5072": " kāsaśvāsasupīnaseṣu viṣame śītajvare syāddhitaṃ raktodrekakaraṃ karoti satataṃ śukrasya vṛddhiṃ parām // Rajni_15.49",
    "GS40rajnighu:5073": " dadhi madhuramīṣadamlaṃ madhurāmlaṃ vā hitaṃ na cātyuṣṇam /",
    "GS40rajnighu:5074": " yāvadyāvanmadhuraṃ doṣaharaṃ tāvad uktam idam // Rajni_15.50",
    "GS40rajnighu:5075": " lavaṇamaricasarpiḥśarkarāmudgadhātrīkusumarasavihīnaṃ naitad aśnanti nityam /",
    "GS40rajnighu:5076": " na ca śaradi vasante noṣṇakāle na rātrau na dadhi kaphavikāre pittadoṣe 'pi nādyāt // Rajni_15.51",
    "GS40rajnighu:5077": " trikaṭukayutametadrājikācūrṇamiśraṃ kaphaharam anilaghnaṃ vahnisaṃdhukṣaṇaṃ ca /",
    "GS40rajnighu:5078": " tuhinaśiśirakāle sevitaṃ cātipathyaṃ racayati tanudārḍhyaṃ kāntimattvaṃ ca nṝṇām // Rajni_15.52",
    "GS40rajnighu:5079": " uṣṇāmlaṃ rucipaktidaṃ klamaharaṃ balyaṃ kaṣāyaṃ saraṃ bhukticchedakaraṃ tṛṣodaragadaplīhārśasāṃ nāśanam /",
    "GS40rajnighu:5080": " srotaḥśuddhikaraṃ kaphānilaharaṃ viṣṭambhaśūlāpahaṃ pāṇḍuśvāsavikāragulmaśamanaṃ mastu praśastaṃ laghu // Rajni_15.53",
    "GS40rajnighu:5081": " uktaṃ śleṣmasamīrahāri mathitaṃ tat śleṣmapittāpahaṃ rucyaṃ prāhur udaśvidākhyam adhikaṃ takraṃ tridoṣāpaham /",
    "GS40rajnighu:5082": " mandāgnāv arucau vidāhaviṣamaśvāsārtikāsādiṣu śreṣṭhaṃ pathyatamaṃ vadanti sudhiyas takratrayaṃ hy uttamam // Rajni_15.54",
    "GS40rajnighu:5083": " takraṃ tridoṣaśamanaṃ rucidīpanīyaṃ rucyaṃ vamiśramaharaṃ klamahāri mastu",
    "GS40rajnighu:5084": " balyapradaṃ pavananāśam udaśvidākhyaṃ śastaṃ kaphaśramamarudvamaneṣu gholam // Rajni_15.55",
    "GS40rajnighu:5085": " amlena vātaṃ madhureṇa pittaṃ kaphaṃ kaṣāyeṇa nihanti sadyaḥ /",
    "GS40rajnighu:5086": " yathā surāṇām amṛtaṃ hitāya tathā narāṇām iha takramāhuḥ // Rajni_15.56",
    "GS40rajnighu:5087": " āmātisāre ca viṣūcikāyāṃ vātajvare pāṇḍuṣu kāmaleṣu /",
    "GS40rajnighu:5088": " pramehagulmodaravātaśūle nityaṃ pibet takram arocake ca // Rajni_15.57",
    "GS40rajnighu:5089": " śītakāle'gnimāndye ca kaphe pāṇḍvāmayeṣu ca /",
    "GS40rajnighu:5090": " mārgoparodhe kuṣṭhādivyādhau takraṃ praśasyate // Rajni_15.58",
    "GS40rajnighu:5091": " vātodarī pibettakraṃ pippalīlavaṇānvitam /",
    "GS40rajnighu:5092": " śarkarāmaricopetaṃ svādu pittodarī pibet // Rajni_15.59",
    "GS40rajnighu:5093": " yavānīsaindhavājājīvyoṣayuktaṃ kaphodare /",
    "GS40rajnighu:5094": " saṃnipātodare takraṃ trikaṭukṣārasaindhavam // Rajni_15.60",
    "GS40rajnighu:5095": " takraṃ dadyānno kṣate noṣṇakāle no daurbalye no tṛṣāmūrchite ca /",
    "GS40rajnighu:5096": " naiva bhrāntau naiva pittāsradoṣe naitaddadyāt sūtikāyāṃ viśeṣāt //",
    "GS40rajnighu:5097": " takraṃ snehānvitaṃ tundanidrājāḍyapradaṃ guru /",
    "GS40rajnighu:5098": " ardhāvaśiṣṭaṃ sāmānyaṃ niḥśeṣaṃ laghu pathyadam // Rajni_15.62",
    "GS40rajnighu:5099": " śītaṃ varṇabalāvahaṃ sumadhuraṃ vṛṣyaṃ ca saṃgrāhakaṃ vātaghnaṃ kaphahārakaṃ rucikaraṃ sarvāṅgaśūlāpaham",
    "GS40rajnighu:5100": " kāsaghnaṃ śramanāśanaṃ sukhakaraṃ kāntipradaṃ puṣṭidaṃ cakṣuṣyaṃ navanītam uddhṛtanavaṃ goḥ sarvadoṣāpaham // Rajni_15.63",
    "GS40rajnighu:5101": " gavyaṃ ca māhiṣaṃ cāpi navanītaṃ navodbhavam /",
    "GS40rajnighu:5102": " śasyate bālavṛddhānāṃ balakṛt puṣṭivardhanam // Rajni_15.64",
    "GS40rajnighu:5103": " māhiṣaṃ navanītaṃ tu kaṣāyaṃ madhuraṃ rase /",
    "GS40rajnighu:5104": " śītaṃ vṛṣyapradaṃ grāhi pittaghnaṃ tu balapradam // Rajni_15.65",
    "GS40rajnighu:5105": " laghv ājaṃ tu madhuraṃ kaṣāyaṃ ca tridoṣanut /",
    "GS40rajnighu:5106": " cakṣuṣyaṃ dīpanaṃ balyaṃ navanītaṃ hitaṃ sadā // Rajni_15.66",
    "GS40rajnighu:5107": " navanītaṃ navotthaṃ tu chāgajaṃ kṣayakāsajit /",
    "GS40rajnighu:5108": " balyaṃ netrāmayaghnaṃ ca kaphaghnaṃ dīpanaṃ param // Rajni_15.67",
    "GS40rajnighu:5109": " āvikaṃ navanītaṃ tu vipāke tu himaṃ laghu /",
    "GS40rajnighu:5110": " yoniśūle kaphe vāte durnāmni ca hitaṃ sadā // Rajni_15.68",
    "GS40rajnighu:5111": " aiḍakaṃ navanītaṃ tu kaṣāyaṃ śītalaṃ laghu /",
    "GS40rajnighu:5112": " medhāhṛdguru puṣṭyaṃ ca sthaulyaṃ mandāgnidīpanam // Rajni_15.69",
    "GS40rajnighu:5113": " hastinīnavanītaṃ tu kaṣāyaṃ śītalaṃ laghu /",
    "GS40rajnighu:5114": " tiktaṃ viṣṭambhi jantughnaṃ hanti pittakaphakrimīn // Rajni_15.70",
    "GS40rajnighu:5115": " aśvīyaṃ navanītaṃ syātkaṣāyaṃ kaphavātajit /",
    "GS40rajnighu:5116": " cakṣuṣyaṃ kaṭukaṃ coṣṇam īṣad vātāpahārakam // Rajni_15.71",
    "GS40rajnighu:5117": " gardabhīnavanītaṃ tu kaṣāyaṃ kaphavātanut /",
    "GS40rajnighu:5118": " balyaṃ dīpanadaṃ pāke laghūṣṇaṃ mūtradoṣanut // Rajni_15.72",
    "GS40rajnighu:5119": " auṣṭraṃ tu navanītaṃ syādvipāke laghu śītalam /",
    "GS40rajnighu:5120": " vraṇakrimikaphāsraghnaṃ vātaghnaṃ viṣanāśanam // Rajni_15.73",
    "GS40rajnighu:5121": " navanītaṃ tu nārīṇāṃ rucyaṃ pāke laghu smṛtam /",
    "GS40rajnighu:5122": " cakṣuṣyaṃ sarvarogaghnaṃ dīpanaṃ viṣanāśanam // Rajni_15.74",
    "GS40rajnighu:5123": " śītaṃ rucyanavoddhṛtaṃ sumadhuraṃ vṛṣyaṃ ca vātāpahaṃ kāsaghnaṃ krimināśanaṃ kaphakaraṃ saṃgrāhi śūlāpaham /",
    "GS40rajnighu:5124": " balyaṃ puṣṭikaraṃ tṛṣārtiśamanaṃ saṃtāpavicchedanaṃ cakṣuṣyaṃ śramahāri tarpaṇakaraṃ dadhyudbhavaṃ pittajit // Rajni_15.75",
    "GS40rajnighu:5125": " ekāhādyuṣitaṃ proktamuttarottaragandhadam /",
    "GS40rajnighu:5126": " ahṛdyaṃ sarvarogāḍhyaṃ dadhijaṃ tadghṛtaṃ smṛtam // Rajni_15.76",
    "GS40rajnighu:5127": " dhīkāntismṛtidāyakaṃ balakaraṃ medhāpradaṃ puṣṭikṛt vātaśleṣmaharaṃ śramopaśamanaṃ pittāpahaṃ hṛdyadam /",
    "GS40rajnighu:5128": " vahnervṛddhikaraṃ vipākamadhuraṃ vṛṣyaṃ vapuḥsthairyadaṃ gavyaṃ havyatamaṃ ghṛtaṃ bahuguṇaṃ bhogyaṃ bhavedbhāgyataḥ // Rajni_15.77",
    "GS40rajnighu:5129": " sarpirmāhiṣamuttamaṃ dhṛtikaraṃ saukhyapradaṃ kāntikṛt vātaśleṣmanibarhaṇaṃ balakaraṃ varṇapradāne kṣamam /",
    "GS40rajnighu:5130": " durnāmagrahaṇīvikāraśamanaṃ mandānaloddīpanaṃ cakṣuṣyaṃ navagavyataḥ paramidaṃ hṛdyaṃ manohāri ca // Rajni_15.78",
    "GS40rajnighu:5131": " ājamājyaṃ tu cakṣuṣyaṃ dīpanaṃ balavardhanam /",
    "GS40rajnighu:5132": " kāsaśvāsakaphāntakaṃ rājayakṣmasu śasyate // Rajni_15.79",
    "GS40rajnighu:5133": " pāke laghvāvikaṃ sarpirnavaṃ pittaprakopaṇam /",
    "GS40rajnighu:5134": " yonidoṣe kaphe vāte śophe kampe ca taddhitam // Rajni_15.80",
    "GS40rajnighu:5135": " aiḍakaṃ ghṛtam atīva gauravād varjyamiva sukumāradehinām /",
    "GS40rajnighu:5136": " buddhipāṭavakaraṃ balāvahaṃ sevitaṃ ca kurute nṛṇāṃ vapuḥ // Rajni_15.81",
    "GS40rajnighu:5137": " nihanti hastinīsarpiḥ kaphapittaviṣakrimīn /",
    "GS40rajnighu:5138": " kaṣāyaṃ laghu viṣṭambhi tiktaṃ cāgnikaraṃ param // Rajni_15.82",
    "GS40rajnighu:5139": " aśvīsarpistu kaṭukaṃ madhuraṃ ca kaṣāyakam /",
    "GS40rajnighu:5140": " īṣad dīpanadaṃ mūrchāhāri vātālpadaṃ guru // Rajni_15.83",
    "GS40rajnighu:5141": " ghṛtaṃ gārdabhikaṃ balyaṃ dīpanaṃ mūtradoṣanut /",
    "GS40rajnighu:5142": " pāke laghūṣṇavīryaṃ ca kaṣāyaṃ kaphanāśanam // Rajni_15.84",
    "GS40rajnighu:5143": " ghṛtam auṣṭraṃ tu madhuraṃ vipāke kaṭuśītalam /",
    "GS40rajnighu:5144": " kuṣṭhakrimiharaṃ vātakaphagulmodarāpaham // Rajni_15.85",
    "GS40rajnighu:5145": " nārīsarpistu cakṣuṣyaṃ pathyaṃ sarvāmayāpaham /",
    "GS40rajnighu:5146": " mandāgnidīpanaṃ rucyaṃ pāke laghu viṣāpaham // Rajni_15.86",
    "GS40rajnighu:5147": " madāpasmāramūrchādiśiraḥkarṇākṣijā rujaḥ /",
    "GS40rajnighu:5148": " sarpiḥ purāṇaṃ jayati vraṇaśodhanaropaṇam // Rajni_15.87",
    "GS40rajnighu:5149": " āyurvṛddhiṃ vapuṣi dṛḍhatāṃ saukumāryaṃ ca kāntiṃ buddhiṃ dhatte smṛtibalakaraṃ śītavidhvaṃsanaṃ ca /",
    "GS40rajnighu:5150": " pathyaṃ bālye vayasi taruṇe vārddhake cātibalyaṃ nānyat kiṃcij jagati guṇadaṃ sarpiṣaḥ pathyamasti kāñjikaṃ kāñjikā vīraṃ kulmāṣābhibhavaṃ tathā /",
    "GS40rajnighu:5151": " avantisomaṃ dhānyāmlam āranālo 'mlasārakaḥ // Rajni_15.89",
    "GS40rajnighu:5152": " kāñjikaṃ vātaśophaghnaṃ pittaghnaṃ jvaranāśanam /",
    "GS40rajnighu:5153": " dāhamūrchāśramaghnaṃ ca śūlādhmānavibandhanut // Rajni_15.90",
    "GS40rajnighu:5154": " kāñjikaṃ kāñjitailaṃ ca palitaṃ vātakārakam /",
    "GS40rajnighu:5155": " dāhakaṃ gātraśaithilyaṃ mardanānna ca bhakṣaṇāt // Rajni_15.91",
    "GS40rajnighu:5156": " cukraṃ sahasravedhaṃ ca rasāmlaṃ cukravedhakam /",
    "GS40rajnighu:5157": " śākhāmlabhedanaṃ caivam amlasāraṃ ca cukrikā // Rajni_15.92",
    "GS40rajnighu:5158": " cukraṃ tiktāmlakaṃ svādu kaphapittavināśanam /",
    "GS40rajnighu:5159": " nāsikāgadadurgandhaśirorogaharaṃ param // Rajni_15.93",
    "GS40rajnighu:5160": " sauvīrakaṃ suvīrāmlaṃ jñeyaṃ godhūmasambhavam /",
    "GS40rajnighu:5161": " yavāmlajaṃ yavotthaṃ ca tuṣotthaṃ ca tuṣodakam // Rajni_15.94",
    "GS40rajnighu:5162": " sauvīrakaṃ cāmlarasaṃ keśyaṃ mastakadoṣajit /",
    "GS40rajnighu:5163": " jarāśaithilyaharaṇaṃ balasaṃtarpaṇaṃ param // Rajni_15.95",
    "GS40rajnighu:5164": " taṇḍulotthaṃ taṇḍulāmbu kaṣāyaṃ madhuraṃ laghu /",
    "GS40rajnighu:5165": " saṃgrāhi viṣaviccharditṛḍdāhavraṇanāśakṛt /",
    "GS40rajnighu:5166": " tuṣāmbu dīpanaṃ hṛdyaṃ hṛtpāṇḍukṛmiroganut // Rajni_15.96",
    "GS40rajnighu:5167": " annodajaḥ śivarasas tryahāt paryuṣite rase /",
    "GS40rajnighu:5168": " dīpano madhurāmlas tu dāhajillaghutarpaṇaḥ // Rajni_15.97",
    "GS40rajnighu:5169": " gomūtraṃ kaṭutiktoṣṇaṃ kaphavātaharaṃ laghu /",
    "GS40rajnighu:5170": " pittakṛddīpanaṃ medhyaṃ tvagdoṣaghnaṃ matipradam // Rajni_15.98",
    "GS40rajnighu:5171": " māhiṣaṃ mūtram ānāhaśophagulmākṣidoṣanut /",
    "GS40rajnighu:5172": " kaṭūṣṇaṃ kuṣṭhakaṇḍūtiśūlodararujāpaham // Rajni_15.99",
    "GS40rajnighu:5173": " ajāmūtraṃ kaṭūṣṇaṃ ca rūkṣaṃ nāḍīviṣārtijit /",
    "GS40rajnighu:5174": " plīhodarakaphaśvāsagulmaśophaharaṃ laghu // Rajni_15.100",
    "GS40rajnighu:5175": " āvikaṃ tiktakaṭukaṃ mūtram uṣṇaṃ ca kuṣṭhajit /",
    "GS40rajnighu:5176": " durnāmodaraśūlāsraśophamehaviṣāpaham // Rajni_15.101",
    "GS40rajnighu:5177": " hastimūtraṃ tu tiktoṣṇaṃ lavaṇaṃ vātabhūtanut /",
    "GS40rajnighu:5178": " tiktaṃ kaṣāyaṃ śūlaghnaṃ hikkāśvāsaharaṃ param // Rajni_15.102",
    "GS40rajnighu:5179": " aśvamūtraṃ tu tiktoṣṇaṃ tīkṣṇaṃ ca viṣadoṣajit /",
    "GS40rajnighu:5180": " vātaprakopaśamanaṃ pittakāri pradīpanam // Rajni_15.103",
    "GS40rajnighu:5181": " kharamūtraṃ kaṭūṣṇaṃ ca kṣāraṃ tīkṣṇaṃ kaphāpaham /",
    "GS40rajnighu:5182": " mahāvātāpahaṃ bhūtakamponmādaharaṃ param // Rajni_15.104",
    "GS40rajnighu:5183": " auṣṭrakaṃ kaṭu tiktoṣṇaṃ lavaṇaṃ pittakopanam /",
    "GS40rajnighu:5184": " balyaṃ jaṭhararogaghnaṃ vātadoṣavināśanam // Rajni_15.105",
    "GS40rajnighu:5185": " mānuṣaṃ mūtramāmaghnaṃ krimivraṇaviṣārtinut /",
    "GS40rajnighu:5186": " tiktoṣṇaṃ lavaṇaṃ rūkṣaṃ bhūtatvagdoṣavātajit // Rajni_15.106",
    "GS40rajnighu:5187": " śūlagulmodarānāhavātavicchardanādiṣu /",
    "GS40rajnighu:5188": " mūtraprayogasādhyeṣu gomūtraṃ kalpayed budhaḥ // Rajni_15.107",
    "GS40rajnighu:5189": " tailaṃ yat tilasarṣapoditakusumbhotthātasīdhānyajaṃ yaccairaṇḍakarañjakeṅgudīphalair nimbākṣaśigrvasthibhiḥ",
    "GS40rajnighu:5190": " jyotiṣmatyabhayodbhavaṃ madhurikākośāmraciñcābhavaṃ karpūratrapusādijaṃ ca sakalaṃ siddhyai kramāt kathyate // Rajni_15.108",
    "GS40rajnighu:5191": " tilatailam alaṃkaroti keśaṃ madhuraṃ tiktakaṣāyam uṣṇatīkṣṇam /",
    "GS40rajnighu:5192": " balakṛt kaphavātajantukharjūvraṇakaṇḍūtiharaṃ ca kāntidāyi // Rajni_15.109",
    "GS40rajnighu:5193": " sarṣapatailaṃ tiktaṃ kaṭukoṣṇaṃ vātakaphavikāraghnam /",
    "GS40rajnighu:5194": " pittāsradoṣadaṃ krimikuṣṭhaghnaṃ tilajavacca cakṣuṣyam // Rajni_15.110",
    "GS40rajnighu:5195": " kusumbhatailaṃ krimihāri tejobalāvahaṃ yakṣmamalāpahaṃ ca /",
    "GS40rajnighu:5196": " tridoṣakṛtpuṣṭibalakṣayaṃ ca karoti kaṇḍūṃ ca karoti dṛṣṭeḥ //",
    "GS40rajnighu:5197": " madhuraṃ tv atasītailaṃ picchilaṃ cānilāpaham /",
    "GS40rajnighu:5198": " madagandhi kaṣāyaṃ ca kaphakāsāpahārakam // Rajni_15.112",
    "GS40rajnighu:5199": " godhūmayāvanālavrīhiyavādyakhiladhānyajaṃ tailam /",
    "GS40rajnighu:5200": " vātakaphapittaśamanaṃ kaṇḍūkuṣṭhādihāri cakṣuṣyam // Rajni_15.113",
    "GS40rajnighu:5201": " eraṇḍatailaṃ kṛmidoṣanāśanaṃ vātāmayaghnaṃ sakalāṅgaśūlahṛt /",
    "GS40rajnighu:5202": " kuṣṭhāpahaṃ svādu rasāyanottamaṃ pittaprakopaṃ kurute 'tidīpanam //",
    "GS40rajnighu:5203": " karañjatailaṃ nayanārtināśanaṃ vātāmayadhvaṃsanam uṣṇatīkṣṇakam /",
    "GS40rajnighu:5204": " kuṣṭhārtikaṇḍūtivicarcikāpahaṃ lepena nānāvidhacarmadoṣanut //",
    "GS40rajnighu:5205": " snigdhaṃ syādiṅgudītailaṃ madhuraṃ pittanāśanam /",
    "GS40rajnighu:5206": " śītalaṃ kāntidaṃ balyaṃ śleṣmalaṃ keśavardhanam // Rajni_15.116",
    "GS40rajnighu:5207": " nimbatailaṃ tu nātyuṣṇaṃ krimikuṣṭhakaphāpaham // Rajni_15.117",
    "GS40rajnighu:5208": " ākṣaṃ svādu himaṃ keśyaṃ guru pittānilāpaham // Rajni_15.118",
    "GS40rajnighu:5209": " śigrutailaṃ kaṭūṣṇaṃ ca vātajitkaphanāśanam /",
    "GS40rajnighu:5210": " tvagdoṣavraṇakaṇḍūtiśophahāri ca picchilam // Rajni_15.119",
    "GS40rajnighu:5211": " kaṭu jyotiṣmatītailaṃ tiktoṣṇaṃ vātanāśanam /",
    "GS40rajnighu:5212": " pittasaṃtāpanaṃ medhāprajñābuddhivivardhanam // Rajni_15.120",
    "GS40rajnighu:5213": " śītaṃ harītakītailaṃ kaṣāyaṃ madhuraṃ kaṭu /",
    "GS40rajnighu:5214": " sarvavyādhiharaṃ pathyaṃ nānātvagdoṣanāśanam // Rajni_15.121",
    "GS40rajnighu:5215": " tīkṣṇaṃ tu rājikātailaṃ jñeyaṃ vātādidoṣanut /",
    "GS40rajnighu:5216": " śiśiraṃ kaṭu puṃstvaghnaṃ keśyaṃ tvagdoṣanāśanam // Rajni_15.122",
    "GS40rajnighu:5217": " saraṃ kośāmrajaṃ tailaṃ krimikuṣṭhavraṇāpaham /",
    "GS40rajnighu:5218": " tiktāmlamadhuraṃ balyaṃ pathyaṃ rocanapācanam // Rajni_15.123",
    "GS40rajnighu:5219": " yacca ciñcībhavaṃ tailaṃ kaṭu pāke vilekhanam /",
    "GS40rajnighu:5220": " kaphavātaharaṃ rucyaṃ kaṣāyaṃ nātiśītalam // Rajni_15.124",
    "GS40rajnighu:5221": " karpūratailahimatailasitāṃśutailaśītābhratailatuhināṃśusudhāṃśutailam /",
    "GS40rajnighu:5222": " karpūratailaṃ kaṭukoṣṇakaphāmahāri vātāmayaghnaradadārḍhyadapittahāri //",
    "GS40rajnighu:5223": " trapusairvārukacārakakuṣmāṇḍaprabhṛtibījajaṃ ca yattailam /",
    "GS40rajnighu:5224": " tanmadhuraṃ guru śiśiraṃ keśyaṃ kaphapittanāśi kāntikaram // Rajni_15.126",
    "GS40rajnighu:5225": " tailaṃ na sevayeddhīmān yasya kasya ca yadbhavet /",
    "GS40rajnighu:5226": " viṣasāmyaguṇatvācca yoge tanna prayojayet // Rajni_15.127",
    "GS40rajnighu:5227": " viṣasya tailasya na kiṃcid antaraṃ mṛtasya suptasya na kiṃcid antaram /",
    "GS40rajnighu:5228": " tṛṇasya dāsasya na kiṃcid antaraṃ mūrkhasya kāṣṭhasya na kiṃcid antaram //",
    "GS40rajnighu:5229": " itthaṃ gavādikapayaḥprabhṛtiprapañcaprastāvavarṇitatilādikatailajātam /",
    "GS40rajnighu:5230": " vargaṃ nisargalalitojjvalaśabdasargaṃ buddhvā bhiṣakpatir aśaṅkatayā bhiṣajyet // Rajni_15.129",
    "GS40rajnighu:5231": " pātāram ātmanaḥ kila yānti pratyupacikīrṣayā yāni /",
    "GS40rajnighu:5232": " teṣām eva nivāsaḥ parikathitaḥ peyavarga iti kṛtibhiḥ // Rajni_15.130",
    "GS40rajnighu:5233": " pāyaṃ pāyaṃ madhuravimalāṃ śītalāṃ yasya kīrtisrotodhārāṃ jahati sujanā durjanāsaṃgadausthyam",
    "GS40rajnighu:5234": " vargastasya vrajati nṛharer nāmanirmāṇanāmnaś cūḍāratne khalu tithimitaḥ kṣīrakādiḥ samāptim Rājanighaṇṭu, Śālyādivarga dhānyaṃ bhogyaṃ ca bhogārhamannādyaṃ jīvasādhanam /",
    "GS40rajnighu:5235": " tacca tāvat tridhā jñeyaṃ śūkaśimbītṛṇāhvayam // Rajni_16.1",
    "GS40rajnighu:5236": " vrīhyādikaṃ yadiha śūkasamanvitaṃ syāt tacchūkadhānyam atha mudgamakuṣṭakādi /",
    "GS40rajnighu:5237": " śimbīnigūḍham iti tat pravadanti śimbīdhānyaṃ tṛṇodbhavatayā tṛṇadhānyam anyat // Rajni_16.2",
    "GS40rajnighu:5238": " vātādidoṣaśamanaṃ laghu śūkadhānyaṃ tejobalātiśayavīryavivṛddhidāyi /",
    "GS40rajnighu:5239": " śimbībhavaṃ guru himaṃ ca vibandhadāyi vātūlakaṃ tu śiśiraṃ tṛṇadhānyam āhuḥ // Rajni_16.3",
    "GS40rajnighu:5240": " deśe deśe śūkadhānyeṣu saṃkhyā jñātuṃ śakyā naiva taddaivatairvā /",
    "GS40rajnighu:5241": " tasmād eṣāṃ yeṣu bhogopayogās tānyasmābhir vyākriyante kiyanti //",
    "GS40rajnighu:5242": " śālayaḥ kalamā rucyā vrīhiśreṣṭhā nṛpapriyāḥ /",
    "GS40rajnighu:5243": " dhānyottamāś ca vijñeyāḥ kaidārāḥ sukumārakāḥ // Rajni_16.5",
    "GS40rajnighu:5244": " rājānnaṣaṣṭikasitatararaktamuṇḍasthūlāṇugandhanirapādikaśālisaṃjñāḥ /",
    "GS40rajnighu:5245": " vrīhis tatheti daśadhā bhuvi śālayastu teṣāṃ krameṇa guṇanāmagaṇaṃ bravīmi",
    "GS40rajnighu:5246": " rājānnaṃ dīrghaśūkaḥ kharipudivasajaṃ ṣaṣṭiko varṇato dvau niḥśūko muṇḍaśāliḥ svaguṇaviśaditaḥ svābhidhānāstrayo'nye /",
    "GS40rajnighu:5247": " māsair yo 'nyas tribhiḥ syāt sa bhavati nirapo yo 'pi vṛṣṭyambusambhūr eṣa syādvrīhisaṃjñastaditi daśavidhāḥ śālayastu prasiddhāḥ // Rajni_16.7",
    "GS40rajnighu:5248": " śālir nṛpānnaṃ rājānnaṃ rājārhaṃ dīrghaśūkakam /",
    "GS40rajnighu:5249": " dhānyaśreṣṭhaṃ rājadhānyaṃ rājeṣṭaṃ dīrghakūrakam // Rajni_16.8",
    "GS40rajnighu:5250": " rājānnaṃ tu tridoṣaghnaṃ susnigdhaṃ madhuraṃ laghu /",
    "GS40rajnighu:5251": " dīpanaṃ balakṛtpathyaṃ kāntidaṃ vīryavardhanam // Rajni_16.9",
    "GS40rajnighu:5252": " rājānnaṃ trividhaṃ svaśūkabhidayā jñeyaṃ sitaṃ lohitaṃ kṛṣṇaṃ ceti rasādhikaṃ ca tadidaṃ syād auttarottaryataḥ /",
    "GS40rajnighu:5253": " traividhyādiha taṇḍulāś ca haritāḥ śvetāstathā lohitāḥ sāmānyena bhavanti te 'pyatha guṇaiḥ syuḥ pūrvapūrvottarāḥ // Rajni_16.10",
    "GS40rajnighu:5254": " ṣaṣṭikaḥ ṣaṣṭiśāliḥ syāt ṣaṣṭijaḥ snigdhataṇḍulaḥ /",
    "GS40rajnighu:5255": " ṣaṣṭivāsarajaḥ so 'yaṃ jñeyo māsadvayodbhavaḥ // Rajni_16.11",
    "GS40rajnighu:5256": " gauro nīlaḥ ṣaṣṭiko'yaṃ dvidhā syād ādyo rucyaḥ śītalo doṣahārī /",
    "GS40rajnighu:5257": " balyaḥ pathyo dīpano vīryavṛddhiṃ datte cāsmāt kiṃcid ūno dvitīyaḥ //",
    "GS40rajnighu:5258": " kṛṣṇaśāliḥ kālaśāliḥ śyāmaśāliḥ sitetaraḥ // Rajni_16.13",
    "GS40rajnighu:5259": " kṛṣṇaśālis tridoṣaghno madhuraḥ puṣṭivardhanaḥ /",
    "GS40rajnighu:5260": " varṇakāntikaro balyo dāhajid vīryavṛddhikṛt // Rajni_16.14",
    "GS40rajnighu:5261": " raktaśālis tāmraśāliḥ śoṇaśāliśca lohitaḥ /",
    "GS40rajnighu:5262": " raktaśāliḥ sumadhuro laghuḥ snigdho balāvahaḥ // Rajni_16.15",
    "GS40rajnighu:5263": " rucikṛddīpanaḥ pathyo mukhajāḍyarujāpahaḥ /",
    "GS40rajnighu:5264": " sarvāmayaharo rucyaḥ pittadāhānilāsrajit // Rajni_16.16",
    "GS40rajnighu:5265": " muṇḍaśālirmuṇḍanako niḥśūko yavaśūkajaḥ // Rajni_16.17",
    "GS40rajnighu:5266": " muṇḍaśālistridoṣaghno madhurāmlo balapradaḥ // Rajni_16.18",
    "GS40rajnighu:5267": " sthūlaśālirmahāśāliḥ sthūlāṅgaḥ sthūlataṇḍulaḥ /",
    "GS40rajnighu:5268": " evaṃgandhāḍhyaśāleśca nāmānyūhyāni sūribhiḥ // Rajni_16.19",
    "GS40rajnighu:5269": " mahāśāliḥ svādurmadhuraśiśiraḥ pittaśamano jvaraṃ jīrṇaṃ dāhaṃ jaṭhararujam ahnāya śamayet",
    "GS40rajnighu:5270": " śiśūnāṃ yūnāṃ vā yadapi jaratāṃ vā hitakaraḥ sadā sevyaḥ sarvair analabalavīryāṇi kurute //",
    "GS40rajnighu:5271": " sūkṣmaśāliḥ sūciśāliḥ potaśāliśca sūcakaḥ // Rajni_16.21",
    "GS40rajnighu:5272": " sūkṣmaśāliḥ sumadhuro laghuḥ pittāsradāhanut /",
    "GS40rajnighu:5273": " dīpanaḥ pācanaścaiva kiṃcid vātavikārajit // Rajni_16.22",
    "GS40rajnighu:5274": " gandhaśālistu kalmāṣo gandhāluḥ kalamottamaḥ /",
    "GS40rajnighu:5275": " sugandhirgandhabahulaḥ surabhir gandhataṇḍulaḥ // Rajni_16.23",
    "GS40rajnighu:5276": " sugandhaśālir madhuro 'tivṛṣyadaḥ pittaśramāsrārucidāhaśāntidaḥ /",
    "GS40rajnighu:5277": " stanyastu garbhasthiratālpavātadaḥ puṣṭipradaścālpakaphaśca balyadaḥ //",
    "GS40rajnighu:5278": " nirapo madhuraḥ snigdhaḥ śītalo dāhapittajit /",
    "GS40rajnighu:5279": " tridoṣaśamano rucyaḥ pathyaḥ sarvāmayāpanut // Rajni_16.25",
    "GS40rajnighu:5280": " vrīhir gauro madhuraśiśiraḥ pittahārī kaṣāyaḥ snigdho vṛṣyaḥ kṛmikaphaharas tāparaktāpahaś ca /",
    "GS40rajnighu:5281": " puṣṭiṃ datte śramaśamanakṛd vīryavṛddhiṃ vidhatte rucyo 'tyantaṃ janayati mudaṃ vātakṛnmecako 'nyaḥ // Rajni_16.26",
    "GS40rajnighu:5282": " maṇḍakaḥ sthūlaśāliś ca syād bimbaśālikas tathā /",
    "GS40rajnighu:5283": " nijātiśāṇahulyāś ca bimbī kausendukas tathā // Rajni_16.27",
    "GS40rajnighu:5284": " prasādhikā jīrakākhyā saśyāmā madhurā matā /",
    "GS40rajnighu:5285": " rājānāṃ maulikasyāpi śāliḥ syād urvarī tathā // Rajni_16.28",
    "GS40rajnighu:5286": " sūkṣmaśāliḥ kuditikā suśālir guruśālayaḥ /",
    "GS40rajnighu:5287": " vanaśālir guṇḍurūkī kṣīrikā paṅktayaḥ pṛthak /",
    "GS40rajnighu:5288": " etāni śālināmāni prakhyātāni prasiddhataḥ // Rajni_16.29",
    "GS40rajnighu:5289": " aśocā pāṭalā vrīhir vrīhiko vrīhidhānyakaḥ /",
    "GS40rajnighu:5290": " vrīhisaṃdhānyam uddiṣṭaḥ ardhadhānyas tu vrīhikaḥ // Rajni_16.30",
    "GS40rajnighu:5291": " garbhe pākaṇikaḥ ṣaṣṭiḥ ṣaṣṭiko balasambhavaḥ /",
    "GS40rajnighu:5292": " sudhānyaṃ pathyakārī ca mupaviḥ prajñavipriyaḥ // Rajni_16.31",
    "GS40rajnighu:5293": " śālistu kalamādyastu kalamo nākalāyakaḥ /",
    "GS40rajnighu:5294": " kadambapuṣpagandhaśca kalajātaḥ kalodbhavaḥ // Rajni_16.32",
    "GS40rajnighu:5295": " pittaśleṣmakaro vṛṣyaḥ kalamo madhurastathā // Rajni_16.33",
    "GS40rajnighu:5296": " lohito raktaśāliḥ syāt kāṣṭhalohitaśālayaḥ /",
    "GS40rajnighu:5297": " ruṇālī ruṇaśālistu raktaśālyaḥ suśālyakaḥ // Rajni_16.34",
    "GS40rajnighu:5298": " tṛṣṇāghno malakṛcchraghno hṛdyastu matidāḥ pare // Rajni_16.35",
    "GS40rajnighu:5299": " mahāśāliḥ sugandhā syāt sugandhā gandhasambhavā /",
    "GS40rajnighu:5300": " gandhāḍhyā gandhamālyā ca gandhānī gandhamālinī // Rajni_16.36",
    "GS40rajnighu:5301": " sugandhā madhurā hṛdyā kaphapittajvarāsrajit // Rajni_16.37",
    "GS40rajnighu:5302": " jalodbhavā jalaruhā jalajātā sujātakā /",
    "GS40rajnighu:5303": " raktāṅgulaṃ sukāraṃ ca kuṅkumaṃ samavarṇajā // Rajni_16.38",
    "GS40rajnighu:5304": " kuṅkumā madhurā śītā raktapittātisārajit // Rajni_16.39",
    "GS40rajnighu:5305": " tilajā nīlanāmā syād dīrghakṛṣṇā supūjakā /",
    "GS40rajnighu:5306": " madhurā ca sugandhā ca tilavāsī nigadyate // Rajni_16.40",
    "GS40rajnighu:5307": " rājādanī rājapriyā rājabhāvā munipriyā /",
    "GS40rajnighu:5308": " tilanī tilaparṇī ca āmagandhā pravāsinī // Rajni_16.41",
    "GS40rajnighu:5309": " kaphapittaharāḥ snigdhāḥ kāsaśvāsaharāḥ parāḥ /",
    "GS40rajnighu:5310": " śīghrapākakarā hṛdyā laghavaḥ śukravardhanāḥ // Rajni_16.42",
    "GS40rajnighu:5311": " komalāhārasambhūtās tilavāsīmahāguṇāḥ /",
    "GS40rajnighu:5312": " pāṇḍurogeṣu śūleṣu cāmavāte praśasyate // Rajni_16.43",
    "GS40rajnighu:5313": " vaktako vaktaśāliḥ syāt dīrghastu āśukopitaḥ /",
    "GS40rajnighu:5314": " rājapriyā pathyakarā madhyadeśasamudbhavā // Rajni_16.44",
    "GS40rajnighu:5315": " vaktikā laghavaḥ proktā mukhapākakarāstathā // Rajni_16.45",
    "GS40rajnighu:5316": " kalāṭakaḥ kavilaḥ syād guruso garuḍaḥ smṛtaḥ /",
    "GS40rajnighu:5317": " guruvako guraḍakaḥ sukhabhojī subhojakaḥ // Rajni_16.46",
    "GS40rajnighu:5318": " kavilo gandhakārī ca laghupākakaro'pi ca /",
    "GS40rajnighu:5319": " kaphapittaharaḥ svāduḥ śūlaśvāsanivāraṇaḥ /",
    "GS40rajnighu:5320": " grahaṇīgulmakuṣṭhaghno vikalo bhojane śubhaḥ // Rajni_16.47",
    "GS40rajnighu:5321": " kuṣmāṇḍikā kumbhaḍikā raktā sumadhurā guruḥ /",
    "GS40rajnighu:5322": " sugandhā durjarā pītā sthūlataṇḍulakomalā // Rajni_16.48",
    "GS40rajnighu:5323": " kumbhikā madhurā snigdhā vātapittanibarhiṇī // Rajni_16.49",
    "GS40rajnighu:5324": " saurabhaṃ śuṇḍikaḥ śuṇḍī kausumbhī kaṭhino 'phalaḥ // Rajni_16.50",
    "GS40rajnighu:5325": " kausumbhī laghupākā ca vātapittanibarhiṇī // Rajni_16.51",
    "GS40rajnighu:5326": " umpāsa umpikāśālir madhurā gurutaṇḍulā /",
    "GS40rajnighu:5327": " bahuśūkā sugandhāḍhyā tāruṇyajanavallabhā // Rajni_16.52",
    "GS40rajnighu:5328": " umpikā madhurā snigdhā sugandhā ca kaṣāyakā /",
    "GS40rajnighu:5329": " pittaśleṣmaharā rūkṣā umpikānilanāśinī // Rajni_16.53",
    "GS40rajnighu:5330": " pakṣikaḥ pakṣilāvaṇyaḥ pakṣirājo munipriyaḥ /",
    "GS40rajnighu:5331": " sthūlataṇḍulasambhūtāgandho bahalagandhakṛt // Rajni_16.54",
    "GS40rajnighu:5332": " dagdhāyāmavanau jātāḥ śālayo laghupākinaḥ /",
    "GS40rajnighu:5333": " kiṃcit satiktā madhurāḥ pācanā balavardhanāḥ // Rajni_16.55",
    "GS40rajnighu:5334": " kedārā madhurā vṛṣyā balyāḥ pittavivardhanāḥ /",
    "GS40rajnighu:5335": " īṣat kaṣāyālpamalā guravaḥ kaphanāśanāḥ // Rajni_16.56",
    "GS40rajnighu:5336": " śālayo ye chinnaruhā rūkṣās te baddhavarcasaḥ // Rajni_16.57",
    "GS40rajnighu:5337": " ropyātiropyā laghavaḥ śīghrapākā guṇottarāḥ /",
    "GS40rajnighu:5338": " vidāhino doṣaharā balyā mūtravivardhanāḥ // Rajni_16.58",
    "GS40rajnighu:5339": " yāvanālo yavanālaḥ śikharī vṛttataṇḍulaḥ /",
    "GS40rajnighu:5340": " dīrghanālo dīrghaśaraḥ kṣetrekṣuś cekṣupattrakaḥ // Rajni_16.59",
    "GS40rajnighu:5341": " dhavalo yāvanālastu pāṇḍuras tārataṇḍulaḥ /",
    "GS40rajnighu:5342": " nakṣatrākṛtivistāro vṛtto mauktikataṇḍulaḥ // Rajni_16.60",
    "GS40rajnighu:5343": " jūrṇāhvayo devadhānyaṃ jūrṇalo bījapuṣpakaḥ /",
    "GS40rajnighu:5344": " jūnalaḥ puṣpagandhaśca sugandhaḥ segurundakaḥ // Rajni_16.61",
    "GS40rajnighu:5345": " dhavalo yāvanālastu gaulyo balyastridoṣajit /",
    "GS40rajnighu:5346": " vṛṣyo ruciprado 'rśoghnaḥ pathyo gulmavraṇāpahaḥ // Rajni_16.62",
    "GS40rajnighu:5347": " atha tuvarayāvanālastuvaraśca kaṣāyayāvanālaśca /",
    "GS40rajnighu:5348": " sa raktayāvanālo hitalohitas tuvaradhānyaś ca // Rajni_16.63",
    "GS40rajnighu:5349": " tuvaro yāvanālastu kaṣāyoṣṇo viśophakṛt /",
    "GS40rajnighu:5350": " saṃgrāhī vātaśamano vidāhī śoṣakārakaḥ // Rajni_16.64",
    "GS40rajnighu:5351": " śārado yāvanālastu śleṣmadaḥ picchilo guruḥ /",
    "GS40rajnighu:5352": " śiśiro madhuro vṛṣyo doṣaghno balapuṣṭidaḥ // Rajni_16.65",
    "GS40rajnighu:5353": " godhūmo bahudugdhaḥ syādapūpo mlecchabhojanaḥ /",
    "GS40rajnighu:5354": " yavano nistuṣaḥ kṣīrī rasālaḥ sumanaśca saḥ // Rajni_16.66",
    "GS40rajnighu:5355": " godhūmaḥ snigdhamadhuro vātaghnaḥ pittadāhakṛt /",
    "GS40rajnighu:5356": " guruḥ śleṣmāmado balyo ruciro vīryavardhanaḥ // Rajni_16.67",
    "GS40rajnighu:5357": " snigdho'nyo laghugodhūmo gurur vṛṣyaḥ kaphāpahaḥ /",
    "GS40rajnighu:5358": " āmadoṣakaro balyo madhuro vīryapuṣṭidaḥ // Rajni_16.68",
    "GS40rajnighu:5359": " yavastu medhyaḥ sitaśūkasaṃjño divyo 'kṣataḥ kañcukidhānyarājau /",
    "GS40rajnighu:5360": " syāt tīkṣṇaśūkas turagapriyaś ca saktur hayeṣṭaś ca pavitradhānyam //",
    "GS40rajnighu:5361": " yavaḥ kaṣāyo madhuraḥ suśītalaḥ pramehajit tiktakaphāpahārakaḥ /",
    "GS40rajnighu:5362": " aśūkamuṇḍas tu yavo balaprado vṛṣyaśca nṝṇāṃ bahuvīryapuṣṭidaḥ //",
    "GS40rajnighu:5363": " veṇujo veṇubījaś ca vaṃśajo vaṃśataṇḍulaḥ /",
    "GS40rajnighu:5364": " vaṃśadhānyaṃ ca vaṃśāhvo veṇuvaṃśadvidhāyavaḥ // Rajni_16.71",
    "GS40rajnighu:5365": " śītaḥ kaṣāyo madhuras tu rūkṣo mehakrimiśleṣmaviṣāpahaś ca /",
    "GS40rajnighu:5366": " puṣṭiṃ ca vīryaṃ ca balaṃ ca datte pittāpaho veṇuyavaḥ praśastaḥ //",
    "GS40rajnighu:5367": " mudgastu sūpaśreṣṭhaḥ syādvarṇārhaś ca rasottamaḥ /",
    "GS40rajnighu:5368": " bhuktiprado hayānando bhūbalo vājibhojanaḥ // Rajni_16.73",
    "GS40rajnighu:5369": " kṛṣṇamudgas tu vāsanto mādhavaś ca surāṣṭrajaḥ // Rajni_16.74",
    "GS40rajnighu:5370": " kṛṣṇamudgas tridoṣaghno madhuro vātanāśanaḥ /",
    "GS40rajnighu:5371": " laghuś ca dīpanaḥ pathyo balavīryāṅgapuṣṭidaḥ // Rajni_16.75",
    "GS40rajnighu:5372": " śāradas tu harinmudgo dhūsaro 'nyaśca śāradaḥ // Rajni_16.76",
    "GS40rajnighu:5373": " harinmudgaḥ kaṣāyaś ca madhuraḥ kaphapittahṛt /",
    "GS40rajnighu:5374": " raktamūtrāmayaghnaś ca śītalo laghudīpanaḥ // Rajni_16.77",
    "GS40rajnighu:5375": " tadvacca dhūsaro mudgo rasavīryādiṣu smṛtaḥ /",
    "GS40rajnighu:5376": " kaṣāyo madhuro rucyaḥ pittavātavibandhakṛt // Rajni_16.78",
    "GS40rajnighu:5377": " pittajvarārtiśamanaṃ laghu mudgayūṣaṃ saṃtāpahāri tad arocakanāśanaṃ ca /",
    "GS40rajnighu:5378": " raktaprasādanam idaṃ yadi saindhavena yuktaṃ tadā bhavati sarvarujāpahāri // Rajni_16.79",
    "GS40rajnighu:5379": " māṣastu kuruvindaḥ syāddhānyavīro vṛṣākaraḥ /",
    "GS40rajnighu:5380": " māṃsalaś ca balāḍhyaś ca pitryaś ca pitṛjottamaḥ // Rajni_16.80",
    "GS40rajnighu:5381": " māṣaḥ snigdho bahumalakaraḥ śoṣaṇaḥ śleṣmakārī vīryeṇoṣṇo jhaṭiti kurute raktapittaprakopam",
    "GS40rajnighu:5382": " hanyādvātaṃ gurubalakaro rocano bhakṣyamāṇaḥ svādur nityaṃ śramasukhavatāṃ sevanīyo narāṇām rājamāṣo nīlamāṣo nṛpamāṣo nṛpocitaḥ // Rajni_16.82",
    "GS40rajnighu:5383": " kaphapittaharo rucyo vātakṛdbaladāyakaḥ // Rajni_16.83",
    "GS40rajnighu:5384": " caṇastu harimanthaḥ syātsugandhaḥ kṛṣṇakañcukaḥ /",
    "GS40rajnighu:5385": " bālabhojyo vājibhakṣaś caṇakaḥ kañcukī ca saḥ // Rajni_16.84",
    "GS40rajnighu:5386": " caṇako madhuro rūkṣo mehajid vātapittakṛt /",
    "GS40rajnighu:5387": " dīptivarṇakaro balyo rucyaś cādhmānakārakaḥ // Rajni_16.85",
    "GS40rajnighu:5388": " āmaścaṇaḥ śītalarucyakārī saṃtarpaṇo dāhatṛṣāpahārī /",
    "GS40rajnighu:5389": " gaulyo 'śmarīśoṣavināśakārī kaṣāya īṣat kaṭur vīryakārī // Rajni_16.86",
    "GS40rajnighu:5390": " kṛṣṇastu caṇakaḥ śīto madhuraḥ kāsapittahṛt /",
    "GS40rajnighu:5391": " pittātisārakāsaghno balyaś caiva rasāyanaḥ // Rajni_16.87",
    "GS40rajnighu:5392": " caṇo gaurastu madhuro balakṛd rocanaḥ paraḥ /",
    "GS40rajnighu:5393": " śveto vātakaro rucyaḥ pittaghnaḥ śiśiro guruḥ // Rajni_16.88",
    "GS40rajnighu:5394": " subhṛṣṭacaṇako rucyo vātaghno raktadoṣakṛt /",
    "GS40rajnighu:5395": " vīryeṇoṣṇo laghuś caiva kaphaśaityāpahārakaḥ // Rajni_16.89",
    "GS40rajnighu:5396": " caṇasya yūṣaṃ madhuraṃ kaṣāyaṃ kaphāpahaṃ vātavikārahetuḥ /",
    "GS40rajnighu:5397": " śvāsordhvakāsaklamapīnasānāṃ karoti nāśaṃ baladīpanatvam // Rajni_16.90",
    "GS40rajnighu:5398": " caṇodakaṃ candramarīciśītaṃ pītaṃ prage pittarujāpahāri /",
    "GS40rajnighu:5399": " puṣṭipradaṃ naijaguṇaṃ ca pāke saṃtarpaṇaṃ mañjulamādhurīkam //",
    "GS40rajnighu:5400": " makuṣṭako mayaṣṭaś ca vanamudgaḥ kṛmīlakaḥ /",
    "GS40rajnighu:5401": " amṛto 'raṇyamudgaś ca vallīmudgaś ca kīrtitaḥ // Rajni_16.92",
    "GS40rajnighu:5402": " makuṣṭakaḥ kaṣāyaḥ syānmadhuro raktapittajit /",
    "GS40rajnighu:5403": " jvaradāhaharaḥ pathyo rucikṛtsarvadoṣahṛt // Rajni_16.93",
    "GS40rajnighu:5404": " masūro rāgadālistu maṅgalyaḥ pṛthubījakaḥ /",
    "GS40rajnighu:5405": " śūraḥ kalyāṇabījaś ca gurubījo masūrakaḥ // Rajni_16.94",
    "GS40rajnighu:5406": " masūro madhuraḥ śītaḥ saṃgrahī kaphapittajit /",
    "GS40rajnighu:5407": " vātāmayakaraś caiva mūtrakṛcchraharo laghuḥ // Rajni_16.95",
    "GS40rajnighu:5408": " kalāyo muṇḍacaṇako hareṇuś ca satīnakaḥ /",
    "GS40rajnighu:5409": " trāsano nālakaḥ kaṇṭhī satīnaś ca hareṇukaḥ // Rajni_16.96",
    "GS40rajnighu:5410": " kalāyaḥ kurute vātaṃ pittadāhakaphāpahaḥ /",
    "GS40rajnighu:5411": " rucipuṣṭipradaḥ śītaḥ kaṣāyaścāmadoṣakṛt // Rajni_16.97",
    "GS40rajnighu:5412": " laṅkā karālā tripuṭā kāṇḍikā rūkṣaṇātmikā // Rajni_16.98",
    "GS40rajnighu:5413": " laṅkā rucyā himā gaulyā pittajid vātakṛdguruḥ // Rajni_16.99",
    "GS40rajnighu:5414": " āḍhakī tuvarī varyā karavīrabhujā tathā /",
    "GS40rajnighu:5415": " vṛttabījā pītapuṣpā śvetā raktāsitā tridhā // Rajni_16.100",
    "GS40rajnighu:5416": " āḍhakī tu kaṣāyā ca madhurā kaphapittajit /",
    "GS40rajnighu:5417": " īṣad vātakarā rucyā vidalā gurugrāhikā // Rajni_16.101",
    "GS40rajnighu:5418": " sā ca śvetā doṣadātrī tu raktā rucyā balyā pittatāpādihantrī /",
    "GS40rajnighu:5419": " sā śyāmā ced dīpanī pittadāhadhvaṃsā balyaṃ cāḍhakīyūṣam uktam //",
    "GS40rajnighu:5420": " kulitthas tāmrabījaś ca śvetabījaḥ sitetaraḥ // Rajni_16.103",
    "GS40rajnighu:5421": " kulitthastu kaṣāyoṣṇo rūkṣo vātakaphāpahaḥ // Rajni_16.104",
    "GS40rajnighu:5422": " kṣavaḥ kṣudhābhijananaś capalo dīrghaśimbikaḥ /",
    "GS40rajnighu:5423": " sukumāro vṛttabījo madhuraḥ kṣavakaśca saḥ // Rajni_16.105",
    "GS40rajnighu:5424": " kṣavaḥ kaṣāyamadhuraḥ śītalaḥ kaphapittahṛt /",
    "GS40rajnighu:5425": " vṛṣyaḥ śramaharo rucyaḥ pavanādhmānakārakaḥ // Rajni_16.106",
    "GS40rajnighu:5426": " madhuraḥ śvetaniṣpāvo mādhvīkā madhuśarkarā /",
    "GS40rajnighu:5427": " palaṃkaṣā sthūlaśimbī vṛttā madhusitā sitā // Rajni_16.107",
    "GS40rajnighu:5428": " madhuśarkarā surucyā madhurālpakaṣāyakā /",
    "GS40rajnighu:5429": " śiśirā vātulā balyāpyādhmānagurupuṣṭidā // Rajni_16.108",
    "GS40rajnighu:5430": " so 'nyaśca kaṭuniṣpāvaḥ kharvuro nadījastathā // Rajni_16.109",
    "GS40rajnighu:5431": " nadīniṣpāvakastiktaḥ kaṭuko'sraprado guruḥ /",
    "GS40rajnighu:5432": " vātalaḥ kaphado rūkṣaḥ kaṣāyo viṣadoṣanut // Rajni_16.110",
    "GS40rajnighu:5433": " tilastu homadhānyaṃ syāt pavitraḥ pitṛtarpaṇaḥ /",
    "GS40rajnighu:5434": " pāpaghnaḥ pūtadhānyaṃ ca jaṭilastu vanodbhavaḥ // Rajni_16.111",
    "GS40rajnighu:5435": " snigdho varṇabalāgnivṛddhijananastanyānilaghno guruḥ soṣṇaḥ",
    "GS40rajnighu:5436": " pittakaro'lpamūtrakaraṇaḥ keśyo 'tipathyo vraṇe /",
    "GS40rajnighu:5437": " saṃgrāhī madhuraḥ kaṣāyasahitastikto vipāke kaṭuḥ kṛṣṇaḥ pathyatamaḥ",
    "GS40rajnighu:5438": " sito'lpaguṇadaḥ kṣīṇās tathānye tilāḥ // Rajni_16.112",
    "GS40rajnighu:5439": " palalaṃ tilakalkaṃ syāttilacūrṇaṃ ca piṣṭakam // Rajni_16.113",
    "GS40rajnighu:5440": " palalaṃ madhuraṃ rucyaṃ pittāsrabalapuṣṭidam // Rajni_16.114",
    "GS40rajnighu:5441": " tilakiṭṭaṃ tu piṇyākaḥ khalaḥ syāt tilakalkajaḥ // Rajni_16.115",
    "GS40rajnighu:5442": " piṇyākaḥ kaṭuko gaulyaḥ kaphavātapramehanut // Rajni_16.116",
    "GS40rajnighu:5443": " atasī picchalā devī madagandhā madotkaṭā /",
    "GS40rajnighu:5444": " umā kṣumā haimavatī sunīlā nīlapuṣpikā // Rajni_16.117",
    "GS40rajnighu:5445": " atasī madagandhā syānmadhurā balakārikā /",
    "GS40rajnighu:5446": " kaphavātakarī ceṣat pittahṛt kuṣṭhavātanut // Rajni_16.118",
    "GS40rajnighu:5447": " āsurī rājikā rājī raktikā raktasarṣapaḥ /",
    "GS40rajnighu:5448": " tīkṣṇagandhā madhurikā kṣavakaḥ kṣuvakaḥ kṣavaḥ // Rajni_16.119",
    "GS40rajnighu:5449": " āsurī kaṭutiktoṣṇā vātaplīhārtiśūlanut /",
    "GS40rajnighu:5450": " dāhapittapradā hanti kaphagulmakṛmivraṇān // Rajni_16.120",
    "GS40rajnighu:5451": " rājakṣavakaḥ kṛṣṇastīkṣṇaphalā rājarājikā rājñī /",
    "GS40rajnighu:5452": " sā kṛṣṇasarṣapākhyā vijñeyā rājasarṣapākhyā ca // Rajni_16.121",
    "GS40rajnighu:5453": " rājasarṣapakas tiktaḥ kaṭūṣṇo vātaśūlanut /",
    "GS40rajnighu:5454": " pittadāhaprado gulmakaṇḍūkuṣṭhavraṇāpahaḥ // Rajni_16.122",
    "GS40rajnighu:5455": " tīkṣṇakaśca durādharṣo rakṣoghnaḥ kuṣṭhanāśanaḥ /",
    "GS40rajnighu:5456": " siddhaprayojanaḥ siddhasādhanaḥ sitasarṣapaḥ // Rajni_16.123",
    "GS40rajnighu:5457": " siddhārthaḥ kaṭutiktoṣṇo vātaraktagrahāpahaḥ /",
    "GS40rajnighu:5458": " tvagdoṣaśamano rucyo viṣabhūtavraṇāpahaḥ // Rajni_16.124",
    "GS40rajnighu:5459": " dhānyānāṃ kañcuke śimbī bījaguptiś ca śāmbhavī /",
    "GS40rajnighu:5460": " tadguptāni ca dhānyāni śimbīdhānyāni cakṣate // Rajni_16.125",
    "GS40rajnighu:5461": " śyāmākaḥ śyāmakaḥ śyāmas tribījaḥ syādavipriyaḥ /",
    "GS40rajnighu:5462": " sukumārī rājadhānyaṃ tṛṇabījottamaś ca saḥ // Rajni_16.126",
    "GS40rajnighu:5463": " śyāmāko madhuraḥ snigdhaḥ kaṣāyo laghuśītalaḥ /",
    "GS40rajnighu:5464": " vātakṛt kaphapittaghnaḥ saṃgrāhī viṣadoṣanut // Rajni_16.127",
    "GS40rajnighu:5465": " kodravaḥ koradūṣaś ca kuddālo madanāgrajaḥ /",
    "GS40rajnighu:5466": " sa ca deśaviśeṣeṇa nānābhedaḥ prakīrtitaḥ // Rajni_16.128",
    "GS40rajnighu:5467": " kodravo madhuras tikto vraṇināṃ pathyakārakaḥ /",
    "GS40rajnighu:5468": " kaphapittaharo rūkṣo mohakṛdvātalo guruḥ // Rajni_16.129",
    "GS40rajnighu:5469": " varakaḥ sthūlakaṅguś ca rūkṣaḥ sthūlapriyaṅgukaḥ // Rajni_16.130",
    "GS40rajnighu:5470": " varako madhuro rūkṣaḥ kaṣāyo vātapittakṛt // Rajni_16.131",
    "GS40rajnighu:5471": " kaṅguṇī kaṅgunī proktā cīnakaḥ pītataṇḍulaḥ /",
    "GS40rajnighu:5472": " vātalaḥ sukumāraśca sa ca nānāvidhābhidhaḥ // Rajni_16.132",
    "GS40rajnighu:5473": " priyaṅgurmadhuro rucyaḥ kaṣāyaḥ svāduśītalaḥ /",
    "GS40rajnighu:5474": " vātakṛt pittadāhaghno rūkṣo bhagnāsthibandhakṛt // Rajni_16.133",
    "GS40rajnighu:5475": " nīvāro'raṇyadhānyaṃ syānmunidhānyaṃ tṛṇodbhavam // Rajni_16.134",
    "GS40rajnighu:5476": " nīvāro madhuraḥ snigdhaḥ pavitraḥ pathyado laghuḥ // Rajni_16.135",
    "GS40rajnighu:5477": " rāgī tu lāñchanaḥ syād bahudalakaṇiśaś ca gucchakaṇiśaś ca // Rajni_16.136",
    "GS40rajnighu:5478": " tikto madhurakaṣāyaḥ śītaḥ pittāsranāśano baladaḥ // Rajni_16.137",
    "GS40rajnighu:5479": " kurī tu tṛṇadhānyaṃ syānmadhuraṃ tadbalapradam /",
    "GS40rajnighu:5480": " haritaṃ vārddhakaṃ pakvaṃ vājināṃ puṣṭidāyakam // Rajni_16.138",
    "GS40rajnighu:5481": " ye ke ca vrīhayo bhṛṣṭāste lājā iti kīrtitāḥ // Rajni_16.139",
    "GS40rajnighu:5482": " yavādayaśca ye bhṛṣṭā dhānāste parikīrtitāḥ // Rajni_16.140",
    "GS40rajnighu:5483": " lājā ca yavadhānā ca tarpaṇī pittanāśinī /",
    "GS40rajnighu:5484": " godhūmayāvanālotthāḥ kiṃcid uṣṇāśca dīpanāḥ // Rajni_16.141",
    "GS40rajnighu:5485": " taptair apakvagodhūmair ākulāḥ parikīrtitāḥ /",
    "GS40rajnighu:5486": " ākulā guravo vṛṣyā madhurāḥ balakāriṇaḥ // Rajni_16.142",
    "GS40rajnighu:5487": " vrīhayo 'pyardhapakvāś ca taptās te pṛthukāḥ smṛtāḥ /",
    "GS40rajnighu:5488": " pṛthukāḥ svādavaḥ snigdhā hṛdyā madanavardhanāḥ // Rajni_16.143",
    "GS40rajnighu:5489": " pūpalā madhurāḥ proktā vṛṣyāste baladāḥ smṛtāḥ /",
    "GS40rajnighu:5490": " pittahṛttarpaṇā hṛdyāḥ snigdhāste balavardhanāḥ // Rajni_16.144",
    "GS40rajnighu:5491": " ye cānye yāvanālādyāś cipiṭās taptataṇḍulāḥ // Rajni_16.145",
    "GS40rajnighu:5492": " śāleyayāvanālīyacipiṭāḥ puṣṭivardhanāḥ // Rajni_16.146",
    "GS40rajnighu:5493": " ataptataṇḍulāste tu dugdhabījāḥ prakīrtitāḥ // Rajni_16.147",
    "GS40rajnighu:5494": " dugdhabījā sumadhurā durjarā vīryapuṣṭidā // Rajni_16.148",
    "GS40rajnighu:5495": " taptāstu mudgacaṇakāḥ sumanādilaṅkā sadyas tṛṣārtirucipittakṛtaś ca jagdhāḥ /",
    "GS40rajnighu:5496": " vātālpadāḥ sukhakarā hy abalāśca rūkṣā hṛdyā bhavanti yuvajarjarabālakānām // Rajni_16.149",
    "GS40rajnighu:5497": " mudgagodhūmacaṇakā yāvanālādayaḥ smṛtāḥ /",
    "GS40rajnighu:5498": " yad ardhapakvaṃ taddhānyaṃ viṣṭambhādhmānadoṣakṛt // Rajni_16.150",
    "GS40rajnighu:5499": " śuṣkagodhūmacūrṇaṃ tu karṇikā samudāhṛtā // Rajni_16.151",
    "GS40rajnighu:5500": " sphoṭas tu caṇakādīnāṃ dāl iti parikīrtitāḥ // Rajni_16.152",
    "GS40rajnighu:5501": " pakvaṃ haritalūnaṃ ca dhānyaṃ sarvaguṇāvaham // Rajni_16.153",
    "GS40rajnighu:5502": " śuṣkalūnaṃ tu niḥsāraṃ rūkṣaṃ tatsattvanāśanam // Rajni_16.154",
    "GS40rajnighu:5503": " koṣadhānyaṃ navaṃ balyaṃ madhuraṃ vatsaroṣitam // Rajni_16.155",
    "GS40rajnighu:5504": " navaṃ dhānyam abhiṣyandi laghu saṃvatsaroṣitam /",
    "GS40rajnighu:5505": " dvyabdoṣitaṃ laghu pathyaṃ trivarṣādabalaṃ bhavet // Rajni_16.156",
    "GS40rajnighu:5506": " caṇās tu yavagodhūmatilamāṣā navā hitāḥ /",
    "GS40rajnighu:5507": " purāṇā virasā rūkṣāstvahitā durjarābalāḥ // Rajni_16.157",
    "GS40rajnighu:5508": " dhānyaṃ vāpitamuttamaṃ tadakhilaṃ chinnodbhavaṃ madhyamaṃ jñeyaṃ yadyadavāpitaṃ tadadhamaṃ niḥsāradoṣapradam /",
    "GS40rajnighu:5509": " dagdhāyāṃ bhuvi yatnato'pi vipine ye vāpitāḥ śālayo ye ca chinnabhavā bhavanti khalu te viṇmūtrabandhapradāḥ kṣārodakasamutpannaṃ dhānyaṃ śleṣmarujāpaham // Rajni_16.159",
    "GS40rajnighu:5510": " susnigdhamṛttikodbhūtaṃ dhānyam ojobalāvaham // Rajni_16.160",
    "GS40rajnighu:5511": " balapuṣṭiprabhāvaghnaṃ vālukāmṛttikodbhavam // Rajni_16.161",
    "GS40rajnighu:5512": " dhānyaṃ śreṣṭhaṃ ṣaṣṭikaṃ rājabhogyaṃ māṃsaṃ tv ājaṃ taittiraṃ lāvakīyam /",
    "GS40rajnighu:5513": " pānīyaṃ syāt kṛṣṇamṛtsnāsamutthaṃ kṣīrājyādau gavyamājaṃ praśastam //",
    "GS40rajnighu:5514": " itthaṃ prasiddhataradhānyaguṇābhidhānavīryābhivarṇanaviśṛṅkhalavāgvilāsam /",
    "GS40rajnighu:5515": " āmnāya vargam imam āśu labheta vaidyo vidyāṃ viṣaṇṇajanajīvanadānadhanyām // Rajni_16.163",
    "GS40rajnighu:5516": " yāni sadā bhujyante bhuñjānajanāśca yāni bhuñjante /",
    "GS40rajnighu:5517": " teṣāṃ khalu dhānyānāṃ vargo 'yaṃ bhojyavarga iti kathitaḥ // Rajni_16.164",
    "GS40rajnighu:5518": " yenācāracaṇena mugdhamadhuraśrīśālinā sanmahāmānārhā bahudhānyasampaducitā saṃnīyate saṃtatam",
    "GS40rajnighu:5519": " tena śrīnṛharīśvareṇa racite nāmokticūḍāmaṇau vargo 'yaṃ sthitam eti nūtanaracano dhānyāhvayaḥ ṣoḍaśaḥ // Rajni_16.165",
    "GS40rajnighu:5520": " Rājanighaṇṭu, Māṃsādivarga māṃsaṃ tu piśitaṃ kravyaṃ palaṃ tu rasyamasrajam /",
    "GS40rajnighu:5521": " palalaṃ jāṅgalaṃ kīram āmiṣaṃ ca tad ucyate // Rajni_17.1",
    "GS40rajnighu:5522": " sadyohatasya māṃsaṃ śreṣṭhaṃ hariṇādikasya yūnas tu /",
    "GS40rajnighu:5523": " jñeyaṃ sugandhi pathyaṃ jāṅgaladeśasthitasya pathyatamam // Rajni_17.2",
    "GS40rajnighu:5524": " bālasya vṛddhasya kṛśasya rogiṇo viṣāgnidagdhasya mṛtasya cāmbuṣu /",
    "GS40rajnighu:5525": " tyājyaṃ mṛgādeḥ piśitaṃ tu tasya vigandhi śuṣkaṃ ca cirasthitaṃ ca //",
    "GS40rajnighu:5526": " sarvaṃ māṃsaṃ vātavidhvaṃsi vṛṣyaṃ balyaṃ rucyaṃ bṛṃhaṇaṃ tacca māṃsam /",
    "GS40rajnighu:5527": " deśasthānāccātmasaṃsthaṃ svabhāvairbhūyo nānārūpatāṃ yāti nūnam //",
    "GS40rajnighu:5528": " tatrānūpīyamāṃsaṃ gavayarurumṛgakroḍagaṇḍādikānāṃ snigdhaṃ pathyaṃ ca balyaṃ laghu śaśaśikharādyudbhavaṃ jāṅgalīyam /",
    "GS40rajnighu:5529": " puṣṭiṃ dīptiṃ ca datte rucikṛdatha laghu svādu sādhāraṇīyaṃ vṛṣyaṃ balyaṃ ca rucyaṃ ruruhariṇamṛgakroḍasāraṅgakāṇām māṃsaṃ sārasahaṃsarātrivirahikrauñcādijaṃ śītalaṃ snigdhaṃ vātakaphāpahaṃ guru tataḥ svādu tridoṣāpaham /",
    "GS40rajnighu:5530": " pathyaṃ lāvakatittirādijanitaṃ vṛṣyaṃ laghu syāt paraṃ cakrakrauñcamayūratittirabhavaṃ deśatrayādīdṛśam druto vilambitaś caiva plavaś ceti gatais trayaḥ /",
    "GS40rajnighu:5531": " sthānato 'pi trayas te tu bilasthalajalāśrayāḥ // Rajni_17.7",
    "GS40rajnighu:5532": " punaste tu prasahanāḥ pratudā viṣkirā iti /",
    "GS40rajnighu:5533": " svabhāvatastrayaḥ proktāḥ kramaśo mṛgapakṣiṇaḥ // Rajni_17.8",
    "GS40rajnighu:5534": " athaiṣāṃ kramaśo lakṣmaguṇān vakṣyāmi vargaśaḥ /",
    "GS40rajnighu:5535": " evaṃ navavidhāḥ proktās ta eva mṛgapakṣiṇaḥ // Rajni_17.9",
    "GS40rajnighu:5536": " ajaśaśahariṇādayaḥ svayaṃ ye drutagamanā drutasaṃjñakāḥ smṛtāste /",
    "GS40rajnighu:5537": " taduditapalalaṃ ca pathyabalyaṃ racayati vīryamadapradaṃ laghu syāt //",
    "GS40rajnighu:5538": " gajakhaḍgamukhā mahāmṛgā nijagatyaiva vilambitāḥ smṛtāste /",
    "GS40rajnighu:5539": " balakṛtpiśitaṃ ca picchalaṃ kaphakāsānilamāndyadaṃ guru syāt //",
    "GS40rajnighu:5540": " sārasahaṃsabalākāś cakrakrauñcādayo jale plavanāt /",
    "GS40rajnighu:5541": " plavasaṃjñāḥ kathitāste tanmāṃsaṃ gurūṣṇaṃ ca baladāyi // Rajni_17.12",
    "GS40rajnighu:5542": " ahinakulaśalyagodhāmūṣakamukhyā bileśayāḥ kathitāḥ /",
    "GS40rajnighu:5543": " śvāsānilakāsaharaṃ tanmāṃsaṃ pittadāhakaram // Rajni_17.13",
    "GS40rajnighu:5544": " kroḍarurukuraṅgādyā vividhā ye mṛgādayaḥ /",
    "GS40rajnighu:5545": " sthaleśayāstu te sarve māṃsaṃ sarvaguṇāvaham // Rajni_17.14",
    "GS40rajnighu:5546": " jhaṣamakaranakrakarkaṭakūrmapramukhā jaleśayāḥ kathitāḥ /",
    "GS40rajnighu:5547": " māṃsaṃ teṣāṃ tu saraṃ vṛṣyaṃ guru śiśirabalasamīrakaram // Rajni_17.15",
    "GS40rajnighu:5548": " śārdūlasiṃhaśarabharkṣatarakṣumukhyā ye 'nye prasahya vinihantyabhivartayanti /",
    "GS40rajnighu:5549": " te kīrtitāḥ prasahanāḥ palalaṃ tadīyam arśaḥpramehajaṭharāmayajāḍyahāri //",
    "GS40rajnighu:5550": " bhoktā niṣkṛṣyāmiṣaṃ sa pratudaḥ prokto gṛdhraśyenakākādiko yaḥ /",
    "GS40rajnighu:5551": " māṃsaṃ tasya svādu saṃtarpaṇaṃ ca snigdhaṃ balyaṃ pittadāhāsradāyi //",
    "GS40rajnighu:5552": " bhakṣyāśca kukkuṭakapotakatittirādyāḥ kṣauṇīṃ vilikhya nakharaiḥ khalu vartayanti /",
    "GS40rajnighu:5553": " te viṣkirāḥ prakathitāḥ piśitaṃ tadīyaṃ vṛṣyaṃ kaṣāyamadhuraṃ śiśiraṃ ca rucyam // Rajni_17.18",
    "GS40rajnighu:5554": " ayameva guṇo jñeyaḥ pakṣiṇāṃ ca yathākramam /",
    "GS40rajnighu:5555": " sarvasthānaviśeṣeṇa saṃkhyā ca gatir ucyate // Rajni_17.19",
    "GS40rajnighu:5556": " yatra sthitā ye gatito 'pi deśādanyatra yātā mṛgapakṣimukhyāḥ /",
    "GS40rajnighu:5557": " svasvocitasthānanivartanena māṃse 'pi teṣāṃ guṇaparyayāḥ syuḥ //",
    "GS40rajnighu:5558": " māṃsaṃ khaḍgamṛgotthaṃ tu balakṛd bṛṃhaṇaṃ guru // Rajni_17.21",
    "GS40rajnighu:5559": " gavayasyāmiṣaṃ balyaṃ rucyaṃ vṛṣyaṃ ca bṛṃhaṇam // Rajni_17.22",
    "GS40rajnighu:5560": " rurukravyaṃ guru snigdhaṃ mandavahnibalapradam // Rajni_17.23",
    "GS40rajnighu:5561": " apūtaṃ gobhavaṃ kravyaṃ guru vātakaphapradam // Rajni_17.24",
    "GS40rajnighu:5562": " vanamahiṣāmiṣaṃ syād īṣallaghu dīpanaṃ ca baladāyi // Rajni_17.25",
    "GS40rajnighu:5563": " grāmīṇamahiṣamāṃsaṃ snigdhaṃ nidrākaraṃ ca pittaharam // Rajni_17.26",
    "GS40rajnighu:5564": " hastikravyaṃ guru snigdhaṃ vātalaṃ śleṣmakārakam /",
    "GS40rajnighu:5565": " bahupuṣṭipradaṃ caiva durjaraṃ mandavahnidam // Rajni_17.27",
    "GS40rajnighu:5566": " aśvamāṃsaṃ bhaved uṣṇaṃ vātaghnaṃ baladaṃ laghu /",
    "GS40rajnighu:5567": " pittadāhapradaṃ nṛṇāṃ tad etaccātisevanāt // Rajni_17.28",
    "GS40rajnighu:5568": " uṣṭramāṃsaṃ tu śiśiraṃ tridoṣaśamanaṃ laghu /",
    "GS40rajnighu:5569": " balapuṣṭipradaṃ rucyaṃ madhuraṃ vīryavardhanam // Rajni_17.29",
    "GS40rajnighu:5570": " gardabhaprabhavaṃ māṃsaṃ kiṃcid guru balapradam /",
    "GS40rajnighu:5571": " rucyaṃ tu vanyajaṃ śaityaṃ bahuvīryabalapradam // Rajni_17.30",
    "GS40rajnighu:5572": " eṇasya māṃsaṃ laghuśītavṛṣyaṃ tridoṣahṛt ṣaḍrasajaṃ ca rucyam //",
    "GS40rajnighu:5573": " kuraṅgamāṃsaṃ madhuraṃ ca tadvat kaphāpahaṃ māṃsadapittanāśi //",
    "GS40rajnighu:5574": " sāraṅgaṃ jāṅgalaṃ snigdhaṃ madhuraṃ laghu vṛṣyakam // Rajni_17.33",
    "GS40rajnighu:5575": " śikharīsambhavaṃ māṃsaṃ laghu hṛdyaṃ balapradam // Rajni_17.34",
    "GS40rajnighu:5576": " varāhamāṃsaṃ guru vātahāri vṛṣyaṃ balasvedakaraṃ vanottham // Rajni_17.35",
    "GS40rajnighu:5577": " tasmādguru grāmavarāhamāṃsaṃ tanoti medo balavīryavṛddhim // Rajni_17.36",
    "GS40rajnighu:5578": " śaraśṛṅgasya māṃsaṃ tu guru snigdhaṃ kaphapradam /",
    "GS40rajnighu:5579": " balyaṃ vṛṣyakaraṃ puṣṭikiṃcidvātakaraṃ param // Rajni_17.37",
    "GS40rajnighu:5580": " chāgamāṃsaṃ laghu snigdhaṃ nātiśītaṃ rucipradam /",
    "GS40rajnighu:5581": " nirdoṣaṃ vātapittaghnaṃ madhuraṃ balapuṣṭidam // Rajni_17.38",
    "GS40rajnighu:5582": " chāgapotabhavaṃ māṃsaṃ laghu śītaṃ pramehajit /",
    "GS40rajnighu:5583": " īṣallaghu balaṃ datte tad eva tṛṇacāriṇaḥ // Rajni_17.39",
    "GS40rajnighu:5584": " aurabhraṃ madhuraṃ śītaṃ guru viṣṭambhi bṛṃhaṇam // Rajni_17.40",
    "GS40rajnighu:5585": " āvikaṃ madhuraṃ māṃsaṃ kiṃcid guru balapradam // Rajni_17.41",
    "GS40rajnighu:5586": " śalyamāṃsaṃ guru snigdhaṃ dīpanaṃ śvāsakāsajit // Rajni_17.42",
    "GS40rajnighu:5587": " picchilaṃ nākulaṃ māṃsaṃ vātaghnaṃ śleṣmapittakṛt // Rajni_17.43",
    "GS40rajnighu:5588": " godhāmāṃsaṃ tu vātaghnaṃ śvāsakāsaharaṃ ca tat // Rajni_17.44",
    "GS40rajnighu:5589": " śaśamāṃsaṃ tridoṣaghnaṃ dīpanaṃ śvāsakāsajit // Rajni_17.45",
    "GS40rajnighu:5590": " anye bileśayā ye syuḥ kokaḍondurukādayaḥ /",
    "GS40rajnighu:5591": " māṃsaṃ ca garhitaṃ teṣāṃ māndyaṃ gauravadurjaram // Rajni_17.46",
    "GS40rajnighu:5592": " āraṇyakukkuṭakravyaṃ hṛdyaṃ śleṣmaharaṃ laghu // Rajni_17.47",
    "GS40rajnighu:5593": " grāmyakukkuṭajaṃ snigdhaṃ vātahṛd dīpanaṃ guru // Rajni_17.48",
    "GS40rajnighu:5594": " hārītapalalaṃ svādu kaphapittāsradoṣajit // Rajni_17.49",
    "GS40rajnighu:5595": " vardhanaṃ vīryabalayostadvadeva kapotajam // Rajni_17.50",
    "GS40rajnighu:5596": " pārāvatapalaṃ snigdhaṃ madhuraṃ guru śītalam /",
    "GS40rajnighu:5597": " pittāsradāhanudbalyaṃ tathānyad vīryavṛddhidam // Rajni_17.51",
    "GS40rajnighu:5598": " snigdhaṃ tittirijaṃ māṃsaṃ laghu vīryabalapradam /",
    "GS40rajnighu:5599": " kaṣāyaṃ madhuraṃ śītaṃ tridoṣaśamanaṃ param // Rajni_17.52",
    "GS40rajnighu:5600": " tadvacca lāvakaṃ māṃsaṃ pathyaṃ grāhi laghu smṛtam // Rajni_17.53",
    "GS40rajnighu:5601": " tadvacca vartakamāṃsaṃ nirdoṣaṃ vīryapuṣṭidam // Rajni_17.54",
    "GS40rajnighu:5602": " caṭakāyāḥ palaṃ śītaṃ laghu vṛṣyaṃ balapradam // Rajni_17.55",
    "GS40rajnighu:5603": " tadvaccāraṇyacaṭakakravyaṃ laghu ca pathyadam // Rajni_17.56",
    "GS40rajnighu:5604": " caṭakācchītalaṃ rucyaṃ vṛṣyaṃ kāpiñjalāmiṣam // Rajni_17.57",
    "GS40rajnighu:5605": " tadvaccakorajaṃ māṃsaṃ vṛṣyaṃ ca balapuṣṭidam // Rajni_17.58",
    "GS40rajnighu:5606": " kravyaṃ tu cakravākasya laghu snigdhaṃ balapradam /",
    "GS40rajnighu:5607": " vahnikṛt sarvaśūlaghnam uṣṇaṃ vātāmayāpaham // Rajni_17.59",
    "GS40rajnighu:5608": " sārasasya tu māṃsaṃ ca madhurāmlakaṣāyakam /",
    "GS40rajnighu:5609": " mahātīsārapittaghnaṃ grahaṇyarśorujāpaham // Rajni_17.60",
    "GS40rajnighu:5610": " snigdhahimaṃ guru vṛṣyaṃ māṃsaṃ jalapakṣiṇāṃ tu vātaharam // Rajni_17.61",
    "GS40rajnighu:5611": " teṣvapi ca haṃsamāṃsaṃ vṛṣyatamaṃ timiraharaṇaṃ ca // Rajni_17.62",
    "GS40rajnighu:5612": " anye bakabalākādyā guravo māṃsabhakṣaṇāt /",
    "GS40rajnighu:5613": " anuktaṃ tu mṛgādīnāṃ māṃsaṃ grāhyaṃ hitādiṣu // Rajni_17.63",
    "GS40rajnighu:5614": " matsyāḥ snigdhoṣṇaguravo vātaghnā raktapittadāḥ /",
    "GS40rajnighu:5615": " tatra kāṃścidapi brūmo viśeṣaguṇalakṣaṇān // Rajni_17.64",
    "GS40rajnighu:5616": " rohito gargaro bhīrur bālako barbarastathā /",
    "GS40rajnighu:5617": " chāgalo raktamatsyo 'tha mahiṣaś cāvilas tathā // Rajni_17.65",
    "GS40rajnighu:5618": " vātūko 'lomaśā cāpi jñeyā karṇavaśādayaḥ /",
    "GS40rajnighu:5619": " lakṣyalakṣaṇavīryādīn kathayāmi yathākramam // Rajni_17.66",
    "GS40rajnighu:5620": " kṛṣṇaḥ śalkī śvetakukṣistu matsyo yaḥ śreṣṭho'sau rohito vṛttavaktraḥ /",
    "GS40rajnighu:5621": " koṣṇaṃ balyaṃ rohitasyāpi māṃsaṃ vātaṃ hanti snigdhamāpnoti vīryam //",
    "GS40rajnighu:5622": " yaḥ pītavarṇo 'pi ca picchilāṅgaḥ pṛṣṭhe tu rekhābahulaḥ saśalkaḥ /",
    "GS40rajnighu:5623": " sa gargaro barbaranādarūkṣo jaḍaś ca śītaḥ kaphavātadāyī // Rajni_17.68",
    "GS40rajnighu:5624": " pṛṣṭhe pakṣau dvau gale pucchakaṃ cet sarpābhaḥ syāt phūtkṛto vṛttatuṇḍaḥ",
    "GS40rajnighu:5625": " jñeyaḥ śalkī matsyako bhīruruktaḥ snigdho vṛṣyo durjaro vātakārī //",
    "GS40rajnighu:5626": " nātisthūlo vṛttavaktro'pi śasto dhatte dantān śmaśrulo dīrghakāyaḥ /",
    "GS40rajnighu:5627": " saṃdhyāyāṃ vā rātriśeṣe ca varyaḥ prokto bālaḥ pathyabalyaḥ suvṛṣyaḥ //",
    "GS40rajnighu:5628": " pṛṣṭhe kukṣau kaṇṭakī dīrghatuṇḍaḥ sarpābho yaḥ so 'pyayaṃ barbarākhyaḥ /",
    "GS40rajnighu:5629": " vātāṭopaṃ so 'pi datte jaḍaś ca balyaḥ snigdho durjaro vīryakārī //",
    "GS40rajnighu:5630": " śvetaṃ sukāyaṃ samadīrghavṛttaṃ niḥśalkakaṃ chāgalakaṃ vadanti /",
    "GS40rajnighu:5631": " nale dvikaṇṭaḥ kila tasya pṛṣṭhe kaṇṭaḥ supathyo rucido balapradaḥ //",
    "GS40rajnighu:5632": " yo raktāṅgo nātidīrgho na cālpo nātisthūlo raktamatsyaḥ sa coktaḥ /",
    "GS40rajnighu:5633": " śīto rucyaḥ puṣṭikṛddīpano'sau nāśaṃ dhatte kiṃca doṣatrayasya //",
    "GS40rajnighu:5634": " yaḥ kṛṣṇo dīrghakāyaḥ syāt sthūlaśalko balādhikaḥ /",
    "GS40rajnighu:5635": " matsyo mahiṣanāmāsau dīpano balavīryadaḥ // Rajni_17.74",
    "GS40rajnighu:5636": " śuklāṅgas tāmrapakṣo yaḥ svalpāṅgaś cāvilāhvayaḥ /",
    "GS40rajnighu:5637": " surucyo madhuro balyo guṇāḍhyo vīryapuṣṭidaḥ // Rajni_17.75",
    "GS40rajnighu:5638": " yaḥ sthūlāṅgo māhiṣākārako yas tālusthāne nīrajābhāṃ dadhāti /",
    "GS40rajnighu:5639": " śalkaṃ sthūlaṃ yasya vātūkako 'sau datte vīryaṃ dīpanaṃ vṛṣyadāyī //",
    "GS40rajnighu:5640": " vitastimānaḥ śvetāṅgaḥ sūkṣmaśalkaḥ sudīpanaḥ /",
    "GS40rajnighu:5641": " alomaśāhvayo matsyo balavīryāṅgapuṣṭidaḥ // Rajni_17.77",
    "GS40rajnighu:5642": " yo vṛttagaulyaḥ kṛṣṇāṅgaḥ śalkī karṇavaśābhidhaḥ // Rajni_17.78",
    "GS40rajnighu:5643": " dīpanaḥ pācanaḥ pathyo vṛṣyo 'sau balapuṣṭidaḥ // Rajni_17.79",
    "GS40rajnighu:5644": " niḥśalkā ninditā matsyāḥ sarve śalkayutā hitāḥ /",
    "GS40rajnighu:5645": " vapuḥsthairyakarā vīryabalapuṣṭivivardhanāḥ // Rajni_17.80",
    "GS40rajnighu:5646": " hradakulyājaladhinirjharataḍāgavāpījale ca ye matsyāḥ /",
    "GS40rajnighu:5647": " te tu jaḍā nādeyā yathottaraṃ laghutarāstu nādeyāḥ // Rajni_17.81",
    "GS40rajnighu:5648": " kṣārāmbumatsyā guravo 'sradāhadā viṣṭambhadāste lavaṇārṇavādijāḥ /",
    "GS40rajnighu:5649": " tānaśnatāṃ svādujalasthitā api jñeyā jaḍāste'pi tathā śṛtānimān //",
    "GS40rajnighu:5650": " śailāṭavīnagarabhūjalacāriṇo ye ye ke 'pi sattvanivahāḥ khalu saptasaṃkhyāḥ /",
    "GS40rajnighu:5651": " tanmāṃsamatra na vitathyam athābhyadhāyi granthasya vistarabhayācca navopayogāt // Rajni_17.83",
    "GS40rajnighu:5652": " pakvaṃ māṃsaṃ hitaṃ sarvaṃ balavīryavivardhanam /",
    "GS40rajnighu:5653": " bhṛṣṭamāṃsaṃ vidāhi syādasravātādidoṣakṛt // Rajni_17.84",
    "GS40rajnighu:5654": " pūrvārdhaṃ puruṣasya tadgurutaraṃ paścārdhabhāgaḥ striyāḥ strī gurvī kila gurviṇī yadi tathā yoṣicca tulyā laghuḥ /",
    "GS40rajnighu:5655": " pakṣī cetpuruṣo laghuḥ śṛṇu śiraḥskandhorupṛṣṭhe kramāt māṃsaṃ yacca kaṭisthitaṃ tadakhilaṃ gurveva sarvātmanā // Rajni_17.85",
    "GS40rajnighu:5656": " rasaraktādidhātūnāṃ guruḥ syāduttarottaram meḍhravṛkkayakṛnmāṃsaṃ vārṣaṇaṃ cātimātrataḥ //",
    "GS40rajnighu:5657": " itthaṃ pratisthalavilāmbunabhaḥpracāraprāṇyaṅgamāṃsaguṇanirṇayapūrṇam enam",
    "GS40rajnighu:5658": " vargaṃ vicārya bhiṣajā viniyujyamāno bhuktvāśanaṃ na vikṛtiṃ samupaiti martyaḥ // Rajni_17.87",
    "GS40rajnighu:5659": " yasyāsīt samitidvipādhipabṛhatkumbhāntarasthāmiṣaprāyābhyāsapipāsayeva taruṇī netrāmbudhārā dviṣām /",
    "GS40rajnighu:5660": " tasyāyaṃ puruṣapratāpasuhṛdaḥ śrīmannṛsiṃheśitur vargaḥ saptadaśo niṣīdati kṛtau nāmādicūḍāmaṇau Rājanighaṇṭu, Manuṣyādivargaḥ manuṣyā mānuṣā martyā manujā mānavā narāḥ /",
    "GS40rajnighu:5661": " dvipādāś cetanā bhūsthā bhūmijā bhūspṛśo viśaḥ // Rajni_18.1",
    "GS40rajnighu:5662": " puruṣaḥ pūruṣo nā ca naraḥ pañcajanaḥ pumān /",
    "GS40rajnighu:5663": " arthāśrayo 'dhikārī syāt karmārhaś ca jano 'rthavān // Rajni_18.2",
    "GS40rajnighu:5664": " strī yoṣidvanitābalā sunayanā nārī ca sīmantinī rāmā vāmadṛgaṅganā ca lalanā kāntā puraṃdhrī vadhūḥ /",
    "GS40rajnighu:5665": " subhrūḥ sā varavarṇinī ca sutanustanvī tanuḥ kāminī tanvaṅgī ramaṇī kuraṅganayanā bhīruḥ priyā bhāminī // Rajni_18.3",
    "GS40rajnighu:5666": " yoṣinmahelā mahilā vilāsinī nitambinī sāpi ca mattakāśinī /",
    "GS40rajnighu:5667": " janī sunetrā pramadā ca sundarī syād añcitabhrūr lalitā vilāsinī //",
    "GS40rajnighu:5668": " māninī ca varārohā natāṅgī ca natodarā /",
    "GS40rajnighu:5669": " pratīpadarśinī śyāmā kāminī darśanī ca sā // Rajni_18.5",
    "GS40rajnighu:5670": " bhartā patirvaraḥ kāntaḥ pariṇetā priyo gṛhī // Rajni_18.6",
    "GS40rajnighu:5671": " bhāryā patnī priyā jāyā dārāśca gṛhiṇī ca sā // Rajni_18.7",
    "GS40rajnighu:5672": " napuṃsakaṃ bhavet klībaṃ tṛtīyā prakṛtistathā /",
    "GS40rajnighu:5673": " ṣaṇḍḥaḥ paṇḍaśca nārī tu poṭā strīpuṃsalakṣaṇā // Rajni_18.8",
    "GS40rajnighu:5674": " atha rājñī ca paṭṭārhā mahiṣī rājavallabhā // Rajni_18.9",
    "GS40rajnighu:5675": " bhoginyo 'nyā vilāsinyaḥ saṃbhuṅkte yāstu pārthivaḥ // Rajni_18.10",
    "GS40rajnighu:5676": " rājabhogyāḥ sumukhyo yāstā bhaṭṭinya iti smṛtāḥ // Rajni_18.11",
    "GS40rajnighu:5677": " veśyā tu gaṇikā bhogyā vārastrī smaradīpikā // Rajni_18.12",
    "GS40rajnighu:5678": " brahmā tu brāhmaṇo vipraḥ ṣaṭkarmā ca dvijottamaḥ // Rajni_18.13",
    "GS40rajnighu:5679": " rājā tu sārvabhaumaḥ syāt pārthivaḥ kṣatriyo nṛpaḥ // Rajni_18.14",
    "GS40rajnighu:5680": " vaiśyastu vyavahartā viḍ vārttiko vāṇijo vaṇik // Rajni_18.15",
    "GS40rajnighu:5681": " śūdraḥ pajjaścaturthaḥ syāt dvijadāsa upāsakaḥ // Rajni_18.16",
    "GS40rajnighu:5682": " vipraḥ kṣatro vaiśyaśūdrau ca varṇāścatvāro'mī tatra pūrve dvijāḥ syuḥ /",
    "GS40rajnighu:5683": " eṣāmeva prātilomyānulomyājjāyante'nyā jātayaḥ saṃkareṇa // Rajni_18.17",
    "GS40rajnighu:5684": " bālaḥ pāko'rbhako garbhaḥ potakaḥ pṛthukaḥ śiśuḥ /",
    "GS40rajnighu:5685": " śāvo 'rbho bāliśo ḍimbho vaṭur māṇavako mataḥ // Rajni_18.18",
    "GS40rajnighu:5686": " jāto 'rbhakaḥ pakṣadinena māsataḥ pākastribhistairatha potakābhidhaḥ /",
    "GS40rajnighu:5687": " ṣaḍbhistu māsaiḥ pṛthuko'bdataḥ śiśus tribhir vaṭur māṇavakaś ca saptabhiḥ",
    "GS40rajnighu:5688": " bālo'bdaiḥ pañcadaśabhiḥ kumārastriṃśatā smṛtaḥ /",
    "GS40rajnighu:5689": " yuvā pañcāśatā varṣair vṛddhaḥ syādata uttaraiḥ // Rajni_18.20",
    "GS40rajnighu:5690": " kaumāraṃ pañcamābdāntaṃ paugaṇḍaṃ daśamāvadhi /",
    "GS40rajnighu:5691": " kaiśoram ā pañcadaśād yauvanaṃ tu tataḥ param // Rajni_18.21",
    "GS40rajnighu:5692": " yuvā vayaḥsthas taruṇo vṛddhastu sthaviro jaran /",
    "GS40rajnighu:5693": " pravayā yātayāmaśca jīno jīrṇaś ca jarjaraḥ // Rajni_18.22",
    "GS40rajnighu:5694": " bālottānaśayā ḍimbhā stanapā ca stanaṃdhayī // Rajni_18.23",
    "GS40rajnighu:5695": " kanyā kumārī gaurī tu nagnikānāgatārtavā // Rajni_18.24",
    "GS40rajnighu:5696": " sā madhyamā vayaḥsthā ca yuvatī sustanī ca sā /",
    "GS40rajnighu:5697": " ciraṇṭī suvayāḥ śyāmā prauḍhā dṛṣṭarajāśca sā // Rajni_18.25",
    "GS40rajnighu:5698": " gurviṇyāpannasattvā syād antarvatnī ca garbhiṇī // Rajni_18.26",
    "GS40rajnighu:5699": " niṣphalā jaratī vṛddhā sthavirā ca gatārtavā // Rajni_18.27",
    "GS40rajnighu:5700": " puṣpitā malinā mlānā pāṃśulā ca rajasvalā // Rajni_18.28",
    "GS40rajnighu:5701": " vandhyāvakeśinī śūnyā moghapuṣpā vṛthārtavā // Rajni_18.29",
    "GS40rajnighu:5702": " tanus tanūḥ saṃhananaṃ śarīraṃ kalevaraṃ kṣetravapuḥpurāṇi /",
    "GS40rajnighu:5703": " gātraṃ ca mūrtir ghanakāyadehāv aṣṭāṅgapīḍāni ca vigrahaś ca //",
    "GS40rajnighu:5704": " aṅgamaṃsaḥ pratīkaś cāpaghano 'vayavo 'pi ca // Rajni_18.31",
    "GS40rajnighu:5705": " śiraḥ śīrṣakamuṇḍaṃ ca mūrdhā mauliśca mastakam /",
    "GS40rajnighu:5706": " varāṅgam uttamāṅgaṃ ca kapālaṃ keśabhṛt smṛtam // Rajni_18.32",
    "GS40rajnighu:5707": " keśāḥ śirasijā vālāḥ kuntalā mūrdhajāḥ kacāḥ /",
    "GS40rajnighu:5708": " cikurāḥ karuhāś cātha tadveṣṭāḥ kavarīmukhāḥ // Rajni_18.33",
    "GS40rajnighu:5709": " dṛgdṛṣṭir locanaṃ netraṃ cakṣurnayanamambakam /",
    "GS40rajnighu:5710": " īkṣaṇaṃ grahaṇaṃ cākṣi darśanaṃ ca vilocanam // Rajni_18.34",
    "GS40rajnighu:5711": " apāṅgo netraparyanto nayanopānta ityapi /",
    "GS40rajnighu:5712": " tayormadhyagatā tārā bimbinī ca kanīnikā // Rajni_18.35",
    "GS40rajnighu:5713": " bhālaṃ lalāṭamalikaṃ kathayanti godhir bhrūś cillikā ca nayanordhvagaromarājiḥ /",
    "GS40rajnighu:5714": " madhyaṃ tayorbhavati kūrcamatha śrutistu śrotaḥ śravaḥ śravaṇakarṇavacograhāśca // Rajni_18.36",
    "GS40rajnighu:5715": " oṣṭho'dharo dantavāso dantavastraṃ radacchadaḥ /",
    "GS40rajnighu:5716": " tayorubhayato deśau yau prāntau sṛkkaṇī ca tau // Rajni_18.37",
    "GS40rajnighu:5717": " ghrāṇaṃ gandhavaho ghoṇā siṅghiṇī nāsikā ca sā // Rajni_18.38",
    "GS40rajnighu:5718": " śaṅkhaḥ karṇasamīpaḥ syāt śiṅghāṇaṃ nāsikāmale // Rajni_18.39",
    "GS40rajnighu:5719": " tuṇḍamāsyaṃ mukhaṃ vaktraṃ vadanaṃ lapanānane // Rajni_18.40",
    "GS40rajnighu:5720": " oṣṭhādharastu cibukaṃ gaṇḍo gallaḥ kapolakaḥ // Rajni_18.41",
    "GS40rajnighu:5721": " hanūs tadūrdhvaṃ daśanāśca dantā dvijā radāste radanāstathoktāḥ //",
    "GS40rajnighu:5722": " jihvā rasajñā rasanā ca soktā syātkākudaṃ tālu ca tālukaṃ ca //",
    "GS40rajnighu:5723": " tadūrdhvaṃ sūkṣmajihvā yā ghaṇṭikā lambikā ca sā // Rajni_18.44",
    "GS40rajnighu:5724": " anyādhomūlajihvā syāt pratijihvopajihvikā // Rajni_18.45",
    "GS40rajnighu:5725": " avaṭustu śiraḥpaścātsaṃdhir ghāṭā kṛkāṭikā // Rajni_18.46",
    "GS40rajnighu:5726": " grīvā ca kaṃdharā kaṃdhiḥ śirodhiśca śirodharā // Rajni_18.47",
    "GS40rajnighu:5727": " kaṇṭho galo nigālo'tha ghaṇṭikā galaśuṇṭhikā // Rajni_18.48",
    "GS40rajnighu:5728": " dhamanī tu śirāṃse tu skandho'dhaḥśikharaṃ tathā // Rajni_18.49",
    "GS40rajnighu:5729": " tasya saṃdhis tu jatru syātkakṣā dormūlasaṃjñakā // Rajni_18.50",
    "GS40rajnighu:5730": " tadadhastādbhavetpārśvaṃ pṛṣṭhaṃ paścāttanoḥ smṛtam // Rajni_18.51",
    "GS40rajnighu:5731": " dor doṣā ca praveṣṭaśca bāhurbāhā bhujo bhujā // Rajni_18.52",
    "GS40rajnighu:5732": " pāṇis tu pañcaśākhaḥ syāt karo hastaḥ śayastathā // Rajni_18.53",
    "GS40rajnighu:5733": " karamūle maṇibandho bhujamadhye kūrparaḥ kaphoṇiśca // Rajni_18.54",
    "GS40rajnighu:5734": " tasmādadhaḥ prakoṣṭhaḥ pragaṇḍakaḥ kūrparāṃsamadhyaṃ syāt // Rajni_18.55",
    "GS40rajnighu:5735": " aṅgulyaḥ karaśākhāḥ syuḥ pradeśinyāṃ tu tarjanī /",
    "GS40rajnighu:5736": " paruḥ syādaṅgulīsaṃdhiḥ parvasaṃdhiś ca kathyate // Rajni_18.56",
    "GS40rajnighu:5737": " athāṅguṣṭhapradeśinyau madhyamānāmikā tathā /",
    "GS40rajnighu:5738": " kaniṣṭhā ceti pañca syuḥ krameṇāṅgulayaḥ smṛtāḥ // Rajni_18.57",
    "GS40rajnighu:5739": " kāmāṅkuśāḥ kararuhāḥ karajā nakharā nakhāḥ /",
    "GS40rajnighu:5740": " pāṇijāṅgulīsambhūtāḥ punarbhavapunarnavāḥ // Rajni_18.58",
    "GS40rajnighu:5741": " karasyādhaḥ prapāṇiḥ syādūrdhvaṃ karatalaṃ smṛtam /",
    "GS40rajnighu:5742": " rekhāḥ sāmudrike jñeyāḥ śubhāśubhanivedikāḥ // Rajni_18.59",
    "GS40rajnighu:5743": " stanorasijavakṣojapayodharakucās tathā // Rajni_18.60",
    "GS40rajnighu:5744": " stanāgraṃ cūcukaṃ vṛttaṃ śikhā stanamukhaṃ ca tat // Rajni_18.61",
    "GS40rajnighu:5745": " vakṣo vatsamuraḥ kroḍo hṛdayaṃ hṛdbhujāntaram // Rajni_18.62",
    "GS40rajnighu:5746": " kukṣiḥ piciṇḍo jaṭharaṃ tundaṃ syādudaraṃ ca tat // Rajni_18.63",
    "GS40rajnighu:5747": " jīvasthānaṃ tu marma syātkaṭiprānte trikaṃ smṛtam // Rajni_18.64",
    "GS40rajnighu:5748": " nābhiḥ syād udarāvartas tato 'dho vastirucyate /",
    "GS40rajnighu:5749": " vastiśca vātaśīrṣaṃ syād garbhasthānaṃ ca tat striyāḥ // Rajni_18.65",
    "GS40rajnighu:5750": " garbhāśayo jarāyuśca garbhādhāraśca ca smṛtaḥ // Rajni_18.66",
    "GS40rajnighu:5751": " nābhistanāntaraṃ jantorāmāśayaḥ iti smṛtaḥ // Rajni_18.67",
    "GS40rajnighu:5752": " pakvāśayo hy adho nābhervastirmūtrāśayaḥ smṛtaḥ // Rajni_18.68",
    "GS40rajnighu:5753": " kaṭiḥ kakudmatī śroṇī nitambaśca kaṭīrakam /",
    "GS40rajnighu:5754": " ārohaṃ śroṇiphalakaṃ kalatraṃ rasanāpadam // Rajni_18.69",
    "GS40rajnighu:5755": " nitambaścaramaṃ śroṇeḥ strīṇāṃ jaghanamagrataḥ // Rajni_18.70",
    "GS40rajnighu:5756": " kakundarau tu sarveṣāṃ syātāṃ jaghanakūpakau /",
    "GS40rajnighu:5757": " kaṭiprothau sphicau pāyur gudāpānaṃ tadāsanam // Rajni_18.71",
    "GS40rajnighu:5758": " gudamuṣkadvayormadhye yo bhāgaḥ sa bhagaḥ smṛtaḥ // Rajni_18.72",
    "GS40rajnighu:5759": " muṣko'ṇḍamaṇḍakoṣaśca vṛṣaṇo bījapeśikā // Rajni_18.73",
    "GS40rajnighu:5760": " śiśnaṃ śephaśca liṅgaṃ ca meḍhraṃ sādhanamehane // Rajni_18.74",
    "GS40rajnighu:5761": " yonirbhago varāṅgaṃ syādupasthaṃ smaramandiram // Rajni_18.75",
    "GS40rajnighu:5762": " ūrū tu sakthinī śroṇisakthnoḥ saṃdhis tu vaṅkṣaṇaḥ /",
    "GS40rajnighu:5763": " jaṅghorūmadhyaparva syājjānvaṣṭhīvacca cakrikā // Rajni_18.76",
    "GS40rajnighu:5764": " jaṅghā tu prasṛtā jñeyā tanmadhye piṇḍikā tathā // Rajni_18.77",
    "GS40rajnighu:5765": " jaṅghāṅghrisaṃdhigranthau tu ghuṭikā gulpha ityapi // Rajni_18.78",
    "GS40rajnighu:5766": " gulphasyādhastu pārṣṇiḥ syāt padāgraṃ prapadaṃ matam // Rajni_18.79",
    "GS40rajnighu:5767": " vikramaścaraṇaḥ pādaḥ pādāṅghriś ca padaṃ kramaḥ // Rajni_18.80",
    "GS40rajnighu:5768": " kroḍamaṅkastathotsaṅgaḥ prāgbhāgo vapuṣaḥ smṛtaḥ // Rajni_18.81",
    "GS40rajnighu:5769": " karo bhavet saṃhitavistṛtāṅgulas talaś capeṭaḥ pratalaḥ prahastakaḥ /",
    "GS40rajnighu:5770": " muṣṭirbhavet saṃhṛtapiṇḍitāṅgulāv ākuñcito 'gre prasṛtaḥ prakīrtitaḥ //",
    "GS40rajnighu:5771": " syāt tarjanī madhyamikā tv anāmikā kaniṣṭhikāṅguṣṭhayutā yadā tadā /",
    "GS40rajnighu:5772": " prādeśatālābhidhagosravas tathā vitastir atyartham iha kramādiyam //",
    "GS40rajnighu:5773": " hastas tu vistṛte pāṇāv ā madhyāṅgulikūrparam // Rajni_18.84",
    "GS40rajnighu:5774": " baddhamuṣṭau saratniḥ syād aratnir akaniṣṭhakaḥ // Rajni_18.85",
    "GS40rajnighu:5775": " vyāmaḥ sahastayoḥ syāttu tiryagbāhvoryadantaram /",
    "GS40rajnighu:5776": " ūrdhvaṃ vistṛtadoṣpāṇir nṛmānaṃ pauruṣaṃ viduḥ // Rajni_18.86",
    "GS40rajnighu:5777": " jīvasthānaṃ tu marma syājjīvāgāraṃ tad ucyate // Rajni_18.87",
    "GS40rajnighu:5778": " marmasthānaṃ ca tatproktaṃ bhrūmadhyādiṣvanekadhā // Rajni_18.88",
    "GS40rajnighu:5779": " bhrūmadhyakaṇḍagalaśaṅkhakacāṃsapṛṣṭhagrīvāgudāṇḍapadapāṇiyugāsthisaṃdhīn",
    "GS40rajnighu:5780": " vaidyāḥ śarekṣaṇamitāni vadanti marmasthānāni cāṅgagatināśakarāṇi martye",
    "GS40rajnighu:5781": " lālā bhavenmukhasrāvaḥ sṛṇikā syandinī ca sā // Rajni_18.90",
    "GS40rajnighu:5782": " svedo gharmaśca gharmāmbho dūṣikā netrayormalam // Rajni_18.91",
    "GS40rajnighu:5783": " malaṃ viṣṭhā purīṣaṃ ca viṭ kiṭṭaṃ pūtikaṃ ca tat /",
    "GS40rajnighu:5784": " mūtraṃ tu guhyaniṣyandaḥ prasrāvaḥ sravaṇaṃ sravaḥ // Rajni_18.92",
    "GS40rajnighu:5785": " valī carmataraṃgaḥ syāt tvagūrmis tvaktaraṃgakaḥ // Rajni_18.93",
    "GS40rajnighu:5786": " palitaṃ ca jarā lakṣma keśaśauklyaṃ ca tadbhavet // Rajni_18.94",
    "GS40rajnighu:5787": " rasāsṛṅmāṃsamedo'sthimajjānaḥ śukrasaṃyutāḥ /",
    "GS40rajnighu:5788": " śarīrasthairyadāḥ samyak vijñeyāḥ sapta dhātavaḥ // Rajni_18.95",
    "GS40rajnighu:5789": " rasastu rasikā proktā svedamātā vapuḥsravaḥ /",
    "GS40rajnighu:5790": " carmāmbhaścarmasāraśca raktasūr asramātṛkā // Rajni_18.96",
    "GS40rajnighu:5791": " raktāsraṃ rudhiraṃ tvagjaṃ kīlālakṣatajāni tu /",
    "GS40rajnighu:5792": " śoṇitaṃ lohitaṃ cāsṛk śoṇaṃ lohaṃ ca carmajam // Rajni_18.97",
    "GS40rajnighu:5793": " māṃsaṃ tu piśitaṃ kravyaṃ palaṃ tu rasyam asrajam /",
    "GS40rajnighu:5794": " palalaṃ jāṅgalaṃ kīram āmiṣaṃ ca tad ucyate // Rajni_18.98",
    "GS40rajnighu:5795": " medas tu māṃsasāraḥ syānmāṃsasneho vasā vapā // Rajni_18.99",
    "GS40rajnighu:5796": " medojam asthidhātuḥ syāt kulyaṃ kīkasakaṃ ca tat // Rajni_18.100",
    "GS40rajnighu:5797": " asthisāras tu majjā syāt tejo bījaṃ tathāsthijam /",
    "GS40rajnighu:5798": " jīvanaṃ dehasāraśca tathāsthisnehasaṃjñakam // Rajni_18.101",
    "GS40rajnighu:5799": " śukraṃ puṃstvaṃ reto bījaṃ vīryaṃ ca pauruṣaṃ kathitam /",
    "GS40rajnighu:5800": " indriyamannavikāro majjaraso harṣaṇaṃ balaṃ caiva // Rajni_18.102",
    "GS40rajnighu:5801": " rasādasraṃ tato māṃsaṃ māṃsānmedo'sthi tadbhavam /",
    "GS40rajnighu:5802": " asthno majjā tataḥ śukram ittham eṣāṃ janikramaḥ // Rajni_18.103",
    "GS40rajnighu:5803": " tilakaṃ kloma mastiṣkaṃ snehas tu mastakodbhavaḥ // Rajni_18.104",
    "GS40rajnighu:5804": " antraṃ purī tad ākhyātaṃ plīhā gulma iti smṛtaḥ // Rajni_18.105",
    "GS40rajnighu:5805": " vasā tu vasnasā snāyurvatsoktā dehavalkalam /",
    "GS40rajnighu:5806": " sā tvak [... 10 Zeichen] // Rajni_18.106",
    "GS40rajnighu:5807": " śirodhijā manyā dhamanī dharaṇī dharā /",
    "GS40rajnighu:5808": " tantukī jīvitajñā ca nāḍī siṃhī ca kīrtitā // Rajni_18.107",
    "GS40rajnighu:5809": " kaṇḍarā tu mahāsnāyurmahānāḍī ca sā smṛtā // Rajni_18.108",
    "GS40rajnighu:5810": " śarīrāsthi tu kaṅkālaṃ syātkaraṅko'sthipañjaraḥ /",
    "GS40rajnighu:5811": " srotāṃsi khāni chidrāṇi kālakhaṇḍaṃ yakṛnmatam // Rajni_18.109",
    "GS40rajnighu:5812": " śiro'sthi tu karoṭiḥ syāt śirastrāṇaṃ tu śīrṣakam /",
    "GS40rajnighu:5813": " tat khaṇḍaṃ kharparaṃ prāhuḥ kapālaṃ ca tad īritam // Rajni_18.110",
    "GS40rajnighu:5814": " pṛṣṭhāsthi tu kaseruḥ syātśākhāsthi nalakaṃ smṛtam // Rajni_18.111",
    "GS40rajnighu:5815": " pārśvāsthi parśukā proktamiti dehāṅganirṇayaḥ // Rajni_18.112",
    "GS40rajnighu:5816": " ātmā śarīrī kṣetrajñaḥ pudgalaḥ prāṇa īśvaraḥ /",
    "GS40rajnighu:5817": " jīvo vibhuḥ pumānīśaḥ sarvajñaḥ śambhuravyayaḥ // Rajni_18.113",
    "GS40rajnighu:5818": " pradhānaṃ prakṛtirmāyā śaktiścaitanyamityapi // Rajni_18.114",
    "GS40rajnighu:5819": " ahaṃkāro 'bhimānaḥ syād ahaṃtāhaṃmatis tathā // Rajni_18.115",
    "GS40rajnighu:5820": " mānasaṃ hṛdayaṃ svāntaṃ cittaṃ ceto manaśca hṛt // Rajni_18.116",
    "GS40rajnighu:5821": " sattvaṃ rajastamaśceti proktāḥ puṃsas trayo guṇāḥ // Rajni_18.117",
    "GS40rajnighu:5822": " śrotraṃ tvagrasanā netraṃ nāsā cetyakṣapañcakam // Rajni_18.118",
    "GS40rajnighu:5823": " akṣaṃ hṛṣīkaṃ karaṇaṃ varhaṇaṃ viṣayīndriyam // Rajni_18.119",
    "GS40rajnighu:5824": " śabdaḥ sparśo raso rūpaṃ gandhaś ca viṣayā amī /",
    "GS40rajnighu:5825": " indriyārthā gocarāste pañcabhūtaguṇāḥ khalu // Rajni_18.120",
    "GS40rajnighu:5826": " ākāśamanilastoyaṃ tejaḥ pṛthvī ca tānyapi /",
    "GS40rajnighu:5827": " krameṇa pañca bhūtāni kīrtitāni manīṣibhiḥ // Rajni_18.121",
    "GS40rajnighu:5828": " ityeṣa mānuṣavayottaravarṇagātradhātvaṅgalakṣaṇanirūpaṇapūryamāṇaḥ /",
    "GS40rajnighu:5829": " vargaḥ kṛtastu bhiṣajāṃ bahudehadoṣanāmā nidānagaṇanirṇayadhīniveśaḥ //",
    "GS40rajnighu:5830": " iti paśupatipādāmbhojasevāsamādhipratisamayasamutthānandasaukhyaikasīmnā /",
    "GS40rajnighu:5831": " naraharikṛtināyaṃ nirmite yāti nāmapracayamukuṭaratne śāntimaṣṭādaśāṅkaḥ // Rajni_18.123",
    "GS40rajnighu:5832": " Rājanighaṇṭu, Siṃhādivarga siṃhaḥ pañcamukho nakhī mṛgapatirmānī hariḥ kesarī kravyādo nakharāyudho",
    "GS40rajnighu:5833": " mṛgaripuḥ śūraśca kaṇṭhīravaḥ /",
    "GS40rajnighu:5834": " vikrānto dviradāntako bahubalo dīpto balī vikramī haryakṣaḥ sa ca dīptapiṅgala iti khyāto mṛgendraśca saḥ // Rajni_19.1",
    "GS40rajnighu:5835": " mahāśṛṅgastu śarabho meghaskandho mahāmanāḥ /",
    "GS40rajnighu:5836": " aṣṭapādo mahāsiṃho manasvī parvatāśrayaḥ // Rajni_19.2",
    "GS40rajnighu:5837": " vyāghraḥ pañcanakho vyālaḥ śārdūlo'tha guhāśayaḥ /",
    "GS40rajnighu:5838": " tīkṣṇadaṃṣṭraḥ puṇḍarīko dvīpī bhīrur nakhāyudhaḥ // Rajni_19.3",
    "GS40rajnighu:5839": " citrakaś citrakāyaḥ syādupavyāghro mṛgāntakaḥ /",
    "GS40rajnighu:5840": " śūraś ca kṣudraśārdūlaś citravyāghraś ca sa smṛtaḥ // Rajni_19.4",
    "GS40rajnighu:5841": " ṛkṣo bhallūko 'tha bhallaḥ saśalyo durghoṣaḥ syāt bhallakaḥ pṛṣṭhadṛṣṭiḥ /",
    "GS40rajnighu:5842": " drāghiṣṭhaḥ syāt dīrghakeśaś cirāyur jñeyaḥ so 'yaṃ duścaro dīrghadarśī //",
    "GS40rajnighu:5843": " mṛgādastu sa vijñeyas tarakṣur ghoradarśanaḥ // Rajni_19.6",
    "GS40rajnighu:5844": " śivā tu bhūrimāyaḥ syāt gomāyur mṛgadhūrtakaḥ /",
    "GS40rajnighu:5845": " śṛgālo vañcakaḥ kroṣṭā pheravaḥ pherujambukau /",
    "GS40rajnighu:5846": " śālāvṛkaḥ śivāluśca pheraṇḍo vyāghrasevakaḥ // Rajni_19.7",
    "GS40rajnighu:5847": " īhāmṛgastu kokaḥ syādvṛko vatsādano'vibhuk /",
    "GS40rajnighu:5848": " govatsāriś chāgalāriś chāgalānto jalāśrayaḥ // Rajni_19.8",
    "GS40rajnighu:5849": " kukkuraḥ sārameyaśca bhaṣakaḥ śvānakaḥ śunaḥ /",
    "GS40rajnighu:5850": " bhūstaro vakralāṅgūlo vṛkārī rātrijāgaraḥ // Rajni_19.9",
    "GS40rajnighu:5851": " kauleyako grāmamṛgo mṛgārirmṛgadaṃśakaḥ /",
    "GS40rajnighu:5852": " śūraḥ śuniḥ śayāluśca bhaṣaḥ śaradikāmukaḥ // Rajni_19.10",
    "GS40rajnighu:5853": " biḍālo mūṣakārātiḥ vṛṣadaṃśo biḍālakaḥ /",
    "GS40rajnighu:5854": " śālāvṛkaśca mārjāro māyāvī dīptalocanaḥ // Rajni_19.11",
    "GS40rajnighu:5855": " anyo lomaśamārjāraḥ pūtiko mārajātakaḥ /",
    "GS40rajnighu:5856": " sugandhimūtrapatano gandhamārjārakaśca saḥ // Rajni_19.12",
    "GS40rajnighu:5857": " dviradagajamataṃgajebhakumbhidviradanavāraṇahastipadmināgāḥ /",
    "GS40rajnighu:5858": " karikaraṭiviṣāṇikuñjarās te radanimadābalasammadadvipāś ca // Rajni_19.13",
    "GS40rajnighu:5859": " bhadraḥ stamberamo dantī drumāriḥ ṣaṣṭihāyanaḥ /",
    "GS40rajnighu:5860": " mātaṃgaḥ puṣkarī dantābalaś cānekapastvibhaḥ // Rajni_19.14",
    "GS40rajnighu:5861": " bhadro mando mṛgaśceti vijñeyāstrividhā gajāḥ /",
    "GS40rajnighu:5862": " vanapracārasārūpyasattvabhedopalakṣitāḥ // Rajni_19.15",
    "GS40rajnighu:5863": " sa bālaḥ kalabho jñeyo durdānto vyāla ucyate /",
    "GS40rajnighu:5864": " prabhinno garjito bhrānto matto madakalaśca saḥ // Rajni_19.16",
    "GS40rajnighu:5865": " ibhī tu kariṇī jñeyā hastinī dhenukā vaśā /",
    "GS40rajnighu:5866": " kareṇuḥ padminī caiva mātaṃgī vāsitā ca sā // Rajni_19.17",
    "GS40rajnighu:5867": " khaḍgaḥ khaḍgamṛgaḥ krodhī mukhaśṛṅgo mukhebalī /",
    "GS40rajnighu:5868": " gaṇḍako vajracarmā ca khaḍgī vārdhrīṇasaś ca saḥ // Rajni_19.18",
    "GS40rajnighu:5869": " uṣṭro dīrghagatir balī ca karabho dāserako dhūsaro lamboṣṭho lavaṇaḥ kramelakamahājaṅghau ca bījāṅghrikaḥ /",
    "GS40rajnighu:5870": " dīrghaḥ śṛṅkhalako mahān atha mahāgrīvo mahāṅgo mahānādaḥ so 'pi",
    "GS40rajnighu:5871": " mahādhvagaḥ sa ca mahāpṛṣṭho baliṣṭhaś ca saḥ // Rajni_19.19",
    "GS40rajnighu:5872": " mahiṣaḥ kāsaraḥ krodhī kaluṣaścāpi sairibhaḥ /",
    "GS40rajnighu:5873": " lulāpamattaraktākṣā viṣāṇī kavalī balī // Rajni_19.20",
    "GS40rajnighu:5874": " mahiṣī mandagamanā mahākṣīrā payasvinī /",
    "GS40rajnighu:5875": " lulāpakāntā kaluṣā turaṃgadveṣiṇī ca sā // Rajni_19.21",
    "GS40rajnighu:5876": " gaus tu bhadro balīvardo damyo dāntaḥ sthiro balī /",
    "GS40rajnighu:5877": " ukṣānaḍvān kakudmān syādṛṣabho vṛṣabho vṛṣaḥ // Rajni_19.22",
    "GS40rajnighu:5878": " dhuryo dhurīṇo dhaureyaḥ śāṃkaro haravāhanaḥ /",
    "GS40rajnighu:5879": " rohiṇīramaṇo voḍhā gonāthaḥ saurabheyakaḥ // Rajni_19.23",
    "GS40rajnighu:5880": " vṛṣabhastu vṛṣaḥ prokto mahokṣaḥ puṃgavo balī /",
    "GS40rajnighu:5881": " gonātha ukṣā ṛṣabho gopriyo gopatiśca saḥ // Rajni_19.24",
    "GS40rajnighu:5882": " dhavalaḥ śabalastāmraś citraśca dhūsarastathā /",
    "GS40rajnighu:5883": " ityādivarṇabhedena jñeyā gāvo 'tra bheditāḥ // Rajni_19.25",
    "GS40rajnighu:5884": " vinītaḥ śikṣito dānto dhuryo voḍhā ca dhaurikaḥ // Rajni_19.26",
    "GS40rajnighu:5885": " bālo vatsataraḥ prokto durdānto gaḍir ucyate // Rajni_19.27",
    "GS40rajnighu:5886": " gaur mātosrā śṛṅgiṇī saurabheyī māheyī syādrohiṇī dhenuraghnyā /",
    "GS40rajnighu:5887": " dogdhrī bhadrā bhūrimatyānaḍuhyau kalyāṇī syātpāvanī cārjunī ca //",
    "GS40rajnighu:5888": " vanagaur gavayaḥ prokto balabhadro mahāgavaḥ // Rajni_19.29",
    "GS40rajnighu:5889": " gavayī vanadhenuḥ syātsaiva bhillagavī matā // Rajni_19.30",
    "GS40rajnighu:5890": " camaro vyajano vanyo dhenugo bāladhipriyaḥ /",
    "GS40rajnighu:5891": " tasya strī camarī proktā dīrghabālā giripriyā // Rajni_19.31",
    "GS40rajnighu:5892": " varāhaḥ stabdharomā ca romaśaḥ śūkaraḥ kiriḥ /",
    "GS40rajnighu:5893": " vakradaṃṣṭraḥ kiṭir daṃṣṭrī kroḍo dantāyudho balī // Rajni_19.32",
    "GS40rajnighu:5894": " pṛthuskandhaś ca bhūdāraḥ potrī ghoṇāntabhedanaḥ /",
    "GS40rajnighu:5895": " kolaḥ potrāyudhaḥ śūro bahvapatyo radāyudhaḥ // Rajni_19.33",
    "GS40rajnighu:5896": " anyastu viḍvarāhaḥ syādgrāmīṇo grāmaśūkaraḥ /",
    "GS40rajnighu:5897": " grāmyakroḍo grāmyakolo viṣṭhāśī dārakaśca saḥ // Rajni_19.34",
    "GS40rajnighu:5898": " aśvo ghoṭasturaṃgo 'rvā turagaśca turaṃgamaḥ /",
    "GS40rajnighu:5899": " vāho vājī mudgabhojī vītiḥ saptiśca saindhavaḥ // Rajni_19.35",
    "GS40rajnighu:5900": " harirhayaśca dhārāṭo javano jīvano javī /",
    "GS40rajnighu:5901": " gandharvo vāhanaśreṣṭhaḥ śrībhrātāmṛtasodaraḥ // Rajni_19.36",
    "GS40rajnighu:5902": " āraṭṭasindhujavanāyujapārasīkakāmbojabāhlikamukhā vividhāsturaṅgāḥ /",
    "GS40rajnighu:5903": " sāmrāṇaśephakamukhā api deśataḥ syur varṇena te 'pi ca punarbahudhā bhavanti // Rajni_19.37",
    "GS40rajnighu:5904": " śvetaḥ karkaḥ so 'tha raktastu śoṇo haimaḥ kṛṣṇo nīlavarṇastu nīlaḥ /",
    "GS40rajnighu:5905": " śubhrairnetrairmallikākṣo nidiṣṭaḥ kṛṣṇairuktaḥ so 'yam indrāyudhākhyaḥ //",
    "GS40rajnighu:5906": " itthaṃ nānāvarṇabhedena vājī jñātavyo 'yaṃ lokarūḍhaiḥ sudhībhiḥ /",
    "GS40rajnighu:5907": " atrāsmābhirna prapañcaḥ kṛto'smādājāneyo 'pyatra vājī kulīnaḥ //",
    "GS40rajnighu:5908": " sukulaḥ suvinītāśvaḥ kiśorasturagārbhakaḥ // Rajni_19.40",
    "GS40rajnighu:5909": " vājinī vaḍabā cāpi prasūraśvāśvinī ca sā // Rajni_19.41",
    "GS40rajnighu:5910": " gardabhaḥ śaṅkukarṇaśca bāleyo rāsabhaḥ kharaḥ /",
    "GS40rajnighu:5911": " bhāravāho bhūrigamaś cakrīvān dhūsarāhvayaḥ // Rajni_19.42",
    "GS40rajnighu:5912": " vesaras tv aśvakharajaḥ sakṛdgarbho 'dhvagaḥ kṣamī /",
    "GS40rajnighu:5913": " saṃtuṣṭo miśrajaḥ prokto miśraśabdo'tibhāragaḥ // Rajni_19.43",
    "GS40rajnighu:5914": " ajo bukkaśca medhyaḥ syāllambakarṇaḥ paśuśca saḥ /",
    "GS40rajnighu:5915": " chāgalo barkaraś chāgastubho bastaḥ payasvalaḥ // Rajni_19.44",
    "GS40rajnighu:5916": " ajā payasvinī bhīruśchāgī medhyā galastanī // Rajni_19.45",
    "GS40rajnighu:5917": " meṣo bheḍo huḍo meṇḍhraḥ ūrṇāyur uraṇastathā /",
    "GS40rajnighu:5918": " eḍakaḥ śṛṅgiṇo 'viḥ syādurabhro romaśo balī // Rajni_19.46",
    "GS40rajnighu:5919": " nānādeśaviśeṣeṇa meṣā nānāvidhā amī // Rajni_19.47",
    "GS40rajnighu:5920": " mṛgaḥ kuraṅgo vātāyuḥ kṛṣṇasāraḥ sulocanaḥ /",
    "GS40rajnighu:5921": " hariṇo'jinayoniḥ syādeṇaḥ pṛṣata ityapi // Rajni_19.48",
    "GS40rajnighu:5922": " kakuvāg atha sāraṅgaḥ śākhiśṛṅgaśca cittalaḥ /",
    "GS40rajnighu:5923": " anyaśca bhāraśṛṅgaḥ syāt mahāśṛṅgo vanapriyaḥ // Rajni_19.49",
    "GS40rajnighu:5924": " rurustu rauhiṣo rohī syānnyaṅkuścaiva śambaraḥ /",
    "GS40rajnighu:5925": " nīlakaḥ pṛṣataścaiva raṅkuḥ śabalapṛṣṭhakaḥ // Rajni_19.50",
    "GS40rajnighu:5926": " śikharyupakuraṅgaḥ syāt śrīkārī ca mahājavaḥ /",
    "GS40rajnighu:5927": " javanī vegihariṇī jaṅghālo jāṅghikāhvayaḥ // Rajni_19.51",
    "GS40rajnighu:5928": " vānaro markaṭaḥ kīśaḥ kapiḥ śākhāmṛgo hariḥ /",
    "GS40rajnighu:5929": " plavaṃgamo vanaukāśca plavaṃgaḥ plavagaḥ plavaḥ // Rajni_19.52",
    "GS40rajnighu:5930": " golāṅgūlastu gaurākhyaḥ kapiḥ kṛṣṇamukho hi saḥ /",
    "GS40rajnighu:5931": " mandurābhūṣaṇākhyo 'yaṃ vijñeyaḥ kṛṣṇavānaraḥ // Rajni_19.53",
    "GS40rajnighu:5932": " śalyakaḥ syāt śalyamṛgo vajraśuktir bileśayaḥ // Rajni_19.54",
    "GS40rajnighu:5933": " śalyo'nyaḥ śvāvidityuktaḥ śalī ca śalalī ca saḥ // Rajni_19.55",
    "GS40rajnighu:5934": " śalyalomni tu vijñeyā śalalī śalalaṃ śalam // Rajni_19.56",
    "GS40rajnighu:5935": " kokaḍo javanaḥ proktaḥ kokovāco bileśayaḥ /",
    "GS40rajnighu:5936": " jñeyaś camarapucchaś ca lomaśo dhūmravarṇakaḥ // Rajni_19.57",
    "GS40rajnighu:5937": " nakulaḥ sūciradanaḥ sarpārir lohitānanaḥ // Rajni_19.58",
    "GS40rajnighu:5938": " darvīkaro dvirasanaḥ pātālanilayo balī /",
    "GS40rajnighu:5939": " nāgaśca kādraveyaśca vakrago dandaśūkakaḥ // Rajni_19.59",
    "GS40rajnighu:5940": " cakṣuḥśravā viṣadharo gūḍhāṅghriḥ kuṇḍalī phaṇī /",
    "GS40rajnighu:5941": " pannago vāyubhakṣaśca bhogī syājjihmagaśca saḥ // Rajni_19.60",
    "GS40rajnighu:5942": " sarpo daṃṣṭrī bhujaṃgo 'hir bhujagaś ca sarīsṛpaḥ /",
    "GS40rajnighu:5943": " kañcukī dīrghapucchaś ca dvijhvi uragaśca saḥ // Rajni_19.61",
    "GS40rajnighu:5944": " phaṇino dhavalāṅgā ye te nāgā iti kīrtitāḥ /",
    "GS40rajnighu:5945": " anye raktādivarṇāḍhyā bodhyāḥ sarpādināmabhiḥ // Rajni_19.62",
    "GS40rajnighu:5946": " gonaso maṇḍalītyuktaścitrāṅgo vyantaro bhavet // Rajni_19.63",
    "GS40rajnighu:5947": " kuliko harito jñeyo rājilaṃ ḍuṇḍubhaṃ viduḥ // Rajni_19.64",
    "GS40rajnighu:5948": " ananto vāsukiḥ padmo mahāpadmo'pi takṣakaḥ /",
    "GS40rajnighu:5949": " karkoṭaḥ kulikaḥ śaṅkha ityamī nāganāyakāḥ // Rajni_19.65",
    "GS40rajnighu:5950": " tadbāndhavāstu kumudakambalāśvatarādayaḥ // Rajni_19.66",
    "GS40rajnighu:5951": " āpahṛt dvimukhī caiva dhāmiṇītyādayaḥ pare // Rajni_19.67",
    "GS40rajnighu:5952": " mūṣiko mūṣakaḥ piṅgo'pyākhurunduruko nakhī /",
    "GS40rajnighu:5953": " khanako bilakārī ca dhānyāriśca bahuprajaḥ // Rajni_19.68",
    "GS40rajnighu:5954": " anyo mahāmūṣakaḥ syānmūṣī vighneśavāhanaḥ /",
    "GS40rajnighu:5955": " mahāṅgaḥ sasyamārī ca bhūphalo bhittipātanaḥ // Rajni_19.69",
    "GS40rajnighu:5956": " chuchundarī rājaputrī proktānyā pratimūṣikā /",
    "GS40rajnighu:5957": " sugandhimūṣikā gandhā śuṇḍinī śuṇḍamūṣikā // Rajni_19.70",
    "GS40rajnighu:5958": " godhā tu godhikā jñeyā dārumatsyāhvayā ca sā /",
    "GS40rajnighu:5959": " kharacarmā pañcanakhī pulakā dīrghapucchikā // Rajni_19.71",
    "GS40rajnighu:5960": " godhājaḥ syāttu gaudheyo gaudhāro godhikāsutaḥ // Rajni_19.72",
    "GS40rajnighu:5961": " barbarī ghorikā ghorā dīrgharūpā bhayāvahā /",
    "GS40rajnighu:5962": " sthūlacañcur dīrghapādā sarpabhakṣī guṇārikā // Rajni_19.73",
    "GS40rajnighu:5963": " brāhmaṇī gṛhagodhā ca supadī raktapucchikā // Rajni_19.74",
    "GS40rajnighu:5964": " saraṭaḥ kṛkalāsaḥ syāt pratisūryaḥ śayānakaḥ /",
    "GS40rajnighu:5965": " vṛttisthaḥ kaṇṭakāgāro durārohadrumāśrayaḥ // Rajni_19.75",
    "GS40rajnighu:5966": " jāhako gātrasaṃkocī maṇḍalī bahurūpakaḥ /",
    "GS40rajnighu:5967": " kāmarūpī virūpī ca bilavāsaḥ prakīrtitaḥ // Rajni_19.76",
    "GS40rajnighu:5968": " pallī tu musalī proktā gṛhagodhā gṛhālikā /",
    "GS40rajnighu:5969": " jyeṣṭhā ca kuḍyamatsyā ca pallikā gṛhagodhikā // Rajni_19.77",
    "GS40rajnighu:5970": " tantuvāyastūrṇanābho lūtā markaṭakaḥ kṛmiḥ // Rajni_19.78",
    "GS40rajnighu:5971": " hālāhalā tv añjalikā girikā bālamūṣikā // Rajni_19.79",
    "GS40rajnighu:5972": " vṛścikaḥ śūkakīṭaḥ syād alidroṇaś ca vṛścike // Rajni_19.80",
    "GS40rajnighu:5973": " atha karṇajalūkā syāccitrāṅgī śatapadyapi // Rajni_19.81",
    "GS40rajnighu:5974": " pipīlakaḥ pipīlaśca strīsaṃjñā ca pipīlikā // Rajni_19.82",
    "GS40rajnighu:5975": " udaṅghā kapijaṅghikā jñeyā tailapipīlikā // Rajni_19.83",
    "GS40rajnighu:5976": " kṛṣṇānyā ca pipīlī tu sthūlā vṛkṣaruhā ca sā // Rajni_19.84",
    "GS40rajnighu:5977": " matkuṇo raktapāyī syādraktāṅgo mañcakāśrayī // Rajni_19.85",
    "GS40rajnighu:5978": " yādastu jalajantuḥ syājjalaprāṇī jaleśayaḥ /",
    "GS40rajnighu:5979": " tatrātikrūrakarmā yaḥ sa jalavyāla ucyate // Rajni_19.86",
    "GS40rajnighu:5980": " matsyo vaisāriṇo mīnaḥ pṛthuromā jhaṣo'ṇḍajaḥ /",
    "GS40rajnighu:5981": " visāraḥ śakulī śalkī pāṭhīno'nimiṣastimiḥ // Rajni_19.87",
    "GS40rajnighu:5982": " rājīvaḥ śakulaḥ śṛṅgī vāgusaḥ śalyapallavau /",
    "GS40rajnighu:5983": " pāṭhīnaḥ śakulaś caiva nadyāvartaśca rohitaḥ // Rajni_19.88",
    "GS40rajnighu:5984": " madguras timirityādyā jñeyās tadbhedajātayaḥ /",
    "GS40rajnighu:5985": " tadbhedo makarākhyo 'nyo mātaṃgamakaro 'paraḥ // Rajni_19.89",
    "GS40rajnighu:5986": " cilicimastimiś caiva tathānyaś ca timiṅgilaḥ /",
    "GS40rajnighu:5987": " timiṅgilagilaśceti mahāmatsyā amī matāḥ // Rajni_19.90",
    "GS40rajnighu:5988": " śiśukaḥ śiśumāraḥ syātsa ca grāho varāhakaḥ // Rajni_19.91",
    "GS40rajnighu:5989": " bhavennakrastu kumbhīro galagrāho mahābalaḥ // Rajni_19.92",
    "GS40rajnighu:5990": " kacchapaḥ kamaṭhaḥ kūrmo gūḍhāṅgo dharaṇīdharaḥ /",
    "GS40rajnighu:5991": " kaccheṣṭaḥ palvalāvāso vṛttaḥ kaṭhinapṛṣṭhakaḥ // Rajni_19.93",
    "GS40rajnighu:5992": " karkaṭaḥ syāt karkaṭakaḥ kulīraśca kulīrakaḥ /",
    "GS40rajnighu:5993": " saṃdaṃśakaḥ paṅkavāsas tiryaggāmī sa cordhvadṛk // Rajni_19.94",
    "GS40rajnighu:5994": " maṇḍūko darduro maṇḍo harir bhekaśca lūlakaḥ /",
    "GS40rajnighu:5995": " śālūraḥ sa ca varṣābhūḥ plavaḥ kaṭuravastathā /",
    "GS40rajnighu:5996": " samīḍanyaśca muṇḍī ca plavaṃgaśca plavaṃgamaḥ // Rajni_19.95",
    "GS40rajnighu:5997": " pīto'nyo rājamaṇḍūko mahāmaṇḍūka ityapi /",
    "GS40rajnighu:5998": " pītāṅgaḥ pītamaṇḍūko varṣāghoṣo mahāravaḥ // Rajni_19.96",
    "GS40rajnighu:5999": " jalūkā tu jalaukā syādraktapā raktapāyinī /",
    "GS40rajnighu:6000": " raktasaṃdohikā tīkṣṇā carmaṭī jalajīvinī // Rajni_19.97",
    "GS40rajnighu:6001": " jalakākastu dātyūhaḥ sa ca syāt kālakaṇṭhakaḥ // Rajni_19.98",
    "GS40rajnighu:6002": " jalapārāvataḥ kopī prokto jalakapotakaḥ // Rajni_19.99",
    "GS40rajnighu:6003": " sthale karituraṃgādyā yāvantaḥ santi jantavaḥ /",
    "GS40rajnighu:6004": " jale'pi te ca tāvanto jñātavyā jalapūrvakāḥ // Rajni_19.100",
    "GS40rajnighu:6005": " khagavihagavihaṃgamā vihaṃgaḥ pipatiṣupattripatatripattravāhāḥ /",
    "GS40rajnighu:6006": " śakuniśakunaviṣkirāṇḍajā viḥ patagapatannabhasaṃgamā nagaukāḥ //",
    "GS40rajnighu:6007": " vājī pattrarathaḥ pakṣī dvijo nīḍodbhavo 'nugaḥ /",
    "GS40rajnighu:6008": " śakuntaḥ patagaḥ picchan pataṃgo vikiraśca saḥ // Rajni_19.102",
    "GS40rajnighu:6009": " gṛdhrastārkṣyo vainateyaḥ khagendro bhujagāntakaḥ /",
    "GS40rajnighu:6010": " vakratuṇḍaśca dākṣāyyo garutmān dūradarśanaḥ // Rajni_19.103",
    "GS40rajnighu:6011": " śyenaḥ śaśādaḥ kravyādaḥ krūro vegī khagāntakaḥ /",
    "GS40rajnighu:6012": " kāmāndhas tīvrasampātas tarasvī tārkṣyanāyakaḥ // Rajni_19.104",
    "GS40rajnighu:6013": " kāṣṭhakuṭṭaḥ kāṣṭhabhaṅgī kāṣṭhakūṭaśca śabditaḥ // Rajni_19.105",
    "GS40rajnighu:6014": " karako nīlapicchaḥ syāt lambakarṇo raṇapriyaḥ /",
    "GS40rajnighu:6015": " raṇapakṣī picchabāṇaḥ sthūlanīlo bhayaṃkaraḥ // Rajni_19.106",
    "GS40rajnighu:6016": " kaṅkas tu lohapṛṣṭhaḥ syāt saṃdaṃśavadanaḥ kharaḥ /",
    "GS40rajnighu:6017": " raṇālaṃkaraṇaḥ krūraḥ sa ca syādāmiṣapriyaḥ // Rajni_19.107",
    "GS40rajnighu:6018": " kākastu vāyaso dhvāṅkṣaḥ kāṇo'riṣṭaḥ sakṛtprajaḥ /",
    "GS40rajnighu:6019": " balibhug balipuṣṭaśca dhūlijaṅgho nimittakṛt // Rajni_19.108",
    "GS40rajnighu:6020": " kauśikāriścirāyuśca karaṭo mukharaḥ kharaḥ /",
    "GS40rajnighu:6021": " ātmaghoṣo mahālolaścirajīvī calācalaḥ // Rajni_19.109",
    "GS40rajnighu:6022": " droṇastu droṇakākaḥ syāt kākolo'raṇyavāyasaḥ /",
    "GS40rajnighu:6023": " vanavāsī mahāprāṇaḥ krūrarāvī phalapriyaḥ // Rajni_19.110",
    "GS40rajnighu:6024": " ulūkastāmaso ghūko divāndhaḥ kauśikaḥ kuviḥ /",
    "GS40rajnighu:6025": " naktaṃcaro niśāṭaśca kākāriḥ krūraghoṣakaḥ // Rajni_19.111",
    "GS40rajnighu:6026": " valgulī vaktraviṣṭhā sā divāndhā ca niśācarī /",
    "GS40rajnighu:6027": " svairiṇī ca divāsvāpā māṃseṣṭā mātṛvāhinī // Rajni_19.112",
    "GS40rajnighu:6028": " carmakī carmapakṣī ca carmāṅgī carmagandhikā /",
    "GS40rajnighu:6029": " kṛtyāśūkāriṇī carmī carmapattrī ca melikā /",
    "GS40rajnighu:6030": " dināndhā naktabhojī ca bhrāmaṇī karṇikāhvayā // Rajni_19.113",
    "GS40rajnighu:6031": " mayūraścandrakī barhī nīlakaṇṭhaḥ śikhī dhvajī /",
    "GS40rajnighu:6032": " meghānandī kalāpī ca śikhaṇḍī citrapicchakaḥ // Rajni_19.114",
    "GS40rajnighu:6033": " barhiṇaḥ pracalākī ca śuklāpāṅgaḥ śikhāvalaḥ /",
    "GS40rajnighu:6034": " kekī bhujaṃgabhojī ca meghanādānulāsakaḥ // Rajni_19.115",
    "GS40rajnighu:6035": " barhabhāraḥ kalāpaḥ syād barhanetrāṇi candrakāḥ /",
    "GS40rajnighu:6036": " pracalākaḥ śikhā jñeyā dhvaniḥ keketi kathyate // Rajni_19.116",
    "GS40rajnighu:6037": " kuraraḥ kharaśabdaḥ kruṅ krauñcaḥ paṅkticaraḥ kharaḥ // Rajni_19.117",
    "GS40rajnighu:6038": " nīlakrauñcas tu nīlāṅgo dīrghagrīvo'tijāgaraḥ // Rajni_19.118",
    "GS40rajnighu:6039": " bakaḥ kaṅko bakoṭaśca tīrthasevī ca tāpasaḥ /",
    "GS40rajnighu:6040": " mīnaghātī mṛṣādhyānī niścalāṅghriś ca dāmbhikaḥ // Rajni_19.119",
    "GS40rajnighu:6041": " śakunī potakī śyāmā pāṇḍavī śvetapakṣiṇī // Rajni_19.120",
    "GS40rajnighu:6042": " durgā bhagavatī caiva saivoktā satyapāṇḍavī // Rajni_19.121",
    "GS40rajnighu:6043": " balākā viṣakaṇṭhī syāt śuṣkāṅgī dīrghakaṃdharā // Rajni_19.122",
    "GS40rajnighu:6044": " gharmāntakāmukī śvetā meghanādā jalāśrayā // Rajni_19.123",
    "GS40rajnighu:6045": " cakraḥ kokaścakravāko rathāṅgo bhūripremā dvaṃdvacārī sahāyaḥ /",
    "GS40rajnighu:6046": " kāntaḥ kāmī rātriviśleṣagāmī rāmāvakṣojopamaḥ kāmukaśca // Rajni_19.124",
    "GS40rajnighu:6047": " sāraso rasikaḥ kāmī nīlāṅgo bhaṇitāravaḥ /",
    "GS40rajnighu:6048": " nīlakaṇṭho raktanetraḥ kākavāk kāmivallabhaḥ // Rajni_19.125",
    "GS40rajnighu:6049": " ṭiṭṭibhī pītapādaśca sadālūtā nṛjāgaraḥ /",
    "GS40rajnighu:6050": " niśācarī citrapakṣī jalaśāyī sucetanā // Rajni_19.126",
    "GS40rajnighu:6051": " jalakukkuṭakaścānyo jalaśāyī jalasthitaḥ // Rajni_19.127",
    "GS40rajnighu:6052": " ṭhikaḥ pāśagaḍaṣ ṭhikko jalasāryatilāśayaḥ // Rajni_19.128",
    "GS40rajnighu:6053": " jalapakṣī mahāpakṣī jalasāghativāsakaḥ // Rajni_19.129",
    "GS40rajnighu:6054": " jalaśāyī maṇḍalīno mandagaḥ śleṣmalo'viṣī /",
    "GS40rajnighu:6055": " sarājī rājimantaśca jalasarpaḥ sa dundubhiḥ // Rajni_19.130",
    "GS40rajnighu:6056": " dvivigoḍo nisaś caiva citrī śalpī ca gomukhaḥ // Rajni_19.131",
    "GS40rajnighu:6057": " anye ca plavagā ye ye te sarve kṣudrasārasāḥ /",
    "GS40rajnighu:6058": " śvetāścitrāśca dhūmrādyā nānāvarṇānugāhvayāḥ // Rajni_19.132",
    "GS40rajnighu:6059": " haṃso dhavalapakṣī syāt cakrāṅgo mānasālayaḥ // Rajni_19.133",
    "GS40rajnighu:6060": " kalahaṃsastu kādambaḥ kalanādo marālakaḥ // Rajni_19.134",
    "GS40rajnighu:6061": " eteṣu cañcucaraṇeṣvaruṇeṣu rājahaṃso'pi dhūsaratareṣu ca mallikākṣaḥ /",
    "GS40rajnighu:6062": " kāleṣu teṣu dhavalaḥ kila dhārtarāṣṭraḥ so 'pyeṣa dhūsaratanustu bhaved abhavyaḥ // Rajni_19.135",
    "GS40rajnighu:6063": " haṃsī tu varaṭā jñeyā varalā vāralā ca sā /",
    "GS40rajnighu:6064": " marālī mañjugamanā cakrāṅgī mṛdugāminī // Rajni_19.136",
    "GS40rajnighu:6065": " kukkuṭastāmracūḍaḥ syāt kālajñaś caraṇāyudhaḥ /",
    "GS40rajnighu:6066": " niyoddhā kṛkavākuśca viṣkiro nakharāyudhaḥ // Rajni_19.137",
    "GS40rajnighu:6067": " syātkapotaḥ kokadevo dhūsaro dhūmralocanaḥ /",
    "GS40rajnighu:6068": " dahano'gnisahāyaśca bhīṣaṇo gṛhanāśanaḥ // Rajni_19.138",
    "GS40rajnighu:6069": " pārāvataḥ kalaravo'ruṇalocanaśca pārāpato madanakākuravaśca kāmī /",
    "GS40rajnighu:6070": " raktekṣaṇo madanamohanavāgvilāsī kaṇṭhīravo gṛhakapotaka eṣa uktaḥ //",
    "GS40rajnighu:6071": " pārāvato'nyadeśīyaḥ kāmuko ghullusāravaḥ // Rajni_19.140",
    "GS40rajnighu:6072": " jalapārāvataḥ kāmī jñeyo galaravaśca saḥ // Rajni_19.141",
    "GS40rajnighu:6073": " kokilaḥ parapuṣṭaḥ syāt kālaḥ parabhṛtaḥ pikaḥ /",
    "GS40rajnighu:6074": " vasantadūtastāmrākṣo gandharvo madhugāyanaḥ // Rajni_19.142",
    "GS40rajnighu:6075": " vāsantaḥ kalakaṇṭhaśca kāmāndhaḥ kākalīravaḥ /",
    "GS40rajnighu:6076": " kuhūravo'nyapuṣṭaśca matto madanapāṭhakaḥ // Rajni_19.143",
    "GS40rajnighu:6077": " kokilā tv anyapuṣṭā syānmattā parabhṛtā ca sā /",
    "GS40rajnighu:6078": " sukaṇṭhī madhurālāpā kalakaṇṭhī madhūdayā // Rajni_19.144",
    "GS40rajnighu:6079": " vasantadūtī tāmrākṣī pikī sā ca kuhūravā /",
    "GS40rajnighu:6080": " vāsantī kāmagā caiva gandharvā vanabhūṣaṇī // Rajni_19.145",
    "GS40rajnighu:6081": " śukaḥ kīro raktatuṇḍo medhāvī mañjupāṭhakaḥ // Rajni_19.146",
    "GS40rajnighu:6082": " anyo rājaśukaḥ prājñaḥ śatapattro nṛpapriyaḥ // Rajni_19.147",
    "GS40rajnighu:6083": " sārikā madhurālāpā dūtī medhāvinī ca sā /",
    "GS40rajnighu:6084": " kavarī kutsitāṅgī ca kaṣkalāṅgī ca śārikā // Rajni_19.148",
    "GS40rajnighu:6085": " pītapādā hy ujjvalākṣī raktacañcuśca sārikā /",
    "GS40rajnighu:6086": " paṭhantī pāṭhavārtā ca buddhimatī bhūsārikā // Rajni_19.149",
    "GS40rajnighu:6087": " gorāṇṭikā gokirāṭī gorikā kalahapriyā // Rajni_19.150",
    "GS40rajnighu:6088": " cakoraścandrikāpāyī kaumudījīvano'pi saḥ /",
    "GS40rajnighu:6089": " cātakastokakaḥ so 'pi sāraṅgo meghajīvanaḥ // Rajni_19.151",
    "GS40rajnighu:6090": " hārītakastu hārītas tejalaśca kapiñjalaḥ // Rajni_19.152",
    "GS40rajnighu:6091": " dhūsarī piṅgalā sūcī bhairavī yoginī jayā /",
    "GS40rajnighu:6092": " kumārī suvicitrā ca mātā koṭaravāsinī // Rajni_19.153",
    "GS40rajnighu:6093": " tailapā tu paroṣṇī syājjatukājinapattrikā // Rajni_19.154",
    "GS40rajnighu:6094": " bhṛṅgaḥ kuliṅgo dhūmyāṭo dārvāghātaḥ śatacchadaḥ // Rajni_19.155",
    "GS40rajnighu:6095": " vyāghrāṭaḥ syādbharadvājaḥ khañjanaḥ khañjarīṭakaḥ /",
    "GS40rajnighu:6096": " samantabhadraḥ kṛṣṇastu svalpakṛṣṇaḥ subhadrakaḥ // Rajni_19.156",
    "GS40rajnighu:6097": " dvīpavāsī muniścaiva cāturmāsyavidarśanaḥ /",
    "GS40rajnighu:6098": " cāṣaḥ kikīdiviḥ prokto nīlāṅgaḥ puṇyadarśanaḥ // Rajni_19.157",
    "GS40rajnighu:6099": " vartako vartiko vartir gāñjikāyaśca kathyate // Rajni_19.158",
    "GS40rajnighu:6100": " kalaviṅkastu caṭakaḥ kāmuko nīlakaṇṭhakaḥ // Rajni_19.159",
    "GS40rajnighu:6101": " caṭakā kalaviṅkī syāt cāṭakairastu tatsutaḥ // Rajni_19.160",
    "GS40rajnighu:6102": " dhūsaro 'raṇyacaṭakaḥ kujo bhūmiśayaśca saḥ /",
    "GS40rajnighu:6103": " bhārīṭaḥ śyāmacaṭakaḥ śaiśiraḥ kaṇabhakṣakaḥ // Rajni_19.161",
    "GS40rajnighu:6104": " dhūsaro 'nyo 'tisūkṣmaḥ syāt caṭako dhānyabhakṣakaḥ /",
    "GS40rajnighu:6105": " gṛhakṛtyakṣamo bhīruḥ kṛṣidviṣṭaḥ kaṇapriyaḥ // Rajni_19.162",
    "GS40rajnighu:6106": " lāvā tu lāvakaḥ prokto lāvaḥ sa ca lavaḥ smṛtaḥ // Rajni_19.163",
    "GS40rajnighu:6107": " tittiris tittiraś caiva taittiro yājuṣo giriḥ // Rajni_19.164",
    "GS40rajnighu:6108": " kṛṣṇo 'nyas tittiriḥ śūraḥ subhūtiḥ paripālakaḥ // Rajni_19.165",
    "GS40rajnighu:6109": " gotradveṣī bhūripakṣaḥ śatāyuḥ siddhikārakaḥ /",
    "GS40rajnighu:6110": " kṣudrolūkaḥ śākuneyaḥ piṅgalo ḍuṇḍulaśca saḥ /",
    "GS40rajnighu:6111": " vṛkṣāśrayī bṛhadrāvaḥ piṅgalākṣo bhayaṃkaraḥ // Rajni_19.166",
    "GS40rajnighu:6112": " śyāmā varāhī śakunī kumārī durgā ca devī caṭakā ca kṛṣṇā /",
    "GS40rajnighu:6113": " syātpotakī pāṇḍavikā ca vāmā sā kālikā syāt sitabimbinī ca // Rajni_19.167",
    "GS40rajnighu:6114": " prabhākīṭastu khadyotaḥ khajyotir upasūryakaḥ // Rajni_19.168",
    "GS40rajnighu:6115": " tailinī tailakīṭaḥ syāt ṣaḍbimbā dadrunāśinī // Rajni_19.169",
    "GS40rajnighu:6116": " śakragopastu varṣābhū raktavarṇendragopakau // Rajni_19.170",
    "GS40rajnighu:6117": " bhramaraḥ ṣaṭpado bhṛṅgaḥ kalālāpaḥ śilīmukhaḥ /",
    "GS40rajnighu:6118": " puṣpaṃdhayo dvirepho 'lir madhukṛnmadhupo dvibhaḥ // Rajni_19.171",
    "GS40rajnighu:6119": " bhasaraś cañcarīko 'liḥ jhaṅkārī madhulolupaḥ /",
    "GS40rajnighu:6120": " indīndiraśca madhuliṭ matto ghumughumāravaḥ // Rajni_19.172",
    "GS40rajnighu:6121": " varvaṇā makṣikā nīlā saraghā madhumakṣikā // Rajni_19.173",
    "GS40rajnighu:6122": " gandholī varaṭā kṣudrā krūrā syāt kṣudravarvaṇā /",
    "GS40rajnighu:6123": " raṃrikaś chatrakārī ca tīkṣṇadaṃṣṭro mahāviṣaḥ /",
    "GS40rajnighu:6124": " pītavarṇo dīrghapādo matsaryaḥ krūradaṃṣṭrakaḥ // Rajni_19.174",
    "GS40rajnighu:6125": " daṃśo duṣṭamukhaḥ krūraḥ kṣudrikā vanamakṣikā // Rajni_19.175",
    "GS40rajnighu:6126": " makṣikā tv amṛtotpannā vamanī cāpalā ca sā // Rajni_19.176",
    "GS40rajnighu:6127": " maśako vajratuṇḍaśca sūcyāsyaḥ sūkṣmamakṣikā /",
    "GS40rajnighu:6128": " rātrijāgarado dhūmro nīlābhras tv anyajātayaḥ // Rajni_19.177",
    "GS40rajnighu:6129": " aṣṭāṅghrir aṣṭapādaśca gṛhavāsī ca kṛṣṇakaḥ // Rajni_19.178",
    "GS40rajnighu:6130": " kālikaḥ kokilaḥ proktaḥ kāluñcaḥ kṛṣṇadaṃṣṭrakaḥ /",
    "GS40rajnighu:6131": " kasārikā dīrghamūrchā gṛhavāsā bilāśayī // Rajni_19.179",
    "GS40rajnighu:6132": " yūkā tu keśakīṭaḥ syāt svedajaḥ ṣaṭpadaḥ smṛtaḥ // Rajni_19.180",
    "GS40rajnighu:6133": " pakṣmajā pakṣmayūkā syātsūkṣmā ṣaṭcaraṇāpi sā // Rajni_19.181",
    "GS40rajnighu:6134": " śvetayūkāṅgavastrotthā likṣā yūkāṅgavastrake // Rajni_19.182",
    "GS40rajnighu:6135": " kathiteṣveṣu yo jīvaḥ kṣodīyān vṛścikādikaḥ /",
    "GS40rajnighu:6136": " tatra tatra budhairjñeyaḥ sa sarvaḥ kīṭasaṃjñakaḥ // Rajni_19.183",
    "GS40rajnighu:6137": " kīṭikā caṭikā proktā vajradaṃṣṭrā bahuprajā /",
    "GS40rajnighu:6138": " kṛśāṅgī tāmasī śūrā kīribhārā mahābalā // Rajni_19.184",
    "GS40rajnighu:6139": " maṅkoro maṅkaṭaḥ kṛṣṇastīkṣṇadaṃṣṭro viśālukaḥ /",
    "GS40rajnighu:6140": " ṣaṭpādakastu mātsaryo mākoṭas tūrdhvaguhyakaḥ // Rajni_19.185",
    "GS40rajnighu:6141": " ṣaḍbindur bindukīṭastu dīrghakīṭastu pādataḥ // Rajni_19.186",
    "GS40rajnighu:6142": " prasahanavilambitadrutaśayapratudāśca viṣkiraḥ /",
    "GS40rajnighu:6143": " kīṭā iti kathitāḥ navadhātra tiryañcaḥ // Rajni_19.187",
    "GS40rajnighu:6144": " itthaṃ nānātiryagākhyāprapañcavyākhyāpūrṇaṃ vargamenaṃ viditvā /",
    "GS40rajnighu:6145": " buddhyā samyak cābhisaṃdhāya dhīmān vaidyaḥ kuryānmāṃsavargaprayogam //",
    "GS40rajnighu:6146": " yenebhāsyapitā mṛgāṅkamukuṭaḥ śārdūlacarmāmbaraḥ sarpālaṃkaraṇaḥ supuṅgavagatiḥ pañcānano'bhyarcyate",
    "GS40rajnighu:6147": " tasya śrīnṛharīśituḥ khalu kṛtāv ekonaviṃśo 'bhidhācūḍāpīṭhamaṇāv agād avasitiṃ siṃhādivargo mahān // Rajni_19.189",
    "GS40rajnighu:6148": " Rājanighaṇṭu, Rogādivarga gado rujā vyādhir apāṭavāmarogāmayātaṅkabhayopaghātāḥ /",
    "GS40rajnighu:6149": " ruṅmāndyabhaṅgārtitamovikāraglānikṣayānārjavamṛtyubhṛtyāḥ // Rajni_20.1",
    "GS40rajnighu:6150": " rājayakṣmā kṣayo yakṣmā rogarājo gadāgraṇīḥ /",
    "GS40rajnighu:6151": " uṣmā śoṣo'tirogaśca rogādhīśo nṛpāmayaḥ // Rajni_20.2",
    "GS40rajnighu:6152": " pāṇḍurogastu pāṇḍuḥ syāt visarpaḥ sacivāmayaḥ /",
    "GS40rajnighu:6153": " śophaḥ śothastu śvayathuḥ kāsaḥ kṣavathurucyate // Rajni_20.3",
    "GS40rajnighu:6154": " kṣutaṃ tu kṣavathuḥ kṣucca pratiśyāyastu pīnasaḥ /",
    "GS40rajnighu:6155": " netrāmayo netrarogo mukharogo mukhāmayaḥ // Rajni_20.4",
    "GS40rajnighu:6156": " duścarmā maṇḍalaṃ koṭhastvagdoṣaścarmadūṣikā /",
    "GS40rajnighu:6157": " kuṣṭhaṃ tu puṇḍarīkaḥ syāt śvitraṃ tu carmacitrakam // Rajni_20.5",
    "GS40rajnighu:6158": " kilāsasidhme ca śikhī śvāsaḥ pāmā vicarcikā /",
    "GS40rajnighu:6159": " kaṇḍūḥ kaṇḍūtikaṇḍūyākharjūkaṇḍūyanāni ca // Rajni_20.6",
    "GS40rajnighu:6160": " saṃcārī śuṇḍikāsphoṭe pāmapāme vicarcikā /",
    "GS40rajnighu:6161": " pītasphoṭe tu pāmā ca kṣudrasphoṭe tu kañcikā // Rajni_20.7",
    "GS40rajnighu:6162": " piṭakā piṭikā proktā masūrābhā masūrikā /",
    "GS40rajnighu:6163": " visphoṭaḥ sphoṭakaḥ sphoṭaḥ keśaghnas tv indraluptakaḥ // Rajni_20.8",
    "GS40rajnighu:6164": " galaśuṇḍī tu śuṇḍā syād galagaṇḍo galastanaḥ /",
    "GS40rajnighu:6165": " dantārbudo dantamūlaṃ dantaśotho dvijavraṇaḥ // Rajni_20.9",
    "GS40rajnighu:6166": " gulmastu jāṭharagranthiḥ pṛṣṭhagranthau gaḍurbhavet /",
    "GS40rajnighu:6167": " paktiśūlaṃ tu śūlaṃ syāt pākajaṃ pariṇāmajam // Rajni_20.10",
    "GS40rajnighu:6168": " lūtā carmavraṇo vṛkkaṃ nāḍī nāḍīvraṇo bhavet /",
    "GS40rajnighu:6169": " ślīpadaṃ pādavalmīkaṃ pādasphoṭo vipādikā // Rajni_20.11",
    "GS40rajnighu:6170": " viṣṭambhastu vibandhaḥ syādānāho malarodhanam /",
    "GS40rajnighu:6171": " arśāṃsi gudakīlāḥ syur durnāmāni gudāṅkurāḥ // Rajni_20.12",
    "GS40rajnighu:6172": " malavegastvatīsāro grahaṇīruk pravāhikā /",
    "GS40rajnighu:6173": " vamathurvāntirudgāraśchardirvicchardikā vamiḥ // Rajni_20.13",
    "GS40rajnighu:6174": " hṛdrogo hṛdgado hṛdrug utprāṇaḥ śvāsa ucyate /",
    "GS40rajnighu:6175": " jvarastu sa jvarātaṅko rogaśreṣṭho mahāgadaḥ // Rajni_20.14",
    "GS40rajnighu:6176": " dvaṃdvajā dvaṃdvadoṣotthāḥ śītādyā viṣamajvarāḥ /",
    "GS40rajnighu:6177": " atītyāgantavaste dvyaikāhikatryāhikādayaḥ // Rajni_20.15",
    "GS40rajnighu:6178": " raktapittaṃ pittaraktaṃ pittāsraṃ pittaśoṇitam /",
    "GS40rajnighu:6179": " ityevaṃ raktavātādidvaṃdvadoṣam udāharet // Rajni_20.16",
    "GS40rajnighu:6180": " tṛṣṇodanyā pipāsā tṛṇmadātaṅko madātyayaḥ /",
    "GS40rajnighu:6181": " pānātyayo madavyādhir madas tūdriktacittatā // Rajni_20.17",
    "GS40rajnighu:6182": " mūrchā tu moho mūḍhiś ca svarasādaḥ svarakṣayaḥ /",
    "GS40rajnighu:6183": " aśraddhānabhilāṣaḥ syādaruciścāpyarocakaḥ // Rajni_20.18",
    "GS40rajnighu:6184": " mūtradoṣastu vijñeyaḥ prameho meha ityapi /",
    "GS40rajnighu:6185": " kṛcchraṃ tu mūtrakṛcchraṃ syāt mūtrarodho 'śmarī ca sā // Rajni_20.19",
    "GS40rajnighu:6186": " vātavyādhiścalātaṅko vātarogo'nilāmayaḥ /",
    "GS40rajnighu:6187": " kampastu vepanaṃ vepaḥ kampanaṃ vepathustathā // Rajni_20.20",
    "GS40rajnighu:6188": " jṛmbhā tu jṛmbhikā jambhā jṛmbhaṇaṃ jambhikā ca sā /",
    "GS40rajnighu:6189": " ālasyaṃ mandatā māndyaṃ kāryapradveṣa ityapi // Rajni_20.21",
    "GS40rajnighu:6190": " tundaḥ sthaviṣṭha ityukto jaṭharaghno jalodaraḥ /",
    "GS40rajnighu:6191": " āmo malasya vaiṣamyādraktārtiḥ śoṇitāmayaḥ // Rajni_20.22",
    "GS40rajnighu:6192": " jālagardabhakaḥ prokto jālarāsabhakāmayaḥ /",
    "GS40rajnighu:6193": " jālakharagado jñeyaḥ sa gardabhagadastathā // Rajni_20.23",
    "GS40rajnighu:6194": " vidradhiḥ syādvidaraṇaṃ hṛdgranthir hṛdvraṇaś ca saḥ /",
    "GS40rajnighu:6195": " vraṇo bhagapradeśe yaḥ sa bhagaṃdaranāmakaḥ // Rajni_20.24",
    "GS40rajnighu:6196": " śiraḥśūlādayo jñeyās tattadaṅgābhidhānakāḥ /",
    "GS40rajnighu:6197": " ittham anye'pi boddhavyā bhiṣagbhir dehato gadāḥ // Rajni_20.25",
    "GS40rajnighu:6198": " saṃtāpaḥ saṃjvarastāpaḥ śoṣa uṣmā ca kathyate /",
    "GS40rajnighu:6199": " yaścāpi koṣṭhasaṃtāpaḥ so 'ntardāha iti smṛtaḥ // Rajni_20.26",
    "GS40rajnighu:6200": " sa dāho mukhatālvoṣṭhe davathuścakṣurādiṣu /",
    "GS40rajnighu:6201": " pāṇipādāṃsamūleṣu śākhāpittaṃ taducyate // Rajni_20.27",
    "GS40rajnighu:6202": " tandrā tu viṣayājñānaṃ pramīlā tandrikā ca sā /",
    "GS40rajnighu:6203": " pralayastvindriyasvāpaś ceṣṭānāśaḥ pralīnatā // Rajni_20.28",
    "GS40rajnighu:6204": " unmādo mativibhrāntir unmanāyitam ityapi /",
    "GS40rajnighu:6205": " āveśo bhūtasaṃcāro bhūtakrāntirgrahāgamaḥ // Rajni_20.29",
    "GS40rajnighu:6206": " apasmāro 'ṅgavikṛtir lolāṅgo bhūtavikriyā /",
    "GS40rajnighu:6207": " staimityaṃ jaḍatā jāḍyaṃ śītalatvamapāṭavam // Rajni_20.30",
    "GS40rajnighu:6208": " vātiko vātajo vyādhiḥ paittikaḥ pittasambhavaḥ /",
    "GS40rajnighu:6209": " ślaiṣmikaḥ śleṣmasambhūtaḥ samūhaḥ sāṃnipātikaḥ // Rajni_20.31",
    "GS40rajnighu:6210": " vyādhito vikṛto glāsnurglāno mandastathāturaḥ /",
    "GS40rajnighu:6211": " abhyānto'bhyamito rugnaś cāmayāvyapaṭuś ca saḥ // Rajni_20.32",
    "GS40rajnighu:6212": " tadviśeṣāstu vijñeyās tanmatvarthīyayogataḥ /",
    "GS40rajnighu:6213": " yathā jvaritakaṇḍūlavātakakṣayadadruṇāḥ // Rajni_20.33",
    "GS40rajnighu:6214": " utsāhī dvijadevabheṣajabhiṣagbhakto'pi pathye rato dhīro dharmaparāyaṇaḥ priyavacā mānī mṛdurmānadaḥ",
    "GS40rajnighu:6215": " viśvāsī ṛjur āstikaḥ sucarito dātā dayāluḥ śucir yaḥ syāt kāmam avañcakaḥ sa vikṛto mucyeta mṛtyorapi // Rajni_20.34",
    "GS40rajnighu:6216": " upacārastūpacaryā cikitsā rukpratikriyā /",
    "GS40rajnighu:6217": " nigraho vedanāniṣṭhā kriyā copakramaḥ samāḥ // Rajni_20.35",
    "GS40rajnighu:6218": " bhaiṣajyaṃ bheṣajaṃ jaitramagado jāyurauṣadham /",
    "GS40rajnighu:6219": " āyuryogo gadārātir amṛtaṃ ca taducyate // Rajni_20.36",
    "GS40rajnighu:6220": " tacca pañcavidhaṃ proktaṃ svasvayogaviśeṣataḥ /",
    "GS40rajnighu:6221": " rasaścūrṇaṃ kaṣāyaścāvalehaḥ kalka ityapi // Rajni_20.37",
    "GS40rajnighu:6222": " raso dṛṣadi saṃbhinno divyadravyasamanvitaḥ /",
    "GS40rajnighu:6223": " cūrṇaṃ tu vastubhiḥ kṣuṇṇaiḥ kaṣāyaḥ kvathitaistu taiḥ // Rajni_20.38",
    "GS40rajnighu:6224": " taiḥ pakvair avalehaḥ syātkalko madhvādimarditaiḥ // Rajni_20.39",
    "GS40rajnighu:6225": " pācanaḥ śodhanīyaśca kledanaśca śamastathā /",
    "GS40rajnighu:6226": " dīpanastarpaṇaḥ śoṣa iti saptavidhāḥ smṛtāḥ // Rajni_20.40",
    "GS40rajnighu:6227": " pācano 'rdhāvaśeṣaśca śodhano dvādaśāṃśakaḥ /",
    "GS40rajnighu:6228": " kledanaścaturaṃśastu śamaścāṣṭāṃśako mataḥ // Rajni_20.41",
    "GS40rajnighu:6229": " dīpanastu ṣaḍaṃśaśca tarpaṇaḥ pañcamāṃśakaḥ /",
    "GS40rajnighu:6230": " śoṣaṇaḥ ṣoḍaśāṃśaśca kvāthabhedā itīritāḥ // Rajni_20.42",
    "GS40rajnighu:6231": " jñeyaṃ rasādikathanādanantaraṃ kilānupānaṃ kathayanti sūrayaḥ /",
    "GS40rajnighu:6232": " vilambya ca krāmaṇam etad īritaṃ rātrau punaḥ pācanam etad ūcire //",
    "GS40rajnighu:6233": " ātmanīnaṃ tu pathyaṃ syādāyuṣyaṃ ca hitaṃ ca tat // Rajni_20.44",
    "GS40rajnighu:6234": " kila pāṭavam ārogyam agadaṃ syādanāmayam /",
    "GS40rajnighu:6235": " kalpastu paṭurullāgho nirātaṅko nirāmayaḥ // Rajni_20.45",
    "GS40rajnighu:6236": " agado nīrujo nirug anātaṅkaś ca kathyate // Rajni_20.46",
    "GS40rajnighu:6237": " vaidyaḥ śreṣṭho 'gadaṃkāro rogahārī bhiṣagvidhiḥ /",
    "GS40rajnighu:6238": " rogajño jīvano vidvān āyurvedī cikitsakaḥ // Rajni_20.47",
    "GS40rajnighu:6239": " vipro vaidyakapāragaḥ śuciranūcānaḥ kulīnaḥ kṛtī dhīraḥ kālakalāvid āstikamatir dakṣaḥ sudhīr dhārmikaḥ /",
    "GS40rajnighu:6240": " svācāraḥ samadṛgdayālur akhalo yaḥ siddhamantrakramaḥ śāntaḥ kāmamalolupaḥ kṛtayaśā vaidyaḥ sa vidyotate // Rajni_20.48",
    "GS40rajnighu:6241": " adhīraḥ karkaśo lubdhaḥ sarogo nyūnaśikṣitaḥ /",
    "GS40rajnighu:6242": " pañca vaidyā na yujyante dhanvantarisamā api // Rajni_20.49",
    "GS40rajnighu:6243": " pumarthāś catvāraḥ khalu karaṇasaukhyaikasubhagās tad etad bhaiṣajyānavarataniṣevaikavaśagam",
    "GS40rajnighu:6244": " tadapyekāyattaṃ phaladam agadaṃkārakṛpayā tato loke loke na param upakartaivamamutaḥ // Rajni_20.50",
    "GS40rajnighu:6245": " rājāno vijigīṣayā nijabhujaprakrāntam ojodayāt śauryaṃ saṃgararaṅgasadmani yathā saṃbibhrate saṃgatāḥ /",
    "GS40rajnighu:6246": " yasminnauṣadhayas tathā samuditāḥ sidhyanti vīryādhikā vipro 'sau bhiṣag ucyate svayamiti śrutyāpi satyāpitam // Rajni_20.51",
    "GS40rajnighu:6247": " yathāvad utkhāya śucipradeśajā dvijena kālādikatattvavedinā /",
    "GS40rajnighu:6248": " yathāyathaṃ cauṣadhayo guṇottarāḥ pratyāharante yamagocarān api //",
    "GS40rajnighu:6249": " yena tvāṃ khanate brahmā yena tvāṃ khanate bhṛguḥ /",
    "GS40rajnighu:6250": " yenendro yena varuṇaḥ khanate yena keśavaḥ /",
    "GS40rajnighu:6251": " tenāhaṃ tvāṃ khaniṣyāmi siddhiṃ kuru mahauṣadha // Rajni_20.53",
    "GS40rajnighu:6252": " vipraḥ paṭhann imaṃ mantraṃ prayatātmā mahauṣadhīm /",
    "GS40rajnighu:6253": " khātvā khādirakīlena yathāvattāṃ prayojayet // Rajni_20.54",
    "GS40rajnighu:6254": " vīryaṃ prakāśya nijamoṣadhayaḥ kilocur anyonyam urvyapi divo bhuvamāvrajantyaḥ /",
    "GS40rajnighu:6255": " jīvaṃ mumūrṣam api yaṃ hi vayaṃ mahimnā svena stuvīmahi sa jātvapi naiva naśyet // Rajni_20.55",
    "GS40rajnighu:6256": " pratyāyitāḥ pramuditā muditena rājñā somena sākamidamoṣadhayaḥ samūcuḥ /",
    "GS40rajnighu:6257": " yasmai dvijo diśati bheṣajamāśu rājan taṃ pālayāma iti ca śrutirāha sākṣāt // Rajni_20.56",
    "GS40rajnighu:6258": " āsāmīśo likhitapaṭhitaḥ sa dvijānāṃ hi rājā siddhyai yāśca dvijam avṛjinaṃ svāśrayaṃ kāmayante",
    "GS40rajnighu:6259": " tāsvevānyaḥ prasarati madād yas tu jātyā ca gatyā hīnaḥ śūnyo jagati kupitāḥ pātayanty enam etāḥ // Rajni_20.57",
    "GS40rajnighu:6260": " dravyābhidhānagadaniścayakāyasaukhyaṃ śalyādibhūtaviṣagrahabālavaidyam /",
    "GS40rajnighu:6261": " vidyādrasāyanavaraṃ dṛḍhadehahetum āyuḥśruter dvicaturaṅgam ihāha śambhuḥ",
    "GS40rajnighu:6262": " aṣṭāṅgaṃ śalyaśālākyakāyabhūtaviṣaṃ tathā /",
    "GS40rajnighu:6263": " bālo rasāyanaṃ vṛṣyamiti kaiścidudāhṛtam // Rajni_20.59",
    "GS40rajnighu:6264": " aṣṭāṅgajñaḥ suvaidyo hi kiyaddhīno yathāṅgataḥ /",
    "GS40rajnighu:6265": " aṅgahīnaḥ sa vijñeyo na ślāghyo rājamandire // Rajni_20.60",
    "GS40rajnighu:6266": " prājño vijñaḥ paṇḍito dīrghadarśī dhīro dhīmān kovido labdhavarṇaḥ /",
    "GS40rajnighu:6267": " doṣajñaḥ san dūradarśī manīṣī medhāvī jñaḥ sūrivijñau vipaścit //",
    "GS40rajnighu:6268": " vaijñānikaḥ kṛtamukhaḥ saṃkhyāvān matimān kṛtī /",
    "GS40rajnighu:6269": " kuśāgrīyamatiḥ kṛṣṭiḥ kuśalo viduro budhaḥ // Rajni_20.62",
    "GS40rajnighu:6270": " niṣṇātaḥ śikṣito dakṣaḥ sudīkṣaḥ kṛtadhīḥ sudhīḥ /",
    "GS40rajnighu:6271": " abhijño nipuṇo vidvān kṛtakarmā vicakṣaṇaḥ // Rajni_20.63",
    "GS40rajnighu:6272": " vidagdhaścaturaścaiva prauḍho boddhā viśāradaḥ /",
    "GS40rajnighu:6273": " sumedhāḥ sumatistīkṣṇaḥ prekṣāvān vibudho vidan // Rajni_20.64",
    "GS40rajnighu:6274": " manīṣā dhiṣaṇā prajñā dhāraṇā śemuṣī matiḥ /",
    "GS40rajnighu:6275": " dhīr buddhiḥ pratipat prekṣā pratipattiśca cetanā // Rajni_20.65",
    "GS40rajnighu:6276": " saṃvij jñaptiś copalabdhiś cinmedhā mananaṃ manaḥ /",
    "GS40rajnighu:6277": " bhānaṃ bodhaśca hṛllekhaḥ saṃkhyā ca pratibhā ca sā // Rajni_20.66",
    "GS40rajnighu:6278": " ādānaṃ rogahetuḥ syānnidānaṃ rogalakṣaṇam /",
    "GS40rajnighu:6279": " cikitsā tatpratīkāraḥ ārogyaṃ ruṅnivartanam // Rajni_20.67",
    "GS40rajnighu:6280": " maṇḍaḥ peyā vilepī ca yavāgūḥ pathyabhedakāḥ /",
    "GS40rajnighu:6281": " bhaktairvinā dravo maṇḍaḥ peyā bhaktasamanvitā /",
    "GS40rajnighu:6282": " vilepī bahubhaktā syādyavāgūr viraladravā // Rajni_20.68",
    "GS40rajnighu:6283": " vidalaṃ māṣamudgādi pakvaṃ sūpābhidhānakam // Rajni_20.69",
    "GS40rajnighu:6284": " pādāhāraṃ pathyamāhuśca vaidyā vidyād ardhāhāram āhārasaṃjñam /",
    "GS40rajnighu:6285": " pādonaṃ syādbhojanaṃ bhogamanyadvidyāccheṣaṃ vātadoṣaprasūtyai //",
    "GS40rajnighu:6286": " annaṃ jīvanamāhāraḥ kūraṃ kaśipurodanam /",
    "GS40rajnighu:6287": " andho bhissādanaṃ bhojyam annādyam aśanaṃ tathā // Rajni_20.71",
    "GS40rajnighu:6288": " bhojyaṃ peyaṃ tathā coṣyaṃ lehyaṃ khādyaṃ ca carvaṇam /",
    "GS40rajnighu:6289": " niṣpeyaṃ caiva bhakṣyaṃ syādannamaṣṭavidhaṃ smṛtam // Rajni_20.72",
    "GS40rajnighu:6290": " vyañjanaṃ sūpaśākādi miṣṭānnaṃ temanaṃ smṛtam /",
    "GS40rajnighu:6291": " upadaṃśo vidaṃśaḥ syāt saṃdhāno rocakaśca saḥ // Rajni_20.73",
    "GS40rajnighu:6292": " jemanamabhyavahāraḥ pratyavasānaṃ ca bhojanaṃ jagdhiḥ /",
    "GS40rajnighu:6293": " balbhanam aśanaṃ svadanaṃ nighasāhārau ca nigaraṇaṃ nyādaḥ // Rajni_20.74",
    "GS40rajnighu:6294": " jakṣaṇaṃ bhakṣaṇaṃ lehaḥ svādanaṃ rasanasvadau /",
    "GS40rajnighu:6295": " carvaṇaṃ pānapītī ca dhayanaṃ cūṣaṇaṃ bhidāḥ // Rajni_20.75",
    "GS40rajnighu:6296": " madhuro lavaṇastiktaḥ kaṣāyo'mlaḥ kaṭustathā /",
    "GS40rajnighu:6297": " santīti rasanīyatvādannādye ṣaḍamī rasāḥ // Rajni_20.76",
    "GS40rajnighu:6298": " madhuraṃ laulyam ityāhur ikṣvādau ca sa lakṣyate // Rajni_20.77",
    "GS40rajnighu:6299": " lavaṇastu paṭuḥ proktaḥ saindhavādau sa dṛśyate // Rajni_20.78",
    "GS40rajnighu:6300": " tiktaśca picumandādau vyaktamāsvādyate rasaḥ // Rajni_20.79",
    "GS40rajnighu:6301": " kaṣāyastuvaraḥ proktaḥ sa tu pūgīphalādiṣu // Rajni_20.80",
    "GS40rajnighu:6302": " amlastu ciñcājambīramātuluṅgaphalādiṣu // Rajni_20.81",
    "GS40rajnighu:6303": " kaṭustu tīkṣṇasaṃjñaḥ syānmarīcādau sa cekṣyate // Rajni_20.82",
    "GS40rajnighu:6304": " madhuraśca rasaścinoti keśān vapuṣaḥ sthairyabalaujovīryadāyī /",
    "GS40rajnighu:6305": " atisevanataḥ pramehaśaityaṃ jaḍatāmāndyamukhānkaroti doṣān // Rajni_20.83",
    "GS40rajnighu:6306": " lavaṇo rucikṛdraso 'gnidāyī pacanaḥ svādukaraśca sārakaśca /",
    "GS40rajnighu:6307": " atisevanato jarāṃ ca pittaṃ sitimānaṃ ca dadāti kuṣṭhakārī // Rajni_20.84",
    "GS40rajnighu:6308": " tikto jantūn hanti kuṣṭhaṃ jvarārtiṃ kāsaṃ dāhaṃ dīpano rocanaśca /",
    "GS40rajnighu:6309": " martyair gāḍhaṃ pratyahaṃ sevitaścettīvraṃ datte rājayakṣmāṇameṣaḥ //",
    "GS40rajnighu:6310": " kaṣāyanāmā niruṇaddhi śophaṃ varṇaṃ tanor dīpanapācanaśca /",
    "GS40rajnighu:6311": " sattvāpaho'sau śithilatvakārī niṣevitaḥ pāṇḍu karoti gātram // Rajni_20.86",
    "GS40rajnighu:6312": " amlābhidhaḥ prītikaro rucipradaḥ prapācano 'gneḥ paṭutāṃ ca yacchati /",
    "GS40rajnighu:6313": " bhrāntiṃ ca kuṣṭhaṃ kaphapāṇḍutāṃ ca kārṣṇyaṃ ca kāsaṃ kurute'tisevitaḥ //",
    "GS40rajnighu:6314": " kaṭuḥ kaphaṃ kaṇṭhajadoṣaśophamandānalaśvitragadān nihanti /",
    "GS40rajnighu:6315": " eṣo'pi datte bahusevitaścet kṣayāvaho vīryabalakṣayaṃ ca // Rajni_20.88",
    "GS40rajnighu:6316": " kaṭuḥ kaṣāyaśca kaphāpahāriṇau mādhuryatiktāv api pittanāśanau /",
    "GS40rajnighu:6317": " paṭvamlasaṃjñau ca rasau maruddharau itthaṃ dviśo'mī sakalāmayāpahāḥ //",
    "GS40rajnighu:6318": " anyonyaṃ madhurāmlau lavaṇāmlau kaṭutiktakau ca rasau /",
    "GS40rajnighu:6319": " kaṭulavaṇau ca syātāṃ miśrarasau tiktalavaṇau ca // Rajni_20.90",
    "GS40rajnighu:6320": " lavaṇamadhurau viruddhāv atha kaṭumadhurau ca tiktamadhurau ca /",
    "GS40rajnighu:6321": " sādhāraṇaḥ kaṣāyaḥ sarvatra samānatāṃ dhatte // Rajni_20.91",
    "GS40rajnighu:6322": " saṃdhatte madhuro'mlatāṃ ca lavaṇo dhatte yathāvat sthitiṃ tiktākhyaḥ",
    "GS40rajnighu:6323": " kaṭutāṃ tathā madhuratāṃ dhatte kaṣāyāhvayaḥ /",
    "GS40rajnighu:6324": " amlastiktaruciṃ dadāti kaṭuko yāty antatas tiktatām ityeṣāṃ svavipākato 'pi kathitā ṣaṇṇāṃ rasānāṃ sthitiḥ // Rajni_20.92",
    "GS40rajnighu:6325": " madhuro'mlaḥ kaṭustiktaḥ paṭustuvara ityamī /",
    "GS40rajnighu:6326": " kramād anyonyasaṃkīrṇā nānātvaṃ yānti ṣaḍrasāḥ // Rajni_20.93",
    "GS40rajnighu:6327": " ādyādyo madhurādiścedekaikenottareṇa yuk /",
    "GS40rajnighu:6328": " dvikabhedāḥ pañcadaśa paryāyaiḥ pañcabhistathā // Rajni_20.94",
    "GS40rajnighu:6329": " ādyaḥ sānantaraḥ prāgvaduttareṇa śruto yadā /",
    "GS40rajnighu:6330": " caturbhirapi paryāyair ādye proktā bhidā daśa // Rajni_20.95",
    "GS40rajnighu:6331": " evaṃ dvitīye ṣaḍbhedās tṛtīye ca trayaḥ smṛtāḥ /",
    "GS40rajnighu:6332": " caturthe caika ityete trikabhedāstu viṃśatiḥ // Rajni_20.96",
    "GS40rajnighu:6333": " ādyau sānantarau triḥ ṣaḍekaikāgrimayogataḥ /",
    "GS40rajnighu:6334": " tyakte dvitīye catvāraḥ svāgrimaikaikasaṃyute // Rajni_20.97",
    "GS40rajnighu:6335": " ādye tyakte tu pañca syuḥ svāgrimaikaikasaṃyute /",
    "GS40rajnighu:6336": " catuṣkabhedā ityete kramāt pañcadaśeritāḥ // Rajni_20.98",
    "GS40rajnighu:6337": " tataḥ pañcakabhedāḥ ṣaḍekaikatyāgataḥ smṛtāḥ /",
    "GS40rajnighu:6338": " ekaḥ sarvasamāsena vyāse ṣaḍiti sapta te // Rajni_20.99",
    "GS40rajnighu:6339": " evaṃ triṣaṣṭirākhyātā rasabhedāḥ samāsataḥ /",
    "GS40rajnighu:6340": " tāratamyeṣvasaṃkhyātāṃstān vetti yadi śaṃkaraḥ // Rajni_20.100",
    "GS40rajnighu:6341": " bṛṃhaṇaṃ puṣṭidaṃ poṣyamutkaṃ pīnatvadaṃ ca tat /",
    "GS40rajnighu:6342": " vīryavṛddhikaraṃ vṛṣyaṃ vājīkaraṇabījakṛt // Rajni_20.101",
    "GS40rajnighu:6343": " āpyāyanaṃ tarpaṇaṃ ca prīṇanaṃ toṣaṇaṃ ca tat /",
    "GS40rajnighu:6344": " niḥṣyandanam abhiṣyandi netradrāvaṃ saraṃ ca tat // Rajni_20.102",
    "GS40rajnighu:6345": " iti bahuvidharogavyādhitopakramo'tra prakṛtabhiṣaganuktāhārapathyaprayogam",
    "GS40rajnighu:6346": " imamakhilamuditvā vargamutsargasiddhān pravadatu sa ca vidvān āmayapratyayāṃs tān // Rajni_20.103",
    "GS40rajnighu:6347": " yena vyādhiśatāndhakārapaṭalīniṣkāsanābhāskaraprāyeṇāpi punastarāṃ pravihitā hanta dviṣāṃ vyādhayaḥ /",
    "GS40rajnighu:6348": " tasyāyaṃ kṛtivāci viṃśatitamaḥ śrīmannṛsiṃheśituḥ śāntiṃ nāmakirīṭamaṇḍanamaṇau vargo gadādirgataḥ Rājanighaṇṭu, Sattvādivarga sattvaṃ rajastamaśceti puṃsām uktāstrayo guṇāḥ /",
    "GS40rajnighu:6349": " teṣu kramādamī doṣāḥ kaphapittānilāḥ sthitāḥ // Rajni_21.1",
    "GS40rajnighu:6350": " sattvaṃ śleṣmā rajaḥ pittaṃ tamaścāpi samīraṇaḥ /",
    "GS40rajnighu:6351": " dravyasya mānamudriktaṃ puṃsi puṃsyanuvartate // Rajni_21.2",
    "GS40rajnighu:6352": " sattvaṃ manovikāśaḥ syāt sattvāyattā tathā sthitiḥ // Rajni_21.3",
    "GS40rajnighu:6353": " rajo rūṣaṇamudrekaḥ kāluṣyaṃ mativibhramaḥ // Rajni_21.4",
    "GS40rajnighu:6354": " tamastimiram āndhyaṃ ca cittonmādaśca mūḍhatā /",
    "GS40rajnighu:6355": " hṛdayāvaraṇaṃ dhvāntamandhakāro vimohanam // Rajni_21.5",
    "GS40rajnighu:6356": " vāto gandhavaho vāyuḥ pavamāno mahābalaḥ /",
    "GS40rajnighu:6357": " sparśano gandhavāhī ca pavano marudāśugaḥ // Rajni_21.6",
    "GS40rajnighu:6358": " śvasano mātariśvā ca nabhasvānmāruto'nilaḥ /",
    "GS40rajnighu:6359": " samīraṇo jagatprāṇaḥ samīraśca sadāgatiḥ // Rajni_21.7",
    "GS40rajnighu:6360": " javanaḥ pṛṣadaśvaśca tarasvī ca prabhañjanaḥ /",
    "GS40rajnighu:6361": " pradhāvano'navasthāno dhūnano moṭanaḥ khagaḥ // Rajni_21.8",
    "GS40rajnighu:6362": " anye 'pi vāyavo dehe nāḍīcakrapravāhakāḥ /",
    "GS40rajnighu:6363": " mayā vitatya noktāste granthagauravabhīruṇā // Rajni_21.9",
    "GS40rajnighu:6364": " sattvādiguṇasaṃbhinnadoṣatrayavaśātmanā /",
    "GS40rajnighu:6365": " ābhyantaraṃ ca bāhyaṃ ca svarūpaṃ saṃnirucyate // Rajni_21.10",
    "GS40rajnighu:6366": " sattvāḍhyaḥ śucirāstikaḥ sthiramatiḥ puṣṭāṅgako dhārmikaḥ kāntaḥ so 'pi",
    "GS40rajnighu:6367": " bahuprajaḥ sumadhurakṣīrādibhojyapriyaḥ /",
    "GS40rajnighu:6368": " dātā pātraguṇādṛto drutatamaṃ vāgmī kṛpāluḥ samo gauraḥ śyāmatanur ghanāmbutuhinasvapnekṣaṇaḥ śleṣmalaḥ // Rajni_21.11",
    "GS40rajnighu:6369": " rājaso lavaṇāmlatiktakaṭukaprāyoṣṇabhojī paṭuḥ prauḍho nātikṛśo 'pyakālapalitī krodhaprapañcānvitaḥ",
    "GS40rajnighu:6370": " drāghīyān mahilāśayo vitaritā sopādhikaṃ yācito gaurāṅgaḥ kanakādidīptilalitaḥ svapnī ca pittātmakaḥ nidrālurbahubhāṣakaḥ sukuṭilaḥ krūrāśayo nāstikaḥ prāyaḥ paryuṣitātiśītavirasāhāraikaniṣṭho 'lasaḥ /",
    "GS40rajnighu:6371": " kāryeṣvatyabhimānavān asamaye dātā yathecchaṃ kṛśaḥ svapne vyomagatiḥ sitetaratanur vātūlakas tāmasaḥ // Rajni_21.13",
    "GS40rajnighu:6372": " sattvādayo guṇā yatra miśritāḥ santi bhūyasā /",
    "GS40rajnighu:6373": " miśraprakṛtikaḥ so 'yaṃ vijñātavyo manīṣibhiḥ // Rajni_21.14",
    "GS40rajnighu:6374": " sattvādirajasā miśre śreṣṭhaṃ sattvāditāmase /",
    "GS40rajnighu:6375": " madhyamaṃ rajasā miśre kanīyo guṇamiśraṇam // Rajni_21.15",
    "GS40rajnighu:6376": " sattvaṃ cittavikāśamāśu tanute datte prabodhaṃ paraṃ kāluṣyaṃ kurute rajastu manasaḥ prastauti cāvyākṛtim /",
    "GS40rajnighu:6377": " āndhyaṃ hanta hṛdi prayacchati tirodhatte svatattve dhiyaṃ saṃdhatte jaḍatāṃ ca saṃtatam upādhatte pramīlāṃ tamaḥ // Rajni_21.16",
    "GS40rajnighu:6378": " vātaḥ svairaḥ syāllaghuḥ śītarūkṣaḥ sūkṣmasparśajñānakas todakārī /",
    "GS40rajnighu:6379": " mādhuryānne so 'bhrakāle 'parāhṇe pratyūṣe 'nne yāti jīrṇe ca kopam //",
    "GS40rajnighu:6380": " pittaṃ ca tiktāmlarasaṃ ca sārakaṃ coṣṇaṃ dravaṃ tīkṣṇam idaṃ madhau bahu /",
    "GS40rajnighu:6381": " varṣāntakāle bhṛśam ardharātre madhyaṃdine 'nnasya jare ca kupyati //",
    "GS40rajnighu:6382": " śleṣmā guruḥ ślakṣṇamṛduḥ sthirastathā snigdhaḥ paṭuḥ śītajaḍaś ca gaulyavān /",
    "GS40rajnighu:6383": " śīte vasante ca bhṛśaṃ niśāmukhe pūrve 'hni bhuktopari ca prakupyati //",
    "GS40rajnighu:6384": " doṣatrayasya ye bhedā vṛddhikṣayavikalpataḥ /",
    "GS40rajnighu:6385": " tānataḥ sampravakṣyāmi saṃkṣepārthaṃ samañjasam // Rajni_21.20",
    "GS40rajnighu:6386": " ekaikavṛddhau syur bhedās trayo ye vṛddhidās trayaḥ /",
    "GS40rajnighu:6387": " tatrāpyekatarā hy arthe ṣaḍevaṃ dvādaśaiva te // Rajni_21.21",
    "GS40rajnighu:6388": " vṛddhānyonyavyatyayābhyāṃ ṣaṭ trivṛddhyā tu saptamaḥ /",
    "GS40rajnighu:6389": " vṛddho'nyonyo vṛddhataraḥ paro vṛddhatamastviti // Rajni_21.22",
    "GS40rajnighu:6390": " tāratamyena ṣaḍbhedāsta evaṃ pañcaviṃśatiḥ /",
    "GS40rajnighu:6391": " evaṃ kṣaye'pi tāvantas tataḥ pañcāśad īritāḥ // Rajni_21.23",
    "GS40rajnighu:6392": " vṛddho'nyonyaḥ samo 'nyaśca kṣīṇastviti punaśca ṣaṭ /",
    "GS40rajnighu:6393": " dvivṛddhyaikakṣayād uktavyatyayācca punaśca ṣaṭ // Rajni_21.24",
    "GS40rajnighu:6394": " ete dvādaśataḥ sarve dviṣaṣṭiḥ samudāhṛtāḥ /",
    "GS40rajnighu:6395": " triṣaṣṭistvantimo bhedas trayāṇāṃ prakṛtau sthitiḥ // Rajni_21.25",
    "GS40rajnighu:6396": " evaṃ doṣatrayasyaitān bhedān vijñāya tattvataḥ /",
    "GS40rajnighu:6397": " tato bhiṣak prayuñjīta tadavasthocitāḥ kriyāḥ // Rajni_21.26",
    "GS40rajnighu:6398": " kālastu velā samayo'pyanehā diṣṭaścalaścāvasaro 'sthiraśca /",
    "GS40rajnighu:6399": " so 'pyeṣa bhūtaḥ kila vartamānastathā bhaviṣyanniti ca tridhoktaḥ //",
    "GS40rajnighu:6400": " bhūte vṛttamatītaṃ ca hyastanaṃ nisṛtaṃ gatam /",
    "GS40rajnighu:6401": " vartamāne bhavaccādyatanaṃ syādadhunātanam // Rajni_21.28",
    "GS40rajnighu:6402": " anāgataṃ bhaviṣye syāt śvastanaṃ ca pragetanam /",
    "GS40rajnighu:6403": " vartsyad vartiṣyamāṇaṃ ca syādāgāmi ca bhāvi ca // Rajni_21.29",
    "GS40rajnighu:6404": " sādhāraṇaṃ tu sāmānyaṃ tat sarvatrānuvartate /",
    "GS40rajnighu:6405": " viśeṣaṇaṃ viśeṣaśca sakṛtsthāne ca vartate /",
    "GS40rajnighu:6406": " turyaṃ pādaṃ caturthāṃśam īṣat kiṃcit tathocyate // Rajni_21.30",
    "GS40rajnighu:6407": " bhūṣāpīyuṣāṃśusvacchodyotaprasyandāmandasvacchandāpūrāmbhaḥsvargaṅgāsaṅgonmīlanamaulim",
    "GS40rajnighu:6408": " meruśrīkailāsakrīḍāsaṅghāṭīśobhanāmbhaḥślāghājaṅghālaśrīgaurīgūḍhāṅgaṃ vande śambhum // Rajni_21.31",
    "GS40rajnighu:6409": " śabdoccāre sakalaguruke ṣaṣṭivarṇapramāṇe mānaṃ kāle palamiti daśa syāt kṣaṇastāni taistu",
    "GS40rajnighu:6410": " ṣaḍbhir nāḍī prahara iti tāḥ sapta sārdhās tathāhorātro jñeyaḥ sumatibhir asāv aṣṭabhistaiḥ pradiṣṭaḥ // Rajni_21.32",
    "GS40rajnighu:6411": " pakṣaḥ syātpañcadaśabhirahorātrair ubhāv imau /",
    "GS40rajnighu:6412": " māso dvādaśabhirmāsaiḥ saṃvatsara udāhṛtaḥ // Rajni_21.33",
    "GS40rajnighu:6413": " dviśaścaitrādibhirmāsairvijñeyā ṛtavaśca ṣaṭ // Rajni_21.34",
    "GS40rajnighu:6414": " tribhis tribhiḥ kramādetaiḥ syātāṃ ca viṣuvāyane // Rajni_21.35",
    "GS40rajnighu:6415": " palaṃ vighaṭikā proktā nāḍī tāstu triviṃśatiḥ /",
    "GS40rajnighu:6416": " nāḍī tu ghaṭikā proktā taddvayaṃ ca muhūrtakam // Rajni_21.36",
    "GS40rajnighu:6417": " yāmaḥ prahara ityukto dinabhāgo dināṃśakaḥ // Rajni_21.37",
    "GS40rajnighu:6418": " ahorātradivārātrāhardivāharniśāni ca // Rajni_21.38",
    "GS40rajnighu:6419": " ghasro dino'pi divaso vāsaro bhāsvaro divā // Rajni_21.39",
    "GS40rajnighu:6420": " prāhṇāparāhṇamadhyāhnasāyāhnāḥ syus tadaṃśakāḥ // Rajni_21.40",
    "GS40rajnighu:6421": " prātardinādiḥ pratyūṣo niśāntaḥ pratyuṣo 'pyuṣaḥ /",
    "GS40rajnighu:6422": " vyuṣṭaṃ cāharmukhaṃ kalyaṃ prage prāhṇaṃ prabhātakam // Rajni_21.41",
    "GS40rajnighu:6423": " ātapastu dinajyotiḥ sūryāloko dinaprabhā /",
    "GS40rajnighu:6424": " raviprakāśaḥ pradyotas tamoris tapanadyutiḥ // Rajni_21.42",
    "GS40rajnighu:6425": " rocir dīptir dyutiḥ śocistviḍojo bhā ruciḥ prabhā /",
    "GS40rajnighu:6426": " vibhā lokaprakāśaśca teja ojāyitaṃ ca ruk // Rajni_21.43",
    "GS40rajnighu:6427": " sāyaṃsaṃdhyā dināntaśca niśādir divasātyayaḥ /",
    "GS40rajnighu:6428": " sāyaṃ pitṛprasūścātha pradoṣaḥ syānniśāmukham // Rajni_21.44",
    "GS40rajnighu:6429": " chāyā vibhānugā śyāmā tejobhīruranātapaḥ /",
    "GS40rajnighu:6430": " abhītir ātapābhāvo bhāvālīnā ca sā smṛtā // Rajni_21.45",
    "GS40rajnighu:6431": " śarvarī kṣaṇadā rātrirniśā śyāmā tamasvinī /",
    "GS40rajnighu:6432": " tamī triyāmā śayanī kṣapā yāmavatī tamā // Rajni_21.46",
    "GS40rajnighu:6433": " naktaṃ niśīthinī doṣā tārābhūṣā vibhāvarī /",
    "GS40rajnighu:6434": " jyotiṣmatī tārakiṇī kālī sāpi kalāpinī // Rajni_21.47",
    "GS40rajnighu:6435": " sā jyautsnī candrikāyuktā tamisrā tu tamo'nvitā // Rajni_21.48",
    "GS40rajnighu:6436": " ardharātro niśīthe syānmadhyarātraśca sa smṛtaḥ // Rajni_21.49",
    "GS40rajnighu:6437": " jyotsnā tu candrikā cāndrī kaumudī kāmavallabhā /",
    "GS40rajnighu:6438": " candrātapaścandrakāntā śītāmṛtataraṅgiṇī // Rajni_21.50",
    "GS40rajnighu:6439": " kāntistu suṣamā śobhā chaviśchāyā vibhā śubhā /",
    "GS40rajnighu:6440": " śrīr lakṣmīr dakpriyābhikhyā bhānaṃ bhātirumā ramā // Rajni_21.51",
    "GS40rajnighu:6441": " tamastamisraṃ timiraṃ dhvāntaṃ saṃtamasaṃ tamaḥ /",
    "GS40rajnighu:6442": " andhakāraśca bhūchāyaṃ taccāndhatamasaṃ ghanam // Rajni_21.52",
    "GS40rajnighu:6443": " ātapaḥ kaṭuko rūkṣaśchāyā madhuraśītalā /",
    "GS40rajnighu:6444": " tridoṣaśamanī jyotsnā sarvavyādhikaraṃ tamaḥ // Rajni_21.53",
    "GS40rajnighu:6445": " pakṣādiḥ prathamādyā ca pakṣatiḥ pratipac ca sā // Rajni_21.54",
    "GS40rajnighu:6446": " pakṣānto 'rkenduviśleṣaḥ parva pañcadaśī tathā /",
    "GS40rajnighu:6447": " dvitīyaṃ tu bhavetparva candrārkātyantasaṃgamaḥ // Rajni_21.55",
    "GS40rajnighu:6448": " pratipadamārabhyaitāḥ kramāt dvitīyādikāśca pañcadaśa /",
    "GS40rajnighu:6449": " pakṣe tithayo jñeyāḥ pakṣaśca sito'sito dvividhaḥ // Rajni_21.56",
    "GS40rajnighu:6450": " sitastvāpūryamāṇaḥ syāt śuklaśca viśadaḥ śudi // Rajni_21.57",
    "GS40rajnighu:6451": " asito malinaḥ kṛṣṇo bahulo vadi ca smṛtaḥ // Rajni_21.58",
    "GS40rajnighu:6452": " divasairyatra tatrāpi vasusāgarasammitaiḥ /",
    "GS40rajnighu:6453": " bhiṣakkriyopayogāya maṇḍalaṃ bhiṣajāṃ matam // Rajni_21.59",
    "GS40rajnighu:6454": " pūrṇimā paurṇamāsī ca jyautsnī cendumatī sitā /",
    "GS40rajnighu:6455": " sā pūrvānumatir jñeyā rākā syāduttarā ca sā // Rajni_21.60",
    "GS40rajnighu:6456": " darśastu syād amāvāsyāmāvasyārkendusaṃgamaḥ /",
    "GS40rajnighu:6457": " sā pūrvā tu sinīvālī dvitīyā tu kuhūrmatā // Rajni_21.61",
    "GS40rajnighu:6458": " māsārdhastu bhavetpakṣaḥ sa pañcadaśarātrakaḥ // Rajni_21.62",
    "GS40rajnighu:6459": " dvipakṣas tu bhavenmāsaścaitrādyā dvādaśāśca te // Rajni_21.63",
    "GS40rajnighu:6460": " caitrastu caitrikaścaitrī madhuḥ kālādikaśca saḥ // Rajni_21.64",
    "GS40rajnighu:6461": " vaiśākho mādhavo rādho jyaiṣṭhaḥ śukrastapastathā // Rajni_21.65",
    "GS40rajnighu:6462": " āṣāḍhaḥ śuciruktaḥ śrāvaṇikaḥ śrāvaṇo nabhāścāpi // Rajni_21.66",
    "GS40rajnighu:6463": " bhādro bhādrapado'pi prauṣṭhapadaḥ syānnabho nabhasyaśca // Rajni_21.67",
    "GS40rajnighu:6464": " iṣastvāśvayujaśca syādāśvinaḥ śāradaśca saḥ // Rajni_21.68",
    "GS40rajnighu:6465": " kārttiko bāhulo'pi syād ūrjaḥ kārttikikaś ca saḥ // Rajni_21.69",
    "GS40rajnighu:6466": " mārgaḥ sahā mārgaśīrṣa āgrahāyaṇiko'pi saḥ // Rajni_21.70",
    "GS40rajnighu:6467": " pauṣastu pauṣikas taiṣaḥ sahasyo haimano'pi ca // Rajni_21.71",
    "GS40rajnighu:6468": " māghastapāḥ tapasyastu phālguno vatsarāntakaḥ // Rajni_21.72",
    "GS40rajnighu:6469": " caitrādimāsau dvau dvau syur nāmnā ṣaḍṛtavaḥ kramāt // Rajni_21.73",
    "GS40rajnighu:6470": " bhavedvasanto madhumādhavābhyāṃ syātāṃ tathā śukraśucī nidāghaḥ /",
    "GS40rajnighu:6471": " nabhonabhasyau jaladāgamaḥ syād iṣorjakābhyāṃ śaradaṃ vadanti //",
    "GS40rajnighu:6472": " hemantakālastu sahaḥsahasyau tapastapasyau śiśiraḥ krameṇa /",
    "GS40rajnighu:6473": " māsadvikeneti vasantakādyā dhīmadbhir uktā ṛtavaḥ ṣaḍete // Rajni_21.75",
    "GS40rajnighu:6474": " ṛturājo vasantaḥ syāt surabhirmādhavo madhuḥ /",
    "GS40rajnighu:6475": " puṣpamāsaḥ pikānandaḥ kāntaḥ kāmarasaśca saḥ // Rajni_21.76",
    "GS40rajnighu:6476": " nidāghastūṣmako gharmo grīṣma ūṣmāgamastapaḥ /",
    "GS40rajnighu:6477": " tāpanaścoṣṇakālaḥ syāduṣṇaścoṣṇāgamaśca saḥ // Rajni_21.77",
    "GS40rajnighu:6478": " varṣāḥ prāvṛḍvarṣakālo gharmānto jaladāgamaḥ /",
    "GS40rajnighu:6479": " mayūrollāsakaḥ kāntaścātakāhlādano'pi saḥ // Rajni_21.78",
    "GS40rajnighu:6480": " śaradvarṣāvasāyaḥ syānmeghāntaḥ prāvṛḍatyayaḥ // Rajni_21.79",
    "GS40rajnighu:6481": " ūṣmāpahastu hemantaḥ śaradanto himāgamaḥ // Rajni_21.80",
    "GS40rajnighu:6482": " śiśiraḥ kampanaḥ śīto himakūṭaśca koṭanaḥ /",
    "GS40rajnighu:6483": " ityetannāmataḥ proktamṛtuṣaṭkaṃ yathākramam // Rajni_21.81",
    "GS40rajnighu:6484": " iha surabhinidāghameghakālāḥ śaraddhimaśiśirahāyanāḥ krameṇa /",
    "GS40rajnighu:6485": " pratidinamṛtavaḥ syur ūrdhvam arkodayasamayād daśakena nāḍikānām //",
    "GS40rajnighu:6486": " makarakrāntimārabhya bhānoḥ syād uttarāyaṇam // Rajni_21.83",
    "GS40rajnighu:6487": " karkaṭakramaṇād ūrdhvaṃ dakṣiṇāyanam ucyate // Rajni_21.84",
    "GS40rajnighu:6488": " yadā tulāyāṃ meṣe ca sūryasaṃkramaṇaṃ kramāt /",
    "GS40rajnighu:6489": " tadā viṣuvatī syātāṃ viṣuve api te smṛte // Rajni_21.85",
    "GS40rajnighu:6490": " kālajñaiḥ ṣaṣṭirākhyātā vatsarāḥ prabhavādayaḥ /",
    "GS40rajnighu:6491": " śaratsaṃvatsaro'bdaśca hāyano vatsaraḥ samāḥ // Rajni_21.86",
    "GS40rajnighu:6492": " vasante dakṣiṇo vāto bhavedvarṣāsu paścimaḥ /",
    "GS40rajnighu:6493": " uttaraḥ śārade kāle pūrvo haimantaśaiśire // Rajni_21.87",
    "GS40rajnighu:6494": " pūrvastu madhuro vātaḥ snigdhaḥ kaṭurasānvitaḥ /",
    "GS40rajnighu:6495": " gururvidāhaśamano vātadaḥ pittanāśanaḥ // Rajni_21.88",
    "GS40rajnighu:6496": " dakṣiṇaḥ ṣaḍraso vāyuścakṣuṣyo balavardhanaḥ /",
    "GS40rajnighu:6497": " raktapittapraśamanaḥ saukhyakāntibalapradaḥ // Rajni_21.89",
    "GS40rajnighu:6498": " paścimo mārutastīkṣṇaḥ kaphamedoviśoṣaṇaḥ /",
    "GS40rajnighu:6499": " sadyaḥ prāṇāpaho duṣṭaḥ śoṣakārī śarīriṇām // Rajni_21.90",
    "GS40rajnighu:6500": " uttaraḥ pavanaḥ snigdho mṛdur madhura eva ca /",
    "GS40rajnighu:6501": " sakaṣāyarasaḥ śīto doṣāṇāṃ ca prakopaṇaḥ // Rajni_21.91",
    "GS40rajnighu:6502": " kṛtvaikam avadhiṃ tasmād idaṃ pūrvaṃ ca paścimam /",
    "GS40rajnighu:6503": " iti deśau nidiśyete yayā sā digiti smṛtā // Rajni_21.92",
    "GS40rajnighu:6504": " digāśā ca haritkāṣṭhā kakupsā ca nideśinī /",
    "GS40rajnighu:6505": " sā ca deśavibhāgena daśadhā parikalpyate // Rajni_21.93",
    "GS40rajnighu:6506": " jyotīṃṣi tapanādīni jyotiścakrabhramīkramāt /",
    "GS40rajnighu:6507": " yato nityam udīyante sā pūrvākhyā digucyate // Rajni_21.94",
    "GS40rajnighu:6508": " pūrvā ca dakṣiṇā caiva paścimā cottarāpi ca /",
    "GS40rajnighu:6509": " prādakṣiṇyakrameṇaitāś catasraḥ syur mahādiśaḥ // Rajni_21.95",
    "GS40rajnighu:6510": " pūrvā prācī puro maghonyaindrī māghavatī ca sā /",
    "GS40rajnighu:6511": " śāmanī dakṣiṇāvācī yāmī vaivasvatī ca sā // Rajni_21.96",
    "GS40rajnighu:6512": " paścimā tu pratīcī syādvāruṇī pratyagityapi /",
    "GS40rajnighu:6513": " uttarā dik tu kauberī daivī sā syādudīcyapi // Rajni_21.97",
    "GS40rajnighu:6514": " diśordvayordvayormadhye yo bhāgaḥ koṇasaṃjñakaḥ /",
    "GS40rajnighu:6515": " vidiśastāścatasraśca proktā upadiśastathā // Rajni_21.98",
    "GS40rajnighu:6516": " āgneyī syāt prācyavācyos tu madhye nairṛtyākhyā syād avācīpratīcyoḥ /",
    "GS40rajnighu:6517": " vāyavyāpi syād udīcīpratīcyor aiśānī syādantarā prācyudīcyoḥ //",
    "GS40rajnighu:6518": " upariṣṭād dig ūrdhvaṃ syād adhastād adharā smṛtā /",
    "GS40rajnighu:6519": " antastvabhyantaraṃ proktam antaraṃ cāntarālakam // Rajni_21.100",
    "GS40rajnighu:6520": " spaṣṭastvaṣṭayavairdeśo mito jñeyo'ṅgulāhvayaḥ /",
    "GS40rajnighu:6521": " syāccaturviṃśakaistaistu hasto hastacatuṣṭayam // Rajni_21.101",
    "GS40rajnighu:6522": " daṇḍo daṇḍairdvisāhasraiḥ krośasteṣāṃ catuṣṭayam /",
    "GS40rajnighu:6523": " yojanaṃ syāditi hy eṣa deśasyokto mitikramaḥ // Rajni_21.102",
    "GS40rajnighu:6524": " iti prastāvato vaidyasyopayuktatayā mayā /",
    "GS40rajnighu:6525": " parimāṇaṃ tathonmānamiti dvitayam īryate // Rajni_21.103",
    "GS40rajnighu:6526": " dhānye sā niṣṭikā puṃso yattu muṣṭicatuṣṭayam /",
    "GS40rajnighu:6527": " taddvayenāṣṭikā jñeyā kuḍavastaddvayena tu // Rajni_21.104",
    "GS40rajnighu:6528": " prasthastu taccatuṣkeṇa taccatuṣkeṇa cāḍhakī /",
    "GS40rajnighu:6529": " tāś catasro bhaveddroṇaḥ khārī teṣāṃ tu viṃśatiḥ // Rajni_21.105",
    "GS40rajnighu:6530": " godhūmadvitayonmitistu kathitā guñjā tayā sārdhayā vallo vallacatuṣṭayena bhiṣajāṃ māṣo matas tac catuḥ /",
    "GS40rajnighu:6531": " niṣko niṣkayugaṃ tu sārdham uditaḥ karṣaḥ palaṃ tac catus tadvat tacchatakena cātha ca tulā bhārastulāviṃśatiḥ // Rajni_21.106",
    "GS40rajnighu:6532": " itthaṃ sattvarajastamastriguṇikānukrāntadoṣatrayaprakrāntocitakāladeśakalanābhikhyānasukhyāpitam vargaṃ svargasabhāsu bhāsvarabhiṣagvaryātivīryāmayadhvaṃsāścaryakarīṃ prayāti matimānenaṃ paṭhitvā prathām // Rajni_21.107",
    "GS40rajnighu:6533": " saṃgrāmotsaṃgariṅgatturagasurapaṭoddhūtadhātrīrajobhiḥ saṃrambhaṃ yāti sāndre tamasi kila śamaṃ yaddviṣāṃ yāti sattvam /",
    "GS40rajnighu:6534": " tasyaiṣo'pyekaviṃśaḥ śrayati khalu kṛtau nāmanirmāṇacūḍāratnāpīḍe praśāntiṃ naraharikṛtinaḥ ko 'pi sattvādivargaḥ // Rajni_21.108",
    "GS40rajnighu:6535": " Rājanighaṇṭu, Miśrakādivarga yānyauṣadhāni militāni paraspareṇa saṃjñāntarair vyavahṛtāni ca yogakṛdbhiḥ /",
    "GS40rajnighu:6536": " teṣāṃ svarūpakathanāya vimiśrakākhyaṃ vargaṃ mahāguṇamudāram udīrayāmaḥ //",
    "GS40rajnighu:6537": " pippalī maricaṃ śuṇṭhī trayametadvimiśritam /",
    "GS40rajnighu:6538": " trikaṭu tryūṣaṇaṃ tryūṣaṃ kaṭutrayakaṭutrikam // Rajni_22.2",
    "GS40rajnighu:6539": " harītakī cāmalakaṃ vibhītakamiti trayam /",
    "GS40rajnighu:6540": " triphalā triphalī caiva phalatrayaphalatrike // Rajni_22.3",
    "GS40rajnighu:6541": " drākṣākāśmaryakharjūrīphalāni militāni tu /",
    "GS40rajnighu:6542": " madhuratriphalā jñeyā madhurādiphalatrayam // Rajni_22.4",
    "GS40rajnighu:6543": " jātīphalaṃ pūgaphalaṃ lavaṃgakalikāphalam /",
    "GS40rajnighu:6544": " sugandhitriphalā proktā surabhitriphalā ca sā // Rajni_22.5",
    "GS40rajnighu:6545": " candanaṃ kuṅkumaṃ vāri trayametad varārdhakam /",
    "GS40rajnighu:6546": " tribhāgakuṅkumopetaṃ taduktaṃ cādyapuṣpakam // Rajni_22.6",
    "GS40rajnighu:6547": " saindhavaṃ ca viḍaṃ caiva rucakaṃ ceti miśritam /",
    "GS40rajnighu:6548": " lavaṇatrayam ākhyātaṃ tacca trilavaṇaṃ tathā // Rajni_22.7",
    "GS40rajnighu:6549": " sarjikṣāraṃ yavakṣāraṃ ṭaṅkakṣārameva ca /",
    "GS40rajnighu:6550": " kṣāratrayaṃ samākhyātaṃ trikṣāraṃ ca prakīrtitam // Rajni_22.8",
    "GS40rajnighu:6551": " harītakī nāgaraṃ ca guḍaśceti trayaṃ samam /",
    "GS40rajnighu:6552": " samatritayamityuktaṃ trisamaṃ ca samatrayam // Rajni_22.9",
    "GS40rajnighu:6553": " sitāmākṣikasarpīṃṣi militāni yadā tadā /",
    "GS40rajnighu:6554": " madhuratrayamākhyātaṃ trimadhu syānmadhutrayam // Rajni_22.10",
    "GS40rajnighu:6555": " guḍotpannā himotpannā madhujāteti miśritam /",
    "GS40rajnighu:6556": " triśarkarā ca trisitā sitātrayasitātrike // Rajni_22.11",
    "GS40rajnighu:6557": " kālāñjanasamāyukte puṣpāñjanarasāñjane /",
    "GS40rajnighu:6558": " añjanatritayaṃ prāhustryañjanaṃ cāñjanatrayam // Rajni_22.12",
    "GS40rajnighu:6559": " vātaḥ pittaṃ kaphaśceti trayamekatra saṃyutam /",
    "GS40rajnighu:6560": " doṣatrayaṃ tridoṣaṃ syāddoṣatritayamityapi // Rajni_22.13",
    "GS40rajnighu:6561": " vātapittakaphā yatra samatāṃ yānti nityaśaḥ /",
    "GS40rajnighu:6562": " tridoṣasamam ityetat samadoṣatrayaṃ tathā // Rajni_22.14",
    "GS40rajnighu:6563": " bṛhatī cāgnidamanī duḥsparśā ceti tu trayam /",
    "GS40rajnighu:6564": " kaṇṭakārītrayaṃ proktaṃ trikaṇṭaṃ kaṇṭakatrayam // Rajni_22.15",
    "GS40rajnighu:6565": " nāgarātiviṣā mustā trayametattrikārṣikam // Rajni_22.16",
    "GS40rajnighu:6566": " guḍūcyā militaṃ tacca cāturbhadrakamucyate // Rajni_22.17",
    "GS40rajnighu:6567": " tvagelāpattrakais tulyais trisugandhi trijātakam /",
    "GS40rajnighu:6568": " nāgakeśarasaṃyuktaṃ cāturjātakam ucyate // Rajni_22.18",
    "GS40rajnighu:6569": " elātvakpattrakais tulyair maricena samanvitaiḥ /",
    "GS40rajnighu:6570": " kaṭupūrvam idaṃ cānyaccāturjātakamucyate // Rajni_22.19",
    "GS40rajnighu:6571": " śrīkhaṇḍāgurukarpūrakāśmīrais tu samāṃśakaiḥ /",
    "GS40rajnighu:6572": " mṛgāṅkamukuṭārho 'yaṃ militair devakardarmaḥ // Rajni_22.20",
    "GS40rajnighu:6573": " karpūrāgurukastūrīkakkolair yakṣadhūpakaḥ /",
    "GS40rajnighu:6574": " ekīkṛtamidaṃ sarvaṃ yakṣakardama iṣyate // Rajni_22.21",
    "GS40rajnighu:6575": " kuṅkumāgurukuraṅganābhikācandracandanasamāṃśasambhṛtam /",
    "GS40rajnighu:6576": " tryakṣapūjanaparaikagocaraṃ yakṣakardamam imaṃ pracakṣate // Rajni_22.22",
    "GS40rajnighu:6577": " karpūrakakkolalavaṃgapuṣpaguvākajātīphalapañcakena /",
    "GS40rajnighu:6578": " samāṃśabhāgena ca yojitena manoharaṃ pañcasugandhikaṃ syāt // Rajni_22.23",
    "GS40rajnighu:6579": " pippalīpippalīmūlacavyacitrakanāgaraiḥ /",
    "GS40rajnighu:6580": " sarvairekatra militaiḥ pañcakolakamucyate // Rajni_22.24",
    "GS40rajnighu:6581": " nyagrodhodumbarāśvatthaplakṣavetasavalkalaiḥ /",
    "GS40rajnighu:6582": " sarvairekatra militaiḥ pañcavetasamucyate // Rajni_22.25",
    "GS40rajnighu:6583": " śāliparṇī pṛśniparṇī bṛhatī kaṇṭakārikā /",
    "GS40rajnighu:6584": " tathā gokṣurakaśceti laghvidaṃ pañcamūlakam // Rajni_22.26",
    "GS40rajnighu:6585": " bilvo'gnimanthaḥ śyonākaḥ kāśmaryaḥ pāṭalā tathā /",
    "GS40rajnighu:6586": " sarvaistu militairetaiḥ syānmahāpañcamūlakam // Rajni_22.27",
    "GS40rajnighu:6587": " pañcamūlakayor etaddvayaṃ ca militaṃ yadā /",
    "GS40rajnighu:6588": " tadā bhiṣagbhirākhyātaṃ guṇāḍhyaṃ daśamūlakam // Rajni_22.28",
    "GS40rajnighu:6589": " balāpunarnavairaṇḍasūpyaparṇīdvayena ca /",
    "GS40rajnighu:6590": " ekatra yojitenaitanmadhyamaṃ pañcamūlakam // Rajni_22.29",
    "GS40rajnighu:6591": " guḍūcī gokṣuraścaiva mūṣalī muṇḍikā tathā /",
    "GS40rajnighu:6592": " śatāvarīti pañcānāṃ yogaḥ pañcāmṛtābhidhaḥ // Rajni_22.30",
    "GS40rajnighu:6593": " gavyamājyaṃ dadhi kṣīraṃ mākṣikaṃ śarkarānvitam /",
    "GS40rajnighu:6594": " ekatra militaṃ jñeyaṃ divyaṃ pañcāmṛtaṃ param // Rajni_22.31",
    "GS40rajnighu:6595": " gomūtraṃ gomayaṃ kṣīraṃ gavyamājyaṃ dadhīti ca /",
    "GS40rajnighu:6596": " yuktametadyathāyogaṃ pañcagavyamudāhṛtam // Rajni_22.32",
    "GS40rajnighu:6597": " nimbasya pattratvakpuṣpaphalamūlair vimiśritaiḥ /",
    "GS40rajnighu:6598": " pañcanimbaṃ samākhyātaṃ tat tiktaṃ nimbapañcakam // Rajni_22.33",
    "GS40rajnighu:6599": " koladāḍimavṛkṣāmlaṃ cullakī sāmlavetasā /",
    "GS40rajnighu:6600": " phalaṃ pañcāmlamuddiṣṭamamlapañcaphalaṃ smṛtam // Rajni_22.34",
    "GS40rajnighu:6601": " jambīranāraṅgasahāmlavetasaiḥ satintiḍīkaiś ca sabījapūrakaiḥ /",
    "GS40rajnighu:6602": " samāṃśabhāgena tu melitairidaṃ dvitīyamuktaṃ ca phalāmlapañcakam //",
    "GS40rajnighu:6603": " cāṅgerī likucāmlavetasayutaṃ jambīrakaṃ pūrakaṃ nāraṅgaṃ phalaṣāḍavastviti tu piṇḍāmlaṃ ca bījāmlakam /",
    "GS40rajnighu:6604": " ambaṣṭhāsahitaṃ dvir etaduditaṃ pañcāmlakaṃ taddvayaṃ vijñeyaṃ karamardanimbukayutaṃ syādamlavargāhvayam tailakandaḥ sudhākandaḥ kroḍakando rudantikā /",
    "GS40rajnighu:6605": " sarpanetrayutāḥ pañca siddhauṣadhikasaṃjñakāḥ // Rajni_22.37",
    "GS40rajnighu:6606": " śairīṣaṃ kusumaṃ mūlaṃ phalaṃ pattraṃ tvagityayam /",
    "GS40rajnighu:6607": " kīṭāriḥ kathito yogaḥ pañcaśairīṣakābhidhaḥ // Rajni_22.38",
    "GS40rajnighu:6608": " tvakpattrakusumaṃ mūlaṃ phalamekasya śākhinaḥ /",
    "GS40rajnighu:6609": " ekatra militaṃ taccet pañcāṅgamiti saṃjñitam // Rajni_22.39",
    "GS40rajnighu:6610": " vidārigandhā bṛhatī pṛśniparṇī nidigdhikā /",
    "GS40rajnighu:6611": " śvadaṃṣṭrā ceti samprokto yogaḥ pañcagaṇābhidhaḥ // Rajni_22.40",
    "GS40rajnighu:6612": " atyamlaparṇīkāṇḍīramālākandadviśūraṇaiḥ /",
    "GS40rajnighu:6613": " prokto bhavati yogo'yaṃ pañcaśūraṇasaṃjñakaḥ // Rajni_22.41",
    "GS40rajnighu:6614": " śṛṅgikaḥ kālakūṭaśca mustako vatsanābhakaḥ /",
    "GS40rajnighu:6615": " saktukaśceti yogo'yaṃ mahāpañcaviṣābhidhaḥ // Rajni_22.42",
    "GS40rajnighu:6616": " snuhyarkakaravīrāṇi lāṅgalī viṣamuṣṭikā /",
    "GS40rajnighu:6617": " etānyupaviṣāṇyāhuḥ pañca pāṇḍityaśālinaḥ // Rajni_22.43",
    "GS40rajnighu:6618": " gavām ajānāṃ meṣīṇāṃ mahiṣīṇāṃ ca miśritam /",
    "GS40rajnighu:6619": " mūtreṇa gardabhīnāṃ yattanmūtraṃ mūtrapañcakam // Rajni_22.44",
    "GS40rajnighu:6620": " suvarṇaṃ rajataṃ tāmraṃ trayametattrilohakam // Rajni_22.45",
    "GS40rajnighu:6621": " vaṅganāgasamāyuktaṃ tatprāhuḥ pañcalohakam // Rajni_22.46",
    "GS40rajnighu:6622": " suvarṇaṃ rajataṃ tāmraṃ trapu kṛṣṇāyasaṃ samam /",
    "GS40rajnighu:6623": " grahāṅgamiti boddhavyaṃ dvitīyaṃ pañcalohakam // Rajni_22.47",
    "GS40rajnighu:6624": " yavamuṣkakasarjānāṃ palāśatilayostathā /",
    "GS40rajnighu:6625": " kṣāraistu pañcabhiḥ proktaḥ pañcakṣārābhidho gaṇaḥ // Rajni_22.48",
    "GS40rajnighu:6626": " kācasaindhavasāmudraviḍasauvarcalaiḥ samaiḥ // Rajni_22.49",
    "GS40rajnighu:6627": " syātpañcalavaṇaṃ tacca mṛtsnopetaṃ ṣaḍāhvayam // Rajni_22.50",
    "GS40rajnighu:6628": " dhavāpāmārgakuṭajalāṅgalītilamuṣkajaiḥ /",
    "GS40rajnighu:6629": " kṣārairetaistu militaiḥ kṣāraṣaṭkamudāhṛtam // Rajni_22.51",
    "GS40rajnighu:6630": " rasāsṛṅmāṃsamedo'sthimajjāśukrasamāhvayaiḥ /",
    "GS40rajnighu:6631": " śarīrasthairyadair etaiḥ saptadhātumayo gaṇaḥ // Rajni_22.52",
    "GS40rajnighu:6632": " daradaḥ pāradaṃ sasyo vaikrāntaṃ kāntamabhrakam /",
    "GS40rajnighu:6633": " mākṣikaṃ vimalaṃ ceti syur ete'ṣṭau mahārasāḥ // Rajni_22.53",
    "GS40rajnighu:6634": " khecarāñjanakaṅguṣṭhagandhālagairikakṣitīḥ /",
    "GS40rajnighu:6635": " śaileyāñjanasammiśrāḥ śaṃsantyuparasān budhāḥ // Rajni_22.54",
    "GS40rajnighu:6636": " kampillagaurīcapalākapardasaśailasindūrakavahnijārān /",
    "GS40rajnighu:6637": " pāṣāṇino vodaraśṛṅgayuktānityaṣṭa sāmānyarasāni cāhuḥ // Rajni_22.55",
    "GS40rajnighu:6638": " pañcalohasamāyuktaiḥ kāntamuṇḍakatīkṣṇakaiḥ /",
    "GS40rajnighu:6639": " kalpitaḥ kathito dhīrairaṣṭalohābhidho gaṇaḥ // Rajni_22.56",
    "GS40rajnighu:6640": " śigrumūlakapalāśacukrikācitrakārdrakasanimbasambhavaiḥ /",
    "GS40rajnighu:6641": " ikṣuśaikharikamocakodbhavaiḥ kṣārapūrvadaśakaṃ prakīrtitam // Rajni_22.57",
    "GS40rajnighu:6642": " mūtrāṇi hastimahiṣoṣṭragavājakānāṃ meṣāśvarāsabhakamānuṣamānuṣīṇām /",
    "GS40rajnighu:6643": " yatnena yatra militāni daśeti tāni śāstreṣu mūtradaśakāhvayabhāñji bhānti // Rajni_22.58",
    "GS40rajnighu:6644": " syājjīvakarṣabhakayugyayugadvimedākākolikādvayayutadvikasūpyaparṇyā /",
    "GS40rajnighu:6645": " jīvyā madhūkayutayā madhurāhvayo'yaṃ yogo mahāniha virājati jīvakādiḥ //",
    "GS40rajnighu:6646": " jīvakarṣabhakau mede kākolyāvṛddhivṛddhike /",
    "GS40rajnighu:6647": " ekatra militairetairaṣṭavargaḥ prakīrtitaḥ // Rajni_22.60",
    "GS40rajnighu:6648": " kuṣṭhamāṃsīharidrābhir vacāśaileyacandanaiḥ /",
    "GS40rajnighu:6649": " murākarcūramustābhiḥ sarvauṣadham udāhṛtam // Rajni_22.61",
    "GS40rajnighu:6650": " ajājī maricaṃ śuṇṭhī granthi dhānyaṃ niśāhvayam /",
    "GS40rajnighu:6651": " pippalī maricaṃ ceti veśavāragaṇo mataḥ // Rajni_22.62",
    "GS40rajnighu:6652": " sarvauṣadhisamāyuktāḥ śuṣkāścāmalakatvacaḥ /",
    "GS40rajnighu:6653": " yadā tadāyaṃ yogaḥ syāt sugandhāmalakābhidhaḥ // Rajni_22.63",
    "GS40rajnighu:6654": " drākṣādāḍimakharjūrakadalīśarkarānvitam /",
    "GS40rajnighu:6655": " lājācūrṇaṃ samadhvājyaṃ saṃtarpaṇam udāhṛtam // Rajni_22.64",
    "GS40rajnighu:6656": " saktubhiḥ sarpiṣābhyaktaiḥ śītavāripariplutaiḥ /",
    "GS40rajnighu:6657": " nātyaccho nātisāndraśca manthaḥ ityabhidhīyate // Rajni_22.65",
    "GS40rajnighu:6658": " dāḍimaṃ kiṃśukaṃ lākṣā bandhūkaṃ ca niśāhvayam /",
    "GS40rajnighu:6659": " kusumbhapuṣpaṃ mañjiṣṭhā ityetai raktavargakaḥ // Rajni_22.66",
    "GS40rajnighu:6660": " khaṭinīśvetasaṃyuktāḥ śaṅkhaśuktivarāṭikāḥ /",
    "GS40rajnighu:6661": " bhṛṣṭāśmaśarkarā ceti śuklavarga udāhṛtaḥ // Rajni_22.67",
    "GS40rajnighu:6662": " bhārgīśaṭīpuṣkaravatsabījadurālabhāśṛṅgipaṭolatiktāḥ /",
    "GS40rajnighu:6663": " kirātaviśvendrakaṇendrabījadhānyāni tiktaṃ suradārukaṃ ca // Rajni_22.68",
    "GS40rajnighu:6664": " aṣṭādaśāṅgābhidha eṣa yogaḥ samāgame syāddaśamūlakena /",
    "GS40rajnighu:6665": " dvidhā ca bhārgyādika eka eṣa jñeyo dvitīyastu kirātakādiḥ // Rajni_22.69",
    "GS40rajnighu:6666": " dvātriṃśatpalasammitaṃ dadhi palānyaṣṭau ca khaṇḍaṃ palasyārdhaṃ cenmaricasya tena tulitaṃ yuktaṃ tvagelāhvayam /",
    "GS40rajnighu:6667": " madhvājyaṃ ca yutaṃ tadardhamilitaṃ saṃśodhitair yojitā bhāṇḍe syāddhimavāsite śikhariṇī śrīkaṇṭhabhogyā guṇaiḥ // Rajni_22.70",
    "GS40rajnighu:6668": " itthaṃ nānāmiśrayogābhidhānādenaṃ vargaṃ miśrakākhyaṃ viditvā /",
    "GS40rajnighu:6669": " vaidyaḥ kuryād yogam atratyasaṃjñāprajñāsaṃjño bandhubhiryena dhīraḥ //",
    "GS40rajnighu:6670": " śauryāsaṅgaratā ramā svayamumā śaśvacchivāsaṅginī sā vāṇī caturānanapraṇayinī śrīsammitā yaṃ śritā /",
    "GS40rajnighu:6671": " tasyāgād abhidhānaśekharamaṇau vargo nṛsiṃheśitur dvāviṃśo 'vasitiṃ kṛtau kṛtadhiyāṃ yo miśrakākhyo mataḥ // Rajni_22.72",
    "GS40rajnighu:6672": " Rājanighaṇṭu, Ekārthādivarga, Ekārthavarga śrīśca lakṣmīphale jñeyā tv asano bījavṛkṣakaḥ",
    "GS40rajnighu:6673": " śālūkaṃ padmakande syāt sadāpuṣpo ravidrume // Rajni_23.1",
    "GS40rajnighu:6674": " kuberako nandivṛkṣe gokaṇṭo gokṣure tathā /",
    "GS40rajnighu:6675": " dantaphalastu pippalyāṃ kaserur bhadramustake // Rajni_23.2",
    "GS40rajnighu:6676": " nāgarotthā kaccharuhā aṅkole dīrghakīlake /",
    "GS40rajnighu:6677": " vallakī sallakīvṛkṣe mātuluṅge tu pūrakaḥ // Rajni_23.3",
    "GS40rajnighu:6678": " brahmaghnī tu kumārī syādaṅkole gūḍhamallikā /",
    "GS40rajnighu:6679": " ativiṣā śvetavacopakuñcī sthūlajīrake // Rajni_23.4",
    "GS40rajnighu:6680": " kavacaḥ syātparpaṭake lavaṇaṃ tu payodhijam /",
    "GS40rajnighu:6681": " bṛhattvak saptaparṇe syātkāmbhojī vākucī tathā // Rajni_23.5",
    "GS40rajnighu:6682": " kīṭapādī haṃsapādyāṃ kunaṭī tu manaḥśilā /",
    "GS40rajnighu:6683": " vaikuṇṭham arjake prāhurbhūdhātryāṃ tu tamālinī // Rajni_23.6",
    "GS40rajnighu:6684": " śatakundaḥ śarīre syādagnikāṣṭhaṃ tathāgurau /",
    "GS40rajnighu:6685": " sūkṣmapattrī śatāvaryāṃ kṣīraparṇyarkasaṃjñake // Rajni_23.7",
    "GS40rajnighu:6686": " śauṇḍī tu pippalī jñeyā kastūryāṃ madanī tathā /",
    "GS40rajnighu:6687": " brahmaparṇī pṛśniparṇyāṃ citraparṇī ca sā smṛtā // Rajni_23.8",
    "GS40rajnighu:6688": " chattraparṇaḥ saptaparṇe pīluparṇī tu tuṇḍikā /",
    "GS40rajnighu:6689": " śākaśreṣṭhastu vṛntāke śaṅgaraḥ śamir ucyate // Rajni_23.9",
    "GS40rajnighu:6690": " goraṭaḥ syādviṭkhadire tuṇḍiś cāraṇyabimbikā /",
    "GS40rajnighu:6691": " viṣṇuguptaṃ tu cāṇakyamūle 'nantā yavāsake // Rajni_23.10",
    "GS40rajnighu:6692": " kapikacchur ātmaguptā vātapothastu kiṃśuke /",
    "GS40rajnighu:6693": " pītā tu rajanī jñeyā bodhivṛkṣastu pippalaḥ // Rajni_23.11",
    "GS40rajnighu:6694": " uśīre samagandhiḥ syāddhiṅgule cūrṇapāradaḥ /",
    "GS40rajnighu:6695": " hiṅgāv agūḍhagandhaḥ syādgodante visragandhike // Rajni_23.12",
    "GS40rajnighu:6696": " śamyāmīśāna ityāhurdivāndho ghūka ucyate /",
    "GS40rajnighu:6697": " payasyā kṣīrakākolyāṃ śatavedhyamlavetase // Rajni_23.13",
    "GS40rajnighu:6698": " rocanī nārikele ca bhūdhātryāṃ cāruhā smṛtā /",
    "GS40rajnighu:6699": " priyāṃ priyaṅguke prāhuḥ kharāhvā cājamodake // Rajni_23.14",
    "GS40rajnighu:6700": " tagaraṃ daṇḍahastī syādrasono laśune smṛtaḥ /",
    "GS40rajnighu:6701": " tapasvinī jaṭāmāṃsyāṃ meghapuṣye 'jaśṛṅgikā // Rajni_23.15",
    "GS40rajnighu:6702": " jñeyaṃ mātulapuṣpaṃ tu dhustūre corake ripuḥ /",
    "GS40rajnighu:6703": " śaṣpaṃ bālatṛṇaṃ proktaṃ śaileyaṃ cāśmapuṣpake // Rajni_23.16",
    "GS40rajnighu:6704": " śrīpuṣpaṃ tu lavaṃge syādbālapuṣpī tu yūthikā /",
    "GS40rajnighu:6705": " sthūlapuṣpaṃ tu jheṇḍūke citrake dāruṇaḥ smṛtaḥ // Rajni_23.17",
    "GS40rajnighu:6706": " atha syādviṣapuṣpaṃ tu puṣpaṃ śyāmadalānvitam /",
    "GS40rajnighu:6707": " balabhadraḥ kadambo'nyaḥ śākhoṭe bhūtavṛkṣakaḥ // Rajni_23.18",
    "GS40rajnighu:6708": " rāmā tamālapattre syādbhūrje carmadalo mataḥ /",
    "GS40rajnighu:6709": " ātmaśalyā śatāvaryāṃ pikyāṃ kalabhavallabhā // Rajni_23.19",
    "GS40rajnighu:6710": " viprapriyā palāśe ca jvarāristu guḍūcikā /",
    "GS40rajnighu:6711": " kaṇṭakāryāṃ tu śvetāyāṃ jñeyā tu kapaṭeśvarī // Rajni_23.20",
    "GS40rajnighu:6712": " pāṇḍuphalaṃ paṭole syācchāliparṇyāṃ sthirā matā /",
    "GS40rajnighu:6713": " gāyatrī khadire proktā syād ervārustu karkaṭī // Rajni_23.21",
    "GS40rajnighu:6714": " nīvāre 'raṇyaśāliḥ syātpārvatyāṃ gajapippalī /",
    "GS40rajnighu:6715": " spṛkkāyāṃ devaputrī syādaṅkole devadāru ca // Rajni_23.22",
    "GS40rajnighu:6716": " rīṭhāṃ prakīryake prāhur dantyāṃ keśaruhā smṛtā /",
    "GS40rajnighu:6717": " āmrastu sahakāre syāt jñeyastāle drumeśvaraḥ // Rajni_23.23",
    "GS40rajnighu:6718": " duṣputraścorake prokto māḍe caiva vitānakaḥ /",
    "GS40rajnighu:6719": " māciṣā maṇḍake proktā mārjārī mṛganābhijā // Rajni_23.24",
    "GS40rajnighu:6720": " tintiḍīke tu bījāmlaḥ kadalyāṃ tu sakṛtphalā /",
    "GS40rajnighu:6721": " jartilaś cāraṇyatile tārkṣyaśailaṃ rasāñjane // Rajni_23.25",
    "GS40rajnighu:6722": " vibhītake kalindaḥ syācchālirjñeyā tu pāṭalā /",
    "GS40rajnighu:6723": " raṅgamātā tu lākṣāyām agnijvālā tu dhātakī // Rajni_23.26",
    "GS40rajnighu:6724": " tiniśe syādbhasmagarbhā madhūlyāṃ madhukarkaṭī /",
    "GS40rajnighu:6725": " sitaguñjā kākapīlau candrāyāṃ tu guḍūcikā // Rajni_23.27",
    "GS40rajnighu:6726": " naṭaścāśokavṛkṣe syāddāḍime phalaṣāḍavaḥ /",
    "GS40rajnighu:6727": " niṣpāve tu palaṅkaḥ syātkalaśī pṛśniparṇikā // Rajni_23.28",
    "GS40rajnighu:6728": " rājānne dīrghaśūkaḥ syājjaraṇaḥ kṛṣṇajīrake /",
    "GS40rajnighu:6729": " piṅgā caiva haridrāyāṃ śvetaśūke yavaḥ smṛtaḥ // Rajni_23.29",
    "GS40rajnighu:6730": " śyāmāke tu tribījaḥ syādāḍhakyāṃ tuvarī smṛtā /",
    "GS40rajnighu:6731": " godhūme'tha mṛduḥ proktaḥ karalā tripuṭā tathā // Rajni_23.30",
    "GS40rajnighu:6732": " sūpaśreṣṭho harinmudge rājānne hrasvataṇḍulaḥ /",
    "GS40rajnighu:6733": " makuṣṭo vanamudge syānmakuṣṭhe ca kṛmīlakaḥ // Rajni_23.31",
    "GS40rajnighu:6734": " kṛṣṇaḥ kāśmīravṛkṣe syāt viṣatindur viṣadrume /",
    "GS40rajnighu:6735": " palāśe pattrakaḥ prokto nyagrodho rohiṇaḥ smṛtaḥ // Rajni_23.32",
    "GS40rajnighu:6736": " nārikele rasaphalastathā tāle tu śambaraḥ /",
    "GS40rajnighu:6737": " vikaṅkato mṛduphale kesare bakulaḥ smṛtaḥ // Rajni_23.33",
    "GS40rajnighu:6738": " śephālī sindhuvāre ca matsyākṣe hilamocikā /",
    "GS40rajnighu:6739": " vāstuke śvetacillī syāt vellikā syādupodakī // Rajni_23.34",
    "GS40rajnighu:6740": " ārāmavallikāyāṃ tu mūlapotī tu viśrutā /",
    "GS40rajnighu:6741": " makarandaḥ puṣparase jātyāṃ tu sumanā smṛtā // Rajni_23.35",
    "GS40rajnighu:6742": " āmrātake pītanakaḥ kṣaudre puṣpāsavaḥ smṛtaḥ /",
    "GS40rajnighu:6743": " mṛduḥ kanyā tu samproktā jīvā syājjīvake tathā // Rajni_23.36",
    "GS40rajnighu:6744": " chinnāyāṃ tu guḍūcī syānnārāyaṇyāṃ śatāvarī /",
    "GS40rajnighu:6745": " sarje tu bastakarṇī ca śalāṭur bilvake tathā // Rajni_23.37",
    "GS40rajnighu:6746": " sarjāntare cāśvakarṇo gokarṇī samadhau rase /",
    "GS40rajnighu:6747": " kṛṣṇaṃ nīlāñjane prāhurākhukarṇī tu śambarī // Rajni_23.38",
    "GS40rajnighu:6748": " durgā tu śyāmayakṣī syādbhūto mustātha durgrahaḥ /",
    "GS40rajnighu:6749": " apāmārgo 'tha raktā tu mañjiṣṭhāyāṃ śaṭastathā // Rajni_23.39",
    "GS40rajnighu:6750": " dhustūre brahmajā brāhmī gandharvaḥ kokile smṛtaḥ /",
    "GS40rajnighu:6751": " saraṭī tu durārohā bāhulyāṃ tarvaṭaḥ smṛtaḥ // Rajni_23.40",
    "GS40rajnighu:6752": " sarṣapaṃ tu durādharṣo hrīveraṃ bālake tathā /",
    "GS40rajnighu:6753": " haimavatī cālparasā bhiṣaṅmātāṭarūṣake // Rajni_23.41",
    "GS40rajnighu:6754": " brahmaputrī tu bhārgī syāddhastiparṇī tu karkaṭī /",
    "GS40rajnighu:6755": " tulasī bahumañjaryāṃ kaṭabhyāṃ gardabhī smṛtā // Rajni_23.42",
    "GS40rajnighu:6756": " kacchughno havuṣāyāṃ ca śālmalī ca yamadrume /",
    "GS40rajnighu:6757": " sūkṣmailā caiva koraṅgyāṃ gandhāḍhyāṃ dhūmrapattrikā // Rajni_23.43",
    "GS40rajnighu:6758": " śailajā gajapippalyāṃ kṣīriṇī tu kuṭumbinī /",
    "GS40rajnighu:6759": " devabalāyāṃ trāyantī kaṭī ca khadire smṛtā // Rajni_23.44",
    "GS40rajnighu:6760": " indīvarā karambhāyāṃ kande cendīvaraṃ smṛtam /",
    "GS40rajnighu:6761": " puṣpāntare rājakanyā pārthive tagaraṃ tathā // Rajni_23.45",
    "GS40rajnighu:6762": " sāgare ratnagarbhaśca ratnagarbhā tu medinī /",
    "GS40rajnighu:6763": " suvarṇe kāñcanaṃ jñeyaṃ hemadugdhā tu kāñcanī // Rajni_23.46",
    "GS40rajnighu:6764": " prasāriṇyāṃ rājabalā karpūre himavālukaḥ /",
    "GS40rajnighu:6765": " himaṃ karpūrake prāhur gośīrṣaṃ candanaṃ smṛtam // Rajni_23.47",
    "GS40rajnighu:6766": " brahmadāruḥ smṛtaḥ phañjyāṃ paṇyandhā paṇadhā smṛtā /",
    "GS40rajnighu:6767": " vatsādanī guḍūcyāṃ ca somavallyantravallikā // Rajni_23.48",
    "GS40rajnighu:6768": " nadyāmre ca samaṣṭhilo'tha rajanī syāt kālameṣyāṃ budhair dugdhārhas tilake palāṇḍuriti ca syāddīpane coktataḥ /",
    "GS40rajnighu:6769": " mocā hastiviṣāṇake ca kathitā bhārgyāṃ tu padmā smṛtā nimbe śīrṇadalastathātra kathitaḥ syāddhānyarājo yave // Rajni_23.49",
    "GS40rajnighu:6770": " Rājanighaṇṭu, Ekārthādivarga, Dvyarthāḥ saurāṣṭryāṃ rucide caiva saṃdhānaṃ ca pracakṣate /",
    "GS40rajnighu:6771": " palāśike śaṭī lākṣā kitavaś corake śaṭhe // Rajni_24.1",
    "GS40rajnighu:6772": " balākā barhiṇaścaiva meghānandaḥ prakīrtitaḥ /",
    "GS40rajnighu:6773": " ākāśe'bhrake gaganaṃ jalūkā matkuṇāsrapoḥ // Rajni_24.2",
    "GS40rajnighu:6774": " nāsānakṣatrayor nāḍī kolāyāṃ śuṇḍike kaṇā /",
    "GS40rajnighu:6775": " jvaraghnaś chinnavāstūke lalanā cārasarjayoḥ // Rajni_24.3",
    "GS40rajnighu:6776": " mañjiṣṭhāyāṃ guḍūcyāṃ tu kumārī nāgapūrvikā /",
    "GS40rajnighu:6777": " mudgare saptaparṇe syāt saptacchadam udāhṛtam // Rajni_24.4",
    "GS40rajnighu:6778": " kṛtrimakaṃ viḍe kāce pākyaṃ ca yavaje viḍe /",
    "GS40rajnighu:6779": " sarpāntare paṭole ca kulakaḥ samudāhṛtaḥ // Rajni_24.5",
    "GS40rajnighu:6780": " jantukāyāṃ tu vāstuke vijñeyā cakravartinī /",
    "GS40rajnighu:6781": " madhurā jīvake proktā medāyāṃ ca tathā smṛtā // Rajni_24.6",
    "GS40rajnighu:6782": " karkandhūśceti samprokto badare pūtimārute /",
    "GS40rajnighu:6783": " vāsantī kokilāyāṃ tu dantyāpuṣpaṃ pracakṣate // Rajni_24.7",
    "GS40rajnighu:6784": " candrābje cotpalaṃ kuṣṭhe kṛkaraścavyavātayoḥ /",
    "GS40rajnighu:6785": " capalā madyamāgadhyor dharaṇyāṃ khadire kṣamā // Rajni_24.8",
    "GS40rajnighu:6786": " sindhupuṣpaṃ kadambe ca bakule cātha lomaśā /",
    "GS40rajnighu:6787": " kākolyāṃ ca vacāyāṃ ca sūkṣmailā cendravāruṇī // Rajni_24.9",
    "GS40rajnighu:6788": " aindryāṃ godāvarī caiva gautamyāṃ rocanā tathā /",
    "GS40rajnighu:6789": " kusumbhe'raṇyaje caiva kausumbhaṃ kusumāñjane // Rajni_24.10",
    "GS40rajnighu:6790": " śaṭī gandhaniśāyāṃ ca corake cātha karkaṭī /",
    "GS40rajnighu:6791": " devadālyāṃ trapusyāṃ ca śatāhvāyāṃ śatāvarī // Rajni_24.11",
    "GS40rajnighu:6792": " miśistu tutthanīlinyāṃ sūkṣmailāyāṃ tathā smṛtā /",
    "GS40rajnighu:6793": " vitunnakaṃ tu bhūdhātryāṃ khyātā kustumbarī tathā // Rajni_24.12",
    "GS40rajnighu:6794": " barhir darbhe mayūre ca plakṣamarkaṭayoḥ plavaḥ /",
    "GS40rajnighu:6795": " ākhuparṇī sutaśreṇyāṃ pratyakśreṇyāṃ tathā smṛtā // Rajni_24.13",
    "GS40rajnighu:6796": " vastre tamālapattre ca aṃśukaḥ samudāhṛtaḥ /",
    "GS40rajnighu:6797": " darbhe ca kuśike vajraṃ kaṅgudhānye priyaṅguke // Rajni_24.14",
    "GS40rajnighu:6798": " kaṅguraṅgāravallī tu phañjī hastikarañjayoḥ /",
    "GS40rajnighu:6799": " vakrapuṣpamagastye ca palāśe ca śvapucchakam // Rajni_24.15",
    "GS40rajnighu:6800": " māṣaparṇyāṃ śunaḥ pucche cillī syācchākalodhrayoḥ /",
    "GS40rajnighu:6801": " athavā cendravāruṇyāṃ śakrāhvendrayavaṃ tathā // Rajni_24.16",
    "GS40rajnighu:6802": " kākabhāṇḍī kākatuṇḍyāṃ khyātā hastikarañjake /",
    "GS40rajnighu:6803": " dīrghāṅkuśyāṃ palāśe ca yājñiko'tha vidārikā // Rajni_24.17",
    "GS40rajnighu:6804": " kāśmaryāṃ ca śṛgālyāṃ ca ṭeṇṭī ca mṛgadhūrtake /",
    "GS40rajnighu:6805": " bhallūko'tha rudantyāṃ ca gokṣure caṇapattrakaḥ /",
    "GS40rajnighu:6806": " kaṭukāgajapippalyoḥ khyātā ca śakulādanī // Rajni_24.18",
    "GS40rajnighu:6807": " manthānake samākhyāto rājavṛkṣastṛṇādhipe /",
    "GS40rajnighu:6808": " madane kuṭile caiva tagaraṃ cātha raktikā // Rajni_24.19",
    "GS40rajnighu:6809": " guñjāyāṃ rājikāyāṃ ca piśunaṃ cāpi kuṅkume /",
    "GS40rajnighu:6810": " tagare'tha yavāhvāyāṃ yavakṣāraṃ yavāsikā // Rajni_24.20",
    "GS40rajnighu:6811": " aṅkuraudanayoḥ kūro dantīmadhukapuṣpayoḥ /",
    "GS40rajnighu:6812": " madhupuṣpaṃ ca śophaghnī śāliparṇīpunarnave /",
    "GS40rajnighu:6813": " bālapattro yavāse ca khadire cātha bālake // Rajni_24.21",
    "GS40rajnighu:6814": " udīcyamuttare deśe kapiḥ kīśaturuṣkayoḥ /",
    "GS40rajnighu:6815": " lāṅgalīdarbhayoḥ sīrī pragrahe jalavetase /",
    "GS40rajnighu:6816": " vyādhighāto lavaṃgaṃ ca śrīgandhe divyacandane // Rajni_24.22",
    "GS40rajnighu:6817": " svādukaṇṭakam ācakhyur gokṣure ca vikaṅkate /",
    "GS40rajnighu:6818": " vaṃśabīje yavaphalo vatsake dhānyamārkave // Rajni_24.23",
    "GS40rajnighu:6819": " devapriyaḥ agastyaḥ syād vacā śvetādipiccharī /",
    "GS40rajnighu:6820": " golomyāṃ gṛñjanaṃ proktaṃ laśune vṛttamūlake // Rajni_24.24",
    "GS40rajnighu:6821": " kuṅkume rāmaṭhe bāhlir balāyāmodanī bhavet /",
    "GS40rajnighu:6822": " mahāsamaṅgā caiśvaryāṃ jaṭāmāṃsyāṃ jaṭā smṛtā // Rajni_24.25",
    "GS40rajnighu:6823": " kastūrī mṛganābhau ca dhustūre parikīrtitā /",
    "GS40rajnighu:6824": " haṃsapādyāṃ musalyāṃ ca khyātā godhāpadī budhaiḥ // Rajni_24.26",
    "GS40rajnighu:6825": " tapasvī hiṅgupattryāṃ ca prakīrye raupyamuktayoḥ /",
    "GS40rajnighu:6826": " tāraṃ syānmāṣaparṇyāṃ tu liṅgyāṃ cāhuḥ svayambhuvam // Rajni_24.27",
    "GS40rajnighu:6827": " sahasravedhī kastūryāṃ rāmaṭhe'thābjakesare /",
    "GS40rajnighu:6828": " puṃnāge tuṅgam ācakhyus trivṛddhānyaviśeṣayoḥ // Rajni_24.28",
    "GS40rajnighu:6829": " masūro'pyatha viśvāyāṃ śuṇṭhī prativiṣā tathā /",
    "GS40rajnighu:6830": " śrīgandhaṃ gandhapāṣāṇe gandhasāre 'tha picchile // Rajni_24.29",
    "GS40rajnighu:6831": " śālmalīśiṃśape vāsābṛhatyau hiṃsrikābhidhe /",
    "GS40rajnighu:6832": " markaṭastvajamodāyāṃ vanaukasi ca viśrutaḥ // Rajni_24.30",
    "GS40rajnighu:6833": " syāllāṅgalī guḍūcyāṃ tu viśalyāmatha tejinī /",
    "GS40rajnighu:6834": " tejovatyāṃ tu mūrvāyāṃ cāṅgerīloṇaśākayoḥ // Rajni_24.31",
    "GS40rajnighu:6835": " loṇikā cāpi piṇyākaṃ tilakiṭṭaturuṣkayoḥ /",
    "GS40rajnighu:6836": " bṛhatyāṃ caiva vṛntāke vārttākī ca sadāphalam // Rajni_24.32",
    "GS40rajnighu:6837": " udumbare bilvavṛkṣe lajjākhadiravṛkṣayoḥ /",
    "GS40rajnighu:6838": " khadire cātha sāmudraṃ lavaṇe cābdhiphenake // Rajni_24.33",
    "GS40rajnighu:6839": " granthilo gokṣure bilve kaṭukā mīnapittayoḥ /",
    "GS40rajnighu:6840": " matsyapittātha rajanī haridrānīlikākhyayoḥ // Rajni_24.34",
    "GS40rajnighu:6841": " miśreyake muralyāṃ ca vātapattro 'tha mustake /",
    "GS40rajnighu:6842": " abdo'bhrake śvetapadme puṣkaraṃ puṣkare matam // Rajni_24.35",
    "GS40rajnighu:6843": " tuṇḍikeryāṃ ca kārpāse tuṇḍikā ca praśasyate /",
    "GS40rajnighu:6844": " dhustūre ca viḍe dhūrtaḥ śrīveṣṭe sūcipattrake // Rajni_24.36",
    "GS40rajnighu:6845": " vṛkṣadhūpo himāṃśau syātkarpūre ca prakīrtitaḥ /",
    "GS40rajnighu:6846": " jātīphalaṃ tu śailūṣe śrīphale ca sitāvarī // Rajni_24.37",
    "GS40rajnighu:6847": " sūcipattre tu vākucyāṃ śarkarāgaṇḍadūrvayoḥ /",
    "GS40rajnighu:6848": " matsyaṇḍikā tu drākṣāyāṃ carābde tāpasapriyā // Rajni_24.38",
    "GS40rajnighu:6849": " phañjī tu vokaḍī caiva ajāntryāṃ tu pracakṣate /",
    "GS40rajnighu:6850": " arkāvarte ravau sūryaḥ peyaṃ kṣīre jale smṛtam // Rajni_24.39",
    "GS40rajnighu:6851": " karpūre cukrake candraḥ kṣaudre tāpye ca mākṣikam /",
    "GS40rajnighu:6852": " mañjiṣṭhā tagare bhaṇḍī tūccaṭā guñjamustayoḥ // Rajni_24.40",
    "GS40rajnighu:6853": " suvarcalaṃ mātuliṅge rucake ca suvarcalā /",
    "GS40rajnighu:6854": " arkāvarte tu maṇḍūkyāṃ hrīverapicumardayoḥ // Rajni_24.41",
    "GS40rajnighu:6855": " nimbo'tha saptalāyāṃ tu saptalā navamallikā /",
    "GS40rajnighu:6856": " lāṅgalyāṃ gajapippalyāṃ khyātā vahniśikhā tathā // Rajni_24.42",
    "GS40rajnighu:6857": " jyotiṣmatyāṃ kākajaṅghā pārāvatapadī tathā /",
    "GS40rajnighu:6858": " durālabhā yavāse ca yāse ca kṣurako mataḥ // Rajni_24.43",
    "GS40rajnighu:6859": " gokṣure kokilākṣe ca kṣure gokaṇṭake kṣuraḥ /",
    "GS40rajnighu:6860": " puṣkaraṃ ca palāśe ca kṣīraśreṣṭhaḥ prakīrtitaḥ // Rajni_24.44",
    "GS40rajnighu:6861": " somo dhānyābhrake some priyā madye'ṅganāntare /",
    "GS40rajnighu:6862": " munidrur ghaṇṭuke 'gastye 'thāmṛṇālamuśīrake // Rajni_24.45",
    "GS40rajnighu:6863": " lāmajjake brahmavṛkṣo raktāgastye palāśake /",
    "GS40rajnighu:6864": " vaṭe plakṣe ca śṛṅgī syāt kāntāro vanavaṃśayoḥ // Rajni_24.46",
    "GS40rajnighu:6865": " bhūtṛṇe dhānyake chattraṃ mūlake śigrumūlake /",
    "GS40rajnighu:6866": " mūlakaṃ ca yamānī tu dīpikābastamodayoḥ // Rajni_24.47",
    "GS40rajnighu:6867": " elavālukakarkaṭyor vālukaṃ kṣīrabhūruham /",
    "GS40rajnighu:6868": " tāmraṃ codumbare cātha bhūrjendrā śravaṇī tathā // Rajni_24.48",
    "GS40rajnighu:6869": " rītyāṃ puṣpāñjane rītiḥ sacivo mantridhūrtayoḥ /",
    "GS40rajnighu:6870": " cāṇakā mūlake miśre śālayo'thārkasārive // Rajni_24.49",
    "GS40rajnighu:6871": " āsphotāyāṃ tu parjanyo vṛṣṭidāruharidrayoḥ /",
    "GS40rajnighu:6872": " lakucaṃ cukravāstūke likuce'tha guṇā matā // Rajni_24.50",
    "GS40rajnighu:6873": " dūrvāyāṃ māṃsarohiṇyāṃ sātalā māṃsarohiṇī /",
    "GS40rajnighu:6874": " ubhe carmakaṣāyāṃ tu nīvāre piṇḍakarbure // Rajni_24.51",
    "GS40rajnighu:6875": " munipriyo varāyāṃ tu guḍūcī tu viḍaṅgake /",
    "GS40rajnighu:6876": " rasaṃ tu pārade bole rasaḥ pāradacarmaṇoḥ // Rajni_24.52",
    "GS40rajnighu:6877": " bhallūkaḥ śunake ṛkṣe padminyāṃ nalinī tv ibhī /",
    "GS40rajnighu:6878": " kiṃśuke pravarau khyātau ārūke parikīrtitāḥ // Rajni_24.53",
    "GS40rajnighu:6879": " citrake methikābīje jyotiṣkaścātha vārṣike /",
    "GS40rajnighu:6880": " trāyamāṇānyapuṣṭyāṃ ca methikācitramūlayoḥ // Rajni_24.54",
    "GS40rajnighu:6881": " vallarī cātha kalabho dhustūre ca gajārbhake /",
    "GS40rajnighu:6882": " truṭinīlikayor elā śikhaṇḍī ca mayūrake // Rajni_24.55",
    "GS40rajnighu:6883": " suvarṇayūthikāyāṃ ca kārave rucake tathā /",
    "GS40rajnighu:6884": " tatproktaṃ kṛṣṇalavaṇaṃ dāḍime ca kapitthake // Rajni_24.56",
    "GS40rajnighu:6885": " smṛtaṃ kucaphalaṃ śākaśreṣṭhaḥ kuṣmāṇḍake tathā /",
    "GS40rajnighu:6886": " kaliṅge ca smṛtaścātha khago vāyau ca pakṣiṇi // Rajni_24.57",
    "GS40rajnighu:6887": " dhanurvakṣo dhanvanāge sa syādbhallāta ityapi /",
    "GS40rajnighu:6888": " gheṭuke khaḍgaśimbyāṃ ca pṛthuśimbyatha cetanā // Rajni_24.58",
    "GS40rajnighu:6889": " pathyāruṣkastu nicule aśoke vañjulaḥ smṛtaḥ /",
    "GS40rajnighu:6890": " kapikacchvāṃ tv apāmārge markaṭī cānyapakṣiṇī // Rajni_24.59",
    "GS40rajnighu:6891": " bhāradvājo bhavedvanyakārpāse cātha guggulau /",
    "GS40rajnighu:6892": " dahanāgurau puraṃ ca proktātha jatupattrikā // Rajni_24.60",
    "GS40rajnighu:6893": " kṣudrāśmabhede cāṅgeryām atasī śāliparṇikā /",
    "GS40rajnighu:6894": " ekamūlā tu kumbhī syātpāṭalīdroṇapuṣpayoḥ // Rajni_24.61",
    "GS40rajnighu:6895": " vārāhī ca harikrāntā viṣṇukrāntābhidhā matā /",
    "GS40rajnighu:6896": " sāraṅgaścātake raṅkau śaṅkho vāribhave nakhe // Rajni_24.62",
    "GS40rajnighu:6897": " māṃsalaṃ tu phale proktaṃ vṛntāke tu kaliṅgake /",
    "GS40rajnighu:6898": " niṣpattrikāyāṃ vaṃśāgre karīraṃ saṃprakīrtitam // Rajni_24.63",
    "GS40rajnighu:6899": " māṣaparṇyāṃ tu guñjāyāṃ kāmbhojī cātha pūtanā /",
    "GS40rajnighu:6900": " gandhamāṃsyāṃ harītakyāṃ citrāṅgaṃ mlecchatālayoḥ // Rajni_24.64",
    "GS40rajnighu:6901": " aṅkolake tu madanaṃ khyātaṃ gandhotkaṭe budhaiḥ /",
    "GS40rajnighu:6902": " tiniśe śiṃśapāyāṃ tu bhasmagarbhaḥ prakīrtitaḥ // Rajni_24.65",
    "GS40rajnighu:6903": " vāte marudgade caiva khyāto vaidyaiḥ samīraṇaḥ /",
    "GS40rajnighu:6904": " kṣīraṃ dugdhe tavakṣīre kṣavathuḥ kṣutakāsayoḥ // Rajni_24.66",
    "GS40rajnighu:6905": " sitamandārake puṣpaviśeṣe kuravaḥ smṛtaḥ /",
    "GS40rajnighu:6906": " suṣavī kaṭuhuñcyāṃ ca viśrutā sthūlajīrake // Rajni_24.67",
    "GS40rajnighu:6907": " kaṇṭakī khadire proktā vṛntāke cātha nīlikā /",
    "GS40rajnighu:6908": " sinduvāre tu nīlinyāṃ pike caivātha kokilā // Rajni_24.68",
    "GS40rajnighu:6909": " kokilākṣe ca gāndhāryāṃ patrī syātsā yavāsake /",
    "GS40rajnighu:6910": " cakrāṅgī caiva rohiṇyāṃ mañjiṣṭhāyāṃ prakīrtitā // Rajni_24.69",
    "GS40rajnighu:6911": " masūrā trivṛtāyāṃ ca proktā dhānyaviśeṣake /",
    "GS40rajnighu:6912": " girijaṃ gairikaṃ proktaṃ śilājatu praśasyate // Rajni_24.70",
    "GS40rajnighu:6913": " candrikā candrakāntau ca nirguṇḍyāṃ ca prakīrtitā /",
    "GS40rajnighu:6914": " phañjī yojanabalyāṃ tu bhārgyāṃ caivātha nīlikā // Rajni_24.71",
    "GS40rajnighu:6915": " mṛgākṣī śrīphalīkāyāṃ mṛgākṣī dhātrikāphalam /",
    "GS40rajnighu:6916": " khyātāmṛtaphale cātha śyāmekṣuḥ kokilākṣakaḥ // Rajni_24.72",
    "GS40rajnighu:6917": " ikṣurake vakraśalyāṃ kaṭubimbī pracakṣate /",
    "GS40rajnighu:6918": " dantyantare vibhāṇḍyāṃ ca prakhyātā kartarī budhaiḥ // Rajni_24.73",
    "GS40rajnighu:6919": " abhayā ca samākhyātā harītakyamṛṇālayoḥ /",
    "GS40rajnighu:6920": " jantukāyāṃ jananyāṃ tu bhrāmarī ca bhiṣagvaraiḥ // Rajni_24.74",
    "GS40rajnighu:6921": " gorase rocane gavyaṃ kārpāsyāṃ cavyacavyake /",
    "GS40rajnighu:6922": " gorocanā rocanāyāṃ khyātā syādvaṃśarocanā // Rajni_24.75",
    "GS40rajnighu:6923": " jyotiṣmatyāṃ pakṣibhede piṅgalā ca prakīrtitā /",
    "GS40rajnighu:6924": " amṛte śāliparṇyāṃ tu sudhā ca parikīrtitā /",
    "GS40rajnighu:6925": " rasarājaḥ samākhyātaḥ pārade ca rasāñjane // Rajni_24.76",
    "GS40rajnighu:6926": " vallīkarañje sitapāṭalāyāṃ kuberanetrātha jaṭādimāṃsyām /",
    "GS40rajnighu:6927": " māṃsī rudantyāṃ lavaṇe mahīje kāntāyasāśme tu hi romakākhyam //",
    "GS40rajnighu:6928": " Rājanighaṇṭu, Ekārthādivarga, Tryarthāḥ sitaje śatapattre ca vāsantyāṃ mādhavī bhavet /",
    "GS40rajnighu:6929": " jyotiṣmatyāṃ kiṇihyāṃ ca supuṣpyāṃ kaṭabhī smṛtā // Rajni_25.1",
    "GS40rajnighu:6930": " punarnavendragopau tu varṣābhūrdardurāḥ smṛtāḥ /",
    "GS40rajnighu:6931": " sukumārastu śyāmāke campake kṣavake tathā // Rajni_25.2",
    "GS40rajnighu:6932": " spṛkkā tu sukumārāyāṃ nepālī mālatī smṛtā /",
    "GS40rajnighu:6933": " mahābalā gavākṣī ca girikarṇī gavādanī // Rajni_25.3",
    "GS40rajnighu:6934": " ariṣṭas takrabhede ca nimbe ca laśune tathā /",
    "GS40rajnighu:6935": " kaṭukā vaṃśadūrvāstu śataparvā ca kiṃśukaḥ // Rajni_25.4",
    "GS40rajnighu:6936": " jyotiṣmatyāṃ palāśe ca nandīvṛkṣe'tha lāṅgalī /",
    "GS40rajnighu:6937": " halinyāṃ gajapippalyāṃ nārikele praśasyate // Rajni_25.5",
    "GS40rajnighu:6938": " kadambe mallikākhye ca śirīṣe vṛttapuṣpakaḥ /",
    "GS40rajnighu:6939": " girikarṇīndravāruṇyāṃ piṇḍinyāṃ ca gavādanī // Rajni_25.6",
    "GS40rajnighu:6940": " śirīṣe madhuke dantyāṃ madhupuṣpaṃ tu vañjulaḥ /",
    "GS40rajnighu:6941": " aśoke caiva bheriṇyāṃ nicule cātha nākulī // Rajni_25.7",
    "GS40rajnighu:6942": " sarpākṣyāṃ sitakṣudrāyāṃ yavatikte'tha darduraḥ /",
    "GS40rajnighu:6943": " bhallātake ṛṣabhake'naḍuhi ca praśasyate // Rajni_25.8",
    "GS40rajnighu:6944": " mayūrake methikāyāṃ citrake ca bhavecchikhī /",
    "GS40rajnighu:6945": " kadalyāmajamodāyāṃ gaje hastīti saṃjñakā // Rajni_25.9",
    "GS40rajnighu:6946": " amoghā padmabhede syāt pāṭalyāṃ ca vilaṅgake /",
    "GS40rajnighu:6947": " kulmāṣaḥ kāñjike vaṃśe gandhamālyāṃ suviśrutaḥ // Rajni_25.10",
    "GS40rajnighu:6948": " sāmāyāṃ mahiṣīvallībrāhmīhemantatāḥ smṛtāḥ /",
    "GS40rajnighu:6949": " vaṃśe syānnārikele ca tāle ca tṛṇarājakaḥ // Rajni_25.11",
    "GS40rajnighu:6950": " mustāyāmabhrake meghe ghanaścātha pitṛpriyaḥ /",
    "GS40rajnighu:6951": " agastye bhṛṅgarāje ca kālaśāke ca viśrutaḥ // Rajni_25.12",
    "GS40rajnighu:6952": " dantaśaṭhastu cāṅgeryāṃ jambīre'tha kapitthake /",
    "GS40rajnighu:6953": " dahano'ruṣkare prokto vṛścikālyāṃ ca citrake // Rajni_25.13",
    "GS40rajnighu:6954": " viḍaṅge ca jayantyāṃ ca moṭāyāṃ ca balā smṛtā /",
    "GS40rajnighu:6955": " āmrātake śirīṣe ca plakṣe caiva kapītanaḥ // Rajni_25.14",
    "GS40rajnighu:6956": " kuḍuhuñcyāṃ kāravallī kāṇḍīre cīrapadmake /",
    "GS40rajnighu:6957": " yavāse kṣudrakhadire kārpāse ca marudbhavā // Rajni_25.15",
    "GS40rajnighu:6958": " samudrāntā ca spṛkkāyāṃ kārpāse ca yavāsake /",
    "GS40rajnighu:6959": " maṇḍūkaparṇī maṇḍūkyāṃ mañjiṣṭhādityakāntayoḥ // Rajni_25.16",
    "GS40rajnighu:6960": " ṛṣabhake tu vāsāyāṃ balīvarde vṛṣaḥ smṛtaḥ /",
    "GS40rajnighu:6961": " cāmpeyaṃ campake proktaṃ kiñjalke nāgakesare // Rajni_25.17",
    "GS40rajnighu:6962": " uśīre ca lavaṃge ca śrīkhaṇḍe vārisambhavaḥ /",
    "GS40rajnighu:6963": " palitaṃ śailaje śyāme śubhrakeśe ca viśrutam // Rajni_25.18",
    "GS40rajnighu:6964": " kunduruko dhūpabhede śallakyāṃ ca tṛṇāntare /",
    "GS40rajnighu:6965": " pṛthvīkāyāṃ hiṅgupattrī sthūlailā kalikā smṛtā // Rajni_25.19",
    "GS40rajnighu:6966": " śatapattro rājakīre kamale puṣpabhedake /",
    "GS40rajnighu:6967": " nyagrodhastvākhuparṇyāṃ ca viṣaparṇyāṃ vaṭe smṛtaḥ // Rajni_25.20",
    "GS40rajnighu:6968": " kṣudrāgnimanthe tarkārī jīmūte cāgnimanthake /",
    "GS40rajnighu:6969": " śvete raupye ca mīnāṇḍyāṃ sitā ca parikīrtitā // Rajni_25.21",
    "GS40rajnighu:6970": " somavalkastu rīṭhāyāṃ kadare kṛṣṇagarbhake /",
    "GS40rajnighu:6971": " śaileyake śilāhvā ca kunaṭyāṃ ca śilājatau // Rajni_25.22",
    "GS40rajnighu:6972": " pāṭalāyāṃ māṣaparṇyāṃ kāśmaryāṃ kṛṣṇavṛntikā /",
    "GS40rajnighu:6973": " jaṭāmāṃsyāṃ ca māṃse ca lākṣāyāṃ ca palaṃ smṛtam // Rajni_25.23",
    "GS40rajnighu:6974": " samaṅgāyāṃ raktapādī mañjiṣṭhā ca balā smṛtā /",
    "GS40rajnighu:6975": " bhallātake bilyatarau pārthe vīrataruḥ smṛtaḥ // Rajni_25.24",
    "GS40rajnighu:6976": " duḥsparśāyāṃ kaṇṭakārī kapikacchur durālabhā /",
    "GS40rajnighu:6977": " vatsādanyāṃ guḍūcī ca tārkṣī ca gajapippalī // Rajni_25.25",
    "GS40rajnighu:6978": " āmaṇḍe puṣkare kañje padmapattraṃ pracakṣate /",
    "GS40rajnighu:6979": " kāleyakaṃ tu dārvyāṃ ca kuṅkume haricandane // Rajni_25.26",
    "GS40rajnighu:6980": " śrīkhaṇḍe cājagandhe syācchrīveṣṭe tilaparṇikā /",
    "GS40rajnighu:6981": " lodhre pūgīphale caiva tūle ca kramukaḥ smṛtaḥ // Rajni_25.27",
    "GS40rajnighu:6982": " pippalyāṃ yūthikāyāṃ ca jīrake mādhavī bhavet /",
    "GS40rajnighu:6983": " ajamodā śatāhvāyāṃ miśiścaiva śatāvarī // Rajni_25.28",
    "GS40rajnighu:6984": " trapusyāṃ karkaṭī tausī tathā syādvanakarkaṭī /",
    "GS40rajnighu:6985": " kustumbaryāṃ ca bhūdhātryāṃ dhānyaṃ vrīhyādikaṃ smṛtam // Rajni_25.29",
    "GS40rajnighu:6986": " trapusī devadālī ca ghoṭike śaphale smṛtā /",
    "GS40rajnighu:6987": " taṇḍulyāṃ yavatiktā ca śaśāṇḍulyabdanādayoḥ // Rajni_25.30",
    "GS40rajnighu:6988": " suradārur gandhabadhvoś caṇḍāyāṃ gandhamādinī /",
    "GS40rajnighu:6989": " śyāmekṣuke kṣurake'pi kākākṣe kokilākṣakaḥ // Rajni_25.31",
    "GS40rajnighu:6990": " varāṅgaṃ mastake guhye tvacāyāṃ ca praśasyate /",
    "GS40rajnighu:6991": " karṇyāṃ śvetakiṇihyāṃ ca kaṭabhyāṃ girikarṇikā // Rajni_25.32",
    "GS40rajnighu:6992": " pataṅgo 'rke madhūke ca paṭṭarañjanake tathā /",
    "GS40rajnighu:6993": " drākṣā ca śatavīryāyāṃ dūrvā caiva śatāvarī // Rajni_25.33",
    "GS40rajnighu:6994": " śuṇṭhī prativiṣā caiva viśvāyāṃ ca śatāvarī /",
    "GS40rajnighu:6995": " jayā haridrā vijayā jayantyāṃ ca praśasyate // Rajni_25.34",
    "GS40rajnighu:6996": " kacchurāyāṃ durālambhā svayaṃguptā yavāsakaḥ /",
    "GS40rajnighu:6997": " puṇḍrekṣau cātha godhūme rasāle ca pracakṣate // Rajni_25.35",
    "GS40rajnighu:6998": " drākṣāyāṃ tu rasālā syādvakṣyate ca bhiṣagvaraiḥ /",
    "GS40rajnighu:6999": " haimavatyāṃ vacā śvetakṣīriṇī lomaśā smṛtā // Rajni_25.36",
    "GS40rajnighu:7000": " bilve dhātrīphale caiva śrīphalaṃ cārdracikkaṇe /",
    "GS40rajnighu:7001": " jātyāṃ pakṣiviśeṣe ca kamalaṃ sārasaṃ smṛtam /",
    "GS40rajnighu:7002": " tilake ca chinnaruhā suṣavī ketakī bhavet // Rajni_25.37",
    "GS40rajnighu:7003": " vaṃśaḥ sarjadrume veṇau kulāmnāye ca kīrtitaḥ /",
    "GS40rajnighu:7004": " salile vatsanābhe ca vyāle caiva viṣaṃ smṛtam // Rajni_25.38",
    "GS40rajnighu:7005": " sthūlakando mukhāluḥ syāt śūraṇaṃ hastikandakam /",
    "GS40rajnighu:7006": " āmrātake pītanake'pyamlikā ca palāśikā // Rajni_25.39",
    "GS40rajnighu:7007": " viṣadoḍyāṃ mahānimbe madane viṣamuṣṭikaḥ /",
    "GS40rajnighu:7008": " tagare kuṅkume prokto dhustūre ca śaṭhaḥ smṛtaḥ // Rajni_25.40",
    "GS40rajnighu:7009": " kapitthaḥ svarṇayūthyāṃ ca kuṣmāṇḍe nāgapuṣpake /",
    "GS40rajnighu:7010": " tilake cātimukte ca ikṣubhede ca puṇḍrakaḥ // Rajni_25.41",
    "GS40rajnighu:7011": " ākhoṭe vāruṇī caiva gavākṣyāṃ carmavādinī /",
    "GS40rajnighu:7012": " toyavallyāṃ ca kāraṇḍīro mahādugdhāmṛtasravā // Rajni_25.42",
    "GS40rajnighu:7013": " pṛthvyāṃ punarnavā medā dhāriṇī ca praśasyate /",
    "GS40rajnighu:7014": " mucukunde jayāpuṣpe gaṇeryāṃ harivallabhā // Rajni_25.43",
    "GS40rajnighu:7015": " kāmuke laghukāśmaryāṃ kaiḍaryo 'nyakarañjake /",
    "GS40rajnighu:7016": " drākṣāntare śikhariṇī nevālyāṃ dadhibhedake // Rajni_25.44",
    "GS40rajnighu:7017": " kuṭajendrayavau proktau puṣpakāsīsavatsake /",
    "GS40rajnighu:7018": " kṣaudre madyāntare prokto madhuyaṣṭyāṃ madhuḥ smṛtaḥ // Rajni_25.45",
    "GS40rajnighu:7019": " caṭake svarase caiva nīlakaṇṭho mayūrake /",
    "GS40rajnighu:7020": " śoṇitaṃ kuṅkume rakte raktagandha iti smṛtam // Rajni_25.46",
    "GS40rajnighu:7021": " tarkārī devadālyāṃ ca araṇyāṃ vahnimaṇḍale /",
    "GS40rajnighu:7022": " vasaryāṃ vṛścike caiva kākabandhyā sakṛtprajā // Rajni_25.47",
    "GS40rajnighu:7023": " kaṭvaṅgyāṃ ca kaṭabhyāṃ ca paṭolyāṃ dadhipuṣpikā /",
    "GS40rajnighu:7024": " dhustūre kesare hemni suvarṇaṃ sampracakṣate // Rajni_25.48",
    "GS40rajnighu:7025": " suvarṇāyāṃ haridrāyāṃ vāruṇī kaṇagugguluḥ /",
    "GS40rajnighu:7026": " vārāhyāṃ śiśumāryāṃ ca kandabhede ca śūkarī // Rajni_25.49",
    "GS40rajnighu:7027": " palāṇḍvantare lasune mūle cāṇakyasaṃjñake /",
    "GS40rajnighu:7028": " mahākandaḥ samākhyāto vaidyaśāstrārthakovidaiḥ // Rajni_25.50",
    "GS40rajnighu:7029": " lohe ca vanarambhāyāṃ laghupāṣāṇabhedake /",
    "GS40rajnighu:7030": " triṣveteṣu ca girijā proktā yatra bhiṣagvaraiḥ // Rajni_25.51",
    "GS40rajnighu:7031": " jaraṇaḥ kāsamarde tu rāmaṭhe kṛṣṇajīrake /",
    "GS40rajnighu:7032": " sa śamaṃ jāyate tīkṣṇaṃ tagare ca praśasyate // Rajni_25.52",
    "GS40rajnighu:7033": " durālabhāyāṃ kapikacchuke syāt tathā śikharyāṃ durabhigrahā ca /",
    "GS40rajnighu:7034": " mahāsamaṅgā bahuputrikā ca sā sārivā syāt phaṇijihvikāyām // Rajni_25.53",
    "GS40rajnighu:7035": " Rājanighaṇṭu, Ekārthādivarga, Caturarthāḥ amlikāyāṃ tu cāṅgeryāṃ mocikā cāmraciñcake /",
    "GS40rajnighu:7036": " vayaḥsthāyāṃ ca kākolyau dārvī ca somavallarī // Rajni_26.1",
    "GS40rajnighu:7037": " jantukāyāṃ putradātryāṃ ṣaṭpadyāṃ bhramarī tvacau /",
    "GS40rajnighu:7038": " bhramarī cārako vaidyaśāstram āyuṣmate smṛtaḥ // Rajni_26.2",
    "GS40rajnighu:7039": " abhayā cirbhiṭā bandhyā karkoṭī ca mṛgādanī /",
    "GS40rajnighu:7040": " pathyāyāṃ saṃpravakṣyante catasraśca bhiṣagvaraiḥ // Rajni_26.3",
    "GS40rajnighu:7041": " kuṣṭhe kunduruke nimbe rājake rājabhadrakaḥ /",
    "GS40rajnighu:7042": " kaṭake kācake lohe tilake gandhabhedakaḥ // Rajni_26.4",
    "GS40rajnighu:7043": " mīnākhyāyāṃ mahārāṣṭryāṃ kākamācyāṃ tataḥ param /",
    "GS40rajnighu:7044": " brahmamaṇḍūkikāyāṃ tu matsyākṣī ca pracakṣate // Rajni_26.5",
    "GS40rajnighu:7045": " naktañcaraḥ kauśike syādvalguje duṇḍubhe pure /",
    "GS40rajnighu:7046": " śiphājagandhākāravyau methikā cājamodikā // Rajni_26.6",
    "GS40rajnighu:7047": " pañcāsye markaṭe cāśve maṇḍūke ca hariḥ smṛtaḥ /",
    "GS40rajnighu:7048": " śyāmālaṅkā tripūṭāyāṃ sthūlailā vṛttamallikā // Rajni_26.7",
    "GS40rajnighu:7049": " lohaṃ ca lohaje kāṃsye kṛṣṇalohe tathāgurau /",
    "GS40rajnighu:7050": " kharjūryāṃ nārikele ca tāle vaṃśe durāruhā // Rajni_26.8",
    "GS40rajnighu:7051": " śuṇṭhīmaricapippalyāṃ kaṇāmūle ṣaḍūṣaṇam /",
    "GS40rajnighu:7052": " agnistvaruṣkare jāre nimbuke citrake tathā // Rajni_26.9",
    "GS40rajnighu:7053": " bhūtāṅkuśastvapāmārge sukumāraśca rājikā /",
    "GS40rajnighu:7054": " tvace cākṣabale caiva proktastatra bhiṣagvaraiḥ // Rajni_26.10",
    "GS40rajnighu:7055": " śamī haridrā vṛddhiśca lakṣmī syātpadmacāriṇī /",
    "GS40rajnighu:7056": " jambūkī somamatsyākṣī kroḍī brāhmī ca kīrttitā // Rajni_26.11",
    "GS40rajnighu:7057": " mārkave bhrāmare bhṛṅgastvace pakṣiviśeṣake /",
    "GS40rajnighu:7058": " rocanaṃ syāddāḍimake jambhe nimbe ca pūrake // Rajni_26.12",
    "GS40rajnighu:7059": " sitābje damane vyāghre rugbhede puṇḍarīkakaḥ /",
    "GS40rajnighu:7060": " jalajaṃ mauktike śaṅkhe loṇakṣāre lavaṃgake // Rajni_26.13",
    "GS40rajnighu:7061": " vandhyākarkoṭakī caiva bṛhatyanyā ca lakṣmaṇā /",
    "GS40rajnighu:7062": " sutadā putradāyāṃ tu catasraḥ parikīrtitāḥ // Rajni_26.14",
    "GS40rajnighu:7063": " uśīraṃ gṛñjanaṃ caiva madhupuṣpaṃ ca vañjulaḥ /",
    "GS40rajnighu:7064": " dīrghapattre ca ketakyāṃ kanyāyāṃ dīrghapattrikā // Rajni_26.15",
    "GS40rajnighu:7065": " vāsante rucake plakṣaḥ kaliṅge devasarṣapaḥ /",
    "GS40rajnighu:7066": " lāmajjake dīrghamūlaṃ yāse vellantare śaṭhe // Rajni_26.16",
    "GS40rajnighu:7067": " tathā syācchāliparṇyāṃ ca dīrghamūlā smṛtā budhaiḥ /",
    "GS40rajnighu:7068": " rāmāyāṃ trāyamāṇāyāṃ kanyāśokaś ca sātalā // Rajni_26.17",
    "GS40rajnighu:7069": " amṛtaṃ vedanakṣāre sudhāyāṃ ca tathā viṣe /",
    "GS40rajnighu:7070": " varāhaḥ śiśumāre ca vārāhyāṃ śūkare ghane // Rajni_26.18",
    "GS40rajnighu:7071": " vārāhe vañjule kāse nādeyī jalavetase /",
    "GS40rajnighu:7072": " śārado bakule rāṣṭryāṃ sārivākṛṣṇamudgayoḥ // Rajni_26.19",
    "GS40rajnighu:7073": " kubjake vārṣikāyāṃ ca phalinyāṃ yoṣiti priyā /",
    "GS40rajnighu:7074": " kāśmīraṃ kuṅkume deśe pauṣkare mṛganābhije // Rajni_26.20",
    "GS40rajnighu:7075": " kesaro bakule hemni kiñjalke ca kasīsake /",
    "GS40rajnighu:7076": " jambīraḥ syānmaruvake gucche cārjunayugmake // Rajni_26.21",
    "GS40rajnighu:7077": " vasuke vasurājārkakṛṣṇāgurupunarnavāḥ /",
    "GS40rajnighu:7078": " japānṛkandānyakṣudrāmucukundeṣu lakṣmaṇā // Rajni_26.22",
    "GS40rajnighu:7079": " harṣaṇe sārase kāmī cakre pārāvate tathā /",
    "GS40rajnighu:7080": " mūṣake kukkuṭe krauḍyāṃ vṛścike ca bahuprajaḥ // Rajni_26.23",
    "GS40rajnighu:7081": " ajaśṛṅgī ca mañjiṣṭhāyuktā karkaṭaśṛṅgikā /",
    "GS40rajnighu:7082": " prativiṣāsamāyuktā śṛṅgyāṃ caiva praśasyate // Rajni_26.24",
    "GS40rajnighu:7083": " surase tulasī brāhmī nirguṇḍī kaṇagugguluḥ /",
    "GS40rajnighu:7084": " cīnāyāṃ kārabalyāṃ ca vacāyāṃ lavaṇe paṭuḥ // Rajni_26.25",
    "GS40rajnighu:7085": " pāṭalyāṃ śyāmakiṇihī tāmravallī tathāparam /",
    "GS40rajnighu:7086": " jīvantikā tāmrapuṣpī kathitāḥ śāstrakovidaiḥ // Rajni_26.26",
    "GS40rajnighu:7087": " hiṅgule kuṅkume raktamasre coktaṃ ca padmake /",
    "GS40rajnighu:7088": " dugdhī goḍur bhūpalāśe kākolyāṃ dugdhaphenake // Rajni_26.27",
    "GS40rajnighu:7089": " musalī svarṇulī caiva kaṇṭakārīndravāruṇau /",
    "GS40rajnighu:7090": " ākhyātā hemapuṣpyāṃ ca nānārthajñaviśāradaiḥ // Rajni_26.28",
    "GS40rajnighu:7091": " niśāyāṃ caiva nīlinyāṃ haridrāyām alaktake /",
    "GS40rajnighu:7092": " rajanīti samākhyātā āyurvedeṣu dhīmatā // Rajni_26.29",
    "GS40rajnighu:7093": " Rājanighaṇṭu, Ekārthādivarga, Pañcārthāḥ ajamodājagandhā ca śikhaṇḍī kokilākṣakaḥ /",
    "GS40rajnighu:7094": " apāmārgastu pañcaite mayūra iti śabditāḥ // Rajni_27.1",
    "GS40rajnighu:7095": " kadalī śālmalī mocā nīlī śobhāñjanaṃ tathā /",
    "GS40rajnighu:7096": " pañcasveteṣu mocākhyāṃ prayuñjanti bhiṣagvarāḥ // Rajni_27.2",
    "GS40rajnighu:7097": " surabhiḥ śallakī vokaṃ kadambaścampakaḥ surā /",
    "GS40rajnighu:7098": " yayo darbho haridrā ca pavitre hijjalas tilaḥ // Rajni_27.3",
    "GS40rajnighu:7099": " yamānī jīrakaścaiva modābjā raktacitrakaḥ /",
    "GS40rajnighu:7100": " nimbuśceti ca pañcaivaṃ dīpyakāḥ samudāhṛtāḥ // Rajni_27.4",
    "GS40rajnighu:7101": " kapikacchūḥ kovidāraḥ pannagaḥ kṛtamālakaḥ /",
    "GS40rajnighu:7102": " tathā chinnaruhā ceti kuṇḍalīpañcakaṃ smṛtam // Rajni_27.5",
    "GS40rajnighu:7103": " śalāṭur agnimanthaś ca kṣudrāgnimathanaṃ tathā /",
    "GS40rajnighu:7104": " kāśmīrī śiṃśapā caiva śrīparṇī pañcadhā smṛtā // Rajni_27.6",
    "GS40rajnighu:7105": " mahāsamaṅgā vandākā jatukā cāmṛtasravā /",
    "GS40rajnighu:7106": " mahāmedā ca pañcaitā jñeyā vṛkṣaruhā budhaiḥ // Rajni_27.7",
    "GS40rajnighu:7107": " goviśeṣe mṛgādanyāṃ śiṃśapāreṇukāhvayoḥ /",
    "GS40rajnighu:7108": " rītyantare ca vibudhaiḥ kapilā pañcasu smṛtā // Rajni_27.8",
    "GS40rajnighu:7109": " kāyasthāyāṃ ca kākolyau pathyailā bahumañjarī /",
    "GS40rajnighu:7110": " vyālastu citrakavyāghrasiṃhaduṣṭadvipādiṣu // Rajni_27.9",
    "GS40rajnighu:7111": " vṛntāke cānyavāruṇyāṃ kṣudrāyāṃ cirbhiṭāhvaye /",
    "GS40rajnighu:7112": " liṅginyāṃ ceti pañcasu jñeyā citraphalā budhaiḥ // Rajni_27.10",
    "GS40rajnighu:7113": " barbaro hiṅgule bāle bhāraṅgyāṃ haricandane /",
    "GS40rajnighu:7114": " asite cārjake caiva kathitaḥ śāstrakovidaiḥ // Rajni_27.11",
    "GS40rajnighu:7115": " yamānyām ajamodāyāṃ vacāyāṃ dīpyake tathā /",
    "GS40rajnighu:7116": " araktalaśune caiva hy ugragandhā tu pañcasu // Rajni_27.12",
    "GS40rajnighu:7117": " mahābalāyāṃ samproktā sahadevī tu nīlinī /",
    "GS40rajnighu:7118": " vatsādanī devasahā pippalī pañcasu smṛtā // Rajni_27.13",
    "GS40rajnighu:7119": " jyotiṣmatyāṃ kākatuṇḍyāṃ kākamācyāṃ tathaiva ca /",
    "GS40rajnighu:7120": " vāyasī kākajaṅghāyāṃ kākyāṃ caiva tu pañcadhā // Rajni_27.14",
    "GS40rajnighu:7121": " liṅginī svarṇajīvantī raudrī syānnākulī tathā /",
    "GS40rajnighu:7122": " bandhyākarkoṭakī caiva īśvaryāṃ sampracakṣate // Rajni_27.15",
    "GS40rajnighu:7123": " vasantadūtyāṃ gaṇikārikāmravāsantikāpāṭalakokilāś ca /",
    "GS40rajnighu:7124": " vatsādanī vākucikā guḍūcī saumā samaṇḍūkikasomavallyām // Rajni_27.16",
    "GS40rajnighu:7125": " cakrī nakhāntare koke dadrughne tiniśe khare /",
    "GS40rajnighu:7126": " sindhuje tilake dhātryāṃ pārade ṭaṅkaṇe śivam // Rajni_27.17",
    "GS40rajnighu:7127": " jātī surīrī kaṭutumbinī ca chuchundarī reṇurasājaputrī /",
    "GS40rajnighu:7128": " svarṇe'pyatho guggulukesarākhuśaṭheṣu dhīrāḥ kanakaṃ vadanti //",
    "GS40rajnighu:7129": " Rājanighaṇṭu, Ekārthādivarga, Ṣaḍarthāḥ bṛhadbalā varī tālī kaṭukātiviṣā tathā /",
    "GS40rajnighu:7130": " kākolī caiva ṣaḍvargaṃ vīrāyāṃ ca pracakṣate // Rajni_28.1",
    "GS40rajnighu:7131": " sātalā kṣīrakākolī vibhāṇḍī cājaśṛṅgikā /",
    "GS40rajnighu:7132": " kuñjaro darduraś caiva ṣaḍviṣāṇīti kīrtitā // Rajni_28.2",
    "GS40rajnighu:7133": " nīladūrvā niśāhvaśca rocanā ca harītakī /",
    "GS40rajnighu:7134": " bahupuṣpī bhiṣagvaryaiḥ śivāyāṃ ṣaḍamī smṛtāḥ // Rajni_28.3",
    "GS40rajnighu:7135": " nimbakharjūritālīsaṃ maricaṃ vṛttamūlakam /",
    "GS40rajnighu:7136": " palāṇḍuśceti ṣaḍamī nimbasaṃjñāḥ prakīrtitāḥ // Rajni_28.4",
    "GS40rajnighu:7137": " mūrvā spṛkkā sahadevā devadroṇī ca kesaram /",
    "GS40rajnighu:7138": " ādityabhaktāḥ ṣaḍiti devīsaṃjñāḥ prakīrtitāḥ // Rajni_28.5",
    "GS40rajnighu:7139": " brāhmaṇaḥ kṣatriyo vaiśyo dantaḥ sarpaḥ khagastathā /",
    "GS40rajnighu:7140": " dvijadvijanmaśabdābhyām īritāḥ sūribhiḥ sadā // Rajni_28.6",
    "GS40rajnighu:7141": " gavādanī caiva dūrvā gaṇḍadūrvā ca hastinī /",
    "GS40rajnighu:7142": " pratīcī madirā ceti vāruṇyāṃ ṣaṭ susanmatāḥ // Rajni_28.7",
    "GS40rajnighu:7143": " hapuṣā pītanirguṇḍī viṣṇukrāntā jayantikā /",
    "GS40rajnighu:7144": " śitādrikarṇīśaṅkhinyau ṣaḍetā aparājitāḥ // Rajni_28.8",
    "GS40rajnighu:7145": " kumārī ca varāhī ca vandhyākarkoṭakī mṛduḥ /",
    "GS40rajnighu:7146": " sthūlailā sthalaparṇī ca ṣaṭkanyāśca kumārikāḥ // Rajni_28.9",
    "GS40rajnighu:7147": " bījadrume gaje caiva sīsake nāgakesare /",
    "GS40rajnighu:7148": " viṣe ca pannage caiva ṣaṭsūkto nāga ityapi // Rajni_28.10",
    "GS40rajnighu:7149": " sūkṣmailā ca mahārāṣṭrī matsyākṣī kākamācikā /",
    "GS40rajnighu:7150": " gaṇḍadūrvā ca gaṇḍūkī matsyādanyāṃ ṣaḍīritāḥ // Rajni_28.11",
    "GS40rajnighu:7151": " māṇe kaliṅge kośāmre śalye kāke ca dhūrtake /",
    "GS40rajnighu:7152": " madanaśca samākhyātaḥ ṣaḍamī samudāhṛtāḥ // Rajni_28.12",
    "GS40rajnighu:7153": " doḍī guḍūcī medā ca kākolī hariṇī tathā /",
    "GS40rajnighu:7154": " jīvantī caiva ṣaṭ proktā jīvantyāṃ ca bhiṣagvaraiḥ // Rajni_28.13",
    "GS40rajnighu:7155": " dhūmrāṭabhṛṅgyoḥ khalu māṃsale ca plakṣe śirīṣe kuṭaje kuliṅgaḥ /",
    "GS40rajnighu:7156": " drākṣā ca dūrvā jaraṇā kaṇā ca kṛṣṇābhidhā vākucikā kaṭuśca // Rajni_28.14",
    "GS40rajnighu:7157": " Rājanighaṇṭu, Ekārthādivarga, Saptārthāḥ bhadrāyāṃ tu balā nīlī dantī kāśmarī sārivā /",
    "GS40rajnighu:7158": " śvetādrikarṇī gaurī ca sapta proktā bhiṣagvaraiḥ // Rajni_29.1",
    "GS40rajnighu:7159": " mañjiṣṭhā kaṭukā pathyā kāśmarī candravallabhā /",
    "GS40rajnighu:7160": " vandāko rajanī caiva rohiṇyāṃ sapta ca smṛtāḥ // Rajni_29.2",
    "GS40rajnighu:7161": " dhātrī bahuphalāyāṃ syācchardinī kākamācikā /",
    "GS40rajnighu:7162": " kāmbhojī ca śaśāṇḍūlī kaṭuhuñcī ca vālukī // Rajni_29.3",
    "GS40rajnighu:7163": " maṇḍūkī brahmajā śaṅkhapuṣpī jyotiṣmatī muniḥ /",
    "GS40rajnighu:7164": " viṣṇukrāntā vacā śvetā medhyāyāṃ sapta saṃmatāḥ // Rajni_29.4",
    "GS40rajnighu:7165": " ākhukarṇī sutaśreṇī indrāhvā ca kaliṅgakaḥ /",
    "GS40rajnighu:7166": " gaṇḍadūrvā gavākṣī ca citrāyām ṛkṣam ekataḥ // Rajni_29.5",
    "GS40rajnighu:7167": " rāsnā pāṭhā priyaṅguś ca sitakṣudrā harītakī /",
    "GS40rajnighu:7168": " śreyasyāṃ ceti samproktā ambaṣṭhā gajapippalī // Rajni_29.6",
    "GS40rajnighu:7169": " Rājanighaṇṭu, Ekārthādivarga, Aṣṭārthāḥ vijayā kāñcanadvaṃdvaṃ mañjiṣṭhā ca vacā tathā /",
    "GS40rajnighu:7170": " syāttathā śvetanirguṇḍī jayantī kāñjikābhayā // Rajni_30.1",
    "GS40rajnighu:7171": " eraṇḍanadyāmralatākarañjāḥ syādbrahmadaṇḍī panasaḥ kusumbhaḥ /",
    "GS40rajnighu:7172": " syādgokṣuraḥ kaṇṭaphale ca dhūrto bhiṣagbhir aṣṭāv iti sampradiṣṭāḥ //",
    "GS40rajnighu:7173": " svarṇe kapicche dadhinārikelayoḥ syājjīvake cet sthalapadmake tathā /",
    "GS40rajnighu:7174": " mayūraketau samadhūkake tathā māṅgalyam aṣṭāv iti sampracakṣate //",
    "GS40rajnighu:7175": " Rājanighaṇṭu, Ekārthādivarga, Navārthāḥ vātārirjatukāyāṃ ca bhallyāṃ nīladavañjayoḥ /",
    "GS40rajnighu:7176": " ṭendukāmaṇḍayor bhārgyāṃ nirguṇḍyāṃ śūrāṇe smṛtaḥ // Rajni_31.1",
    "GS40rajnighu:7177": " dhātrī guḍūcī rāsnā ca dvidhā dūrvā harītakī /",
    "GS40rajnighu:7178": " liṅginī tuvarī madyaṃ dhīmatāyāṃ navauṣadhī // Rajni_31.2",
    "GS40rajnighu:7179": " brāhmī varāhī laśunī viṣaṃ ca śuklādikandaḥ sitakaṇṭakārī /",
    "GS40rajnighu:7180": " bhūbhyāhulī ced aparājitā ca śuṇḍīti caitāsu mahauṣadhī syāt // Rajni_31.3",
    "GS40rajnighu:7181": " Rājanighaṇṭu, Ekārthādivarga, Daśārthāḥ sitāyāṃ vākucī dūrvā madyaṃ dhātrī kuṭumbinī /",
    "GS40rajnighu:7182": " candrikā ca priyā piṅgā trāyamāṇā ca tejinī // Rajni_32.1",
    "GS40rajnighu:7183": " Rājanighaṇṭu, Ekārthādivarga, Ekādaśārthāḥ syādabhramāṃsī tulasī haridrā tālaṃ tathā rocanahemam",
    "GS40rajnighu:7184": " janapriyā yojanavallikā syāt samallikā candraśaśī ca gauryām // Rajni_33.1",
    "GS40rajnighu:7185": " dūrvā niśā ṛddhivacā priyā ca sā māṣaparṇī śimirocanā tvatha /",
    "GS40rajnighu:7186": " trāyantikā jīvanikā mahābalā maṅgalyakāyām iti candramāhvayāḥ //",
    "GS40rajnighu:7187": " priyaṅguchinnā trivṛtā kaṇāhvayā vandākadūrvā tulasī ca nīlinī /",
    "GS40rajnighu:7188": " durgā khagaḥ kasturikṛṣṇasārivā śyāmā mahīnduḥ kathitā bhiṣagvaraiḥ //",
    "GS40rajnighu:7189": " itthaṃ vicintya viniveśitatattadekānekārthanāmagaṇasaṃgrahapūrṇam enam /",
    "GS40rajnighu:7190": " vargaṃ vicārya bhiṣajā bahubhaktibhājā jñeyā svayaṃ prakaraṇānuguṇāḥ prayogāḥ // Rajni_33.4",
    "GS40rajnighu:7191": " eko yaśca manasvinām acaturo yaśca dvayoraśvino stryakṣāc cācaturo nṛpañcavadano nāmnāriṣaṇṇāṃ jayī /",
    "GS40rajnighu:7192": " ekārthādir amuṣya nāmaracanācūḍāmaṇau yas trayoviṃśo'sau samapūri sārdham amunā granthena vargo mahān // Rajni_33.5"
}