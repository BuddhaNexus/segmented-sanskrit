{
    "GSP30vasspacu:0": "Spandakārikā, prathamo niḥṣyandaḥ _____________________________________________________________",
    "GSP30vasspacu:1": "yasyonmeṣanimeṣābhyāṃ jagataḥ pralayodayau /",
    "GSP30vasspacu:2": "taṃ śakticakravibhavaprabhavaṃ śaṃkaraṃ stumaḥ // VSpk_1.1 //",
    "GSP30vasspacu:3": "* śam upaśāntāśeṣopatāpaparamānandādvayamayasvacaitanyasphārapratyabhijñāpanasvarūpam anugrahaṃ karoti yas tam imaṃ svasvabhāvaṃ śaṃkaraṃ stumas taṃ",
    "GSP30vasspacu:4": "viśvotkarṣitvena parāmṛśantas tatkḷptakalpitapramātṛpadanimajjanena samāviśāmaḥ tatsamāveśa eva hi jīvanmuktiphala iha prakaraṇa upadeśyaḥ ||",
    "GSP30vasspacu:5": "* bahuvacanam anugrahadṛṣṭikaṭākṣitāśeṣānugrāhyābhedaprathanāya ||",
    "GSP30vasspacu:6": "* tam ity anena yad asya asāmānyatvam api dhvanitaṃ tat prathayati yasyety ardhena || VSpkC_1.1:3",
    "GSP30vasspacu:7_0": "* iha parameśvaraḥ prakāśātmā mahādevaḥ śabdarāśiparamārthapūrṇāhantāparāmarśasāratvāt sadaivānandaghanasphurattātmakobhayavisargāraṇiparāśaktyātmakapūrṇasvātantryasvarūpas",
    "GSP30vasspacu:7_1": "tata eva citsvābhāvyād acalasyāpi śrībhagavataḥ svātantryaśaktir avibhaktāpy aśeṣasargasaṃhārādiparamparāṃ darpaṇanagaravatsvabhittāv",
    "GSP30vasspacu:7_2": "eva bhāviyuktyānadhikām apy adhikām iva darśayantī kiṃcic",
    "GSP30vasspacu:8": "calattātmakadhātvarthānugamāt spanda ity abhihitā tena bhagavān sadāspandatattvasatattvo na tv aspandaḥ yad āhuḥ kecit aspandaṃ paraṃ tattvam iti || VSpkC_1.1:4",
    "GSP30vasspacu:9": "* evaṃ hi śāntasvarūpatvād anīśvaram evaitad bhavet || VSpkC_1.1:5",
    "GSP30vasspacu:10": "* sphurattāsāraspandaśaktimayaśaṃkarātmakasvasvabhāvapratipādanāyaiva cedaṃ śāstraṃ samucitaspandābhidhānaṃ mahāgurubhir nibaddham ||",
    "GSP30vasspacu:11": "* etac ca vyaktībhaviṣyati || VSpkC_1.1:7",
    "GSP30vasspacu:12": "* sā caiṣā spandaśaktir",
    "GSP30vasspacu:13": "garbhīkṛtānantasargasaṃhāraikaghanāhantācamatkārānandarūpā niḥśeṣaśuddhāśuddharūpāmātṛmeyasaṃkocavikāsābhāsanasatattvā sarvopaniṣadupāsyā yugapad evonmeṣanimeṣamayī || VSpkC_1.1:8",
    "GSP30vasspacu:14": "* tathā hi śivādeḥ kṣityantasyāśeṣasya tattvagrāmasya prāksṛṣṭasya",
    "GSP30vasspacu:15": "saṃhartṛrūpā yā nimeṣabhūr asāv evodbhaviṣyaddaśāpekṣayā sraṣṭurūponmeṣabhūmis tathā viśvanimeṣabhūś cidghanatonmeṣasārā cidghanatānimajjanabhūmir api viśvonmeṣarūpā || VSpkC_1.1:9",
    "GSP30vasspacu:16": "* yad āgamaḥ /",
    "GSP30vasspacu:17": "* lelihānā sadā devī sadā pūrṇā ca bhāsate || VSpkC_1.1:10",
    "GSP30vasspacu:18": "* ūrmir eṣā vibodhābdheḥ śaktir icchātmikā prabhoḥ || VSpkC_1.1:11",
    "GSP30vasspacu:19": "* iti || VSpkC_1.1:12",
    "GSP30vasspacu:20_0": "* śrīmān maheśvaro hi svātantryaśaktyā śivamantramaheśvaramantreśvaramantravijñānākalapralayākalasakalāntāṃ pramātṛbhūmikāṃ",
    "GSP30vasspacu:20_1": "tadvedyabhūmikāṃ ca gṛhṇānaḥ pūrvapūrvarūpatāṃ bhittibhūtatayā sthitām apy antaḥsvarūpāvacchādanakrīḍayā nimeṣayann evonmeṣayati",
    "GSP30vasspacu:20_2": "uttararūpatām avarohakrameṇa ārohakrameṇa tūttarottararūpatāṃ nimeṣayann eva jñānayoginām unmeṣayati pūrvapūrvarūpatām ata",
    "GSP30vasspacu:20_3": "evottaram uttaraṃ pūrvatra pūrvatra saṃkocātmatāṃ jahadvikasitatvenāsāv ābhāsayati pūrvaṃ pūrvaṃ tu rūpaṃ yathottaraṃ vikasitatāṃ",
    "GSP30vasspacu:20_4": "nimajjayan saṅkucitatvena",
    "GSP30vasspacu:21": "darśayati || VSpkC_1.1:13",
    "GSP30vasspacu:22": "* evaṃ ca sarvaṃ sarvamayam eva prathayati kevalaṃ tadavabhāsitasaṃkocamātrata iyaṃ bhedapratipattir iva yad uddalanāyehatya upadeśa ity āstāṃ tāvad etat || VSpkC_1.1:14",
    "GSP30vasspacu:23_0": "* nīlasukhādyābhāsonmeṣamayy api ca saṃvit pramātrekātmakatatsvarūpanimeṣarūpāvabhātacarapītādyābhāsopasaṃhārarūpā ceti svasaṃvedanasiddhām",
    "GSP30vasspacu:23_1": "imāṃ yugapad evonmeṣanimeṣobhayarūpāṃ pratibhāṃ",
    "GSP30vasspacu:24": "bhagavatīṃ vicinvan tu mahādhiyaḥ saṃsāravicchedāya || VSpkC_1.1:15",
    "GSP30vasspacu:25": "* ata evonmeṣanimeṣābhyām ityetatpadaṃ nijavṛttau bhaṭṭaśrīkallaṭena saṃkalpamātreṇā ity avibhaktam evecchaśaktirūpatayā vyākhyāyi ||",
    "GSP30vasspacu:26": "* saṃgrahakṛtāpi ekacintāprasaktasya yataḥ syād aparodayaḥ || VSpkC_1.1:17",
    "GSP30vasspacu:27": "* unmeṣaḥ sa tu vijñeyaḥ svayaṃ tam upalakṣayet || VSpkC_1.1:18",
    "GSP30vasspacu:28": "* ity atra prārabdhacintāsaṃharaṇam eva parasvarūpodayahetur unmeṣa ity abhidhāsyate pravṛttacintāsaṃhāraṃ vinā parasvarūpodayābhāvāt ||",
    "GSP30vasspacu:29": "* etac ca tatraiva vitaniṣyāmaḥ || VSpkC_1.1:20",
    "GSP30vasspacu:30": "* parāmṛtarasāpāyas tasya yaḥ pratyayodbhavaḥ || VSpkC_1.1:21",
    "GSP30vasspacu:31": "* tenāsvatantratām eti sa ca tanmātragocaraḥ || VSpkC_1.1:22",
    "GSP30vasspacu:32": "* ity atrāpy udayaḥ pralayaparamārtha iti spaṣṭam eva vakṣyate ||",
    "GSP30vasspacu:33": "* yadā kṣobhaḥ pralīyeta tadā syāt paramaṃ padam || VSpkC_1.1:24",
    "GSP30vasspacu:34": "* ity atrāpi kṣobhapralayātmā nimeṣaḥ parapadonmeṣarūpa ity api nirūpayiṣyate || VSpkC_1.1:25",
    "GSP30vasspacu:35": "* tad evam ekaivobhayarūpāpi śaktiḥ kadācid unmeṣapradhānatayā",
    "GSP30vasspacu:36": "vyavahriyate kadācin nimeṣapradhānatayā || VSpkC_1.1:26",
    "GSP30vasspacu:37": "* tataś ca yasya saṃbandhinyāḥ svarūpanimeṣātmanaḥ kāryonmeṣapradhānāyāḥ",
    "GSP30vasspacu:38": "śakter hetor jagato viśvasya śivāder dharaṇyantasyodayo",
    "GSP30vasspacu:39": "'bhedasāratānimajjanasattvo nānāvaicitryaśālī bhedarūpaḥ sargaḥ",
    "GSP30vasspacu:40": "svarūponmeṣātmanaś ca bāhyatānimeṣapradhānāyāḥ śakter jagataḥ pralayo",
    "GSP30vasspacu:41": "'bhedamayatodayātmā vicitrabhedarūpatāsaṃhāra ita pralayo 'py udayarūpa udayo 'pi ca pralayarūpa iti vyākhyeyam vastutas tu na kiṃcid udeti",
    "GSP30vasspacu:42": "vyayate vā kevalaṃ spandaśaktir eva bhagavaty akramāpi tathātathābhāsarūpatayā sphuranty udetīva vyayata iva ceti darśayiṣyāmaḥ || VSpkC_1.1:27",
    "GSP30vasspacu:43": "* sthitivilayānu grahāṇāṃ viśiṣṭapralayodayarūpatvān nādhikyam iti pralayodayābhyām eva pañcavidhaṃ pārameśvaryaṃ kṛtyaṃ saṃgṛhītam ||",
    "GSP30vasspacu:44": "* nirṇītaṃ caivaṃprāyaṃ mayaiva prathamasūtramātravivaraṇe spandasaṃdohe || VSpkC_1.1:29",
    "GSP30vasspacu:45": "* nanu śrīmanmahārthadṛṣṭyā sṛṣṭyādidevatābhir eva vicitrā jagataḥ",
    "GSP30vasspacu:46": "pralayodayāḥ saṃpādyante tat katham etad uktaṃ yasyetyādi ityāśaṅkyāha taṃ śakticakravibhavaprabhavām iti || VSpkC_1.1:30",
    "GSP30vasspacu:47": "* śaktīnāṃ sṛṣṭiraktādimarīcīdevīnāṃ cakraṃ dvādaśātmā samūhas tasya yo vibhava udyogāvabhāsanacarvaṇavilāpanātmā krīḍāḍambaras tasya prabhavaṃ",
    "GSP30vasspacu:48": "hetum || VSpkC_1.1:31",
    "GSP30vasspacu:49": "* etā hi devyaḥ śrīmanmanthānabhairavaṃ cakreśvaram āliṅgya",
    "GSP30vasspacu:50": "sarvadaivajagatsargādikrīḍāṃsaṃpādayantīty āmnāyaḥ || VSpkC_1.1:32",
    "GSP30vasspacu:51": "* atha ca kasmāt parameśvarasya jagatsargasaṃhārādihetutvam ity āśaṅkāyām etad evottaraṃ śakticakreti * yāvaddhi kiṃcid viśvaṃ saṃbhavati tatprakāśamānatvena prakāśamayatvāt",
    "GSP30vasspacu:52": "svāminaś cātmasaṃsthasya bhāvajātasya bhāsanam || VSpkC_1.1:34",
    "GSP30vasspacu:53": "* asty eva na vinā tasmād icchāmarśaḥ pravartate || VSpkC_1.1:35",
    "GSP30vasspacu:54": "* iti vipaścinniścitanītyā parameśvarasyāntaḥprakāśaikātmyena prakāśamānaṃ sthitaṃ sacchakticakram ity ucyate yataḥ parameśvarasyāgameṣv anantaśaktitvam uddhoṣyate || VSpkC_1.1:36",
    "GSP30vasspacu:55": "* tasya śakticakrasyābhāsaparamārthasya viśvasya yo vibhavaḥ parasparasaṃyojanāviyojanāvaicitryam anantaprakāraṃ tasya prabhavaṃ kāraṇam || VSpkC_1.1:37",
    "GSP30vasspacu:56": "* sa eva hi bhagavān vijñānadehātmakān svātmaikātmyena sthitān viśvān ābhāsān anyonyaṃ nānāvaicitryeṇa saṃyojayan viyojayaṃś ca",
    "GSP30vasspacu:57": "viśvodayapralayahetuḥ || VSpkC_1.1:38",
    "GSP30vasspacu:58": "* tad uktaṃ śrībhaṭṭakallaṭena vijñānadehātmakasya śakticakraiśvaryasyotpattihetutvam || VSpkC_1.1:39",
    "GSP30vasspacu:59": "* ity etad vṛttyakṣarāṇām atra vyākhyādvaye 'py ānurūpyam || VSpkC_1.1:40",
    "GSP30vasspacu:60": "* api ca śaktayo 'sya jagat kṛtsnam || VSpkC_1.1:41",
    "GSP30vasspacu:61": "* ity āgamadṛṣṭyā tasmāc chabdārthacintāsu na sāvasthā na yā śivaḥ ||",
    "GSP30vasspacu:62": "* itīhatyasthityā ca jagadātmanaḥ tatkhecaryūrdhvamārgasthaṃ vyoma vāmeśigocaram || VSpkC_1.1:43",
    "GSP30vasspacu:63": "* iti rahasyanītyā ca vāmeśvarīkhecarīgocarīdikcarībhūcarī rūpasya mayaiva",
    "GSP30vasspacu:64": "spandasandohe samyaṅ nirṇītasya aprabuddhadhiyas tv ete svasthitisthaganodyatāḥ || VSpkC_1.1:44",
    "GSP30vasspacu:65": "* ity atrāpi nirṇeṣyamāṇasyaitadvyākhyādvayavyākhyātaśakticakraprapañcabhūtasya ca yataḥ karaṇavargo 'yaṃ || VSpkC_1.1:45",
    "GSP30vasspacu:66": "* iti sthityendriyagrāmātmanaḥ tadākramya balaṃ mantrāḥ || VSpkC_1.1:46",
    "GSP30vasspacu:67": "* iti nityamantrātmanaḥ śabdarāśisamutthasya śaktivargasya || VSpkC_1.1:47",
    "GSP30vasspacu:68": "* iti nītyā brāhmyādidevatāsvabhāvasyaivam āder anantaprakārasyāpi mayaiva",
    "GSP30vasspacu:69": "spandasandohe vitatya nirṇītasya śakticakrasya yo vibhavo māhātmyaṃ tatra prabhavatīti prabhavaṃ svatantraṃ na tu paśuvat paratantram ||",
    "GSP30vasspacu:70": "* śakticakrasya raśmipuñjasya yo vibhavo 'ntarmukho vikāsas tataḥ prabhava",
    "GSP30vasspacu:71": "udayo 'bhivyaktir yasyeti bahuvrīhiṇāntarmukhatatsvarūpanibhālanād ayatnena parameśvarasvarūpapratyabhijñānaṃ bhavatīty arthaḥ ||",
    "GSP30vasspacu:72_0": "* kiṃ ca yasya cidānandaghanasyātmana unmeṣanimeṣābhyāṃ svarūponmīlananimīlanābhyāṃ yad antas tad bahiḥ iti yuktyā jagataḥ",
    "GSP30vasspacu:72_1": "śarīrarūpasya tadanuṣaṅgeṇa bāhyasyāpi viśvasya pralayodayau yathāsaṃkhyaṃ",
    "GSP30vasspacu:73": "majjanonmajjane bhavatas taṃ śakticakravibhavasya parasaṃviddevatāsphārasya prabhavaṃ bhaktibhājām etatsvarūpaprakāśakaṃ śaṃkaraṃ stumaḥ || VSpkC_1.1:50",
    "GSP30vasspacu:74": "* tathā yasya svātmanaḥ saṃbandhino bahirmukhatāprasararūpād unmeṣāj",
    "GSP30vasspacu:75": "jagata udayo 'ntarmukhatārūpāc ca nimeṣāt pralayas taṃ viśvasargādikāryunmeṣādisvarūpasaṃviddevīmāhātmyasya hetuṃ śaṃkaraṃ stuma iti yathāsaṃbhavam api yojyam || VSpkC_1.1:51",
    "GSP30vasspacu:76": "* dehādyāviṣṭo 'pi parameśvaraḥ karaṇonmīlananimīlanābhyāṃ rūpādipañcakamayasya jagataḥ sargarsaṃhārau karoti || VSpkC_1.1:52",
    "GSP30vasspacu:77": "* yad uktaṃ rahasyatattvavidā tad evaṃ vyavahāre 'pi prabhur dehādim āviśan || VSpkC_1.1:53",
    "GSP30vasspacu:78": "* bhāntam evāntararthaugham icchayā bhāsayed bahiḥ || VSpkC_1.1:54",
    "GSP30vasspacu:79": "* evaṃvidhārthaparigrahāyāpi yasya svātantryaśaktyā iti tyaktvā yasyonmeṣanimeṣābhyām iti nyarūpi guruṇā || VSpkC_1.1:55",
    "GSP30vasspacu:80_0": "* atra ca śaṃkarastutiḥ samāveśarūpā prāpyatvenābhidheyā śakticakravibhavāt prabhavo yasyeti bahuvrīhiṇā śakticakravikāsas",
    "GSP30vasspacu:80_1": "tatprāptāv upāya uktaḥ śakticakravibhavasya parasaṃviddevatāsphārasya bhaktibhājāṃ prabhavaṃ prakāśakam iti tatpuruṣeṇa phalam",
    "GSP30vasspacu:80_2": "uktam ||",
    "GSP30vasspacu:81": "* yad vakṣyati tataś cakreśvaro bhavet || VSpkC_1.1:57",
    "GSP30vasspacu:82": "* ity abhidheyopāyayor upāyopeyabhāvaḥ saṃbandha ity abhidheyopāya",
    "GSP30vasspacu:83": "saṃbandhaprayojanāny anenaiva sūtreṇa sūtritāni || VSpkC_1.1:58",
    "GSP30vasspacu:84": "* nanv evaṃbhūtaśaṃkarasvarūpasattāyāṃ kiṃ pramāṇaṃ kutaś copādānādihetuṃ",
    "GSP30vasspacu:85_0": "vinā jagad asau janayati tasyaivopādānatve mṛtpiṇḍasyeva ghaṭena jagatā tirodhānaṃ kriyeta tirohitātirohitatāyāṃ ca bhagavataḥ",
    "GSP30vasspacu:85_1": "svabhāvabhedaḥ syāt punar unmajjane ca hetuścintyo jagadudayeca dveetaprasaṅga ityetāḥ śaṅkā eka prahāreṇāpahartumāha ||",
    "GSP30vasspacu:85_2": "VSpkC_1.1:59]",
    "GSP30vasspacu:86": "yatra sthitamidaṃ sarvaṃ kāryaṃ yasmāc ca nirgatam /",
    "GSP30vasspacu:87": "tasyānāvṛtarūpatvān na nirodho'sti kutracit // VSpk_1.2 //",
    "GSP30vasspacu:88": "* tasyāsya śaṃkarātmanaḥ prakāśānandaghanasya svasvabhāvasya na kutraciddeśe kāla ākāre vā nirodhaḥ prasaravyāghāto 'sti anāvṛtarūpatvād asthagitasvabhāvatvāt || VSpkC_1.2:1",
    "GSP30vasspacu:89_0": "* ayaṃ bhāvaḥ iha yatkiṃcitprāṇapuryaṣṭakasukhanīlādikaṃ citprakāśasyāvarakaṃ saṃbhāvyate tadyadi na prakāśate na kiṃcit",
    "GSP30vasspacu:89_1": "prakāśamānaṃ tu prakāśātmakaśaṃkarasvarūpameveti kiṃ kasya nirodhakaṃ ko vā nirodhārthaḥ || VSpkC_1.2:2",
    "GSP30vasspacu:90": "* etadeva tasyetyetadviśeṣaṇena yatretyādinopapādayati || VSpkC_1.2:3",
    "GSP30vasspacu:91_0": "* yatra yasmiṃścid rūpe svātmani idaṃ mātṛmānameyātmakaṃ sarvaṃ jagatkāryaṃ sthitaṃ yatprakāśena prakāśamānaṃ satsthitiṃ",
    "GSP30vasspacu:91_1": "labhate tasya kathaṃ tena nirodhaḥ śakyas tannirodhe hi nirodhakābhimatameva na cakāsyādity āśayaśeṣaḥ || VSpkC_1.2:4",
    "GSP30vasspacu:92": "* yathoktam /",
    "GSP30vasspacu:93": "* tadātmanaiva tasya syātkathaṃ prāṇena yantraṇā || VSpkC_1.2:5",
    "GSP30vasspacu:94": "* ityajaḍapramātṛsiddhau || VSpkC_1.2:6",
    "GSP30vasspacu:95": "* nanūtpannasya sthityātmā prakāśe bhavati utpattireva tv asya kuta ityāha",
    "GSP30vasspacu:96": "yasmāc ca nirgatamiti || VSpkC_1.2:7",
    "GSP30vasspacu:97": "* smṛtisvapnasaṃkalpayoginirmāṇadṛṣṭayā citaḥ svānubhavasiddhaṃ",
    "GSP30vasspacu:98": "jagatkāraṇatvam ujjhitvā apramāṇakam anupapannaṃ ca pradhānaparamāṇvādīnāṃ na tatkalpayituṃ yujyate || VSpkC_1.2:8",
    "GSP30vasspacu:99": "* kāryapadena cedameva dhvanitaṃ kartuḥ kriyayā niṣpādyaṃ hi kāryamucyate na tu jaḍakāraṇānantarabhāvi jaḍasya kāraṇatvānupapatteḥ īśvarapratyabhijñoktanītyā || VSpkC_1.2:9",
    "GSP30vasspacu:100": "* bhaviṣyati caitat || VSpkC_1.2:10",
    "GSP30vasspacu:101": "* avasthāyugalaṃ cātra kāryakartṛtvaśabditam || VSpkC_1.2:11",
    "GSP30vasspacu:102": "* ityatra /",
    "GSP30vasspacu:103": "* sarvaśabdenopādānādinairapekṣyaṃ karturdhvanitam || VSpkC_1.2:12",
    "GSP30vasspacu:104": "* na ca kāryaṃ ghaṭādi kartuḥ kumbhakārādeḥ kadācitsvarūpaṃ tirodadhad dṛṣṭam || VSpkC_1.2:13",
    "GSP30vasspacu:105": "* nanu nirgatir avasthitasya bhavati tatkimetat kvacid ādāv eva sthitaṃ",
    "GSP30vasspacu:106": "nānyatra sthitamapitu tatraiva cidātmanītyāha yatra sthitamiti ||",
    "GSP30vasspacu:107": "* āvṛttyā caitadyojyam || VSpkC_1.2:15",
    "GSP30vasspacu:108": "* ayamarthaḥ yadi cidātmani jagadahaṃprakāśābhedena na bhavet tat katham upādānādinirapekṣaṃ tata udiyāt || VSpkC_1.2:16",
    "GSP30vasspacu:109": "* yatastu yathā nyagrodhabījasthaḥ śaktirūpo mahādrumaḥ /",
    "GSP30vasspacu:110": "* tathā hṛdayabījasthaṃ jagad etac carācaram || VSpkC_1.2:17",
    "GSP30vasspacu:111": "* ityāmnāyasthityā || VSpkC_1.2:18",
    "GSP30vasspacu:112": "* svāminaścātmasaṃsthasya || VSpkC_1.2:19",
    "GSP30vasspacu:113": "* iti pūrvoktayuktyā ca tatraitad abhedena sphuratsthitaṃ tato 'yaṃ",
    "GSP30vasspacu:114": "cidātmā bhagavānnijarasāśyānatārūpaṃ jagad unmajjayatīti yujyate ||",
    "GSP30vasspacu:115": "* evaṃ ca yatra sthitameva sad yasmān nirgatamityatra yojanā jātā ||",
    "GSP30vasspacu:116": "* ca evārthe bhinnakramaḥ || VSpkC_1.2:22",
    "GSP30vasspacu:117": "* nanu yadi tasmāt prakāśavapuṣa idaṃ jagan niryātaṃ tan na pratheta na hi",
    "GSP30vasspacu:118": "prathābāhyaṃ ca prathate ceti yuktam ityāśaṅkya yasmān nirgatamapi sadyatra sthitam ity āvṛttyā saṃgamanīyam || VSpkC_1.2:23",
    "GSP30vasspacu:119": "* co 'pyarthe bhinnakramaḥ || VSpkC_1.2:24",
    "GSP30vasspacu:120": "* etaduktaṃ bhavati na prasevakādivākṣoṭādi tat tasmān nirgatamapi tu sa",
    "GSP30vasspacu:121": "eva bhagavān svasvātantryād anatiriktām apyatiriktāmiva jagadrūpatāṃ svabhittau darpaṇanagaravat prakāśayan sthitaḥ || VSpkC_1.2:25",
    "GSP30vasspacu:122_0": "* nanu ca bhavatvevaṃ sargasthityavasthayor jagatāsyāniruddhatvaṃ saṃhārāvasthayā tv abhāvātmanā suṣuptadeśīyayā jagataḥ",
    "GSP30vasspacu:122_1": "sambandhinyā kathaṃ naitat tirodhīyate nahi grāhyaṃ jagadvinā grāhakaścidātmā kaścidity āvṛttyaitad evottaraṃ yasmān nirgatamapi",
    "GSP30vasspacu:122_2": "sadyatraiva sthitamutpannam api jagatsaṃhārāvasthāyāṃ tadaikātmyenaivāste na tv asyānyaḥ kaściducchedaḥ śūnyarūpastasya vakṣyamāṇayuktyā",
    "GSP30vasspacu:122_3": "prakāśaṃ bhittibhūtaṃ vinānupapatterityarthaḥ || VSpkC_1.2:26",
    "GSP30vasspacu:123": "* yathoktaṃ śrīsvacchandaśāstre /",
    "GSP30vasspacu:124": "* aśūnyaṃ śūnyamityuktaṃ śūnyaṃ cābhāva ucyate /",
    "GSP30vasspacu:125": "* devyabhāvaḥ sa vijñeyo yatra bhāvāḥ kṣayaṃ gatāḥ || VSpkC_1.2:27",
    "GSP30vasspacu:126": "* iti || VSpkC_1.2:28",
    "GSP30vasspacu:127_0": "* evaṃ sarvaṃ yasya kāryaṃ yatprakāśenaiva prakāśate saṃhṛtamapi ca sadyatprakāśaikātmyena tiṣṭhati na tasya deśakālākārādi",
    "GSP30vasspacu:127_1": "kiṃcin nirodhakaṃ yujyate iti vyāpakaṃ nityaṃ viśvaśaktikhacitaṃ svaprakāśamādisiddhaṃ caitattattvamiti nāsya siddhāv ajñātārthaprakāśarūpaṃ",
    "GSP30vasspacu:127_2": "pramāṇavarākamupapadyata upayujyate sambhavati vā pratyutaitattattvasiddhyadhīnā pramāṇādiviśvavastusiddhiḥ || VSpkC_1.2:29",
    "GSP30vasspacu:128": "* taduktamasmadgurubhis tantrāloke /",
    "GSP30vasspacu:129": "* pramāṇānyapi vastūnāṃ jīvitaṃ yāni tanvate /",
    "GSP30vasspacu:130": "* teṣāmapi paro jīvaḥ sa eva parameśvaraḥ || VSpkC_1.2:30",
    "GSP30vasspacu:131": "* iti || VSpkC_1.2:31",
    "GSP30vasspacu:132": "* yasmān nirgatamapīdaṃ jagadyatra sthitaṃ yatprakāśena prakāśamānaṃ",
    "GSP30vasspacu:133": "tathābhūtamapi yatra sthitaṃ yatprakāśaikarūpaṃ yatprakāśa eva yasya siddhyai nyakṣeṇekṣyamāṇaṃ bhavati na tv anyaj jagan nāma kiṃcit ||",
    "GSP30vasspacu:134": "* atra yatra sthitamityāvartya dvir yojyam || VSpkC_1.2:33",
    "GSP30vasspacu:135": "* evaṃ ca svānubhavasiddhamevāsya tattvasya sṛṣṭisthitisaṃhāramelanāvabhāsino 'tidurghaṭakāriṇaḥ sarvadā sarvatrāniruddhatvam || VSpkC_1.2:34",
    "GSP30vasspacu:136": "* yathoktaṃ śrīmadutpaladevācāryaiḥ /",
    "GSP30vasspacu:137": "* parameśvaratā jayatyapūrvā tava sarveśa yadīśitavyaśūnyā /",
    "GSP30vasspacu:138": "* aparāpi tathaiva te yayedaṃ jagadābhāti yathā tathā na bhāti ||",
    "GSP30vasspacu:139": "* iti || VSpkC_1.2:36",
    "GSP30vasspacu:140_0": "* atrahibhāsamānameva jagad bhāsanaikaśeṣībhūtatvād bhāsanātiriktaṃ na kiṃcidbhātītyarthaḥ * kiṃca yatra sthitam ityuktyopaśamapade",
    "GSP30vasspacu:140_1": "yasmāc ca nirgatamiti prasarapade yato'sya na nirodhas tato nimīlanonmīlanasamādhidvaye'pi yoginā svasvabhāvasamāveśapareṇaiva",
    "GSP30vasspacu:140_2": "bhavitavyam * yadvakṣyate /",
    "GSP30vasspacu:141": "* yadā kṣobhaḥ pralīyeta tadā syātparamaṃ padam || VSpkC_1.2:39",
    "GSP30vasspacu:143": "* tathā /",
    "GSP30vasspacu:144": "* tasmāc chabdārthacintāsu na sāvasthā na yā śivaḥ || VSpkC_1.2:41",
    "GSP30vasspacu:145": "* ityapi ca || VSpkC_1.2:42",
    "GSP30vasspacu:146": "* kutracidanātmavādini saugatādau pramātari kutracic ca bādhakābhimate",
    "GSP30vasspacu:147": "pramāṇe sati na tasya nirodhaḥ pratiṣedho'sti yato yastasya pratiṣedhako",
    "GSP30vasspacu:148_0": "yac ca tasya pratiṣedhakaṃ pramāṇaṃ tadyadi na siddham abhittikam etac citraṃ siddhiścāsya prakāśate iti tatsiddhyaiva bhagavānādisiddhasvaprakāśamūrtir",
    "GSP30vasspacu:148_1": "astīty etat pratiṣedhāyoditenāpy anakṣaramuktam || VSpkC_1.2:43",
    "GSP30vasspacu:149": "* bhaviṣyati caitat /",
    "GSP30vasspacu:150": "* na tu yo 'ntarmukho bhāvaḥ || VSpkC_1.2:44",
    "GSP30vasspacu:151": "* ityatrāntare || VSpkC_1.2:45",
    "GSP30vasspacu:152": "* evaṃ cānena viśvottīrṇaṃ viśvamayaṃ viśvasargasaṃhārādikāri śāṃkaraṃ",
    "GSP30vasspacu:153": "svasvabhāvātmakaṃ tattvam ityabhidadhatā sarveṣu pārameśvareṣu yadupāsyaṃ taditaḥ spandatattvān nādhikaṃ kevalametatsvātantryavaśenaiva tadupāsāvaicitryam ābhāsyate || VSpkC_1.2:46",
    "GSP30vasspacu:154": "* vastutastu etadvīryasāram evāśeṣam || VSpkC_1.2:47",
    "GSP30vasspacu:155": "* yadvakṣyati /",
    "GSP30vasspacu:156": "* tadākramya balaṃ mantrāḥ sarvajñabalaśālinaḥ || VSpkC_1.2:48",
    "GSP30vasspacu:157": "* ityetadapi bhaṅgyā pratipāditam || VSpkC_1.2:49",
    "GSP30vasspacu:158": "* evaṃ ca na kaścid uktacodyāvakāśaḥ || VSpkC_1.2:50",
    "GSP30vasspacu:159": "* evametādṛśeṣu cintāratnaprāyeṣu śrīspandasūtreṣu yadanyaiḥ sarvair vivṛtikṛdbhir vyākhyāyi yac cāsmābhiḥ kiṃcid vyākriyate",
    "GSP30vasspacu:160": "tatrāntaramamatsarā anavaliptāś ca svayameva vicinvantu sacetaso na tu tad asmābhir udghāṭya pratipadaṃ pradarśyate granthagauravāpatteḥ ||",
    "GSP30vasspacu:161": "* nanu jāgarādidaśasv īdṛśaḥ svabhāvo nānubhūyate yadi",
    "GSP30vasspacu:162": "cāyamuktayuktibhirna kenacit nirudhyate tat jāgarādyavasthā svayameva nirotsyate iti śaṅkāta uktamapyartham apratipadyamānaṃ pratibodhayann upadiśati || VSpkC_1.2:52]",
    "GSP30vasspacu:163": "jāgradādivibhede'pi tadabhinne prasarpati /",
    "GSP30vasspacu:164": "nivartate nijān naiva svabhāvādupalabdhṛtaḥ // VSpk_1.3 //",
    "GSP30vasspacu:165": "* jāgarāparaparyāyo jāgracchabdaḥ śiṣṭaprayuktatvāt || VSpkC_1.3:1",
    "GSP30vasspacu:166_0": "* lokaprasiddhe jāgratsvapnasuṣuptānāṃ bhede yogiprasiddhe 'pi vā dhāraṇādhyānasamādhirūpe prasarpati anyānyarūpe pravahati",
    "GSP30vasspacu:166_1": "sati arthāt tattattvaṃ nijādanapāyinaḥ sarvasyātmabhūtāc cānubhavitṛrūpāt svabhāvān",
    "GSP30vasspacu:167": "naiva nivartate || VSpkC_1.3:2",
    "GSP30vasspacu:168": "* yadihisvayaṃnivarteta taj jāgradādy api tatprakāśavinākṛtaṃ na",
    "GSP30vasspacu:169": "kiṃcitprakāśeta || VSpkC_1.3:3",
    "GSP30vasspacu:170_0": "* upalabdhṛtā caitadīyā jāgarāsvapnayoḥ sarvasya svasaṃvedanasiddhā sauṣupte yadyapi sā tathā na cetyate tathāpy auttarakālikasmṛtyanyathānupapattyā",
    "GSP30vasspacu:170_1": "siddhā upalabdhṛta eva ca svabhāvān na nivartate upalabhyaṃ tv avasthādi tanmāhātmyān nivartatāṃ kāmaṃ kātra kṣatiḥ || VSpkC_1.3:4",
    "GSP30vasspacu:171": "* evakāro'pyarthe bhinnakramas tadabhāve'pi na nivartata ityarthaḥ ||",
    "GSP30vasspacu:172": "* jāgarādivibhedasya viśeṣaṇadvāreṇa hetustadabhinne iti tasmāc chivasvabhāvādabhedena prakāśamānatvāt prakāśarūpe ityarthaḥ ||",
    "GSP30vasspacu:173": "* yac ca yadekātmakaṃ tatkathaṃ tannivṛttāv avatiṣṭhate || VSpkC_1.3:7",
    "GSP30vasspacu:174": "* yadvā taditi kartṛpadam || VSpkC_1.3:8",
    "GSP30vasspacu:175": "* abhinna iti tu kevalamabhinnatvaṃ jāgarādeḥ śivāpekṣameva || VSpkC_1.3:9",
    "GSP30vasspacu:176": "* arthāttattattvaṃ jāgarādibhede'pi sati prasarpati prasarati vaicitryaṃ gṛhṇāti tan naiva svabhāvān nivartata iti yojyam || VSpkC_1.3:10",
    "GSP30vasspacu:177": "* kiṃcāyaṃ jāgradādibhedaḥ pariṇāmo vivarto veti yat",
    "GSP30vasspacu:178": "sāṃkhyapāñcarātraśābdikādayo manyante tadvyudāsāyāpyuktaṃ tadabhinna iti || VSpkC_1.3:11",
    "GSP30vasspacu:179": "* avasthāprapañco'pi yadi cinmātrāt manāgapy atiricyeta cidrūpaṃ vā",
    "GSP30vasspacu:180": "tatpariṇatau manāg atiricyeta tan na kiṃcic ca kā syād iti tāvan na",
    "GSP30vasspacu:181": "pariṇāmo'sti || VSpkC_1.3:12",
    "GSP30vasspacu:182": "* yathoktam /",
    "GSP30vasspacu:183": "* pariṇāmo'cetanasya cetanasya na yujyate || VSpkC_1.3:13",
    "GSP30vasspacu:184": "* iti śrīkiraṇe || VSpkC_1.3:14",
    "GSP30vasspacu:185": "* na ca bhāsamāno 'sāv asatyo brahmatattvasyāpi tathātvāpatteḥ ity asatyavibhaktānyarūpopagrāhitā vivarta ityapi na saṃgatam || VSpkC_1.3:15",
    "GSP30vasspacu:186": "* anena cātidurghaṭakiratvam eva bhagavato dhvanitam || VSpkC_1.3:16",
    "GSP30vasspacu:187": "* yasmāj jāgarādivibhedaṃ ca prakāśayati tatraiva ca svābhedamiti bhedātmanā tadabhedātmanobhayātmanā ca rūpeṇāparāparāparāparāśaktitrayasvarūpeṇa sphuratīty",
    "GSP30vasspacu:188": "anuttaraṣaḍardhatattvātmatayā bhagavān eva sphurati || VSpkC_1.3:17",
    "GSP30vasspacu:189": "* ataścajāgarādidaśāvasthito 'pi evamimaṃ svasvabhāvaṃ pariśīlayan",
    "GSP30vasspacu:190": "yaścinute sa śaṃkara evetyupadiṣṭaṃ bhavati || VSpkC_1.3:18",
    "GSP30vasspacu:191": "* atha ye ekamevedaṃ saṃvidrūpaṃ harṣaviṣādādyanekākāravivartaṃ paśyāma",
    "GSP30vasspacu:192_0": "ityuktyā jñānasaṃtāna eva tattvamiti saugatā manyante ye cāhaṃpratītipratyeyaḥ sadaiva sukhādyupadhitiraskṛta ātmeti mīmāṃsakāḥ",
    "GSP30vasspacu:192_1": "pratipannās tānekenaiva ślokenāpavadati || VSpkC_1.3:19]",
    "GSP30vasspacu:193": "ahaṃ sukhī ca duḥkhī ca raktaścetyādisaṃvidaḥ /",
    "GSP30vasspacu:194": "sukhādyavasthānusyūte vartante 'nyatra tāḥ sphuṭam // VSpk_1.4 //",
    "GSP30vasspacu:195_0": "* ya evāhaṃ sukhī sa eva duḥkhī sukhānuśāyinā rāgeṇa yuktatvād rakto duḥkhānuśāyinā dveṣeṇa sambandhād dviṣṭetyādayaḥ saṃvido",
    "GSP30vasspacu:195_1": "jñānāni tā anyatreti avasthātary ātmatattve vartante tatraivāntarmukhe viśrāmyanti",
    "GSP30vasspacu:196": "sphuṭaṃ svasākṣikaṃ kṛtvā || VSpkC_1.4:1",
    "GSP30vasspacu:197": "* anyathā kṣaṇikajñānānāṃ svātmamātrakṣīṇatvāt tatsaṃskārajanmanām api vikalpānāmanubhavāgocare pravṛttyabhāvādanusaṃdhānam idaṃ na ghaṭeta ||",
    "GSP30vasspacu:198": "* cakārās tulyayogitāparā anusaṃdhānaṃ dyotayanti || VSpkC_1.4:3",
    "GSP30vasspacu:199": "* kīdṛśe'nyatra sukhādyavasthā udayapralayinyo 'nusyūtā dṛbdhā yasmiṃs tasmin sukhādyavasthānusyūte 'ntaḥsraksūtrakalpatayā sthite || VSpkC_1.4:4",
    "GSP30vasspacu:200": "* tā ity anenānusaṃdhīyamānāvasthānāṃ smaryamāṇatām abhidadhatkṣaṇikajñānavādimate 'nubhavasaṃskārotpannatvād",
    "GSP30vasspacu:201": "arthākārārūṣitatve 'pi smṛteḥ kāmam anubhavasadṛśatvaṃ bhavatu na tv",
    "GSP30vasspacu:202_0": "anubhavānubhūtātītakālārthavyavasthāpakatvaṃ ghaṭate sarvasaṃvidantarmukhe tu pramātari sati sarvaṃ yujyata iti sūcitavān",
    "GSP30vasspacu:202_1": "ity alaṃ sukumārahṛdayopadeśyajanavairasyadāyinībhir ābhiḥ kathābhiḥ * etadarthibhiḥ pratyabhijñā parīkṣyā || VSpkC_1.4:6",
    "GSP30vasspacu:203": "* granthakṛtaiva tu yata iha yuktir āsūtritā tato'smābhiḥ kiṃcid udghāṭitam iti sacetobhir nāsmabhyam asūyayitavyam || VSpkC_1.4:7",
    "GSP30vasspacu:204": "* mīmāṃsakaparihārāya tu etad itthaṃ vyākhyātavyam || VSpkC_1.4:8",
    "GSP30vasspacu:205": "* ahaṃ sukhītyādisaṃvido yās tā anyatreti puryaṣṭakasvarūpe pramātari sukhādyavasthābhir anusyūte otaprotarūpe sphuṭaṃ lokapratītisākṣikaṃ",
    "GSP30vasspacu:206": "vartante tiṣṭhanti na tv asmadabhyupagate 'smiṃś cidānandaghane śaṃkarātmani svasvabhāve iti na sarvadā sukhādyupādhitiraskṛto 'yamātmāpi",
    "GSP30vasspacu:207": "tu cinmayaḥ || VSpkC_1.4:9",
    "GSP30vasspacu:208": "* yadā tu nijāśuddhayā vakṣyamāṇayāyaṃ svasvarūpaṃ gūhayitvā tiṣṭhati tadā puryaṣṭakādyavasthāyāṃ sukhitvādirūpatāsya tatrāpi na nirodhas taiḥ",
    "GSP30vasspacu:209": "sukhādibhir asyety uktam eveti na tattiraskṛto 'yaṃ kadācidapi ||",
    "GSP30vasspacu:210": "* ahaṃ kṛśo 'haṃ sthūla ityādipratītiparihāreṇa ahaṃ sukhī duḥkhītyādi vadato 'yamāśayaḥ sukhitvādipratītisaṃbhinnāṃ puryaṣṭakabhūmim antarmukhe",
    "GSP30vasspacu:211": "pade nimajjayaṃs tadanuṣaṅgeṇa bāhyasyāpi dehaghaṭāder galanāt pratyabhijānāty eva svaṃ śivasvabhāvatvam iti sarvathā puryaṣṭakaśamanāyaiva yatna āstheya iti || VSpkC_1.4:11",
    "GSP30vasspacu:212": "* uktopapattisiddhāṃ samastavādānām anupapannatām anuvadann upapattisiddhaṃ spandatattvam evāstīti pratijānāti yuktyanubhavāgamajño",
    "GSP30vasspacu:213": "rahasyagurupravaraḥ || VSpkC_1.4:12]",
    "GSP30vasspacu:214": "na duḥkhaṃ na sukhaṃ yatra na grāhyaṃ grāhakaṃ na ca /",
    "GSP30vasspacu:215": "na cāsti mūḍhabhāvo'pi tadasti paramārthataḥ // VSpk_1.5 //",
    "GSP30vasspacu:216": "* iha yatkiṃcidduḥkhasukhādyāntaraṃ nīlapītādikaṃ bāhyaṃ grāhyaṃ yac",
    "GSP30vasspacu:217": "caitad grāhakaṃ puryaṣṭakaśarīrendriyādi tattāvatsauṣuptavad asaṃcetyamānaṃ sphuṭameva nāstīti vaktuṃ śakyam || VSpkC_1.5:1",
    "GSP30vasspacu:218": "* yadāpi tu saṃcetyate tadā saṃcetyamānasyāpy asya caitanyamayatvāc caitanyam evāstīty āyātam * yadāhuḥ /",
    "GSP30vasspacu:219": "* prakāśātmā prakāśyo 'rthe nāprakāśaś ca sidhyati || VSpkC_1.5:3",
    "GSP30vasspacu:220": "* iti rahasyatattvavido'smatparameṣṭhinaḥ śrīmadutpaladevapādāḥ śrīmadīśvarapratyabhijñāyām * ihāpi vakṣyate /",
    "GSP30vasspacu:221": "* tatsaṃvedanarūpeṇa tādātmyapratipattitaḥ || VSpkC_1.5:5",
    "GSP30vasspacu:222": "* ityato duḥkhasukhādi nīlādi tadgrāhakaṃ ca yatra nāsti tatprakāśaikaghanaṃ tattvamasti ||",
    "GSP30vasspacu:223": "* nanvevaṃ sarvagrāhyagrāhakocchede śūnyātmaiva tattvamityāyātaṃ netyāha na cāsti mūḍhabhāvo 'pi iti || VSpkC_1.5:7",
    "GSP30vasspacu:224": "* mūḍhabhāvo mūḍhatvaṃ śūnyarūpatāpi yatra nāsti so 'pi hi na prathate",
    "GSP30vasspacu:225": "kathamasti prathate cet tarhi prathātmakatvān nāsau kaścit prathaivāsti na ca prathāyāḥ kadācidbhāvo bhavati tadabhāve prathābhāvasyāpyasiddheḥ ||",
    "GSP30vasspacu:226": "* bhaviṣyati caitat /",
    "GSP30vasspacu:227": "* na tu yo 'ntarmukho bhāvaḥ || VSpkC_1.5:9",
    "GSP30vasspacu:228": "* ityatra || VSpkC_1.5:10",
    "GSP30vasspacu:229_0": "* api ca mūḍhabhāva aiśvaryātmakavimarśaśūnyaprakāśamātratattvo brahmarūpo 'pi yatra nāsti yac chrutyantavidaḥ pratipannāḥ",
    "GSP30vasspacu:229_1": "vijñānaṃ brahma iti tasyāpi svātantryātmakaspandaśaktiṃ vinā jaḍatvāt || VSpkC_1.5:11",
    "GSP30vasspacu:230": "* yathoktaṃ pratyabhijñāyām /",
    "GSP30vasspacu:231": "* svabhāvamavabhāsasya vimarśaṃ vidur anyathā /",
    "GSP30vasspacu:232": "* prakāśo 'rthoparakto'pi sphaṭikādijaḍopamaḥ || VSpkC_1.5:12",
    "GSP30vasspacu:233": "* iti || VSpkC_1.5:13",
    "GSP30vasspacu:234": "* bhaṭṭanāyakastotre 'pi /",
    "GSP30vasspacu:235": "* napuṃsakamidaṃ nātha paraṃ brahma phalet kiyat /",
    "GSP30vasspacu:236": "* tvatpauruṣī niyoktrī cen na syāttvadbhaktisundarī || VSpkC_1.5:14",
    "GSP30vasspacu:237": "* iti || VSpkC_1.5:15",
    "GSP30vasspacu:238": "* evaṃ ca yatra sthitam ityataḥ prabhṛti yattattvaṃ vicāritaṃ tadevāsti",
    "GSP30vasspacu:239": "tac cāstyeva paramārthato yuktyanubhavāgamasiddhena rūpeṇa paramārthata eva cākalpitena pūrṇena rūpeṇāsti na tu nīlādivat kalpitena /",
    "GSP30vasspacu:240": "* yathoktaṃ mahāgurubhiḥ /",
    "GSP30vasspacu:241": "* evamātmanyasatkalpāḥ prakāśasyaiva santy amī /",
    "GSP30vasspacu:242": "* jaḍāḥ prakāśa evāsti svātmanaḥ svaparātmabhiḥ || VSpkC_1.5:16",
    "GSP30vasspacu:243": "* iti || VSpkC_1.5:17",
    "GSP30vasspacu:244": "* tatrabhavadbhartṛhariṇāpi /",
    "GSP30vasspacu:245": "* yadādau ca yadante ca yanmadhye tasya satyatā /",
    "GSP30vasspacu:246": "* na yad ābhāsate tasya satyatvaṃ tāvadeva hi || VSpkC_1.5:18",
    "GSP30vasspacu:247": "* iti || VSpkC_1.5:19",
    "GSP30vasspacu:248": "* sāvadhāraṇatvāt sarvavākyānām evakāro 'tra trir yojyaḥ /",
    "GSP30vasspacu:249": "* evamanena sūtreṇa sukhādyākārasaṃvitsaṃtānavādināṃ",
    "GSP30vasspacu:250_0": "sukhādikaluṣitapramātṛtattvavādināṃ grāhyagrāhakanānātvavādināṃ sarveṣām abhāvavādināṃ niṣparāmarśaprakāśabrahmavādināṃ ca",
    "GSP30vasspacu:250_1": "matam anupapannatvād asattvenānūdya pāramārthikaṃ spandaśaktirūpameva tattvam astīti pratijñātam || VSpkC_1.5:20",
    "GSP30vasspacu:251_0": "* atha ca yasminn asmin sopadeśasāvadhānamahānubhāvapariśīlye sphurattāsāre spandatattve sphurati duḥkhasukhagrāhyagrāhakatadabhāvādikam",
    "GSP30vasspacu:251_1": "idaṃ sad api na kiṃcid eva sarvasyaitac camatkāraikasāratvāt tad evaitad astīty upadiṣṭam /",
    "GSP30vasspacu:252": "* yanmahāguravaḥ /",
    "GSP30vasspacu:253": "* duḥkhānyapi sukhāyante viṣam apy amṛtāyate /",
    "GSP30vasspacu:254": "* mokṣāyate ca saṃsāro yatra mārgaḥ sa śāṃkaraḥ || VSpkC_1.5:21",
    "GSP30vasspacu:255": "* iti || VSpkC_1.5:22",
    "GSP30vasspacu:256": "* śāṃkaro mārgaḥ śaṃkarātmasvabhāvaprāptihetuḥ parāśaktirūpaḥ prasaraḥ ||",
    "GSP30vasspacu:257": "* evam upapattiparighaṭitatattvapratyabhijñānāya sābhijñānam upāyaṃ nirūpayati || VSpkC_1.5:24]",
    "GSP30vasspacu:258": "yataḥ karaṇavargo 'yaṃ vimūḍho 'mūḍhavat svayam /",
    "GSP30vasspacu:259": "sahāntareṇa cakreṇa pravṛttisthitisaṃhṛtīḥ // VSpk_1.6 //",
    "GSP30vasspacu:260": "labhate tatprayatnena parīkṣyaṃ tattvamādarāt /",
    "GSP30vasspacu:261": "yataḥ svatantratā tasya sarvatreyam akṛtrimā // VSpk_1.7 //",
    "GSP30vasspacu:262": "* tannirṇītaṃ tattvam ādarāt śraddhayā prayatnena ca /",
    "GSP30vasspacu:263": "* udyamo bhairavaḥ /",
    "GSP30vasspacu:264": "* iti śivasūtrapratipāditena sarvabhedopasaṃhārātmanā",
    "GSP30vasspacu:265": "nijaujovṛttisphāraṇarūpeṇa paripūrṇāntarmukhasvarūpasevanātmanā bhairavarūpeṇodyamena parīkṣyam * yata iyamiti sarvasya svasaṃviditā tasya śaṃkarātmanaḥ",
    "GSP30vasspacu:266": "svasvabhāvasyākṛtrimā sahajā spandatattvarūpā svatantratā sarvatra jaḍājaḍaviṣaye sphurantī sthiteti śeṣaḥ /",
    "GSP30vasspacu:267": "* kiṃ tat tattvam ityāha yata ityādi labhata ityantam || VSpkC_1.6-7:2",
    "GSP30vasspacu:268": "* ayamiti lokaprasiddho golakādirūpo na tu śāstritastasya",
    "GSP30vasspacu:269": "nityaparokṣatvenāyamiti nirdeśābhāvāt karaṇavargas trayodaśendriyāṇi viśeṣeṇa mūḍho māyāvaśāj jaḍābhāsībhūto 'ṇor mūḍhād apyadhikaṃ mūḍhatvaṃ",
    "GSP30vasspacu:270": "prāpto 'mūḍhavac cetanavat svayaṃ pravṛttisthitisaṃhṛtīr labhate viṣayonmukhībhavati tatra rajyate tataśca nivartata ityarthaḥ ||",
    "GSP30vasspacu:271_0": "* kathaṃ sahāntareṇa cakreṇa ihāntaraṃ cakraṃ karaṇeśvaryo nāntaḥkaraṇāni teṣāṃ vargaśabdena svīkārāt na vakṣyamāṇaṃ puryaṣṭakaṃ",
    "GSP30vasspacu:271_1": "tatsthasyāntaḥkaraṇatrayasya vargaśabdenaiva gṛhītatvāt tanmātrāṇāṃ ca",
    "GSP30vasspacu:272_0": "vāsanāmātrarūpāṇām upadeśyam ayoginaṃ prati sākṣāt pravṛttyādikartṛtvenāsiddheḥ yoginastu sākṣāt kṛtatanmātrasya svayameva",
    "GSP30vasspacu:272_1": "paratattvapariśīlanāvahitasyopadeśyatvābhāvāt tasmād etadekīyamatam asat",
    "GSP30vasspacu:273": "* vimūḍho 'mūḍhavad ityanena karaṇavarga eva saṃbandhyo natvantaramapi karaṇeśvarīcakraṃ tasya ciccamatkārarūpatvāt || VSpkC_1.6-7:5",
    "GSP30vasspacu:274": "* evam abhidadhānasyāyam āśayaḥ yadayaṃ śaṃkarātmā svasvabhāvo",
    "GSP30vasspacu:275_0": "'tidurghaṭakariṇaḥ svātantryād yugapadeva saṃvittisāraṃ ca karaṇeśvarīcakraṃ jaḍābhāsarūpaṃ ca karaṇavargam ekatayaiva nirbhāsayan",
    "GSP30vasspacu:275_1": "pravṛttisthitisaṃhṛtīḥ kārayati yena bhagavatyaḥ karaṇeśvaryo yathā tattadbhāvasṛṣṭyādi vidadhati tathā karaṇavargo jaḍo",
    "GSP30vasspacu:275_2": "'pi tatkārīva lakṣyate || VSpkC_1.6-7:6",
    "GSP30vasspacu:276": "* yadyapi rahasyadṛṣṭau na kaścij jaḍaḥ karaṇavargo 'sti apitu vijñānadehāḥ karaṇeśvarya eva vijṛmbhante tathāpīha",
    "GSP30vasspacu:277": "suprasiddhapratītyanusāreṇopadeśyaḥ krameṇa rahasyārthopadeśe 'nupraveśya",
    "GSP30vasspacu:278": "ityevam uktam || VSpkC_1.6-7:7",
    "GSP30vasspacu:279_0": "* evaṃ ca golakādirūpakaraṇavargāpravṛttyādikrameṇa tadadhiṣṭhātṛrūpaṃ nijamarīcicakraṃ cinvānenaiva tadubhayapracodakaṃ",
    "GSP30vasspacu:279_1": "śrīmacchaṃkarātmakaṃ svasvarūpaṃ parīkṣaṇīyaṃ yatas tatprāptau tadīyākṛtrimā svatantratāsya",
    "GSP30vasspacu:280": "yoginaḥ syād ity apy anenaivoktaṃ bhavati || VSpkC_1.6-7:8",
    "GSP30vasspacu:281": "* tadetadeva parīkṣaṇārhaṃ paramopādeyatvād etadeva ca parīkṣituṃ",
    "GSP30vasspacu:282": "śakyamuktayuktyā sukhopāyatvāt ata evādareṇābhilaṣitaviṣayopabhogānirodhātmanā bahumānena * atra parīkṣaṇasyehatyopadeśānusāreṇa prāptakālatā || VSpkC_1.6-7:10",
    "GSP30vasspacu:283": "* yathoktaṃ rahasyagurubhiḥ /",
    "GSP30vasspacu:284": "* nijanijeṣu padeṣu patantv imāḥ karaṇavṛttaya ullasitā mama /",
    "GSP30vasspacu:285": "* kṣaṇam apīśa manāgapi maiva bhūt tvadvibhedarasakṣatisāhasam ||",
    "GSP30vasspacu:286": "* iti || VSpkC_1.6-7:12",
    "GSP30vasspacu:287": "* parīkṣyam ity arhe śakye prāptakālatāyāṃ praiṣādau ca kṛtyaḥ ||",
    "GSP30vasspacu:288": "* atha ca jaḍaḥ karaṇavargo yad balād amūḍhavat pravṛttyādi labhate iti sarvasyānubhavasākṣikam",
    "GSP30vasspacu:289": "apyanena vyudastavān || VSpkC_1.6-7:14",
    "GSP30vasspacu:290": "* atha kathamuktaṃ tatas tattvāc cetanatām ivāsādyendriyāṇi svayaṃ pravṛttyādi labhanta iti yāvatāyam eva grāhaka icchayā dātrādīnīva",
    "GSP30vasspacu:291": "karaṇāni prerayati || VSpkC_1.6-7:15",
    "GSP30vasspacu:292": "* yad apyuktaṃ tat tattvaṃ prayatnena parīkṣyam iti tadapi kathaṃ yato",
    "GSP30vasspacu:293": "'smākam icchā bahir evānudhāvati na tu tattvaparīkṣāyāṃ pravartitum utsahata ity āśaṅkyāha na hīcchānodanasyāyaṃ prerakatvena vartate /",
    "GSP30vasspacu:294": "api tv ātmabalasparśāt puruṣas tatsamo bhavet // VSpk_1.8 //",
    "GSP30vasspacu:295_0": "* ayaṃ laukikaḥ puruṣa icchaiva nodanaṃ pratodastasya prerakatvena karaṇapravartanārthavyāpāraṇāya yasmān na pravartate api",
    "GSP30vasspacu:295_1": "tu ātmanaś cidrūpasya yad balaṃ spandatattvātmakaṃ tatsparśāt tatkṛtāt kiyanmātrād āveśāt tatsamo bhavet ahaṃtārasavipruḍabhiṣekādacetano",
    "GSP30vasspacu:295_2": "'pi cetanatām āsādayatyeva || VSpkC_1.8:1",
    "GSP30vasspacu:296": "* tatas tat tattvaṃ na kevalaṃ karaṇāni yāvat tatprerakatvena śaṅkitaṃ",
    "GSP30vasspacu:297": "kalpitamapi pramātāraṃ cetanīkṛtya svayaṃ pravṛttyādipātraṃ karoti yenāsyāyam abhimāno 'haṃ karaṇāni prerayāmīti || VSpkC_1.8:2",
    "GSP30vasspacu:298": "* spandatattvānuvedhaṃ vināpi tu sa eva na kiṃciditi karaṇānāṃ grāhakasya",
    "GSP30vasspacu:299": "ca svaraśmicakraprasarānuvedhena cetanībhāvāpādakaṃ tattvaṃ parīkṣyamiti yuktameva || VSpkC_1.8:3",
    "GSP30vasspacu:300": "* yadi punar icchākhyena pratodarūpeṇa karaṇāntareṇa karaṇāni prerayet tad apīcchākhyaṃ karaṇaṃ preryatvāt karaṇāntaraṃ svapreraṇāyāpekṣeta tadapy",
    "GSP30vasspacu:301": "anyad ity anavasthā syāt || VSpkC_1.8:4",
    "GSP30vasspacu:302": "* yat tūktam asmākamicchā na tatra pravartitum utsahate iti tatrāpyādyaṃ",
    "GSP30vasspacu:303": "ślokārdham abhyupagamena paraṃ tūttaratayā yojyam || VSpkC_1.8:5",
    "GSP30vasspacu:304": "* satyaṃ nāyaṃ puruṣastattvaparīkṣārtham icchāṃ pravartayituṃ śaknoti",
    "GSP30vasspacu:305_0": "necchayā tattvaṃ viṣayīkartuṃ kṣamas tasyāvikalpyatvād api tu viṣayān anudhāvantīm icchāṃ tadupabhogapuraḥsaraṃ praśamayya",
    "GSP30vasspacu:305_1": "yadā tv antarmukhamātmabalaṃ spandatattvaṃ svakaraṇānāṃ ca cetanāvahaṃ spṛśati tadā tatsamo bhavet tatsamāveśāt tadvat sarvatra",
    "GSP30vasspacu:305_2": "svatantratām āsādayatyeva yasmād evaṃ tasmāt tattvaṃ parīkṣyam ityarthaḥ || VSpkC_1.8:6",
    "GSP30vasspacu:306": "* śaktibhūmeḥ sparśāpradhānatvād ātmabalasparśādity uktam || VSpkC_1.8:7",
    "GSP30vasspacu:307": "* nanu cāyaṃ kṣetrī parameśvaramayo 'pi kiṃ na sadā pāripūrṇyena sphurati kasmād antarmukhātmabalasparśam apekṣata ity āśaṅkyāha || VSpkC_1.8:8]",
    "GSP30vasspacu:308": "nijāśuddhyāsamarthasya kartavyeṣvabhilāṣiṇaḥ /",
    "GSP30vasspacu:309": "yadā kṣobhaḥ pralīyeta tadā syātparamaṃ padam // VSpk_1.9 //",
    "GSP30vasspacu:310": "* nijā svātmīyā svasvātantryollāsitā yeyaṃ svarūpāvimarśasvabhāvā icchāśaktiḥ saṃkucitā satyapūrṇaṃmanyatārūpā aśuddhir āṇavaṃ malaṃ",
    "GSP30vasspacu:311_0": "tanmalotthitakañcukapañcakāvilatvāt jñānaśaktiḥ krameṇa bhedasarvajñatvakiṃcijjñatvāntaḥkaraṇabuddhīndriyatāpattipūrvam atyantaṃ",
    "GSP30vasspacu:311_1": "saṃkocagrahaṇena bhinnavedyaprathārūpaṃ māyīyaṃ malamaśuddhir eva kriyāśaktiḥ krameṇa bhedasarvakartṛtvakiṃcitkartṛtvakarmendriyarūpasaṃkocagrahaṇapūrvam",
    "GSP30vasspacu:311_2": "atyantaṃ parimitatāṃ prāptā śubhāśubhānuṣṭhānamayaṃ kārmaṃ malam apyaśuddhiḥ tayāsamarthasya pūryajñatvakartṛtvavikalpasya",
    "GSP30vasspacu:311_3": "tata eva",
    "GSP30vasspacu:312_0": "kartavyeṣu laukikaśāstrīyānuṣṭhāneṣv abhilāṣiṇo 'bhīṣṭānavāpter nityam abhilāṣavyākulasya tata eva kṣaṇam apy alabdhasvarūpaviśrānteḥ",
    "GSP30vasspacu:312_1": "yadā uktavakṣyamāṇopapattyanubhavāvaṣṭambhato 'bhilāṣavivaśagrāhakābhimānātmā",
    "GSP30vasspacu:313_0": "kṣobhaḥ pralīyeta anātmany ātmābhimānanivṛttipuraḥsaram ātmany anātmābhimānopaśāntiparyantena prakarṣeṇa līyeta tadā paramaṃ",
    "GSP30vasspacu:313_1": "spandatattvātmakaṃ padaṃ syād asya pratyabhijñāviṣayatāṃ yāyād ityarthaḥ",
    "GSP30vasspacu:314": "* na tu tadaiva bhavati tasya nityatvāt || VSpkC_1.9:2",
    "GSP30vasspacu:315": "* uktaṃ ca vijñānabhairave |",
    "GSP30vasspacu:316": "* mānasaṃ cetanā śaktirātmā ceti catuṣṭayam /",
    "GSP30vasspacu:317": "* yadā priye parikṣīṇaṃ tadā tadbhairavaṃ vapuḥ // VSpkC_1.9:3 //",
    "GSP30vasspacu:318": "* iti || VSpkC_1.9:4",
    "GSP30vasspacu:319": "* nijāśuddhiśabdenamalaṃ nāma dravyaṃ pṛthagbhūtam astīti ye pratipannāste dūṣyatvena kaṭākṣitāḥ * nanu ca grāhakāhambhāvātmani kṣobhe kṣīṇe nistaraṅgajaladhiprakhyam",
    "GSP30vasspacu:320": "aspandameva tattvaṃ prasaktam ityāśaṅkāṃ śamayati || VSpkC_1.9:6]",
    "GSP30vasspacu:321": "tadāsyākṛtrimo dharmo jñatvakartṛtvalakṣaṇaḥ /",
    "GSP30vasspacu:322": "yatas tadepsitaṃ sarvaṃ jānāti ca karoti ca // VSpk_1.10 //",
    "GSP30vasspacu:323": "* tadetyupadeśyāpekṣayā akṛtrimaḥ sahajo dharmaḥ prāṅ nirdiṣṭasvatantratārūpaḥ parameśvarasvabhāvo",
    "GSP30vasspacu:324": "sāmarasyāvasthitaprakāśānandātmanī jñānakriye lakṣaṇamavyabhicāri svarūpaṃ yasya tādṛk tadā kṣobhopaśame 'sya puruṣasya syād abhivyajyata ityarthaḥ",
    "GSP30vasspacu:325": "* kuta etad abhivyajyata ityāha yatastadā paramapadapraveśasamaye sarvam īpsitamiti yadyaj jijñāsitaṃ cikīrṣitaṃ vāsya tat pravivikṣāyām abhūt",
    "GSP30vasspacu:326": "tattaj jānāti ca karoti ca || VSpkC_1.10:2",
    "GSP30vasspacu:327": "* cakārāv atra yaugapadyam āhatuḥ na tu yathaike cakārābhyāṃ jñānakriyayor",
    "GSP30vasspacu:328": "aikātmyaṃ sūcayatīti taddhi jñatvakartṛtvalakṣaṇa ity anenaivaikadharmaviśeṣaṇena sambandhinirdeśena vāstavasvarūpābhidhāyinoktam || VSpkC_1.10:3",
    "GSP30vasspacu:329": "* atha yataḥ karaṇeti nijāśuddhīti sūtrapratipāditonmeṣakramasamādhānasākṣātkṛtasya spandatattvasya",
    "GSP30vasspacu:330": "dṛḍhāvaṣṭambhād vyutthānamapi samādhyekarasaṃ kurvato bhavocchedo bhavatītyāha || VSpkC_1.10:4]",
    "GSP30vasspacu:331": "tamadhiṣṭhātṛbhāvena svabhāvamavalokayan /",
    "GSP30vasspacu:332": "smayamāna ivāste yas tasyeyaṃ kusṛtiḥ kutaḥ // VSpk_1.11 //",
    "GSP30vasspacu:333": "* uktopapattyupalabdhyanuśīlanapratyabhijñātaṃ taṃ spandatattvātmakaṃ",
    "GSP30vasspacu:334": "svabhāvam ātmīyam adhiṣṭhātṛbhāvena vyutthānadaśāyām api vyāpnuvantam avalokayaṃś cinvānaḥ",
    "GSP30vasspacu:335": "* na vrajen na viśecchaktir marudrūpā vikāsite /",
    "GSP30vasspacu:336": "* nirvikalpatayā madhye tayā bhairavarūpadhṛk || VSpkC_1.11:1",
    "GSP30vasspacu:337": "* iti tathā /",
    "GSP30vasspacu:338": "* sarvāḥ śaktīś cetasā darśanādyāḥ sve sve vedye yaugapadyena viṣvak /",
    "GSP30vasspacu:339": "* kṣiptvā madhye hāṭakastambhabhūtas tiṣṭhan viśvākāra eko 'vabhāsi ||",
    "GSP30vasspacu:340": "* iti śrīvijñānabhairavakakṣyāstotranirdiṣṭasampradāyayuktyā nimīlanonmīlanasamādhinā yugapadvyāpakamadhyabhūmyavaṣṭambhād adhyāsitaitadubhayavisargāraṇivigalitasakalavikalpo",
    "GSP30vasspacu:341": "'kramasphāritakaraṇacakraḥ || VSpkC_1.11:3",
    "GSP30vasspacu:342": "* antarlakṣyo bahir dṛṣṭinimeṣonmeṣavarjitaḥ /",
    "GSP30vasspacu:343": "* iyaṃ sā bhairavī mudrā sarvatantreṣu gopitā || VSpkC_1.11:4",
    "GSP30vasspacu:344": "* ity āmnātabhagavadbhairavamudrānupraviṣṭo mukurāntarnimajjadunmajjannānāpratibimbakadambakalpamanalpaṃ bhāvarāśiṃ cidākāśa evoditam api tatraiva vilīyamānaṃ paśyan",
    "GSP30vasspacu:345_0": "janmasahasrāpūrvaparamānandaghanalokottarasvasvarūpapratyabhijñānāt jhaṭiti truṭitasakalavṛttiḥ smayamāno vismayamudrāpraviṣṭa",
    "GSP30vasspacu:345_1": "iva mahāvikāsāsādanāc ca sahasaiva samuditasamucitatāttvikasvabhāvo yo yogīndra āste tiṣṭhati na tv avaṣṭambhāc chithilībhavati",
    "GSP30vasspacu:345_2": "tasyeyamiti sakalajagatkampakāriṇī kutsitā jananamaraṇādiprabandharūpā sṛtiḥ pravṛttiḥ kuto nijāśuddhilakṣaṇasya taddhetor",
    "GSP30vasspacu:345_3": "abhāvān naiva bhavatītyarthaḥ ||",
    "GSP30vasspacu:346": "* yathoktaṃ śrīpūrvaśāstre /",
    "GSP30vasspacu:347": "* tattve niścalacittas tu bhuñjāno viṣayān api /",
    "GSP30vasspacu:348": "* naiva saṃspṛśyate doṣaiḥ padmapattram ivāmbhasā || VSpkC_1.11:6",
    "GSP30vasspacu:349": "* viṣāpahārimantrādisaṃnaddho bhakṣayannapi /",
    "GSP30vasspacu:350": "* viṣaṃ na muhyate tena tadvadyogī mahāmatiḥ || VSpkC_1.11:7",
    "GSP30vasspacu:351": "* iti || VSpkC_1.11:8",
    "GSP30vasspacu:352_0": "* atha ye śrutyantavidakṣapādamādhyamikādayaḥ kṣobhapralaye viśvocchedarūpam abhāvātmakameva tattvam avaśiṣyata ity upādikṣan",
    "GSP30vasspacu:352_1": "tān pratibodhayituṃ tadupagatatattvaprātipakṣyeṇa lokottaratāṃ",
    "GSP30vasspacu:353": "prakaraṇaśarīrasya spandatattvasya nirūpayati || VSpkC_1.11:9]",
    "GSP30vasspacu:354": "nābhāvo bhāvyatāmeti na ca tatrāsty amūḍhatā /",
    "GSP30vasspacu:355": "yato 'bhiyogasaṃsparśāt tadāsīd iti niścayaḥ // VSpk_1.12 //",
    "GSP30vasspacu:356": "atas tat kṛtrimaṃ jñeyaṃ sauṣuptapadavat sadā /",
    "GSP30vasspacu:357": "na tv evaṃ smaryamāṇatvaṃ tat tattvaṃ pratipadyate // VSpk_1.13 //",
    "GSP30vasspacu:358": "* asad evedam agra āsīt || VSpkC_1.12-13:1",
    "GSP30vasspacu:359": "* ityādyuktyā śrutyantavidādyabhimato 'bhāvo bhāvyatāṃ naiti bhāvanāyā",
    "GSP30vasspacu:360_0": "bhāvyavastuviṣayatvād abhāvasya na kiṃcittvād bhāvyamānatāyāṃ vā kiṃcittve satyabhāvatvābhāvāt kiṃca bhāvakasyāpi yatrābhāvaḥ",
    "GSP30vasspacu:360_1": "sa viśvocchedaḥ kathaṃ bhāvanīyaḥ bhāvakābhyupagame tu na viśvocchedo bhāvakasyāvaśiṣyamāṇatvād iti na viśvābhāva eva tattvam ||",
    "GSP30vasspacu:360_2": "VSpkC_1.12-13:2",
    "GSP30vasspacu:361": "* atha kalpito 'yaṃ bhāvako viśvocchedaṃ vikalpakalpyamānaṃ bhāvayan bhāvanāpariniṣpattau bhāvyatādātmyād abhāvarūpaḥ sampadyata iti pakṣaḥ ||",
    "GSP30vasspacu:362": "* tatrocyate tatrābhāvabhāvanāyāṃ nāmūḍhatā na ca tatrāsty amūḍhatā api tu",
    "GSP30vasspacu:363": "moha evāsti /",
    "GSP30vasspacu:364": "* yadyad evātibhāvyate /",
    "GSP30vasspacu:365": "* bhāvanāpariniṣpattau tatsphuṭaṃ kalpadhīphalam || VSpkC_1.12-13:4",
    "GSP30vasspacu:366": "* iti nyāyād viśvocchedātmanyabhāve bhāvyamāne na kadācit paramārthāptir bhavati || VSpkC_1.12-13:5",
    "GSP30vasspacu:367": "* athocyate /",
    "GSP30vasspacu:368": "* sarvālambanadharmaiś ca sarvatattvair aśeṣataḥ /",
    "GSP30vasspacu:369": "* sarvakleśāśayaiḥ śūnyaṃ na śūnyaṃ paramārthataḥ || VSpkC_1.12-13:6",
    "GSP30vasspacu:370": "* iti nāgārjunoktam īdṛśaṃ tac chūnyamiti || VSpkC_1.12-13:7",
    "GSP30vasspacu:371": "* satyaṃ yadi cidānandaghanā svatantrā pāramārthikī bhittibhūtā bhūr abhyupeyate yathā vijñānabhairavādau pārameśvarīṃ dikkālakalanātītā ||",
    "GSP30vasspacu:372": "* ityādinā pāramārthikīṃ bhittibhūtāṃ cidbhūmim avasthāpya śūnyabhāvanoktā",
    "GSP30vasspacu:373": "anyathā na śūnyam iti śūnyaiveyam uktiḥ yadyad evātibhāvyate iti pratipāditatvāt || VSpkC_1.12-13:9",
    "GSP30vasspacu:374": "* yattu || VSpkC_1.12-13:10",
    "GSP30vasspacu:375": "* sāvasthā kāpy avijñeyā mādṛśāṃ śūnyatocyate /",
    "GSP30vasspacu:376": "* na punar lokarūḍhyeva nāstikyārthānupātinī || VSpkC_1.12-13:11",
    "GSP30vasspacu:377_0": "* ityālokamālāyām uktaṃ tat tu satyaṃ tvādṛśām avijñeyā avijñeyatvād vaktum aśakyety ucyatāṃ śūnyateti tu kutaḥ śūnyatāpi",
    "GSP30vasspacu:377_1": "ca yāvad bhāvyate tāvad vikalpollikhitatvād asau vivejñaiya || * yadi ca tvādṛśāṃ sā jñātumaśakyā tat",
    "GSP30vasspacu:378": "tatpadasākṣātkārābhijñasadgurusaparyā kāryā na tu śūnyateti svamanīṣikayaiva vyavahṛtyātmā paraś cāgādhe mahāmohe nikṣeptavya ityalam",
    "GSP30vasspacu:379": "* atha kuto jñātaṃ tatra mūḍhatāstītyatrānenottaram āha yata iti ||",
    "GSP30vasspacu:380": "* abhiyogaḥ samādhānotthitasya kīdṛgaham āsamiti tadavasthābhimukhavimarśātmābhilāpas tatsaṃsparśāt tadvaśāddhetos tad āsīd",
    "GSP30vasspacu:381_0": "iti yato niścayaḥ gāḍhamūḍho 'ham āsam iti yato 'sti pratipattiḥ ato mohāvasthaiva sā kalpitā tathā smaryamāṇatvāt sā cānubhūyamānatvād",
    "GSP30vasspacu:381_1": "anubhavituḥ pramātur avasthātṛrūpasya pratyuta sattām āvedayate na tv",
    "GSP30vasspacu:382": "abhāvamiti viśvābhāvāvasthāyāṃ cidrūpasyākhaṇḍitameva rūpaṃ tiṣṭhatīti nāmuṣyābhāvo jātucid vaktuṃ śakyata ityuktaṃ bhavati || VSpkC_1.12-13:15",
    "GSP30vasspacu:383": "* nanu dṛṣṭaṃ niścitaṃ nīlādi smaryate na ca śūnyabhūtasya nyagbhūtabuddhivṛtter niścayo 'sti tat kathamuktaṃ tad āsīd ityauttarakālikān niścayān mūḍhatā seti || VSpkC_1.12-13:16",
    "GSP30vasspacu:384": "* ucyate vedyasyaiṣā gatiḥ yasmāt tadidaṃtāsāramidaṃtayā yāvatpramātrā",
    "GSP30vasspacu:385": "svātmopāroheṇa na niścitaṃ tāvan na smaryate vedakastu kalpitaśūnyādyavasthāsu saṃkucito 'py asāṃketikāhaṃtāparamārtha eveti na",
    "GSP30vasspacu:386": "tasya svātmani pṛthaktāstīti tanniścāyako vikalpaḥ ityahaṃvimṛśyameva tadā svasaṃvedane naiva siddhaṃ śūnyapramātṛrūpaṃ viśvapratiyogitvāc ca saṃkocasāra || VSpkC_1.12-13:17",
    "GSP30vasspacu:387": "* saduttarakālaṃ smaryata iti na kācid anupapattir yasmād evamatas tac",
    "GSP30vasspacu:388": "chūnyātmakaṃ padaṃ kṛtrimam tasmād bhūtamabhūtaṃ vā yad yad evātibhāvyate",
    "GSP30vasspacu:389": "* iti taduktayaiva nītyā abhūtabhāvanayaivotthāpitaṃ parameśvareṇaiva jñānagopanāyai mūḍhānām upeyatayā tathā bhāsitamityarthaḥ ||",
    "GSP30vasspacu:390": "* jñeyaṃ jñātavyaṃ jñeyarūpaṃ ca sadā suṣuptavaditi dṛṣṭāntaḥ ||",
    "GSP30vasspacu:391": "* ayaṃ bhāvaḥ sadā suṣuptaṃ moharūpamaprayāsasiddhaṃ sarvasyāstyeva tat kim anena samādhiprayatnopārjitenānyena śūnyena kṛtyaṃ",
    "GSP30vasspacu:392": "dvayasyāpyavastutvāviśeṣād iti || VSpkC_1.12-13:20",
    "GSP30vasspacu:393": "* prāyaścāsmin śūnye duruttare mahāmohārṇava eva vedāntavidakṣapādasāṃkhyasaugatādiprāyā bahavo 'nupraviṣṭāḥ ||",
    "GSP30vasspacu:394": "* spandatattvasamāvivikṣūṇām api ca śithilībhūtaprayatnānāṃ śūnyam etad",
    "GSP30vasspacu:395": "vighnabhūtam || VSpkC_1.12-13:22",
    "GSP30vasspacu:396": "* yadvakṣyati /",
    "GSP30vasspacu:397": "* tadā tasminmahāvyomni || VSpkC_1.12-13:23",
    "GSP30vasspacu:398": "* ityārabhya /",
    "GSP30vasspacu:399": "* sauṣuptapadavanmūḍhaḥ || VSpkC_1.12-13:24",
    "GSP30vasspacu:400": "* iti || VSpkC_1.12-13:25",
    "GSP30vasspacu:401": "* ata etaducchede granthakārasya mahān saṃrambho lakṣyate ||",
    "GSP30vasspacu:402": "* tathā ceha heyatayaiva tan nirṇīyāpi punarapi nirṇeṣyate /",
    "GSP30vasspacu:403": "* kāryonmukhaḥ prayatno yaḥ /",
    "GSP30vasspacu:404": "* ityatra || VSpkC_1.12-13:27",
    "GSP30vasspacu:405": "* tato 'smābhir etaddūṣaṇārambhaḥ kṛta iti na naḥ kopaḥ kāryo",
    "GSP30vasspacu:406": "'trabhavadbhir upadeśanibhālanadattakarṇaiḥ || VSpkC_1.12-13:28",
    "GSP30vasspacu:407": "* saugateṣu dūṣiteṣu śrutyantavādādayo dūṣitā eva tulyanyāyatvād iti nābhyadhikam uktam ||",
    "GSP30vasspacu:408": "* tadidānīṃ prakṛtameva brūmahe tattu spandākhyaṃ tattvamevamiti śūnyavan na smaryamāṇatvaṃ pratipadyate tasya sarvadānusyūtopalabdhrekarūpasya",
    "GSP30vasspacu:409": "kadācid apy anupalabhyatvāyogāt || VSpkC_1.12-13:30",
    "GSP30vasspacu:410": "* tathā cāhuḥ /",
    "GSP30vasspacu:411": "* vijñātāram ere kena vijānīyāt || VSpkC_1.12-13:31",
    "GSP30vasspacu:412": "* iti || VSpkC_1.12-13:32",
    "GSP30vasspacu:413": "* yadyapi ca samāveśadaśā vyutthitena prāṇādisaṃskāravaśāt smaryate",
    "GSP30vasspacu:414": "tathāpi na tāvadeva spandatattvamapi tu sarvānusyūtānavacchinnaprakāśānandasāraparapramātṛrūpam eva tat ||",
    "GSP30vasspacu:415": "* yadvakṣyati /",
    "GSP30vasspacu:416": "* tasmācchabdārthacintāsu na sāvasthā na yā śivaḥ || VSpkC_1.12-13:34",
    "GSP30vasspacu:417": "* iti || VSpkC_1.12-13:35",
    "GSP30vasspacu:418": "* ato'syānavacchinnacamatkārarūpasya na jātucitsmaryamāṇatvaṃ mūḍhatvaṃ vā",
    "GSP30vasspacu:419": "* yastu tattattvamitīha tacchabdenāsya nirdeśaḥ kṛtaḥ sa ||",
    "GSP30vasspacu:420": "* svātantryāmuktam ātmānam || VSpkC_1.12-13:38",
    "GSP30vasspacu:421_0": "* iti śrīpratyabhijñākārikoktanītyā kalpitasyaivāpāramārthikasvarūpasya na tu tattvataḥ pāramārthikasya * na pratipadyata",
    "GSP30vasspacu:421_1": "ityanenedam āha asya tattvasya smaryamāṇatvena pratītir eva nāstīti ||",
    "GSP30vasspacu:422_0": "* nanu yatra sthitamityādau cidrūpasyaiva viśvakāryarūpatāgrāhitvamuktaṃ taddhyānotthāpitaṃ kṛtrimamabhāvātmakaṃ rūpaṃ te",
    "GSP30vasspacu:422_1": "naiva gṛhītamiti katham asyānavacchinnacamatkārarūpam amūḍhatvam ityāśaṅkāyām āha ||",
    "GSP30vasspacu:423": "avasthāyugalaṃ cātra kāryakartṛtvaśabditam /",
    "GSP30vasspacu:424": "kāryatā kṣayiṇī tatra kartṛtvaṃ punarakṣayam // VSpk_1.14 //",
    "GSP30vasspacu:425": "kāryonmukhaḥ prayatno yaḥ kevalaṃ so 'tra lupyate /",
    "GSP30vasspacu:426": "tasmiṃl lupte vilupto 'smītyabudhaḥ pratipadyate // VSpk_1.15 //",
    "GSP30vasspacu:427": "na tu yo 'ntarmukho bhāvaḥ sarvajñatvaguṇāspadam /",
    "GSP30vasspacu:428": "tasya lopaḥ kadācitsyād anyasyānupalambhanāt // VSpk_1.16 //",
    "GSP30vasspacu:429": "* atra spandatattve kāryatvaṃ kartṛtvamiti ca śabditaṃ",
    "GSP30vasspacu:430_0": "śabdavyavahāramātreṇa bheditamavasthāyugalamasti vastuto hi tadekameva svatantraprakāśaghanaśaṃkararūpaṃ tattvaṃ kartṛsattvāvyatiriktayā",
    "GSP30vasspacu:430_1": "prakāśātmanā kriyayā vyāptaṃ tadabhedena prakāśamānaṃ tattvabhuvanaśarīratadabhāvādirūpatvaṃ svīkurvatkāryam ityucyate",
    "GSP30vasspacu:431": "tadanyasya kasyāpi kāraṇatvāyogāt || VSpkC_1.14-16:1",
    "GSP30vasspacu:432": "* yathoktaṃ śrīpratyabhijñāyām /",
    "GSP30vasspacu:433": "* jaḍasya tu na sā śaktiḥ sattā yadasataḥ sataḥ /",
    "GSP30vasspacu:434": "* kartṛkarmatvatattvaiva kāryakāraṇatā tataḥ || VSpkC_1.14-16:2",
    "GSP30vasspacu:435": "* iti || VSpkC_1.14-16:3",
    "GSP30vasspacu:436": "* tasya cedameva kāryatvaṃ yadayaṃ vicitradeśakālādyābhāsasaṃyojanaviyojanakrameṇānantān dehanīlādyābhāsāṃś",
    "GSP30vasspacu:437_0": "cidātmanaḥ svarūpād anatiriktān api mukurapratibimbavad atiriktān ivābhāsayati yāvac ca kiṃcidābhāsayati tat sarvam ābhāsyamānatvādeva",
    "GSP30vasspacu:437_1": "bahirmukhena rūpeṇa kṣayadharmakaṃ kṣayaś cāsyedaṃtābhāsanimajjanenāhaṃtārūpatayāvasthānam ata eva dehādergrāhakasya yo vedyāṃśaḥ",
    "GSP30vasspacu:437_2": "sa eva bhagavatā sṛjyate saṃhriyate ca na tv ahaṃtāprakāśātmakaṃ kartṛrūpaṃ tasya dehādyāveśe 'pi bhagavadekarūpatvāt atastatra",
    "GSP30vasspacu:437_3": "tayoḥ kāryakartṛtvayor madhyāt kāryatā kṣayiṇī kartṛtvaṃ citsvātantryarūpaṃ punarakṣayaṃ jagadudayāpāyayor api tasya svabhāvād",
    "GSP30vasspacu:438": "acalanāt || VSpkC_1.14-16:4",
    "GSP30vasspacu:439": "* calane tu jagadudayāpāyāv api na kaucic cakāsyātām iti mūḍhādyavasthāyām",
    "GSP30vasspacu:440": "apy akhaṇḍitacamatkārasāram amūḍham evaitat || VSpkC_1.14-16:5",
    "GSP30vasspacu:441": "* nanv abhāvasamādhānaniṣpattau suṣuptādau cāsya kartṛtvaṃ nopalabhāmahe",
    "GSP30vasspacu:442": "kvacidapi pravṛttyadarśanāt || VSpkC_1.14-16:6",
    "GSP30vasspacu:443": "* satyaṃ kāryonmukha indriyādipreraṇātmakavyāpārapravaṇo yaḥ prayatnaḥ saṃrambhaḥ so 'tra kāryakṣayapade lupyate vicchidyate tasmiṃl lupte sati",
    "GSP30vasspacu:444": "abudho 'bhāvasamādhyapahāritātmarūpo mūḍho vilupto 'smīti manyate ||",
    "GSP30vasspacu:445_0": "* yaḥ punarantarmukho 'haṃtāprakāśarūpaḥ svabhāvo 'ta eva sarvajñatvaguṇasyāspadam upalakṣaṇaṃ caitat sarvakartṛtvāder api",
    "GSP30vasspacu:445_1": "tasya lopo na kadācit syād bhavatīti na kadācidapi saṃbhāvanīyo 'nyasya tallopam upalabdhuḥ kasyāpy anupalambhāt yadi sa",
    "GSP30vasspacu:445_2": "kaścid upalabhyate sa evāsāv antarmukhaś cidrūpo na ced upalabhyate tarhi sā lopadaśāstīti kuto niścayaḥ || VSpkC_1.14-16:8",
    "GSP30vasspacu:446": "* atha cānyaḥ kaścit tallopaṃ nopalabhate 'pitu sa eva prakāśātmā",
    "GSP30vasspacu:447": "tatkathaṃ tasyābhāvaḥ /",
    "GSP30vasspacu:448": "* evaṃ cānyasyānupalambhanād ity atrānyakartṛkasyopalambhasyābhāvād ityarthaḥ || VSpkC_1.14-16:9",
    "GSP30vasspacu:449": "* atha ca ghaṭābhāvo yathā ghaṭaviviktabhūtalādyupalambhanān niścīyate",
    "GSP30vasspacu:450": "tathaivātmābhāvo 'pyātmaviviktasya kasyacid upalambhān niścīyeta",
    "GSP30vasspacu:451": "tadupalambhakasattāvaśyambhāvinīti tadupalambhakasvātmanāstitā na sidhyati",
    "GSP30vasspacu:452": "* yadi ca kāryonmukhaprayatnalope sa lupyeta tadottarakālam anyasya kasyāpyupalambho na bhavet anyopalambhābhāvaḥ prasajyetety arthaḥ ||",
    "GSP30vasspacu:453": "* api cānyasya bahirmukhasya prayatnasya sauṣuptādāv anupalambhāt katham antarmukhasya tattvasya bāliśair lopa āśaṅkito yato 'nyasya lope 'nyasya",
    "GSP30vasspacu:454": "kiṃ vṛttam || VSpkC_1.14-16:12",
    "GSP30vasspacu:455": "* atha cānyasya kāryonmukhaprayatnasyānupalambhād anupalambhaprakāśanān na kadācit prakāśātmano 'ntarmukhasya tasyopalabdhur lopaḥ yato 'sāv",
    "GSP30vasspacu:456": "antarmukhobhāvaḥ sarvajñatvaguṇasyāspadaṃ tām apyabhāvadaśāṃ vettyeva anyathā saiva na sidhyediti * anyasyeti kartari karmaṇi ca ṣaṣṭhī || VSpkC_1.14-16:14",
    "GSP30vasspacu:457": "* antarmukhe kāryatvapratiyogitām iva kartṛtvasya sambhāvyāvasthātvam uktaṃ vastutastu uktayuktyā tasyāvasthātṛtvam eva || VSpkC_1.14-16:15",
    "GSP30vasspacu:458": "* antarmukha iti antaḥ pūrṇāhaṃtātmakaṃ mukhaṃ pradhānaṃ yasyeti yojyam ||",
    "GSP30vasspacu:459": "* evam aprabuddho bahirmukhavyāpāranirodhe grāhakasyāpyātmano 'nupapannam",
    "GSP30vasspacu:460": "apyabhāvaṃ niścinuta iti pratipādya suprabuddhāprabuddhayor yādṛg ātmopalambhastaṃ nirūpayati tasyopalabdhiḥ satataṃ tripadāvyabhicāriṇī /",
    "GSP30vasspacu:461": "nityaṃ syātsuprabuddhasya tadādyante parasya tu // VSpk_1.17 //",
    "GSP30vasspacu:462": "* tasya prākaraṇikasvabhāvasya yopalabdhiḥ anavacchinnaḥ prakāśaḥ sā",
    "GSP30vasspacu:463": "kathitayuktyavaṣṭambhāt suṣṭhu prabuddhasyāprabuddhatāsaṃskāreṇāpi śūnyasya satataṃ triṣvapi jāgarasvapnasauṣuptapadeṣu nityamiti ādau",
    "GSP30vasspacu:464": "madhye'nte cāvyabhicāriṇī anapāyinī syādbhavatyeva sadāsau śaṃkarātmakasvasvabhāvatayā sphuratīty arthaḥ || VSpkC_1.17:1",
    "GSP30vasspacu:465_0": "* parasyāprabuddhasya punastāsāṃ daśānāṃ svocitasaṃvidrūpāṇāṃ pratyekam ādāv udbubhūṣāyām ante ca viśrāntyātmakāntarmukhatve",
    "GSP30vasspacu:465_1": "na tu svocitārthāvabhāsāvasthitirūpe madhyapade || VSpkC_1.17:2",
    "GSP30vasspacu:466": "* yaduktaṃ śrīśivadṛṣṭau /",
    "GSP30vasspacu:467": "* yāvat samagrajñānāgrajñātṛsparśadaśāsv api /",
    "GSP30vasspacu:468": "* sthitaiva lakṣyate sā tu tadviśrāntyāthavā phale || VSpkC_1.17:3",
    "GSP30vasspacu:469": "* bhaṭṭalollaṭenāpi tadādyanta ityevameva vyākhyāyi svavṛttau ||",
    "GSP30vasspacu:470": "* bhaṭṭaśrīkallaṭavṛttyakṣarāṇyapekṣya vayamapi tadvṛttyakṣarānurodhena",
    "GSP30vasspacu:471_0": "sautram artham ativimalamapi kliṣṭakalpanayā vyākartumaśikṣitāḥ yata evāsuprabuddhasya tadādyante 'sti tadupalabdhiḥ ata",
    "GSP30vasspacu:471_1": "evāyam ihādhikārī spandopadeśaiḥ suprabuddhīkriyate || VSpkC_1.17:5",
    "GSP30vasspacu:472": "* yadvakṣyati /",
    "GSP30vasspacu:473": "* ataḥ satatamudyuktaḥ spandatattvaviviktaye /",
    "GSP30vasspacu:474": "* jāgrat /",
    "GSP30vasspacu:475": "* ityādi /",
    "GSP30vasspacu:476": "* sauṣuptapadavanmūḍhaḥ prabuddhaḥ syādanāvṛtaḥ /",
    "GSP30vasspacu:477": "* iti /",
    "GSP30vasspacu:478": "* tathā svapne'pi /",
    "GSP30vasspacu:479": "* ityādi /",
    "GSP30vasspacu:480": "* prabuddhaḥ sarvadā tiṣṭhet || VSpkC_1.17:6",
    "GSP30vasspacu:481": "* ityādi ca || VSpkC_1.17:7",
    "GSP30vasspacu:482": "* atra hi jāgarāditriṣu padeṣu ādyantakoṭivan madhyamapy arthāvasāyātmakaṃ padaṃ turyābhogamayaṃ kartuṃ prabuddhasya suprabuddhatāpādanāyopadeśaḥ",
    "GSP30vasspacu:483": "pravṛttaḥ etac ca nirṇeṣyāmaḥ || VSpkC_1.17:8",
    "GSP30vasspacu:484": "* tathā ca śivasūtram /",
    "GSP30vasspacu:485": "* jāgratsvapnasuṣuptabhede turyābhogasambhavaḥ || VSpkC_1.17:9",
    "GSP30vasspacu:486": "* tathā /",
    "GSP30vasspacu:487": "* triṣu caturthaṃ tailavad āsecyam /",
    "GSP30vasspacu:488": "* iti /",
    "GSP30vasspacu:489": "* tritayabhoktā vīreśaḥ /",
    "GSP30vasspacu:490": "* iti || VSpkC_1.17:10",
    "GSP30vasspacu:491": "* suprabuddhasya triṣu padeṣu yādṛśy upalabdhis tāṃ vibhāgena darśayati ||",
    "GSP30vasspacu:492": "jñānajñeyasvarūpiṇyā śaktyā paramayā yutaḥ /",
    "GSP30vasspacu:493": "padadvaye vibhurbhāti tadanyatra tu cinmayaḥ // VSpk_1.18 //",
    "GSP30vasspacu:494": "* suprabuddhasya bhūmnā jñānajñeyasvarūpayā madhyame pade jñānāgraparyantayos tu svasvarūpayaiva spandatattvātmanā parāśaktyā yukto",
    "GSP30vasspacu:495": "vibhuḥ śaṃkarātmā svabhāvo jāgarāsvapnarūpe padadvaye bhāti ||",
    "GSP30vasspacu:496": "* tatra hi viśvamasau sadāśiveśvaravatsvāṅgavat paśyati tadanyatra tu suṣupte na tu yathānye suṣuptaturyayor iti tripadāvyabhicāriṇī iti",
    "GSP30vasspacu:497_0": "prakrānte turyasyāprastutatvāt tadupalabdher eva ca turyarūpatvāt asau vibhuś cinmaya evāsya bhāti aśeṣavedyopaśamād ity",
    "GSP30vasspacu:497_1": "etat suprabuddhābhiprāyam eva na tu vastuvṛttānusāreṇa tadanyatra tu cinmayaḥ ity asyānupapannatvāpatteḥ loke sauṣuptasya",
    "GSP30vasspacu:497_2": "mohamayatvāt śivāpekṣayā tu jāgratsvapnayorapi cinmayatvāt evamapi ca prakṛtānupayuktatvāt ||",
    "GSP30vasspacu:498": "* itaḥ prabhṛti prathamaniḥṣyandānto granthaḥ prabuddhasya suprabuddhatāyai sthito yathā ṭīkākārairna cetitas tathā parīkṣyatāṃ svayameva kiyatpratipadaṃ likhāmaḥ || VSpkC_1.18:3",
    "GSP30vasspacu:499": "* yatheyaṃ jāgarādimadhyadaśāpi prabuddhaṃ na pratibadhnāti tathopapādayati || VSpkC_1.18:4]",
    "GSP30vasspacu:500": "guṇādispandaniḥṣyandāḥ sāmānyaspandasaṃśrayāt /",
    "GSP30vasspacu:501": "labdhātmalābhāḥ satataṃ syur jñasyāparipanthinaḥ // VSpk_1.19 //",
    "GSP30vasspacu:502": "* guṇāḥ sattvarajastamāṃsi yeṣāṃ prakṛtitattvaṃ vibhavabhūte māyātattvāvasthitā ihābhipretāḥ * yathoktaṃ śrīsvacchande māyāmasūrakavinyāse /",
    "GSP30vasspacu:503": "* adhaśchādanamūrdhvaṃ ca raktaṃ śuklaṃ vicintayet /",
    "GSP30vasspacu:504": "* madhye tamo vijānīyādguṇās tv ete vyavasthitāḥ || VSpkC_1.19:2",
    "GSP30vasspacu:505": "* iti || VSpkC_1.19:3",
    "GSP30vasspacu:506_0": "* ta ādayo yeṣāṃ kalādīnāṃ kṣityantānāṃ spandānāṃ viśeṣaprasarāṇāṃ teṣāṃ ye niḥṣyandāstanukaraṇabhuvanaprasarāḥ nīlasukhādisaṃvidaś",
    "GSP30vasspacu:506_1": "ca tathā yogyapekṣayā bindunādādayas te satataṃ jñasya suprabuddhasya kasyacid evāpaścimajanmano 'paripanthinaḥ svasvabhāvācchādakā",
    "GSP30vasspacu:506_2": "na bhavantīti",
    "GSP30vasspacu:507": "niścayaḥ yatas te sāmānyaspandamuktarūpam āśritya yatra sthitam ityatra nirṇītadṛśā labdhātmalābhās tata evotpannās tanmayāś cetyarthaḥ ||",
    "GSP30vasspacu:508": "* tathāhi /",
    "GSP30vasspacu:509": "* svāṅgarūpeṣu bhāveṣu patyurjñānaṃ kriyā ca yā /",
    "GSP30vasspacu:510": "* māyātṛtīye ta eva paśoḥ sattvaṃ rajastamaḥ || VSpkC_1.19:5",
    "GSP30vasspacu:511_0": "* iti śrīpratyabhijñoktadṛśā citiśaktireva pārameśvarī jñānakriyāmāyāśaktitritayatayā śrīsadāśivādipade sphuritvā saṃkocaprakarṣātsattvarajastamorūpaṃ",
    "GSP30vasspacu:511_1": "krīḍāśarīraṃ śrayati yato nijacicchaktisphāramayatvāt tadadhiṣṭhitameva sarvadā sarvaṃ jānan suprabuddho guṇādiviśeṣaspandān",
    "GSP30vasspacu:511_2": "anucchindann api spandatattvāveśamaya eva",
    "GSP30vasspacu:512": "* yathā tv aprabuddhān badhnanty ete tat pratipādayati || VSpkC_1.19:7]",
    "GSP30vasspacu:513": "aprabuddhadhiyas tv ete svasthitisthaganodyatāḥ /",
    "GSP30vasspacu:514": "pātayanti duruttāre ghore saṃsāravartmani // VSpk_1.20 //",
    "GSP30vasspacu:515": "* aprabuddhadhiyaḥ prāyaḥ sarvān",
    "GSP30vasspacu:516_0": "apratyabhijñātapārameśvarīśaktyātmakanijaspandatattvān dehātmamānino laukikān prāṇādyātmābhimāninaś ca mitayoginas tv ete",
    "GSP30vasspacu:516_1": "pūrvoktā guṇādispandaniḥṣyandāḥ svasyāḥ spandatattvātmanaḥ sthiteḥ sthaganāyodyatā nityaṃ tadudyamaikasārāḥ duḥkhenottāryante",
    "GSP30vasspacu:516_2": "'smād daiśikair jantucakramiti duruttāre laṅghayitum aśakye ghore duḥkhamaye saṃsaraṇamārge pātayanti ||",
    "GSP30vasspacu:517": "* yathoktaṃ śrīmālinīvijaye /",
    "GSP30vasspacu:518": "* viṣayeṣveva saṃlīnānadho'dhaḥ pātayantyaṇūn /",
    "GSP30vasspacu:519": "* rudrāṇūnyāḥ samāliṅghaya ghorataryo 'parāḥ smṛtāḥ || VSpkC_1.20:2",
    "GSP30vasspacu:520": "* iti || VSpkC_1.20:3",
    "GSP30vasspacu:521": "* tathā hi pūrvaṃ pratipāditā yeyaṃ spandatattvātmā parāśaktiḥ saiva viśvasyāntarbahiś ca vamanāt saṃsāravāmācāratvāc ca vāmeśvarīśaktiḥ",
    "GSP30vasspacu:522": "tadutthāpitāni tu khecarīgocarīdikcarībhūcarīrūpāṇi catvāri devatācakrāṇi suprabuddhasya parabhūmisaṃcārīṇi aprabuddhānāṃ tu adharādharasaraṇiprerakāṇi || VSpkC_1.20:4",
    "GSP30vasspacu:523": "* tathā hi yā eva suprabuddhasya khe bodhagagane carantyaḥ khecaryo",
    "GSP30vasspacu:524": "'kālakalitatvābhedasarvakartṛtvasarvajñatvapūrṇatvavyāpakatvaprathāhetavas",
    "GSP30vasspacu:525": "tā evāprabuddhasya śūnyapramātṛpadacāriṇyaḥ kañcukarūpatayā sthitāḥ kālakalitatvakiṃcitkartṛtākiṃcijjhatābhiṣvaṅganiyamahetavaḥ",
    "GSP30vasspacu:526_0": "* gaur vāk tadupalakṣitāsu saṃjalpamayīṣu buddhyahaṃkāramanobhūmiṣu carantyo gocaryaḥ suprabuddhasya svātmābhedamayādhyavasāyābhimānasaṃkalpāñ",
    "GSP30vasspacu:526_1": "janayanti mūḍhānāṃ tu bhedaikasārān || VSpkC_1.20:6",
    "GSP30vasspacu:527": "* dikṣu daśasu bāhyendriyabhūmiṣu carantyo dikcaryaḥ suprabuddhasyādvayaprathāsārāḥ anyeṣāṃ dvayaprathāhetavaḥ || VSpkC_1.20:7",
    "GSP30vasspacu:528": "* bhūrūpādipañcakātmakaṃ meyapadaṃ tatra carantyo bhūcaryas tadā",
    "GSP30vasspacu:529_0": "bhogamayyā āśyānībhāvatayā tanmayatvamāpannāḥ bhūcaryaḥ suprabuddhasya citprakāśaśarīratayātmānaṃ darśayantya itareṣāṃ sarvato",
    "GSP30vasspacu:529_1": "'py avacchinnatāṃ prathayantyaḥ sthitāḥ ity evaṃ pramātrantaḥkaraṇabahiṣkaraṇaprameyarūpatayaiva tāni catvāri cakrāṇi guṇādispandamayāny",
    "GSP30vasspacu:529_2": "aprabuddhabuddhīṃl laukikāṃs tathā bindunādādiprathāmātrasaṃtuṣṭān yoginas tattattvaprasararūpe saṃsāre pātayanti || VSpkC_1.20:8",
    "GSP30vasspacu:530": "* yata evam || VSpkC_1.20:9]",
    "GSP30vasspacu:531": "ataḥ satatamudyuktaḥ spandatattvaviviktaye /",
    "GSP30vasspacu:532": "jāgradeva nijaṃ bhāvam acireṇādhigacchati // VSpk_1.21 //",
    "GSP30vasspacu:533": "* uktavakṣyamāṇarūpasya spandatattvasya viviktaye vimarśanāya satatam udyuktaḥ /",
    "GSP30vasspacu:534": "* mayyāveśya mano ye māṃ nityayuktā upāsate || VSpkC_1.21:1",
    "GSP30vasspacu:535": "* iti gītoktadṛśā satatam evāntarmukhasvarūpanibhālanapravaṇo yaḥ sa",
    "GSP30vasspacu:536_0": "jāgradeva jāgarāvasthāsthita eva nijamātmīyaṃ śaṃkarātmakaṃ svasvabhāvam acireṇādhigacchati tathā asya śaṃkarātmā āntaraḥ",
    "GSP30vasspacu:536_1": "svabhāvaḥ svayam evonmajjati yena prabuddho nityoditasamāveśāsādanāt suprabuddho jīvanmukto bhavatītyarthaḥ || VSpkC_1.21:2",
    "GSP30vasspacu:537": "* yathāsyodyuktasya balavadālambanavaśoditānāyāsatadanyasakalavṛttikṣayamayīṣu niyatāsu",
    "GSP30vasspacu:538": "yāsvavasthāsu spandanidhānam unmudritam abhimukhībhūtam āste tā etāḥ prathamam udyogasya viṣayā ityupadeṣṭum āha || VSpkC_1.21:3]",
    "GSP30vasspacu:539": "atikruddhaḥ prahṛṣṭo vā kiṃ karomīti vā mṛśan /",
    "GSP30vasspacu:540": "dhāvanvā yatpadaṃ gacchet tatra spandaḥ pratiṣṭhitaḥ // VSpk_1.22 //",
    "GSP30vasspacu:541_0": "* sarvatra tāvad upāyamārge samastetaravṛttipraśamapūrvam ekāgrībhavanti yoginaḥ etāsvatikrodhādyavasthāsu svarasata eva",
    "GSP30vasspacu:541_1": "samastāparavṛttikṣayamayīṣu yadi spandatattvaviviktaye satatam udyukto",
    "GSP30vasspacu:542": "jhaṭity antarmukhībhavanti yoginas tatsamīhitam acireṇaiva labhante ||",
    "GSP30vasspacu:543": "* ayoginastvatra mūḍhā eveti tātparyam || VSpkC_1.22:2",
    "GSP30vasspacu:544": "* tathāhi samanantaravihitadāruṇopaghātaśatrudarśanān marmasparśitattadvacanākarṇanād vā",
    "GSP30vasspacu:545": "evonmiṣatsaṃjihīrṣādevatābalād antarmukhībhavadraśmicakro 'tikruddhaḥ",
    "GSP30vasspacu:546_0": "ciraprārthitaprāṇeśīvadanendudarśanād eva tatkṣaṇam evonmajjatpūrṇābhilāṣadevatāvaśavikāsitānudhāvatsamastakaraṇacakraḥ prahṛṣṭo",
    "GSP30vasspacu:546_1": "vā balavadātatāyibalena sarvato valitatvāt kāndiśīkaḥ kiṃ karomīti mṛśan vikalpayan saṃśayadhārādhirohātmani pade 'nupraviṣṭaḥ",
    "GSP30vasspacu:547_0": "kṣīṇasakalālambanavikasatsaṃśayasaṃvinnirālambanīkṛtavṛttiprasaro vā mattavāraṇādyanubadhyamāno dhāvan śarīranirapekṣam eva",
    "GSP30vasspacu:547_1": "svātmapravaṇīkṛtetaravṛttiprasaradudyogadevīpreraṇayātitvaritapalāyanakriyāviṣṭo vā evam anyāsv apy evamprāyāsu siṃhājagarādyavalokanajanitamahātrāsādyavasthāsu",
    "GSP30vasspacu:547_2": "yad vṛttikṣayātmakaṃ",
    "GSP30vasspacu:548_0": "padaṃ gacched adhitiṣṭhet spandatattvaviviktaye satatam udyukto yo yogijanas tasya tatra vṛttikṣayātmake pade 'vasthāviśeṣe",
    "GSP30vasspacu:548_1": "spandaḥ pratiṣṭhitaḥ spandatattvam abhimukhībhūtameva tiṣṭhati || VSpkC_1.22:3",
    "GSP30vasspacu:549": "* tasmād etad vṛttikṣayapadaṃ saṃcetya jhaṭiti kūrmāṅgasaṃkocayuktyā",
    "GSP30vasspacu:550": "krodhasaṃśayavṛttīḥ praśamayya mahāvikāsavyāptiyuktyā vā praharṣadhāvanavṛttīr visphāryābhimukhībhūtanijaspandaśaktivimarśavatā yoginā bhayam || VSpkC_1.22:4",
    "GSP30vasspacu:551": "* yathoktaṃ śrīvijñānabhairave /",
    "GSP30vasspacu:552": "* kāmakrodhalobhamohamadamātsaryagocare /",
    "GSP30vasspacu:553": "* buddhiṃ nistimitāṃ kṛtvā tat tattvam avaśiṣyate || VSpkC_1.22:5",
    "GSP30vasspacu:554": "* ānande mahati prāpte dṛṣṭe vā bāndhave cirāt || VSpkC_1.22:6",
    "GSP30vasspacu:555": "* ānandam udgataṃ dhyātvā tallayas tanmanā bhavet || VSpkC_1.22:7",
    "GSP30vasspacu:556": "* kṣutādyante bhaye śoke gahvare vāraṇadrute /",
    "GSP30vasspacu:557": "* kutūhale kṣudhādyante brahmasattā samīpagā || VSpkC_1.22:8",
    "GSP30vasspacu:558": "* iti || VSpkC_1.22:9",
    "GSP30vasspacu:559": "* evam etāsv avasthāsūktayuktyā prathamaṃ spandaśaktiṃ pariśīlya tadanu tām evānusaṃdadhat sarvāsvavasthāsu taddārḍhyānupraveśamayīṃ jīvanmuktatām",
    "GSP30vasspacu:560": "āharet satatodyukta ityupadiśati || VSpkC_1.22:10]",
    "GSP30vasspacu:561": "yāmavasthāṃ samālambya yadayaṃ mama vakṣyati /",
    "GSP30vasspacu:562": "tadavaśyaṃ kariṣye 'hamiti saṃkalpya tiṣṭhati // VSpk_1.23 //",
    "GSP30vasspacu:563": "tāmāśrityordhvamārgeṇa candrasūryāv ubhāv api /",
    "GSP30vasspacu:564": "sauṣumne'dhvany astamito hitvā brahmāṇḍagocaram // VSpk_1.24 //",
    "GSP30vasspacu:565": "tadā tasminmahāvyomni pralīnaśaśibhāskare /",
    "GSP30vasspacu:566": "sauṣuptapadavan mūḍhaḥ prabuddhaḥ syād anāvṛtaḥ // VSpk_1.25 //",
    "GSP30vasspacu:567": "* ayaṃ śaṃkarātmā svabhāvo yan mama vakṣyati abhivyaktaṃ sat yac",
    "GSP30vasspacu:568_0": "cidānandaghanam anubhūtapūrvaṃ svarūpaṃ māṃ vimarśayiṣyati tadavaśyamahaṃ kariṣye bahirmukhatāṃ hitvā tatpravaṇa eva bhaviṣyāmi",
    "GSP30vasspacu:568_1": "iti saṃkalpya niścitya yām atikrodhādyavasthāsv anubhūtacarīṃ cidānandaghanāṃ spandātmikām avasthām avalambya prāpyatvenābhisaṃdhāya",
    "GSP30vasspacu:568_2": "tiṣṭhati śamitavikalpagatim avikalpām avasthām avicalatvena bhajate yo yogī tadīyāṃ tāmavasthāṃ samāśritya candrasūryau apānaḥ",
    "GSP30vasspacu:568_3": "prāṇaś cobhāv api hṛdayabhūmau militvā yugapadeva sauṣumne'dhvani brahmanāḍyām ūrdhvamārgeṇodānapathenāstamitaḥ śāmyataḥ",
    "GSP30vasspacu:568_4": "kathaṃ brahmāṇḍalakṣaṇaṃ gocaraṃ",
    "GSP30vasspacu:569": "hitvā brahmabilādhiṣṭhātṛbrahmādhiṣṭhitamaṇḍaṃ muktvā ūrdhvakavāṭāntāṃ dehavyāptiṃ tyaktvā tadā collaṅghitadehavyāptike 'ta eva prakarṣeṇa līnāv",
    "GSP30vasspacu:570": "uktarūpau śaśibhāskarau yatra tasmin mahāvyomni niḥśeṣavedyopaśamarūpe paramākāśe prāpte 'pi yaḥ śithilaprayatnatayā khecaryādyātmanā",
    "GSP30vasspacu:571_0": "guṇādispandaniḥṣyandena vyāmohitatvāt sauṣuptapadavad bhavati sauṣuptena ca suptamapy upalakṣitaṃ tena ca svapnasuṣuptavat",
    "GSP30vasspacu:571_1": "yaḥ śūnyādibhūmim evādhitiṣṭhati sa yogī samyaganabhivyaktasvasvabhāvo mūḍha ity ucyate ||",
    "GSP30vasspacu:572": "* yathoktaṃ śrībhaṭṭakallaṭena /",
    "GSP30vasspacu:573": "* yāṃ spandātmikām avasthām avalambya /",
    "GSP30vasspacu:574": "* iti yoginaḥ || VSpkC_1.23-35:2",
    "GSP30vasspacu:575": "* iti ca /",
    "GSP30vasspacu:576": "* yasya svasvabhāvābhivyaktir na samyak vṛttā sa svapnādinā muhyamāno 'prabuddho niruddhaḥ syāt /",
    "GSP30vasspacu:577": "* iti || VSpkC_1.23-35:3",
    "GSP30vasspacu:578_0": "* yastu tatrāpi prayatnapāṭavād udyantṛtābalāt kṣaṇamapi na śithilībhavati sa tamasānabhibhūtatvāt cidākāśamayatvenaivāvasthitaḥ",
    "GSP30vasspacu:578_1": "prabuddha ucyate ata eva satatodyogavataiva yoginā bhavitavyam ityādiṣṭaṃ gurubhiḥ iti śivam ||",
    "GSP30vasspacu:579": "spandakārikā, dvitīyo niḥṣyandaḥ",
    "GSP30vasspacu:580": "tadākramya balaṃ mantrāḥ sarvajñabalaśālinaḥ /",
    "GSP30vasspacu:581": "pravartante'dhikārāya karaṇānīva dehinām // VSpk_2.1 //",
    "GSP30vasspacu:582": "tatraiva sampralīyante śāntarūpā nirañjanāḥ /",
    "GSP30vasspacu:583": "sahārādhakacittena tenaite śivadharmiṇaḥ // VSpk_2.2 //",
    "GSP30vasspacu:584": "* tat spandatattvātmakaṃ balaṃ prāṇarūpaṃ vīryamākramya abhedena",
    "GSP30vasspacu:585": "āśrayatayāvaṣṭabhya bhagavanto 'nantavyomavyāpyādayo mantrāḥ sarvajñabalena sarvajñatvādisāmarthyena ślāghamānā jṛmbhamāṇā adhikārāya",
    "GSP30vasspacu:586": "dehināṃ pravartante sṛṣṭisaṃhāratirodhānānugrahādi kurvantītyarthaḥ ||",
    "GSP30vasspacu:587": "* sarvajñaśabdo bhāvapradhānaḥ sarvakartṛtvādy upalakṣayati || VSpkC_2.1:2",
    "GSP30vasspacu:588": "* yathā dehināṃ karaṇāny upapāditadṛśā tadbalamākramya viṣayaprakāśādau",
    "GSP30vasspacu:589": "pravartante iti dṛṣṭāntaḥ || VSpkC_2.1:3",
    "GSP30vasspacu:590": "* tathā nirañjanāḥ kṛtakṛtyatvān nivṛttādhikāramalāḥ śāntaviśiṣṭavācakātmasvarūpās tatraiva spandātmake bale samyagabhedāpattyā",
    "GSP30vasspacu:591": "prakarṣeṇāpunarāvṛttyā līyante adhikamalānmucyante ārādhakacittena upāsakalokasaṃvedanena saha || VSpkC_2.1:4",
    "GSP30vasspacu:592": "* yathoktam /",
    "GSP30vasspacu:593": "* anugṛhyāṇusaṃghātaṃ yātāḥ padam anāmayam || VSpkC_2.1:5",
    "GSP30vasspacu:594": "* iti || VSpkC_2.1:6",
    "GSP30vasspacu:595_0": "* yataśca tata evoditāstadbalena visṛṣṭās tatraiva līyante tenaite mantramantreśvarādayaḥ śivasya parameśvarasya sambandhī",
    "GSP30vasspacu:595_1": "dharmaḥ svabhāvo vidyate yeṣāṃ te tathā sāmānyaspandasārā ityarthaḥ || VSpkC_2.1:7",
    "GSP30vasspacu:596": "* nanu karaṇānāṃ mantrāṇāṃ ca tat udayādau tulye kimiti karaṇāni na sarvajñādirūpāṇi || VSpkC_2.1:8",
    "GSP30vasspacu:597": "* ucyate parameśvaro māyāśaktyā śarīrakaraṇāni bhedamayāni nirmimīte",
    "GSP30vasspacu:598": "vidyāśaktyā tv ākāśīyavicitravācakaparāmarśaśarīrān mantrān || VSpkC_2.1:9",
    "GSP30vasspacu:599": "* vācakasya māyāpade 'pi || VSpkC_2.1:10",
    "GSP30vasspacu:600": "* ghaṭo 'yam ityadhyavasā nāmarūpātirekiṇī /",
    "GSP30vasspacu:601": "* pareśaśaktirātmeva bhāsate na tv idaṃtayā || VSpkC_2.1:11",
    "GSP30vasspacu:602": "* iti pratyabhijñoktanītyā pramātṛbhūmyanatikrānter na śarīrapuryaṣṭakādivadbodhasaṃkocakatvam astīti yuktamevaiṣāṃ sarvajñatvādi || VSpkC_2.1:12",
    "GSP30vasspacu:603": "* etac ca /",
    "GSP30vasspacu:604": "* bhede tv ekarase bhāte || VSpkC_2.1:13",
    "GSP30vasspacu:605": "* iti śrīpratyabhijñākārikāṭīkāyāṃ vitatya darśitam || VSpkC_2.1:14",
    "GSP30vasspacu:606": "* evaṃ vidyāpadāvasthitasṛṣṭyādikāryanantabhaṭṭārakādyapekṣayaitad vyākhyeyam || VSpkC_2.1:15",
    "GSP30vasspacu:607": "* tathā dīkṣādipravṛttānām ācāryādīnāṃ karaṇarūpāḥ sarve mantrās",
    "GSP30vasspacu:608_0": "tatspandatattvarūpaṃ balam ākramya anuprāṇakatvena avaṣṭabhya ācāryādīnām eva sambandhinārādhakacittena saha mokṣabhogasādhanādyadhikārāya",
    "GSP30vasspacu:608_1": "pravartante tatraiva śāntavācakaśabdātmakaśarīrarūpā ata eva ca nirañjanāḥ śuddhāḥ samyak pralīyante viśrāmyanti || VSpkC_2.1:16",
    "GSP30vasspacu:609": "* atra vyākhyāne sahārādhakacittena iti pūrvaślokena yojyam ||",
    "GSP30vasspacu:610": "* evaṃ ca mantrāṇāmudayapralayakoṭivyāpi pravṛttāv api bhittibhūtamiti",
    "GSP30vasspacu:611": "abhihitam || VSpkC_2.1:18",
    "GSP30vasspacu:612": "* evaṃ ca daśāṣṭādaśādibhedena bhinne śaive mantrāṇāṃ",
    "GSP30vasspacu:613": "spandatattvasārataivetyuktaṃ bhavati || VSpkC_2.1:19",
    "GSP30vasspacu:614": "* evaṃ mantramantreśvarādirūpā śuddhābhimatā sṛṣṭiḥ śivasvabhāveti pratipādyādhunā aśuddhābhimatāpi sā māyādirūpā śivasvarūpaiva iti",
    "GSP30vasspacu:615": "upapādayan śrīmataśāstrādirahasyadṛṣṭim api upakṣipati || VSpkC_2.1:20]",
    "GSP30vasspacu:616": "yasmātsarvamayo jīvaḥ sarvabhāvasamudbhavāt /",
    "GSP30vasspacu:617": "tatsaṃvedanarūpeṇa tādātmyapratipattitaḥ // VSpk_2.3 //",
    "GSP30vasspacu:618": "tasmācchabdārthacintāsu na sāvasthā na yā śivaḥ /",
    "GSP30vasspacu:619": "bhoktaiva bhogyabhāvena sadā sarvatra saṃsthitaḥ // VSpk_2.4 //",
    "GSP30vasspacu:620": "* yato jīvo grāhakaḥ sarvamayaḥ śivavad viśvarūpaḥ tena hetunā śabdeṣu",
    "GSP30vasspacu:621": "vācakeṣu artheṣu vācyeṣu cintāsu vikalpajñānādirūpāsu ādimadhyāntarūpā sāvasthā nāsti yā śivo na bhavati sarvameva śivasvarūpam ityarthaḥ ||",
    "GSP30vasspacu:622": "* yataś caivamato bhoktaiva cidātmā grāhako bhogyabhāvena dehanīlādirūpeṇa sadā nityaṃ sarvatra vicitratattvabhuvanādipade samyaganūnādhikatayā",
    "GSP30vasspacu:623": "sthitaḥ na tu bhogyaṃ nāma kiṃcidbhoktur bhinnam asti || VSpkC_2.3-4:2",
    "GSP30vasspacu:624": "* jīva ityupakramya śiva ityupasaṃhāreṇa jīvaśivayorvāstavo na ko 'pi",
    "GSP30vasspacu:625": "bhedaḥ iti dehādyavasthāsu na kāsucid apyapūrṇamanyatā mantavyā api tu cidghanaśivasvabhāvataiveti bhaṅgyopadiśati || VSpkC_2.3-4:3",
    "GSP30vasspacu:626": "* yathoktam śarīramapi ye ṣaṭtriṃśattattvamayaṃ śivarūpatayā paśyanti",
    "GSP30vasspacu:627": "arcayanti ca te sidhyanti ghaṭādikam iva tathābhiniviśya paśyanti arcayanti ca te 'pīti nāstyatra vivādaḥ iti śrīpratyabhijñāṭīkāyām ||",
    "GSP30vasspacu:628": "* bhaṭṭaśrīvāmanenāpyuktam /",
    "GSP30vasspacu:629": "* ālambya saṃvidaṃ yasmāt saṃvedyaṃ na svabhāvataḥ /",
    "GSP30vasspacu:630": "* tasmātsaṃviditaṃ sarvamiti saṃvinmayo bhavet || VSpkC_2.3-4:5",
    "GSP30vasspacu:631": "* iti || VSpkC_2.3-4:6",
    "GSP30vasspacu:632": "* kasmāt jīvaḥ sarvamayaḥ ityatra hetuḥ sarvabhāvānāṃ samudbhavād utpattihetutvāt apādānabhāvapradhānaśca nirdeśaḥ || VSpkC_2.3-4:7",
    "GSP30vasspacu:633": "* pramātṛmitimānameyamayabhedajātasya te vihāra iha hetutāṃ samupayāti",
    "GSP30vasspacu:634": "yasmāt tvayi /",
    "GSP30vasspacu:635": "* nivṛttavivṛtau kvacit tad apayāti tenādhvādhunā nayena punarīkṣyate jagati jātucitkenacit * iti śrījñānagarbhastotroktanītyā saṃvidyeva prasṛtāyāṃ jagataḥ sadbhāvāt",
    "GSP30vasspacu:636": "sarvabhāvasamudbhavatvaṃ jīvasya yataśca jīvādeva udayati viśvamato'yaṃ",
    "GSP30vasspacu:637": "sarvamayo viśvaśaktiriti yāvat || VSpkC_2.3-4:9",
    "GSP30vasspacu:638": "* nirṇītaṃ caitad dvitīyasūtravṛttau || VSpkC_2.3-4:10",
    "GSP30vasspacu:639": "* sarvamayatve hetvantaramāha tatsaṃvedana ityardhena || VSpkC_2.3-4:11",
    "GSP30vasspacu:640": "* tasya sarvasya nīlasukhāderyatsaṃvedanaṃ prakāśastena rūpeṇa svabhāvena",
    "GSP30vasspacu:641": "tādātmyapratipatteḥ sarvamayatvasyopalambhāt || VSpkC_2.3-4:12",
    "GSP30vasspacu:642": "* evamanena ślokadvayena rahasyacaryāḥ",
    "GSP30vasspacu:643_0": "sarvabhedapādaponmūlopapattiparighaṭitāś ca jñānopadeśakathāḥ prathamacaramasūtrābhyāṃ mahārthatattvaṃ jāgradādisūtreṇa ṣaḍardhaparamārthaḥ",
    "GSP30vasspacu:643_1": "tadākramya ity anena sarvopāsāsāratetyādyupakṣiptam iti spandatattvenaiva viśvopadeśāḥ svīkṛtāḥ || VSpkC_2.3-4:13",
    "GSP30vasspacu:644": "* athaitatpratipattisārataiva mokṣa ityādiśati || VSpkC_2.3-4:14]",
    "GSP30vasspacu:645": "iti vā yasya saṃvittiḥ krīḍātvenākhilaṃ jagat /",
    "GSP30vasspacu:646": "sa paśyansatataṃ yukto jīvanmukto na saṃśayaḥ // VSpk_2.5 //",
    "GSP30vasspacu:647": "* vāśabdaḥ prathamaniḥṣyandoktanimīlanasamādhiprakāraṃ vikalpayan asyāḥ samāpatter durlabhatāṃ dhvanayati || VSpkC_2.5:1",
    "GSP30vasspacu:648": "* tenāyamarthaḥ īdṛśī tāvatsaṃvittiḥ durlabhā yasya kasyacid",
    "GSP30vasspacu:649": "evāpaścimajanmano bhavati so 'khilaṃ jagatkrīḍātvena paśyan nijasaṃvidunmeṣanimeṣābhyāṃ sṛjan saṃharaṃś ca /",
    "GSP30vasspacu:650": "* mayyāveśya mano ye māṃ nityayuktā upāsate || VSpkC_2.5:2",
    "GSP30vasspacu:651_0": "* iti sthityā satatasamāviṣṭo mahāyogī jīvann eva prāṇādimān api vijñānāgninirdagdhāśeṣabandhano dehapāte tu śiva eva jīvaṃścedṛṅmukta",
    "GSP30vasspacu:651_1": "eva na tu kathaṃcid api baddhaḥ || VSpkC_2.5:3",
    "GSP30vasspacu:652": "* na saṃśayaḥ ityanena idaṃ dhvanayati dīkṣādinā gurupratyayato muktiḥ īdṛśāt tu jñānāt samācārādvā svapratyayata eveti || VSpkC_2.5:4",
    "GSP30vasspacu:653": "* iyameva mahāsamāpattiḥ sādhakācāryādīnām abhīṣṭaprāptihetuḥ iti ślokadvayenāha || VSpkC_2.5:5]",
    "GSP30vasspacu:654": "ayamevodayastasya dhyeyasya dhyāyicetasi /",
    "GSP30vasspacu:655": "tadātmatāsamāpattir icchataḥ sādhakasya yā // VSpk_2.6 //",
    "GSP30vasspacu:656": "yamevāmṛtaprāptir ayam evātmano grahaḥ /",
    "GSP30vasspacu:657": "iyaṃ nirvāṇadīkṣā ca śivasadbhāvadāyinī // VSpk_2.7 //",
    "GSP30vasspacu:658": "* iha śivo bhūtvā śivaṃ yajet iti yad udghoṣyate tatra dhyāyinaś cetasi saṃvedane tasyeti na sāvasthā na yā śivaḥ iti pratipāditaśivasvabhāvasya",
    "GSP30vasspacu:659": "dhyeyasya anyasya vā kasyacit tattatsiddhihetor mantradevatāviśeṣasya ayam evodayaḥ prakaṭībhāvaḥ yā sādhakasya dhyāturācāryādeḥ /",
    "GSP30vasspacu:660": "* tasmācchabdārthacintāsu na sāvasthā na yā śivaḥ || VSpkC_2.6-7:1",
    "GSP30vasspacu:661": "* iti pratipāditarūpā tadātmatāsamāpattiḥ śivaikyāveśo na tu",
    "GSP30vasspacu:662": "pañcavaktrādervyatiriktasyākārasya darśanaṃ na tu niścayamātreṇa tadātmatāsamāpattiḥ api tu",
    "GSP30vasspacu:663": "'vikalpaviśvāhaṃtātmakaśivaikyarūpecchāparāmarśādhirūḍhasya ||",
    "GSP30vasspacu:664": "* etad uktaṃ bhavati ahameva tatsaṃvedanarūpeṇa tādātmyapratipattito",
    "GSP30vasspacu:665_0": "viśvaśarīraś cidānandaghanaḥ śiva iti saṃkalpo yasyāvikalpaśeṣībhūtatvena phalati tasya dhyeyamantradevatādi kiṃ na nāma",
    "GSP30vasspacu:665_1": "abhimukhībhavati sarvasyaitadadvayaprathālagnatvāt || VSpkC_2.6-7:3",
    "GSP30vasspacu:666": "* yathoktamasmatparameṣṭhipādaiḥ /",
    "GSP30vasspacu:667": "* sākṣādbhavanmaye nātha sarvasmin bhuvanāntare /",
    "GSP30vasspacu:668": "* kiṃ na bhaktimatāṃ kṣetraṃ mantraḥ kvaiṣāṃ na sidhyati || VSpkC_2.6-7:4",
    "GSP30vasspacu:669": "* iti || VSpkC_2.6-7:5",
    "GSP30vasspacu:670": "* iyameva ca samāpattiḥ paramādvayarūpasyāmṛtasya prāptiḥ anyasmiṃs tv amṛte katipayakālaśarīradārḍhyadāyini",
    "GSP30vasspacu:671": "sādhakairmaraṇamavaśyamavāpyata evety evakārāśayaḥ || VSpkC_2.6-7:6",
    "GSP30vasspacu:672": "* evaṃ sarvatrānenaivāśayena śrīsvacchande sthūladṛṣṭyāmṛtaprāptiprakaraṇe",
    "GSP30vasspacu:673": "* naiva cāmṛtayogena kālamṛtyujayo bhavet || VSpkC_2.6-7:7",
    "GSP30vasspacu:674": "* ityuktyopasaṃhṛtya tāttvikas tatprāptiprakāraḥ /",
    "GSP30vasspacu:675": "* athavā paratattvasthaḥ sarvakālairna bādhyate || VSpkC_2.6-7:8",
    "GSP30vasspacu:676": "* ityādinā || VSpkC_2.6-7:9",
    "GSP30vasspacu:677": "* sarvaṃ śivaśaktimayaṃ smaret || VSpkC_2.6-7:10",
    "GSP30vasspacu:678": "* iti madhyena /",
    "GSP30vasspacu:679": "* jīvann eva vimukto 'sau yasyeyaṃ bhāvanā sadā /",
    "GSP30vasspacu:680": "* yaḥ śivaṃ bhāvayen nityaṃ na kālaḥ kalayettu tam /",
    "GSP30vasspacu:681": "* yogī svacchandayogena svacchandagaticāriṇā /",
    "GSP30vasspacu:682": "* sa svacchandapade yuktaḥ svacchandasamatāṃ vrajet /",
    "GSP30vasspacu:683": "* svacchandaścaiva svacchandaḥ svacchando vicaret sadā || VSpkC_2.6-7:11",
    "GSP30vasspacu:684": "* ityanena sahajasaṃdarbheṇa sapraśaṃsaṃ paścādupadiṣṭaḥ || VSpkC_2.6-7:12",
    "GSP30vasspacu:685": "* ayamevātmano graho jñānaṃ yaducyate ātmā jñātavya iti tatredam eva",
    "GSP30vasspacu:686": "sarvajñasarvakartṛsvatantraśivasvarūpatayā pratyabhijñānam ātmano jñānaṃ na tu /",
    "GSP30vasspacu:687": "* puruṣa evedaṃ sarvam || VSpkC_2.6-7:13",
    "GSP30vasspacu:688": "* iti śrutyantaviduktam /",
    "GSP30vasspacu:689": "* ta ātmopāsakāḥ sarve na gacchanti paraṃ padam || VSpkC_2.6-7:14",
    "GSP30vasspacu:690": "* ityāmnāyokteḥ || VSpkC_2.6-7:15",
    "GSP30vasspacu:691": "* tathā dīkṣāvasare yojanikādyarthamayameva śiṣyātmano'nugrahaḥ imāmeva samāpattiṃ vidvānācāryaḥ śiṣyātmānaṃ śive yojayannācāryo bhavatītyarthaḥ",
    "GSP30vasspacu:692": "* iyaṃ svapratyayasiddhā putrakādeḥ śivātmanaḥ sadbhāvasya pāramārthikasvarūpasya dāyinī nirvāṇadīkṣā || VSpkC_2.6-7:17",
    "GSP30vasspacu:693": "* yathoktam /",
    "GSP30vasspacu:694": "* evaṃ yo veda tattvena tasya nirvāṇadāyinī /",
    "GSP30vasspacu:695": "* dīkṣā bhavatyasaṃdigdhā tilājyāhutivarjitā || VSpkC_2.6-7:18",
    "GSP30vasspacu:696": "* iti || VSpkC_2.6-7:19",
    "GSP30vasspacu:697": "* hautrī dīkṣāpi dīkṣaiva tatra mā bhūt kasyacid anāśvāsa ityāśayenātraivakāro na kṛtaḥ śrīmahāgurupravareṇeti śivam ||",
    "GSP30vasspacu:698": "spandakārikā, tṛtīyo niḥṣyandaḥ yathecchābhyarthito dhātā jāgrato 'rthān hṛdi sthitān /",
    "GSP30vasspacu:699": "somasūryodayaṃ kṛtvā sampādayati dehinaḥ // VSpk_3.1 //",
    "GSP30vasspacu:700": "tathā svapne'pyabhīṣṭārthān praṇayasyānatikramāt /",
    "GSP30vasspacu:701": "nityaṃ sphuṭataraṃ madhye sthito'vaśyaṃ prakāśayet // VSpk_3.2 //",
    "GSP30vasspacu:702": "* dhatte sarvamātmanīti dhātā śaṃkarātmā svabhāvaḥ sa yathā jāgrataḥ jāgarāyāmabhivyaktasvasvātantryasya dehino dehabhūmikāmeva",
    "GSP30vasspacu:703": "prakaṭībhūtapiṇḍasthajñānasya yoginaḥ sambandhinyecchayābhyarthito",
    "GSP30vasspacu:704": "'ntarmukhasvarūpavimarśabalena prasādito hṛdi cetasi sthitānarthāniti bindunādādijñānapuraḥ kṣobhapratibhācālanabodhastobhajñānasaṃcārādiprayojanāni sampādayati ||",
    "GSP30vasspacu:705": "* kathaṃ somasūryayor jñānakriyāśaktyor udayaṃ kṛtvā jñānaśaktyā",
    "GSP30vasspacu:706": "bhāsyamānaṃ hi tattatkriyāśaktyonmīlyate || VSpkC_3.1-2:2",
    "GSP30vasspacu:707": "samāveśonmiṣatpratibhātmakamūlāvaṣṭambhayuktisphāritajñānakriyāvyāptisārasavyetaramarīcivisphāraṇakrameṇa tattadvedhasaṃkramaṇādi sampādayati yogiśarīrānupraviṣṭaḥ parameśvaraḥ ||",
    "GSP30vasspacu:708": "* yathā caivaṃ tathā /",
    "GSP30vasspacu:709": "* anāgatāyāṃ nidrāyāṃ vinaṣṭe bāhyagocare /",
    "GSP30vasspacu:710": "* sāvasthā manasā gamyā parā devī prakāśate || VSpkC_3.1-2:4",
    "GSP30vasspacu:711": "* iti || VSpkC_3.1-2:5",
    "GSP30vasspacu:712": "* pīnāṃ ca durbalāṃ śaktiṃ dhyātvā dvādaśagocare /",
    "GSP30vasspacu:713": "* praviśya hṛdaye dhyāyan svapnasvātantryam āpnuyāt || VSpkC_3.1-2:6",
    "GSP30vasspacu:714_0": "* iti sampradāyasthityā vamanagrāsasaktatadubhayavisargāraṇicitiśaktiparāmarśamukhena nityaṃ praṇayam anatikrāmato bhagavatprārthanāparasya",
    "GSP30vasspacu:714_1": "yoganidrārūḍhasya sphuṭataram anācchāditarūpatayā madhye sauṣumnadhāmani sthito dhātā svapne 'pyabhīṣṭān evāṇavaśāktaśāmbhavasamāveśādīn",
    "GSP30vasspacu:714_2": "anyān api",
    "GSP30vasspacu:715": "samāveśābhyāsarasonmṛṣṭamatimukurasya jijñāsitān arthān avaśyaṃ prakaṭīkaroti nāsya yoginaḥ svapnasuṣuptayor vyāmoho bhavatītyarthaḥ ||",
    "GSP30vasspacu:716": "* svapnena sauṣuptam apyupalakṣitam || VSpkC_3.1-2:8",
    "GSP30vasspacu:717": "* atrābhīṣṭārthaprakāśe āvṛttyā ayameva hetuḥ praṇayasya prārthanāyā",
    "GSP30vasspacu:718_0": "antarmukhasvarūpapariśīlanopāsāsaṃpādyasya māyākāluṣyopaśamalakṣaṇasya prasādasya bhagavatānatikramāt * parameśvaro hi cidātmā",
    "GSP30vasspacu:718_1": "yady antarmukhocitasevākrameṇārthyate tat tat saṃpādayata eva jāgrataḥ iti paratattve jāgarūkasya jāgarāvasthāsthasya ceti",
    "GSP30vasspacu:718_2": "śleṣoktyā vyākhyeyam || VSpkC_3.1-2:10",
    "GSP30vasspacu:719": "* yadi punarevaṃ sāvadhāno na bhavati tadā nāsya yogitetyāha ||",
    "GSP30vasspacu:720": "anyathā tu svatantrā syāt sṛṣṭis taddharmakatvataḥ /",
    "GSP30vasspacu:721": "satataṃ laukikasyeva jāgratsvapnapadadvaye // VSpk_3.3 //",
    "GSP30vasspacu:722": "* yadyuktayuktyā nityaṃ nārādhyate dhātā tadā svasvarūpasthityabhāve",
    "GSP30vasspacu:723": "satataṃ pratyahaṃ laukikasyeva cāsya yogino 'pi jāgarāyāṃ svapne ca",
    "GSP30vasspacu:724": "sādhāraṇāsādhāraṇārthaprakāśanatanniścayanādisvabhāvā pārameśvarī sṛṣṭiḥ svatantrā syāllaukikavadyoginam api saṃsārāvaṭa evāsau pātayed ityarthaḥ",
    "GSP30vasspacu:725": "* yathoktam /",
    "GSP30vasspacu:726": "* pravṛttir bhūtānāmaiśvarī /",
    "GSP30vasspacu:727": "* iti || VSpkC_3.3:2",
    "GSP30vasspacu:728_0": "* taddharmakatvataḥ iti svapnajāgarādipadaprakāśane bhagavatsṛṣṭeḥ svātantryasvabhāvād ityarthaḥ * evaṃ svapnasauṣuptanirdalanopāyaṃ",
    "GSP30vasspacu:728_1": "svaprabuddhatāyai saṃsādhya spandatattvasamāveśopāyaṃ suprabuddhasya dṛṣṭāntayuktipūrvakaṃ nirūpayati jijñāsitārthajñaptir",
    "GSP30vasspacu:728_2": "apītthaṃ bhavatītyādiśati yathā hy artho 'sphuṭo dṛṣṭaḥ sāvadhāne'pi cetasi /",
    "GSP30vasspacu:729": "bhūyaḥ sphuṭataro bhāti svabalodyogabhāvitaḥ // VSpk_3.4 //",
    "GSP30vasspacu:730": "tathā yatparamārthena yena yatra yathā sthitam /",
    "GSP30vasspacu:731": "tattathā balamākramya na cirāt sampravartate // VSpk_3.5 //",
    "GSP30vasspacu:732": "* hiśabdaḥ kilaśabdārthe || VSpkC_3.4-5:1",
    "GSP30vasspacu:733": "* sāvadhāne'pi cetasi dūratvādidoṣair yathā kilārtho 'sphuṭo dṛṣṭo bhūyo 'dhyakṣanirīkṣaṇātmanā svabalodyogena bhāvito bhṛśam ālokito na kevalaṃ",
    "GSP30vasspacu:734": "sphuṭo yāvat sphuṭataro'pi bhāti tathā yatspandatattvātmakaṃ balaṃ yenānandaghanatātmanā paramārthena yatreti śaṃkarātmani svasvabhāve",
    "GSP30vasspacu:735_0": "yatheti abhedavyāptyā sthitaṃ tatkartṛ tatheti svabalodyogena antarmukhatadekātmatāpariśīlanaprayatnena saṃbhāvitaṃ śīghrameva",
    "GSP30vasspacu:735_1": "sphuṭataratvena pravartate abhivyajyate || VSpkC_3.4-5:2",
    "GSP30vasspacu:736": "* kathamākramyārādhakasya kalpitadehādipramātṛbhūmiṃ svātmanyeva nimagnāṃ kṛtvātha ca spandātmakaṃ balamākramya sthitasya",
    "GSP30vasspacu:737_0": "kalpitadehabuddhipramātṛbhūmim asakṛd uttejayataḥ sādhakasya yogino yajjijñāsitaṃ nidhānādi yatra deśādau yena hemādinā paramārthena",
    "GSP30vasspacu:737_1": "yathā saṃniveśena sthitaṃ tathā tadacirād eva prakāśate || VSpkC_3.4-5:3",
    "GSP30vasspacu:738": "* kartṛśaktyādir apyamuta eva balāt prādurbhavatītyāha || VSpkC_3.4-5:4]",
    "GSP30vasspacu:739": "durbalo'pi tadākramya yataḥ kārye pravartate /",
    "GSP30vasspacu:740": "ācchādayedbubhukṣāṃ ca tathā yo 'tibubhukṣitaḥ // VSpk_3.6 //",
    "GSP30vasspacu:741": "* yathā kṣīṇadhātur ṛṣiprāyaḥ so 'pi spandātmakaṃ balam ākramya",
    "GSP30vasspacu:742": "spandasamāveśabalena prāṇapramātṛbhūmim asakṛd uttejya kārye 'vaśyakartavye karmaṇi pravartate aśakyam api vastu tadbalākramaṇenaiva",
    "GSP30vasspacu:743": "karotītyarthaḥ || VSpkC_3.6:1",
    "GSP30vasspacu:744": "* tathā yo 'pyatibubhukṣitaḥ so 'pi tadbalākrāntyā kṣutpipāsādi śamayati",
    "GSP30vasspacu:745": "* na hi cidghanāṃ bhūmim anupraviṣṭasya dvaṃdvābhibhavaḥ kaścit prāṇādibhuva eva tadāśrayatvāttasyāś ceha cidbhūmau nimagnatvāt ||",
    "GSP30vasspacu:746": "* yata evam uktasūtropapattikramānusāreṇedṛk siddhisamudāyo 'smād",
    "GSP30vasspacu:747": "bhavatītyataḥ || VSpkC_3.6:4]",
    "GSP30vasspacu:748": "anenādhiṣṭhite dehe yathā sarvajñatādayaḥ /",
    "GSP30vasspacu:749": "tathā svātmanyadhiṣṭhānāt sarvatraivaṃ bhaviṣyati // VSpk_3.7 //",
    "GSP30vasspacu:750_0": "* anena svasvabhāvātmanā spandatattvenādhiṣṭhite vyāpte dehe sati yathā tadavasthocitārthānubhavakaraṇādirūpāḥ sarvajñatāsarvakartṛtādayo",
    "GSP30vasspacu:750_1": "dharmā āvirbhavanti dehinaḥ tathā yadyayaṃ kūrmāṅgasaṃkocavat sarvopasaṃhāreṇa mahāvikāsayuktyā vā svasminnanapāyinyātmani",
    "GSP30vasspacu:750_2": "cidrūpe adhiṣṭhānaṃ karoti uktābhijñānapratyabhijñāte tatraiva samāveśasthitiṃ badhnāti tadā",
    "GSP30vasspacu:751": "sarvatreti śivādau kṣityante evam iti śaṃkarataducitasarvajñatāsarvakartṛtādirūpo bhaviṣyati * idam apyetatprasādenetyāha || VSpkC_3.7:2]",
    "GSP30vasspacu:752": "glānir viluṇṭhikā dehe tasyāścājñānataḥ sṛtiḥ /",
    "GSP30vasspacu:753": "tadunmeṣaviluptaṃ cet kutaḥ sā syādahetukā // VSpk_3.8 //",
    "GSP30vasspacu:754_0": "* mnā sarvakeśānāmāspadaṃ tataśca dehe yā glāniḥ arthāddehābhimāninaḥ puṃso yo harṣakṣayo'sau viluṇṭhikā parasaṃviddraviṇāpahāreṇa",
    "GSP30vasspacu:754_1": "pārimityadaurgatyapradā tasyāśca glāner ajñānataś cidānandaghanasvasvarūpāpratyabhijñānāt sṛtir udbhavo 'vasthitiśca ||",
    "GSP30vasspacu:755": "* tadajñānaṃ pradarśayiṣyamāṇasvarūpeṇonmeṣarūpeṇa cedviluptaṃ nikṛttaṃ tadāsau glānirajñānātmano hetorabhāvāt kutaḥ syānna bhaved ityarthaḥ ||",
    "GSP30vasspacu:756": "* glānyabhāve ca dehe 'vaśyambhāvinyo vyādhyādisaṃtāpāvasthā api yathā",
    "GSP30vasspacu:757": "yathā yogino 'pakṛṣyante tathā tathā hemna ivātitāpyamānasya kālikāpagame svasvarūpaṃ dedīpyata eva || VSpkC_3.8:3",
    "GSP30vasspacu:758": "* evaṃ ca dehāvasthitasyāpi sarvadā glānyabhāva eva parayogino vibhūtiḥ ||",
    "GSP30vasspacu:759": "* yathoktaṃ paramayoginyā madālasayā bāladārakān prayogīkurvatyā /",
    "GSP30vasspacu:760": "* tvaṃ kañcuke śīryamāṇe nije'smin dehe heye mūḍhatāṃ mā vrajethāḥ /",
    "GSP30vasspacu:761": "* śubhāśubhaiḥ karmabhir dehametanmadādibhiḥ kañcukaste nibaddhaḥ ||",
    "GSP30vasspacu:762": "* iti mitasiddhyabhilāṣiṇo yoginaḥ samāveśābhyāsarasena dehaṃ vidhyato",
    "GSP30vasspacu:763": "valīpalitādivyādhijayo bhavatītyapi bhaṅgyānena pratipāditam ||",
    "GSP30vasspacu:764": "* atha yo 'yam unmeṣaḥ sa kiṃsvarūpaḥ kim upāyalabhyaś cety ākāṅkṣāyām āha || VSpkC_3.8:7]",
    "GSP30vasspacu:765": "ekacintāprasaktasya yataḥ syād aparodayaḥ /",
    "GSP30vasspacu:766": "unmeṣaḥ sa tu vijñeyaḥ svayaṃ tamupalakṣayet // VSpk_3.9 //",
    "GSP30vasspacu:767": "* bhāve tyakte niruddhā cinnaiva bhāvāntaraṃ vrajet /",
    "GSP30vasspacu:768": "* tadā tanmadhyabhāvena vikasatyatibhāvanā || VSpkC_3.9:1",
    "GSP30vasspacu:769": "* iti nītyā ekasyāṃ kasyāṃcid ālambanaviśeṣanibhṛtavikārātmikāyāṃ cintāyāṃ",
    "GSP30vasspacu:770": "prasaktasya ekāgrībhūtasya yogino yata iti tadekāgratāprakarṣollasatsaṃvitsphāratas tadālambananimīlanājjhaṭiti grastasamastacintāsaṃtater agnīṣomāvibhedātmanaḥ spandatattvādapara",
    "GSP30vasspacu:771": "evodayaściccamatkārātmānya eva lokottara ullāsaḥ syāt sa taccamatkāronmeṣakatvād evonmeṣo vijñātavyo 'nveṣaṇīyaḥ ittham eva yoginā",
    "GSP30vasspacu:772": "jñātuṃ śakyaḥ tataśca svayamiti idaṃtāviṣayatvābhāvād akṛtakaprayatnātmanāvadhānenāhaṃtayaivopetyātmani lakṣayet asādhāraṇena camatkārātmanā pratyabhijānīyāt || VSpkC_3.9:2",
    "GSP30vasspacu:773": "* yata ekasyāṃ viṣayavicārādicintāyāṃ prasaktasya aparasyāś cintāyā",
    "GSP30vasspacu:774": "jhaṭityudayaḥ syāt sa cintādvayavyāpaka unmeṣaḥ ityanye || VSpkC_3.9:3",
    "GSP30vasspacu:775": "* idānīṃ mitayogijanaprayatnasādhyāsvapi tāsu tāsu siddhiṣūnmeṣaṇapariśīlanamātroditāsu parayogino heyatvam eva mantavyam",
    "GSP30vasspacu:776": "ityādiśati || VSpkC_3.9:4]",
    "GSP30vasspacu:777": "ato bindur ato nādo rūpam asmād ato rasaḥ /",
    "GSP30vasspacu:778": "pravartante 'cireṇaiva kṣobhakatvena dehinaḥ // VSpk_3.10 //",
    "GSP30vasspacu:779": "* ata unmeṣād upalakṣyamāṇād apralīyamānasthūlasūkṣmādidehāhambhāvasya yogino 'cireṇaiva bhrūmadhyādau tārakāprakāśarūpo bindur",
    "GSP30vasspacu:780": "aśeṣavedyasāmānyaprakāśātmā nādaḥ sakalavācakāvibhediśabdanarūpo",
    "GSP30vasspacu:781": "'nāhatadhvanirūpo rūpamandhakāre 'pi prakāśanaṃ tejaḥ rasaśca rasanāgre lokottara āsvādaḥ kṣobhakatvena spandatattvasamāsādanavighnabhūtatāvatsaṃtoṣapradatvena vartante ||",
    "GSP30vasspacu:782": "* yadāhuḥ /",
    "GSP30vasspacu:783": "* te samādhāv upasargā vyutthāne siddhayaḥ /",
    "GSP30vasspacu:784": "* iti || VSpkC_3.10:2",
    "GSP30vasspacu:785_0": "* evamunmeṣanibhālanodyuktasyāpi dehātmamānino yogino bindunādādayaḥ kṣobhakā bhavantītyuktam * idānīmatronmeṣātmani svabhāve",
    "GSP30vasspacu:785_1": "dehapramātṛtāṃ nimajjayati tadākārāmapi parapramātṛtāṃ labhata ityāha || VSpkC_3.10:4]",
    "GSP30vasspacu:786": "didṛkṣayeva sarvārthān yadā vyāpyāvatiṣṭhate /",
    "GSP30vasspacu:787": "tadā kiṃ bahunoktena svayam evāvabhotsyate // VSpk_3.11 //",
    "GSP30vasspacu:788": "* yathā paśyantīrūpāvikalpakadidṛkṣāvasare didṛkṣito 'rtho 'ntarabhedena",
    "GSP30vasspacu:789": "sphurati tathaiva svacchandādyadhvaprakriyoktān dharādiśivāntāntarbhāvino",
    "GSP30vasspacu:790": "'śeṣānarthān vyāpyeti sarvam aham iti sadāśivavat svavikalpānusaṃdhānapūrvakam avikalpāntam abhedavimarśāntaḥkroḍīkāreṇācchādya yadāvatiṣṭhate asyāḥ samāpatterna vicalati tāvad",
    "GSP30vasspacu:791_0": "aśeṣavedyaikīkāreṇonmiṣattāvadvedyagrāsīkārimahāpramātṛtāsamāveśacamatkārarūpaṃ yat phalaṃ tat svayam evāvabhotsyate svasaṃvidevānubhaviṣyati",
    "GSP30vasspacu:791_1": "kim atra bahunā pratipāditena || VSpkC_3.11:1",
    "GSP30vasspacu:792": "* tasyopalabdhiḥ satatam iti pratijñāya tadanantaram upapāditam upāyajātaṃ pariśīlayataḥ satataṃ spandatattvasamāviṣṭatvaṃ suprabuddhasya bhavatīti",
    "GSP30vasspacu:793": "tadanantaprameyasaṃbhinnatvād upadeśyahṛdaye smārayann anupraveśayuktyupasaṃhārabhaṅgyāha prabuddhaḥ sarvadā tiṣṭhejjñānenālokya gocaram /",
    "GSP30vasspacu:794": "ekatrāropayetsarvaṃ tato 'nyena na pīḍyate // VSpk_3.12 //",
    "GSP30vasspacu:795": "* sarvadā jāgarāsvapnasuṣuptasaṃvidādimadhyāntapadeṣu prabuddhas tiṣṭhet unmīlitaspandatattvāvaṣṭambhadivyadṛṣṭiḥ suprabuddhatām eva bhajeta ||",
    "GSP30vasspacu:796": "* kathaṃ jñānena bahirmukhenāvabhāsena sarvaṃ gocaraṃ nīlasukhādirūpaṃ",
    "GSP30vasspacu:797": "viṣayam ālokya /",
    "GSP30vasspacu:798": "* tasmācchabdārthacintāsu na sāvasthā na yā śivaḥ /",
    "GSP30vasspacu:799_0": "* ityupapāditadṛśā vimṛśya ekatra sraṣṭari śaṃkarātmani svabhāve sarvam āropayet nimīlanonmīlanadaśayos tadabhedena jānīyāt",
    "GSP30vasspacu:799_1": "pūrvāparakoṭyavaṣṭambhadārḍhyān madhyabhūmim api cidrasāśyānatārūpatayaiva paśyed ityarthaḥ || VSpkC_3.12:2",
    "GSP30vasspacu:800": "* evaṃ ca na kenacid anyena vyatiriktena vastunā bādhyate sarvasmin",
    "GSP30vasspacu:801": "svātmanaḥ svīkṛtatvāt || VSpkC_3.12:3",
    "GSP30vasspacu:802": "* yathoktaṃ śrīpratyabhijñākāreṇa /",
    "GSP30vasspacu:803": "* yo 'vikalpam idam artham aṇḍajaṃ paśyatīśa nikhilaṃ bhavadvapuḥ /",
    "GSP30vasspacu:804": "* svātmapakṣaparipūrite jagatyasya nityasukhinaḥ kuto bhayam /",
    "GSP30vasspacu:805": "* iti || VSpkC_3.12:4",
    "GSP30vasspacu:806": "* tato 'nyena na pīḍyate iti yaduktaṃ tatra ko 'sāv anyaḥ pīḍakaḥ kaś ca pīḍyo yataḥ śivātmakam eva viśvamuktam ityāśaṅkya pāśānāṃ paśośca svarūpaṃ nirṇetum āha || VSpkC_3.12:5]",
    "GSP30vasspacu:807": "śabdarāśisamutthasya śaktivargasya bhogyatām /",
    "GSP30vasspacu:808": "kalāviluptavibhavo gataḥ sansa paśuḥ smṛtaḥ // VSpk_3.13 //",
    "GSP30vasspacu:809": "* iha yo 'yaṃ prakāśātmā svasvabhāvaḥ śāṃkara uktaḥ asau /",
    "GSP30vasspacu:810": "* vyavasthitaḥ karotyeṣa viśvakāraṇam īśvaraḥ /",
    "GSP30vasspacu:811": "* sṛṣṭiṃ sthitiṃ ca saṃhāraṃ tirodhānamanugraham || VSpkC_3.13:1",
    "GSP30vasspacu:812": "* iti śrīsvacchandaśāstradṛṣṭyā nijaśaktyāśliṣṭaḥ sadā pañcavidhakṛtyakārī svatantraḥ spandalaliteśvarādiśabdair āgameṣūdghoṣyate || VSpkC_3.13:2",
    "GSP30vasspacu:813": "* svātantryaśaktir evāsya sanātanī pūrṇāhaṃtārūpā parā matsyodarī",
    "GSP30vasspacu:814": "mahāsattā sphurattormiḥ sāraṃ hṛdayaṃ bhairavī devī śikhā ityādibhir asaṃkhyaiḥ prakārais tatra tatra nirucyate || VSpkC_3.13:3",
    "GSP30vasspacu:815_0": "* pūrṇāhaṃtaiva cāsyānuttarānāhataśaktisaṃpuṭīkārasvīkṛtādikṣāntavarṇabhaṭṭārikā tata eva svīkṛtānantavācyavākarūpaṣaḍadhvasphāramayāśeṣaśakticakrakroḍīkārāntaḥ",
    "GSP30vasspacu:815_1": "kṛtaniḥśeṣasargapralayādiparamparāpyakramavimarśarūpaiva nityoditānuccāryamahāmantramayī sarvajīvitabhūtā parā vāk || VSpkC_3.13:4",
    "GSP30vasspacu:816": "* eṣaiva bhagavata iyadviśvavaicitryacalattām iva svātmani prathayantī",
    "GSP30vasspacu:817": "spandate ityarthānugamāt spanda iti ihocyate || VSpkC_3.13:5",
    "GSP30vasspacu:818": "* evaṃ ceyad viśvaśaktikhacitaparāśaktisundarasya svātmanaḥ svarūpagopanakrīḍayā svātmabhittāv evāṃśāṃśikayā nirbhāsanaṃ bhagavān",
    "GSP30vasspacu:819_0": "yāvaccikīrṣati tāvadekaivābhinnāpyasau tadīyā vimarśaśaktiricchātvaṃ pratipadya jñānakriyārūpatayā sthitvā śivaśaktiparāmarśātmakabījayonibhedena",
    "GSP30vasspacu:819_1": "dvidhā bhūtvā vargabhedena tatkalābhedena ca navadhā pañcāśaddhā ca sphurantī tadvimarśasārair aghoraghoraghorataraiḥ saṃvittidevatātmabhiḥ",
    "GSP30vasspacu:819_2": "rūpaiḥ prathamānā bhagavataḥ pañcavidhakṛtyakāritāṃ nirvahati || VSpkC_3.13:6",
    "GSP30vasspacu:820": "* yathoktaṃ śrīmālinīvijayottare /",
    "GSP30vasspacu:821": "* yā sā śaktirjagaddhātuḥ kathitā samavāyinī /",
    "GSP30vasspacu:822": "* icchātvaṃ tasya sā devī sisṛkṣoḥ pratipadyate || VSpkC_3.13:7",
    "GSP30vasspacu:823": "* saikāpi satyanekatvaṃ yathā gacchati tacchṛṇu /",
    "GSP30vasspacu:824": "* evametaditi jñeyaṃ nānyatheti suniścitam || VSpkC_3.13:8",
    "GSP30vasspacu:825": "* jñāpayantī jagatyatra jñānaśaktirnigadyate /",
    "GSP30vasspacu:826": "* evaṃ bhavatvidaṃ sarvamiti kāryonmukhī yadā || VSpkC_3.13:9",
    "GSP30vasspacu:827": "* jātā tadaiva tadvastu kurvatyatra kriyocyate /",
    "GSP30vasspacu:828": "* evameṣā dvirūpāpi punarbhedairanantatām || VSpkC_3.13:10",
    "GSP30vasspacu:829": "* arthopādhivaśād yāti cintāmaṇiriveśvarī /",
    "GSP30vasspacu:830": "* tatra tāvatsamāpannā mātṛbhāvaṃ vibhidyate || VSpkC_3.13:11",
    "GSP30vasspacu:831": "* dvidhā ca navadhā caiva pañcāśaddhā ca mālinī /",
    "GSP30vasspacu:832": "* bījayonyātmakādbhedāddvidhā bījaṃ svarā matāḥ || VSpkC_3.13:12",
    "GSP30vasspacu:833": "* kādayaśca smṛtā yonirnavadhā vargabhedataḥ /",
    "GSP30vasspacu:834": "* pṛthagvarṇavibhedena śatārdhakiraṇojjvalā || VSpkC_3.13:13",
    "GSP30vasspacu:835": "* bījamatra śivaḥ śaktir yonir ityabhidhīyate /",
    "GSP30vasspacu:836": "* vargāṣṭakamiti jñeyamaghorādyamanukramāt || VSpkC_3.13:14",
    "GSP30vasspacu:837": "* tadeva śaktibhedena māheśvaryādi cāṣṭakam /",
    "GSP30vasspacu:838": "* śatārdhabhedabhinnā ca tatsaṃkhyānāṃ varānane || VSpkC_3.13:15",
    "GSP30vasspacu:839": "* rudrāṇāṃ vācakatvena kalpitā parameṣṭhinā /",
    "GSP30vasspacu:840": "* tadvadeva ca śaktīnāṃ tatsaṃkhyānāmanukramāt || VSpkC_3.13:16",
    "GSP30vasspacu:841": "* ityādi || VSpkC_3.13:17",
    "GSP30vasspacu:842": "* tathā /",
    "GSP30vasspacu:843": "* viṣayeṣveva saṃlīnānadho'dhaḥ pātayantyaṇūn /",
    "GSP30vasspacu:844": "* rudrāṇūnyāḥ samāliṅgya ghorataryo 'parāstu tāḥ || VSpkC_3.13:18",
    "GSP30vasspacu:845": "* miśrakarmaphalāsaktiṃ pūrvavajjanayanti yāḥ || VSpkC_3.13:19",
    "GSP30vasspacu:846": "* muktimārganirodhinyastāḥ syur ghorāḥ parāparāḥ || VSpkC_3.13:20",
    "GSP30vasspacu:847": "* pūrvavajjantujātasya śivadhāmaphalapradāḥ /",
    "GSP30vasspacu:848": "* parāḥ prakathitās tajjñair aghorāḥ śivaśaktayaḥ || VSpkC_3.13:21",
    "GSP30vasspacu:849": "* iti || VSpkC_3.13:22",
    "GSP30vasspacu:850": "* evaṃ śabdarāśeḥ samutthito varganavakarūpo yo brāhmyādidevatāvargaḥ",
    "GSP30vasspacu:851": "śivasahitastasya bhogyatāṃ pāśyatāṃ gataḥ sansa eva śaṃkarātmā svabhāvaḥ paśuḥ smṛtaḥ āgameṣu tathoktaḥ || VSpkC_3.13:23",
    "GSP30vasspacu:852": "* nanu kathaṃ bhoktā maheśvara imāmavasthāṃ prāptaḥ ityāśaṅkāśāntyai viśeṣaṇadvāreṇa hetumāha kalāviluptavibhava iti || VSpkC_3.13:24",
    "GSP30vasspacu:853": "* kalayati bahiḥ kṣipati pārimityena paricchinattīti kalā māyāśaktiḥ tayā viluptavibhavaḥ svamāyayā gūhitaiśvaryaḥ sthita ityarthaḥ || VSpkC_3.13:25",
    "GSP30vasspacu:854": "* atha ca kalayā kiṃcitkartṛtvopodbalanātmanā śaktyā tadupalakṣitena",
    "GSP30vasspacu:855": "kalāvidyākālaniyatirāgātmanā kañcukena viluptavibhavaḥ sthagitapūrṇatvakartṛtvādidharmaḥ ||",
    "GSP30vasspacu:856": "* bhavatvevaṃ bhogyatāṃ tu kathamasau śaktivargasya gataḥ ityatraitad evottaram || VSpkC_3.13:27",
    "GSP30vasspacu:857": "* kalābhir akārādivargādhiṣṭhāyikābhir brāhmyādibhis",
    "GSP30vasspacu:858_0": "tadvarṇabhaṭṭārakādhiṣṭhātṛbhūtābhiś ca śrīmālinīvijayoktadevatārūpābhiḥ kalābhir akārādivarṇair viluptavibhavaḥ saṃkucito'smi",
    "GSP30vasspacu:858_1": "apūrṇo 'smi karavāṇi kiṃcididam upādade idaṃ jahāmi ityādivicitravikalpakāvikalpakapratipattikadambakāntaranupraviṣṭasthūlasūkṣmaśabdānuvedhakadarthito",
    "GSP30vasspacu:858_2": "harṣaśokādirūpatāṃ nenīyamāna iva kṣaṇam api svarūpasthitiṃ na labhate",
    "GSP30vasspacu:859": "yataḥ ato'sāv uktarūpaḥ śaktivargeṇa bhujyamānaḥ paśur uktaḥ ||",
    "GSP30vasspacu:860": "* kalayā akhyātyātmanāṃśena viluptavibhavaḥ saṃkucita iva na tu tattvataḥ śivātmā svabhāvo 'sya kvāpi gataḥ tadabhāve hi sa eva na sphuret ||",
    "GSP30vasspacu:861": "* tathāvabhāsamānaireva kalābhiḥ saṃkucitaiḥ śabdair jñānaiś ca",
    "GSP30vasspacu:862": "viluptavibhavas tathārūpam ātmānaṃ na vimraṣṭuṃ kṣama ityarthaḥ ||",
    "GSP30vasspacu:863": "* adhunā paśuḥ saṃkucitadṛkśaktibādhyaḥ pāśyaś cetyetad vibhajati ||",
    "GSP30vasspacu:864": "parāmṛtarasāpāyas tasya yaḥ pratyayodbhavaḥ /",
    "GSP30vasspacu:865": "tenāsvatantratāmeti sa ca tanmātragocaraḥ // VSpk_3.14 //",
    "GSP30vasspacu:866": "* tasya paśoryaḥ pratyayānāṃ laukikaśāstrīyavikalpānāṃ tadadhivāsitānāṃ bhinnārthajñānānāṃ vikalpānām apyudbhavaḥ vināśāghrāta utpādaḥ sa",
    "GSP30vasspacu:867": "parasyāmṛtarasasya cidghanasyānandaprasarasyāpāyo nimajjanam ||",
    "GSP30vasspacu:868": "* uditeṣu bhinnārtheṣu pratyayeṣu cidbhūmiḥ sthitāpy aparāmṛśyamānatvād",
    "GSP30vasspacu:869": "asthiteva lakṣyate tata evam uktam || VSpkC_3.14:2",
    "GSP30vasspacu:870": "* tena ca pratyayodbhavenāyam asvatantratām eti tadvaśaḥ sampadyate ||",
    "GSP30vasspacu:871": "* yaduktaṃ śrīśivasūtreṣu jñānaṃ bandhaḥ iti || VSpkC_3.14:4",
    "GSP30vasspacu:872": "* śrīmadvyāsamunināpi mātāpitṛmayo bālye iti || VSpkC_3.14:5",
    "GSP30vasspacu:873": "* śrīmadālasayāpi || VSpkC_3.14:6",
    "GSP30vasspacu:874": "* tāteti kiṃcittanayeti kiṃcit ambeti kiṃciddayiteti kiṃcit /",
    "GSP30vasspacu:875": "* mameti kiṃcin na mameti kiṃcit bhautaṃ saṃghaṃ bahudhā mā lapethāḥ ||",
    "GSP30vasspacu:876": "* iti || VSpkC_3.14:8",
    "GSP30vasspacu:877": "* pratyayasyodbhavastanmātrāṇi tīvrātīvrabhedasāmānyavṛttayo gocaro yasya tathābhūto bhinnavedyaviṣaya ityarthaḥ || VSpkC_3.14:9",
    "GSP30vasspacu:878": "* anenedamāha yāvadiyaṃ bhinnavedyaprathā tāvad baddha eva yadā tūktopadeśayuktyā sarvam ātmamayam evāvicalapratipattyā pratipadyate tadā jīvanmukta iti || VSpkC_3.14:10",
    "GSP30vasspacu:879": "* yathoktam iti vā yasya saṃvittiḥ ityādi || VSpkC_3.14:11",
    "GSP30vasspacu:880": "* evaṃ ca yat pūrvam uktaṃ tasmācchabdārthacintāsu na sāvasthā na yā śivaḥ ityādi na tena saha parāmṛtarasāpāyas tasya yaḥ pratyayodbhavaḥ ityasya",
    "GSP30vasspacu:881": "vaiṣamyaṃ kiṃcit || VSpkC_3.14:12",
    "GSP30vasspacu:882": "* nanu yadi pratyayodbhavo 'pyasya parāmṛtarasāpāyaḥ tatkatham uktaṃ",
    "GSP30vasspacu:883": "śaktivargasya bhogyatāṃ gata ityāśaṅkāṃ pariharati || VSpkC_3.14:13]",
    "GSP30vasspacu:884": "svarūpāvaraṇe cāsya śaktayaḥ satatotthitāḥ /",
    "GSP30vasspacu:885": "yataḥ śabdānuvedhena na vinā pratyayodbhavaḥ // VSpk_3.15 //",
    "GSP30vasspacu:886": "* caḥ śaṅkāṃ dyotayan tatparihārarūpaṃ prameyāntaraṃ samuccinoti ||",
    "GSP30vasspacu:887": "* asya paśoḥ svasya śivātmano rūpasyāvaraṇe bhittibhūtatvena",
    "GSP30vasspacu:888_0": "prathamānasyāpi samyagaparāmarśane tannimittaṃ vyākhyātarūpāḥ śaktayaḥ satatam utthitāḥ yāvaddhi parāmṛtarasātmakasvasvarūpapratyabhijñānam",
    "GSP30vasspacu:888_1": "asya na vṛttaṃ tāvad etāḥ svasvarūpāvaraṇāyodyacchantyeva * yato'sya yaḥ pratyayodbhavo vikalpakāvikalpakajñānaprasaraḥ sa",
    "GSP30vasspacu:888_2": "śabdānuvedhena ahamidaṃ jānāmi ityādinā sūkṣmāntaḥśabdānurañjanena",
    "GSP30vasspacu:889": "sthūlābhilāpasaṃsargeṇa ca vinā na bhavati iti tiraścām apyasāṃketikaḥ nirdeśaprakhyaḥ svātmani ca śironirdeśaprakhyo 'ntarabhyupagamarūpaḥ",
    "GSP30vasspacu:890": "śabdanavimarśo 'styeva anyathā bālasya prathamasaṃketagrahaṇaṃ na ghaṭeta antarūhāpohātmakavimarśaśūnyatvāt",
    "GSP30vasspacu:891": "* sthūlaśabdānuvedhamayas tu vikalpaḥ sarvasya svānubhavasiddhaḥ ||",
    "GSP30vasspacu:892": "* ślokatrayoktam artham upasaṃharanniyataḥ prameyasya sāmānyaspandatattvādabhinnatāṃ prāguktām anubadhnan tatpratyabhijñānāpratyabhijñānamayau bandhamokṣau iti lakṣayati ||",
    "GSP30vasspacu:893": "seyaṃ kriyātmikā śaktiḥ śivasya paśuvartinī /",
    "GSP30vasspacu:894": "bandhayitrī svamārgasthā jñātā siddhyupapādikā // VSpk_3.16 //",
    "GSP30vasspacu:895": "* seti ślokatrayanirṇītatvāt iyamiti prameyaparyantena rūpeṇa sphurantī",
    "GSP30vasspacu:896_0": "svasvabhāvarūpasya cidātmanaḥ śivasya sambandhinī spandatattvātmikā parābhaṭṭārikaiva viśvavaicitryāvasthitikāritvāt kriyāśaktiḥ",
    "GSP30vasspacu:896_1": "prāṅnirṇītadṛśā śiva eva gṛhītapaśubhūmike vartamānā prāṇapuryaṣṭakarūpam amuṃ kartṛtātmanāhaṃtāvipruṣā prokṣitaṃ kurvāṇā",
    "GSP30vasspacu:896_2": "tathārūpeṇāpratyabhijñāya svarūpāvārakatvād dhānādānādiparikleśahetutvācca bandhayitrī bhavati ||",
    "GSP30vasspacu:897": "* yadā tu svasya śivātmano rūpasya yo mārgaḥ /",
    "GSP30vasspacu:898": "* śaktyavasthāṃ praviṣṭasya nirvibhāgena bhāvanā /",
    "GSP30vasspacu:899": "* tadāsau śivarūpī syācchaivī mukham ihocyate || VSpkC_3.16:2",
    "GSP30vasspacu:900": "* iti śrīvijñānabhaṭṭārakoktanītyā prāptyupāyaḥ parāśaktistadātmatayāsau kriyāśaktirjñāyate yoginā yadā vā vikalpakāvikalpakaprasare 'pi",
    "GSP30vasspacu:901": "śivasvarūpasya svātmano 'ṃśabhūtam evāśeṣavedyam anenekṣyate tadāsyāsau",
    "GSP30vasspacu:902": "parānandamayīṃ parāṃ siddhim upapādayati || VSpkC_3.16:3]",
    "GSP30vasspacu:903": "tanmātrodayarūpeṇa mano'hambuddhivartinā /",
    "GSP30vasspacu:904": "puryaṣṭakena saṃruddhas tadutthaṃ pratyayodbhavam // VSpk_3.17 //",
    "GSP30vasspacu:905": "bhuṅkte paravaśo bhogaṃ tadbhāvātsaṃsaredataḥ /",
    "GSP30vasspacu:906": "saṃsṛtipralayasyāsya kāraṇaṃ sampracakṣmahe // VSpk_3.18 //",
    "GSP30vasspacu:907": "* puryaṣṭakotthitaṃ bhogaṃ bhuṅkte || VSpkC_3.17-18:1",
    "GSP30vasspacu:908_0": "* yata eva pratyayeṣu sukhādipratyayodbhavaḥ ata evāsau pratyayodbhavāt paśuḥ paravaśaḥ śabdānuvedhakrameṇa pade pade brāhmyādidevībhir",
    "GSP30vasspacu:908_1": "ākṣipyamāṇaḥ na tu suprabuddhavat svatantraḥ tasya puryaṣṭakasya bhāvādeva",
    "GSP30vasspacu:909": "punaḥpunarudbodhitavicitravāsanaḥ saṃsaret tattadbhogocitabhogāyatanāni śarīrāṇyarjayitvā gṛhṇāti cotsṛjati ca || VSpkC_3.17-18:2",
    "GSP30vasspacu:910_0": "* yataś caivam ato 'sya puryaṣṭakasaṃruddhasya yā saṃsṛtis tasyā yaḥ prakṛṣṭo layaḥ puryaṣṭakātmakamalocchedena vināśaḥ tasya",
    "GSP30vasspacu:910_1": "kāraṇaṃ samyak sukhopāyaṃ pracakṣmahe samanantaram eva brūmaḥ tathā sampracakṣmahe prakaraṇe 'smin svayaṃ pratipāditavantaḥ ||",
    "GSP30vasspacu:910_2": "VSpkC_3.17-18:3",
    "GSP30vasspacu:911": "* vartamānasāmīpye vartamānavad vā || VSpkC_3.17-18:4",
    "GSP30vasspacu:912": "* iti vartamānaprayogaḥ || VSpkC_3.17-18:5",
    "GSP30vasspacu:913": "* etat pratipādayan ādyasūtroktamarthaṃ nigamayati || VSpkC_3.17-18:6]",
    "GSP30vasspacu:914": "yadā tv ekatra saṃrūḍhas tadā tasya layodayau /",
    "GSP30vasspacu:915": "niyacchan bhoktṛtām eti tataś cakreśvaro bhavet // VSpk_3.19 //",
    "GSP30vasspacu:916": "* yadā punarayamuktāḥ paratattvasamāveśopadeśayuktīḥ pariśīlayan ekatra pūrṇāhaṃtātmani spandatattve samyagavicalatvena rūḍhaḥ samāviṣṭas tanmayo",
    "GSP30vasspacu:917_0": "bhavati tadā tasyeti pūrvasūtranirdiṣṭasya puryaṣṭakasya taddvāreṇaiva viśvasya nimīlanonmīlanasamāveśābhyāṃ layodayau niyacchan",
    "GSP30vasspacu:917_1": "prathamasūtranirṇītadṛśā ekasmād eva śaṃkarātmanaḥ svabhāvāt saṃhāraṃ sargaṃ ca kurvan bhoktṛtām eti dharādiśivāntasamagrabhogyakavalanena",
    "GSP30vasspacu:917_2": "paramapramātṛtāṃ satīm eva pratyabhijñānakrameṇāvalambeta || VSpkC_3.19:1",
    "GSP30vasspacu:918": "* tataś ca prathamasūtranirṇītasya śakticakrasya svamarīcinicayasyeśvaro 'dhipatir bhavet * anenaiva ca dehena maheśvaratvam avāpnotyeveti yāvat || VSpkC_3.19:3",
    "GSP30vasspacu:919": "* evaṃ copakramopasaṃhārayor mahārthasaṃpuṭīkāraṃ darśayan tatsāratayā samastaśāṃkaropaniṣanmūrdhanyatām asyāviṣkaroti śāstrasya śrīmān vasuguptācāryaḥ iti śivam || VSpkC_3.19:4]",
    "GSP30vasspacu:920": "spandakārikā, caturtho niḥṣyandaḥ",
    "GSP30vasspacu:921": "agādhasaṃśayāmbhodhisamuttaraṇatāriṇīm /",
    "GSP30vasspacu:922": "vande vicitrārthapadāṃ citrāṃ tāṃ gurubhāratīm // VSpk_4.1 //",
    "GSP30vasspacu:923": "* tāmasāmānyāṃ bhagavatīṃ guruṃ śaivī mukham ihocyate iti sthityā śivadhāmaprāptihetutvād ācāryarūpām || VSpkC_4.1:1",
    "GSP30vasspacu:924": "* atha ca guruṃ paśyantyādikroḍīkārāt mahatīṃ bhāratīṃ parāṃ vācam tathā",
    "GSP30vasspacu:925": "guror ācāryasya sambandhinīm upadeṣṭrīṃ giraṃ citrāṃ lokottaracamatkārarūpāṃ vande sarvotkṛṣṭatvena samāviśāmi || VSpkC_4.1:2",
    "GSP30vasspacu:926": "* atha ca sarvāvasthāsu sphuradrūpatvād abhivadantīm udyantṛtāprayatnenābhivādaye svarūpavimarśaniṣṭhāṃ tāṃ samāveṣṭuṃ saṃmukhīkaromi || VSpkC_4.1:3",
    "GSP30vasspacu:927": "* kīdṛśīm agādho duruttaro yaḥ saṃśayaḥ pūrṇāhaṃtāniścayābhāvātmā vicitraḥ śaṅkākalaṅkaḥ sa eva vitatatvenāmbhodhis tasya samyaguttaraṇe yā tāriṇī",
    "GSP30vasspacu:928": "naur iva tām ityubhayatrāpi yojyam /",
    "GSP30vasspacu:929": "* tathā vicitrārthāni nānācamatkāraprayojanāni padāni viśrāntayo yasyāṃ",
    "GSP30vasspacu:930": "parasyāṃ vāci tāṃ vicitrāṇi ramyaracanānupraviṣṭāni arthapadāni vācyavācakāni yasyāṃ guruvāci tām || VSpkC_4.1:4",
    "GSP30vasspacu:931": "* prasiddhaprabhāvasvanāmodīraṇāt sambhāvanāpratyayenārthinaḥ pravartayan",
    "GSP30vasspacu:932": "gūhanīyatayā mahāphalatām asya śāstrasya nirūpayati śāstrakāraḥ ||",
    "GSP30vasspacu:933": "labdhvāpyalabhyam etajjñānadhanaṃ hṛdguhāntakṛtanihiteḥ /",
    "GSP30vasspacu:934": "vasuguptavacchivāya hi bhavati sadā sarvalokasya // VSpk_4.2 //",
    "GSP30vasspacu:935": "* etacchāstroktam etajjñānam eva puruṣārthaprāptihetutvād dhanam alabhyam",
    "GSP30vasspacu:936_0": "api duṣprāpam api labdhvā śaṃkarasvapnopadeśasāraṃ śilātalād avāpya prakāśavimarśātmakaṃ hṛdayam eva viśvāntaḥpraveśāvakāśapradatvād",
    "GSP30vasspacu:936_1": "guhā tasyām antena niścayena kṛtā nihitiḥ sthāpanā yena arthāttasyaiva jñānadhanasya tasya svāminaḥ śrīvasuguptābhidhānasya",
    "GSP30vasspacu:936_2": "guroryathaiva tacchivāya jātaṃ tadvadadhikāriniyamasaṃkocābhāvāt sarvalokasyāpi hṛdguhāntakṛtanihiter yatnād asāmayikāt gopayataḥ",
    "GSP30vasspacu:936_3": "dṛḍhapratipattyā ca svātmīkurvataḥ sadā śivāya bhavati nityaśaṃkarātmakasvasvabhāvasamāveśalābhāya sampadyata iti śivam ||",
    "GSP30vasspacu:937": "* yadyapyasmin vivṛtigaṇanā vidyate naiva śāstre lokaścāyaṃ yadapi matimān bhūyasottānavṛttiḥ",
    "GSP30vasspacu:938": "* jānantyete tadapi kuśalāste 'smadukter viśeṣaṃ kecit sāragrahaṇanipuṇāś",
    "GSP30vasspacu:939": "cetanārājahaṃsāḥ || VSpkC_4.2:2",
    "GSP30vasspacu:940": "* anantāparaṭīkākṛnmadhye sthitim amṛṣyatā /",
    "GSP30vasspacu:941": "* vivṛtaṃ spandaśāstraṃ no guruṇā no mayāsya tu || VSpkC_4.2:3",
    "GSP30vasspacu:942": "* viśeṣaleśaḥ saṃdohe darśitaḥ pūrvamadya tu /",
    "GSP30vasspacu:943": "* rudraśaktisamāveśaśālinaḥ śivarūpiṇaḥ || VSpkC_4.2:4",
    "GSP30vasspacu:944": "* śūranāmnaḥ svaśiṣyasya prārthanātirasena tat /",
    "GSP30vasspacu:945": "* nirṇītaṃ kṣemarājena sphārānnijaguror guroḥ || VSpkC_4.2:5",
    "GSP30vasspacu:946": "* yeṣāṃ no dhiṣaṇopadeśaviśadā saddaiśikairdarśitā śrīmacchāmbhavaśāsanopaniṣadā yeṣāṃ na bhagno bhramaḥ /",
    "GSP30vasspacu:947": "* ye nāsvāditapūrviṇo mṛdudhiyaḥ śrīpratyabhijñāmṛtaṃ tenātrādhikṛtāḥ paraiḥ punar idaṃ pūrṇāśayaiś carvyatām || VSpkC_4.2:6",
    "GSP30vasspacu:948": "* śivādikṣityanto vitatavitato yo 'dhvavibhavaḥ",
    "GSP30vasspacu:949": "sphurannānāsargasthitilayadaśācitritatanuḥ /",
    "GSP30vasspacu:950": "* iyadviśvaṃ yasya prasarakaṇikāsau vijayate paraḥ saṃvitspando",
    "GSP30vasspacu:951": "lasadasamasaukhyāyatanabhūḥ || VSpkC_4.2:7]"
}