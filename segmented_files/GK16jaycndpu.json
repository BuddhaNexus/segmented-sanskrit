{
    "GK16jaycndpu:0": "śrīḥ pīyuṣavarṣaśrījayadevakavikṛtaḥ candrālokaḥ uccairasyati mandatāmarasatāṃ jāgratkalaṅkairava-dhvaṃsaṃ hastayate ca yā",
    "GK16jaycndpu:jcand_1.1ab": "sumanasām ullāsinī mānase /",
    "GK16jaycndpu:jcand_1.1cd": "dhṛṣṭodyanmadanāśanārcir amalā lokatrayīdarśikā sā netratritayīva khaṇḍaparaśor vāgdevatā dīvyatu // //",
    "GK16jaycndpu:jcand_1.2ab": "haṃ ho cinmayacittacandramaṇayaḥ saṃvardhayadhvaṃ rasān re re svairiṇi nirvicārakavite māsmat prakāśībhava /",
    "GK16jaycndpu:jcand_1.2cd": "ullāsāya vicāravīcinicayālaṅkāravārām nidheś candrālokamayaṃ svayaṃ vitanute pīyūṣavarṣaḥ kṛtī // //",
    "GK16jaycndpu:jcand_1.3ab": "yuktyāsvādyalasadrasaikavasatiḥ sāhityasārasvata-kṣīrāmbhodhir agādhatām upadadhat sevyaḥ samāśrīyatām /",
    "GK16jaycndpu:jcand_1.3cd": "śrīr asmād upadeśakauśalamayaṃ pīyūṣam asmājjagaj jāgradbhāsurapadmakeśarayaśaḥśītāṃśur asmād budhāḥ // //",
    "GK16jaycndpu:jcand_1.4ab": "taṃ pūrvācāryasūryokti-jyotiḥ stomodgamaṃ stumaḥ /",
    "GK16jaycndpu:jcand_1.4cd": "yaṃ prastūya prakāśante madguṇās trasareṇavaḥ // //",
    "GK16jaycndpu:jcand_1.5ab": "nāśaṅkanīyam eteṣāṃ matam etena dūṣyate /",
    "GK16jaycndpu:jcand_1.5cd": "kiṃ tu cakṣur mṛgākṣīṇāṃ kajjaleneva bhūṣyate // //",
    "GK16jaycndpu:jcand_1.6ab": "pratibhaiva śrutābhyāsa-sahitā kavitāṃ prati /",
    "GK16jaycndpu:jcand_1.6cd": "hetur mṛdambusambaddhā bījamālā latāmiva // //",
    "GK16jaycndpu:jcand_1.7ab": "nirdoṣā lakṣaṇavatī sarītir guṇabhūṣaṇā /",
    "GK16jaycndpu:jcand_1.7cd": "sālaṃkārarasāneka-vṛttir vāk kāvyanāmabhāk // //",
    "GK16jaycndpu:jcand_1.8ab": "aṅgīkaroti yaḥ kāvyaṃ śabdārthāv analaṃkṛtī /",
    "GK16jaycndpu:jcand_1.8cd": "asau na manyate kasmād anuṣṇam analaṃ kṛtī // //",
    "GK16jaycndpu:jcand_1.9ab": "vibhaktyutpattaye yogyaḥ śāstrīyaḥ śabda iṣyate /",
    "GK16jaycndpu:jcand_1.9cd": "rūḍhayaugikatanmiśraiḥ prabhedaiḥ sa punas tridhā // //",
    "GK16jaycndpu:jcand_1.10ab": "avyaktayoganiryoga-yogābhāsais tridhādimaḥ /",
    "GK16jaycndpu:jcand_1.10cd": "te ca vṛkṣādibhūvādi-maṇḍapādyā yathākramam // //",
    "GK16jaycndpu:jcand_1.11ab": "śuddhatanmūlasaṃbhinna-prabhedair yaugikas tridhā /",
    "GK16jaycndpu:jcand_1.11cd": "te ca bhrāntisphuratkānti-kaunteyādisvarūpiṇaḥ // //",
    "GK16jaycndpu:jcand_1.12ab": "tanmiśro 'nyonyasāmānya-viśeṣaparivartanāt /",
    "GK16jaycndpu:jcand_1.12cd": "nīradhiḥ paṅkajaṃ saudhaḥ sāgaro bhūruhaḥ śaśī // //",
    "GK16jaycndpu:jcand_1.13ab": "kṣīranīradhir ākāśa-paṅkajaṃ tena siddhayati /",
    "GK16jaycndpu:jcand_1.13cd": "vibhaktyantaṃ padaṃ vākyaṃ tadvyūho 'rthasamāptitaḥ // //",
    "GK16jaycndpu:jcand_1.14ab": "yuktārthatāṃ tāṃ ca vinā khaṇḍavākyaṃ sa iṣyate /",
    "GK16jaycndpu:jcand_1.14cd": "vākyaṃ ca khaṇḍavākyaṃ ca padam ekam api kvacit // //",
    "GK16jaycndpu:jcand_1.15ab": "dhūmavattvād iti yathā devety āmantraṇaṃ yathā /",
    "GK16jaycndpu:jcand_1.15cd": "vākyāny ekārthaviśrāntāny āhur vākyakadambakam // //",
    "GK16jaycndpu:jcand_1.16ab": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau",
    "GK16jaycndpu:jcand_1.16cd": "anenāsāv ādyaḥ sukavijayadevena racite ciraṃ candrāloke sukhayatu mayūkhaḥ sumanasaḥ // //",
    "GK16jaycndpu:jcand_2.1ab": "syāc ceto viśatā yena sakṣatā ramaṇīyatā /",
    "GK16jaycndpu:jcand_2.1cd": "śabde 'rthe ca kṛtonmeṣaṃ doṣam udghoṣayanti tam // //",
    "GK16jaycndpu:jcand_2.2ab": "bhavec chrutikaṭur varṇaḥ śravaṇodvejane paṭuḥ /",
    "GK16jaycndpu:jcand_2.2cd": "saṃvidrate vyākaraṇa-viruddhaṃ cyutasaṃskṛti // //",
    "GK16jaycndpu:jcand_2.3ab": "aprayuktaṃ daivatādi-śabde puṃlliṅgatādikam /",
    "GK16jaycndpu:jcand_2.3cd": "asamarthaṃ tu hantyādeḥ prayogo gamanādiṣu // //",
    "GK16jaycndpu:jcand_2.4ab": "sa hanti hanta kāntāre kāntaḥ kuṭilakuntalaḥ /",
    "GK16jaycndpu:jcand_2.4cd": "nihatārthaṃ lohitādau śoṇitādiprayogataḥ // //",
    "GK16jaycndpu:jcand_2.5ab": "vyanakty anucitārthaṃ yat padam āhus tadeva tat /",
    "GK16jaycndpu:jcand_2.5cd": "iyam adbhutaśākhyagra-kelikautukavānarī // //",
    "GK16jaycndpu:jcand_2.6ab": "nirarthakaṃ tuhītyādi pūraṇaikaprayojanam /",
    "GK16jaycndpu:jcand_2.6cd": "arthe vidadhadityādau dadhadādyam avācakam // //",
    "GK16jaycndpu:jcand_2.7ab": "dhatte nabhastalaṃ bhāsvān aruṇaṃ taruṇaiḥ karaiḥ /",
    "GK16jaycndpu:jcand_2.7cd": "ekākṣaraṃ vinā bhūbhrū-kṣmādikaṃ khatalādivat // //",
    "GK16jaycndpu:jcand_2.8ab": "aślīlaṃ trividhaṃ vrīḍā-jugupsāmaṅgalātmanā /",
    "GK16jaycndpu:jcand_2.8cd": "āhlādasādhanaṃ vāyuḥ kāntānāśe bhavet katham // //",
    "GK16jaycndpu:jcand_2.9ab": "syād dvyartham iha sandigdhaṃ nadyāṃ yānti patatriṇaḥ /",
    "GK16jaycndpu:jcand_2.9cd": "syād apratītaṃ śāstraika-gamyaṃ vītānumādivat // //",
    "GK16jaycndpu:jcand_2.10ab": "śithilaṃ śayane lilye maccitaṃ te śaśiśriyi /",
    "GK16jaycndpu:jcand_2.10cd": "mastapiṣṭakaṭīloṣṭa-gallādi grāmyam ucyate // //",
    "GK16jaycndpu:jcand_2.11ab": "neyārthaṃ lakṣaṇātyanta-prasarād amanoharam /",
    "GK16jaycndpu:jcand_2.11cd": "himāṃśor hāradhikkāra-jāgare yāmikāḥ karāḥ // //",
    "GK16jaycndpu:jcand_2.12ab": "kliṣṭam artho yadīyo 'rtha-śreṇiniḥśreṇim ṛcchati /",
    "GK16jaycndpu:jcand_2.12cd": "haripriyāpitṛvadhū-pravāhapratimaṃ vacaḥ // //",
    "GK16jaycndpu:jcand_2.13ab": "avimṛṣṭavidheyāṃśaḥ samāsapihite vidhau /",
    "GK16jaycndpu:jcand_2.13cd": "viśanti viśikhaprāyāḥ kaṭākṣāḥ kāmināṃ hṛdi // //",
    "GK16jaycndpu:jcand_2.14ab": "aparādhīna ityādi viruddhamatikṛn matam /",
    "GK16jaycndpu:jcand_2.14cd": "anyasaṅgatam uttuṅga-hāraśobhipayodharau // //",
    "GK16jaycndpu:jcand_2.15ab": "rasādyanucite varṇe pratikūlākṣaraṃ viduḥ /",
    "GK16jaycndpu:jcand_2.15cd": "na mām aṅgada jānāsi rāvaṇaṃ raṇadāruṇam // //",
    "GK16jaycndpu:jcand_2.16ab": "yasminn upahato lupto visarga iha tat tathā /",
    "GK16jaycndpu:jcand_2.16cd": "kusandhiḥ paṭav āgaccha visandhir nṛpatī imau // //",
    "GK16jaycndpu:jcand_2.17ab": "hatavṛttam anukto 'pi chandodoṣaś cakāsti cet /",
    "GK16jaycndpu:jcand_2.17cd": "viśālalocane! paśyāmbaraṃ tārātaraṅgitam // //",
    "GK16jaycndpu:jcand_2.18ab": "nyūnaṃ tvatkhaḍgasaṃbhūta-yaśaḥpuṣpaṃ nabhastaṭam /",
    "GK16jaycndpu:jcand_2.18cd": "adhikaṃ bhavataḥ śatrūn daśaty asilatāphaṇī // //",
    "GK16jaycndpu:jcand_2.19ab": "kathitaṃ punaruktā vāk śyāmābjaśyāmalocanā /",
    "GK16jaycndpu:jcand_2.19cd": "vikṛtaṃ dūravivṛtair aiyaruḥ kuñjarāḥ puram // //",
    "GK16jaycndpu:jcand_2.20ab": "patatprakarṣaṃ hīnānu-prāsāditve yathottaram /",
    "GK16jaycndpu:jcand_2.20cd": "gambhīrārambhadambholi-pāṇir eṣaḥ samāgataḥ // //",
    "GK16jaycndpu:jcand_2.21ab": "samāptapunarāttaṃ syād eṣa pīyūṣabhājanam /",
    "GK16jaycndpu:jcand_2.21cd": "netrānandī tuṣārāṃśur udety ambudhibāndhavaḥ // //",
    "GK16jaycndpu:jcand_2.22ab": "ardhāntarapadāpekṣi krīḍānṛtyeṣu sasmitam /",
    "GK16jaycndpu:jcand_2.22cd": "moghārambhaṃ stumaḥ śambhum ardharambhoruvigraham // //",
    "GK16jaycndpu:jcand_2.23ab": "abhavanmatayogaḥ syān na ced abhimato 'nvayaḥ /",
    "GK16jaycndpu:jcand_2.23cd": "yena baddho 'mbudhir yasya rāmasyānucarā vayam // //",
    "GK16jaycndpu:jcand_2.24ab": "dviṣāṃ sampadam ācchidya yaḥ śatrūn samapūrayat /",
    "GK16jaycndpu:jcand_2.24cd": "asthānasthasamāsaṃ na vidvajjanamanoramam // //",
    "GK16jaycndpu:jcand_2.25ab": "mithaḥ pṛthagvākyapadaiḥ saṃkīrṇaṃ yat tad eva tat /",
    "GK16jaycndpu:jcand_2.25cd": "vaktreṇa bhrājate rātriḥ kāntā candreṇa rājate // //",
    "GK16jaycndpu:jcand_2.26ab": "brahmāṇḍaṃ tvadyaśaḥpūra-garbhitaṃ bhūmibhūṣaṇa /",
    "GK16jaycndpu:jcand_2.26cd": "ākarṇaya payaḥpūrṇa-suvarṇakalaśāyate // //",
    "GK16jaycndpu:jcand_2.27ab": "bhagnaprakramam ārabdha-śabdanirvāhahīnatā /",
    "GK16jaycndpu:jcand_2.27cd": "akramaḥ kṛṣṇa pūjyante tvām anabhyarcya devatāḥ // //",
    "GK16jaycndpu:jcand_2.28ab": "amatārthāntaraṃ mukhye 'mukhyenārthe virodhakṛt /",
    "GK16jaycndpu:jcand_2.28cd": "tyaktahāram uraḥkṛtvā śokenāliṅgitāṅganā // //",
    "GK16jaycndpu:jcand_2.29ab": "apuṣṭārtho viśeṣye cen na viśeṣo viśeṣaṇāt /",
    "GK16jaycndpu:jcand_2.29cd": "viśanti hṛdayaṃ kāntā-kaṭākṣāḥ khañjanatviṣaḥ // //",
    "GK16jaycndpu:jcand_2.30ab": "kaṣṭaḥ spaṣṭāvabodhārtham akṣamo vācyasannibhaḥ /",
    "GK16jaycndpu:jcand_2.30cd": "vyāhataś cedvirodhaḥ syān mithaḥ pūrvāparārthayoḥ // //",
    "GK16jaycndpu:jcand_2.31ab": "sahasrapatramitraṃ te vaktraṃ kenopamīyate /",
    "GK16jaycndpu:jcand_2.31cd": "kutastatropamā yatra punaruktaḥ sudhākaraḥ // //",
    "GK16jaycndpu:jcand_2.32ab": "duṣkramagrāmyasandigdhās trayo doṣāḥ kramād amī /",
    "GK16jaycndpu:jcand_2.32cd": "tvadbhaktaḥ kṛṣṇa! gaccheyaṃ narakaṃ svargam eva vā // //",
    "GK16jaycndpu:jcand_2.33ab": "ekaṃ me cumbanaṃ dehi tava dāsyāmi kañcukam /",
    "GK16jaycndpu:jcand_2.33cd": "brūta kiṃ sevyatāṃ candra-mukhīcandrakirīṭayoḥ // //",
    "GK16jaycndpu:jcand_2.34ab": "anaucityaṃ kīrtilatāṃ taraṅgayati yaḥ sadā /",
    "GK16jaycndpu:jcand_2.34cd": "prasiddhyā vidyayā vāpi viruddhaṃ dvividhaṃ matam // //",
    "GK16jaycndpu:jcand_2.35ab": "nyasteyaṃ paśya kandarpa-pratāpadhavaladyutiḥ /",
    "GK16jaycndpu:jcand_2.35cd": "ketakī śekhare śambhor dhatte candrakalātulām // //",
    "GK16jaycndpu:jcand_2.36ab": "sāmānyaparivṛttiḥ syāt kuṇḍalacchavivigrahā /",
    "GK16jaycndpu:jcand_2.36cd": "viśeṣaparivṛttiḥ syād vanitā mama cetasi // //",
    "GK16jaycndpu:jcand_2.37ab": "tathā sahacarācāru-viruddhānyonyasaṃgatī /",
    "GK16jaycndpu:jcand_2.37cd": "dhvāṅkṣāḥ santaś ca tanayaṃ svaṃ paraṃ ca na jānate // //",
    "GK16jaycndpu:jcand_2.38ab": "sarojanetra putrasya mukhendum avalokaya /",
    "GK16jaycndpu:jcand_2.38cd": "pālayiṣyati te gotram asau narapurandaraḥ // //",
    "GK16jaycndpu:jcand_2.39ab": "pade tadaṃśe vākyāṃśe vākye vākyakadambake /",
    "GK16jaycndpu:jcand_2.39cd": "yathānusāram abhyūhed doṣān śabdārthasaṃbhavān // //",
    "GK16jaycndpu:jcand_2.40ab": "doṣam āpatitaṃ svānte prasarantaṃ viśṛṅkhalam /",
    "GK16jaycndpu:jcand_2.40cd": "nivārayati yas tredhā doṣāṅkuśam uśanti tam // //",
    "GK16jaycndpu:jcand_2.41ab": "doṣe guṇatvaṃ tanute doṣatvaṃ vā nirasyati /",
    "GK16jaycndpu:jcand_2.41cd": "bhavantam athavā doṣaṃ nayaty atyājyatāmasau // //",
    "GK16jaycndpu:jcand_2.42ab": "mukhaṃ candraśriyaṃ dhatte śvetaśmaśrukarāṅkuraiḥ /",
    "GK16jaycndpu:jcand_2.42cd": "atra hāsyarasoddeśe grāmyatvaṃ guṇatāṃ gatam // //",
    "GK16jaycndpu:jcand_2.43ab": "tava dugdhābdhisaṃbhūteḥ kathaṃ jātā kalāṅkitā /",
    "GK16jaycndpu:jcand_2.43cd": "kavīnāṃ samayād vidyā-viruddho 'doṣatāṃ gataḥ // //",
    "GK16jaycndpu:jcand_2.44ab": "dadhāra gaurī hṛdaye devaṃ himakarāṅkitam /",
    "GK16jaycndpu:jcand_2.44cd": "atra śleṣodayān naiva tyājyaṃ hīti nirarthakam // //",
    "GK16jaycndpu:121": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau",
    "GK16jaycndpu:jcand_3.1ab": "dvitīyas tenāsau sukavijayadevena racite ciraṃ candrāloke sukhayatu mayūkhaḥ sumanasaḥ // alpākṣarā vicitrārtha-khyātir akṣarasaṃhatiḥ /",
    "GK16jaycndpu:jcand_3.1cd": "uṣākāntenānugataḥ śūraḥ śaurir ayaṃ punaḥ // //",
    "GK16jaycndpu:jcand_3.2ab": "śobhā khyātāpi yaddoṣo guṇakīrtyā niṣidhyate /",
    "GK16jaycndpu:jcand_3.2cd": "mudhā nindanti saṃsāraṃ kaṃsārir yatra pūjyate // //",
    "GK16jaycndpu:jcand_3.3ab": "abhimāno vicāraś ced ūhitārthaniṣedhakṛt /",
    "GK16jaycndpu:jcand_3.3cd": "indur yadi kathaṃ tīvraḥ sūryo yadi kathaṃ niśi // //",
    "GK16jaycndpu:jcand_3.4ab": "hetus tyaktvā bahūn pakṣān yuktyaikasyāvadhāraṇam /",
    "GK16jaycndpu:jcand_3.4cd": "nendur nārko 'yam aurvāgniḥ sāgarād utthito dahan // //",
    "GK16jaycndpu:jcand_3.5ab": "pratiṣedhaḥ prasiddhānāṃ kāraṇānām anādaraḥ /",
    "GK16jaycndpu:jcand_3.5cd": "na yuddhena bhruvoḥ spandenaiva vīrā nipātitāḥ // //",
    "GK16jaycndpu:jcand_3.6ab": "niruktaṃ syān nirvacanaṃ nāmnaḥ satyaṃ tathānṛtam /",
    "GK16jaycndpu:jcand_3.6cd": "īdṛśaiś caritai rājan satyaṃ doṣākaro bhavān // //",
    "GK16jaycndpu:jcand_3.7ab": "syān mithyādhyavasāyaś ced asatī sādhyasādhane /",
    "GK16jaycndpu:jcand_3.7cd": "candrāṃśusūtragrathitāṃ nabhaḥpuṣpasrajaṃ vaha // //",
    "GK16jaycndpu:jcand_3.8ab": "siddhiḥ khyāteṣu cen nāma kīrtyate tulyatoktaye /",
    "GK16jaycndpu:jcand_3.8cd": "yuvām eveha vikhyātau tvaṃ balair jaladhir jalaiḥ // //",
    "GK16jaycndpu:jcand_3.9ab": "yuktir viśeṣasiddhiś ced vicitrārthāntarānvayāt /",
    "GK16jaycndpu:jcand_3.9cd": "navas tvaṃ nīradaḥ ko 'pi svarṇair varṣasi yan muhuḥ // //",
    "GK16jaycndpu:jcand_3.10ab": "kāryaṃ phalopalambhaś ced vyāpārād vastuto 'tha vā /",
    "GK16jaycndpu:jcand_3.10cd": "asāv udeti śītāṃśur mānacchedāya subhruvām // //",
    "GK16jaycndpu:jcand_3.11ab": "ityādi lakṣaṇaṃ bhūri kāvyasyāhur maharṣayaḥ /",
    "GK16jaycndpu:jcand_3.11cd": "svarṇabhrājiṣṇubhālatva-prabhṛtīva mahībhujaḥ // //",
    "GK16jaycndpu:jcand_3.12ab": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau",
    "GK16jaycndpu:jcand_3.12cd": "tṛtīyas tenāsau sukavijayadevena racite ciraṃ candrāloke sukhayatu mayūkhaḥ sumanasaḥ // //",
    "GK16jaycndpu:jcand_4.1ab": "śleṣo vighaṭamānārtha-ghaṭamānatvavarṇanam /",
    "GK16jaycndpu:jcand_4.1cd": "sa tu śābdaḥ sajātīyaiḥ śabdair bandhaḥ sukhāvahaḥ // //",
    "GK16jaycndpu:jcand_4.2ab": "ullasattanutāṃ nīte 'nante pulakakaṇṭakaiḥ /",
    "GK16jaycndpu:jcand_4.2cd": "bhītayā mānavatyaiva śriyāśliṣṭaṃ hariṃ stumaḥ // //",
    "GK16jaycndpu:jcand_4.3ab": "yasmād antaḥsthitaḥ sarvaḥ svayam artho 'vabhāsate /",
    "GK16jaycndpu:jcand_4.3cd": "salilasyeva sūktasya sa prasāda iti smṛtaḥ // //",
    "GK16jaycndpu:jcand_4.4ab": "samatālpasamāsatvaṃ varṇādyais tulyatātha vā /",
    "GK16jaycndpu:jcand_4.4cd": "śyāmalā komalā bālā ramaṇaṃ śaraṇaṃ gatā // //",
    "GK16jaycndpu:jcand_4.5ab": "samādhir arthamahimā lasadghanarasātmanā /",
    "GK16jaycndpu:jcand_4.5cd": "syād antarviśatā yena gātramaṅkuritaṃ satām // //",
    "GK16jaycndpu:jcand_4.6ab": "mādhuryaṃ punaruktasya vaicitryaṃ cārutāvaham /",
    "GK16jaycndpu:jcand_4.6cd": "vayasya paśya paśyāsyāś cañcalaṃ locanāñcalam // //",
    "GK16jaycndpu:jcand_4.7ab": "ojaḥ syāt prauḍhir arthasya saṃkṣepo vātibhūyasaḥ /",
    "GK16jaycndpu:jcand_4.7cd": "ripuṃ hatvā yaśaḥ kṛtvā tvadasiḥ kośam āviśat // //",
    "GK16jaycndpu:jcand_4.8ab": "saukumāryam apāruṣyaṃ paryāyaparivartanāt /",
    "GK16jaycndpu:jcand_4.8cd": "sa kathāśeṣatāṃ yātaḥ samāliṅgya marutsakham // //",
    "GK16jaycndpu:jcand_4.9ab": "udāratā tu vaidagdhyam agrāmyatvāt pṛthaṅmatā /",
    "GK16jaycndpu:jcand_4.9cd": "mānaṃ muñca priye kiṃcil locanāntam udañcaya // //",
    "GK16jaycndpu:jcand_4.10ab": "śṛṅgāre ca prasāde ca kāntyarthavyaktisaṃgrahaḥ /",
    "GK16jaycndpu:jcand_4.10cd": "amī daśa guṇāḥ kāvye puṃsi śauryādayo yathā // //",
    "GK16jaycndpu:jcand_4.11ab": "tilakādyam iva strīṇāṃ vidagdhahṛdayaṅgamam /",
    "GK16jaycndpu:jcand_4.11cd": "vyatiriktam alaṅkāraṃ prakṛter bhūṣaṇaṃ girām // //",
    "GK16jaycndpu:jcand_4.12ab": "vicitralakṣaṇo nyāso nirvāhaḥ prauḍhir aucitī /",
    "GK16jaycndpu:jcand_4.12cd": "śāstrāntararahasyoktiḥ saṃgraho dik pradarśitā // //",
    "GK16jaycndpu:170": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau",
    "GK16jaycndpu:jcand_5.1ab": "caturthas tenāsau sukavijayadevena racite ciraṃ candrāloke sukhayatu mayūkhaḥ sumanasaḥ // śabdārthayoḥ prasiddhyā vā kaveḥ prauḍhivaśena vā /",
    "GK16jaycndpu:jcand_5.1cd": "hārādivad alaṅkāraḥ sanniveśo manoharaḥ // //",
    "GK16jaycndpu:jcand_5.2ab": "svaravyañjanasaṃdoha-vyūhāmandohadohadā /",
    "GK16jaycndpu:jcand_5.2cd": "gaur jagajjāgradutsekā chekānuprāsabhāsurā // //",
    "GK16jaycndpu:jcand_5.3ab": "āvṛttavarṇasampūrṇaṃ vṛttyanuprāsavad vacaḥ /",
    "GK16jaycndpu:jcand_5.3cd": "amandānandasandoha-svacchandāspadamandiram // //",
    "GK16jaycndpu:jcand_5.4ab": "lāṭānuprāsabhūr bhinnābhiprāyā punaruktatā /",
    "GK16jaycndpu:jcand_5.4cd": "yatra syān na punaḥ śatror garjitaṃ taj jitaṃ jitam // //",
    "GK16jaycndpu:jcand_5.5ab": "ślokasyārdhe tadardhe vā varṇāvṛttir yadi dhruvā /",
    "GK16jaycndpu:jcand_5.5cd": "tadā matā matimatāṃ sphuṭānuprāsatā satām // //",
    "GK16jaycndpu:jcand_5.6ab": "upameyopamānādāv arthānuprāsa iṣyate /",
    "GK16jaycndpu:jcand_5.6cd": "candanaṃ khalu govinda-caraṇadvandvavandanam // //",
    "GK16jaycndpu:jcand_5.7ab": "punaruktapratīkāśaṃ punaruktārthasannibham /",
    "GK16jaycndpu:jcand_5.7cd": "aṃśukāntaṃ śaśī kurvann ambarāntam upaity asau // //",
    "GK16jaycndpu:jcand_5.8ab": "āvṛttavarṇastabakaṃ stavakandāṅkuraṃ kaveḥ /",
    "GK16jaycndpu:jcand_5.8cd": "yamakaṃ prathamā dhurya-mādhuryavacaso viduḥ // //",
    "GK16jaycndpu:jcand_5.9ab": "kāvyavitpravaraiścitraṃ khaḍgabandhādi lakṣyate /",
    "GK16jaycndpu:jcand_5.9cd": "teṣv ādyam ucyate śloka-dvayīsajjanarañjikā // //",
    "GK16jaycndpu:jcand_5.10ab": "kāminīva bhavet khaḍga-lekhā cārukarālikā /",
    "GK16jaycndpu:jcand_5.10cd": "kāśmīrasekā raktāṅgī śatrukaṇṭhāntikāśritā // //",
    "GK16jaycndpu:jcand_5.11ab": "upamā yatra sādṛśya-lakṣmīr ullasati dvayoḥ /",
    "GK16jaycndpu:jcand_5.11cd": "hṛdaye khelator uccais tanvaṅgīstanayoriva // //",
    "GK16jaycndpu:jcand_5.12ab": "upamānopameyatve yatraikasyaiva jāgṛtaḥ /",
    "GK16jaycndpu:jcand_5.12cd": "indur indurivetyādau bhaved evam ananvayaḥ // //",
    "GK16jaycndpu:jcand_5.13ab": "paryāyeṇa dvayos tac ced upameyopamā matā /",
    "GK16jaycndpu:jcand_5.13cd": "dharmo 'rtha iva pūrṇaśrīr artho dharma iva tvayi // //",
    "GK16jaycndpu:jcand_5.14ab": "vikhyātasyopamānasya yatra syād upameyatā /",
    "GK16jaycndpu:jcand_5.14cd": "indur mukham ivetyādau syāt pratīpopamā tadā // //",
    "GK16jaycndpu:jcand_5.15ab": "upamāne tu līlādi-padāḍhye lalitopamā /",
    "GK16jaycndpu:jcand_5.15cd": "tvannetrayugalaṃ dhatte līlāṃ nīlāmbujanmanoḥ // //",
    "GK16jaycndpu:jcand_5.16ab": "anekasyārthayugmasya sādṛśyaṃ stabakopamā /",
    "GK16jaycndpu:jcand_5.16cd": "śrito 'smi caraṇau viṣṇor bhṛṅgas tāmarasaṃ yathā // //",
    "GK16jaycndpu:jcand_5.17ab": "syāt saṃpūrṇopamā yatra dvayor api vidheyatā /",
    "GK16jaycndpu:jcand_5.17cd": "padmānīva vinidrāṇi netrāṇy āsann aharmukhe // //",
    "GK16jaycndpu:jcand_5.18ab": "yatropamānacitreṇa sarvathāpy uparajyate /",
    "GK16jaycndpu:jcand_5.18cd": "upameyamayī bhittis tatra rūpakam iṣyate // //",
    "GK16jaycndpu:jcand_5.19ab": "samānadharmayuksādhyā-ropāt sopādhirūpakam /",
    "GK16jaycndpu:jcand_5.19cd": "utsiktakṣitibhṛllakṣya-pakṣacchedapurandaraḥ // //",
    "GK16jaycndpu:jcand_5.20ab": "pṛthakkathitasādṛśyaṃ dṛśyaṃ sādṛśyarūpakam /",
    "GK16jaycndpu:jcand_5.20cd": "ullasatpañcaśākhas te rājate bhujabhūruhaḥ // //",
    "GK16jaycndpu:jcand_5.21ab": "syād aṅgayaṣṭirityevaṃ-vidham ābhāsarūpakam /",
    "GK16jaycndpu:jcand_5.21cd": "aṅgayaṣṭidhanurvallīty-ādi rūpitarūpakam // //",
    "GK16jaycndpu:jcand_5.22ab": "pariṇāmo 'nayor yasminn abhedaḥ paryavasyati /",
    "GK16jaycndpu:jcand_5.22cd": "kāntena pṛṣṭā rahasi maunam evottaraṃ dadau // //",
    "GK16jaycndpu:jcand_5.23ab": "bahubhirbahudhollekhād ekasyollekhitā matā /",
    "GK16jaycndpu:jcand_5.23cd": "strībhiḥ kāmaḥ priyaiś candraḥ kālaḥ śatrubhir aikṣi saḥ // //",
    "GK16jaycndpu:jcand_5.24ab": "atathyam āropayituṃ tathyāpāstir apahnutiḥ /",
    "GK16jaycndpu:jcand_5.24cd": "nāyaṃ sudhāṃśuḥ kiṃ tarhi vyomagaṅgāsaroruham // //",
    "GK16jaycndpu:jcand_5.25ab": "paryastāpahnutir yatra dharmamātraṃ niṣidhyate /",
    "GK16jaycndpu:jcand_5.25cd": "nāyaṃ sudhāṃśuḥ kiṃ tarhi sudhāṃśuḥ preyasīmukham // //",
    "GK16jaycndpu:jcand_5.26ab": "bhrāntāpahnutir anyasya śaṅkayā tathyanirṇaye /",
    "GK16jaycndpu:jcand_5.26cd": "tāpaṃ tanoti sotkampaṃ jvaraḥ kiṃ na sakhi smaraḥ // //",
    "GK16jaycndpu:jcand_5.27ab": "chekāpahnutir anyasya śaṅkayā tathyanihnave /",
    "GK16jaycndpu:jcand_5.27cd": "prajalpan matpade lagnaḥ kāntaḥ kiṃ na hi nūpuraḥ // //",
    "GK16jaycndpu:jcand_5.28ab": "kaitavāpahnutir vyakte vyājādyair nihnave padaiḥ /",
    "GK16jaycndpu:jcand_5.28cd": "niryānti smaranārācāḥ kāntādṛkpātakaitavāt // //",
    "GK16jaycndpu:jcand_5.29ab": "utprekṣonnīyate yatra hetvādir nihnutiṃ vinā /",
    "GK16jaycndpu:jcand_5.29cd": "tvanmukhaśrīkṛte nūnaṃ padmair vairāyate śaśī // //",
    "GK16jaycndpu:jcand_5.30ab": "ivādikapadābhāve gūḍhotprekṣāṃ pracakṣate /",
    "GK16jaycndpu:jcand_5.30cd": "yatkīrtir vibhramaśrāntā viveśa svarganimnagām // //",
    "GK16jaycndpu:jcand_5.31ab": "syāt smṛtibhrāntisaṃdehais tad evālaṃkṛtitrayam /",
    "GK16jaycndpu:jcand_5.31cd": "paṅkajaṃ paśyatas tasyā mukhaṃ me gāhate manaḥ // //",
    "GK16jaycndpu:jcand_5.32ab": "ayaṃ pramattamadhupas tvanmukhaṃ veda paṅkajam /",
    "GK16jaycndpu:jcand_5.32cd": "paṅkajaṃ vā sudhāṃśur vety asmākaṃ tu na nirṇayaḥ // //",
    "GK16jaycndpu:jcand_5.33ab": "mīlitaṃ bahusādṛśyād bhedavac cen na lakṣyate /",
    "GK16jaycndpu:jcand_5.33cd": "raso nālakṣi lākṣāyāś caraṇe sahajāruṇe // //",
    "GK16jaycndpu:jcand_5.34ab": "sāmānyaṃ yadi sādṛśyād bheda eva na lakṣyate /",
    "GK16jaycndpu:jcand_5.34cd": "padmākarapraviṣṭānāṃ mukhaṃ nālakṣi subhruvām // //",
    "GK16jaycndpu:jcand_5.35ab": "hetoḥ kuto 'pi vaiśiṣṭyāt sphūrtir unmīlitaṃ matam /",
    "GK16jaycndpu:jcand_5.35cd": "lakṣitāny udite candre padmāni ca mukhāni ca // //",
    "GK16jaycndpu:jcand_5.36ab": "anumānaṃ ca kāryādeḥ kāraṇādyavadhāraṇam /",
    "GK16jaycndpu:jcand_5.36cd": "asti kiñcid yadanayā māṃ vilokya smitaṃ manāk // //",
    "GK16jaycndpu:jcand_5.37ab": "arthāpattiḥ svayaṃ sidhyet padārthāntaravarṇanam /",
    "GK16jaycndpu:jcand_5.37cd": "sa jitas tvanmukhenenduḥ kā vārtā sarasīruhām // //",
    "GK16jaycndpu:jcand_5.38ab": "syāt kāvyaliṅgaṃ vāgartho nūtanārthasamarthakaḥ /",
    "GK16jaycndpu:jcand_5.38cd": "jito 'si manda kandarpa maccitte 'sti trilocanaḥ // //",
    "GK16jaycndpu:jcand_5.39ab": "alaṅkāraḥ parikaraḥ sābhiprāye viśeṣaṇe /",
    "GK16jaycndpu:jcand_5.39cd": "sudhāṃśukalitottaṃsas tāpaṃ haratu vaḥ śivaḥ // //",
    "GK16jaycndpu:jcand_5.40ab": "sābhiprāye viśeṣye tu bhavet parikarāṅkuraḥ /",
    "GK16jaycndpu:jcand_5.40cd": "caturṇāṃ puruṣārthānāṃ dātā devaś caturbhujaḥ // //",
    "GK16jaycndpu:jcand_5.41ab": "akramātiśayoktiś ced yugapat kāryakāraṇe /",
    "GK16jaycndpu:jcand_5.41cd": "āliṅganti samaṃ deva jyāṃ śarāś ca parāś ca te // //",
    "GK16jaycndpu:jcand_5.42ab": "atyantātiśayoktis tat-paurvāparyavyatikrame /",
    "GK16jaycndpu:jcand_5.42cd": "agre māno gataḥ paścād anunītā priyeṇa sā // //",
    "GK16jaycndpu:jcand_5.43ab": "capalātiśayoktis tu kārye hetuprasaktije /",
    "GK16jaycndpu:jcand_5.43cd": "yāmīti priyapṛṣṭāyā valayo 'bhavad ūrmikā // //",
    "GK16jaycndpu:jcand_5.44ab": "sambandhātiśayoktiḥ syāt tadabhāve 'pi tadvacaḥ /",
    "GK16jaycndpu:jcand_5.44cd": "paśya saudhāgrasaṃsaktaṃ vibhāti vidhumaṇḍalam // //",
    "GK16jaycndpu:jcand_5.45ab": "bhedakātiśayoktiś ced ekasyaivānyatocyate /",
    "GK16jaycndpu:jcand_5.45cd": "aho anyaiva lāvaṇya-līlā bālākucasthale // //",
    "GK16jaycndpu:jcand_5.46ab": "rūpakātiśayoktiś ced rūpyaṃ rūpakamadhyagam /",
    "GK16jaycndpu:jcand_5.46cd": "paśya nīlotpaladvandvān niḥsaranti śitāḥ śarāḥ // //",
    "GK16jaycndpu:jcand_5.47ab": "prauḍhoktis tadaśaktasya tacchaktatvāvakalpanam /",
    "GK16jaycndpu:jcand_5.47cd": "kalindajātīraruhāḥ śyāmalāḥ saraladrumāḥ // //",
    "GK16jaycndpu:jcand_5.48ab": "sambhāvanaṃ yadītthaṃ syād ity ūhonyaprasiddhaye /",
    "GK16jaycndpu:jcand_5.48cd": "siktaṃ sphaṭikakumbhāntaḥ-sthitiśvetīkṛtair jalaiḥ /",
    "GK16jaycndpu:jcand_5.48ef": "mauktikaṃ cel latāṃ sūte tatpuṣpais te samaṃ yaśaḥ // //",
    "GK16jaycndpu:jcand_5.49ab": "vāñchitād adhikaprāptir ayatnena praharṣaṇam /",
    "GK16jaycndpu:jcand_5.49cd": "dīpam uddyotayed yāvat tāvad abhyudito raviḥ // //",
    "GK16jaycndpu:jcand_5.50ab": "iṣyamāṇaviruddhārtha-samprāptis tu viṣādanam /",
    "GK16jaycndpu:jcand_5.50cd": "dīpam uddyotayed yāvat tāvan nirvāṇa eva saḥ // //",
    "GK16jaycndpu:jcand_5.51ab": "kriyādibhir anekasya tulyatā tulyayogitā /",
    "GK16jaycndpu:jcand_5.51cd": "saṅkucanti sarojāni svairiṇīvadanāni ca /",
    "GK16jaycndpu:jcand_5.51ef": "prācīnācalacūḍāgra-cumbibimbe sudhākare // //",
    "GK16jaycndpu:jcand_5.52ab": "prastutāprastutānāṃ ca tulyatve dīpakaṃ matam /",
    "GK16jaycndpu:jcand_5.52cd": "medhāṃ budhaḥ sudhām indur bibharti vasudhāṃ bhavān // //",
    "GK16jaycndpu:jcand_5.53ab": "āvṛtte dīpakapade bhaved āvṛttidīpakam /",
    "GK16jaycndpu:jcand_5.53cd": "dīptyāgnir bhāti bhātīnduḥ kāntyā bhāti ravis tviṣā // //",
    "GK16jaycndpu:jcand_5.54ab": "vākyayor arthasāmānye prativastūpamā matā /",
    "GK16jaycndpu:jcand_5.54cd": "tāpena bhrājate sūraḥ śūraś cāpena rājate // //",
    "GK16jaycndpu:jcand_5.55ab": "ced bimbapratibimbatvaṃ dṛṣṭāntas tadalaṃkṛtiḥ /",
    "GK16jaycndpu:jcand_5.55cd": "syān mallapratimallatve saṅgrāmoddhāmahuṃkṛtiḥ // //",
    "GK16jaycndpu:jcand_5.56ab": "dṛṣṭāntaś ced bhavanmūrtis tan mṛṣṭā daivadurlipiḥ /",
    "GK16jaycndpu:jcand_5.56cd": "jātā cet prāk prabhā bhānos tarhi yātā vibhāvarī // //",
    "GK16jaycndpu:jcand_5.57ab": "vākyārthayoḥ sadṛśayor aikyāropo nidarśanā /",
    "GK16jaycndpu:jcand_5.57cd": "yā dātuḥ saumyatā seyaṃ sudhāṃśor akalaṅkatā // //",
    "GK16jaycndpu:jcand_5.58ab": "vyatireko viśeṣaś ced upamānopameyayoḥ /",
    "GK16jaycndpu:jcand_5.58cd": "śailā ivonnatāḥ santaḥ kiṃ tu prakṛtikomalāḥ // //",
    "GK16jaycndpu:jcand_5.59ab": "sahoktiḥ sahabhāvaś ced bhāsate janarañjanaḥ /",
    "GK16jaycndpu:jcand_5.59cd": "digantam agamad yasya kīrtiḥ pratyarthibhiḥ saha // //",
    "GK16jaycndpu:jcand_5.60ab": "vinoktiś ced vinā kiṃcit prastutaṃ hīnam ucyate /",
    "GK16jaycndpu:jcand_5.60cd": "vidyā hṛdyāpi sāvadyā binā vinayasampadam // //",
    "GK16jaycndpu:jcand_5.61ab": "samāsoktiḥ parisphūrtiḥ prastute 'prastutasya cet /",
    "GK16jaycndpu:jcand_5.61cd": "ayam aindrīmukhaṃ paśya raktaś cumbati candramāḥ // //",
    "GK16jaycndpu:jcand_5.62ab": "khaṇḍaśleṣaḥ padānāṃ ced ekaikaṃ pṛthagarthatā /",
    "GK16jaycndpu:jcand_5.62cd": "ucchaladbhūrikīlālaḥ śuśubhe vāhinīpatiḥ // //",
    "GK16jaycndpu:jcand_5.63ab": "bhaṅgaśleṣaḥ padastomasyaiva cet pṛthagarthatā /",
    "GK16jaycndpu:jcand_5.63cd": "ajarāmaratā kasya nāyodhyeva purī priyā // //",
    "GK16jaycndpu:jcand_5.64ab": "arthaśleṣo 'rthamātrasya yady anekārthasaṃśrayaḥ /",
    "GK16jaycndpu:jcand_5.64cd": "kuṭilāḥ śyāmalā dīrghā kaṭākṣāḥ kuntalāś ca te // //",
    "GK16jaycndpu:jcand_5.65ab": "aprastutapraśaṃsā syāt sā yatra prastutānugā /",
    "GK16jaycndpu:jcand_5.65cd": "kāryakāraṇasāmānya-viśeṣāder asau matā // //",
    "GK16jaycndpu:jcand_5.66ab": "kamalaiḥ kamalāvāsaiḥ kiṃ kiṃ nāsādi sundaram /",
    "GK16jaycndpu:jcand_5.66cd": "apy ambudheḥ paraṃ pāraṃ prayānti vyavasāyinaḥ // //",
    "GK16jaycndpu:jcand_5.67ab": "bhaved arthāntaranyaso 'nuṣaktārthāntarābhidhā /",
    "GK16jaycndpu:jcand_5.67cd": "hanūmān abdhim atarad duṣkaraṃ kiṃ mahātmanām // //",
    "GK16jaycndpu:jcand_5.68ab": "yasmin viśeṣasāmānya-viśeṣāḥ sa vikasvaraḥ /",
    "GK16jaycndpu:jcand_5.68cd": "sa na jigye mahānto hi durdharṣāḥ kṣmādharā iva // //",
    "GK16jaycndpu:jcand_5.69ab": "kāryādyaiḥ prastutair uktaiḥ paryāyoktiṃ pracakṣate /",
    "GK16jaycndpu:jcand_5.69cd": "tṛṇāny aṅkurayāmāsa vipakṣanṛpasadmasu // //",
    "GK16jaycndpu:jcand_5.70ab": "uktir vyājastutir nindā-stutibhyāṃ stutinindayoḥ /",
    "GK16jaycndpu:jcand_5.70cd": "kaste viveko nayasi svargaṃ pātakino 'pi yat // //",
    "GK16jaycndpu:jcand_5.71ab": "ākṣepas tu prayuktasya pratiṣedho vicāraṇāt /",
    "GK16jaycndpu:jcand_5.71cd": "candra saṃdarśayātmānam athavāsti priyāmukham // //",
    "GK16jaycndpu:jcand_5.72ab": "gūḍhākṣepo vidhau vyakte niṣedhe cāsphuṭe sati /",
    "GK16jaycndpu:jcand_5.72cd": "hara sītāṃ sukhaṃ, kiṃ tu cintayāntakaḍhaukanam // //",
    "GK16jaycndpu:jcand_5.73ab": "virodho 'nupapattiś ced guṇadravyakriyādiṣu /",
    "GK16jaycndpu:jcand_5.73cd": "amandacandanasyandaḥ svacchandaṃ dandahīti mām // //",
    "GK16jaycndpu:jcand_5.74ab": "śleṣādibhūr virodhaś ced virodhābhāsatā matā /",
    "GK16jaycndpu:jcand_5.74cd": "apy andhakāriṇānena jagad etat prakāśate // //",
    "GK16jaycndpu:jcand_5.75ab": "asaṃbhavo 'rthaniṣpattāv asaṃbhāvyatvavarṇanam /",
    "GK16jaycndpu:jcand_5.75cd": "ko veda gopaśiśukaḥ śailam utpāṭayiṣyati // //",
    "GK16jaycndpu:jcand_5.76ab": "vibhāvanā vināpi syāt kāraṇaṃ kāryajanma cet /",
    "GK16jaycndpu:jcand_5.76cd": "paśya lākṣārasāsiktaṃ raktaṃ tvaccaraṇadvayam // //",
    "GK16jaycndpu:jcand_5.77ab": "viśeṣoktir anutpattiḥ kāryasya sati kāraṇe /",
    "GK16jaycndpu:jcand_5.77cd": "namantam api dhīmantaṃ na laṅghayati kaścana // //",
    "GK16jaycndpu:jcand_5.78ab": "ākhyāte bhinnadeśatve kāryahetvor asaṃgatiḥ /",
    "GK16jaycndpu:jcand_5.78cd": "tvadbhaktānāṃ namaty aṅgaṃ bhaṅgam eti bhavaklamaḥ // //",
    "GK16jaycndpu:jcand_5.79ab": "viṣamaṃ yady anaucityād anekānvayakalpanam /",
    "GK16jaycndpu:jcand_5.79cd": "kvātitīvraviṣāḥ sarpāḥ kvāsau candanabhūruhaḥ // //",
    "GK16jaycndpu:jcand_5.80ab": "samam aucityato 'neka-vastusambandhavarṇanam /",
    "GK16jaycndpu:jcand_5.80cd": "anurūpaṃ kṛtaṃ sadma hāreṇa kucamaṇḍalam // //",
    "GK16jaycndpu:jcand_5.81ab": "vicitraṃ cet prayatnaḥ syād viparītaphalapradaḥ /",
    "GK16jaycndpu:jcand_5.81cd": "namanti santas trailokyād api labdhuṃ samunnatim // //",
    "GK16jaycndpu:jcand_5.82ab": "adhikaṃ bodhyam ādhārād ādheyādhikavarṇanam /",
    "GK16jaycndpu:jcand_5.82cd": "yayā vyāptaṃ jagat tasyāṃ vāci mānti na te guṇāḥ // //",
    "GK16jaycndpu:jcand_5.83ab": "anyonyaṃ nāma yatra syād upakāraḥ parasparam /",
    "GK16jaycndpu:jcand_5.83cd": "triyāmā śaśinā bhāti śaśī bhāti triyāmayā // //",
    "GK16jaycndpu:jcand_5.84ab": "viśeṣaḥ khyātam ādhāraṃ vināpy ādheyavarṇanam /",
    "GK16jaycndpu:jcand_5.84cd": "gate 'pi sūrye dīpasthās tamaś chindanti tatkarāḥ // //",
    "GK16jaycndpu:jcand_5.85ab": "syād vyāghāto 'nyathākāri vastv anyakriyam ucyate /",
    "GK16jaycndpu:jcand_5.85cd": "yair jagat prīyate hanti tair eva kusumāyudhaḥ // //",
    "GK16jaycndpu:jcand_5.86ab": "gumphaḥ kāraṇamālā syād yathāprākprāntakāraṇaiḥ /",
    "GK16jaycndpu:jcand_5.86cd": "nayena śrīḥ śriyā tyāgas tyāgena vipulaṃ yaśaḥ // //",
    "GK16jaycndpu:jcand_5.87ab": "gṛhītamuktarītyartha-śreṇir ekāvalī matā /",
    "GK16jaycndpu:jcand_5.87cd": "netre karṇāntaviśrānte karṇau dormūladolinau // //",
    "GK16jaycndpu:jcand_5.88ab": "dīpakaikāvalīyogān mālādīpakam ucyate /",
    "GK16jaycndpu:jcand_5.88cd": "smareṇa hṛdaye tasyās tena tvayi kṛtā sthitiḥ // //",
    "GK16jaycndpu:jcand_5.89ab": "sāro nāma padotkarṣaḥ sāratāyā yathottaram /",
    "GK16jaycndpu:jcand_5.89cd": "sāraṃ sārasvataṃ tatra kāvyaṃ tatra śivastavaḥ // //",
    "GK16jaycndpu:jcand_5.90ab": "udārasāraś ced bhāti bhinno 'bhinnatayā guṇaḥ /",
    "GK16jaycndpu:jcand_5.90cd": "madhuraṃ madhu pīyūṣaṃ tasmāt tasmāt kaver vacaḥ // //",
    "GK16jaycndpu:jcand_5.91ab": "yathāsaṃkhyaṃ dvidhārthāś cet kramādekaikamanvitāḥ /",
    "GK16jaycndpu:jcand_5.91cd": "śatruṃ mitraṃ dviṣatpakṣaṃ jaya rañjaya bhañjaya // //",
    "GK16jaycndpu:jcand_5.92ab": "paryāyaś ced anekatra syād ekasya samanvayaḥ /",
    "GK16jaycndpu:jcand_5.92cd": "padmaṃ muktvā gatā candraṃ kāminīvadanopamā // //",
    "GK16jaycndpu:jcand_5.93ab": "parivṛttir vinimayo nyūnābhyadhikayor mithaḥ /",
    "GK16jaycndpu:jcand_5.93cd": "jagrāhaikaṃ śaraṃ muktvā kaṭākṣān śatruyoṣitām // //",
    "GK16jaycndpu:jcand_5.94ab": "parisaṃkhyā niṣidhyaikam anyasmin vastuyantraṇam /",
    "GK16jaycndpu:jcand_5.94cd": "snehakṣayaḥ pradīpeṣu svānteṣu na natabhruvām // //",
    "GK16jaycndpu:jcand_5.95ab": "vikalpas tulyabalayor virodhaś cāturīyutaḥ /",
    "GK16jaycndpu:jcand_5.95cd": "kāntācitte 'dhare vāpi kuru tvaṃ vītarāgatām // //",
    "GK16jaycndpu:jcand_5.96ab": "bhūyasām ekasambandha-bhājāṃ gumphaḥ samuccayaḥ /",
    "GK16jaycndpu:jcand_5.96cd": "naśyanti paścāt paśyanti bhraśyanti ca tava dviṣaḥ // //",
    "GK16jaycndpu:jcand_5.97ab": "samādhiḥ kāryasaukaryaṃ kāraṇāntarasannidheḥ /",
    "GK16jaycndpu:jcand_5.97cd": "utkaṇṭhitāṃ ca kalayan jagāmāstaṃ ca bhānumān // //",
    "GK16jaycndpu:jcand_5.98ab": "pratyanīkaṃ balavataḥ śatroḥ pakṣe parākramaḥ /",
    "GK16jaycndpu:jcand_5.98cd": "jaitranetrānugau karṇāv utpalābhyām adhaḥkṛtau // //",
    "GK16jaycndpu:jcand_5.99ab": "pratīpam upamānasya hīnatvam upameyataḥ /",
    "GK16jaycndpu:jcand_5.99cd": "dṛṣṭaṃ ced vadanaṃ tasyāḥ kiṃ padmena kimindunā // //",
    "GK16jaycndpu:jcand_5.100ab": "ullāso 'nyamahimnā ced doṣo hy anyatra varṇyate /",
    "GK16jaycndpu:jcand_5.100cd": "tad abhāgyaṃ dhanasyaiva yan nāśrayati sajjanam // //",
    "GK16jaycndpu:jcand_5.101ab": "tadguṇaḥ svaguṇatyāgād anyataḥ svaguṇodayaḥ /",
    "GK16jaycndpu:jcand_5.101cd": "padmarāgāruṇaṃ nāsā-mauktikaṃ te 'dharaśritam // //",
    "GK16jaycndpu:jcand_5.102ab": "punaḥ svaguṇasamprāptir vijñeyā pūrvarūpatā /",
    "GK16jaycndpu:jcand_5.102cd": "harakaṇṭhāṃśulipto 'pi śeṣas tvadyaśasā sitaḥ // //",
    "GK16jaycndpu:jcand_5.103ab": "yadvastuno 'nyathā rūpaṃ tathā syāt pūrvarūpatā /",
    "GK16jaycndpu:jcand_5.103cd": "dīpe nirvāpite hy āsīt kāñcīratnair aharmahaḥ // //",
    "GK16jaycndpu:jcand_5.104ab": "saṅgatānyaguṇānaṅgī-kāram āhur atadguṇam /",
    "GK16jaycndpu:jcand_5.104cd": "viśann api raver madhyaṃ śīta eva sadā śaśī // //",
    "GK16jaycndpu:jcand_5.105ab": "prāksiddhasvaguṇotkarṣo 'nuguṇaḥ parasannidheḥ /",
    "GK16jaycndpu:jcand_5.105cd": "karṇotpalāni dadhate kaṭākṣairapi nīlatām // //",
    "GK16jaycndpu:jcand_5.106ab": "avajñā varṇyate vastu guṇadoṣākṣamaṃ yadi /",
    "GK16jaycndpu:jcand_5.106cd": "mlāyanti yadi padmāni kā hānir amṛtadyuteḥ // //",
    "GK16jaycndpu:jcand_5.107ab": "praśnottaraṃ krameṇoktau syūtam uttaram uttaram /",
    "GK16jaycndpu:jcand_5.107cd": "yatrāsau vetasī pāntha tatrāsau sutarā sarit // //",
    "GK16jaycndpu:jcand_5.108ab": "pihitaṃ paravṛttānta-jñātur anyasya ceṣṭitam /",
    "GK16jaycndpu:jcand_5.108cd": "priye gṛhāgate prātaḥ kāntā talpam akalpayat // //",
    "GK16jaycndpu:jcand_5.109ab": "vyājoktiḥ śaṅkamānasya chadmanā vastugopanam /",
    "GK16jaycndpu:jcand_5.109cd": "sakhi paśya gṛhārāma-parāgair asmi dhūsarā // //",
    "GK16jaycndpu:jcand_5.110ab": "vakroktiḥ śleṣakākubhyāṃ vācyārthāntarakalpanam /",
    "GK16jaycndpu:jcand_5.110cd": "muñca mānaṃ dinaṃ prāptaṃ manda nandī harāntike // //",
    "GK16jaycndpu:jcand_5.111ab": "svābhāvoktiḥ svabhāvasya jātyādiṣu ca varṇanam /",
    "GK16jaycndpu:jcand_5.111cd": "kuraṅgair uttaraṅgākṣi stabdhakarṇair udīkṣyate // //",
    "GK16jaycndpu:jcand_5.112ab": "bhāvikaṃ bhūtabhāvyartha-sākṣād darśanavarṇanam /",
    "GK16jaycndpu:jcand_5.112cd": "alaṃ vilokayādyāpi yuddhyante 'tra surāsurāḥ // //",
    "GK16jaycndpu:jcand_5.113ab": "deśātmaviprakṛṣṭasya darśanaṃ bhāvikacchaviḥ /",
    "GK16jaycndpu:jcand_5.113cd": "tvaṃ vasan hṛdaye tasyāḥ sākṣāt pañceṣur īkṣyase // //",
    "GK16jaycndpu:jcand_5.114ab": "udāttam ṛddheś caritaṃ ślāghyaṃ cānyopalakṣaṇam /",
    "GK16jaycndpu:jcand_5.114cd": "sānau yasyābhavad yuddhaṃ tad dhūrjaṭikirīṭinoḥ // //",
    "GK16jaycndpu:jcand_5.115ab": "atyuktir adbhutātathya-śauryaudāryādivarṇanam /",
    "GK16jaycndpu:jcand_5.115cd": "tvayi dātari rājendra yācakāḥ kalpaśākhinaḥ // //",
    "GK16jaycndpu:jcand_5.116ab": "rasabhāvatadābhāsa-bhāvaśāntinibandhanāḥ /",
    "GK16jaycndpu:jcand_5.116cd": "rasavatpreyaūrjasvi-samāhitamayābhidhāḥ // //",
    "GK16jaycndpu:jcand_5.117ab": "bhāvānāmudayaḥ sandhiḥ śabalatvam iti trayaḥ /",
    "GK16jaycndpu:jcand_5.117cd": "alaṅkārān imān sapta kecid āhur manīṣiṇaḥ // //",
    "GK16jaycndpu:jcand_5.118ab": "śuddhir ekapradhānatvaṃ tathā saṃsṛṣṭisaṃkarau /",
    "GK16jaycndpu:jcand_5.118cd": "eteṣām eva vinyāsān nālaṅkārāntarāṇy amī // //",
    "GK16jaycndpu:jcand_5.119ab": "sarveṣāṃ ca pratidvandva-praticchandabhidābhṛtām /",
    "GK16jaycndpu:jcand_5.119cd": "upādhiḥ kvacid udbhinnaḥ syād anyatrāpi saṃbhavāt // //",
    "GK16jaycndpu:jcand_5.120ab": "mālā paraṃparā caiṣāṃ bhūyasām anukūlake /",
    "GK16jaycndpu:jcand_5.120cd": "manuṣye bhavataḥ kvāpi hy alaṅkārāṅgatāṃ gate // //",
    "GK16jaycndpu:jcand_5.121ab": "śabde padārthe vākyārthe vākyārthastabake tathā /",
    "GK16jaycndpu:jcand_5.121cd": "ete bhavanti vinyāsāḥ svabhāvātiśayātmakāḥ // //",
    "GK16jaycndpu:jcand_5.122ab": "kasyāpy atiśayasyokter ity anvarthavicāraṇāt /",
    "GK16jaycndpu:jcand_5.122cd": "prāyeṇāmī hy alaṃkārā bhinnā nātiśayoktitaḥ // //",
    "GK16jaycndpu:jcand_5.123ab": "alaṃkārapradhāneṣu dadhāneṣv api sāmyatām /",
    "GK16jaycndpu:jcand_5.123cd": "vailakṣaṇyaṃ prativyakti pratibhāti mukheṣviva // //",
    "GK16jaycndpu:jcand_5.124ab": "alaṃkāreṣu tathyeṣu yady anāsthā manīṣiṇām /",
    "GK16jaycndpu:jcand_5.124cd": "tad arvācīnabhedeṣu nāmnāṃ nāmnāya iṣyatām // //",
    "GK16jaycndpu:421": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau",
    "GK16jaycndpu:jcand_6.1ab": "caturthaḥ saikoyam sukavijayadevena racite ciraṃ candrāloke sukhayatu mayūkhaḥ sumanasaḥ // ālambanoddīpanātmā vibhāvaḥ kāraṇaṃ dvidhā /",
    "GK16jaycndpu:jcand_6.1cd": "kāryo 'nubhāvo bhāvaś ca sahāyo vyabhicāry api // //",
    "GK16jaycndpu:jcand_6.2ab": "galadvedyāntarodbhedo hṛdayeṣv ajaḍātmanām /",
    "GK16jaycndpu:jcand_6.2cd": "milan malayajālepa ivāhlādaṃ vikāsayan // //",
    "GK16jaycndpu:jcand_6.3ab": "kāvye nāṭye ca kārye ca vibhāvādyair vibhāvitaḥ /",
    "GK16jaycndpu:jcand_6.3cd": "āsvādyamānaikatanuḥ sthāyī bhāvo rasaḥ smṛtaḥ // //",
    "GK16jaycndpu:jcand_6.4ab": "ratyākhyasthāyibhāvātmā vallabhādivibhāvitaḥ /",
    "GK16jaycndpu:jcand_6.4cd": "ālasyerṣyājugupsābhyo vinā saṃcāribhir yutaḥ // //",
    "GK16jaycndpu:jcand_6.5ab": "anubhāvaiḥ kaṭākṣādyair unmādādyair yathākramam /",
    "GK16jaycndpu:jcand_6.5cd": "sambhogo vipralambhaś ca śṛṅgāro dvividho mataḥ // //",
    "GK16jaycndpu:jcand_6.6ab": "hāsasthāyī raso hāsyo vibhāvadyair yathākramam /",
    "GK16jaycndpu:jcand_6.6cd": "vairūpyaphullagaṇḍatvāvahitthādyaiḥ samanvitaḥ // //",
    "GK16jaycndpu:jcand_6.7ab": "abhīṣṭaviprayogāśru-pātaglānyādibhiḥ kramāt /",
    "GK16jaycndpu:jcand_6.7cd": "vibhāvādyair yutaḥ śoka-sthāyī syāt karuṇo rasaḥ // //",
    "GK16jaycndpu:jcand_6.8ab": "krodhasthāyī raso raudro vibhāvādyaiḥ samanvitaḥ /",
    "GK16jaycndpu:jcand_6.8cd": "mātsaryahastaniṣpeṣa-saṃmohādyair yathākramam // //",
    "GK16jaycndpu:jcand_6.9ab": "utsāhākhyasthāyibhāvaḥ prabhāvādivibhāvabhūḥ /",
    "GK16jaycndpu:jcand_6.9cd": "vīro 'nubhāvaiḥ sthairyādyair bhāvair garvādibhiryutaḥ // //",
    "GK16jaycndpu:jcand_6.10ab": "vyāghrādibhir vibhāvais tu vepitādyanubhāvabhṛt /",
    "GK16jaycndpu:jcand_6.10cd": "bhāvair mohādibhir yukto bhayasthāyī bhayānakaḥ // //",
    "GK16jaycndpu:jcand_6.11ab": "sthāyī jugupsā bībhatso vibhāvādyā yathākramam /",
    "GK16jaycndpu:jcand_6.11cd": "aniṣṭekṣaṇaniṣṭhīva-mohādyā yatra saṃmatāḥ // //",
    "GK16jaycndpu:jcand_6.12ab": "adbhuto vismayasthāyī māyādikavibhāvabhūḥ /",
    "GK16jaycndpu:jcand_6.12cd": "romāñcādyanubhāvo 'yaṃ stambhādivyabhicārikaḥ // //",
    "GK16jaycndpu:jcand_6.13ab": "nirvedasthāyikaḥ śāntaḥ satsaṅgādivibhāvabhūḥ /",
    "GK16jaycndpu:jcand_6.13cd": "kṣamādikānubhāvo 'yaṃ stambhādivyabhicārikaḥ // //",
    "GK16jaycndpu:jcand_6.14ab": "ratir devādiviṣayā santi ca vyabhicāriṇaḥ /",
    "GK16jaycndpu:jcand_6.14cd": "vedyamānā nigadyante bhāvāḥ sāhityavedibhiḥ // //",
    "GK16jaycndpu:jcand_6.15ab": "nirvedaglāniśaṅkākhyās tathāsūyāmadaśramāḥ /",
    "GK16jaycndpu:jcand_6.15cd": "ālasyaṃ caiva dainyaṃ ca cintā mohaḥ smṛtir dhṛtiḥ // //",
    "GK16jaycndpu:jcand_6.16ab": "vrīḍā capalatā harṣa āvego jaḍatā tathā /",
    "GK16jaycndpu:jcand_6.16cd": "garvo viṣāda autsukyaṃ nidrāpasmāra eva ca // //",
    "GK16jaycndpu:jcand_6.17ab": "suptaṃ prabodho 'marṣaś cāpy avahittham athogratā /",
    "GK16jaycndpu:jcand_6.17cd": "matir vyādhis tathonmādas tathā maraṇam eva ca // //",
    "GK16jaycndpu:jcand_6.18ab": "trāsaś caiva vitarkaś ca vijñeyā vyabhicāriṇaḥ /",
    "GK16jaycndpu:jcand_6.18cd": "trayastriṃśad ime bhāvāḥ samākhyātās tu nāmataḥ // //",
    "GK16jaycndpu:jcand_6.19ab": "sarvasādhāraṇaprema-praśrayādisvarūpayā /",
    "GK16jaycndpu:jcand_6.19cd": "anaucityā rasābhāsā bhāvābhāsāś ca kīrtitāḥ // //",
    "GK16jaycndpu:jcand_6.20ab": "bhāvasya śāntir udayaḥ sandhiḥ śabalatā tathā /",
    "GK16jaycndpu:jcand_6.20cd": "kāvyasya kāñcanasyeva kuṅkumaṃ kāntisaṃpade // //",
    "GK16jaycndpu:jcand_6.21ab": "āturyam āsaptamaṃ ca yatheṣṭair aṣṭamādibhiḥ /",
    "GK16jaycndpu:jcand_6.21cd": "samāsaḥ syāt padair na syāt samāsaḥ sarvathāpi ca // //",
    "GK16jaycndpu:jcand_6.22ab": "pāñcālikī ca lāṭīyā gauḍīyā ca yathārasam /",
    "GK16jaycndpu:jcand_6.22cd": "vaidarbhī ca yathāsaṃkhyaṃ catasro rītayaḥ smṛtāḥ // //",
    "GK16jaycndpu:jcand_6.23ab": "madhurāyāṃ samākrāntā vargasthāḥ pañcamair nijaiḥ /",
    "GK16jaycndpu:jcand_6.23cd": "lakāraś ca lasaṃyukto hrasvavyavahitau raṇau // //",
    "GK16jaycndpu:jcand_6.24ab": "rephākrāntā vargyayaṇāṣ ṭavargāt pañcamād ṛte /",
    "GK16jaycndpu:jcand_6.24cd": "kapākrāntas tavargaḥ syāt prauḍhāyāṃ ca kamūrdhatā // //",
    "GK16jaycndpu:jcand_6.25ab": "sarvair ūrdhvaiḥ sakārasya sarvai rephasya sarvathā /",
    "GK16jaycndpu:jcand_6.25cd": "rahor dvedhā tu saṃyogaḥ paruṣāyāṃ śaṣau svataḥ // //",
    "GK16jaycndpu:jcand_6.26ab": "lakāro 'nyair asaṃyukto laghavo ghabhadhā rasau /",
    "GK16jaycndpu:jcand_6.26cd": "lalitāyāṃ tathā śeṣā bhadrāyām iti vṛttayaḥ // //",
    "GK16jaycndpu:jcand_6.27ab": "aṅgabhaṅgollasallīlā taruṇī smaratoraṇam /",
    "GK16jaycndpu:jcand_6.27cd": "tarkakarkaśapūrṇokti-prāptotkaṭadhiyāṃ vṛthā // //",
    "GK16jaycndpu:jcand_6.28ab": "vīpsotsarpanmukhāgrārdraṃ barhī jahre kṛśas tṛṣam /",
    "GK16jaycndpu:jcand_6.28cd": "lalanā rabhasaṃ dhatte ghanāṭope mahīyasi // //",
    "GK16jaycndpu:jcand_6.29ab": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau",
    "GK16jaycndpu:jcand_6.29cd": "mayūkhastenāsau sukavijayadevena racite ciraṃ candrāloke sukhayatu mahati ṛtusaṃkhyaḥ // //",
    "GK16jaycndpu:jcand_7.1ab": "vṛttibhedais tribhir yuktā srotobhiriva jāhnavī /",
    "GK16jaycndpu:jcand_7.1cd": "bhāratī bhāti gambhīrā kuṭilā saralā kvacit // //",
    "GK16jaycndpu:jcand_7.2ab": "sāṃmukhyaṃ vidadhānāyāḥ sphuṭam arthāntare giraḥ /",
    "GK16jaycndpu:jcand_7.2cd": "kaṭākṣa iva lolākṣyā vyāpāro vyañjanātmakaḥ // //",
    "GK16jaycndpu:jcand_7.3ab": "avivakṣitavācyasya dvau bhedau vācyam eva cet /",
    "GK16jaycndpu:jcand_7.3cd": "arthāntire saṃkramitam atyantaṃ vā tiraskṛtam // //",
    "GK16jaycndpu:jcand_7.4ab": "dvau vivakṣitavācyasya lakṣyālakṣyakramātmakau /",
    "GK16jaycndpu:jcand_7.4cd": "catvāriṃśadyutaikena bhedāḥ ṣaṭ cānayoḥ kramāt // //",
    "GK16jaycndpu:jcand_7.5ab": "tridhā śabdārthatadyugma-śaktijanmā sphuṭakramāt /",
    "GK16jaycndpu:jcand_7.5cd": "rasabhāvatadābhāsa-pramukhas tv asphuṭakramāt // //",
    "GK16jaycndpu:jcand_7.6ab": "vastvalaṅkārayor vyakter bhedau dvau śabdaśaktijau /",
    "GK16jaycndpu:jcand_7.6cd": "arthaśaktisamutthasya bhedā dvādaśa tad yathā // //",
    "GK16jaycndpu:jcand_7.7ab": "catvāro vastv alaṃkāram alaṃkāras tu vastu yat /",
    "GK16jaycndpu:jcand_7.7cd": "alaṃkāram alaṃkāro vastu vastu vyanakti tat // //",
    "GK16jaycndpu:jcand_7.8ab": "vaktuḥ kavinibaddhasya kaver vā prauḍhinirmitaḥ /",
    "GK16jaycndpu:jcand_7.8cd": "svasiddho vā vyañjako 'rthaś catvāras triguṇās tataḥ // //",
    "GK16jaycndpu:jcand_7.9ab": "śabdārthobhayabhūr ekaḥ sa ca vākyaikasaṃśrayaḥ /",
    "GK16jaycndpu:jcand_7.9cd": "padaikadeśe racanā-varṇavākyapadeṣv api // //",
    "GK16jaycndpu:jcand_7.10ab": "prabandhe ceti ṣoḍhāsau rasādyākhyo 'sphuṭakramaḥ /",
    "GK16jaycndpu:jcand_7.10cd": "eṣu saptadaśasv ekaṃ parityajyāsphuṭakramam // //",
    "GK16jaycndpu:jcand_7.11ab": "ye ṣoḍaśādyā dviguṇās te syur vākyapadāśrayāt /",
    "GK16jaycndpu:jcand_7.11cd": "prabandhe 'pi dvādaśa syur arthaśaktibhuvo bhidaḥ // //",
    "GK16jaycndpu:jcand_7.12ab": "dvātriṃśad dvādaśaikaḥ ṣaṭ sarvasaṃkalitadhvaneḥ /",
    "GK16jaycndpu:jcand_7.12cd": "bhedāḥ syur ekapañcāśat saṃbhinnās tu sahasraśaḥ // //",
    "GK16jaycndpu:jcand_7.13ab": "vaktṛsyūtaṃ bodhayituṃ vyaṅgyaṃ vaktur abhīpsitam /",
    "GK16jaycndpu:jcand_7.13cd": "svāṅkuritam atadrūpaṃ svayam ullasitaṃ giraḥ // //",
    "GK16jaycndpu:jcand_7.14ab": "kaścit sādhāraṇaḥ kaścid āmantrya pratibodhitaḥ /",
    "GK16jaycndpu:jcand_7.14cd": "kaścit taṭasthaḥ kaścic ca bodhitapratibodhitaḥ // //",
    "GK16jaycndpu:jcand_7.15ab": "ityevaṃ boddhṛvaicitryād vaktṛsyūtaṃ caturvidham /",
    "GK16jaycndpu:jcand_7.15cd": "upekṣānihnavābhyāṃ ca dvidhā svāṅkuritaṃ matam // //",
    "GK16jaycndpu:jcand_7.16ab": "bhūtādikālabhedena nihnavaḥ syād anekadhā /",
    "GK16jaycndpu:jcand_7.16cd": "anenāpi prabhedena vyaktivallī vijṛmbhate // //",
    "GK16jaycndpu:jcand_7.17ab": "nānāprabhedā niyatā kvacit prakaraṇādinā /",
    "GK16jaycndpu:jcand_7.17cd": "arthe 'rtham anyaṃ yaṃ vakti tad vācyavyaṅgyam iṣyate // //",
    "GK16jaycndpu:514": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau",
    "GK16jaycndpu:jcand_8.1ab": "mayūkhastenāsau sukavijayadevena racite ciraṃ candrāloke sukhayatu mahati munisaṃkhyaḥ // yad vyajyamānaṃ manasaḥ staimityāya sa no dhvaniḥ /",
    "GK16jaycndpu:jcand_8.1cd": "anyathā tu guṇībhūta-vyaṅgyam āpatitaṃ tridhā // //",
    "GK16jaycndpu:jcand_8.2ab": "vyaktir eva kvacid vyaṅgyaḥ kvacid arthasvabhāvataḥ /",
    "GK16jaycndpu:jcand_8.2cd": "kvacic cārutarasyāgre sa vimuñcati cārutām // //",
    "GK16jaycndpu:jcand_8.3ab": "agūḍhaṃ kalayed arthāntarasaṃkramitādikam /",
    "GK16jaycndpu:jcand_8.3cd": "vismṛtaḥ kim apāṃnātha sa tvayā kumbhasaṃbhavaḥ // //",
    "GK16jaycndpu:jcand_8.4ab": "aparasya rasādeś ced aṅgamanyad rasādikam /",
    "GK16jaycndpu:jcand_8.4cd": "hā hā! matkucakāśmīra-liptaṃ bhinnam uraḥ śaraiḥ // //",
    "GK16jaycndpu:jcand_8.5ab": "tathā vācyasya siddhyaṅgaṃ naur artho vāridher yathā /",
    "GK16jaycndpu:jcand_8.5cd": "saṃśritya taraṇiṃ dhīrās taranti vyādhivāridhīn // //",
    "GK16jaycndpu:jcand_8.6ab": "asphuṭaṃ stanayor atra kokasādṛśyavan matam /",
    "GK16jaycndpu:jcand_8.6cd": "kuṅkumāktaṃ stanadvandvaṃ mānasaṃ mama gāhate // //",
    "GK16jaycndpu:jcand_8.7ab": "saṃdigdhaṃ yadi saṃdeho dairghyādyutpalayoriva /",
    "GK16jaycndpu:jcand_8.7cd": "saṃprāpte nayane tasyāḥ śravaṇottaṃsabhūmikām // //",
    "GK16jaycndpu:jcand_8.8ab": "tulyaprādhānyam indutvam iva vācyena sāmyabhṛt /",
    "GK16jaycndpu:jcand_8.8cd": "kānte tvadānanarucā glānim eti saroruham // //",
    "GK16jaycndpu:jcand_8.9ab": "asundaraṃ yadi vyaṅgyaṃ syād vācyād amanoharam /",
    "GK16jaycndpu:jcand_8.9cd": "sarasyāmīladambhoje cakraḥ kāntāṃ vilokate // //",
    "GK16jaycndpu:jcand_8.10ab": "kākusthaṃ praṇato 'mbhodhir adya mādyatu rāvaṇaḥ /",
    "GK16jaycndpu:jcand_8.10cd": "ity aṣṭadhā guṇībhūta-vyaṅgyam aṅgīkṛtaṃ budhaiḥ // //",
    "GK16jaycndpu:535": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau",
    "GK16jaycndpu:jcand_9.1ab": "mayūkhastenāsau sukavijayadevena racite ciraṃ candrāloke mahati vasusaṃkhyaḥ sukhayatu // mukhyārthasyāvivakṣāyāṃ pūrvārvācī ca rūḍhitaḥ /",
    "GK16jaycndpu:jcand_9.1cd": "prayojanāc ca saṃbaddhaṃ vadantī lakṣaṇā matā // //",
    "GK16jaycndpu:jcand_9.2ab": "lakṣaṇīyasvaśabdasya mīlanāmīlanād dvidhā /",
    "GK16jaycndpu:jcand_9.2cd": "lakṣaṇā sā tridhā siddha-sādhyasādhyāṅgabhedataḥ // //",
    "GK16jaycndpu:jcand_9.3ab": "sphuṭāsphuṭaprabhedena prayojanam api dvidhā /",
    "GK16jaycndpu:jcand_9.3cd": "viduḥ sphuṭaṃ taṭasthatvād arthagatvād dvidhā budhāḥ // //",
    "GK16jaycndpu:jcand_9.4ab": "asphuṭaṃ cārthaniṣṭhatvāt taṭasthatvād api dvidhā /",
    "GK16jaycndpu:jcand_9.4cd": "lakṣyalakṣakaniṣṭhatvād arthasaṃstham api dvidhā // //",
    "GK16jaycndpu:jcand_9.5ab": "lakṣakasthaṃ sphuṭaṃ yatra sā vicakṣaṇalakṣaṇā /",
    "GK16jaycndpu:jcand_9.5cd": "asphuṭatvaṃ taṭasthatvaṃ lakṣyasthatvam amuṣya ca // //",
    "GK16jaycndpu:jcand_9.6ab": "anyās tisra iti vyaktā śaktitaḥ sā caturvidhā /",
    "GK16jaycndpu:jcand_9.6cd": "indur evaiṣa tadvaktram utkarṣo lakṣyate mukhe // //",
    "GK16jaycndpu:jcand_9.7ab": "pradīpaṃ vardhayetyatra taṭasthaṃ maṅgalodayaḥ /",
    "GK16jaycndpu:jcand_9.7cd": "paṭo 'yaṃ dagdha ityādau sphuṭaṃ nāsti prayojanam // //",
    "GK16jaycndpu:jcand_9.8ab": "amṛtaṃ sūktam ityādau lakṣyastham atihṛdyatā /",
    "GK16jaycndpu:jcand_9.8cd": "ābhimukhyāt saṃnidhānāt tathākārapratītitaḥ // //",
    "GK16jaycndpu:jcand_9.9ab": "kāryakāraṇabhāvāt sā vācyavācakabhāvataḥ /",
    "GK16jaycndpu:jcand_9.9cd": "ityevamādeḥ saṃbandhāt kiṃcānyasmāc catuṣṭayāt // //",
    "GK16jaycndpu:jcand_9.10ab": "sādṛśyāt samavāyāt sā vaiparītyāt kriyānvayāt /",
    "GK16jaycndpu:jcand_9.10cd": "sāropādhyavasānākhye gauṇaśuddhe pṛthak pṛthak // //",
    "GK16jaycndpu:jcand_9.11ab": "gauṇaṃ sāropam uddiṣṭam indur mukham itīdṛśam /",
    "GK16jaycndpu:jcand_9.11cd": "gauṇaṃ sādhyavasānaṃ syād indur evedam īdṛśam // //",
    "GK16jaycndpu:jcand_9.12ab": "śuddhaṃ sāropam uddiṣṭam āyur ghṛtam itīdṛśam /",
    "GK16jaycndpu:jcand_9.12cd": "śuddhaṃ sādhyavasānaṃ syād āyur evedam īdṛśam // //",
    "GK16jaycndpu:jcand_9.13ab": "upādānārpaṇadvāre dve cānye iti ṣaḍvidhā /",
    "GK16jaycndpu:jcand_9.13cd": "kuntā viśanti gaṅgāyāṃ ghoṣo nivasatīti ca // //",
    "GK16jaycndpu:jcand_9.14ab": "lakṣyalakṣakavaiśiṣṭya-vaiśiṣṭyād dvividhā punaḥ /",
    "GK16jaycndpu:jcand_9.14cd": "sarasaṃ kāvyam amṛtaṃ vidyā sthirataraṃ dhanam // //",
    "GK16jaycndpu:jcand_9.15ab": "tathā sahetur atathābhedabhinnā ca kutracit /",
    "GK16jaycndpu:jcand_9.15cd": "saundaryeṇaiṣa kandarpaḥ sā ca mūrtimatī ratiḥ // //",
    "GK16jaycndpu:jcand_9.16ab": "śabde padārthe vākyārthe saṃkhyāyāṃ kārake tathā /",
    "GK16jaycndpu:jcand_9.16cd": "liṅge ceyam alaṅkārāṅkurabījatayā sthitā // //",
    "GK16jaycndpu:568": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau",
    "GK16jaycndpu:jcand_10.1ab": "mayūkhastenāsau sukavijayadevena racite ciraṃ candrāloke mahati navasaṃkhyaḥ sukhayatu // dharmaṃ kaṃcit puraskṛtya prāyaḥ śabdaḥ pravartate /",
    "GK16jaycndpu:jcand_10.1cd": "yayārthaṃ spaṣṭam ācaṣṭe śabdas tām abhidhāṃ viduḥ // //",
    "GK16jaycndpu:jcand_10.2ab": "jātyā guṇena kriyayā vastuyogena saṃjñayā /",
    "GK16jaycndpu:jcand_10.2cd": "nirdeśena tathā prāhuḥ ṣaḍvidhām abhidhāṃ budhāḥ // //",
    "GK16jaycndpu:jcand_10.3ab": "gaur nīlaḥ pācako daṇḍī ḍitthaḥ kaṃsa iti kramāt /",
    "GK16jaycndpu:jcand_10.3cd": "kaṃ saṃhinasti kaṃsārir naraṃ ca kaṃ samāśritam // //",
    "GK16jaycndpu:jcand_10.4ab": "na yogāder āyatanaṃ na saṅketaniketanam /",
    "GK16jaycndpu:jcand_10.4cd": "vṛttyā nirdeśaśabdo 'yaṃ mukhyayā svābhidheyayā // //",
    "GK16jaycndpu:jcand_10.5ab": "pīyūṣavarṣaprabhavaṃ candrālokamanoharam /",
    "GK16jaycndpu:jcand_10.5cd": "sudhānidhānam āsādya śrayadhvaṃ vibudhā mudam // //",
    "GK16jaycndpu:jcand_10.6ab": "jayanti yājñikaśrīman-mahādevāṅgajanmanaḥ /",
    "GK16jaycndpu:jcand_10.6cd": "sūktipīyūṣavarṣasya jayadevakaver giraḥ // //",
    "GK16jaycndpu:581": "mahādevaḥ satrapramukhamakhavidyaikacaturaḥ sumitrā tadbhaktipraṇihitamatir yasya pitarau"
}