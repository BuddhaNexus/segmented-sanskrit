{
    "GS40rassanku:0": " Cāmuṇḍa (Kāyastha [= Kāyasthacāmuṇḍa],",
    "GS40rassanku:1": " or Caṇḍa; around 1490 CE):",
    "GS40rassanku:2": " Rasasaṃketakalikā [= Rasasaṅketakalikā]",
    "GS40rassanku:3": " RSK, 1",
    "GS40rassanku:4": " śivaṃ natvā raseśaṃ cāmuṇḍaḥ kāyasthavaṃśabhūḥ /",
    "GS40rassanku:5": " karoti rasasaṃketakalikām iṣṭasiddhidām // Rsk_1.1 //",
    "GS40rassanku:6": " (mercury:: myth. origin)",
    "GS40rassanku:7": " skandāttārakahiṃsārthaṃ kailāse vidhṛtaṃ suraiḥ /",
    "GS40rassanku:8": " rate śambhoścyutaṃ reto gṛhītamagninā mukhe // Rsk_1.2 //",
    "GS40rassanku:9": " kṣiptaṃ tena caturdikṣu kṣārābdhau tatpṛthak pṛthak /",
    "GS40rassanku:10": " saumyādidiktrayasthaṃ yad gaurīśāpānna kāryakṛt // Rsk_1.3 //",
    "GS40rassanku:11": " paścimāyāṃ vimuktaṃ tat sūto'bhūt sarvakāryakṛt /",
    "GS40rassanku:12": " (mercury:: subtypes: :",
    "GS40rassanku:13": " colour, caste)",
    "GS40rassanku:14": " śvetāruṇaharidrābhakṛṣṇā viprādipāradāḥ // Rsk_1.4 //",
    "GS40rassanku:15": " dehe lohe gade piṣṭyāṃ yojyā vā svasvajātiṣu /",
    "GS40rassanku:16": " (rasadoṣāḥ)",
    "GS40rassanku:17": " teṣu naisargikā doṣāḥ pañca saptātha kañcukāḥ // Rsk_1.5 //",
    "GS40rassanku:18": " malādyāḥ pañca doṣāḥ syur bhūjādyāḥ sapta kañcukāḥ /",
    "GS40rassanku:19": " kuṣṭhādīn hi prakurvanti rasasthā dvādaśaiva te // Rsk_1.6 //",
    "GS40rassanku:20": " (18 saṃskāras)",
    "GS40rassanku:21": " tenāṣṭādaśasaṃskārā uktā jñair doṣamuktaye /",
    "GS40rassanku:22": " kartuṃ te duṣkarā yasmāt procyante sukarā rase // Rsk_1.7 //",
    "GS40rassanku:23": " (mercury:: correct weight)",
    "GS40rassanku:24": " palādārabhya pañcāśatpalaṃ yāvacca pāradaḥ /",
    "GS40rassanku:25": " tata ūno'dhiko vāpi na saṃskāryo raso budhaiḥ // Rsk_1.8 //",
    "GS40rassanku:26": " (saṃskāra:: mardana)",
    "GS40rassanku:27": " vastre caturguṇe pūtaḥ sūtaḥ sthāpyaḥ śubhe'hani /",
    "GS40rassanku:28": " lohārkāśmajakhalve tu tapte caiva vimardayet // Rsk_1.9 //",
    "GS40rassanku:29": " niśeṣṭakāsurīdhūmavyoṣāmlalavaṇaiḥ pṛthak /",
    "GS40rassanku:30": " kālāṃśairmarditaḥ sūto bhavecchuddho dinaikataḥ // Rsk_1.10 //",
    "GS40rassanku:31": " (saṃskāra:: svedana)",
    "GS40rassanku:32": " tataḥ kṣārāmlamūtrādyaiḥ svedyo vastrāvṛto dinam /",
    "GS40rassanku:33": " (saṃskāra: :",
    "GS40rassanku:34": " mūrchana)",
    "GS40rassanku:35": " mūrchayet saptadhā paścāt kanyāgnyarkavarāmbubhiḥ // Rsk_1.11 //",
    "GS40rassanku:36": " (saṃskāra:: pātana)",
    "GS40rassanku:37": " tridhordhvapātanāt pātyaḥ pādāṃśārkayutaḥ śuciḥ /",
    "GS40rassanku:38": " (mercury:: hiṅgulākṛṣṭa: :",
    "GS40rassanku:39": " nat. pureness)",
    "GS40rassanku:40": " hiṅgulād uddhṛtaḥ sūto bhavedvā doṣavarjitaḥ // Rsk_1.12 //",
    "GS40rassanku:41": " (importance of jāraṇa)",
    "GS40rassanku:42": " guruśāstraṃ parityajya vinā jāritagandhakāt /",
    "GS40rassanku:43": " rasaṃ nirmāti durmedhāḥ śapettaṃ ca raseśvaraḥ // Rsk_1.13 //",
    "GS40rassanku:44": " (saṃskāra:: jāraṇa)",
    "GS40rassanku:45": " sūtaṃ gandhaṃ rasaikāṃśaṃ stokaṃ stokaṃ tu khalvagam /",
    "GS40rassanku:46": " kuṭṭanāt kuṭṭanāt piṣṭaṃ bhavedvā tāmrapātragam // Rsk_1.14 //",
    "GS40rassanku:47": " tattulyaṃ gandhakaṃ dattvā ruddhvā taṃ lohasampuṭe /",
    "GS40rassanku:48": " puṭed bhūdharayantre ca yāvajjīryati gandhakam // Rsk_1.15 //",
    "GS40rassanku:49": " evaṃ punaḥ punardeyaṃ ṣaḍguṇaṃ gandhacūrṇakam /",
    "GS40rassanku:50": " ṣaḍguṇe gandhake jīrṇe raso nikhilarogahā // Rsk_1.16 //",
    "GS40rassanku:51": " (bandha:: subtypes)",
    "GS40rassanku:52": " pāṭaḥ khoṭo jalaukā ca bhasmākhyaśca caturthakaḥ /",
    "GS40rassanku:53": " bandhaścaturvidhaḥ sūte vijñeyo bhiṣaguttamaiḥ // Rsk_1.17 //",
    "GS40rassanku:54": " pāṭaḥ parpaṭikābandhaḥ piṣṭibandhastu khoṭakaḥ /",
    "GS40rassanku:55": " jalaukā pakvabandhaḥ syādbhasma bhasmanibho bhavet // Rsk_1.18 //",
    "GS40rassanku:56": " (mercury:: bhasman: :",
    "GS40rassanku:57": " subtypes)",
    "GS40rassanku:58": " sūtabhasma dvidhā jñeyamūrdhvagaṃ talabhasma ca /",
    "GS40rassanku:59": " (ūrdhvabhasman: :",
    "GS40rassanku:60": " production)",
    "GS40rassanku:61": " ūrdhvabhasmakaraṃ yantraṃ sthālikāsampuṭaṃ śṛṇu // Rsk_1.19 //",
    "GS40rassanku:62": " kāryaṃ sthālīdvayaṃ madhye sarvataḥ ṣoḍaśāṅgulam /",
    "GS40rassanku:63": " lavaṇeneṣad ārdreṇāpūrya sthālīm adhogatām // Rsk_1.20 //",
    "GS40rassanku:64": " saṃdhiṃ vastramṛdā limpet saṃpuṭīkṛtya cānyayā /",
    "GS40rassanku:65": " tridvāracullyāṃ saṃsthāpya caturyāmaṃ dṛḍhāgninā // Rsk_1.21 //",
    "GS40rassanku:66": " pacettatsvāṅgaśītaṃ vai hyuddhṛtya lavaṇaṃ tyajet /",
    "GS40rassanku:67": " lāvaṇīmūrdhvagāṃ kṛtvā kṣepyo'nyasyāṃ raseśvaraḥ // Rsk_1.22 //",
    "GS40rassanku:68": " pūrvavat saṃpuṭīkṛtya paścāttu cullake nyaset /",
    "GS40rassanku:69": " dṛḍhaṃ kṛtvālavālaṃ tu jalaṃ tatra vinikṣipet // Rsk_1.23 //",
    "GS40rassanku:70": " uṣṇaṃ punaḥ punastyaktvā kṣipecchītaṃ muhurmuhuḥ /",
    "GS40rassanku:71": " tridvāre kāṣṭhamekaikaṃ dīrghaṃ hastamitaṃ kṣipet // Rsk_1.24 //",
    "GS40rassanku:72": " hastavatpiṇḍamānaṃ tu hyādau prajvālayetsudhīḥ /",
    "GS40rassanku:73": " dve dve kāṣṭhe ca tasyordhvaṃ tadūrdhvaṃ tritayaṃ kṣipet // Rsk_1.25 //",
    "GS40rassanku:74": " yāvadyāmadvayaṃ paścādaṅgārāṃśca jalaṃ tyajet /",
    "GS40rassanku:75": " ūrdhvasthālyāṃ tu yallagnaṃ tadūrdhvaṃ bhasma siddhidam // Rsk_1.26 //",
    "GS40rassanku:76": " (mercury:: talabhasman: :",
    "GS40rassanku:77": " production)",
    "GS40rassanku:78": " gandhakaṃ dhūmasāraṃ ca śuddhasūtaṃ samaṃ trayam /",
    "GS40rassanku:79": " yāmaikaṃ mardayet khalve kācakūpyāṃ vinikṣipet // Rsk_1.27 //",
    "GS40rassanku:80": " ruddhvā dvādaśayāmaṃ tadvālukāyantragaṃ pacet /",
    "GS40rassanku:81": " sphoṭayetsvāṅgaśītaṃ ca tadūrdhvaṃ gandhakaṃ tyajet // Rsk_1.28 //",
    "GS40rassanku:82": " (talabhasman: :",
    "GS40rassanku:83": " medic. properties)",
    "GS40rassanku:84": " talabhasma bhavedyogavāhi syāt sarvarogahṛt /",
    "GS40rassanku:85": " auṣadhāntarasaṃyogād vakṣye varṇaviparyayam // Rsk_1.29 //",
    "GS40rassanku:86": " raktaṃ pītaṃ tathā kṛṣṇaṃ nīlaṃ ca pāṇḍurāruṇam /",
    "GS40rassanku:87": " (raktabhasman)",
    "GS40rassanku:88": " nirguṇḍīrasasaṃyuktaṃ capalena samanvitam // Rsk_1.30 //",
    "GS40rassanku:89": " raktavarṇaṃ bhavedbhasma dāḍimīkusumopamam /",
    "GS40rassanku:90": " (pītabhasman)",
    "GS40rassanku:91": " bhūdhātrīhastiśuṇḍībhyāṃ rasaṃ gandhaṃ ca mardayet // Rsk_1.31 //",
    "GS40rassanku:92": " kācakūpyāṃ caturyāmaṃ pakvaḥ pīto bhavedrasaḥ /",
    "GS40rassanku:93": " (kṛṣṇabhasman)",
    "GS40rassanku:94": " sūtaṃ gandhakasaṃyuktaṃ kumārīrasamarditam // Rsk_1.32 //",
    "GS40rassanku:95": " kṛṣṇavarṇaṃ bhavedbhasma devānāmapi durlabham /",
    "GS40rassanku:96": " (śyāma-/nīlabhasman)",
    "GS40rassanku:97": " vārāhīkandasaṃyuktaṃ rasakena samanvitam // Rsk_1.33 //",
    "GS40rassanku:98": " śyāmavarṇaṃ bhavedbhasma valīpalitanāśanam /",
    "GS40rassanku:99": " (pāṇḍurāruṇabhasman)",
    "GS40rassanku:100": " lavaṇāntarviliptāyāṃ kūpyāṃ syāt pāṇḍurāruṇam // Rsk_1.34 //",
    "GS40rassanku:101": " (mercury:: māraṇa)",
    "GS40rassanku:102": " lavaṇādviṃśatirbhāgāḥ sūtaścāthaikabhāgikaḥ /",
    "GS40rassanku:103": " kāñjike mardayitvāgnau puṭanād bhasmatāṃ vrajet // Rsk_1.35 //",
    "GS40rassanku:104": " uddhṛtyānyaṃ rasaṃ kṣiptvā yathecchaṃ mārayedrasam /",
    "GS40rassanku:105": " evaṃ tāmrāhivaṅgābhraṃ māritaṃ syādguṇapradam // Rsk_1.36 //",
    "GS40rassanku:106": " tadambupūrite pātre sthāpyaṃ yāmāṣṭakaṃ śanaiḥ /",
    "GS40rassanku:107": " tyaktvā toyaṃ raso grāhyaḥ pātrastho bhasmasūtakaḥ // Rsk_1.37 //",
    "GS40rassanku:108": " (mercury:: māraṇa)",
    "GS40rassanku:109": " mūṣādvayamapāmārgabījacūrṇaiḥ prakalpayet /",
    "GS40rassanku:110": " pāradaṃ tatpuṭe kṛtvā malayūrasamarditam // Rsk_1.38 //",
    "GS40rassanku:111": " droṇapuṣpyāḥ prasūnāni viḍaṅgamarimedakaḥ /",
    "GS40rassanku:112": " cūrṇam eṣām adhaścordhvaṃ dattvā mudrāṃ prakalpayet // Rsk_1.39 //",
    "GS40rassanku:113": " vidhāya golakaṃ samyaṅmṛnmūṣāsampuṭe kṣipet /",
    "GS40rassanku:114": " śoṣayenmudritaṃ kṛtvā paced gajapuṭe tataḥ // Rsk_1.40 //",
    "GS40rassanku:115": " pārado bhasmatām itthaṃ puṭenaikena gacchati /",
    "GS40rassanku:116": " svāṅgaśītaṃ samuddhṛtya sarvakarmasu yojayet // Rsk_1.41 //",
    "GS40rassanku:117": " prottānakharpare cullyāṃ sphaṭikālepite kṣipet /",
    "GS40rassanku:118": " punarnavārase pakvo mardanānmriyate rasaḥ // Rsk_1.42 //",
    "GS40rassanku:119": " (mercury:: mṛta:: parīkṣā)",
    "GS40rassanku:120": " atejā aguruḥ śubhro lohahā cācalo rasaḥ /",
    "GS40rassanku:121": " yadā nāvartate vahnau nordhvaṃ gacchettadā mṛtaḥ // Rsk_1.43 //",
    "GS40rassanku:122": " (mercury:: mṛta: :",
    "GS40rassanku:123": " medic. properties)",
    "GS40rassanku:124": " pāradaḥ sarvarogaghno yogavāhī saro guruḥ /",
    "GS40rassanku:125": " pāṇḍutākṛmikuṣṭhaghno vṛṣyo balyo rasāyanaḥ // Rsk_1.44 //",
    "GS40rassanku:126": " sūto dhāturasāḥ sarve jīrṇā jīrṇā guṇādhikāḥ /",
    "GS40rassanku:127": " (mercury:: mṛta:: storage)",
    "GS40rassanku:128": " dante śṛṅge maṇau veṇau rakṣayetsādhitaṃ rasam // Rsk_1.45 //",
    "GS40rassanku:129": " (weight of drugs)",
    "GS40rassanku:130": " pittāni ṣoḍaśāṃśena viṣāṇāmapi raktikā /",
    "GS40rassanku:131": " guṭīraseṣvanukto 'pi jñeyo vidhirayaṃ svayam // Rsk_1.46 //",
    "GS40rassanku:132": " (mercury:: sevana)",
    "GS40rassanku:133": " sarvarogavināśārthaṃ dehadārḍhyasya hetave /",
    "GS40rassanku:134": " śuddhakāyaśca pathyāśī seveta pūjyapūjanāt // Rsk_1.47 //",
    "GS40rassanku:135": " vallamekaṃ nare'śve tu gadyāṇaṃ ca gaje dvayam /",
    "GS40rassanku:136": " dattaḥ sūto haredrogān dhātuyugvā nijauṣadhaiḥ // Rsk_1.48 //",
    "GS40rassanku:137": " rasasya vikṛtau satyāṃ mūrchā hikkā jvaro'ratiḥ /",
    "GS40rassanku:138": " kāsaḥ śvāso bhramo moho dāhaḥ kampaśca jāyate // Rsk_1.49 //",
    "GS40rassanku:139": " tacchāntyai bījapūrasya rasaṃ śuṇṭhīṃ ca saindhavam /",
    "GS40rassanku:140": " pibedvā gojale siddhaṃ mūlaṃ karkoṭajaṃ śubham // Rsk_1.50 //",
    "GS40rassanku:141": " yatrāgāre rasādhīśaḥ pūjyate bahubhaktitaḥ /",
    "GS40rassanku:142": " tadapatyadhanaiḥ pūrṇam ādhivyādhivivarjitam // Rsk_1.51 //",
    "GS40rassanku:143": " RSK, 2",
    "GS40rassanku:144": " (ṣaḍloha)",
    "GS40rassanku:145": " hemarūpyārkavaṅgāhilohair lohāḥ ṣaḍīritāḥ /",
    "GS40rassanku:146": " (metals:: factitious)",
    "GS40rassanku:147": " akṛtrimā ime ghoṣāvartakādyāstu kṛtrimāḥ // Rsk_2.1 //",
    "GS40rassanku:148": " (metals:: śuddha,",
    "GS40rassanku:149": " mṛta:: medic. properties)",
    "GS40rassanku:150": " śuddhā mṛtā nirutthāśca sarvarogaharāḥ smṛtāḥ /",
    "GS40rassanku:151": " (metals:: impure: :",
    "GS40rassanku:152": " medic. properties)",
    "GS40rassanku:153": " aśuddhān hīnapākāṃśca rogamṛtyupradāṃstyajet // Rsk_2.2 //",
    "GS40rassanku:154": " (metals:: māraṇa: :",
    "GS40rassanku:155": " with mercury)",
    "GS40rassanku:156": " lohaṃ sūtayutaṃ doṣāṃstyajet sūtaśca lohayuk /",
    "GS40rassanku:157": " ataḥ svarṇādilohāni vinā sūtaṃ na mārayet // Rsk_2.3 //",
    "GS40rassanku:158": " (gold:: subtypes)",
    "GS40rassanku:159": " svarṇaṃ pañcavidhaṃ proktaṃ prākṛtaṃ sahajāgnije /",
    "GS40rassanku:160": " etat svarṇatrayaṃ devabhojyaṃ ṣoḍaśavarṇakam // Rsk_2.4 //",
    "GS40rassanku:161": " khanijaṃ rasavādotthaṃ supattrīkṛtya śodhitam /",
    "GS40rassanku:162": " taccaturdaśavarṇāḍhyaṃ manujārhaṃ rujāpaham // Rsk_2.5 //",
    "GS40rassanku:163": " (gold:: śodhana)",
    "GS40rassanku:164": " suvarṇaṃ saptaśo vāpyaṃ kāñcanārarase śuciḥ /",
    "GS40rassanku:165": " (gold:: māraṇa)",
    "GS40rassanku:166": " suvarṇe galite nāgaṃ prakṣipet ṣoḍaśāṃśakam // Rsk_2.6 //",
    "GS40rassanku:167": " amlena mardayitvā tu kṛtvā tasya ca golakam /",
    "GS40rassanku:168": " gandhakaṃ golakasamaṃ vinikṣipyādharottaram // Rsk_2.7 //",
    "GS40rassanku:169": " śarāvasaṃpuṭe kṛtvā saṃnirudhya pratāpayet /",
    "GS40rassanku:170": " triṃśadvanotpalairagnau saptadhā bhasmatāṃ vrajet // Rsk_2.8 //",
    "GS40rassanku:171": " (gold:: mṛta: :",
    "GS40rassanku:172": " medic. properties)",
    "GS40rassanku:173": " tiktaṃ kaṣāyaṃ jvarahṛtsvādupākaṃ balāvaham /",
    "GS40rassanku:174": " vayodhīḥkāntidaṃ vṛṣyaṃ śoṣālakṣmīviṣāpaham // Rsk_2.9 //",
    "GS40rassanku:175": " (silver:: subtypes)",
    "GS40rassanku:176": " kailāse sahajaṃ rūpyaṃ khanijaṃ kṛtrimaṃ bhuvi /",
    "GS40rassanku:177": " vyutkrameṇa guṇaiḥ śreṣṭhaṃ nāgottīrṇaṃ rase hitam // Rsk_2.10 //",
    "GS40rassanku:178": " (silver:: śodhana)",
    "GS40rassanku:179": " śvetāgastirase rūpyaṃ svarṇavacchuci māraṇam /",
    "GS40rassanku:180": " (silver:: māraṇa)",
    "GS40rassanku:181": " gandhakāmlakasaṃyogānnāgaṃ hitvā kṣipet trapu // Rsk_2.11 //",
    "GS40rassanku:182": " vayaḥśukrabalotsāhakaraṃ sarvāmayāpaham /",
    "GS40rassanku:183": " (gold, silver: :",
    "GS40rassanku:184": " parīkṣā:: mṛta)",
    "GS40rassanku:185": " etadbhasmāmlalipto'sistāmravarṇastadā mṛtiḥ // Rsk_2.12 //",
    "GS40rassanku:186": " suvarṇamathavā rūpyaṃ yoge yatra na vidyate /",
    "GS40rassanku:187": " tatra kāntodbhavaṃ lohaṃ kṣepyaṃ taistatsamaṃ guṇaiḥ // Rsk_2.13 //",
    "GS40rassanku:188": " (copper:: subtypes)",
    "GS40rassanku:189": " dvyarkau nepālamlecchau tu rase nepāla uttamaḥ /",
    "GS40rassanku:190": " (nepāla:: phys. properties)",
    "GS40rassanku:191": " ghanaghātasahaḥ snigdho raktapatro'malo mṛduḥ // Rsk_2.14 //",
    "GS40rassanku:192": " (mleccha:: phys. properties)",
    "GS40rassanku:193": " mlecchastu kṣālitaḥ kṛṣṇo rūkṣaḥ stabdho ghanāsahaḥ /",
    "GS40rassanku:194": " miśrito nāgalohābhyāṃ na śreṣṭho rasakarmaṇi // Rsk_2.15 //",
    "GS40rassanku:195": " (copper:: doṣas)",
    "GS40rassanku:196": " tāmraṃ tu viṣavajjñeyaṃ yatnataḥ sādhyate hi tat /",
    "GS40rassanku:197": " eko doṣo viṣe samyaktāmre tvaṣṭau prakīrtitāḥ // Rsk_2.16 //",
    "GS40rassanku:198": " kuṣṭhaṃ reko vamirbhrāntistāpo vātaśca kāmalā /",
    "GS40rassanku:199": " dehasya nāśanaṃ doṣā ityaṣṭau kathitā budhaiḥ // Rsk_2.17 //",
    "GS40rassanku:200": " (copper:: śodhana)",
    "GS40rassanku:201": " gavāṃ mūtraiḥ paceccāhastāmrapatraṃ dṛḍhāgninā /",
    "GS40rassanku:202": " vāriṇā kṣālayet paścādekaviṃśatidhā śuciḥ // Rsk_2.18 //",
    "GS40rassanku:203": " (copper:: māraṇa)",
    "GS40rassanku:204": " pāradaṃ gandhakaṃ tāmraṃ samamamlena mardayet /",
    "GS40rassanku:205": " jāyate tripuṭād bhasma vālukāyantrato'thavā // Rsk_2.19 //",
    "GS40rassanku:206": " (copper:: māraṇa)",
    "GS40rassanku:207": " gandhārkau dvyekabhāgau ca śarāvasaṃpuṭe puṭet /",
    "GS40rassanku:208": " svāṅgaśītaṃ ca saṃpeṣya khalve vastreṇa gālayet // Rsk_2.20 //",
    "GS40rassanku:209": " sāmudraṃ tatsamaṃ kṛtvā punaḥ puṭanamācaret /",
    "GS40rassanku:210": " tadeva tatkṣaye deyaṃ sāmudraṃ ca punaḥ punaḥ // Rsk_2.21 //",
    "GS40rassanku:211": " kāsīsasya jalenaiva vāraṃ vāraṃ tu bhāvayet /",
    "GS40rassanku:212": " catuḥṣaṣṭipuṭairitthaṃ nirutthaṃ yogavāhikam // Rsk_2.22 //",
    "GS40rassanku:213": " tattāmraṃ sauraṇe kande puṭetpañcāmṛte'thavā /",
    "GS40rassanku:214": " aṣṭau doṣāṃśca pūrvoktān na karoti guṇāvaham // Rsk_2.23 //",
    "GS40rassanku:215": " hanti gulmakṣayājīrṇakāsapāṇḍvāmayajvarān /",
    "GS40rassanku:216": " sthaulyodare kaphaṃ śūlamūrdhvādhaḥśodhanaṃ param // Rsk_2.24 //",
    "GS40rassanku:217": " (tin:: subtypes)",
    "GS40rassanku:218": " khurakaṃ miśrakaṃ ceti dvividhaṃ vaṅgamucyate /",
    "GS40rassanku:219": " khurakaṃ tu guṇaiḥ śreṣṭhaṃ miśrakaṃ na rase hitam // Rsk_2.25 //",
    "GS40rassanku:220": " (tin:: śodhana)",
    "GS40rassanku:221": " kanyābhṛṅgarase vaṅganāgau śodhyau trisaptadhā /",
    "GS40rassanku:222": " athavā brahmavṛkṣotthe kvāthe nirguṇḍije'thavā // Rsk_2.26 //",
    "GS40rassanku:223": " (tin:: māraṇa)",
    "GS40rassanku:224": " mṛdbhājane drute vaṅge ciñcāśvatthatvaco rajaḥ /",
    "GS40rassanku:225": " kṣipettasya caturthāṃśaṃ lohadarvyā pracālayet // Rsk_2.27 //",
    "GS40rassanku:226": " yāvadbhasmatvamāyāti tataḥ khalve satālakam /",
    "GS40rassanku:227": " brahmadrukvāthakalkābhyāṃ mardyaṃ gajapuṭe pacet // Rsk_2.28 //",
    "GS40rassanku:228": " puṭe puṭe daśāṃśāṃśaṃ dattvaivaṃ daśadhā puṭet /",
    "GS40rassanku:229": " vaṅgabhasma nirutthaṃ tat pāṇḍumehagadāpaham // Rsk_2.29 //",
    "GS40rassanku:230": " (tin:: māraṇa)",
    "GS40rassanku:231": " karīṣasaṃpuṭe vaṅgapatraṃ chāgaśakṛdyutam /",
    "GS40rassanku:232": " mriyate puṭamātreṇa tanmehān hanti viṃśatim // Rsk_2.30 //",
    "GS40rassanku:233": " (lead:: māraṇa)",
    "GS40rassanku:234": " vaṅgavannāgabhasmāpi kṛtvādau tatsamāṃ śilām /",
    "GS40rassanku:235": " kṣiptvā tuṣodakairmardyaṃ dadyād gajapuṭaṃ tataḥ // Rsk_2.31 //",
    "GS40rassanku:236": " ṣaṣṭyaṃśaṃ gandhakaṃ dattvā pācyaṃ ṣaṣṭipuṭāvadhi /",
    "GS40rassanku:237": " nāgabhasma nirutthaṃ tadvaṅgabhasmaguṇādhikam // Rsk_2.32 //",
    "GS40rassanku:238": " (lead, tin:: mṛta: :",
    "GS40rassanku:239": " medic. properties)",
    "GS40rassanku:240": " mṛtaṃ vaṅgaṃ ca nāgaṃ ca rasabhasma samaṃ guṇaiḥ /",
    "GS40rassanku:241": " parasparamalābhe ca yojayettat parasparam // Rsk_2.33 //",
    "GS40rassanku:242": " (iron:: subtypes)",
    "GS40rassanku:243": " muṇḍaṃ tīkṣṇaṃ tathā kāntaṃ bhedāstasya trayodaśāḥ /",
    "GS40rassanku:244": " (muṇḍa:: subtypes)",
    "GS40rassanku:245": " mṛdu kuṇṭhaṃ ca kāṇḍāraṃ trividhaṃ muṇḍamucyate // Rsk_2.34 //",
    "GS40rassanku:246": " (tīkṣṇaloha: :",
    "GS40rassanku:247": " subtypes)",
    "GS40rassanku:248": " kharasāraṃ ca hotrāsaṃ tārāvartaṃ viḍaṃ tathā /",
    "GS40rassanku:249": " kāntaṃ lohaṃ gajākhyaṃ ca ṣaḍvidhaṃ tīkṣṇamucyate // Rsk_2.35 //",
    "GS40rassanku:250": " (kānta:: parīkṣā)",
    "GS40rassanku:251": " pātre yasminprasarati jale tailabindurna lipto hiṅgurgandhaṃ visṛjati nijaṃ tiktatāṃ nimbakalkaḥ /",
    "GS40rassanku:252": " pāke dugdhaṃ bhavati śikharākāratāṃ naiti bhūmau kāntaṃ lohaṃ tadidamuditaṃ lakṣaṇairnaiva cānyat // Rsk_2.36 //",
    "GS40rassanku:253": " (kānta:: subtypes)",
    "GS40rassanku:254": " kāntaṃ lohaṃ caturdhoktaṃ romakaṃ bhrāmakaṃ tathā /",
    "GS40rassanku:255": " cumbakaṃ drāvakaṃ ceti guṇāstasyottarottarāḥ // Rsk_2.37 //",
    "GS40rassanku:256": " (iron:: śodhana)",
    "GS40rassanku:257": " muṇḍādisarvalohāni tāmravacchodhayet sudhīḥ /",
    "GS40rassanku:258": " (iron:: pāka)",
    "GS40rassanku:259": " lohapākastridhā prokto mṛdurmadhyaḥ kharastathā /",
    "GS40rassanku:260": " paṅkaśuṣkarasau pūrvau vālukāsadṛśaḥ kharaḥ // Rsk_2.38 //",
    "GS40rassanku:261": " (iron:: māraṇa)",
    "GS40rassanku:262": " lohapatraṃ gandhaliptaṃ vahnau taptaṃ punaḥ punaḥ /",
    "GS40rassanku:263": " kṣipenmīnākṣikānīre yāvattatraiva śīryate // Rsk_2.39 //",
    "GS40rassanku:264": " rasahiṅgulagandhena tulyaṃ tanmardayed dṛḍham /",
    "GS40rassanku:265": " nirguṇḍīvṛṣamatsyākṣīrasairgajapuṭānmṛtiḥ // Rsk_2.40 //",
    "GS40rassanku:266": " (iron:: māraṇa: :",
    "GS40rassanku:267": " vāritara)",
    "GS40rassanku:268": " lohacūrṇaṃ varākvāthe piṇḍaṃ kṛtvā punaḥ punaḥ /",
    "GS40rassanku:269": " ṣoḍaśāṅgulamāne hi nirvātagartake puṭet // Rsk_2.41 //",
    "GS40rassanku:270": " catuḥṣaṣṭipuṭaireva jāyate padmarāgavat /",
    "GS40rassanku:271": " nirutthāmbutaraṃ yogavāhi syātsarvarogahṛt // Rsk_2.42 //",
    "GS40rassanku:272": " (iron:: māraṇa: :",
    "GS40rassanku:273": " vāritara)",
    "GS40rassanku:274": " jambūtvacārase tindumārkaṇḍapatraje'thavā /",
    "GS40rassanku:275": " trisaptadhātape śoṣyaṃ peṣyaṃ vāritaraṃ bhavet // Rsk_2.43 //",
    "GS40rassanku:276": " (iron:: māraṇa)",
    "GS40rassanku:277": " ciñcāpatranibhaṃ lohapatraṃ dantīdrave kṣipet /",
    "GS40rassanku:278": " gharme dhṛtvā raso deyo mṛtaṃ yāvadbhavecca tat // Rsk_2.44 //",
    "GS40rassanku:279": " (iron:: māraṇa: :",
    "GS40rassanku:280": " vāritara)",
    "GS40rassanku:281": " matsyākṣīrasamadhyasthaṃ lohapatraṃ vinikṣipet /",
    "GS40rassanku:282": " triṃśaddināni gharme tu tato vāritaraṃ bhavet // Rsk_2.45 //",
    "GS40rassanku:283": " (iron:: māraṇa: :",
    "GS40rassanku:284": " niruttha, parīkṣā)",
    "GS40rassanku:285": " lohamadhvājyagaṃ tāraṃ dhmātaṃ cetpūrvamānakam /",
    "GS40rassanku:286": " tadā lohaṃ nirutthaṃ syādanyathā sādhayetpunaḥ // Rsk_2.46 //",
    "GS40rassanku:287": " (iron:: amṛtīkaraṇa (?))",
    "GS40rassanku:288": " varākvāthe 'vaśeṣo tu tattulyaṃ ghṛtamāyasam /",
    "GS40rassanku:289": " sitā lohamitā tāmre pakvaṃ cāmṛtavadbhavet // Rsk_2.47 //",
    "GS40rassanku:290": " (loha:: mṛta: :",
    "GS40rassanku:291": " medic. properties)",
    "GS40rassanku:292": " grahaṇīpāṇḍuśophārśojvaragulmapramehakān /",
    "GS40rassanku:293": " hanti plīhāmayaṃ lohaṃ balabuddhivivardhanam // Rsk_2.48 //",
    "GS40rassanku:294": " kuṣmāṇḍaṃ tilatailaṃ ca māṣānnaṃ rājikā tathā /",
    "GS40rassanku:295": " madyamamlarasaṃ caiva tyajellohasya sevakaḥ // Rsk_2.49 //",
    "GS40rassanku:296": " (maṇḍūra:: śodhana)",
    "GS40rassanku:297": " gomūtre triphalākvāthe taptaṃ śodhyaṃ trisaptadhā /",
    "GS40rassanku:298": " svarṇādi sarvalohānāṃ kiṭṭaṃ tattadguṇāvaham // Rsk_2.50 //",
    "GS40rassanku:299": " kiṭṭāddaśaguṇaṃ muṇḍaṃ muṇḍāttīkṣṇaṃ śatādhikam /",
    "GS40rassanku:300": " tīkṣṇāllakṣaguṇaṃ kāntaṃ bhakṣaṇātkurute guṇam // Rsk_2.51 //",
    "GS40rassanku:301": " (rasaka:: māraṇa)",
    "GS40rassanku:302": " lavaṇāntargataṃ bhāṇḍe sattvaṃ kharparasambhavam /",
    "GS40rassanku:303": " sukhaṃ ruddhvā vipakvaṃ tanmriyate gajavahninā // Rsk_2.52 //",
    "GS40rassanku:304": " (rasaka:: mṛta: :",
    "GS40rassanku:305": " medic. properties)",
    "GS40rassanku:306": " mṛtastu rasako rūkṣastridoṣaghno jvarāpahaḥ /",
    "GS40rassanku:307": " yogavāhyatisāraghnaḥ kledaghno viḍvibandhakṛt // Rsk_2.53 //",
    "GS40rassanku:308": " (bronze, brass: :",
    "GS40rassanku:309": " śodhana, māraṇa)",
    "GS40rassanku:310": " kāṃsyapittalayoḥ prokte tāmravacchuddhimāraṇe /",
    "GS40rassanku:311": " sitā gavyayutā deyā dhātubhakṣaṇavaikṛtau // Rsk_2.54 //",
    "GS40rassanku:312": " (metals:: fast māraṇa)",
    "GS40rassanku:313": " athaikaḥ pāradādbhāgo gandhako dviguṇastataḥ /",
    "GS40rassanku:314": " tayoḥ samaṃ suvarṇādinirutthaṃ śīghramāraṇam // Rsk_2.55 //",
    "GS40rassanku:315": " (dhātus:: niruttha:: parīkṣā)",
    "GS40rassanku:316": " samadhvājyaṭaṅkaṇairguñjāguḍābhyāṃ mṛtadhātavaḥ /",
    "GS40rassanku:317": " dhmātāḥ piṇḍakṛtā naiva jīvanti te nirutthakāḥ // Rsk_2.56 //",
    "GS40rassanku:318": " (dhātu:: māraṇa: :",
    "GS40rassanku:319": " niruttha)",
    "GS40rassanku:320": " sagandhaścotthito dhāturmardyaḥ kanyārase dinam /",
    "GS40rassanku:321": " pakvo gajapuṭo divyaṃ sarvo yāti nirutthatām // Rsk_2.57 //",
    "GS40rassanku:322": " (abhra:: subtypes)",
    "GS40rassanku:323": " pītaṃ sitāsitaṃ raktamekaikaṃ khaṃ caturvidham /",
    "GS40rassanku:324": " pinākaṃ darduraṃ nāgaṃ vajraṃ cāgnau parīkṣayet // Rsk_2.58 //",
    "GS40rassanku:325": " (abhra:: vajra)",
    "GS40rassanku:326": " na patrāṇi na śabdāṃśca kuryāttadvajrasaṃjñakam /",
    "GS40rassanku:327": " (abhra:: vajra: :",
    "GS40rassanku:328": " sattvapātana)",
    "GS40rassanku:329": " trīṇi dhmātāni kiṭṭaṃ hi vajrī sattvaṃ vimuñcati // Rsk_2.59 //",
    "GS40rassanku:330": " (abhra:: vajra: :",
    "GS40rassanku:331": " sattva:: māraṇa)",
    "GS40rassanku:332": " tatsattvaṃ vidhivadgrāhyaṃ śodhyaṃ māryaṃ ca lohavat /",
    "GS40rassanku:333": " sattvābhāve tu niścandraṃ raseṣviṣṭaṃ taducyate // Rsk_2.60 //",
    "GS40rassanku:334": " (abhra:: māraṇa: :",
    "GS40rassanku:335": " production of niścandra~)",
    "GS40rassanku:336": " dhānyābhraṃ meghanādair jhaṣanayanajalair jambhalaiṣṭaṅkaṇena khalve saṃmardya gāḍhaṃ tadanu gajapuṭān dvādaśaivaṃ pradadyāt /",
    "GS40rassanku:337": " mīnākṣībhṛṅgatoyais triphalajalayutair mardayet saptarātraṃ gandhaṃ tulyaṃ ca dattvā pravaragajapuṭāt pañcatāṃ yāti cābhram // Rsk_2.61 //",
    "GS40rassanku:338": " (abhra:: niścandra: :",
    "GS40rassanku:339": " medic. properties)",
    "GS40rassanku:340": " mṛtaṃ niścandratāṃ yātamaruṇaṃ cāmṛtopamam /",
    "GS40rassanku:341": " sacandraṃ viṣavajjñeyaṃ mṛtyukṛdvyāghraromavat // Rsk_2.62 //",
    "GS40rassanku:342": " (abhra:: amṛtīkaraṇa)",
    "GS40rassanku:343": " varāmbu goghṛtaṃ cābhraṃ kalāṣaḍdikkramāṃśakam /",
    "GS40rassanku:344": " mṛdvagninā pacellohe cāmṛtīkaraṇaṃ bhavet // Rsk_2.63 //",
    "GS40rassanku:345": " (abhra:: mṛta: :",
    "GS40rassanku:346": " medic. properties)",
    "GS40rassanku:347": " vayaḥstambhakārī jarāmṛtyuhārī balārogyadhārī mahākuṣṭhahārī /",
    "GS40rassanku:348": " mṛto meghakaḥ sarvarogeṣu yojyaḥ sadā sūtarājasya vīryeṇa tulyaḥ // Rsk_2.64 //",
    "GS40rassanku:349": " kṣārāmlaṃ dvidalaṃ varjyaṃ karkoṭikāravellakam /",
    "GS40rassanku:350": " vṛntākaṃ ca karīraṃ ca tailaṃ cābhrakasevane // Rsk_2.65 //",
    "GS40rassanku:351": " RSK, 3",
    "GS40rassanku:352": " (mahārasa:: śodhana)",
    "GS40rassanku:353": " gandhaṃ viṣādinepālaṃ godugdhe'tha śilājatu /",
    "GS40rassanku:354": " gomūtreṇa ca tālādyaṃ śaṅkhādyam amlataḥ śuciḥ // Rsk_3.1 //",
    "GS40rassanku:355": " (viṣa:: māraṇa)",
    "GS40rassanku:356": " raseṣūktaṃ viṣaṃ grāhyaṃ tulyaṃ ṭaṅkaṇapeṣitam /",
    "GS40rassanku:357": " tanmṛtaṃ yogavāhi syāt sūtābhrāyaḥ samaṃ guṇaiḥ // Rsk_3.2 //",
    "GS40rassanku:358": " (viṣa:: mantras)",
    "GS40rassanku:359": " nīlakaṇṭhākhyamantreṇa viṣaṃ saptābhimantritam /",
    "GS40rassanku:360": " auṣadhe ca rase caiva dātavyaṃ hitamicchatā // Rsk_3.3 //",
    "GS40rassanku:361": " (viṣa:: medic. use)",
    "GS40rassanku:362": " nānārasauṣadhairye tu duṣṭā yāntīha no gadāḥ /",
    "GS40rassanku:363": " te naśyanti viṣe datte śīghraṃ vātakaphodbhavāḥ // Rsk_3.4 //",
    "GS40rassanku:364": " (viṣa:: measure)",
    "GS40rassanku:365": " śreṣṭhamadhyāvarā mātrā aṣṭaṣaṭkacaturyavāḥ /",
    "GS40rassanku:366": " atimātraṃ yadā bhuktaṃ tadājyaṭaṅkaṇe pibet // Rsk_3.5 //",
    "GS40rassanku:367": " rajanīṃ meghanādaṃ vā sarpākṣīṃ vā ghṛtānvitām /",
    "GS40rassanku:368": " lihedvā madhusarpirbhyāṃ cūrṇitām arjunatvacam // Rsk_3.6 //",
    "GS40rassanku:369": " na deyaṃ krodhine klībe pittārte rājayakṣmiṇi /",
    "GS40rassanku:370": " kṣuttṛṣṇābhramagharmādhvasevine kṣīṇarogiṇe // Rsk_3.7 //",
    "GS40rassanku:371": " gurviṇībālavṛddheṣu na viṣaṃ rājamandire /",
    "GS40rassanku:372": " rasāyanarate dadyādghṛtakṣīrahitāśine // Rsk_3.8 //",
    "GS40rassanku:373": " (upaviṣa)",
    "GS40rassanku:374": " lāṅgalīvajrihemārkahayāriviṣamuṣṭikāḥ /",
    "GS40rassanku:375": " etānyupaviṣāṇyāhuḥ yastāni rasakarmaṇi // Rsk_3.9 //",
    "GS40rassanku:376": " (ahiphena: :",
    "GS40rassanku:377": " myth. origin)",
    "GS40rassanku:378": " samudre mathyamāne tu vāsukervadanāddrutaḥ /",
    "GS40rassanku:379": " phenaugho vyākulatvācca phūtkārātpatitaḥ kṣitau // Rsk_3.10 //",
    "GS40rassanku:380": " (ahiphena: :",
    "GS40rassanku:381": " medic. properties)",
    "GS40rassanku:382": " tenāhiphenamākhyātaṃ tiktaṃ saṃgrāhi śoṣaṇam /",
    "GS40rassanku:383": " mohakṛcchvāsakāsaghnaṃ sevitaṃ tyaktumakṣamam // Rsk_3.11 //",
    "GS40rassanku:384": " śleṣmahṛdvātakṛd yuktyā yuktaṃ tadamṛtaṃ viṣam /",
    "GS40rassanku:385": " vīryastambhakaraṃ nṛṇāṃ strīṇāṃ saukhyapradāyakam // Rsk_3.12 //",
    "GS40rassanku:386": " (siddhamūlī: :",
    "GS40rassanku:387": " myth. origin)",
    "GS40rassanku:388": " purā devaiśca daityaiśca mathito ratnasāgaraḥ /",
    "GS40rassanku:389": " tasmādamṛtamutpannaṃ devaiḥ pītaṃ na dānavaiḥ // Rsk_3.13 //",
    "GS40rassanku:390": " tadā dhanvantarerhastādamṛtaṃ patitaṃ bhuvi /",
    "GS40rassanku:391": " tasmin sarvairlehyamāne darbhair jihvā dvidhā kṛtā // Rsk_3.14 //",
    "GS40rassanku:392": " jihvāsṛgviṣasambhūtā siddhamūlī mahauṣadhī /",
    "GS40rassanku:393": " (siddhamūlī:: colours)",
    "GS40rassanku:394": " sā caturdhā sitā raktā pītā kṛṣṇā prasūnakaiḥ // Rsk_3.15 //",
    "GS40rassanku:395": " (siddhamūlī: :",
    "GS40rassanku:396": " medic. properties)",
    "GS40rassanku:397": " āhlādinī buddhirūpā yoge mantre ca siddhidā /",
    "GS40rassanku:398": " sarvarogaharī kāmajananī kṣutprabodhanī // Rsk_3.16 //",
    "GS40rassanku:399": " RSK, 4",
    "GS40rassanku:400": " kiyanto'pyatha vakṣyante rasāḥ pratyayakārakāḥ /",
    "GS40rassanku:401": " śāstraṃ dṛṣṭvā gurorvaktrāt saṃpradāyādyathāgatāḥ // Rsk_4.1 //",
    "GS40rassanku:402": " pārado rasakastālastutthaṃ gandhakaṭaṅkaṇam /",
    "GS40rassanku:403": " sarvametatsamaṃ śuddhaṃ kāravellyā rasairdinam // Rsk_4.2 //",
    "GS40rassanku:404": " mardayettena vidadhyācca tāmrapātrodaraṃ ghanam /",
    "GS40rassanku:405": " aṅgulārdhārdhamānena tat pacetsikatādvaye // Rsk_4.3 //",
    "GS40rassanku:406": " yantre yāvatsphuṭantyeva vrīhyastasya pṛṣṭhataḥ /",
    "GS40rassanku:407": " tataḥ suśītale grāhyastāmrapātrodarādbudhaiḥ // Rsk_4.4 //",
    "GS40rassanku:408": " tatsamaṃ maricaṃ dattvā sarvamekatra cūrṇayet /",
    "GS40rassanku:409": " dviguñjaṃ parṇakhaṇḍena vātike paittike jvare // Rsk_4.5 //",
    "GS40rassanku:410": " guñjaikaṃ sasitaṃ dadyāttriguñjaṃ vyoṣayukkaphe /",
    "GS40rassanku:411": " saṃnipāte jvare deyo vallaikarmādrakadravaiḥ // Rsk_4.6 //",
    "GS40rassanku:412": " tridinaiviṣamaṃ tīvramekadvitricaturthakam /",
    "GS40rassanku:413": " nāśayecchītabhañjyākhyo raso rudreṇa nirmitaḥ // Rsk_4.7 //",
    "GS40rassanku:414": " sūtaṃ gandhaṃ śilāṃ tālaṃ saṃmathya nimbujairdravaiḥ /",
    "GS40rassanku:415": " liptvā tanvarkapatrāṇi yantre bhasmābhidhe kṣipet // Rsk_4.8 //",
    "GS40rassanku:416": " yāmāṣṭau jvālayedagniṃ svāṅgaśītaṃ samuddharet /",
    "GS40rassanku:417": " viṣoṣaṇaṃ caturthāṃśaṃ dattvā vallamitā guṭī // Rsk_4.9 //",
    "GS40rassanku:418": " devadālīrasairbaddhā rasaścaitanyabhairavaḥ /",
    "GS40rassanku:419": " dattārdrakarasaiḥ sarvasaṃnipātavighātakṛt // Rsk_4.10 //",
    "GS40rassanku:420": " bhūmau gataṃ visaṃjñaṃ ca śītārtaṃ tandritaṃ naram /",
    "GS40rassanku:421": " tatkṣaṇādbodhayeddāhe kuryācchītopacārakān // Rsk_4.11 //",
    "GS40rassanku:422": " vārāhacchāgamātsyāśvamāyūraṃ pittapañcakam /",
    "GS40rassanku:423": " anena bhāvitaścāpi deyaścaitanyabhairavaḥ // Rsk_4.12 //",
    "GS40rassanku:424": " viṣaṃ rasaṃ kalaikāṃśaṃ kācaliptaśarāvake /",
    "GS40rassanku:425": " ruddhvā cullyāṃ mandavahnau pacedyāmadvayaṃ tataḥ // Rsk_4.13 //",
    "GS40rassanku:426": " svayaṃ śītaṃ ca gṛhṇīyād upariṣṭāccharāvakāt /",
    "GS40rassanku:427": " vāyuvarjaṃ kṣipetkūpyāṃ saṃnipāte 'hidaṃṣṭake // Rsk_4.14 //",
    "GS40rassanku:428": " sūcyagreṇa ca dātavyaḥ kṣaṇāñjāgarti mānavaḥ /",
    "GS40rassanku:429": " no cet tālupradeśe ca kṣurakṣuṇṇe pracārayet // Rsk_4.15 //",
    "GS40rassanku:430": " rasagandhakanepālā vṛddhā dantyambumaditāḥ /",
    "GS40rassanku:431": " dvau yāmau jvaranāśāya guñjaikā sitayā saha // Rsk_4.16 //",
    "GS40rassanku:432": " puraṃ ṭaṅkadrayāṃ kṛṣṇadhūrtabījāṣṭaballakam /",
    "GS40rassanku:433": " pālikātritayaṃ deyaṃ cāturthikajvarāpaham // Rsk_4.17 //",
    "GS40rassanku:434": " jvarāgamanavelāyāṃ śītavāricaturghaṭaiḥ /",
    "GS40rassanku:435": " śiro 'bhiṣiñcya dātavyaṃ pathye kṣīraṃ saśarkaram // Rsk_4.18 //",
    "GS40rassanku:436": " nimnabījaṃ śilājājī dhūmaḥ kṛṣṇā samāṃśakam /",
    "GS40rassanku:437": " kāravellyā rasairbhāvyamekaviṃśativārakān // Rsk_4.19 //",
    "GS40rassanku:438": " yatpārśvato'ñjayennetre jvaraṃ tatpārśvajaṃ jayet /",
    "GS40rassanku:439": " ardhanārīnaṭeśāhvo rasaḥ kautukakārakaḥ // Rsk_4.20 //",
    "GS40rassanku:440": " hiṅgulaṃ maricaṃ gandhaṃ pippalī ṭaṅkaṇaṃ viṣam /",
    "GS40rassanku:441": " kanakasya tu bījāni samāṃśaṃ vijayārasaiḥ // Rsk_4.21 //",
    "GS40rassanku:442": " mardayedyāmamātraṃ tu caṇamātrā vaṭī kṛtā /",
    "GS40rassanku:443": " jvarātisāraṃ grahaṇīṃ nāśayeddhemasundaraḥ // Rsk_4.22 //",
    "GS40rassanku:444": " śuddhasūtaṃ palaṃ cārkakṣīrairmardya punaḥ punaḥ /",
    "GS40rassanku:445": " dvipalaṃ śuddhagandhasya mahākambupalāṣṭakam // Rsk_4.23 //",
    "GS40rassanku:446": " ubhe vahnirasairbhāvye peṣye śoṣye dinatrayam /",
    "GS40rassanku:447": " melayetpūrvasūtena tadardhaṃ ṭaṅkaṇaṃ kṣipet // Rsk_4.24 //",
    "GS40rassanku:448": " arkakṣīraiḥ punaḥ sarvaṃ yāmaikaṃ mardayeddṛḍham /",
    "GS40rassanku:449": " tacchuṣkaṃ cūrṇalipte'tha bhāṇḍe ruddhvā puṭe pacet // Rsk_4.25 //",
    "GS40rassanku:450": " caturguñjāmitaṃ khādenmaricājyena saṃyutam /",
    "GS40rassanku:451": " deyaṃ dadhyodanaṃ pathyaṃ vijayā saguḍā niśi // Rsk_4.26 //",
    "GS40rassanku:452": " grahaṇīdoṣanāśārthaṃ nāstyanena samaṃ bhuvi /",
    "GS40rassanku:453": " grahajīr nāśayetsarvā arkalokeśvaro rasaḥ // Rsk_4.27 //",
    "GS40rassanku:454": " kaṭutrikarasairbhāvyaṃ tālamekaṃ catuḥśilā /",
    "GS40rassanku:455": " dinaṃ vāsārasaiḥ piṣṭvā vālukāyantrapācitam // Rsk_4.28 //",
    "GS40rassanku:456": " dviyāmānte samuddhṛtya tattulyaṃ ca kaṭutrayam /",
    "GS40rassanku:457": " nirguṇḍīmūlacūrṇaṃ ca vāsārasasamanvitā // Rsk_4.29 //",
    "GS40rassanku:458": " śilātāleśvarasyāsya guñjaikā śvāsakāsajit /",
    "GS40rassanku:459": " sūtaṃ hemābhrajaṃ bhasma śilāgandhakatālakam // Rsk_4.30 //",
    "GS40rassanku:460": " tryekaikabhūbhavaikākhyān kṛtvaivaṃ kramaśo 'śakān /",
    "GS40rassanku:461": " varāṭīḥ pūrayettena chāgīkṣīreṇa ṭaṅkaṇam // Rsk_4.31 //",
    "GS40rassanku:462": " piṣṭvā tena mukhaṃ ruddhvā śarāve bhūpuṭe pacet /",
    "GS40rassanku:463": " svāṅgaśītaṃ samuddhṛtya kuryāttaṃ vastragālitam // Rsk_4.32 //",
    "GS40rassanku:464": " raso rājamṛgāṅko'yaṃ caturguñcaḥ kṣayāpahaḥ /",
    "GS40rassanku:465": " suvarṇaṃ bhasmasūtaṃ ca vallārdhaṃ madhunā lihet // Rsk_4.33 //",
    "GS40rassanku:466": " pathyabhugbrahmacaryeṇa mṛgāṅko vā kṣayāpahaḥ /",
    "GS40rassanku:467": " śilājatu madhuvyoṣataptyaloharajāṃsi yaḥ // Rsk_4.34 //",
    "GS40rassanku:468": " kṣīrabhugleḍhi tasyāśu kṣayakṣayakaro rasaḥ /",
    "GS40rassanku:469": " śulvaśyāmāsnuhīdantīpathyānepālakān kramāt // Rsk_4.35 //",
    "GS40rassanku:470": " bhūdyavekaikāgniyugmāṃśca gṛhītvoṣṇāmbunā pibet /",
    "GS40rassanku:471": " aṣṭodarāṇi hantyeṣa viśeṣeṇa jalodaram // Rsk_4.36 //",
    "GS40rassanku:472": " ādhmānagulmaśūlaghna udaradhvāntabhāskaraḥ /",
    "GS40rassanku:473": " dugdhaṃ śaṅkhavarāṭaṃ ca tulyārkaṃ navanītayuk // Rsk_4.37 //",
    "GS40rassanku:474": " ṭaṅkārdhaṃ bhakṣayetsarvaśūlaghnaḥ śaṅkhabhāskaraḥ /",
    "GS40rassanku:475": " śuddhaṃ sūtaṃ tathā gandhaṃ kramādekadvibhāgakam // Rsk_4.38 //",
    "GS40rassanku:476": " tulyārkaṃ bhāvayedārdrarasaiścāpi trisaptadhā /",
    "GS40rassanku:477": " golaṃ kṛtvāndhamūṣāyāṃ ruddhvā gajapuṭe pacet // Rsk_4.39 //",
    "GS40rassanku:478": " ghṛtaṃ śuṇṭhyā ca guñjaikaṃ śītodaṃ sasitaṃ hyanu /",
    "GS40rassanku:479": " tridoṣaṃ nāśayecchīghraṃ kriyāṃ śītāṃ prayojayet // Rsk_4.40 //",
    "GS40rassanku:480": " sthūlaṃ kṛśaṃ kṛśaṃ sthūlaṃ karotyagnipradīpanam /",
    "GS40rassanku:481": " tridoṣātpatitaṃ raktaṃ vraṇanāḍyabhighātajam // Rsk_4.41 //",
    "GS40rassanku:482": " yakṛtplīhotthitaṃ yacca yacca kuṣṭhakaraṃ tvasṛk /",
    "GS40rassanku:483": " śodhayedduṣṭaraktaṃ ca raso raktārisaṃjñakaḥ // Rsk_4.42 //",
    "GS40rassanku:484": " sūtatārārkakaṃ bolaṃ mardyamarkapayastryaham /",
    "GS40rassanku:485": " vallaikaṃ madhunā lehyaṃ sthaulyamāśu vyapohati // Rsk_4.43 //",
    "GS40rassanku:486": " dvipalaṃ kṣaudraśītodamanupānaṃ pibettataḥ /",
    "GS40rassanku:487": " vaḍavāgnirase pathyaṃ dadhyādi śleṣmalaṃ tyajet // Rsk_4.44 //",
    "GS40rassanku:488": " sūtārkau gandhakaṃ mardyaṃ dinaṃ nirguṇḍikādravaiḥ /",
    "GS40rassanku:489": " yāmaikaṃ vālukāyantre paktvā deyo dviguñjakaḥ // Rsk_4.45 //",
    "GS40rassanku:490": " bījapūrajaṭākvāthaṃ sasitaṃ pāyayedanu /",
    "GS40rassanku:491": " rasastrivikramo mūtrakṛcchrodhāśmarīpraṇut // Rsk_4.46 //",
    "GS40rassanku:492": " nistuṣīkṛtya vākucyā bījānāṃ palaviṃśatim /",
    "GS40rassanku:493": " gojalasthāṃ trisaptāhaṃ lohaṃ pathyāpaladvayam // Rsk_4.47 //",
    "GS40rassanku:494": " gṛhītvā gojalācchoṣye sūryatāpe 'tiniṣṭhure /",
    "GS40rassanku:495": " kākodumbarikādroṇatvacāṃ kvāthe trisaptakam // Rsk_4.48 //",
    "GS40rassanku:496": " bhāvayettasya cūrṇasya gandhasūtaṃ samaṃ kṛtam /",
    "GS40rassanku:497": " amlena kajjalīṃ kṛtvā sarvamekatra kārayet // Rsk_4.49 //",
    "GS40rassanku:498": " śigrumūlarasenāpi nāgavallīdalena ca /",
    "GS40rassanku:499": " bhāvanāṃ tridinaṃ dattvā karṣārdhāṃśāṃ guṭīṃ kuru // Rsk_4.50 //",
    "GS40rassanku:500": " ekaikāṃ bhakṣayetprātaḥ śvetakuṣṭhopaśāntaye /",
    "GS40rassanku:501": " citrakāṅghritvacaścūrṇaṃ rātrau godugdhake varam // Rsk_4.51 //",
    "GS40rassanku:502": " kṣipedadhi viloḍyātha grāhayettakramuttamam /",
    "GS40rassanku:503": " tattakrakuḍavaṃ caikaṃ madhye'ṣṭavallagandhakam // Rsk_4.52 //",
    "GS40rassanku:504": " prakṣipya guṭikāṃ paścāt prapibeddvitrisaṃkhyakām /",
    "GS40rassanku:505": " navanītena cābhyaṅgaḥ kāryaḥ stheyamathātape // Rsk_4.53 //",
    "GS40rassanku:506": " sarvaśvitre prajāyante sphoṭakāścāgnidagdhavat /",
    "GS40rassanku:507": " prathame saptake pāko jāyetātha dvitīyake // Rsk_4.54 //",
    "GS40rassanku:508": " rohaṇaṃ ca tṛtīye hi prāpnuvanti na saṃśayaḥ /",
    "GS40rassanku:509": " nimbukasya rasopetaṃ kuṅkumālepanaṃ hitam // Rsk_4.55 //",
    "GS40rassanku:510": " satakrā guṭikā vāpi rasasyālepane hitā /",
    "GS40rassanku:511": " śvitrāṇāṃ rohaṇaṃ ramyaṃ varṇadaṃ jāyate bhṛśam // Rsk_4.56 //",
    "GS40rassanku:512": " trivelaṃ takrabhaktaṃ ca pūrve deyaṃ ca saptake /",
    "GS40rassanku:513": " makuṣṭhām api rūkṣāśca deyā jāte dvisaptake // Rsk_4.57 //",
    "GS40rassanku:514": " tṛtīye saptake deyā makuṣṭhāstriphalāghṛtam /",
    "GS40rassanku:515": " ghṛtamalpaṃ pradātavyaṃ śvitrakuṣṭhī varo bhavet // Rsk_4.58 //",
    "GS40rassanku:516": " campakābhaṃ varaṃ dehaṃ kāntiyuktaṃ ca nīrujam /",
    "GS40rassanku:517": " prāpnuyācchrīyutaḥ samyaṅmanujo bhūmimaṇḍale // Rsk_4.59 //",
    "GS40rassanku:518": " rasarājaprabhāveṇa satyaṃ satyaṃ ca nānyathā /",
    "GS40rassanku:519": " śuddhaṃ sūtaṃ mṛtaṃ lohaṃ tāpyagandhakātālakam /",
    "GS40rassanku:520": " pathyāgnimanthanirguṇḍītryūṣaṇaṃ ṭaṅkaṇaṃ viṣam // Rsk_4.60 //",
    "GS40rassanku:521": " tulyāṃśaṃ mardayetkhalve dinaṃ nirguṇḍikādravaiḥ /",
    "GS40rassanku:522": " muṇḍīdravairdinaikaṃ tu guñjaikaṃ vaṭakīkṛtam // Rsk_4.61 //",
    "GS40rassanku:523": " bhakṣayedvātarogārto rasaṃ svacchandabhairavam /",
    "GS40rassanku:524": " laghurāsnāhvayaṃ kvāthaṃ sapuraṃ hyanupānakam // Rsk_4.62 //",
    "GS40rassanku:525": " śuddhaṃ sūtaṃ vacākvāthaistridinaṃ mardayettataḥ /",
    "GS40rassanku:526": " śaṅkhapuṣpīrasaistadvadgandhakaṃ marditaṃ kṣipet // Rsk_4.63 //",
    "GS40rassanku:527": " gomūtramarditaṃ golaṃ mūṣāyāṃ tu nirodhayet /",
    "GS40rassanku:528": " saptadhālepya mṛdvastraiḥ puṭitaṃ svāṅgaśītalam // Rsk_4.64 //",
    "GS40rassanku:529": " cūrṇīkṛtaṃ caturvallāṃ samasarṣapacūrṇakam /",
    "GS40rassanku:530": " jīrṇadhṛtānupānaṃ ca nasye snehaṃ tu sārṣapam // Rsk_4.65 //",
    "GS40rassanku:531": " kārayettena cābhyaṅgaṃ dinānāmekaviṃśatim /",
    "GS40rassanku:532": " unmādāpasmṛtī hanti hyunmādagajakeśarī // Rsk_4.66 //",
    "GS40rassanku:533": " sūtaṃ gandham ayas tāmram ekadvyardhārdhakaṃ palam /",
    "GS40rassanku:534": " drāvayellohaje pātre kṣipederaṇḍapattrake // Rsk_4.67 //",
    "GS40rassanku:535": " cūrṇitaṃ vastrapūtaṃ ca lohapātre punaḥ pacet /",
    "GS40rassanku:536": " jāmbīraṃ baijapūraṃ vā rasaṃ pātramitaṃ kṣipet // Rsk_4.68 //",
    "GS40rassanku:537": " saṃcūrṇya pañcakolotthaiḥ kaṣāyaiścāmlavetasaiḥ /",
    "GS40rassanku:538": " bhāvanā khalu dātavyāḥ pañcāśatpramitāstataḥ // Rsk_4.69 //",
    "GS40rassanku:539": " bhṛṣṭaṭaṅkaṇacūrṇaṃ tu dadyātsarvasamānakam /",
    "GS40rassanku:540": " ṭaṅkaṇārdhaṃ viḍaṃ dadyādviḍatulyaṃ marīcakam // Rsk_4.70 //",
    "GS40rassanku:541": " saptadhā bhāvayetyaścāccaṇakakṣāravāriṇā /",
    "GS40rassanku:542": " eva siddharasādvalladvitayaṃ vā catuṣṭayam // Rsk_4.71 //",
    "GS40rassanku:543": " saindhavaṃ māṣamekaṃ tu jīrakaṃ ca dvimāṣakam /",
    "GS40rassanku:544": " takreṇa yojitaṃ caitadanupānaṃ pibetsudhīḥ // Rsk_4.72 //",
    "GS40rassanku:545": " bhojayetkaṇṭhaparyantaṃ gurumāmiṣabhojanam /",
    "GS40rassanku:546": " kṣipraṃ tajjīryate bhuktaṃ punaḥ kāṅkṣati bhojanam // Rsk_4.73 //",
    "GS40rassanku:547": " ghaṭaśravendrabhīmaiśca kumbhayonicaturmukhaiḥ /",
    "GS40rassanku:548": " śanaiścareṇa rudreṇa brahmaṇā sevito'gnaye // Rsk_4.74 //",
    "GS40rassanku:549": " asya saṃsevanādete sarve jātā mahāśanāḥ /",
    "GS40rassanku:550": " ataḥ saṃsevyate bhūpairmahadagnivivṛddhaye // Rsk_4.75 //",
    "GS40rassanku:551": " kuryāddīpanam adbhutaṃ pacanaṃ duṣṭāmayocchedanaṃ tundasthaulyanibarhaṇaṃ garaharaḥ śūlārtimūlāpahaḥ /",
    "GS40rassanku:552": " gulmaplīhavināśano bahurujāṃ vidhvaṃsanaḥ sraṃsano vātagranthimahodarāpaharaṇaḥ kravyādanāmā rasaḥ // Rsk_4.76 //",
    "GS40rassanku:553": " sihaṇakṣoṇipālāya bhūribhojyapriyāya ca /",
    "GS40rassanku:554": " dattavān bhairavānando bhūpo grāmāṣṭakaṃ dadau // Rsk_4.77 //",
    "GS40rassanku:555": " sūtaṃ bhujaṃgamamṛtaṃ lavaṇaṃ haridrā vyoṣaṃ dhanaṃjayajaṭāvanibhūtadhātrī /",
    "GS40rassanku:556": " kvaṣṭādaśadvayanidhitrayavedasaṃkhyāḥ śobhāñjanārdrakakarīrakabījapūraiḥ // Rsk_4.78 //",
    "GS40rassanku:557": " nimbūphaṇīśvaralatā supalāśatoyairbhāvyaṃ viśoṣya kharale prapidhāya cūrṇam /",
    "GS40rassanku:558": " vastrasrutaṃ sakalavātagaṇānnihanti vahnerapāṭavamarocakaśūlavāntīḥ // Rsk_4.79 //",
    "GS40rassanku:559": " sūtaṃ gandhaṃ viṣaṃ śaṅkhaṃ kapardaṃ ṭaṅkaṇoṣaṇe /",
    "GS40rassanku:560": " candraikāgnigajatridvivasubhāgair mitaṃ kramāt // Rsk_4.80 //",
    "GS40rassanku:561": " jambīrakena saṃmardyaṃ bhavedagnikumārakaḥ /",
    "GS40rassanku:562": " vāte mandānale'jīrṇe jvaraśleṣmaviṣūcike // Rsk_4.81 //",
    "GS40rassanku:563": " guñjāmātraṃ pradātavyo viṇmūtraśiraso grahe /",
    "GS40rassanku:564": " kāse śvāse kṣaye śūle sarvaroge tu yojayet // Rsk_4.82 //",
    "GS40rassanku:565": " nṛsāraṃ sphaṭikā sauraṃ trayamekatra cūrṇayet /",
    "GS40rassanku:566": " tatkṣipenmṛnmaye kūpe śubhe hastamite dṛḍhe // Rsk_4.83 //",
    "GS40rassanku:567": " sarandhrodarakācotthe kūpe tatsaṃniyojayet /",
    "GS40rassanku:568": " saptadhā veṣṭayetpaścāttatsaṃdhiṃ vastramṛtsnayā // Rsk_4.84 //",
    "GS40rassanku:569": " kharpare vālukāpūrṇe tiryagauṣadhakūpakam /",
    "GS40rassanku:570": " ardhaṃ yantre nidhāyātra śrīguroḥ saṃpradāyataḥ // Rsk_4.85 //",
    "GS40rassanku:571": " adhomukhaṃ dvitīyaṃ tu sthāpyaṃ culleḥ parāṅmukhe /",
    "GS40rassanku:572": " adhaḥ prajvālayedagniṃ haṭhādyāvadrasaḥ sravet // Rsk_4.86 //",
    "GS40rassanku:573": " dhārayetkācaje pātre śaṅkhadrāvarasaṃ tataḥ /",
    "GS40rassanku:574": " śāṇaikaṃ sevayetpaścāddantasparśavivarjitam // Rsk_4.87 //",
    "GS40rassanku:575": " gulmodarayakṛtplīhavidradhigranthiśūlanut /",
    "GS40rassanku:576": " balapuṣṭiprado hyeṣa bhuktaṃ jārayate kṣaṇāt // Rsk_4.88 //",
    "GS40rassanku:577": " vilokyatāmaho lokā rasamāhātmyamadbhutam /",
    "GS40rassanku:578": " kapardakāmbulohāni yasmin kṣipte galanti hi // Rsk_4.89 //",
    "GS40rassanku:579": " pāradaṃ tattṛtīyāṃśaṃ gandhaṃ dattvā tu mardayet /",
    "GS40rassanku:580": " daśāṃśanavasāreṇa yutaṃ conmattavāriṇā // Rsk_4.90 //",
    "GS40rassanku:581": " khalve saṃmardya tatsarvaṃ kācakūpyāṃ niveśayet /",
    "GS40rassanku:582": " gurūktasampradāyena vālukāyantramadhyagam // Rsk_4.91 //",
    "GS40rassanku:583": " pacet ṣoḍaśayāmāṃśca mandamadhyahaṭhāgninā /",
    "GS40rassanku:584": " pakvaḥ suśītalo grāhyo haragaurīraso bhavet // Rsk_4.92 //",
    "GS40rassanku:585": " sūtaṃ gandhaṃ samaṃ kṛtvā sarpākṣīrasamarditam /",
    "GS40rassanku:586": " pūrvavatpācitaṃ tvanye haragaurīrasaṃ viduḥ // Rsk_4.93 //",
    "GS40rassanku:587": " pāradāddviguṇaṃ gandhaṃ dattvā kārpāsikādravaiḥ /",
    "GS40rassanku:588": " pūrvavatpācito hyeṣa kāmadevarasaḥ smṛtaḥ // Rsk_4.94 //",
    "GS40rassanku:589": " samāṃśaṃ kṣipyate svarṇaṃ rūpyaṃ tāmraṃ ca mardayet /",
    "GS40rassanku:590": " musalyā cākhuparṇyā ca mātuluṅgarasaistryaham // Rsk_4.95 //",
    "GS40rassanku:591": " mocaciñcātmaguptābhistadā mṛtyuñjayo rasaḥ /",
    "GS40rassanku:592": " trayāṇāṃ sevanaṃ pathyamucyate kramaśo guṇāḥ /",
    "GS40rassanku:593": " ekamāsaṃ sitājyābhyāṃ sadā sevyo narottamaiḥ // Rsk_4.96 //",
    "GS40rassanku:594": " evaṃ niṣevya sūtendraṃ bhuñjīta madhuraṃ sadā /",
    "GS40rassanku:595": " śālyannaṃ gopayaḥ khaṇḍaṃ sitāṃ jāṅgalamāmiṣam // Rsk_4.97 //",
    "GS40rassanku:596": " godhūmajān vikārāṃśca māṣānnaṃ kadalīphalam /",
    "GS40rassanku:597": " panasaṃ cātha kharjūraṃ drākṣāṃ ca nālikerakam // Rsk_4.98 //",
    "GS40rassanku:598": " seveta sarvaṃ tatprājño vṛṣyaṃ yatkiṃciducyate /",
    "GS40rassanku:599": " valīṃ saṃvatsarāddhanti palitaṃ ca dvihāyanāt // Rsk_4.99 //",
    "GS40rassanku:600": " sevayā vajradeho'sya drāvadvayenitāśatam /",
    "GS40rassanku:601": " na retaḥsaṃkṣayastasya ṣaṇḍho'pi puruṣāyate // Rsk_4.100 //",
    "GS40rassanku:602": " ūrdhvaliṅgaḥ sadā tiṣṭhellalanāmakṣayaṃ vrajet /",
    "GS40rassanku:603": " taptahāṭakavarṇābhaḥ śrīdhīmedhāvibhūṣitaḥ // Rsk_4.101 //",
    "GS40rassanku:604": " hayavego mayūrākṣo vārāhaśrutireva ca /",
    "GS40rassanku:605": " aparaḥ kāmadevo'pi māninīmānamardanaḥ // Rsk_4.102 //",
    "GS40rassanku:606": " rājayakṣmādirogāṃśca mehān jīrṇajvarānapi /",
    "GS40rassanku:607": " grahaṇīṃ hantyatīsāraṃ gotakrādbahumūtratām // Rsk_4.103 //",
    "GS40rassanku:608": " sarvarogaharo hyeṣa nijauṣadhānupānataḥ /",
    "GS40rassanku:609": " haragaurīkāmadevaraso mṛtyuñjayābhidhaḥ // Rsk_4.104 //",
    "GS40rassanku:610": " kimatra bahunoktena jarāmṛtyuharāstrayaḥ /",
    "GS40rassanku:611": " kajjalīṃ sūtagandhābhyāṃ tulyamunmattabījakam /",
    "GS40rassanku:612": " tattailamarditaṃ sevya dvivallāṃ sasitāpayaḥ // Rsk_4.105 //",
    "GS40rassanku:613": " mehaughaṃ nāśayedvīryaṃ stambhayeddrāvayet striyam /",
    "GS40rassanku:614": " rasaḥ kāmaprado nḥṇāṃ māninīmānamardanaḥ // Rsk_4.106 //",
    "GS40rassanku:615": " hemabījaviṣavaṅgasūtakaṃ haṃsapādakaraṃ ca jāraṇam /",
    "GS40rassanku:616": " śuddhasūtastryahaṃ svedyo mandāgnau dadhni mahiṣe /",
    "GS40rassanku:617": " truṭite truṭite dadyāddadhi turye'hni coddharet // Rsk_4.107 //",
    "GS40rassanku:618": " tasmin svarṇaṃ kṣipetprājñaś catuḥṣaṣṭhitamāṃbhakam /",
    "GS40rassanku:619": " mardayennimbunīreṇa yāvadaikyaṃ hi jāyate // Rsk_4.108 //",
    "GS40rassanku:620": " punaḥ saṃsvedya taṃ sūtaṃ vaṭaśuṅgāhivallijaiḥ /",
    "GS40rassanku:621": " kākamācyā ca jīvantyā rasaiḥ syādyāmayugmakāt // Rsk_4.109 //",
    "GS40rassanku:622": " dinaṃ śītāmbukumbhasthaṃ dinaikaṃ dadhni mahiṣe /",
    "GS40rassanku:623": " evaṃ siddharasādvallaṃ pratyahaṃ brahmacaryadhṛk // Rsk_4.110 //",
    "GS40rassanku:624": " māsaikaṃ sevate bhartā sitādugdhaudanapriyaḥ /",
    "GS40rassanku:625": " triphalānimbakārpāsīrasairnārī kramātpṛthak // Rsk_4.111 //",
    "GS40rassanku:626": " dināni saptasaṃkhyāni pītvā ṛtusamāgame /",
    "GS40rassanku:627": " rasaṃ vallaṃ tryahaṃ caikaṃ kārpāsyambusitāyutam // Rsk_4.112 //",
    "GS40rassanku:628": " ṭaṅkaṇaṃ sphaṭikā sūtaṃ pakvāmlikarasānvitam /",
    "GS40rassanku:629": " tridinaṃ madhunā yonerlepaṃ śuddhikaraṃ param // Rsk_4.113 //",
    "GS40rassanku:630": " mahiṣyā dadhimadhyasthaṃ divā sūtaṃ trimāṣakam /",
    "GS40rassanku:631": " strīsevāsamaye rātrau bhakṣayeddadhisaṃyutam // Rsk_4.114 //",
    "GS40rassanku:632": " saṃbhogānte tathā stheyaṃ yāmārdhaṃ saṃpuṭena ca /",
    "GS40rassanku:633": " sarvalakṣaṇasampannaṃ sūtaṃ janayate varam // Rsk_4.115 //",
    "GS40rassanku:634": " tāpādike samutpanne deyaṃ drākṣāsitādikam /",
    "GS40rassanku:635": " kāryaḥ śītopacāraśca yuvatyā bhiṣajā sadā // Rsk_4.116 //",
    "GS40rassanku:636": " āyurvṛddhiṃ balaṃ kāntiṃ naṣṭavīryavivardhanam /",
    "GS40rassanku:637": " kuryādrogaharaḥ putraprado rudravinirmitaḥ // Rsk_4.117 //",
    "GS40rassanku:638": " rasaṃ nāgāñjanaṃ candram ekaikadvyardhabhāgakam /",
    "GS40rassanku:639": " sūkṣmacūrṇīkṛtaṃ netrasyāñjanād divyadṛṣṭikṛt // Rsk_4.118 //",
    "GS40rassanku:640": " sūtaṃ gandhaṃ samaṃ śuddhaṃ saptadhā bhāvayet kramāt /",
    "GS40rassanku:641": " snuhyarkadugdhaiḥ śrīkhaṇḍadvayapathyobhayārasaiḥ // Rsk_4.119 //",
    "GS40rassanku:642": " samaṃ nepālajaṃ cūrṇaṃ deyamekatra mardayet /",
    "GS40rassanku:643": " uṣṇāmbunā vallayugmaṃ deyamaṣṭaguṇe guḍe // Rsk_4.120 //",
    "GS40rassanku:644": " malāḥ pūrvaṃ jalaṃ paścāttataścāmaḥ śanaiḥ śanaiḥ /",
    "GS40rassanku:645": " udarācca vināntrāṇi sarvaṃ niryāti kilbiṣam // Rsk_4.121 //",
    "GS40rassanku:646": " jāte vireke saṃśuddhe pathyaṃ dadhyodanaṃ hitam /",
    "GS40rassanku:647": " jayejjvarādikān rogān rasaḥ sāraṇasundaraḥ // Rsk_4.122 //",
    "GS40rassanku:648": " rāḍhārkau madhukaṃ caikasārdhadvipañcabhāgakam /",
    "GS40rassanku:649": " ṭaṅkaiko'mbuyuto datto raso'yaṃ vāmakaḥ smṛtaḥ // Rsk_4.123 //",
    "GS40rassanku:650": " rasaṃ gandhaṃ samaṃ vyoṣaṃ mardyamunmattakair dinam /",
    "GS40rassanku:651": " unmattākhyo raso nāma nasyaṃ syātsannipātajit // Rsk_4.124 //",
    "GS40rassanku:652": " tāmrapatraṃ gandhaliptaṃ vahnau taptaṃ tu tāḍitam /",
    "GS40rassanku:653": " taccūrṇaṃ takrasaṃyuktaṃ vallārdhaṃ vāmayedbhṛśam // Rsk_4.125 //",
    "GS40rassanku:654": " sphaṭikā tutthanepālaṃ maricaṃ nimbabījakam /",
    "GS40rassanku:655": " putrajīvakamajjā ca nimbukenārkabhājane // Rsk_4.126 //",
    "GS40rassanku:656": " bhāvanā sapta dātavyā guṭī guñjāmitāñjanāt /",
    "GS40rassanku:657": " sannipātamapasmāraṃ viṣaṃ sarpasya nāśayet // Rsk_4.127 //",
    "GS40rassanku:658": " ākallakaṃ viṣaṃ kṛṣṇaṃ hemadruphalabhasmakam /",
    "GS40rassanku:659": " uddhūlanaṃ svedaharamekadvitryaṣṭabhāgakaiḥ // Rsk_4.128 //",
    "GS40rassanku:660": " RSK, 5",
    "GS40rassanku:661": " viṣaṃ vyoṣaṃ haridrābdaṃ nimbapatraṃ viḍaṅgakam /",
    "GS40rassanku:662": " guṭī chāgāmbunā baddhā syājjayā yogavāhikā // Rsk_5.1 //",
    "GS40rassanku:663": " sūtārkayorviṣaṃ gandhaṃ viṅgaṃgāgnyabdakesaram /",
    "GS40rassanku:664": " reṇukā granthikaṃ bolaṃ sarveṣāṃ dviguṇaṃ guḍam // Rsk_5.2 //",
    "GS40rassanku:665": " kolapramāṇāṃ guṭikāṃ bhakṣayetprātareva hi /",
    "GS40rassanku:666": " kāse śvāse kṣaye gulme pramehe viṣamajvare // Rsk_5.3 //",
    "GS40rassanku:667": " śoke pāṇḍvāmaye kuṣṭhe grahaṇyarśobhagandare /",
    "GS40rassanku:668": " vijayāguṭikā hyeṣā rudraproktādhikā guṇaiḥ // Rsk_5.4 //",
    "GS40rassanku:669": " aṅkolāgnī ca gandhoṣaṇarasaviṣakaṃ pittabhājaṃ kramāttatsāmudraṃ cārkadugdhaistribhiratha puṭitaṃ nimbutoyairvimardya /",
    "GS40rassanku:670": " kṛtvā guñjāsamānām iṣuśararasadigvahnibāṇeṣudigbhir dadyācchleṣmānilārśo jvaraṃ jaṭharaṃ kaphetāṃ vaṭīṃ śaṅkarākhyām // Rsk_5.5 //",
    "GS40rassanku:671": " ciñcākṣārapalaṃ paṭuvrajapalaṃ nimbūrasaiḥ kalkitaṃ tasmiñchaṅkhapalaṃ prataptamasakṛnnirvāpya śīrṇāvadhim /",
    "GS40rassanku:672": " hiṅguvyoṣapalaṃ rasāmṛtabalīnnikṣipya niṣkāṃśakān baddhā śaṅkhavaṭī kṣayagrahaṇikāgulmāṃśca śūlaṃ jayet // Rsk_5.6 //",
    "GS40rassanku:673": " rasaṃ kṛṣṇābhayā tvakṣaṃ vāsā bhārgī kramottaram /",
    "GS40rassanku:674": " tatsamaṃ khādiraṃ sāraṃ babbūlakvāthabhāvitam // Rsk_5.7 //",
    "GS40rassanku:675": " ekaviṃśativārāṃśca madhunākṣamitā vaṭī /",
    "GS40rassanku:676": " kāsaṃ śvāsaṃ kṣayaṃ hikkāṃ hantyeṣā kāsakartarī // Rsk_5.8 //",
    "GS40rassanku:677": " vyoṣagranthi vacāgni hiṃgu jaraṇadvandvaṃ viṣaṃ nimbukaṃ drāvair ārdrakair aservimṛṣitaṃ tulyau marīcopamā /",
    "GS40rassanku:678": " vartiḥ sā vinihanti śūlamakhilaṃ sarvāṅgajaṃ mārutam vahniṃ cāśu karoti vāḍavasamaṃ sūryaprabhāvābhidhā // Rsk_5.9 //",
    "GS40rassanku:679": " elā sakarpūrasitā sadhātrī jātīphalaṃ śālmaligokṣurau ca /",
    "GS40rassanku:680": " sūtendravaṅgāyasabhasma sarvam etatsamānaṃ paribhāvayecca // Rsk_5.10 //",
    "GS40rassanku:681": " guḍūcikā śālmalikā kaṣāyair niṣkārdhamānā madhunā tataśca /",
    "GS40rassanku:682": " baddhā guṭī candrakaleti saṃjñā meheṣu sarveṣu niyojanīyā // Rsk_5.11 //",
    "GS40rassanku:683": " hiṅgulaṃ ca caturjātaṃ lavaṅgauṣadhacandanam /",
    "GS40rassanku:684": " jātijaṃ kesaraṃ kṛṣṇā tvākallamahiphenakam // Rsk_5.12 //",
    "GS40rassanku:685": " kastūrīndusamaṃ sarvaṃ tatsame vijayāsite /",
    "GS40rassanku:686": " kṣaudraiḥ kolamitā kāryā guṭī bhogapurandarī // Rsk_5.13 //",
    "GS40rassanku:687": " śukrastambhakarī hyeṣā balamāṃsavivardhinī /",
    "GS40rassanku:688": " naraścaṭakavad gacchecchatavāraṃ sthirendriyaḥ // Rsk_5.14 //",
    "GS40rassanku:689": " vaṅgaṃ kāsīsakaṃ kṛṣṇā guñjātulyārdrakāmbunā /",
    "GS40rassanku:690": " kaphavātāmayaṃ hanti guṭī nāgārjunābhidhā // Rsk_5.15 //",
    "GS40rassanku:691": " triphalā viḍaṅgasomābhallātakavahniviśvānām /",
    "GS40rassanku:692": " aṣṭau śuklavacāyā bhāgāḥ syuḥ sadviṣasyaikaḥ /",
    "GS40rassanku:693": " etatsarvaṃ gojalapiṣṭaṃ vaṭikāstu caṇakābhāḥ /",
    "GS40rassanku:694": " chāyāśuṣkā deyā tridvyekacatuḥkramād vijñaiḥ // Rsk_5.16 //",
    "GS40rassanku:695": " sārpavisūcigadārte duṣṭājīrṇahate tridoṣe'pi /",
    "GS40rassanku:696": " sadyo jīvati puruṣo mṛto'pi guṭikāprabhāveṇa // Rsk_5.17 //",
    "GS40rassanku:697": " mūlena patreṇa phalena vāpi vyoṣānvitā yā kitavodbhavena /",
    "GS40rassanku:698": " baddhā guṭī sā sahasaiva hanti sonmādadoṣatrayaduṣṭavātān // Rsk_5.18 //",
    "GS40rassanku:699": " kaṭphalāmbugilaṃ kṛṣṇāṃ hiṅgulaṃ bolaṭaṅkaṇam /",
    "GS40rassanku:700": " guḍena guṭikā śāṇamitā sā navame'hni // Rsk_5.19 //",
    "GS40rassanku:701": " uṣṇodakena dātavyā sadyo 'larkaviṣāpahā /",
    "GS40rassanku:702": " garabhṛṅgoṣaṇaṃ cūrṇaṃ sājyaṃ vā tadviṣāpaham // Rsk_5.20 //",
    "GS40rassanku:703": " rasarājaśulvagandhakasuratiktaiḥ pītabhṛṅgamaricaiśca /",
    "GS40rassanku:704": " brāhmīdvitayarasāḍhyā guṭikāḥ kāryāścaṇakābhāḥ // Rsk_5.21 //",
    "GS40rassanku:705": " ekā deyā prathamaṃ tridoṣavikalasya mūrchitasyāpi /",
    "GS40rassanku:706": " anyā muhūrtaparataḥ praharād anyāparā naiva // Rsk_5.22 //",
    "GS40rassanku:707": " jīvati mṛto'pi puruṣas tridoṣajānvitatandrikāyuktaḥ /",
    "GS40rassanku:708": " śrīnāgārjunagaditā guṭikā mṛtasaṃjīvanīkhyātā // Rsk_5.23 //",
    "GS40rassanku:709": " elavālukābhayābolamindrā guggulusaṃyutā /",
    "GS40rassanku:710": " snuhīkṣīreṇa guṭikā śothinī jvaranāśinī // Rsk_5.24 //",
    "GS40rassanku:711": " varā vyoṣaṃ varaṃ tutthaṃ yaṣṭī vellārkavārijam /",
    "GS40rassanku:712": " rodhraṃ rasāñjanaṃ cūrṇaṃ vartiḥ kāryā nabho'mbunā // Rsk_5.25 //",
    "GS40rassanku:713": " sadyo'kṣikopaṃ stanyena timiraṃ rodhratoyataḥ /",
    "GS40rassanku:714": " kiṃśukasya rasāddhanti billaṃ puṣpaṃ ca raktatām // Rsk_5.26 //",
    "GS40rassanku:715": " paṭalaṃ vastamūtreṇa stambhe pāṭalipatane /",
    "GS40rassanku:716": " nāgārjunena likhitā sarvanetrāmayāpahā // Rsk_5.27 //",
    "GS40rassanku:717": " vyoṣaṃ varā varaṃ hiṅgu tiktogrā naktamālakaḥ /",
    "GS40rassanku:718": " gaurī kaṭu tvajāmūtraiś chāyāśuṣkā guṭīkṛtā // Rsk_5.28 //",
    "GS40rassanku:719": " apasmārasmṛtibhraṃśamunmādaṃ śiraso rujam /",
    "GS40rassanku:720": " naktāndhyaṃ timiraṃ hanti doṣaṃ bhūtādikaṃ bhramam // Rsk_5.29 //",
    "GS40rassanku:721": " ekadvitricaturthākhyaṃ mañjanāj jvarameva ca /",
    "GS40rassanku:722": " sannipātaṃ tvacaitanyaṃ nāśayet supracetanam // Rsk_5.30 //",
    "GS40rassanku:723": " saindhavena yuktaṃ vajrīkṣīram agnivipācitam /",
    "GS40rassanku:724": " dvivallamuṣṇakaiḥ pītaṃ virekājjvaranāśanam // Rsk_5.31 //",
    "GS40rassanku:725": " lavaṇaṃ bhānudugdhena sakṛdbhāvitamātape /",
    "GS40rassanku:726": " gavyena payasā pītaṃ karṣārdhaṃ vāntikārakam // Rsk_5.32 //",
    "GS40rassanku:727": " sūtendraṃ balitālakaṃ ca kunaṭī khalve samāṃśaṃ dinaṃ sauvīreṇa vimardya tena vasanaṃ vartīkṛtaṃ lepayet /",
    "GS40rassanku:728": " tailena pravilepitaṃ ca bahuśo vahniṃ tato dīpayet tasmādyadgalitaṃ tu tailamasitaṃ tenāṅgalepaḥ kṛtaḥ // Rsk_5.33 //",
    "GS40rassanku:729": " jaṅghābāhukarāgrapādaśirasāṃ kampānaśeṣāñjayet kuṣṭhaṃ tīvrabhagandaraṃ vraṇagaṇānrogānmahāgṛdhrasīm /",
    "GS40rassanku:730": " anyān rogagaṇāṃśca vātajanitānnāḍīvraṇāndustarān /",
    "GS40rassanku:731": " vikhyātaṃ bhuvanatraye gadaharaṃ vātāritailaṃ mahat // Rsk_5.34 //",
    "GS40rassanku:732": " rāmaṭhaṃ nimbapatrāṇi phenaḥ sāgarasaṃbhavaḥ /",
    "GS40rassanku:733": " etāni samabhāgāni tadvaddeyaṃ sitaṃ viṣam // Rsk_5.35 //",
    "GS40rassanku:734": " gomūtreṇa samāyuktaṃ kaṭutailaṃ vipācayet /",
    "GS40rassanku:735": " tenaiva pūrayetkarṇaṃ narakuñjaravājinām // Rsk_5.36 //",
    "GS40rassanku:736": " karṇarogaṃ nihantyāśu lepanācchiraso gadān /",
    "GS40rassanku:737": " nāmnā karṇāmṛtaṃ tailaṃ brahmaṇā nirmitaṃ svayam // Rsk_5.37 //",
    "GS40rassanku:738": " kastūrīnduśca bāhlīkaṃ nakhaṃ māṃsī ca sarjakam /",
    "GS40rassanku:739": " mustāguru sitā sarvaṃ kramavṛddhaṃ samaṃ puram // Rsk_5.38 //",
    "GS40rassanku:740": " stokaṃ stokaṃ kṣipettailaṃ dinaikamatha kuṭṭayet /",
    "GS40rassanku:741": " vartiṃ nirvāpayet dīptāṃ divyaṃ dhūmaṃ vimuñcati // Rsk_5.39 //",
    "GS40rassanku:742": " sarvadevapriyaḥ sarvaḥ mantrasiddhipradāyakaḥ /",
    "GS40rassanku:743": " snāne vastre ratāgāre dhūpo'yaṃ rājavallabhaḥ /",
    "GS40rassanku:744": " bhvagnitithimite varṣe cāmuṇḍo yoginīpure /",
    "GS40rassanku:745": " rasasaṃketakalikāṃ kṛtavān iṣṭasiddhidām // Rsk_5.40 //"
}