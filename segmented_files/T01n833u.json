{
    "T01n833u_001:0": " caityavandanāstotram",
    "T01n833u_001:1": " jātiṃ bodhiṃ prabalamatulaṃ dharmacakramaraṇye",
    "T01n833u_001:2": " caitye cāryaṃ tribhuvananamitaṃ śrīmataṃ prātihāryam |",
    "T01n833u_001:3": " sthāne caitye girinagaranibhe devadevāvatāraṃ",
    "T01n833u_001:4": " vande bhaktyā praṇamitaśirasā nirvṛtā yena buddhāḥ || 1 ||",
    "T01n833u_001:5": " vaiśālyāṃ dharmacakre prathitajinavare parvate gṛdhrakūṭe",
    "T01n833u_001:6": " śrāvastyāṃ lumbikāyāṃ kuśinagaravare kāpilākhye ca sthāne |",
    "T01n833u_001:7": " kauśalyāṃ sthūlakūṭe madhuravarapure nandagopāsarāte",
    "T01n833u_001:8": " ye cānye dhātucaityā daśabalabalitā tān namasyāmi buddhān || 2 ||",
    "T01n833u_001:9": " kailāśe hemakūṭe himavati nilaye mandare merūśṛṅge",
    "T01n833u_001:10": " pātāle vaijayante dhanapatinilaye siddhagandharvaloke",
    "T01n833u_001:11": " brahmāṇḍe viṣṇubhūmyāṃ paśupatinagare candrasūryātireke",
    "T01n833u_001:12": " ye cānye dhātucaityā daśabalavalitā tān namasyāmi buddhān || 3 ||",
    "T01n833u_001:13": " kāśmīre cīnadeśe khasatavarapure balkale siṃhale vā",
    "T01n833u_001:14": " rātādye siṃhapoṭe satatamavirataṃ vallakhe kāpilākhye |",
    "T01n833u_001:15": " nepāle kāmarūpe kuvasavarapure kāntiśobhāsarāte",
    "T01n833u_001:16": " ye cānye dhātucaityā daśabalavalitā tān namasyāmi buddhān || 4 ||",
    "T01n833u_001:17": " ye ca syurdhātugarbhā daśabalatanujāḥ kumbhasaṃjñāśca caityāḥ",
    "T01n833u_001:18": " aṅgārāḥ kṣārasthāne himarajatanumāstūparatnaprakāśam |",
    "T01n833u_001:19": " pātāle ye ca bhūmyāṃ giriśikharagatā ye ca vittāḥ samantād",
    "T01n833u_001:20": " buddhānāṃ ye ca vimbāḥ pratidinasukṛtastān namasyāmi buddhān || 5 ||",
    "T01n833u_001:21": " śrī caityavandanā samāptā |"
}