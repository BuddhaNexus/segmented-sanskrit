{
  "XXacatstvu:0": "[Css_238]",
  "XXacatstvu:1": "Niraupamyastava",
  "XXacatstvu:2": "... kaṃ bhūtabhautikasadṛśaṃ sarvarūpacitrāṅgaṃsamuditaṃ kāyaṃ pratilabhate //",
  "XXacatstvu:3": "sa sarvabuddhakṣetraparṣanṃaṇḍalānugataḥ kāyo dharmasvabhāvagatiṃgatatvān manomaya ity ucyate /",
  "XXacatstvu:4": "yadā cittaṃ manaś cāpi vijñānaṃ na pravartate /",
  "XXacatstvu:5": "tadā manomayaṃ kāyaṃ labhate buddhabhūmiṃ ca //",
  "XXacatstvu:6": "iti vacanāt /",
  "XXacatstvu:7": "niraupamyo bhagavāṃs /",
  "XXacatstvu:8": "tathā sa sarvaśaś cittamanovijñānavikalpasaṃjñāpagato 'navagṛhīta ākāśasamo 'bhyavakāśaprakṛtito 'vatīrṇaś cānutpattikadharmakṣāntiprāpta ity ucyate /",
  "XXacatstvu:9_0": "tatra bhavanto jinaputrāḥ evaṃ kṣāntisamanvāgato bodhisattvaḥ sahapratilambhād acalāyā",
  "XXacatstvu:9_1": "bodhisattvabhūmer gaṃbhīraṃ bodhisattvavihāram anuprāpto bhavati durājñānam asaṃbhinnaṃ",
  "XXacatstvu:9_2": "sarvanimittāpagatam ityādivacanān niḥsvabhavārthavedī /",
  "XXacatstvu:10_0": "sa evaṃ kṣāntipratilabdho bodhisattvo yatra yatropasaṃkrāmati kṣatriyabrāhmaṇavaiśyaśūdradevabrahmapariṣadaṃ",
  "XXacatstvu:10_1": "bhikṣubhikṣuṇītīrthikamāraparṣadaṃ [Css_239] sarvatrātīto niḥśaṅkam upasaṃkrāmati",
  "XXacatstvu:10_2": "viśārada eva pravyāharati /",
  "XXacatstvu:11": "tat kasmād dhetoḥ /",
  "XXacatstvu:12_0": "sa hy anutpattikadharmakṣāntilābhāt sarvadharmānutpādākāreṇa sarvathā sarvaṃ pratividdhavāstu",
  "XXacatstvu:12_1": ".. mād asya aparajñānakṛtaṃ kleśakṛtaṃ ca parṣacchāradyaṃ nāstīti vaiśāradyaprāptaḥ",
  "XXacatstvu:12_2": "anabhilāpyānabhilāpyakalpāyuḥpramāṇādhiṣṭhānatayā sa āyurvaśitāṃ labhate /",
  "XXacatstvu:13": "cetovaśitām aprameyāsaṃkhyasamādhinidhyaptijñānapraveśanatayā /",
  "XXacatstvu:14": "pariṣkāravaśitāṃ sarvalokadhātvanekavyūhālaṃkārapratimaṇḍitādhiṣṭhānasaṃdarśanatayā /",
  "XXacatstvu:15": "karmavaśitāṃ yathākālaṃ karmavipākādhiṣṭhānasaṃdarśanatayā /",
  "XXacatstvu:16": "upapattivaśitāṃ sarvalokadhātūpapattisaṃdarśanatayā /",
  "XXacatstvu:17": "adhimuktivaśitāṃ ca pratilabhate sarvalokadhātubuddhapratipūrṇasaṃdarśanatayā /",
  "XXacatstvu:18": "praṇidhānavaśitāṃ ca pratilabhate yatheṣṭabuddhakṣetralokābhisaṃbodhisaṃdarśanatayā /",
  "XXacatstvu:19": "ṛddhivaśitāṃ sarvabuddhakṣetravikurvaṇasaṃdarśanatayā /",
  "XXacatstvu:20": "dharmavaśitām anantamadhyadharmamukhālokasaṃdarśanatayā /",
  "XXacatstvu:21": "jñānavaśitāṃ ca pratilabhate tathāgatabalavaiśāradyāveṇikabuddhadharmalakṣaṇānuvyañjanābhisaṃbodhisaṃdarśanatayā /",
  "XXacatstvu:22": "ity evaṃ daśavaśitāprāpto yas tvaṃ dṛṣṭivipannasya lokasyāsya hitodyata ity anena ca praśastapratipattir ameyatvam acittatā coktā /",
  "XXacatstvu:23": "vakṣyamāneṣv api sarveṣu pratyekam arthatrayaṃ yojyam /",
  "XXacatstvu:24": "ata evoktaṃ bhagavatā /",
  "XXacatstvu:25": "gambhīradharmakṣāntipāraṃgatair vaiśāradyaprāptair /",
  "XXacatstvu:26": "dharmapravicayavibhaktinirdeśakuśalair [Css_240] ity uktam /",
  "XXacatstvu:27_0": "tatra dharmāś caturvidhā vipaśyanādharmāḥ skandhadhātvāyatanādayaḥ bodhipakṣyā dharmāḥ",
  "XXacatstvu:27_1": "smṛtyupasthānādayaḥ buddhadharmā daśabalavaiśāradyādayaḥ adhigamadharmāḥ śrotaāpattimārgaphalādayo yathākramam /",
  "XXacatstvu:28": "etadbhedena catvāraḥ ślokā uktāḥ /",
  "XXacatstvu:29": "tatra bauddhaṃ cakṣur dhyānābhisaṃskāranirvṛttam abhijñāsaṃgṛhītam aṣṭāvidhaparikarmalabhyatvāt kumārabhuvaḥ /",
  "XXacatstvu:30": "jñeyaṃ ca parikarmaiṣāṃ svabhāvānupalambhata",
  "XXacatstvu:31": "iti / tenāpi cakṣuṣā tvayā na kiṃcid dṛṣṭaṃ saṃbhāvyate prāg evetaraiḥ /",
  "XXacatstvu:32": "pañcānām api cakṣuṣām anavabhāsagamanatvāt tattvārthasya dṛṣṭijñānam /",
  "XXacatstvu:33": "adarśanam eva sarvadharmāṇāṃ tattvārthadarśanam /",
  "XXacatstvu:34": "nanu pratilabdhaprathamādibhuvo 'pi āryā na kaṃcid dharmam upalabhante tat ko 'syātiśaya ity āha /",
  "XXacatstvu:35": "anuttarā ceti /",
  "XXacatstvu:36": "yasmān nātra tattvārthadarśanād vyutthito bhavati /",
  "XXacatstvu:37": "pūrvakās tu sapta vihārā vyāmiśrā ayam ekāntaśuddhaḥ /",
  "XXacatstvu:38": "yathoktaṃ /",
  "XXacatstvu:39": "yadā punaḥ sarvaprāyogikacaryāṃ vihāya saptamyā bhūmer aṣṭamīṃ bhūmim avakrānto bhavati tadā pariśuddhaṃ bodhisattvayānam abhirūhya ityādi /",
  "XXacatstvu:40": "tasmād eva gambhīrāṇāṃ bodhisattvavihārāṇāṃ nānyo 'smād adhiko gaṃbhīro ity atrānuttarety ucyate //",
  "XXacatstvu:41": "pravicayo lakṣaṇataḥ kṛtyato hetutaḥ phalataḥ saṃkhyāta āsvādata ādīnavato niḥsaraṇataś ca kleśato vyavadānataḥ parijñātaḥ prahāṇataḥ sākṣātkaraṇato bhāvanātaś ca /",
  "XXacatstvu:42": "tatra yathākramaṃ [Css_241] ṣaḍ /",
  "XXacatstvu:43": "arthaviśeṣeṇa /",
  "XXacatstvu:44": "arthadvayasaṃgrahenaikaḥ tathaivānyaḥ ekenaiko dvābhyām aparaḥ",
  "XXacatstvu:45": "vikurvasi mahāṛddhyā māyopamasamādhinā",
  "XXacatstvu:46": "ityādivacanāt /",
  "XXacatstvu:47": "bhāvanārthena punar ekaḥ /",
  "XXacatstvu:48": "tatrārūpavad ity ākāśavat /",
  "XXacatstvu:49": "tathā coktaṃ yāvat tathāgatavaineyikānāṃ sattvānāṃ tathāgatakāyavarṇarūpam ādarśayati /",
  "XXacatstvu:50": "iti hi bho jinaputra yāvanto 'nabhilāpyeṣu buddhakṣetraprasareṣu sattvānām upapattyāyatanādhimuktiprasarās teṣu teṣu tathāgataḥ svakāyavibhaktim ādarśayati /",
  "XXacatstvu:51": "sa sarvakāyavikalpasaṃjñāpagata ākāśamatāprāptaḥ /",
  "XXacatstvu:52": "tac cāsya kāyasaṃdarśanam akṣūṇam avandhyaṃ ca sarvasattvaparipākavinayāyetyādi /",
  "XXacatstvu:53": "vibhaktitaś catvāraḥ kāyatrayavibhāge ślokatrayaṃ /",
  "XXacatstvu:54": "tathā hi saptamyāṃ bhūmau buddhakāyavyūhaṃ jānāti na tu tadā niṣpādayituṃ śaknoti /",
  "XXacatstvu:55": "buddhakāyavyūhajñānāt tu tasyāṃ bhūmau niṣpādanecchāṃ jānāti /",
  "XXacatstvu:56": "asyāḥ prabhṛti niṣpādayatīty āryadaśabhūmakādāv avagantavyam /",
  "XXacatstvu:57": "karmāvaraṇapratipraśrabdhir ity uktam /",
  "XXacatstvu:58": "etasyā eva kṣānteḥ sahapratilambhād yāny asya sugatidurgativipākyāni karmāvaraṇāni tāny asya samucchinnāni bhavanti /",
  "XXacatstvu:59": "anyatra [Css_242] tathāgatānām anāgatajanatānukampadarśanād ata etadvibhāge ślokaḥ /",
  "XXacatstvu:60": "karmaplutiḥ karmaṇo niṣyandaphalam /",
  "XXacatstvu:61": "dharmadhātor acalitamānasattvād /",
  "XXacatstvu:62": "vākkāyanirdeśatas trayaḥ //",
  "XXacatstvu:63": "tatrotpādavigamān nityo nirodhavigamād dhruvaḥ śivo dvayābhāvāt /",
  "XXacatstvu:64": "śivatvaṃ ca dvayākalpād iti vacanāt /",
  "XXacatstvu:65": "kauśala ekaḥ /",
  "XXacatstvu:66": "tatra manyanābhāvaḥ kliṣṭamanaḥparāvṛttyā /",
  "XXacatstvu:67": "vikalpābhāvaḥ pravṛttivijñānaparāvṛttyā /",
  "XXacatstvu:68": "iñjanābhāva ālayaparāvṛttyā /",
  "XXacatstvu:69": "sarveṣv apy avasthitārthatrayopasaṃhāradvāreṇā bhagavato guṇānāṃ kīrtanena prasūtapuṇyasyāsyāṃ bhuvi sattvānāṃ pratiṣṭhāpanāya pariṇāmanārthenaika uktaḥ /",
  "XXacatstvu:70": "tatra praśastagamanād punarāvṛttyā ca sugataḥ atarkyatvād alāpyatvād āryajñānād acintyatety acintyaḥ aprameyaṃ aprameyāśrayaparāvṛttyā vibhutvalābhāt /",
  "XXacatstvu:71": "tathā hy asyāṃ bhūmau nirantamahābodhisamudāgamaprayogasamādhiṣu vyavasthito bodhisattvo",
  "XXacatstvu:72": "nityojjvalitabuddhiś ca kṛtyasaṃpādane 'gnivat /",
  "XXacatstvu:73": "śāntadhyānasamāpattisamāpannaś ca sarvadā /",
  "XXacatstvu:74": "ity uktam // iti dvitīyasya samāsārthaḥ //",
  "XXacatstvu:75": "Acintyastava",
  "XXacatstvu:76": "idānīṃ tṛtīyāṃ vihārāvasthām adhikṛtyāha /",
  "XXacatstvu:77": "svābhāvikī syād yadi vastusiddhir udīrṇadīpetaraśāntisiddhivat tadā sarvakleśamaheśvarasya carato mohasya śāntiḥ katham /",
  "XXacatstvu:78": "ataḥ sarvathā sarvadṛṣṭīṇāṃ prahāṇāya",
  "XXacatstvu:79": "pratītyajānāṃ bhāvānāṃ naiḥsvābhāvyaṃ jagādaya ityādy āha /",
  "XXacatstvu:80": "tatra navamyāṃ bodhisattvabhūmau pratisaṃvidvihāraḥ /",
  "XXacatstvu:81_0": "[Css_243] iha bodhisattvas tenāpi vihāreṇa gaṃbhīreṇāsaṃtuṣṭa uttarijñānaviseṣatām",
  "XXacatstvu:81_1": "anugacchan yaiś ca dharmajñānābhisaṃskāraiḥ pareṣāṃ dharmaḥ sarvākāro bodhisattvena",
  "XXacatstvu:81_2": "deśayitavyo yac ca dharmākhyānakṛtyaṃ tat sarvaṃ yathābhūtaṃ prajānāti /",
  "XXacatstvu:82": "tatredaṃ dharmasamākhyānakṛtyam /",
  "XXacatstvu:83_0": "gahanopavicāreṣu ye ca saṃkliśyante viśuddhyante yena ca saṃkliśyante viśuddhyante",
  "XXacatstvu:83_1": "yac ca saṃkleṣavyavadānaṃ yā ca tasyānaikāntikatā yā ca tasyaikāntikānaikāntikatā",
  "XXacatstvu:83_2": "tasya yathābhūtajñānam /",
  "XXacatstvu:84": "evaṃ ca deśanākuśalasya deśanākṛtyakuśalasya ca yat sarvākāramahādharmabhāṇakatvam ityādi yathāsūtram eva vistarato veditavyam /",
  "XXacatstvu:85": "asamajñānam iti daśamyāṃ tathāgatakṛtyenāvasthitatvād yathoktam āryadaśabhūmake /",
  "XXacatstvu:86": "yāvad daśānāṃ samādhyasaṃkhyeyaśatasahasrāṇāṃ paryante sarvajñajñānaviśeṣābhiṣekavān nāma bodhisattvasamādhir āmukhībhavatītyādi /",
  "XXacatstvu:87": "yad adhikṛtyoktam /",
  "XXacatstvu:88": "pūrvāvedhavaśāt sarvavikalpāpagamāc ca saḥ /",
  "XXacatstvu:89": "na punaḥ kurute yatnaṃ paripākāya dehinām // 1",
  "XXacatstvu:90": "yo yathā yena vaineyo manyate 'sau tathaiva ca /",
  "XXacatstvu:91": "deśanārūpakāyābhyāṃ caryayeryāpathena vā // 2",
  "XXacatstvu:92": "anābhogena tasyaivam avyāhatadhiyaḥ sadā /",
  "XXacatstvu:93": "jagaty ākāśaparyante sattvārthaḥ saṃpravartate // 3",
  "XXacatstvu:94": "etāṃ gatim auuprāpto bodhisattvas tathāgataiḥ /",
  "XXacatstvu:95": "samatām eti lokeṣu sattvasaṃtāraṇaṃ prati // 4",
  "XXacatstvu:96": "athā cāṇoḥ pṛthivyāś ca goṣpadasyodādheś ca yat /",
  "XXacatstvu:97": "antaraṃ bodhisattvānāṃ buddhasya ca tad antaram // 5",
  "XXacatstvu:98": "iti",
  "XXacatstvu:99": "[Css_244]",
  "XXacatstvu:100": "acintyam iti yathoktaṃ sa khalu bho jinaputra bodhisattva evam imāṃ bhūmim anugato 'cintyaṃ ca nāma bodhisattvavimokṣaṃ pratilabhate 'nāvaraṇaṃ cetyādi /",
  "XXacatstvu:101": "vāggocarātītatareṣu vācām agocarair eva ca /",
  "XXacatstvu:102": "piṇḍiteṣu rajāṃsi yāvanti guṇā daśamyāṃ bhavanti tāvanta ihāsya tāvad ity anidarśanam uktaṃ bhagavatyāṃ niṣṭhāgamanabhūmivyavasthitabodhisattvaguṇanirdeśe /",
  "XXacatstvu:103": "māyāmarīcigandharvadakacandrasvapnapratibhāsapratiśrutkāpratibimbanirmāṇopamadharmādhimukter iti dṛṣṭāntāṣṭakenāṣṭāni lakṣaṇāni sūcitāni /",
  "XXacatstvu:104": "tad yathā śūnyatālakṣaṇam animittalakṣaṇam apraṇihitalakṣaṇaṃ niḥsvabhāvalakṣaṇaṃ pratītyasamutpādalakṣaṇaṃ parikalpitalakṣaṇaṃ paratantralakṣaṇaṃ ca /",
  "XXacatstvu:105": "tatra ṣadbhiḥ ṣadbhis tribhir deśanākṛtyārthabhedena yathākramaṃ trīṇi lakṣaṇāny uktāni /",
  "XXacatstvu:106": "ekenaiṣām eva trayāṇām upasaṃhāraḥ ṣadbhiḥ saptabhiḥ ṣaḍbhiḥ saptabhiś ca śeṣāniboddhavyāni /",
  "XXacatstvu:107_0": "iti māyādidṛṣṭāntair ityādi saptabhiḥ ślokair yathākramaṃ guṇakathanamukhena sarveṣām",
  "XXacatstvu:107_1": "upasaṃhāraḥ kām apy acintyāṃ paramagambhirāvasthāṃ prāptatvād asya vihārasyeti bhavaddṛśā",
  "XXacatstvu:107_2": "eva bhavantaṃ janayantīti pratipādanāyaikaḥ //",
  "XXacatstvu:108": "asyām eva bhuvi sattvānāṃ pratiṣṭhāpanāya puṇyapariṇāmanam ity anyaḥ // //",
  "XXacatstvu:109": "tṛtīyasya samāsārthaḥ // //",
  "XXacatstvu:110": "[Css_245]",
  "XXacatstvu:111": "Paramārthastava",
  "XXacatstvu:112": "phalāvasthām ārabhya sarva evānāśravā dharmāḥ sarvaprakārām anuttarāṃ viśuddhim upagatavantaḥ saṃbuddhākhyāṃ pratilabhante /",
  "XXacatstvu:113": "teṣāṃ hetvavasthāyām eva tāvad aśūnyatā prāg eva phalāvasthāyām ity āha //",
  "XXacatstvu:114": "kathaṃ stoṣyāmi te nāthetyādi /",
  "XXacatstvu:115": "anutpannam anālayam iti anutpannasvabhāvenetyāder yāvad gambhīrāya namo 'stu ta ity etadantasya sūcanam //",
  "XXacatstvu:116": "vāk vācāṃ panthāś ca saṃkalpaḥ /",
  "XXacatstvu:117": "tayor atīto gocaro yena /",
  "XXacatstvu:118": "tathā coktam acintyam anidarśanam iti /",
  "XXacatstvu:119": "tathāpītyādinā saṃvṛtyā parihāraḥ /",
  "XXacatstvu:120": "abhimukhyāḥ prabhṛti viśeṣataḥ pratilabdhānām anutpādādīnāṃ niratiśayārthena pañca tasyāḥ prabhṛti nirodhalābhād āvaraṇadvayavāsanāśeṣasyāpy abhāvāt paramagāmbhīryārthenaikaḥ /",
  "XXacatstvu:121": "evaṃ stute stuto bhūyāḥ saṃvṛtyeti śeṣaḥ athavā kiṃ bata stutaḥ paramārthena /",
  "XXacatstvu:122": "kiṃśabda ākṣepe bataśabdo 'vadhāraṇeneva cety arthaḥ /",
  "XXacatstvu:123": "tam eva pratipādayati stutyetyādi /",
  "XXacatstvu:124": "idānīṃ saṃvṛtyāpi stuter asaṃbhavaṃ pratipādayann āha /",
  "XXacatstvu:125": "kas tvāṃ śaknoti saṃstotum ityādi /",
  "XXacatstvu:126": "utpādavyayavarjito bhagavān stotā cotpādavyayayuktaḥ /",
  "XXacatstvu:127": "anādyantamadhyo bhagavān /",
  "XXacatstvu:128": "sa ca trikāṇḍapratītyasamutpādasaṃgṛhītaḥ /",
  "XXacatstvu:129": "grāhakagrāhyanirmukto bhagavān sa ca grāhake grāhye ca caratīti /",
  "XXacatstvu:130": "saṃvṛtyāpi bhūtaguṇākhyānarūpāyāḥ stuter asaṃbhavaḥ /",
  "XXacatstvu:131": "acintyapratītyasamutpādadharmatayā saty advaye 'pi prakṛter abhāvād iti //",
  "XXacatstvu:132": "svabhāvapariśuddhyadhimuktyāpi vastuno [Css_246] 'nupalambliena pravṛttas tu mahāphala iti /",
  "XXacatstvu:133": "mahān asaṃbhavo bhavatīti pratyetavyam //",
  "XXacatstvu:134": "sugatapadaprāpaṇāya puṇyapariṇāmanārthenaikaḥ //",
  "XXacatstvu:135": "etāvantam evārtham adhikṛtyābhisamayakramaḥ prajñāpāramitādiṣu vistareṇokto boddhavyaḥ //",
  "XXacatstvu:136": "//",
  "XXacatstvu:137": "iti caturthasya samāsārthaḥ //",
  "XXacatstvu:138": "catuḥstavasamāsārthaḥ paṇḍitāmṛtākarasyeti // //"
}