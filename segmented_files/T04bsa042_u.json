{
    "T04bsa042_u:0": " Guru-kriyā-kramaḥ",
    "T04bsa042_u:1": " sarvabuddhabodhisattvebhyo namaḥ",
    "T04bsa042_u:2": " prathamaṃ prāmāṇika ācāryaḥ śiṣye prasāda-sampratyayābhilāṣātmikāṃ śraddhāṃ janayet /",
    "T04bsa042_u:3": " tato bodhicittānuśaṃsām uktvā utsāhaṃ janayet /",
    "T04bsa042_u:4": " tataḥ paraṃ viśiṣṭavihāre viśiṣṭapūjopakaraṇaṃ sthāpayet /",
    "T04bsa042_u:5": " āryasaṃghān āmantrya,",
    "T04bsa042_u:6": " praṇamya,",
    "T04bsa042_u:7": " pādau prakṣālya,",
    "T04bsa042_u:8": " āsanaṃ pradāya,",
    "T04bsa042_u:9": " uttarānuttarapūjopakaraṇaiḥ sampūjya pūjāmeghamantrānapi triruccaret /",
    "T04bsa042_u:10": " stotā sugataviśiṣṭaguṇasmaraṇadvārā sādaraṃ stutvā tattadvṛddhikarāṇyapi padāni uccaret /",
    "T04bsa042_u:11": " tataśca deśanā-anumodanā-adhyeṣaṇā-prārthanā-pariṇāmanādayaḥ karaṇīyāḥ /",
    "T04bsa042_u:12": " tataḥ śraddhāvān śiṣya ācārya praṇamet /",
    "T04bsa042_u:13": " adhyeṣaṇādibhirdvividhaṃ bodhicittaṃ samutpādya teṣāṃ svasvabhāvaṃ bhedaṃ vaiśiṣṭyañcāpi khyāpayet /",
    "T04bsa042_u:14": " tataḥ bodhicaryā (ṇāṃ_)",
    "T04bsa042_u:15": " ṣaṭpāramitānāṃ,",
    "T04bsa042_u:16": " catuḥsaṃgrahavastūnāṃ caturapramāṇādīnāṃ ca lakṣaṇaṃ,",
    "T04bsa042_u:17": " hetuṃ,",
    "T04bsa042_u:18": " phalaṃ,",
    "T04bsa042_u:19": " śikṣākramaṃ,",
    "T04bsa042_u:20": " cyutyacyutidoṣaguṇān yathāvidhiśikṣādikamapi vistareṇa nirdiśet /",
    "T04bsa042_u:21": " sā ca apramādena samprajanyena smṛtyā ca grahaṇīyeti śikṣeta /",
    "T04bsa042_u:22": " teṣāṃ lakṣaṇaṃ kramaṃ cyutyacyutidoṣaguṇādīnapi śikṣeta /",
    "T04bsa042_u:23": " tadanuṣṭhānāyāpi tīvravīryamutpādya nidhyānaduḥkhādhivāsanākṣāntim avikṣipta-samādhiṃ",
    "T04bsa042_u:24": " prajñāniḥsvabhāvatāṃ ca jñātvā triśikṣāṃ trividhaprajñāṃ vā samādhāya caryāpathavidhinā",
    "T04bsa042_u:25": " śikṣeta iti nirdiśet /",
    "T04bsa042_u:26": " ante praṇidhānena parisamāpayed ityapi vadet /",
    "T04bsa042_u:27": " ayaṃ hi ācāryadeśanākriyākramaḥ /",
    "T04bsa042_u:28": " śiṣyo 'pi yathāvidhirupadiṣṭaḥ tathā śikṣeta /",
    "T04bsa042_u:29": " ayaṃ tu lākṣaṇikamahāyānacittotpāda-śikṣā-deśanā-vidhiḥ kramo vā audārikatayā darśitaḥ /",
    "T04bsa042_u:30": " vistareṇa tu parato jñātavyam /",
    "T04bsa042_u:31": " saṃkṣiptagurukriyākramaḥ mahāpaṇḍitācāryadīpaṅkaraśrījñānaviracitaḥ samāptaḥ //"
}