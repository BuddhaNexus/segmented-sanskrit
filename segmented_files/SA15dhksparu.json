{
    "SA15dhksparu:00001_0": "pāratantryaṃ hi sambandhaḥ siddhe kā paratantratā",
    "SA15dhksparu:00001_1": "tasmāt sarvasya bhāvasya sambandho na asti tattvataḥ",
    "SA15dhksparu:00002_0": "rūpa-śleṣo hi sambandho dvitve sa ca kathaṃ bhavet",
    "SA15dhksparu:00002_1": "tasmāt prakṛti-bhinnānāṃ sambandho na asti tattvataḥ",
    "SA15dhksparu:00003_0": "para-apekṣā hi sambandhaḥ so asan katham apekṣate",
    "SA15dhksparu:00003_1": "saṃś ca sarva-nirāśaṃso bhāvaḥ katham apekṣate",
    "SA15dhksparu:00004_0": "dvayor eka-abhisambandhāt sambandho yadi tad-dvayoḥ",
    "SA15dhksparu:00004_1": "kaḥ sambandho anavasthā ca na sambandha-matis tathā",
    "SA15dhksparu:00005_0": "tau ca bhāvau tad-anyaś ca sarve te sva-ātmani sthitāḥ",
    "SA15dhksparu:00005_1": "ity amiśrāḥ svayaṃ bhāvās tān miśrayati kalpanā",
    "SA15dhksparu:00006_0": "tām eva ca anurundhānaiḥ kriyā-kāraka-vācinaḥ",
    "SA15dhksparu:00006_1": "bhāva-bheda-pratīty-arthaṃ saṃyojyante abhidhāyakāḥ",
    "SA15dhksparu:00007_0": "kāryakāraṇabhāvo api tayor asahabhāvataḥ",
    "SA15dhksparu:00007_1": "prasiddhyati kathaṃ dviṣṭho adviṣṭhe sambandhatā katham",
    "SA15dhksparu:00008_0": "krameṇa bhāva ekatra vartamāṇo anya-nispṛhaḥ",
    "SA15dhksparu:00008_1": "tadbhāve api tad-bhāvāt sambandho na eka-vṛttimān",
    "SA15dhksparu:00009_0": "yady apekṣya tayor ekam anyatra asau pravartate",
    "SA15dhksparu:00009_1": "upakārī hy apekṣyaḥ syāt kathaṃ ca upakaroty asan",
    "SA15dhksparu:00010_0": "yady eka-artha-abhisambandhāt kāryakāraṇatā tayoḥ",
    "SA15dhksparu:00010_1": "prāptā dvitva-ādi-sambandhāt savyetara-viśāṇayoḥ",
    "SA15dhksparu:00011_0": "dviṣṭho hi kaścit sambandho na ato anyat tasya lakṣaṇam",
    "SA15dhksparu:00011_1": "bhāva-abhāva-upadhir yogaḥ kāryakāraṇatā yadi",
    "SA15dhksparu:00012_0": "yoga-upādhī na tāv eva kāryakāraṇatā atra kim",
    "SA15dhksparu:00012_1": "bhedāc cen nanv ayaṃ śabdo niyoktāraṃ samāśritaḥ",
    "SA15dhksparu:00013_0": "paśyann ekam adṛṣṭasya darśane tad-adarśane",
    "SA15dhksparu:00013_1": "apaśyat kāryam anveti vinā vyākhyātṛbhir janaḥ",
    "SA15dhksparu:00014_0": "darśanād adarśane muktvā kārya-buddher asambhavāt",
    "SA15dhksparu:00014_1": "kārya-ādi-śrutir apy atra lāghava-arthaṃ niveśitā",
    "SA15dhksparu:00015_0": "tad-bhāva-abhāvāt tat-kārya-gatir yā apy anuvarṇyate",
    "SA15dhksparu:00015_1": "saṃketa-viṣaya-ākhyā sā sāsnā-āder go-gatir yathā",
    "SA15dhksparu:00016_0": "bhāve bhāvini tad-bhāvo bhāva eva ca bhāvitā",
    "SA15dhksparu:00016_1": "prasiddhe hetu-phalate pratyakṣa-anupalambhataḥ",
    "SA15dhksparu:00017_0": "etāvanmātra-tattva-arthāḥ kārya-kāraṇa-gocarāḥ",
    "SA15dhksparu:00017_1": "vikalpā darśayanty arthān mithyā-arthā ghaṭitān iva",
    "SA15dhksparu:00018_0": "bhinne kā ghaṭanā abhinne kāryakāraṇatā api kā",
    "SA15dhksparu:00018_1": "bhāve hy anyasya viśliṣṭau śilaṣṭau syātāṃ kathaṃ ca tau",
    "SA15dhksparu:00019_0": "saṃyogi-samavāyya-ādi sarvam etena cintitam",
    "SA15dhksparu:00019_1": "anyonya-anupakārāc ca na sambandhī ca tādṛśaḥ",
    "SA15dhksparu:00020_0": "janane api hi kāryasya kenacit samavāyinā",
    "SA15dhksparu:00020_1": "samavāyī tadā na asau na tato atiprasaṅgataḥ",
    "SA15dhksparu:00021_0": "tayor anupakāre api samavāye paratra vā",
    "SA15dhksparu:00021_1": "sambandho yadi viśvaṃ syāt samavāyi parasparam",
    "SA15dhksparu:00022_0": "saṃyoga-janane api iṣṭau tataḥ saṃyoginau na tau",
    "SA15dhksparu:00022_1": "karma-ādi-yogita-āpatteḥ sthiteś ca prativarṇitā",
    "SA15dhksparu:00023_0": "saṃyoga-ādy-āśraye yogyam ayogyaṃ tac ca jāyate",
    "SA15dhksparu:00023_1": "nityaṃ yogya-svabhāvasya tad-vaikalya-virodhataḥ",
    "SA15dhksparu:00024_0": "iti tad-yogyatā-vācyaḥ svabhāvo asya nirucyatām",
    "SA15dhksparu:00024_1": "vibhāga-yoga-gatibhiḥ kim anyair gamana-ādibhiḥ",
    "SA15dhksparu:00025_0": "teṣu satsv api tasya iti sambandhasya aprasiddhitaḥ",
    "SA15dhksparu:00025_1": "yuktaḥ svabhāva-bhedo ayam tat pratikṣaṇa-janmanām"
}