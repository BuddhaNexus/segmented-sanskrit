{
    "SA10nagmyv_u:0_0": "na jñānācchūnyatā nāma kācidanyā hi vidyate /",
    "SA10nagmyv_u:0_1": "viviktāvyatirekitvaṃ vivekasya yato matam // 1 //",
    "SA10nagmyv_u:0_2": "dvayaśūnyam hi vijñānam anyathā na prasajyate /",
    "SA10nagmyv_u:0_3": "dvayāsattvān nivṛttasya dvayātmatvaprasangataḥ // 2 //",
    "SA10nagmyv_u:0_4": "tacchurutatathatārūpo bhagavān eva bhaṇyate /",
    "SA10nagmyv_u:0_5": "vedyavedakasadbhāvavikalpādyasamāśrayaḥ // 3 //",
    "SA10nagmyv_u:0_6": "cittamātraṃ nirābhāsaṃ vihāro buddhabhūstathā /",
    "SA10nagmyv_u:0_7": "etaddhi bhāṣitaṃ buddhairbhāsante bhāṣayanti ca // 4 //",
    "SA10nagmyv_u:0_8": "cittaṃ hi bhūmayaḥ sapta nirābhāsā tvihāṣṭamī /",
    "SA10nagmyv_u:0_9": "dve bhūmayo vihāro 'tra 'śeṣā bhūmirmamātmikā // 5 //",
    "SA10nagmyv_u:0_10": "deśyante bhūmayaḥ sapta buddhaiścittavaśaṃ gatāḥ /",
    "SA10nagmyv_u:0_11": "kāyavākcittadauṣṭhulyaṃ saptamyāṃ na pravartate // 6 //",
    "SA10nagmyv_u:0_12": "aṣṭamyāṃ āśrayastasya svapno 'pyasukhasaṃbhavaḥ /",
    "SA10nagmyv_u:0_13": "- - - - - - - - - - - - - - - - // 7",
    "SA10nagmyv_u:0_14": "1. avācyo vācakairdharmaḥ kṛpayā yena deśitaḥ /",
    "SA10nagmyv_u:0_15": "namo 'cintyaprabhavāya buddhāyāsaṅgabuddhaye // 8 //",
    "SA10nagmyv_u:0_16": "2. svabhāvena na cotpannā nirvṛtāśca na tattvataḥ /",
    "SA10nagmyv_u:0_17": "yathākāśaṃ tathā buddhāḥ sattvāścaivaikalakṣaṇāḥ // 9 //",
    "SA10nagmyv_u:0_18": "3. pārāvāraṃ na cotpannāḥ svabhāvena pratityajāḥ /",
    "SA10nagmyv_u:0_19": "te 'pi śūnyā hi saṃskārāḥ sarvajñajñānagocarāḥ // 10 //",
    "SA10nagmyv_u:0_20": "4. sarvabhāvāḥ svabhāvena pratibimbasamā matāḥ /",
    "SA10nagmyv_u:0_21": "śuddhāḥ śivasvabhāvāśca advayāstathatāsamāḥ // 11 //",
    "SA10nagmyv_u:0_22": "5. asatyātmani cātmatvaṃ kalpayitvā pṛthagjanāḥ /",
    "SA10nagmyv_u:0_23": "sukhaduḥkham abhijñāśca sarvam eṣāṃ ca tattvataḥ // 12 //",
    "SA10nagmyv_u:0_24": "6. ṣaḍgatiryaśca saṃsāraḥ svargaśca paramaṃ sukham /",
    "SA10nagmyv_u:0_25": "narake ca mahadduḥkhaṃ jarāvyādhirapī yatām // 13 //",
    "SA10nagmyv_u:0_26": "7. abhūtāṃ kalpanāṃ kṛtvā pacyante narakādiṣu /",
    "SA10nagmyv_u:0_27": "svadoṣenaiva dahyante veṇavo vahninā yathā // 14 //",
    "SA10nagmyv_u:0_28": "8. yathā māyā tathā sattvā viṣayān paribhuñjate //",
    "SA10nagmyv_u:0_29": "māyāmayīṃ gatiṃ yānti pratītyotpādarūpiṇīm // 15 //",
    "SA10nagmyv_u:0_30": "9. yathā citrakaro rūpaṃ yakṣasyātibhayaṅkaraṃ /",
    "SA10nagmyv_u:0_31": "bibheti svayam ālikhya saṃsāre 'py abudhastathā // 16 //",
    "SA10nagmyv_u:0_32": "10. yathā paṅkaṃ svayaṃ kṛtvā kaścit patati bāliśaḥ /",
    "SA10nagmyv_u:0_33": "tathāsatkalpanāpaṅke magnāḥ sattvā duruttare // 17 //",
    "SA10nagmyv_u:0_34": "11. abhāvaṃ bhavato dṛṣṭvā duḥkhāṃ vindati vedanām /",
    "SA10nagmyv_u:0_35": "śaṅkāviṣeṇa bādhante viṣayā vitathāstathā // 18 //",
    "SA10nagmyv_u:0_36": "12. tāṃscaivāśaraṇān dṛṣṭvā karuṇādhīramānasāḥ /",
    "SA10nagmyv_u:0_37": "niyojayanti saṃbodhau sattvān buddhā hitaṃkarāḥ // 19 //",
    "SA10nagmyv_u:0_38": "13. te 'pi saṃbhṛtasaṃbhārāḥ prāpya jñānam anuttaram /",
    "SA10nagmyv_u:0_39": "kalpanājālanirmuktā buddhā syurlokabandhavaḥ // 20 //",
    "SA10nagmyv_u:0_40": "14. yato 'jātam anutpannaṃ samyak sattvārthadarśinaḥ /",
    "SA10nagmyv_u:0_41": "tataḥ śūnyaṃ jagad dṛṣṭvā ādimadhyāntavarjitam // 21 //",
    "SA10nagmyv_u:0_42": "15. tena paśyanti saṃsāraṃ nirvāṇaṃ ca na cātmanaḥ /",
    "SA10nagmyv_u:0_43": "nirlepaṃ nirvikāraṃ ca ādimadhyāntabhāsvaram // 22 //",
    "SA10nagmyv_u:0_44": "16. svapnānubhūtaviṣayaṃ pratibuddho na paśyati /",
    "SA10nagmyv_u:0_45": "mohanidrāvibuddhaśca saṃsāraṃ naiva paśyati // 23 //",
    "SA10nagmyv_u:0_46": "17. māyāṃ vidhāya māyavī upasaṃharate yadā /",
    "SA10nagmyv_u:0_47": "tadā na vidyate kiṃcid dharmāṇāṃ sā hi dharmatā // 24 //",
    "SA10nagmyv_u:0_48": "18. cittamātram idaṃ sarvaṃ māyākāravad utthitam /",
    "SA10nagmyv_u:0_49": "tataḥ śubhāśubhaṃ karma tato janma śubhāśubham // 25 //",
    "SA10nagmyv_u:0_50": "19. kalpayanti yathā lokaṃ notpannāśca svayaṃ janāḥ /",
    "SA10nagmyv_u:0_51": "utpādo hi vikalpo 'yaṃ artho bāhyo na vidyate // 26 //",
    "SA10nagmyv_u:0_52": "20. asvabhāveṣu bhāveṣu nityātmasukhasaṃjñinaḥ /",
    "SA10nagmyv_u:0_53": "bhavārṇave bhramantyasmin bālā mohatamovṛtāḥ // 27 //",
    "SA10nagmyv_u:0_54": "kalpanājalapūrṇasya saṃsārasumahodadheḥ /",
    "SA10nagmyv_u:0_55": "anākramya mahāyānaṃ ko vā pāraṃ tariṣyati // 28 //",
    "SA10nagmyv_u:1_0": "mahāyānaviṃśikā kṛtirāryanāgārjunapādānāṃ /"
}