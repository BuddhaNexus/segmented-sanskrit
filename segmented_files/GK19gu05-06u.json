{
    "GK19gu05-06u:0": "atha pañcamaṃ pūraṇam",
    "GK19gu05-06u:1": "kaṃsa-vadha-kathā",
    "GK19gu05-06u:2": "[1] atha śrī-kṛṣṇena bhāsamānāyāṃ śrī-vraja-rāja-sabhāyāṃ punaḥ",
    "GK19gu05-06u:3": "prātaḥ-kathā, yathā-",
    "GK19gu05-06u:4": "[2] snigdhakaṇṭha uvāca,- atha rajanir ajani; prajātāyāṃ ca yasyāṃ bahu-",
    "GK19gu05-06u:5": "śivāyamānā śivā śrī-kṛṣṇaṃ prati śivā jātā, kaṃsaṃ prati sphuṭam aśiveti sthite tasyāṃ rajanyāṃ svapna-jāgarayos tasya mahā-bhaya-jananyāṃ",
    "GK19gu05-06u:6": "vyatītāyāṃ sa punar dambhī gambhīraṃ malla-līlārambhaṃ sambhṛtavān |",
    "GK19gu05-06u:7": "tataś cālaṅkṛtānāṃ cālaṅkṛtānāṃ ca śubhra-mañca-prapañcānām",
    "GK19gu05-06u:8": "adhimadhyam-adhyastaṃ raṅga-sthalaṃ bhrājamāna-citra-viracanaṃ babhrāje |",
    "GK19gu05-06u:9": "vidyud-bhrājamānād abhra-śarad-abhrāṇāṃ tārakitaṃ nabha iva |",
    "GK19gu05-06u:10": "[3] tatrāpy unnatatama-mañcam añcan kaṃsaḥ svayam",
    "GK19gu05-06u:11": "akhila-durjana-rājāvataṃsati sma |",
    "GK19gu05-06u:12": "tat tu rājādhipatā-garva-grastatayā",
    "GK19gu05-06u:13": "sambhavad api trastatāyām eva paryavasyati sma |",
    "GK19gu05-06u:14": "tatra ca-",
    "GK19gu05-06u:15": "akrūrānakadundubhī yad akṛta sve mañcake prāntayoḥ paurīṇāṃ gaṇa-bhāji devaka-sutāṃ nandādikān dūrage |",
    "GK19gu05-06u:16": "kiṃ ca dvāri gajaṃ dadhe kuvalayāpīḍaṃ nijāgra-sthale",
    "GK19gu05-06u:17": "mallān kūṭatayā sa bhoja-nṛpatis tasmān na kaḥ kṣubhyati? ||GC_2,5.1||",
    "GK19gu05-06u:18": "(śārdūla)",
    "GK19gu05-06u:19": "tatra ca-",
    "GK19gu05-06u:20": "kaṃsājñayāsīd yad vādyam atra malla-kalocitam |",
    "GK19gu05-06u:21": "tad eva maṅgalaṃ jajñe prasthāne rāma-kṛṣṇayoḥ ||GC_2,5.2|| (anuṣṭubh)",
    "GK19gu05-06u:22": "[4] atha tayor nija-tad-anargalatā-vyañjanāya svayam anāgamya prathama-prasthāpita- sthavira-gopa-vargayoḥ",
    "GK19gu05-06u:23": "yadā raṅga-pura-dvāra-pura-pradeśa-praveśaḥ samajani |",
    "GK19gu05-06u:24": "tadā tu loka-kolāhalata eva sarvas tat kalayāmāsa |",
    "GK19gu05-06u:25": "[5] tataś ca sadotkaṭaṃ madotkaṭaṃ galatkaṭaṃ nago vā nāgo veti",
    "GK19gu05-06u:26": "nirṇinīṣatāṃ kṛta-vrīḍaṃ kuvalayāpīḍaṃ niṣpīḍayitum aṃśukam āpīḍaṃ ca dṛḍhīkurvann agraja-sakhi-vraja-kṛtānuvrajanaḥ suretara-mardanaḥ svayam agresaratām avāpa |",
    "GK19gu05-06u:27": "snigdhā nyaṣedhan ye tatra girā svaṃ śatravas tathā |",
    "GK19gu05-06u:28": "ubhayāṃs tān smitenaiva paśyan dvipam agād dhariḥ ||GC_2,5.3|| (anuṣṭubh)",
    "GK19gu05-06u:29": "[6] tataś ca śrī-hariṇā-",
    "GK19gu05-06u:30": "tad-vartma-prārthanaṃ tat-kupita-gajam api prārdanaṃ tan nijāṅga-",
    "GK19gu05-06u:31": "syābhīkṣṇaṃ tasya śuṇḍā-rada-pada-valanaṃ tat tato mocanaṃ ca |",
    "GK19gu05-06u:32": "tat-pucchākarṣaṇaṃ tad-bhramaṇam abhimukhībhūya tat-tāḍaṇaṃ tad vidrutya drāk patitvā drava-bharam anu niṣpātanaṃ saṃbhramayya",
    "GK19gu05-06u:33": "||GC_2,5.4|| (sragdharā)",
    "GK19gu05-06u:34": "tad-dadbhyāṃ vañcitābhyāṃ kṣiti-hati-valanāt kṣobhaṇaṃ tat punaś ca",
    "GK19gu05-06u:35": "pratyāsadyāgra-hasta-grahaṇa-racanayā sraṃsanaṃ bhūmi-pṛṣṭhe |",
    "GK19gu05-06u:36": "tad-varṣmākramya tat-tad-daśana-vighaṭanaṃ tena tad-ghātanaṃ ca draṣṭṝn sindhos taraṅga-pratimam anayad unmajjanaṃ majjanaṃ ca",
    "GK19gu05-06u:37": "||GC_2,5.5|| (sragdharā)",
    "GK19gu05-06u:38": "hastinaḥ kathite ghāte hastipāṃ tat-kathā vṛthā |",
    "GK19gu05-06u:39": "malle kṣuṇṇe tu tat-sthānāṃ yūkānāṃ tat kim ucyatām? ||GC_2,5.6||",
    "GK19gu05-06u:40": "(anuṣṭubh)",
    "GK19gu05-06u:41": "[7] tadā cāyaṃ viśeṣaḥ,-",
    "GK19gu05-06u:42": "paryaṭan naṭa evāyaṃ siṃha eva sa saṃharan |",
    "GK19gu05-06u:43": "bhindan bhiduram eveti kariṇā harir aikṣyata ||GC_2,5.7|| (anuṣṭubh)",
    "GK19gu05-06u:44": "hatvā nāgaṃ danta-yugmaṃ gṛhītvā bhrātre prādāt kaṃsa-śatrus tad ekam |",
    "GK19gu05-06u:45": "eko nirmāty āvayor yad yaśas tad-",
    "GK19gu05-06u:46": "dviṣṭhaṃ diṣṭaṃ syāt samantād itīva ||GC_2,5.8|| (śālinī)",
    "GK19gu05-06u:47": "kuñjaraṃ harir aghātayad balo'py",
    "GK19gu05-06u:48": "atra rakta-mada-bindubhiś citaḥ |",
    "GK19gu05-06u:49": "pāripārśvikatayā tad-antike",
    "GK19gu05-06u:50": "cchāyayeva yad asau tadābhramat ||GC_2,5.9|| (rathoddhatā)",
    "GK19gu05-06u:51": "[8] tad evaṃ gīr-vāṇā api yad bṛṃhita-vāṇād bhayam ayamānās tata eva kila śaśvad asvapnān nāmnāpy asvapnā jātāḥ |",
    "GK19gu05-06u:52": "so'yaṃ kuvalayāpīḍaḥ karī dāna-vāri-varīyān api dāna-vāri-kṛta-dānam āptavān iti te punar lekhā vismayena lekhā ivāsan |",
    "GK19gu05-06u:53": "tatra ca sati kaṃsaṃ prati sahasā na kaścana bhiyā śaśaṃsa |",
    "GK19gu05-06u:54": "[9] tad anu ca-",
    "GK19gu05-06u:55": "pūrvāha-luṇṭhita-nṛpāṃśuka-śobhitāṃśū",
    "GK19gu05-06u:56": "sadyo-vighātita-mahā-gaja-danta-pāṇī |",
    "GK19gu05-06u:57": "tad-rakta-dāna-racitāṅgada-kaṅkaṇau tau",
    "GK19gu05-06u:58": "tādṛg-ganair viviśatur nṛpateḥ purastāt ||GC_2,5.10|| (vasanta)",
    "GK19gu05-06u:59": "śauryam eva puruṣasya bhūṣaṇaṃ yatra heyam api yāti geyatām |",
    "GK19gu05-06u:60": "danti-rakta-mada-bindavas tanuṃ",
    "GK19gu05-06u:61": "kaṃsa-saṃsadi tayor arūrucan ||GC_2,5.11|| (rathoddhatā)",
    "GK19gu05-06u:62": "dviṣanto bhīṣmāṅgaṃ dadṛśur ajitaṃ tarhi puratas taṭasthā madhyasthaṃ praṇaya-manasaḥ śarma-vapuṣam",
    "GK19gu05-06u:63": "viśeṣaṃ tatrāpi sphuṭam adhiyayus te bahu-vidhaṃ",
    "GK19gu05-06u:64": "yathā bhāvas tadvad yugapad ayam uccair vibhavati ||GC_2,5.12||",
    "GK19gu05-06u:65": "(śikhariṇī)",
    "GK19gu05-06u:66": "varṇyaṃ tad vā kiyad iha bhavet tasya mādhurya-varyaṃ",
    "GK19gu05-06u:67": "jīvat-kaṃse'py atha sadasi yad vanditaṃ loka-lakṣaiḥ |",
    "GK19gu05-06u:68": "tejas tad vā katipayam itaḥ kathyatāṃ yatra magnaṃ prāṇantaṃ taṃ mṛtam iva surā menire bhoja-rājam",
    "GK19gu05-06u:69": "(mandākrāntā)",
    "GK19gu05-06u:70": "[10] athāgatau ca gṛhīta-mṛṇāla-nāla-hasta-hastināv iva dhṛta-danti-dantau",
    "GK19gu05-06u:71": "bṛhad-urasvantau so'yam eva kim iti sāvahela-śaṃsanena kaṃsaṃ vilokya tau",
    "GK19gu05-06u:72": "ślokya-caritau taṃ pṛṣṭha-deśa-parāmṛṣṭaṃ kurvantau tata ito",
    "GK19gu05-06u:73": "dṛṣṭi-visṛṣṭiṃ cakratuḥ |",
    "GK19gu05-06u:74": "[11] tataś ca parivṛtya śrī-hariḥ punar aho apaśyat tri-divasya",
    "GK19gu05-06u:75": "vartmārdham evānu-vartamānaḥ so'yaṃ vartate, tasmāt tatra prasthāpanam",
    "GK19gu05-06u:76": "asya nātidūrāvasthāpanam iti hasitvā sakhibhir akhilaiḥ saha lasitvā ca parasparaṃ paraṃ vṛttaṃ vartayāmāsa |",
    "GK19gu05-06u:77": "[12] atha sva-hata-gaja-rakta-raktatayā",
    "GK19gu05-06u:78": "pralaya-kāla-kāya-vyakta-nīla-lohitāyamānatā-pātrasya gātrasya",
    "GK19gu05-06u:79": "vilokana-mātrataḥ prāpta-tejo-dhvaṃsaṃ kaṃsaṃ kav imāv iti śaṃsantaṃ pārśva-vartinaḥ procuḥ,- etav eva tau iti |",
    "GK19gu05-06u:80": "[13] kaṃsa uvāca,- anayoḥ karayoḥ kiṃ dṛśyate? gātraṃ vā kena citra-pātraṃ",
    "GK19gu05-06u:81": "kṛtam?",
    "GK19gu05-06u:82": "[14] sarve'py ūcuḥ,- kuvalayāpīḍasya dantāv ivāvakalyete gātraṃ ca tad-rakta-raktaṃ bhavet",
    "GK19gu05-06u:83": "[15] kaṃsaḥ sa-saṃrambha-dambham uvāca,- haṃho! aṃho-valitā dvayam api vāṅ-mātra-pātrāyamāṇam idam asambhavam |",
    "GK19gu05-06u:84": "[16] atha punar adattottareṣu bhayottareṣu ca teṣu svayam eva tayoḥ",
    "GK19gu05-06u:85": "prabhāvas taṃ bodhayāmāsa |",
    "GK19gu05-06u:86": "yataḥ,",
    "GK19gu05-06u:87": "yadi tvaṃ re kaṃsa svayam asi balī tarhi dhig amuṃ kathaṃ dvāre nāgaṃ kalayasi na tatra svaka-vapuḥ?",
    "GK19gu05-06u:88": "radābhyāṃ sa śreyān iti yadi tad āvām iva kathaṃ na tau gṛhnāsīti dhvanitam amukābhyāṃ sva-kalayā?",
    "GK19gu05-06u:89": "(śikhariṇī)",
    "GK19gu05-06u:90": "[17] tad evaṃ sati-",
    "GK19gu05-06u:91": "so'yaṃ pūtanikām ahan śakaṭakaṃ vyāvartayat taṃ marud-",
    "GK19gu05-06u:92": "daityaṃ prārdayad arjuna-dvayam api prārdat tad ity ādikam |",
    "GK19gu05-06u:93": "śrīmad-gokula-kelim asya kalayan lokaḥ purā paśyatas tāṃs tarhy ārdayad adya cārdayati bhoḥ paśyāparān śṛṇvataḥ ||GC_2,5.15||",
    "GK19gu05-06u:94": "(śārdūla)",
    "GK19gu05-06u:95": "[18] tatra ca nayanayor vistāraṇayā tābhyāṃ tayoḥ sakalam api rūpaṃ",
    "GK19gu05-06u:96_0": "yugapat pātum iva varṇanā-rasa-rasanāyāś cālanayā nikhilam api mādhuryaṃ leḍhum iva",
    "GK19gu05-06u:96_1": "tal-lābha-parva-garvataḥ sphuṭa-nāsā-puṭayoḥ phullanayā tābhyāṃ samastam api saurabhyam",
    "GK19gu05-06u:96_2": "abhyantare praveśayitum iva muhur apy astābhyāṃ",
    "GK19gu05-06u:97": "hastābhyāṃ nirdeśanayā tābhyāṃ sāṅgam apy aṅgam āliṅgitum ivehamāne sukhaṃ ca sacamāne sura-nara-sarge",
    "GK19gu05-06u:98": "śabdāyamāne ca citra-vāditra-varge sarveṣāṃ mukhataḥ sarva-sukhada-stutiḥ",
    "GK19gu05-06u:99": "prastutim avāpeti |",
    "GK19gu05-06u:100": "[19] sa eṣa tat-prabhāva-viśeṣaḥ śaśvad bhāvanām abhibhavan vibhavati sma |",
    "GK19gu05-06u:101": "yatra kaṃsena yuddhāya pūrvam eva preritā viparīta-vāditāyām api mallāḥ stutāv eva paryavasitāḥ",
    "GK19gu05-06u:102": "[20] tathā hi- tad evaṃ sthite krūra-dhāmā cāṇūra-nāmā śaśaṃsa; yatra he nanda-sūno! he rāmeti nirādara-pitṛ-nāmnā vinā ca tan nāmnā",
    "GK19gu05-06u:103": "sambodhana-dvayam anyathā-bodhanāya pravartitam api sarasvatyā",
    "GK19gu05-06u:104": "tad-vāg-indriyaṃ stuty-artham eva nartitam āsīt |",
    "GK19gu05-06u:105": "he pitṛ-nāmnā sva-nāmnā",
    "GK19gu05-06u:106": "ca sucarita-samudācāra-kumāra-dvayatayā samānāvatāra! śrūyatām iti |",
    "GK19gu05-06u:107": "[21] śrī-kṛṣṇaḥ sa-smitam uvāca,- kāmam ājñāpyatām |",
    "GK19gu05-06u:108": "[22] cāṇūra uvāca,- bhavator bhāga-dheyaṃ cetasi kiyad ādheyatām āpnotu |",
    "GK19gu05-06u:109": "[23] śrī-kṛṣṇa uvāca,- kīdṛśam?",
    "GK19gu05-06u:110": "[24] cāṇūra uvāca,- te'mī mahārāja-caraṇā bhavator",
    "GK19gu05-06u:111": "anugrahamaya-didṛkṣācaraṇā virājante iti |",
    "GK19gu05-06u:112": "[25] śrī-kṛṣṇa uvāca,- satyam, kiñcid asmat-kṛtyaṃ punar upadiśyatām |",
    "GK19gu05-06u:113": "[26] cāṇūra uvāca,- saṅgatam evedaṃ bhavataḥ saṅgīrṇam |",
    "GK19gu05-06u:114": "tathāpi yuvayor itaḥ śaśvat-parāṅ-mukhatā nāsmān sukhayati |",
    "GK19gu05-06u:115": "[27] śrī-kṛṣṇa uvāca,- vayaṃ vanecarā narā na rāja-gaṇe gaṇeyānāṃ nītim unnītim ānayāmaḥ",
    "GK19gu05-06u:116": "samprati tu bhavad-upadeśam evānusarantaḥ sa-deśa-rūpam",
    "GK19gu05-06u:117": "ācariṣyāmaḥ |",
    "GK19gu05-06u:118": "[28] cāṇūra uvāca,- samprati yuvāṃ prati rāja-varya-caraṇā yad ādiśanti,",
    "GK19gu05-06u:119": "tat punar ācaryatām |",
    "GK19gu05-06u:120": "[29] śrī-kṛṣṇḥ sa-vinayam ivāha sma,- malla-tallaja! yathā-yatham",
    "GK19gu05-06u:121": "ādiśyatām |",
    "GK19gu05-06u:122": "[30] cāṇūra uvāca,- asmābhiḥ saha bhavantāv atha krīḍā-sukham anubhavantāv iha bhavatām |",
    "GK19gu05-06u:123": "[31] śrī-kṛṣṇa uvāca,- bālānām asmākaṃ krīḍāvalocanaṃ rājñāṃ rocanam eva,",
    "GK19gu05-06u:124": "kintu yuṣmābhir iti śocanam eva pratipadyate |",
    "GK19gu05-06u:125": "tasmād bhavatām eva tad idam upahāsa-prakāśanam, na tu tatra-bhavatāṃ rāja-vibhavatām upapadyate",
    "GK19gu05-06u:126": "[32] cāṇūra uvāca,- rāja-caraṇebhya eva śape |",
    "GK19gu05-06u:127": "rājñām eveyam ājñā |",
    "GK19gu05-06u:128": "[33] śrī-kṛṣṇa uvāca,- katham iva?",
    "GK19gu05-06u:129": "[34] cāṇūra uvāca,-",
    "GK19gu05-06u:130": "bālas tvaṃ na hi pūtanādi-dalanād āsīr na vāvidyathāḥ",
    "GK19gu05-06u:131": "paugaṇḍaḥ kṣiti-bhṛd-vidhāraṇa-mukha-krīḍā-kula-vyāpṛte |",
    "GK19gu05-06u:132": "naivāyaṃ ghaṭase kiśora iti ca pratyakṣa-dig-dantivad",
    "GK19gu05-06u:133": "danti-prārdanatānta-karma-racanād rājñas tataḥ kautukam ||GC_2,5.16||",
    "GK19gu05-06u:134": "(śārdūla)",
    "GK19gu05-06u:135": "[35] ayaṃ tu tava jyāyān pralambādyālambha-karmaṇā jyāyān eva |",
    "GK19gu05-06u:136": "[36] śrī-kṛṣṇa uvāca,- vṛthāsmad dveṣād eva pāpāt teṣām anyathāpattir",
    "GK19gu05-06u:137": "jātā, parvataś ca labdha-makha-parvatayā śataparva-pāṇer",
    "GK19gu05-06u:138": "garva-kharvaṇārthaṃ svayam eva tathā jātaḥ |",
    "GK19gu05-06u:139": "svayaṃ tu vayaṃ yathāvad eva sarvathā vartāmahe |",
    "GK19gu05-06u:140": "dhanur api purātanatayā purā ghuṇākīrṇam iva jīrṇaṃ vahadbhir dūrād vikīrṇatayā svayam eva dīrṇaṃ sat sparśa-mātrāt viśīrṇaṃ jātam |",
    "GK19gu05-06u:141_0": "kuvalayāpīḍaś ca pīḍayituṃ dravann apadravantaṃ mām anāsadya sadyaḥ pṛthivyantar",
    "GK19gu05-06u:141_1": "dantāv avagāḍhāv ācaraṃs tāv ākraṣṭuṃ na śaśāka, paraṃ tu praghaṭyamānatayā truṭy-antāv",
    "GK19gu05-06u:141_2": "eva ghaṭayan sva-prāṇān api vighaṭayāmāseti |",
    "GK19gu05-06u:142": "tatra tatra śīghratāghrātālokena lokena punar aham eva tatra kāraṇatayā ghaṭayāmāse |",
    "GK19gu05-06u:143": "tathā hastipā api tad adhastād dhastim āpannā eva vipannā iti mānyathā manyathāḥ |",
    "GK19gu05-06u:144": "[37] cāṇūra uvāca,- bhavatānucitam eva saṅkucita-cittībhavatā tad idam apalapyate |",
    "GK19gu05-06u:145_0": "rāja-mahāśayās tu tatra tatra na jātānuśayāḥ, pratyuta cirāya nijāntika-sthāpitānāṃ",
    "GK19gu05-06u:145_1": "garvitānāṃ garva-damanārtham eva tatra prasthāpitānāṃ teṣāṃ vṛthā-kṛta-pālana-viśeṣānāṃ",
    "GK19gu05-06u:145_2": "parīvartād bhavantāv eva",
    "GK19gu05-06u:146": "kevalāv ātma-balāya kalpayitum icchanti |",
    "GK19gu05-06u:147": "[38] śrī-kṛṣṇa uvāca,- tad atīvāsmākaṃ vismāyakaṃ bhāgyam |",
    "GK19gu05-06u:148": "kintv ātmanātmanaḥ stutyā prastutyā lajjāmahe |",
    "GK19gu05-06u:149": "yad etaṃ śrī-mahārājam",
    "GK19gu05-06u:150": "indra-padam api prāpayituṃ sevāṃ kariṣyāmaḥ |",
    "GK19gu05-06u:151": "tathāpi malla-vidyāyāṃ na vayaṃ kṛta-vidyā iti saṅkucati cittam |",
    "GK19gu05-06u:152": "[39] cāṇūra uvāca,- etad apy apalapitaṃ vṛthā mā kṛthāḥ |",
    "GK19gu05-06u:153": "yac chrutaṃ viśrutam idam |",
    "GK19gu05-06u:154": "gopāḥ khalu go-pālanaṃ kurvantaḥ sadāsmākaṃ vidyām",
    "GK19gu05-06u:155": "abhyasyantīti |",
    "GK19gu05-06u:156": "tasmād akapaṭatayāsmābhir yuṣmābhir api rājñām ājñā",
    "GK19gu05-06u:157": "pālanīyā, na tu cālanīyā |",
    "GK19gu05-06u:158": "[40] śrī-kṛṣṇa uvāca,- tathāpi vanyānām asmākaṃ na dhanyā tad vidyā vidyata iti sadyas tāvad yuṣmac chiṣṭim ācarantaḥ svayaṃ rājñaḥ saṃjñapanāya ca sampatsyāmahe |",
    "GK19gu05-06u:159": "[41] atha tad etat paryantaṃ udantaṃ santanya danti-danta-dvayaṃ",
    "GK19gu05-06u:160": "kaṃsa-puratas tad-vakṣasīva maṅkṣu śaṅkuvan nikhanya muṣṭikena",
    "GK19gu05-06u:161": "muṣṭi-prahāra-hata-pralambaś cāṇūreṇa cānūru-vihagānuja-vāhanaḥ sasañja |",
    "GK19gu05-06u:162": "labdha-bala-praśastinā mahā-hastinābhinavatayā dīvyad-divya-siṃha iva |",
    "GK19gu05-06u:163": "tatra ca-",
    "GK19gu05-06u:164": "hastāhasti bhujābhuji prathayator aṅghry-aṅghri cābhun mahaj-",
    "GK19gu05-06u:165": "jānūjānu kaṭākaṭi prathanayā krodhaḥ samudbuddhavān |",
    "GK19gu05-06u:166": "muṣṭāmuṣṭi talātali prathamakaṃ yac cānyad āsīt tayor yuddhaṃ tad dhari-mallayor bahu-vidhaṃ buddhaṃ kiyat kalpatām",
    "GK19gu05-06u:167": "||GC_2,5.17|| (śārdūla)",
    "GK19gu05-06u:168": "kiṃ tu cāṇūrakaṃ kṛṣṇaḥ kāmapālaś ca muṣṭikam |",
    "GK19gu05-06u:169": "hasta-rodhaṃ dadhat kaṃse śvāsa-rodhaṃ vinirmame ||GC_2,5.18|| (anuṣṭubh)",
    "GK19gu05-06u:170": "ekaṃ tatra babhūva citram akhila-jñānātidūraṃ yathā sāṅgaṃ svāṅgam akarṣi yarhi hariṇā vinyāsi tad yarhi ca |",
    "GK19gu05-06u:171": "vyātyāsaḥ sphurati sma tarhi balavan malle tu kiṃ cāsphurad dūrād apy asakṛt pari-pratinidhir ghātādikānāṃ vidhiḥ ||GC_2,5.19||",
    "GK19gu05-06u:172": "(śārdūla)",
    "GK19gu05-06u:173": "satyaṃ prāharatāṃ mallāv api mādhava-rāmayoḥ |",
    "GK19gu05-06u:174": "javād bṛṃhayamānau tau na tu tal lakṣyatāṃ gatau ||GC_2,5.20|| (anuṣṭubh)",
    "GK19gu05-06u:175": "[42] tad evaṃ sthite tat-prabhāvam ananubhavatām anubhavatām api kaṃsaṃ praty eva doṣa-śaṃsanam āsīt |",
    "GK19gu05-06u:176": "tatra pūrveṣu mallānām api yathā- tatra cādau teṣāṃ bhāvaneyam,-",
    "GK19gu05-06u:177": "etau syātāṃ suṣṭhu bālau baliṣṭhau kiṃ tu śreṣṭhāṃ malla-vidyāṃ na vittaḥ |",
    "GK19gu05-06u:178": "tasmāt kasmād bhūbhṛd asmān mṛdhe'smiṃs",
    "GK19gu05-06u:179": "tad-vidyānāṃ pāragān vā niyuṅkte ? ||GC_2,5.21|| (śālinī)",
    "GK19gu05-06u:180": "[43] ante tu-",
    "GK19gu05-06u:181": "jñātvāpy uccais tāv imau malla-vidyā",
    "GK19gu05-06u:182": "śāstra-jñānām ādi-vijñāna-vijñau |",
    "GK19gu05-06u:183": "hā dhiṅ mauḍhyād eva kaṃso'yam asmān etad yuddhe bhīruko'pi nyayuṅkta ||GC_2,5.22|| (śālinī)",
    "GK19gu05-06u:184": "[44] tathānyeṣām api nārī-pracurāṇām akrūrāṇāṃ kaṃsāya doṣa-śaṃsanaṃ,",
    "GK19gu05-06u:185": "yathā-",
    "GK19gu05-06u:186": "kva mallā vajrādri-pratima-vapuṣaḥ kvāti-mṛdulāv",
    "GK19gu05-06u:187": "imau bālau tasmād iha yad anumantṝn dhig adhipān |",
    "GK19gu05-06u:188": "kathaṃ vā te nindyā na khalu vayam asmin sadasi ye satāṃ dviṣṭe dṛṣṭiṃ sakutukam ivāmī vitanumaḥ ||GC_2,5.23|| (śikhariṇī)",
    "GK19gu05-06u:189": "dhig asmat-puṇyaṃ yat katham api harer vīkṣaṇa-lave'",
    "GK19gu05-06u:190": "py abhūd utpāto'yaṃ praṇayi-janatā-rākṣasa-nibhaḥ |",
    "GK19gu05-06u:191": "vrajan vanyāṃ prātar vrajam api viśan sāyam amukaḥ sukhaṃ yāsāṃ strīṇāṃ vahati vara-puṇyāḥ param amūḥ ||GC_2,5.24||",
    "GK19gu05-06u:192": "(śikhariṇī)",
    "GK19gu05-06u:193": "dhig asmān yāḥ kaṃsād bhayam anusṛtā nāma ca hareḥ samarthā vaktuṃ na vraja-vara-dṛśas tāḥ kati numaḥ |",
    "GK19gu05-06u:194": "sadā yā gāyanti sva-gṛha-bahu-karmaṇy api guṇāṃs tadīyān śaśvat tad dhṛdi ca viharanti pratipadam ||GC_2,5.25|| (śikhariṇī)",
    "GK19gu05-06u:195": "kasyātulaṃ phalam idaṃ yad amuṣya rūpaṃ",
    "GK19gu05-06u:196": "lāvaṇya-sāram asamaṃ svata eva siddham |",
    "GK19gu05-06u:197": "ekānta-dhāma vibhūtāyaśasoḥ samantād dṛgbhiḥ sadā nava-navābham amūḥ pibanti ||GC_2,5.26||",
    "GK19gu05-06u:198": "tāsāṃ premṇaḥ parama-mahimā śakyate kena vaktuṃ",
    "GK19gu05-06u:199": "paśyāsmākaṃ tam anugatavac cittam etad vihāya |",
    "GK19gu05-06u:200": "yad govindaḥ śrama-maya-rucāpy eṣa sarvasya cetaḥ",
    "GK19gu05-06u:201": "karṣaty arvāg api tad anugaḥ suṣṭhu saṅkarṣaṇākhyaḥ ||GC_2,5.27||",
    "GK19gu05-06u:202": "(mandākrāntā)",
    "GK19gu05-06u:203": "kruddhaṃ śatrum abhidravann api hariḥ smerān anābje rasol-",
    "GK19gu05-06u:204": "lāsād gharma-jalaṃ dadhad vilasati svāṃ saumyatām atyajan |",
    "GK19gu05-06u:205": "yad rāmaḥ sphuṭa-śoṇa-netra-vadnas tat-kopataḥ śobhate tac cāsya prakṛtir yad eṣa sa hareḥ sākṣāt pratāpānalaḥ ||GC_2,5.28||",
    "GK19gu05-06u:206": "(śārdūla)",
    "GK19gu05-06u:207": "ete śrī-vasudeva-nanda-valitāḥ śrī-devakī-saṃhatāḥ",
    "GK19gu05-06u:208": "sarve sādhu-janāś ca mādṛśa-girā dīptāntara-jvālayā |",
    "GK19gu05-06u:209": "yasmāt tīvra-nibhālanaṃ vidadhataḥ kṣubhyanti kaṃse muhus tasmād asya vināśa eva ciratā-bhānaṃ vinā setsyati ||GC_2,5.29|| (śārdūla)",
    "GK19gu05-06u:210": "[45] atha tat-prabhāvam anubhavatāṃ kaṃse doṣa-śaṃsaṇaṃ, yathā-",
    "GK19gu05-06u:211": "so'yaṃ mūrkhaḥ svāntare bhīta eva nyāsthan mallān yaḥ purastān murāreḥ |",
    "GK19gu05-06u:212": "yadvad vyādhaḥ ko'pi saṅgopitātmā siṃhasyāgre nyasyati grāma-siṃhān ||GC_2,5.30|| (śālinī)",
    "GK19gu05-06u:213": "yaḥ pūtanādi-balam asya nināya nāśaṃ",
    "GK19gu05-06u:214": "yaḥ śakra-garvam api kharvayati sma sarvam |",
    "GK19gu05-06u:215": "yaḥ sarva-sarjakam amūmuhad ūha-varjaṃ",
    "GK19gu05-06u:216": "taṃ bhoja-rāḍ abhibhavan kila bāḍham īṣṭe ||GC_2,5.31|| (vasanta-tilaka)",
    "GK19gu05-06u:217": "kva kṛṣṇaḥ sva-prakāśātmā malla-saṅghaḥ kva tāmasaḥ |",
    "GK19gu05-06u:218": "yuddhaṃ paśyānayoś citraṃ tejas timirayor iva ||GC_2,5.32|| (anuṣṭubh)",
    "GK19gu05-06u:219": "saṅgharṣe'pi mithaḥ spṛṣṭir nekṣyate kṛṣṇa-mallayoḥ |",
    "GK19gu05-06u:220": "ādyasya śakti-vaiśiṣṭyāt tejas timirayor iva ||GC_2,5.33|| (anuṣṭubh)",
    "GK19gu05-06u:221": "ucchūnatvaṃ kṣatajam api na prekṣyate dveṣi-gātre",
    "GK19gu05-06u:222": "daityārāter na yad udayate kaścid auddhatya-leśaḥ |",
    "GK19gu05-06u:223": "paśyāmuṣya dviṣad abhimukhaṃ vīrya-varyaṃ viṣābhaṃ bhedaṃ bhedaṃ dviṣi nikhilakaṃ marma cūrṇaṃ cakāra ||GC_2,5.34||",
    "GK19gu05-06u:224": "(mandākrāntā)",
    "GK19gu05-06u:225": "sūkṣāgnis tṛṇa-maṇḍale pavir age kumbhāṅgajaḥ sāgare caṇḍāṃśus timire tathā mura-ripor nāmāpi sarvāṃhasi |",
    "GK19gu05-06u:226": "tadvan nanda-sutaḥ sa eṣa vijayī raṅga-sthalāntar mahā-",
    "GK19gu05-06u:227": "sāra-sphāra-kadaṅga-saṅgha-balite malle puraḥ prekṣyatām ||GC_2,5.35||",
    "GK19gu05-06u:228": "(śārdūla)",
    "GK19gu05-06u:229": "atra kṛṣṇasya saṃgrāme dṛśyatāṃ paramādbhutam |",
    "GK19gu05-06u:230": "cāṇūraḥ pīḍyate tena bukkā kaṃsasya bhidyate ||GC_2,5.36|| (anuṣṭubh)",
    "GK19gu05-06u:231": "mūḍhas tathāpy asau vajra-muṣṭibhyāṃ harim ārdayat |",
    "GK19gu05-06u:232": "sa tābhyāṃ hṛdi lagnābhyāṃ san-madāt pulakaṃ dadhe ||GC_2,5.37||",
    "GK19gu05-06u:233": "(anuṣṭubh)",
    "GK19gu05-06u:234": "[46] tad evaṃ sa-paridevanaṃ sa-devanaṃ ca loke vilokamāne,-",
    "GK19gu05-06u:235": "athāgrahīd dharir api taṃ sakṛd dhasann abibhraman nabhasi ca yaṃ nibhālayan |",
    "GK19gu05-06u:236": "uvāca dhiṅ mṛta iti vāḍha-rīḍhayāpy",
    "GK19gu05-06u:237": "apothayad bhuvi nṛpateḥ prapaśyataḥ ||GC_2,5.38|| (rucirā)",
    "GK19gu05-06u:238": "muṣṭikenāstayā muṣṭyā tuṣtiṃ labdhavataḥ sa ca |",
    "GK19gu05-06u:239": "balasya tala-ghātaṃ yan prāṇa-ghātam apadyata ||GC_2,5.39|| (anuṣṭubh)",
    "GK19gu05-06u:240": "agre vyagratayāṅga-saṅgham abhitaḥ samyag rayāt kampayann",
    "GK19gu05-06u:241": "ugrampaśyatayākṣi-yugmam asakṛt kṣiptī-kṛtaṃ kṣobhayan |",
    "GK19gu05-06u:242": "rāma-śyāmala-nāma-kāla-dalitaḥ kaṃsasya vartmādiśan drāṅ mallaḥ sa sa lokam anyam agamad viśvatra citraṃ diśi ||GC_2,5.40||",
    "GK19gu05-06u:243": "(śārdūla)",
    "GK19gu05-06u:244": "krīḍāṃ kṛtvātha tābhyāṃ baka-dalana-balau tatra vijñāya nāti-",
    "GK19gu05-06u:245": "pravīṇāṃ tāv avajñā-valitam akiratāṃ kṣauṇi-pṛṣṭhe yadā tu |",
    "GK19gu05-06u:246": "tarhy āgāt kūṭa-nāmā ya iha śala-yutas tośalo yaś ca taṃ taṃ sadyo vāmāṅghri-hasta-praharaṇa-dalitī-kṛtya nṛtyaṃ vyadhattām ||GC_2,5.41|| (sragdharā)",
    "GK19gu05-06u:247": "[47] athāpareṣāṃ mallānāṃ samudāyena samaṃ samam api samudāyaṃ kartuṃ samudāyam eva menāte",
    "GK19gu05-06u:248": "[48] te tu,-",
    "GK19gu05-06u:249": "hateṣu teṣu malleṣu śṛgālīm āgatāḥ pare |",
    "GK19gu05-06u:250": "paśyato hāsayāmasuḥ kṛṣṇa-rāma-pradhānakān ||GC_2,5.42|| (anuṣṭubh)",
    "GK19gu05-06u:251": "jetuṃ prasthāpitāḥ prāk tridivam api mayā tvatka-senādhināthās",
    "GK19gu05-06u:252": "tadvat prasthāpya nāgaṃ nṛpa tava racitās tat-kṛte cādya mallāḥ |",
    "GK19gu05-06u:253": "evaṃ tad-vartma-saukhyaṃ tava viracayatā nandataḥ svīya-mitraiḥ",
    "GK19gu05-06u:254": "krīḍā kāryeti kaṃsaṃ sadasi kila diśaṃs tatra cikrīḍa kṛṣṇaḥ ||GC_2,5.43||",
    "GK19gu05-06u:255": "(sragdharā)",
    "GK19gu05-06u:256": "bhrātror vikrīḍitor mitrair madhye madhye parājayaḥ |",
    "GK19gu05-06u:257": "tān hatvā paśya kaṃsasya svāntaṃ saṃkrāntavān muhuḥ ||GC_2,5.44||",
    "GK19gu05-06u:258": "(anuṣṭubh)",
    "GK19gu05-06u:259": "[49] tad evaṃ maitreyikayā citrīyamāṇau dhanyena cātur-varṇyena",
    "GK19gu05-06u:260": "nirvaṇyamānau samāna-mānau sa-vayasaḥ saṃmānayamānau rāma-rāmānuja-nāmānau",
    "GK19gu05-06u:261": "dyāv-āpṛthivy-anavadya-vādya-vidyām anuvidya-pramodād vidyotamānau",
    "GK19gu05-06u:262": "divya-nṛtya-pratimallatayā labdha-malla-tālamānau tat-parvaṇaḥ sarvataḥ",
    "GK19gu05-06u:263": "samāhṛta-vimānau sumanobhiḥ sumanobhiḥ kṛtamānau ghaṭikām ekām akhilān ekāyanān nirmamatuḥ",
    "GK19gu05-06u:264": "[50] tad asahamānaḥ sahamānaḥ kaṃsas tu draviṇa-balayor",
    "GK19gu05-06u:265": "eka-paryāyatayevābhedam ālaksya",
    "GK19gu05-06u:266": "gopa-draviṇa-haraṇādi-lakṣaṇa-vaksyamāṇa-nija-vacaḥ-pracāraṇa-lakṣyataḥ",
    "GK19gu05-06u:267": "savya-hastasya dvi-tra-vāram astatayā sva-vāditraṃ niṣiṣedha |",
    "GK19gu05-06u:268": "[51] tatra ca niṣiddhe siddheśvara-vāditre tu śuddhatayā siddhe tadīddhe hitatayā sahitaṃ sakhi-varga-sahitatayā ca valgu yad avalgad yac ca",
    "GK19gu05-06u:269": "vraja-devaṃ vasudevam ugrasenam apy uddiśya tasya tat tad ugraṃ vacanam",
    "GK19gu05-06u:270": "aśṛṇot tad dvayam api sva-cchidra-bādhāya lakṣyaṃ vidhāya sahasā",
    "GK19gu05-06u:271": "sahasānanatayā paryak plavamānaḥ svairī kaṃsa-vairī |",
    "GK19gu05-06u:272": "tasmād akasmāt kaṃsa-mañcopary eva paryaikṣata |",
    "GK19gu05-06u:273": "[52] yatra kaṃsena saha tena suduḥsahaṃ śrī-harer vigraha-teja eva",
    "GK19gu05-06u:274": "vigraha-karam āsīt |",
    "GK19gu05-06u:275_0": "atha samupāgata-dhvaṃsaḥ kaṃsaś ca svaṃ parājayamānāt tasmāt parājayamāna-manā dhairyaṃ",
    "GK19gu05-06u:275_1": "hitvā khaḍga-carmaṇī gṛhītvā yad vicacāra, tenāpi durdharṣaḥ sa-harṣa-gatiḥ sa eṣa",
    "GK19gu05-06u:275_2": "vraja-kula-gatis",
    "GK19gu05-06u:276": "tat-keśa-grāhitā-nirvāhitāṃ katham avāpa, tat khalv asāv api boddhuṃ śaśāda-vaśatāpannaḥ śaśavan na śaśāka |",
    "GK19gu05-06u:277": "[53] lokas tu tad idaṃ ślokayāmāsa,-",
    "GK19gu05-06u:278": "śyenaḥ kapotam iva pañcamukhaḥ karīndraṃ vajro giriṃ vikira-rāṭ kaṭukād raveyam |",
    "GK19gu05-06u:279": "kaṃsaṃ nigṛhya sahasā vaśayan sa eṣa krīḍāṃ karoti paritaḥ pṛthum añcam añcan ||GC_2,5.45||",
    "GK19gu05-06u:280": "[54] tad evaṃ loke kṛta-śloke hariṇā gṛhīta-keśaḥ sa bhojeśaḥ prāṇānām",
    "GK19gu05-06u:281": "ardhaṃ pūrvaṃ mumoca, nijāghrātatayā mañcād avāñcaṃs tv ardham iti harir api tac chīghratāṃ boddhuṃ yoddhu-manastā-vaśān na śaśāka |",
    "GK19gu05-06u:282": "kaṃsasya keśā hariṇā vikṛṣṭāḥ prāṇāś ca tan muṣṭi-gatā babhūvuḥ |",
    "GK19gu05-06u:283": "citraṃ na cedaṃ smara tasya bālye tat pūtanā-stanya-vikarṣaṇaṃ ca ||GC_2,5.46|| (indravajrā)",
    "GK19gu05-06u:284": "patat-khaḍga-carmā galad-ratna-varmā",
    "GK19gu05-06u:285": "bhramat-sarva-keśaḥ skhalan-mūrdha-veśaḥ |",
    "GK19gu05-06u:286": "sa mañcād adhastāj janānāṃ purastād anenādhirūḍhaḥ papātātimūḍhaḥ ||GC_2,5.47|| (bhujaṅga-prayātā)",
    "GK19gu05-06u:287": "prāg āsīt stabdha-pakṣmā bhayam anu sa yathā tadvad eva pramītaḥ",
    "GK19gu05-06u:288": "kaṃso'yaṃ tena mṛtyuṃ gata iti nikhilair bhīrubhir nābhyabhāṣi |",
    "GK19gu05-06u:289": "śrī-kṛṣṇas tat-pratītaṃ sapadi viracayan hastivat siṃha-varyaḥ",
    "GK19gu05-06u:290": "sāvajñaṃ taṃ visaṃjñaṃ sadasi tata itaḥ kṣmāṃ ca karṣaṃś cakarṣa",
    "GK19gu05-06u:291": "||GC_2,5.48|| (sragdharā)",
    "GK19gu05-06u:292": "tato jaya-jaya-dhvani-prasita-vādya-kolāhala-",
    "GK19gu05-06u:293": "prasūna-ghana-vṛṣṭi-yuk-stuti-divas pṛthivy-āspadaiḥ |",
    "GK19gu05-06u:294": "kṛta-pramada-vardhanaḥ sapadi kaṃsa-cid-vardhanaś",
    "GK19gu05-06u:295": "ciraṃ nija-ganārcitaḥ sthagita-buddhir āsīd asau ||GC_2,5.49|| (pṛthvī)",
    "GK19gu05-06u:296": "kaṃsa-dhvaṃsana-śaṃsana-prathana-bhṛd gīrvāṇa-gīr-bāndhava-",
    "GK19gu05-06u:297": "dyovādyottama-gandha-sandha-kusumāsārārcir-abhyarcitaḥ |",
    "GK19gu05-06u:298": "bhūmi-sthāpy atibhūmita-gatam aho bhūmā tadā bhūyasā-",
    "GK19gu05-06u:299": "nanda-syanda-bhareṇa bhāvitatayā hārī harir bhāvyatām ||GC_2,5.50||",
    "GK19gu05-06u:300": "(śārdūla)",
    "GK19gu05-06u:301": "tataś ca,",
    "GK19gu05-06u:302": "yadā kaṅkādayo bhrātur nirveśāyātra saṃyayuḥ |",
    "GK19gu05-06u:303": "sāhāyyāya tadā rāmaḥ parigheṇārdati sma tān ||GC_2,5.51|| (anuṣṭubh)",
    "GK19gu05-06u:304": "[55] atha hari-vaṃśādi-miśrībhūta-śrī-bhāgavata-mata-prabhūtatayā kathāṃ prathayiṣyāmaḥ |",
    "GK19gu05-06u:305": "[56] yathā- tad evaṃ śrīmān govindaḥ svayaṃ nanditvā",
    "GK19gu05-06u:306_0": "śrīman-nandarājena sākaṃ vindamānaṃ śrīmad-ānakadundubhiṃ vanditvā taṃ mocayitvā",
    "GK19gu05-06u:306_1": "sarvān api rocayitvā śrī-devakīm apy anusandhāya tathā sandhāya gṛhāya bṛhan-mahilābhiḥ",
    "GK19gu05-06u:306_2": "saha samvidhāya yathā-sandham anyān api labdha-sambandhān dhṛtānandān vidhāya kaṃsena",
    "GK19gu05-06u:306_3": "kṛta-bandhanasya",
    "GK19gu05-06u:307": "hṛta-dhanasya taj-janakasya mocanārtham api janān abhidhāya",
    "GK19gu05-06u:308": "mataṅgaja-vrajenāpi kraṣṭuṃ suṣṭhu-duṣkaraṃ kaṃsa-kalevaram īṣat-karatayā",
    "GK19gu05-06u:309": "vāma-kareṇa kaca-nikare vikṛṣya tad-vartma-parikhāṃ pari parihṛṣyal loka-sārthāvṛta-pitṛ-dvayānugantṛkatayā viśrānti-tīrtham anu viśrāntim avāpa |",
    "GK19gu05-06u:310": "[57] tad anu saṅkarṣaṇādayaś ca kaṅka-mukhān saṅkarṣantaḥ sarveṣāṃ harṣaṃ",
    "GK19gu05-06u:311": "varṣantaḥ kṛta-karṣa-prāṇānām amitrāṇāṃ parṣadaṃ cakruḥ |",
    "GK19gu05-06u:312": "[58] paraspara-pradhane nidhanaṃ gatān bhuvar-lokāt patitān kravyādān lokān iva yān sabhyāḥ paśyanti sma |",
    "GK19gu05-06u:313": "tad evaṃ sthite sādhūnāṃ manasi ca susthite |",
    "GK19gu05-06u:314": "śrīman-nanda-mahāśayā drutataraṃ prasthāpayan yaṃ naraṃ goṣṭhaṃ kaṃsa-vināśa-śaṃsana-kṛte prāgād ayaṃ tad yadā |",
    "GK19gu05-06u:315": "tasmāt tarhi na kevalāḥ sukhamayā vādya-svanās tāṃ purīm āptāḥ kintu janāś ca kecid iha ye tad yaugapadyaṃ yayuḥ ||GC_2,5.52||",
    "GK19gu05-06u:316": "(śārdūla)",
    "GK19gu05-06u:317": "[59] tataś ca mṛta-priyatayānanusaṃhita-saṃhanana-kriyatām āpannāḥ",
    "GK19gu05-06u:318": "kaṃsādi-striyas tatrāgatya gaty-antara-rahitāḥ sva-sva-paty-aṅgam āśliṣya",
    "GK19gu05-06u:319": "dviṣyamāṇa-nija-prānā rodanaṃ kurvāṇā rodanaṃ vijahus tathā tan mātaraś ca kātaratām avāpuḥ",
    "GK19gu05-06u:320": "tatra ca-",
    "GK19gu05-06u:321": "cihnāni dayita-ghnāni nihnuvānāḥ purābhavan |",
    "GK19gu05-06u:322": "kaṃsa-striyaḥ śugārtyā tad vyaktyāmārjan hriyaṃ hareḥ ||GC_2,5.53||",
    "GK19gu05-06u:323": "(anuṣṭubh)",
    "GK19gu05-06u:324": "tathāpi-",
    "GK19gu05-06u:325": "rodanaṃ sapadi rodanaṃ tathā tan niśamya ca niśāmya cājitaḥ |",
    "GK19gu05-06u:326": "svaṃ sa-tāpam avamatya satya-kṛt",
    "GK19gu05-06u:327": "tāḥ sa-sāntvam abhito'py asāntvayat ||GC_2,5.54|| (rathoddhatā)",
    "GK19gu05-06u:328": "sāntvayann apy amūḥ kṛṣṇo na vipade sva-sāntvanam |",
    "GK19gu05-06u:329": "iti tatra niyujyānyān ninyus taṃ yadavaḥ puram ||GC_2,5.55|| (anuṣṭubh)",
    "GK19gu05-06u:330": "[60] yatra ca puryantar-upaplavaṃ vyājam ācaritavantaḥ |",
    "GK19gu05-06u:331": "yadā cākrūraṃ sva-gṛhāya ninīṣantaṃ niṣidhyan nīti-vidhy-agraṇir nijāvaraja-gṛham eva",
    "GK19gu05-06u:332": "vraja-rājaḥ sāgrajaṃ taṃ nināya, upaveśayāmāsa ca; yathā-",
    "GK19gu05-06u:333": "madhye kṛṣṇaṃ rāmam apy atra kṛtvā",
    "GK19gu05-06u:334": "pārśva-dvandve śauri-nandāvabhūtām |",
    "GK19gu05-06u:335": "agre vyagrā yādava-prāgrya-lokās",
    "GK19gu05-06u:336": "te saṅgataṃ suṣṭhu sammardam āpuḥ ||GC_2,5.56|| (anuṣṭubh)",
    "GK19gu05-06u:337": "dvayaṃ tan-melanāyāsīd aśeṣāṇāṃ tad-agrataḥ |",
    "GK19gu05-06u:338": "jyāyasāṃ gopa-bhū-bhartā gāndineyaḥ kanīyasām ||GC_2,5.57|| (anuṣṭubh)",
    "GK19gu05-06u:339": "[61] atha taṃ kaṃsa-dārādi-rodanaṃ santānataḥ santaptam eva santaṃ śrīmantaṃ putrāparādha-rāhu-kalita-mukha-vidhu-śri-rāhukaḥ",
    "GK19gu05-06u:340": "gaty-antara-rahitaḥ sva-",
    "GK19gu05-06u:341": "hita-sahitaḥ kanaka-daṇḍa-lakṣita-kṣitipa-maṇḍana-maṇdalam agrato nidhāya mūrdhānam avāgraṃ vidhāya tasthau |",
    "GK19gu05-06u:342": "[62] taṃ punar avadhāya śrīman-nanda-sahitānakadundubhir uttasthau |",
    "GK19gu05-06u:343": "utthitayoś ca tayo rāma-rāmānujāv api tādṛg-avasthau babhūvatur anubabhūvatuś ca so'yam iti",
    "GK19gu05-06u:344": "anubhūya ca vidūya bhūya-sādareṇa sambhūya dareṇa dhūyamānam amūm ugrasena-nāmānaṃ praṇāma-puraḥsaratayā purata eva niveśanayā puraś cakratuḥ |",
    "GK19gu05-06u:345": "[63] sa tu suta-sutatāparādha-sambādha-saṅkocataḥ śocann idam avocata,-",
    "GK19gu05-06u:346": "yadyapi mantu-vidhātuḥ",
    "GK19gu05-06u:347": "svajanaḥ sujane'bhidhātum arhen na |",
    "GK19gu05-06u:348": "tarhy apy ananya-gatitā",
    "GK19gu05-06u:349": "balavaty etaṃ pralāpayati ||GC_2,5.58|| (āryā)",
    "GK19gu05-06u:350": "[64] śrī-kṛṣṇa uvāca,- kāmam ādiśyatām |",
    "GK19gu05-06u:351": "[65] ugrasena uvāca,-",
    "GK19gu05-06u:352": "sa evādhipatir bhūmyāṃ yas tāmasa-vināśanaḥ |",
    "GK19gu05-06u:353": "vidhvasta-śārvarād bhānor anyaḥ kaḥ syād aharpatiḥ ? ||GC_2,5.59||",
    "GK19gu05-06u:354": "(anuṣṭubh)",
    "GK19gu05-06u:355": "vṛddho yaḥ sa tu vṛddhānām eva vartmānuvartatām |",
    "GK19gu05-06u:356": "akula-kāla-javagaḥ kaḥ kuryāt pratikūlatām ? ||GC_2,5.60|| (anuṣṭubh)",
    "GK19gu05-06u:357": "[66] tasmād idaṃ chatrādikaṃ svena satrā kriyatām iti |",
    "GK19gu05-06u:358": "[67] śrī-kṛṣṇa uvāca,- rājaṃs tava tanūjasya mad-vihita-vināśanatā sarvair eva niśāmitā |",
    "GK19gu05-06u:359": "katham iva tām anyathayāni ? kintu mama tan nāśanatāyām upalakṣaṇatā paraṃ lakṣyate; yasmād",
    "GK19gu05-06u:360": "eva tatra paraṃ kāraṇam |",
    "GK19gu05-06u:361": "mayā tu labdha-buddhi-balatayā sva-vaśāyām api daśāyāṃ jñātam api tad vairam avajñātam |",
    "GK19gu05-06u:362": "bālya-daśāyāṃ tat kila na jñātam",
    "GK19gu05-06u:363": "eva, tathāpi tena pūtanādi-yūthaṃ kramaśaḥ prasthāpitam, tādṛśa-kālenaiva",
    "GK19gu05-06u:364": "ca saṃsthāpitam |",
    "GK19gu05-06u:365": "tathā hi-",
    "GK19gu05-06u:366": "stanyān māṃ tudatī bakī khala-marut karṣaṃś chalāt saṃharan",
    "GK19gu05-06u:367": "vatsākhyo nigiran bako mayaja-nirvicchedayan mitrakaiḥ |",
    "GK19gu05-06u:368": "bhuñjānaḥ sa-gaṇaṃ phaṇī hṛta-balaṃ kurvan pralambaḥ sa ca ghnantu kṣmā-turago gilan svayam anaśyad dūṣaṇaṃ kiṃ mama? ||GC_2,5.61||",
    "GK19gu05-06u:369": "(śārdūla)",
    "GK19gu05-06u:370": "yo'yaṃ vā tanayas tava svayam asāv akrūrakaṃ preṣayan mām ānāyya nighātayan kuvalayāpīḍena mallaiḥ punaḥ |",
    "GK19gu05-06u:371": "yuṣmat-kutsana-bhartsana-śravaṇa-jān mantor mayā bhīruṇā",
    "GK19gu05-06u:372": "prāyaścitta-kṛtā dhṛtaḥ kaca-taṭe tasmād akasmān mṛtaḥ ||GC_2,5.62||",
    "GK19gu05-06u:373": "(śārdūla)",
    "GK19gu05-06u:374": "[68] tasmāt tasya sa-jātīya-vijātīya-bālaṅgilasya mātulāher māraṇam api",
    "GK19gu05-06u:375": "tad-udyama-kāraṇam",
    "GK19gu05-06u:376": "eva jātam, na tu mad-īhāspadī-kṛtam |",
    "GK19gu05-06u:377": "tathā ca sati katham iva rājyaṃ prājyatayā mahyaṃ rocatām?",
    "GK19gu05-06u:378": "[69] sa eṣa cāvyabhicāri-saṅkalpasya mama saṅkalpaḥ pratikalpaṃ",
    "GK19gu05-06u:379": "satya-vacasām api jalpa-",
    "GK19gu05-06u:380": "viṣayī-bhaviṣyati |",
    "GK19gu05-06u:381": "yathā-",
    "GK19gu05-06u:382": "ahaṃ sa eva go-madhye gopaiḥ saha vanecaraḥ |",
    "GK19gu05-06u:383": "prītimān vicariṣyāmi kāmacārī yathā gajaḥ ||GC_2,5.63||",
    "GK19gu05-06u:384": "etāvac chataśopy evaṃ satyenaiva bravīmi te |",
    "GK19gu05-06u:385": "na me kāryaṃ nṛpatvena vijñāpyaṃ kriyatām idam |",
    "GK19gu05-06u:386": "bhavān mānyostu rājā me yadūnām agrajaḥ prabhuḥ [HV 78.35-37] iti",
    "GK19gu05-06u:387": "[70] tad evam asya sarve'pi suśīlatām anuśīlayantas tad etan",
    "GK19gu05-06u:388": "mukha-mādhurya-puryamāṇa-",
    "GK19gu05-06u:389": "salila-kalila-vilocanāḥ kṣaṇa-katipayaṃ tad-avastham eva tasthuḥ |",
    "GK19gu05-06u:390": "śrīmad-ānakadundubhy-ādayaḥ katipaye bibhyati sma |",
    "GK19gu05-06u:391": "śrīman-nandādayas tu nandanti smeti sthite taṃ svataḥ parataś ca bhītam ālocayan punaḥ śrī-kṛṣṇaḥ prāha sma,- virāṭ-kulam idaṃ samprati virāḍ-jātam |",
    "GK19gu05-06u:392": "tato yadi bhavān patitām imām urvīm urvī-patitām urīkurvīta, tadā dina-katipayaṃ",
    "GK19gu05-06u:393": "vayam api sāhāyakam āhariṣyāmaḥ |",
    "GK19gu05-06u:394": "na cet sadya eva gokulaṃ prapadya",
    "GK19gu05-06u:395": "tad-anavadya-sukham abhimukham ānayiṣyāmaḥ iti |",
    "GK19gu05-06u:396_0": "[71] tad evaṃ keśavasyābhiniveśataḥ sarveṣām apy anyathā kleṣatas taṃ bhojeśaṃ tūṣñīkām",
    "GK19gu05-06u:396_1": "eva puṣṇantaṃ śrī-gokula-prema-tṛṣṇaḥ so'yaṃ śrī-kṛṣṇaḥ svayam eva sa-nirbandhaṃ",
    "GK19gu05-06u:396_2": "mukuṭa-bandha-bandhuraṃ karoti sma |",
    "GK19gu05-06u:397": "[72] taṃ prati sarveṇa samam agarveṇa mūrdhānam ānamya svayam asāv",
    "GK19gu05-06u:398": "āvedayāmāsa,-",
    "GK19gu05-06u:399": "rājaṃs tasya vīra-gatiṃ gatasya satkāra-kāraṇaṃ bhavat-puraḥ-sarāḥ",
    "GK19gu05-06u:400": "sarve'pi vayam anusarāmaḥ |",
    "GK19gu05-06u:401": "śrīmat-pitarau tu labdha-śrama-visarau",
    "GK19gu05-06u:402": "nija-nijāvāsam evāsīdatām iti |",
    "GK19gu05-06u:403": "śrīdāmādīn prati ca jagāda- āvāṃ tāvat krūra-karmaṇi pratiruddhāv iti bhavanta eva",
    "GK19gu05-06u:404": "śrīmat-pitṛ-caraṇānugatim anubhavantaḥ śakaṭāvaroha evaṃ rātriṃ kṣipantu | iti |",
    "GK19gu05-06u:406": "[73] tatas tathā vidhāya punar viśrāntiṃ sannidhāya taraṇibhis",
    "GK19gu05-06u:407": "taraṇi-duhitur uttara-tīre",
    "GK19gu05-06u:408": "mṛta-kāyān nidhāya teṣāṃ preta-kāryaṃ saṃvidhāya",
    "GK19gu05-06u:409": "śrīmad-ānakadundubhi-bhavanam",
    "GK19gu05-06u:410": "eva saha-rāmaḥ samājagāma |",
    "GK19gu05-06u:411": "[74] āgamya ca sarveṣām agamyaṃ tad-avarodham avarundhānaḥ sāvadhānam amū",
    "GK19gu05-06u:412": "mātara-",
    "GK19gu05-06u:413": "pitarau namaś cakāra |",
    "GK19gu05-06u:414": "kintu sva-prabhāvānubhavāl",
    "GK19gu05-06u:415": "labdha-pitṛ-bhāvābhibhavāv ata evāsambhavantau tatra-bhavantau tāv anubhūya dūyamāna iva tathā niveśayāmāsa |",
    "GK19gu05-06u:416": "yathāsmad vraja-rāja-dvandvavad eva nirdvandva-sadayatāmaya-hṛdayatayā taṃ",
    "GK19gu05-06u:417": "bala-",
    "GK19gu05-06u:418": "valitaṃ tāv āliṅgantāv aliṅgavad bahu-samayam āsāte sma |",
    "GK19gu05-06u:419": "yataḥ,",
    "GK19gu05-06u:420": "rasayati na hi yāvan mādhurīm asya tāvan nayati manasi bhaktas tīvra-bhāvaṃ prabhāvam |",
    "GK19gu05-06u:421": "sa katham itarathā vā śrī-śukaḥ śaśvad etat sphuṭa-madhurima-bhājaṃ śrī-vrajaṃ suṣṭhu nauti ||GC_2,5.65|| (mālinī)",
    "GK19gu05-06u:422": "[75] atha śrīmad-ānakadundubhinā samaṃ bahir āgatya svayam evānusmṛtya bhṛtya-",
    "GK19gu05-06u:423": "vatsalaḥ śrī-vatsa-lakṣmā didṛkṣayā nirnimiṣa-pakṣmāḥ sarva-śarmada-yaśāḥ",
    "GK19gu05-06u:424": "saṅkoca-",
    "GK19gu05-06u:425": "vaśāt pūrvaṃ dūrata eva labdha-nijālocana-pūram uddhava-māyād",
    "GK19gu05-06u:426": "anugṛhīta-jana-dvārā",
    "GK19gu05-06u:427": "sānugrahaṃ gṛhād ājuhāva |",
    "GK19gu05-06u:428": "tataś ca-",
    "GK19gu05-06u:429": "anyo'nyaṃ milati sma yarhy abhinavaṃ tarhi svayaṃ nāvidat",
    "GK19gu05-06u:430": "ko'haṃ kutra kadā ka eta iti sa preyān sa ca śrī-prabhuḥ |",
    "GK19gu05-06u:431": "kiṃ cādūra-gatāś ca tan na vividur yat tatra siddhāntitāṃ ko gacchen nija-tattvam etad anayoḥ premā paraṃ vetti hi? ||GC_2,5.66||",
    "GK19gu05-06u:432": "(śārdūla)",
    "GK19gu05-06u:433": "[76] atha rāmeṇa samaṃ rāmānujaḥ sa-vyājam ānakadundubheḥ kiñcid antaritam",
    "GK19gu05-06u:434": "añcann amuñca na muñcan nāsīt |",
    "GK19gu05-06u:435": "añcitvā ca śītalita-viraha-maya-sva-hṛdaya-vāpyākārayā nija-bāṣpa-dhārayā muhur api tan mukha-nirīkṣaṇa-pūrvaka-tad-āliṅgana-parvaṇi tam antaraṅgatayābhiṣiñcann ivālokyata |",
    "GK19gu05-06u:436": "[77] atha saha-rāmoddhavaḥ śrī-śūrodbhavam anujñāpya bhoja-rāja-gṛhaṃ",
    "GK19gu05-06u:437": "prāpya kaṃsa-",
    "GK19gu05-06u:438": "patnīnāṃ bāṣpaṃ nirvāpya rāja-sabhāyām ugrasenaṃ saha-yādava-senam ānāyya tavaiva rājyaṃ nyāyyam iti pratyāyya siṃhāsanaṃ svīkārya punaḥ śrī-śūra-janikāyyam",
    "GK19gu05-06u:439": "āgatavān |",
    "GK19gu05-06u:440": "brahmāṇḍa-kotīśvaratāti-tucchā",
    "GK19gu05-06u:441": "yasyekṣyate viṣṇūpadeśitā ca |",
    "GK19gu05-06u:442": "sā tasya goloka-mahendra-sūnoḥ",
    "GK19gu05-06u:443": "kāmyā kathaṃ kaṃsaka-rājya-lakṣmīḥ? ||GC_2,5.67|| (indravajrā)",
    "GK19gu05-06u:444": "[78] atha samuddhava-lasad-uddhava-sahitābhyāṃ tābhyāṃ saha mahā-ratha-mūhyamāna-",
    "GK19gu05-06u:445": "manoratham āruhya sa punar ānakadundubhir vraja-mahī-patiṃ prati milanāya viśaṅkaṭaṃ tadīya-śakaṭa-vrajam ājagāma |",
    "GK19gu05-06u:446": "āgamya ca gāḍhāliṅganatayā saṅgamya ramya-svajana-saṃvalitena tena tena saha parasparaṃ",
    "GK19gu05-06u:447": "labdha-dhvaṃsa-kaṃsa-kṛta-caropadrava-vārtāṃ vartayāmāsa |",
    "GK19gu05-06u:448": "vartayitvā ca punaḥ prārthayāmāsa,- yāvat sthitis tāvad asmad-gṛha eva sva-gṛha iva sarvaiḥ saha bhoktavyam iti |",
    "GK19gu05-06u:449": "[79] tataś ca pratidinam evaṃ nirvartamāne mahā-parvaṇi sa-rāmaḥ",
    "GK19gu05-06u:450": "śrī-rāmānujaḥ",
    "GK19gu05-06u:451": "palāyita-yādava-caya-samācayana-maya-nava-rājya-prājya-sthāpana-karma-samaye",
    "GK19gu05-06u:452": "rāja-sabhāyāṃ śrī-vasudevasya sabhāyāṃ vā virājate sma |",
    "GK19gu05-06u:453": "antarāntarā ca śakaṭāvaroham āsādya śrīdāmādya-nija-mitraiḥ saha vicitraṃ krīḍati sma iti [80] atha dina-kathāṃ samāpayataḥ snigdhakaṇṭhasya vacanaṃ yathā,-",
    "GK19gu05-06u:454": "kaṃsaṃ nihatavān yaḥ prāk so'yaṃ kroḍa-gatas tava |",
    "GK19gu05-06u:455": "dvīpāt pratyāgataṃ vittam ivaitaṃ paśya gopate ||GC_2,5.68|| (anuṣṭubh)",
    "GK19gu05-06u:456": "[81] atha tatra gatāyāṃ kathāyāṃ samāpta-prathāyāṃ paramānandinaḥ",
    "GK19gu05-06u:457": "śrīmad-vraja-vandinas tad idaṃ paṭhanti sma,-",
    "GK19gu05-06u:458": "jaya kṛta-mathurā-praveśa-bhāvuka |",
    "GK19gu05-06u:459": "māthura-janatā-subhagam bhāvuka",
    "GK19gu05-06u:460": "nānā-vilasita-nandita-nāgara |",
    "GK19gu05-06u:461": "nagara-vadhū-jana-mohana-nāgara |",
    "GK19gu05-06u:462": "sa-vrajaka-kaṃsaka-vasanā-dāyaka |",
    "GK19gu05-06u:463": "kṛta-ruci-vāyini nija-ruci-dāyaka",
    "GK19gu05-06u:464": "bhakta-gaṇe dhṛta-karuṇā-pūraka |",
    "GK19gu05-06u:465": "mālākāra-manoratha-pūraka ||GC_2,5.",
    "GK19gu05-06u:466": "tanu-tata-kubjā-candana-citraka |",
    "GK19gu05-06u:467": "kubjā-vakrima-hṛti-kṛta-citraka",
    "GK19gu05-06u:468": "kaṃsa-makha-sthita-dhanur-anuyojaka |",
    "GK19gu05-06u:469": "nagara-janānāṃ sukha-śata-yojaka",
    "GK19gu05-06u:470": "kaṃsa-dhanur makha-dhanur anubhaṅgada |",
    "GK19gu05-06u:471": "tad-asahanoddhata-yoddhṛṣu",
    "GK19gu05-06u:472": "bhaṅgada ||GC_2,5.",
    "GK19gu05-06u:473": "hastipam anu nija-vartma-sa-mardaka |",
    "GK19gu05-06u:474": "tasmin dhṛta-ruṣi hasti-vimardaka",
    "GK19gu05-06u:475": "bhrātrā saha kari-danta-vibhūṣaṇa |",
    "GK19gu05-06u:476": "raṅgaṃ praviśan bhoja-vibhūṣaṇa",
    "GK19gu05-06u:477": "gaja-raktādibhir aṅgaṃ paricita |",
    "GK19gu05-06u:478": "bahu-vidha-bhāvair vividhaṃ paricita ||GC_2,5.",
    "GK19gu05-06u:479": "jagati samantād apratimallaka |",
    "GK19gu05-06u:480": "kaṃsāgre hata-tat-prati-mallaka ||GC_2,5.",
    "GK19gu05-06u:481": "sadasi samaste nāsti samohana |",
    "GK19gu05-06u:482": "malla-naṭana-kṛta-viśva-vimohana ||GC_2,5.",
    "GK19gu05-06u:483": "kaṃsaja-guru-nindana-kampākula |",
    "GK19gu05-06u:484": "dṛṣṭi-vikīrṇa-dyuti-śampākula ||GC_2,5.",
    "GK19gu05-06u:485": "pluti-līlā-kṛta-mañca-kṣobhaka |",
    "GK19gu05-06u:486": "krīḍā-vikrama-kaṃsa-kṣobhaka ||GC_2,5.",
    "GK19gu05-06u:487": "sahasā mañcāt kaṃsa-nipātaka |",
    "GK19gu05-06u:488": "tena dhvasta-tri-jagat-pātaka ||GC_2,5.",
    "GK19gu05-06u:489": "akhila-janānāṃ duḥkha-vimokṣada |",
    "GK19gu05-06u:490": "kaṃsasyāpi ca sahasā mokṣada ||GC_2,5.",
    "GK19gu05-06u:491": "mocita-vasudevādika-bandhaka |",
    "GK19gu05-06u:492": "sādhu-sukhaṃ prati dhṛta-nirbandhaka",
    "GK19gu05-06u:493": "viśrāntiṃ prati kaṃsākarṣaka |",
    "GK19gu05-06u:494": "vyañjita-nija-bala-balayotkarṣaka ||GC_2,5.",
    "GK19gu05-06u:495": "kaṃsa-pitari-jita-rājya-nidhāyaka |",
    "GK19gu05-06u:496": "nija-yaśasākhila-śarma-vidhāyaka |",
    "GK19gu05-06u:497": "vrajataḥ poṣyākhila-nistāraka |",
    "GK19gu05-06u:498": "punar api ca vraja-sukha-vistāraka",
    "GK19gu05-06u:499": "jaya jaya jaya jaya jaya jaya jaya jaya |",
    "GK19gu05-06u:500": "jaya jaya jaya jaya jaya jaya jaya jaya ||GC_2,5. vīra ||GC_2,5.69||",
    "GK19gu05-06u:501": "[82] tad evaṃ kathakayoḥ kathayā vandināṃ vandana-prathayā ca",
    "GK19gu05-06u:502": "labdhāvadhāna-poṣāḥ",
    "GK19gu05-06u:503": "śrī-kṛṣṇa-lābha-santata-santoṣāḥ sarve yathāsvaṃ tad-ānukūlya-sukham",
    "GK19gu05-06u:504": "arjayāmāsuḥ |",
    "GK19gu05-06u:505": "[83] atha labdha-prathāyāṃ rātri-kathāyāṃ śrī-rādhā-mādhavayor agrataḥ snigdhakaṇṭha uvāca,- tad etat pramada-vṛtte sthite pratilavam api gokulaṃ prasthite ca",
    "GK19gu05-06u:506": "tat-pradeśataḥ sandeśaḥ śrīmat-keśava-sadeśam āgataḥ, tatrānyeṣāṃ",
    "GK19gu05-06u:507": "prātaḥ-prastotavyaḥ |",
    "GK19gu05-06u:508": "samprati tu kaṃsa-pitari rājyārpaṇasya śravaṇataḥ kiñcid avāñcita-bhayamaya-cira-viraha-klamānāṃ",
    "GK19gu05-06u:509": "vraja-ramāṇām ati-nibhṛta-svasti-mukha-saṃbhṛtaḥ so'yam ākarṇyatām,-",
    "GK19gu05-06u:510": "virahas tava gopālīr dayita mitho yāḥ sa-patnīś ca |",
    "GK19gu05-06u:511": "rañjayati sma samastāḥ prāṇāt katham ahaha tā virañjayati? ||GC_2,5.70|| (udgīti)",
    "GK19gu05-06u:512": "vipinaṃ sadanaṃ yāsāṃ sadanaṃ vipinaṃ babhūva gopīnām |",
    "GK19gu05-06u:513": "tāsāṃ tvad-viyujāṃ kiṃ",
    "GK19gu05-06u:514": "mṛti-jīvanayor viparyayo na syāt? ||GC_2,5.71|| (gīti)",
    "GK19gu05-06u:515": "yāsāṃ candana-candra-",
    "GK19gu05-06u:516": "prabhṛti ca vastu-pratāpanaṃ bhavati |",
    "GK19gu05-06u:517": "hari-rahitānāṃ tāsāṃ vahniḥ kiṃ bata na śītatām ayitā? ||GC_2,5.72|| (gīti)",
    "GK19gu05-06u:518": "viśleṣas tava bhadraḥ kleśaṃ sa hared bhavann eva |",
    "GK19gu05-06u:519": "āśā seyaṃ dhṛṣṭā",
    "GK19gu05-06u:520": "tvat-sṛṣṭā tatra vighnam ātanute ||GC_2,5.73|| (udgīti)",
    "GK19gu05-06u:521": "bhavatā maryādārthaṃ yaḥ khalu paryāpitaḥ kālaḥ |",
    "GK19gu05-06u:522": "kālaḥ sa bhavann agha-hara",
    "GK19gu05-06u:523": "lavaśaḥ kalpāya kalpate'smākam ||GC_2,5.74|| (udgīti) iti |",
    "GK19gu05-06u:524": "[84] atra cedaṃ śrī-rādhā-sakhīnāṃ tad anupadyamānaṃ padyam,-",
    "GK19gu05-06u:525": "agha-hara viraha-vraṇatā",
    "GK19gu05-06u:526": "na hi naḥ kṛcchrāya tādṛśe śrayati |",
    "GK19gu05-06u:527": "rādhā-lavaṇim agalanaṃ yadi valanaṃ tatra nāpi kurvīta ||GC_2,5.75|| (gīti)",
    "GK19gu05-06u:528": "[85] tatra kāraṇam anyad anyad astu, tad idaṃ tu mahad eva duḥsaham,-",
    "GK19gu05-06u:529": "ānītaṃ ghṛta-pāyasānnam anayā kṛṣṇāya kiñcit tvayā labdhavyaṃ śuka tan-mayā ca madhuraṃ nāmnā rutaṃ tanyatām |",
    "GK19gu05-06u:530": "itthaṃ prātar anūdya nityam api tāṃ rādhāṃ muhuḥ śārikā",
    "GK19gu05-06u:531": "vṛndāraṇya-nivāsinī madhupura-kṣmā-nātha totudyate ||GC_2,5.76|| (śārdūla)",
    "GK19gu05-06u:532": "evaṃ priya-sakhī-lekhaṃ vācakasya bakī-ripoḥ |",
    "GK19gu05-06u:533": "lumpat-kalpas tadā bāṣpaḥ sthairya-kalpam acīk pat ||GC_2,5.77||",
    "GK19gu05-06u:534": "(anuṣṭubh)",
    "GK19gu05-06u:535": "[86] tad etat kathārambha eva tāsāṃ śvāsānāṃ bahir niṣkramaṇam iva vīkṣya snigdhakaṇṭhaḥ sotkaṇṭhaṃ samāpayann āha sma,-",
    "GK19gu05-06u:536": "rādhe yo'yaṃ dayitas tvayi dayitaḥ katham anārdratām ayitā?",
    "GK19gu05-06u:537": "tava tanu-latikām asraiḥ siñcati paśyāmbuda-śyāmaḥ ||GC_2,5.78|| (āryā)",
    "GK19gu05-06u:538": "[87] tad evaṃ madhuropasaṃhāreṇa vyāhāreṇa sarvam ānandayan tāv",
    "GK19gu05-06u:539": "amanda-premānanda-",
    "GK19gu05-06u:540": "mandiratayā vandināv amū tena saha yathā-svam āvāsaṃ vindataḥ sma,",
    "GK19gu05-06u:541": "śrī-rādhā-govindau ca kandarpa-mandiram iti |",
    "GK19gu05-06u:542": "iti śrī-śrīmad-uttara-gopāla-campūm anu",
    "GK19gu05-06u:543": "kaṃsa-vidhvaṃsanaṃ nāma pañcamaṃ pūraṇam",
    "GK19gu05-06u:544": "atha ṣaṣṭhaṃ pūraṇam",
    "GK19gu05-06u:545": "śrī-nanda-visarjanam",
    "GK19gu05-06u:546": "[1] atha śrī-govinda-kṛtam ahasi vrajendra-sadasi prātaḥ-kathā prathām āpa |",
    "GK19gu05-06u:547": "yatra madhukaṇṭha uvāca,-",
    "GK19gu05-06u:548": "[2] tad-evaṃ kaṃsa-māraṇānantaram uccāvaca-vāraṇāya yatra",
    "GK19gu05-06u:549_0": "kutracid-gata-yādava-kulākāraṇāya samudbhūta-kaṃsa-pakṣa-nirhāraṇāya ca vrajāgamanāyālabdhāvasare",
    "GK19gu05-06u:549_1": "kaṃsa-hare tat-paryanta-vṛttaṃ pratilavam api śravasi vṛttaṃ kurvatām upanandādīnāṃ",
    "GK19gu05-06u:549_2": "sānandānām api",
    "GK19gu05-06u:550": "vilambāśaṅkā-śaṅku-saṅkulānāṃ sandeśaḥ praviveśa; yathā-",
    "GK19gu05-06u:551": "harer mātā bhaktaṃ tad-avadhi na bhuṅkte tad-anugās",
    "GK19gu05-06u:552": "tathā tasmin gopāḥ prati-muhur upāyātividhurāḥ |",
    "GK19gu05-06u:553": "kim anyad vaktavyaṃ vrajam anugataṃ yat paśu-kulaṃ",
    "GK19gu05-06u:554": "vanasthaṃ yad vā tan-nikhilam iha śiryad vilapati || iti || GC_2,6.1 ||",
    "GK19gu05-06u:555": "[3] atha kutaścin manaḥ-stha-saṃkocataḥ samprati prati-gamanād viramya",
    "GK19gu05-06u:556": "bhāvi-līlā-sūcana-devarṣi-vacana-smaraṇāt tad-eva ca niyamya sahamānatāṃ",
    "GK19gu05-06u:557": "vahann api tad-evaṃ niśamya samyag-utsukatayā gamyam eveti manaḥ punaḥ saṅgamya so'ayaṃ vraja-prāṇa-vrajaḥ svāgrajaṃ raho nirvyājaṃ vyājahāra,-",
    "GK19gu05-06u:558": "æārya ! tatra-bhavatātra sāhāyyaṃ dhāryatām |",
    "GK19gu05-06u:559": "ahaṃ punar vrajam eva",
    "GK19gu05-06u:560": "vrajāni' iti |",
    "GK19gu05-06u:561": "[4] sa punaḥ sāsram uvāca,- bhrātar bhavantaṃ vinā mama sarvaṃ vināśam",
    "GK19gu05-06u:562": "āyātīti na mayā kim api syāt |",
    "GK19gu05-06u:563": "[5] śrī-kṛṣṇa uvāca,- tarhi kiṃ kāryam ?",
    "GK19gu05-06u:564": "[6] sa uvāca,- yadūnugrasenānugatān vidhāya drutam ubhābhyām evāvābhyāṃ gokulaṃ gantavyam",
    "GK19gu05-06u:565": "tad idaṃ mayāpi bhavyaṃ nivedayaitavyam āsit, diṣṭyā svayam eva diṣṭyā tad uṭṭaṅkitam |",
    "GK19gu05-06u:566_0": "[7] atha śrī-kṛṣṇas tena sākaṃ śrī-vasudeva-vinā-kṛta-yadu-kula-virājamāna-yadu-rāja-sahāyāṃ",
    "GK19gu05-06u:566_1": "gatvā kṣaṇād avasaraṃ ca matvā tad idaṃ nivedana-mudrayā vedayāmāsa,- æmama kiñcid",
    "GK19gu05-06u:566_2": "vijñaptir asti' iti |",
    "GK19gu05-06u:567": "[8] sarve sa-sambhramam ūcuḥ,- kāmam ājñāpyatām |",
    "GK19gu05-06u:568": "[9] śrī-kṛṣṇa uvāca,-æsamprati bhavantaḥ sarve sva-bhavanam eva",
    "GK19gu05-06u:569": "samāgatavantaḥ, rāja-mahāśayāś ca nija-rājāsanam evāsanaṃ vidhāya yathā-pūrvaṃ bhavatāṃ parva vitanitatāraḥ |",
    "GK19gu05-06u:570": "mayā pūrvam apīdaṃ",
    "GK19gu05-06u:571": "nivedanaṃcakre, yan-mahyaṃ rājyaṃ na rocate, kiṃ tu mama vṛndāvanam eva sukha-vṛndāya kalpate' iti |",
    "GK19gu05-06u:572": "[10] tad evam avadhāya mukhāvalokanaṃ vyatividhāya satsu sabhāsatsu",
    "GK19gu05-06u:573": "vikadru-nāmā yadu-bṛddhaḥ samṛddha-kṣobham ācacakṣe,- pūrvam asmākam ekaḥ",
    "GK19gu05-06u:574": "kaṃsaka eva dhvaṃsaka āsīt |",
    "GK19gu05-06u:575": "tad-balād anye punar asmābhir na gaṇyeṣu kṛtāḥ, bhavatā pramāpite tu tasmin pracura-pramāṇas tad-vidhā jātāḥ, yato jarāsandhādayas tat-sambandhāhita-nirbandhāḥ koṭayaḥ",
    "GK19gu05-06u:576": "prasārita-śastra-koṭayaḥ santi |",
    "GK19gu05-06u:577": "tasmād",
    "GK19gu05-06u:578": "bhavan-mātrāśraya-praṇayanīya-prāṇa-trāṇa-yātrā yadavaḥ svayaṃ yathāvad",
    "GK19gu05-06u:579": "avasthāpyantāṃ saṃsthāpyantāṃ vā |",
    "GK19gu05-06u:580": "[11] kiṃ ca æasyās tvām aṣṭamo garbhaḥ' [bhā 10.1.34] iti",
    "GK19gu05-06u:581": "gīr-vāṇa-vāṇī-sandarbha-sākṣitayā bhavān asmākam eva satyam apatyam, na tu go-paty-adhipānām ity asmat-pratyavasthāpanam eva bhavatā pratyham",
    "GK19gu05-06u:582": "ācaraṇīyam |",
    "GK19gu05-06u:583": "teṣām apakāra-kārakaś ca kaścana samprati bhātīti",
    "GK19gu05-06u:584": "yathā-bhavyaṃ syāt tathā vyavahartavyam iti kim adhikaṃ marma-vyañjanayā",
    "GK19gu05-06u:585": "sādhūnāṃ śatrujitsu parama-dharmavitsu |",
    "GK19gu05-06u:586": "[12] atha tad etad anatikramyaṃ niśamya samyag vācaṃ saṃyamya durmanā iva tasmād apagamya śrī-vasudeva-devakībhyāṃ dharmyaṃ harmyam āgamya",
    "GK19gu05-06u:587": "śrī-rāmeṇa samam eva tāv anu nivedayāmāsa,-",
    "GK19gu05-06u:588": "śrī-mat-pitarāv-ājñā-vitarāyāvadhānam atrādhattām |",
    "GK19gu05-06u:589": "[13] tāv ucatuḥ,- hanta ! tat kim ?",
    "GK19gu05-06u:590": "[14] śrī-kṛṣṇa uvāca,- yad vrajalokaṃ vilokaṃ vilokam āyacchāvaḥ |",
    "GK19gu05-06u:591": "[15] atha tad-etad avadhārya tau tūṣñīkām evāpuṣñītām |",
    "GK19gu05-06u:592": "tau hi pūrvam",
    "GK19gu05-06u:593": "ugrasena-mukuṭa-bandham anu tad-vacana-pravandham ākarṇya vaivarṇyam evāsannau staḥ |",
    "GK19gu05-06u:594": "yaḥ khalv avyabhicāritayā vaiśampāyanādibhir api hari-vaṃṣādiṣu pracārita evāsti; yathā darśitam,- æahaṃ sa eva go-madhyaḥ'",
    "GK19gu05-06u:595": "ityādi |",
    "GK19gu05-06u:596": "jānāte sma ca tāv asya manovṛttaṃ yad vraja-gamane",
    "GK19gu05-06u:597": "labdha-saṅgamane sarvam asau vismaratīti |",
    "GK19gu05-06u:598_0": "[16] tataś cirād evam ucatuḥ,- ætataḥ parihṛtāv eva cira-labdha-śvāsa-rūpābhyāṃ yuvābhyām",
    "GK19gu05-06u:598_1": "āvām' iti tatrākrūrasya jananyā ca vicārataḥ krūram idaṃ proktam,- æyady atra vraja-janānāṃ",
    "GK19gu05-06u:598_2": "gamanāgamanam",
    "GK19gu05-06u:599": "asti, tarhi vraja evāyam astīti gamanaṃ vāsya kathaṃ nirodha-viṣayīkriyate",
    "GK19gu05-06u:600": "?' iti |",
    "GK19gu05-06u:601": "[17] atha sarve tasyā mukhaṃ paśyantaś ciraṃ vimṛśya tasthuḥ |",
    "GK19gu05-06u:602": "[18] tad-evaṃ sati punar vivikta-mitābhyāṃ rāmājitābhyām akṣīṇam aṣaḍa-kṣīṇam idaṃ nirṇiktaṃ viviktam,- tad idam āvābhyāṃ saralatayā param anayor guru-caraṇayor niveditam |",
    "GK19gu05-06u:603": "tat punar amūbhāṃ svāniṣṭaṃ vitarkya pratyādiṣṭaṃ gurvājñālaṃghananṃ tu na maṅgalāya kalpeta",
    "GK19gu05-06u:604": "yad-ājñā-pālanāya parama-maryādaḥ sa khalu raghu-varyaḥ prājyaṃ rājyam api",
    "GK19gu05-06u:605": "parityajya nava-bhāryayā saha rākṣasa-caryābhīṣaṇam api vanaṃ bāḍham",
    "GK19gu05-06u:606": "avagāḍhaṃ cakāra |",
    "GK19gu05-06u:607": "tad-ājñā-laṃghanasya parāmṛśyate ca phalam-",
    "GK19gu05-06u:608": "jarāsandhādayas tv asmat-sambandhena kṛtānusandhe vraje'py utpātaṃ pātayiṣyantīti prastutam astu tāvad aprastutam anyad anyad api, tasmāc",
    "GK19gu05-06u:609": "śrī-vrajeśa-caraṇa-samādhānam eva sāmprataṃ sāmpratam iti |",
    "GK19gu05-06u:610": "[19] tad-evaṃ mantraṃ vidhāya śrī-vrajeśituranasāṃ samūha sannidhāya tābhyāṃ tasya parisaraḥ samājagme |",
    "GK19gu05-06u:611": "samāgamya ca praṇamya samyagāsanam āsthitayos tayo rāma eva tasmin sadasi yad vṛttaṃ tat pravṛttaṃ cakre |",
    "GK19gu05-06u:612": "[20] tatra svayaṃ kṛṣṇas tu pitṛ-pitṛvyādīn api sa-vinayaṃ paśyan kiñcid vihasann iva tasya śeṣam āha sma,- hanta! kādācitkīm ākāśa-vāṇīṃ",
    "GK19gu05-06u:613": "pramāṇīkṛtya mayi nija-devakī-putratām api te sūcayanti, tad-antargataṃ",
    "GK19gu05-06u:614": "sva-mataṃ kāraṇaṃ tu nāvatārayanti iti |",
    "GK19gu05-06u:615": "[21] athaitāvat kathitavati madhukaṇṭhe snigdhakaṇṭhaś cintayati sma,-",
    "GK19gu05-06u:616": "vastutaḥ khalv ayam anugatācintya-śaktitayā śrī-devakyāṃ",
    "GK19gu05-06u:617": "catur-bhuja-rūpena śrĪ-yośodāyāṃ tu dvi-bhuja-rūpena sphurati sma æphalena",
    "GK19gu05-06u:618": "phala-kāraṇam anumīyate' iti nyāyena |",
    "GK19gu05-06u:619_0": "yadā tu kaṃsa-bhayāc-catur-bhuja-rūpācchādanāya devakīcchājāyata, tadā tu śrī-yośodāyāṃ",
    "GK19gu05-06u:619_1": "sphuritaṃ dvi-bhuja-rūpam eva catur-bhuja-rūpam antarbhūtaṃ vidhāya tatrāvirbhūveti",
    "GK19gu05-06u:619_2": "pūrva-campūm anu (3.102)",
    "GK19gu05-06u:620": "śrī-bhāgavatānugata-yuktibhir uktibhiḥ sthāpitam |",
    "GK19gu05-06u:621": "tat tu na pūrvam ubhayatrāpi jñātam āsīt iti |",
    "GK19gu05-06u:622": "[22] atha spaṣṭaṃ sa-smitam ācaṣṭa,- kathaṃ te svayam api kāraṇam avatārayeyuḥ ? avatārite tu tasmin vasudevenāpahṛtāpatyasya go-paty",
    "GK19gu05-06u:623": "adipasya nyāyaḥ satyaḥ syād iti |",
    "GK19gu05-06u:624": "bhavatu, vraja-patinā tatra kiṃ pratipannam ?",
    "GK19gu05-06u:625_0": "[23] madhukaṇṭha uvāca,- tac-chrutvā tu vraja-nṛpatir bahir avihataṃ vihasya tad",
    "GK19gu05-06u:625_1": "anyathā adhyavasyati sma, æasyās tvām aṣṭamo garbho hantā yāṃ vahase'budha' [bhā",
    "GK19gu05-06u:625_2": "10.1.34] iti kaṃsaṃ pratyākāśa-vāṇī-",
    "GK19gu05-06u:626": "ækiṃ mayā hatayā manda jātaḥ khalu tavānta-kṛt |",
    "GK19gu05-06u:627": "yatra kva vā pūrva-śatrur mā hiṃsīḥ kṛpanān bṛthā ||'[bhā10.4.12]",
    "GK19gu05-06u:628": "iti devī-vāṇyā vyavicāritā |",
    "GK19gu05-06u:629": "avyalīkatā-paryavasita-bhāṣiṇānakadundhubhinā",
    "GK19gu05-06u:630": "ca māṃ prati nirdvandvam ittham evoktam,",
    "GK19gu05-06u:631": "ædiṣṭyā bhrātaḥ pra-vayasa idānīm aprajasya te |",
    "GK19gu05-06u:632": "prajāīśāyā nivṛttasya prajā yat samapadyata ||' [bhā 10.5.23] iti |",
    "GK19gu05-06u:633": "tasmān nūnaṃ æprāg ayaṃ vasudevasyakvacij jātas tavātmajaḥ' [bhā 10.8.14]",
    "GK19gu05-06u:634": "iti māṃ prati vyañjita-tattva-vargasya gargasya khalv idaṃ prapañcanam evāntaḥ kāraṇam udañcati",
    "GK19gu05-06u:635": "[24] bhavatu, pitroḥ punar idaṃ sukha-samvidam eva tanute, yan nija-putraṃ",
    "GK19gu05-06u:636": "prati dhanyāḥ putra-bhāvanām ācarantīti |",
    "GK19gu05-06u:637": "[25] viśeṣataś cānakadundhubhinā mama taj-janyā ca bhavaj-jananyā na dvaitam astīti tais tad bhadram evocyate |",
    "GK19gu05-06u:638": "kiṃ tu,",
    "GK19gu05-06u:639": "yātra syād asurād bhītiḥ sā tatra viraha-jvarāt |",
    "GK19gu05-06u:640": "bhāvad vayaṃ bhavaty evety ākulaṃ suta manmanaḥ || GC_2,6.2 ||",
    "GK19gu05-06u:641": "[26] bhavatu, tathāpy eṣām eva sāhāyyaṃ kāryam, yataḥ sarvajñānāṃ matam",
    "GK19gu05-06u:642": "avadhārya kāryam etad vicārya khalu mayā kaṃsa-badhāya tavāgamanaṃ na visraṃsitam |",
    "GK19gu05-06u:643": "śrūyate hi - pūrvaṃ muni-hitāya daśarathenābhnava-tanayasya",
    "GK19gu05-06u:644": "rākṣasa-kṣayāya prasthāpanam; yaḥ khalv anyadā tad vana-gamana-kṣaṇa eva",
    "GK19gu05-06u:645": "kṣīṇa-prāṇatām avāpa iti kṣaṇaṃ rodanaṃ viṣṭabhya tam etaṃ bāhubhyām avaṣṭabhy ca tad etan mukham īkṣāmāsa |",
    "GK19gu05-06u:646": "[27] tataḥ sa caiṣa tam enaṃ sacamānaḥ sa-gadgadaṃ jagāda,- tāta ! duṣṭā naṣṭā eva bhaviṣyantīti na tatra sandihyatām |",
    "GK19gu05-06u:647": "tathaiva hi daiva-phalaṃ",
    "GK19gu05-06u:648": "mama tāta-caraṇeṣu vargaśa eva gargaḥ prati-ñātavān asti |",
    "GK19gu05-06u:649": "kadācin mayi caikānte vanānte devarṣi-varya iti |",
    "GK19gu05-06u:650": "tathā mama ca vāsas tāta-mahāśayānām",
    "GK19gu05-06u:651": "upāsanamaya eva sampatsyate, tac ca gopānām upa-samājam eva, na tu yādavānām eva davīyaḥ",
    "GK19gu05-06u:652": "te khalv asmākaṃ jñātayaḥ, ete tu suhṛda iti jñātibhiḥ suhṛdāṃ khalv etādṛśa eva bhedaḥ |",
    "GK19gu05-06u:653": "suhṛtsu tad-dhitāya kadācid vāsaḥ sadā tu jñātiṣu tad-āloka-sukhāya bhavati iti |",
    "GK19gu05-06u:654_0": "[28] evam uktavati rāmānuje rāma-nāmāpi svaṃ tat-sadṛśam eva parāmṛśann āha sma,-",
    "GK19gu05-06u:654_1": "pitur yuvābhyāṃ snigdhābhyāṃ poṣitau jvālitau bhṛśam āvām iti kiṃ vaktavyam; yataḥ",
    "GK19gu05-06u:654_2": "pitror ātmano'py abhyadhikā prītir ātmajeṣu bhavati iti |",
    "GK19gu05-06u:655": "[29] atha kṛṣṇaś ca tad eva sthāpayan prāha sma,- āstāṃ tāvan-mama",
    "GK19gu05-06u:656": "tanūjasya vārtā, asya ca śrī-man-mad-agrajasya bhavān eva dharmataḥ pitā;",
    "GK19gu05-06u:657": "yataḥ-",
    "GK19gu05-06u:658": "sa pitā sā ca jananī yau puṣñītāṃ sva-putravat |",
    "GK19gu05-06u:659": "śiśūn bandhubhir utsṛṣṭān akalpaiḥ poṣa-rakṣaṇe || [bhā 10.45.22] iti |",
    "GK19gu05-06u:660": "[30] tasmāc-chrī-mad-āryasya cāsya bhavac-caraṇa-paricaryā paraṃ varyā;",
    "GK19gu05-06u:661": "kiṃ tu suhṛdām eṣāṃ sukham abhimukhaṃ vidhāya śrī-caraṇam āgamisyāmaḥ |",
    "GK19gu05-06u:662": "[31] vraja-rāja uvāca,- vatsa ! tāvad vayam apy atra vatsyāmaḥ |",
    "GK19gu05-06u:663": "[32] śrī-kṛṣṇa uvāca,- tāta ! tathā vidheyaṃ yathā bhavad-vyatirekād",
    "GK19gu05-06u:664": "ekākitayā mātā mā tāpaṃ yāsīt |",
    "GK19gu05-06u:665": "[33] vraja-rāja uvāca,- tām api bhavataḥ samīpam evāpayiṣyāmaḥ |",
    "GK19gu05-06u:666": "[34] śrī-kṛṣṇa uvāca,- tataḥ sarvam api gokulam utsannatām āpannaṃ syāt |",
    "GK19gu05-06u:667": "[35] vraja-rāja uvāca,- tarhi sarvam api vrajaṃ nikaṭaṃ ghaṭayiṣyāmaḥ |",
    "GK19gu05-06u:668": "[36] śrī-kṛṣṇa uvāca,- sampraty asmākaṃ bahulāḥ pratyahaṃ",
    "GK19gu05-06u:669": "saṃkhyādhikaya-pratyataḥ suṣṭhu bahulā jātāḥ |",
    "GK19gu05-06u:670": "tāsām upa-nagara-vanaṃ kim",
    "GK19gu05-06u:671": "upa-jīvanaṃ syāt ? gāvaś cāsmākaṃ kula-devya iti tā eva sevyatām arhanti |",
    "GK19gu05-06u:672": "yadi vā mad-arthaṃ sarvaṃ bhavatām, māṃ vinā tu byartham iti samarthanīyam, tarhi ca mat-prāṇā eva tā iti tā eva prāṇanīyāḥ |",
    "GK19gu05-06u:673": "[37] kiṃ ca, yadavo'pi nāhitaṃ vyāharanti; sphuṭam",
    "GK19gu05-06u:674": "upalabdha-kaṃsa-saṃbandha-jarāsandha-nirbandhād-akṣauhiṇī-lakṣita-dur-jana-lakṣāṇi",
    "GK19gu05-06u:675": "mathurām avarotsyanti; tarhi garhitam eva bhavet |",
    "GK19gu05-06u:676": "tatrāstām",
    "GK19gu05-06u:677": "asmat-sāmīpyam asmad-asāmīpyataś ca bhavad-avasthānaṃ yady",
    "GK19gu05-06u:678": "asmat-saṃbandhaṃ vinā labdha-sandhaṃ bhavet tarhy eva kṛcchraṃ narcchet |",
    "GK19gu05-06u:679": "gūḍha-puruṣa-dvāreṇa jñāte hy asmat-saṃbandhe jarāsandhādayas ta ete",
    "GK19gu05-06u:680": "kaṃsa-van na bhayānubandhā iti chala-balam ekam ekaṃ na prasthāpayiṣyanti",
    "GK19gu05-06u:681": "| kiṃ tv akṣauhiṇībhir dravantaḥ sarvaṃ vrajam apy upadrāvayiṣyanti |",
    "GK19gu05-06u:682": "tasmād asmābhir yuṣmābhiś ca gopayitavya eva gandhaś ca vyati-saṃbandhasya; ete ca mayā yādavā durgāntare davayitavyāḥ; bhavantas tv asaṃkhyā na tathā kartuṃ śakyāḥ |",
    "GK19gu05-06u:683": "saṃkhyām aticarantīnāṃ vanecarantīnāṃ gavām āvaraṇaṃ tu sutarām eva duṣkaram; tasmāt teṣāṃ durga-vad-asmad-audāsīnyam eva bhavatāṃ rakṣāyāṃ prāvīṇyam arhati |",
    "GK19gu05-06u:684": "[38] kiṃ tu tāvad eva tad vidheyam, yāvat sarva-vipakṣa-pakṣāpakṣayaṃ",
    "GK19gu05-06u:685": "vidhāya svayam eva śrī-mad-vrajam āvrajāmaḥ |",
    "GK19gu05-06u:686": "āvrajite ca tasmin na punar anyatra vrajanam api syāt, yato",
    "GK19gu05-06u:687": "nirupadhi-sneha-vyagra-bhavad-agrima-sva-jana-varga-darśana-sukha-mātra",
    "GK19gu05-06u:688": "phala-pātratayā nirupādhir asau puruṣārthaḥ kathaṃ bādhitaḥ syāt ?",
    "GK19gu05-06u:689": "tad-evaṃ vyasya yan nivedutaṃ tad tad evedaṃ samasya nivedayāmi,",
    "GK19gu05-06u:690": "yāta yūyaṃ vrajaṃ tāta vayaṃ ca sneha-duḥkhitān |",
    "GK19gu05-06u:691": "jñātīn vo draṣṭum eṣyāmo vidhāya suhṛdāṃ sukham || [bhā 10.45.23] iti |",
    "GK19gu05-06u:692": "[39] tad-etat-paryantaṃ madhukaṇṭhaḥ procya bhrātaram avalocya prāha sma,-",
    "GK19gu05-06u:693_0": "atra ætāta' iti nijāntaḥ-sthāpita-putratā-bhāvanāyā yogyam eva sambodhanam; æjñātīn'",
    "GK19gu05-06u:693_1": "iti, tatrāpi æsneha-duḥkhitān' iti snehasya niravadhikatvāt prati-kṣaṇaṃ didṛkṣuṣu",
    "GK19gu05-06u:693_2": "tan-mukhyeṣu teṣv evāvasthānaṃ prati-kṣaṇam eva sva-vīkṣaṇa-dānaṃ ca vivakṣitam |",
    "GK19gu05-06u:694": "ævayam' iti æasmado",
    "GK19gu05-06u:695": "dvayoś ca' iti pāṇinīya-smaraṇād astu tāvan mama vārtā, kiṃ tv āvāṃ dvāv apy eṣyāva iti vyañjitam",
    "GK19gu05-06u:696": "ædraṣṭum' iti teṣām ivātmano'pi",
    "GK19gu05-06u:697": "tad-darśana-mātra-puruṣārthatā samarthitā |",
    "GK19gu05-06u:698": "æathāpi bhūman mahimā guṇasya",
    "GK19gu05-06u:699": "te, viboddhum arhati' [bhā 10.14.6] ity atra bodha-viṣayī-bhavitum",
    "GK19gu05-06u:700": "iti-vad-darśana-viṣayī-bhavitum ity arthāntare'pi tad-vad eva",
    "GK19gu05-06u:701": "siddhāntitam; æsuhṛdām' iti yadūnām ajñātitvam upakāryatva-mātraṃ ca",
    "GK19gu05-06u:702": "dhvani-pātraṃ kṛtam |",
    "GK19gu05-06u:703": "tatra ca æsukhaṃ vidhāya' iti ktvā-prayogeṇa",
    "GK19gu05-06u:704": "sāvadhika-nirdeśāt tad-bhayādi-nāśanānataraṃ punas tad anapekṣatvam api lakṣitam iti |",
    "GK19gu05-06u:705": "[40] tatra snigdhakaṇṭhaḥ sotkaṇṭhaṃ papraccha,- atha tatra kiṃ vyavasitaṃ",
    "GK19gu05-06u:706": "śrī-vrajeśa-caraṇānām ?",
    "GK19gu05-06u:707": "[41] madhukaṇṭhaḥ prāha sma,- vraja-rājaś ca tadīya-vāco-yukti-racanam",
    "GK19gu05-06u:708": "anabhirucitam api bāḍham ucitam iti matvā manasi sva-lalāṭaṃ hatvā",
    "GK19gu05-06u:709": "vāṣpa-spṛṣṭam aspaṣṭam ācaṣṭa,- bhavan-mātā tu vāmā katham iyad-budhyatām",
    "GK19gu05-06u:710": "[42] śrī-kṛṣṇa uvāca,- tāṃ prati ca yatheṣṭa-praṇāma-pūrvakaṃ",
    "GK19gu05-06u:711": "nijeṣṭa-dvārā mayedaṃ sandeṣṭavyam iti procya sva-hasta-lipibhis tat patraṃ virocya śrīdāma-hasta-vinyastaṃ kṛtavān |",
    "GK19gu05-06u:712": "[43] śrīdāmā ca śrī-vraja-rāja-śuśrūṣāyāṃ kṛtānusandhas tan-mukhabandham",
    "GK19gu05-06u:713_0": "atīva tad-dīnan-manyatānubandham anusandhāya taṃ vihāya nivedyam eva sa-gadgadaṃ",
    "GK19gu05-06u:713_1": "gadati sma,- yathā samprati vayaṃ duṣṭa-janāt kaṣṭam āśaṃkya spaṣṭam eva nāyāsyāmaḥ;",
    "GK19gu05-06u:713_2": "kiṃ tu śrīmat-pitṛ-caraṇa-paricaraṇa-prabhāvān",
    "GK19gu05-06u:714": "mamāṣaḍa-kṣīṇam akṣīṇam āgamanaṃ pratyaham api vidyata eva |",
    "GK19gu05-06u:715": "tathā hi-",
    "GK19gu05-06u:716": "ādye'hni kṣīra-bhaktaṃ ghana-dadhi-valitā roṭikā tasya paścāt-",
    "GK19gu05-06u:717": "tat-paścād-dugdha-pūpaṃ tad-anu bahuvidhānnādyam anyeṣu cānyat |",
    "GK19gu05-06u:718": "mātar mahyaṃ nikāyye mahati rasayate paryaveṣi tvayā yan na svapnas tan na vā tat sphuraṇa-mayam iti smaryatāṃ kiṃ tu satyam ||",
    "GK19gu05-06u:719": "kiṃ ca,",
    "GK19gu05-06u:720": "yavann āśnāsi mātas tvam iti niśamaye hanta nāśnāni tāvad yady aśnāmīva tarhy apy anubhavad asu me ye'savaḥ śoṣamīyuḥ |",
    "GK19gu05-06u:721": "goṣṭhaṃ gacchāni paśyāny api nija-jananīṃ tad-vidhām evam eva hy udyat tejaḥ-prakāśād ripu-gaṇam acirād ut-sahiṣye vijetum || iti ||",
    "GK19gu05-06u:722": "[44] atha tad-etan niśamya samyag- asrāvilaṃ sandeśa-haraś ca vyājahāra,-",
    "GK19gu05-06u:723": "satyaṃ śrī-vrajeśvarī-caraṇāś ca svapna-vad idaṃ",
    "GK19gu05-06u:724": "sāmprata-bhavad-bhojanādikaṃ sa-rodanaṃ vadanti sma |",
    "GK19gu05-06u:725": "bhavad-duḥkham",
    "GK19gu05-06u:726": "āśaṃkya svābhojanam api gopayanti sma iti |",
    "GK19gu05-06u:727": "[45] atha tad-etad avadhārya sāścaryatayā sthiteṣu teṣu",
    "GK19gu05-06u:728": "vraja-mahīkṣīd-ārdra-vīkṣitam ācacakṣe,- bhavataḥ prema-vaśyānāṃ",
    "GK19gu05-06u:729": "vayasyānām eṣāṃ vartane kā vārtā ?",
    "GK19gu05-06u:730": "[46] śrī-kṛṣṇa uvāca,- śrīman-mātṛvad eva te cāmī mamepsita-sakhi-janā",
    "GK19gu05-06u:731": "vīkṣyayā mām upalapsyante; kiṃ tu mātur-vatsalatā-svabhāvatayā kadācid",
    "GK19gu05-06u:732": "anyathā-prathā bhāsiṣyate, na punar amīṣāṃ praṇaya-bhājām iti |",
    "GK19gu05-06u:733": "[47] vrajeśvara uvāca,- prathamatas tāvad eta iva gāvaḥ katham etāvatīṃ prakriyāṃ śrāvaṇīṃ kurvantu ?",
    "GK19gu05-06u:734": "[48] śrī-kṛṣṇa uvāca,- yady api tāsv api mama tathā-sphūrtir-jūrtim",
    "GK19gu05-06u:735": "apanayet tathāpi prakārāntaram api bahir-vṛtti-samādhānāya vidhāsyāmi |",
    "GK19gu05-06u:736": "yathā- tāsāṃ gandhānu-sandhānam eva pradhānaṃ rava-gaṇa-śravaṇaṃ ca;",
    "GK19gu05-06u:737": "rūpa-nirūpanaṃ tu tat-pradhānakam eva |",
    "GK19gu05-06u:738": "tasmāt stoka-kṛṣṇo'yaṃ",
    "GK19gu05-06u:739": "tad-abhyasta-mada-stoka-saurabhya-parirabhyamāṇa-vastra-saṃvastraṇayā",
    "GK19gu05-06u:740": "kṛta-man-muralī-khuralīkatayā ca tathā subalaś cāyaṃ",
    "GK19gu05-06u:741": "bala-vasanāvalambatayā tadīya-śṛṃga-saṃgitayā ca tāsāṃ madyham adhyāsitaṃ kurutām |",
    "GK19gu05-06u:742": "tataś ca mamākhila-guṇa-nidhaya ete sarve'py anayoḥ",
    "GK19gu05-06u:743": "prati-nidhayaḥ syur yatra vanyāś ca te dhanyāḥ sarvābhi-vādyā mṛga-nagādyā",
    "GK19gu05-06u:744": "mat-sphūrti-pūrtim āgaccheyur iti sarvam eva samañjasaṃ bhavitā iti |",
    "GK19gu05-06u:745": "[49] atha nija-paricārakān śūdrābhīra-kumārakān hata-vicārakān niśāmya vaivaśyād vaiśyābhīra-rāji śāmyad-vacana-śaktibhāji svayam eva so'yam",
    "GK19gu05-06u:746": "asra-toya-dharaḥ prāha sma, ( mama sakhīyamānānām eṣām akhilānāṃ teṣām iva",
    "GK19gu05-06u:747": "yadyapi gatis tathāpi tātānugatis tu viśeṣataḥ stutim āsīdati iti |",
    "GK19gu05-06u:748": "[50] atha madhumaṅgalam api tad idaṃ sneha-saṅgatam āha,( hanta! Bhavantaś ca tatra yāntu",
    "GK19gu05-06u:749": "yad-bhagavatī-sevāṃ man-maṅgalāya mat-pratinidhitayā",
    "GK19gu05-06u:750": "kurvāṇāḥ punas tad-apūrva-jananāt pūrvavat tad-akharva-parvaṇe",
    "GK19gu05-06u:751": "sampatsyante iti |",
    "GK19gu05-06u:752": "[51] tad-evaṃ visrambhya tat-tat-aṅga-saurabhya-parirabhyamāṇa-vasanādinā",
    "GK19gu05-06u:753_0": "tau stoka-kṛṣṇa-subalau viśeṣatas tat-tad-guṇa-vāsitau vidhāyānyān api yathā-nyāyaṃ",
    "GK19gu05-06u:753_1": "nijālaṃkaraṇādinālaṃkṛtya sevādikāriṇaṃ ca yathāvad ādṛtya kṛtya-viśeṣān śrī-mat-pitṛ-caraṇeṣu",
    "GK19gu05-06u:753_2": "gocaratāṃ nināya; nītvā ca tad-anujñāṃ",
    "GK19gu05-06u:754": "gṛhītvā svayaṃ tatraiva sthitvā mantra-sadanād-bahiḥ sthitān",
    "GK19gu05-06u:755": "māthura-vipra-janān antar-nitvā tad-dvārā sarvānn eva yadūn vjñāpayāmāsa,(",
    "GK19gu05-06u:756": "ta ete vrajāya vrajiṣyanti iti |",
    "GK19gu05-06u:757": "[52] te ca śrī-vasudeva-naradeva-pramukhās tatraiva sukhād āgatāḥ, āgamya ca ramya-paricchadādinā tān abhyarcya cānuvrajya ca",
    "GK19gu05-06u:758": "carcyamāna-tad-bhadratayā puramayāmāsuḥ |",
    "GK19gu05-06u:759": "[53] sa tu yaśasvī svayam asvīkṛta-rājyatayā kim api tatratyaṃ tān",
    "GK19gu05-06u:760": "praty-anapavarjya",
    "GK19gu05-06u:761": "kiṃ tu prāg-vali-valita-bali-kaṃsa-hṛta-dhṛta-kupya-bhājanāni yāni tāny eva visarjya keśavaḥ kevalatāyāṃ mithaḥ kṣubhitatā-bhītas tair eva saha",
    "GK19gu05-06u:762": "śrī-vrajam ahanīyān anujñāpya manasi kayāpy avasthayā vyāpyamānaḥ puram",
    "GK19gu05-06u:763": "ājagāma, rāmas tu tān dūram anu-vavrāja |",
    "GK19gu05-06u:764": "{54} vrajeśvaras tu pralīna-manastāyām api jīvan-mukta-vad eva",
    "GK19gu05-06u:765": "saṃskāra-vaśād idaṃ jagāda,( vatsa! nijānuja-vatsala ! sa kevalatayā manobalaṃ hāsyati; tasmād anujaṃ tam evānuyāhi iti |",
    "GK19gu05-06u:766_0": "[55] atha sva-sambandhād adhika-duḥkhānubandhād āśaṃkamānaḥ saṃkarṣaṇaḥ sa-dhairyaṃ",
    "GK19gu05-06u:766_1": "sarvān anujñāpya śīghra-gatyā sva-bhrātaraṃ prāpya kvacid ekāntam anuyāpya nija-nija-bāhubhyāṃ",
    "GK19gu05-06u:766_2": "parasparaṃ grīvāṃ paridhāpya tena saha ruroda |",
    "GK19gu05-06u:767": "tad alam ati-vistareṇa |",
    "GK19gu05-06u:768": "yataḥ-",
    "GK19gu05-06u:769": "kaṃsasya dhvaṃsanānte vraja-vasati-gane gacchati svīya-gehaṃ",
    "GK19gu05-06u:770": "taṃ kṛṣṇaṃ taṃ ca rāmaṃ tam api paśupati-ksmā-patiṃ tāṃś ca gopān |",
    "GK19gu05-06u:771": "śrīdāmādyāṃś ca tāṃs tān api ca tad-anugān navya-viccheda-bhīter",
    "GK19gu05-06u:772": "antaḥ smṛtvā mad-antar-virasa-vaśatayā sarvam arvāg jahāti || GC_2,6.5 ||",
    "GK19gu05-06u:773": "[56} tad-evam uṭṭṃkayan-madhukaṇṭhaḥ śrī-vrajādhipādīnām ādhim avadhāya punar abhidadhe,(",
    "GK19gu05-06u:774": "yaḥ svāṃ kṛṣṇaḥ purā tṛṣṇāṃ vardhayāmāsa dhṛṣṇajam |",
    "GK19gu05-06u:775": "sa sākṣād bhavatām aṃke svaṃ keliṃ vahati prabho || GC_2,6.6 ||",
    "GK19gu05-06u:776": "[57] atha śrī-kṛṣṇaś ca tac-caraṇāravindaṃ śirasā vindan sa-nirvedaṃ",
    "GK19gu05-06u:777": "niveditavān,(",
    "GK19gu05-06u:778": "ahaha vahalamantuṃ jantur eṣa pralāpī racitamacita-tātaḥ kṣantum arhas tvam eva |",
    "GK19gu05-06u:779": "katham api nijam aṅgaṃ vyādhinā duḥkhadaṃ syat tad api na hi tad-aṅgī tyaktum icchet kadāpi tataś ca,",
    "GK19gu05-06u:780": "āliṅgyata vrajeśitrā pitrā sa-pulakaṃ sutaḥ |",
    "GK19gu05-06u:781": "sarvaiś cānanda-garveṇa roma-parveha sandadhe || GC_2,6.8 ||",
    "GK19gu05-06u:782": "[58] tad-evaṃ prātaḥ-kathāṃ madhukaṇṭhaḥ samāpya śrī-mādhava-pada-sīmni",
    "GK19gu05-06u:783": "rādhikā-sadasi kathayāmāsa,(",
    "GK19gu05-06u:784": "[59] ye khalu tasya vrajāvrajanāya vyañjitā vighnās te sarve prāg-ukta-lajjā-nighnā eva mantavyāḥ |",
    "GK19gu05-06u:785": "tad-eva purastād vyañjayan mathurāyāś calantaṃ subalaṃ balānujaḥ sva-vallabhārocaka-vācika-valitaṃ",
    "GK19gu05-06u:787": "yathā(",
    "GK19gu05-06u:788": "satyaṃ santyajya yuṣmān niyata-mad-anuga-prāṇanā niṣpramāṇā dharmyaṃ me nāsti kiṃcit tad api sa-vayasaḥ śrūyatāṃ man-nivedyam |",
    "GK19gu05-06u:789": "yuṣmākaṃ yātisetur mayi ratir atulā sā tu māṃ hrepayantī",
    "GK19gu05-06u:790": "tat-tulyāsakti-riktaṃ hnuta-tanum akaron nāsmi dūraḥ kadāpi || GC_2,6.9 ||",
    "GK19gu05-06u:791": "puryām asyāṃ yad asmi prakaṭam api hi taṃ hanta kuryāṃ kathaṃ tat kiṃ tu cchāyā-sadṛkṣaḥ sphuṭam iha viharet tatra tu svena nityam |",
    "GK19gu05-06u:792": "āveśo yatra yasya sphurati sa niyataṃ tatra bhāti svayaṃ yat sphūrtiṃ svāṃ so'yam asmīty anubhajati yathā tena nānyena tad-vat ||",
    "GK19gu05-06u:793": "somābhe darśa-rātrāv api nija-rucibhiḥ pūrṇimā-bhrāntitas tvaṃ",
    "GK19gu05-06u:794": "mad-viśleṣa-jvarārti-prathi-navama-daśā durvaśāṅgī yad-asīḥ |",
    "GK19gu05-06u:795": "tarhi tvām aṅga-kānti-sphurad asita-maṇi-śrī-caya-vyāpta-sarvaḥ",
    "GK19gu05-06u:796": "so'haṃ śiśleṣa tat-tad-vinimita-daśayā yatra citraṃ jagastha || GC_2,6.11",
    "GK19gu05-06u:797": "somābhe mānam aicchaḥ pratipadi lalite mām ayāsr vanānte pālyāsīr vāsa-sajjā paricarasi purā rādhayā mām viśākhe |",
    "GK19gu05-06u:798": "etad diṃ-mātram uktaṃ bhavad-avagataye jñeyam anyat kathaṃ vā svapnaṃ tat tat viditvā glapayatha nijakaṃ mānasaṃ mām apīha ? ||",
    "GK19gu05-06u:799": "padme bhadre sa-śaivye tritayam api bhavad-rūpam udbhrānta-cittaṃ",
    "GK19gu05-06u:800": "mad-viśleṣāt tamālaṃ pari viluṭhitavad yatra tatrāham āsam |",
    "GK19gu05-06u:801": "āliṅgan yuṣmad-aṅgāny udanamayam aho yāvad abhyasya tāvat Kruddhā bṛddhāḥ kutaścid vata yad-upagatās tan na me yāti duḥkham ||",
    "GK19gu05-06u:802": "ānyedyuḥ śrīla-rādhe mama pura-gamana-sphūrti-sañjāta-mūrtiṃ",
    "GK19gu05-06u:803": "tvām āliṅgyānucu mban giri-vanam anayaṃ tat kathaṃ vyasmaras tvaṃ ?",
    "GK19gu05-06u:804": "tatrāgamyātha sarvāḥ kala-kala-virutaṃ yarhi cakrus tadānīṃ",
    "GK19gu05-06u:805": "tatrāvāṃ hā yathāsvaṃ pṛthakad apagatau na smarasy eva tac ca || GC_2,6.14",
    "GK19gu05-06u:806": "svapne yad rādhike tvaṃ mama śayanam ihāpy āśritā rāja-puryāṃ",
    "GK19gu05-06u:807": "svapnas tan nasti nūnaṃ parimalitam abhūd yat-tvayā tasya vāsaḥ |",
    "GK19gu05-06u:808": "āstāṃ tat spaṣṭam adyāpy anu mad avayavaṃ padminī-ratna-gandhaṃ",
    "GK19gu05-06u:809": "Vindann andho'pi lokaḥ smita-śavala-mukhaḥ śīrṣam īṣad dhunīte ||",
    "GK19gu05-06u:810": "āstāṃ prāg adya sadya-stana-śaśi-kalayālaṃkṛta-śrī-rasau yad-",
    "GK19gu05-06u:811": "vṛttaṃ tad-yuṣmākābhiḥ sa-śapatham abhitaḥ pṛcchyatāṃ śyāmalaiva |",
    "GK19gu05-06u:812": "yady apy evaṃ tathāpi sphuṭa-gatim acirād āgatiṃ cen-madīyām",
    "GK19gu05-06u:813": "īhadhve sarva-vighna-praśamana-racanā syād yadā tarhi kuryām || GC_2,6.16",
    "GK19gu05-06u:814": "[60] tad-eva etāvat-prathām eva kathāṃ samāpya punar madhukaṇṭhaḥ provāca,(",
    "GK19gu05-06u:815": "rādhe so'yaṃ satyavādī tvām alaṃkṛtya śobhate |",
    "GK19gu05-06u:816": "tvad-gandha-bandhanaḥ puṣpandhayaḥ svarṇābjinīm iva || GC_2,6.17 ||",
    "GK19gu05-06u:817": "ūṣā-niruddha-vad rādhe yayoḥ svāpnaś ca saṅgamaḥ |",
    "GK19gu05-06u:818": "ṣākṣād āsīt tayor vā kiṃ viśleṣaḥ sthātum arhati ? || GC_2,6.18 ||",
    "GK19gu05-06u:819": "iti visṛmarasāndrānandaśas taṃ samastaṃ sapadi kathaka-varyau tāv anujñāpya yātau |",
    "GK19gu05-06u:820": "harir api nija-kāntā-saṅga-sarvāṅga-śobhaḥ",
    "GK19gu05-06u:821": "subhaga-śayana-lakṣmīm añjasālaṃ cakāra || GC_2,6.19 ||",
    "GK19gu05-06u:822": "iti śrī-śrī-mad-uttara-gopāla-campūm anu vraja-pati-visarjana-kaṣṭaṃ",
    "GK19gu05-06u:823": "nāma ṣaṣṭhaṃ pūraṇam || 6 ||"
}