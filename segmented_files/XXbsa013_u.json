{
    "XXbsa013_u:0": " Pratītyasamutpādahṛdayavyākhyānam (Phv)",
    "XXbsa013_u:1": " ācārya nāgārjunakṛtam iha kaścit śuśrūṣamāṇaḥ śramaṇaḥ śravaṇa dhāraṇohāpohaśaktisampannaḥ śiṣya ācāryasya pāda [mūla] māgamya tathāgataśāsanamārabhya evaṃ pṛṣṭavān -",
    "XXbsa013_u:2": " bhagavan atra dvādaśa ye 'ṅgaviśeṣā muninoddiṣṭāḥ pratītyasambhūtāḥ /",
    "XXbsa013_u:3": " kva teṣāṃ saṅgraha iti śrotumicchāmi /",
    "XXbsa013_u:4": " iti /",
    "XXbsa013_u:5": " tasya teṣāṃ dharmāṇāṃ tattvavubhutsāmavetya ācārya idamuktavān teṃ kleśakarmaduḥkheṣu saṅgṛhītāstriṣu[yathāvan] tatra daśa ca dvau ca dvādaśa /",
    "XXbsa013_u:6": " aṅgānyeva viśeṣā aṅgaviśeṣāḥ /",
    "XXbsa013_u:7": " rathāṅgavadaṅgabhāva uktaḥ /",
    "XXbsa013_u:8": " kāyavāṅamanomaunānmuniḥ /",
    "XXbsa013_u:9": " tena muninoddiṣṭāḥ kathitāḥ prakāśitā iti paryāyāḥ /",
    "XXbsa013_u:10": " te ca na",
    "XXbsa013_u:11": " prakṛtiniyatipuruṣaparādhīnakarmaīśvarakālasvabhāvayathecchāprajāpatiyadṛcchādikāraṇaprasūtāḥ",
    "XXbsa013_u:12": " / kiṃ tarhi pratītyasambhūtāḥ /",
    "XXbsa013_u:13": " te dvādaśāṅgaviśeṣāḥ kleśakarmaduḥkhā anyonyaṃ pratītya naḍakalāpayogena triṣu yathāvat saṃkṣiptāḥ",
    "XXbsa013_u:14": " yathāvaditi aśeṣeṇetyarthaḥ // Phv_1 //",
    "XXbsa013_u:15": " pṛcchati /",
    "XXbsa013_u:16": " ke punaste kleśāḥ /",
    "XXbsa013_u:17": " kiṃ karma /",
    "XXbsa013_u:18": " kiṃ duḥkham yeṣu ime pratyayaviśeṣāḥ saṅgrahaṃ gacchanti /",
    "XXbsa013_u:19": " āha -",
    "XXbsa013_u:20": " ādyāṣṭamanavamāḥ syuḥ kleśāḥ /",
    "XXbsa013_u:21": " dvādaśāṅgaviśeṣāṇāṃ[madhye] ādyā avidyā,",
    "XXbsa013_u:22": " aṣṭamī tṛṣṇā, navamamupādānam ime trayaḥ kleśasaṅgṛhītāḥ pratyavagantavyāḥ /",
    "XXbsa013_u:23": " kiṃ karma /",
    "XXbsa013_u:24": " karma dvitīyadaśamau ca /",
    "XXbsa013_u:25": " saṃskāro dvitīyaḥ bhavo daśamaḥ /[imā] dvau dharmau karmasaṅgṛhītau veditavyau /",
    "XXbsa013_u:26": " śeṣāḥ sapta ca duḥkham karmakleśasaṅgṛhītānā [maṅga] viśeṣāṇāṃ ye śeṣā[aṅga] viśeṣāḥ sapta ca te duḥkha[saṅgṛhītā] veditavyāḥ /",
    "XXbsa013_u:27": " tadyathā vijñānaṃ nāmarūpaṃ ṣaḍāyatanaṃ sparśo vedanā jātijarāmaraṇam /",
    "XXbsa013_u:28": " ca śabdaḥ priyaviyogāpriyasaṃyogeṣṭavighātaduḥkhāni sañcinoti /",
    "XXbsa013_u:29": " trisaṅgrahā dvādaśa tu dharmāḥ // Pshk_2 //",
    "XXbsa013_u:30": " atra ete dvādaśa dharmāḥ karmakleśaduḥkhā[khyā] veditavyāḥ /[anyūnā]",
    "XXbsa013_u:31": " dhikajñapanārthastu śabdaḥ /",
    "XXbsa013_u:32": " etāvanta eveme sūtrāntanirdiṣṭā nātaḥ paramastīti parigaṇitam // Phv_2 //",
    "XXbsa013_u:33": " pṛcchati /",
    "XXbsa013_u:34": " kleśakarmaduḥkhānā[meṣāṃ] kutaḥ kimutpadyata iti vyākhyātuṃ prārthaye /",
    "XXbsa013_u:35": " āha -",
    "XXbsa013_u:36": " tribhyā bhavati dvandvam kleśākhyebhyastribhyaḥ karmākhyaṃ dvandvamutpadyate /",
    "XXbsa013_u:37": " dvandvātprabhavanti sapta duḥkhākhyāḥ pūrvanirdiṣṭāḥ /",
    "XXbsa013_u:38": " saptabhyaḥ /",
    "XXbsa013_u:39": " traya udbhavanti kleśākhyāḥ /",
    "XXbsa013_u:40": " tebhyastribhyaḥ kleśebhyaśca dvandvamutpadyate /",
    "XXbsa013_u:41": " bhūyastadeva tu bhramati bhavacakram // Pshk_3 //",
    "XXbsa013_u:42": " bhavāḥ kāmarūpārūpyasaṃśabditāḥ /",
    "XXbsa013_u:43": " [te ca] anavasthānāccakrabhūtāḥ /",
    "XXbsa013_u:44": " teṣu pṛthagjano loka eva paribhramati /",
    "XXbsa013_u:45": " tuśabdaśca aniyatajñāpanārthaḥ /",
    "XXbsa013_u:46": " yathā cakramanupūrvyāṃ paribhramati /",
    "XXbsa013_u:47": " na tathā triṣu bhaveṣūtpattiḥ /",
    "XXbsa013_u:48": " [kiṃ",
    "XXbsa013_u:49": " tarhi] niyamo nāstīti jñāpayati // Phv_3 //",
    "XXbsa013_u:50": " pṛcchati /",
    "XXbsa013_u:51": " atha sarvadeheśvaraḥ sattvākhyaḥ kartā /",
    "XXbsa013_u:52": " teṣu tasya kriyā kīdṛśī /",
    "XXbsa013_u:53": " āha -",
    "XXbsa013_u:54": " hetuphalañca hi jagat prajñaptiṃ vihāya anyo nāsti kaścidiha sattvaḥ /",
    "XXbsa013_u:55": " paramārthataḥ kalpitaḥ /",
    "XXbsa013_u:56": " kalpitaśca nāsti /",
    "XXbsa013_u:57": " kalpitamātraviṣaye(kāma)",
    "XXbsa013_u:58": " iṣṭadravyaṃ sat na yujyate /",
    "XXbsa013_u:59": " pṛcchati /",
    "XXbsa013_u:60": " yadyevam, tarhi asmāllokāt kaḥ paralokaṃ saṅkrāmati /",
    "XXbsa013_u:61": " āha /",
    "XXbsa013_u:62": " asmāllokātparalokaṃ sūkṣmo 'ṇurapi na saṅkrāmati /",
    "XXbsa013_u:63": " atha ca śūnyebhya eva śūnyā dharmāḥ prabhavanti dharmebhyaḥ // Pshk_4 //",
    "XXbsa013_u:64": " ātmātmīyarahitebhyo dharmebhyaḥ kleśakarmākhyebhyaḥ pañcahetubhyaḥ śūnyebhya ātmātmīyarahitā duḥkhatayā kathitāḥ phalakalpitāḥ śūnyāḥ sapta dharmāḥ prabhavantītyarthaḥ /",
    "XXbsa013_u:65": " tadyathā ātmātmīyarahitāste nānyonyaṃ punarātmīyāḥ /",
    "XXbsa013_u:66": " atha ca svabhāvato 'nātmadharmabhyaḥ svabhāvato",
    "XXbsa013_u:67": " 'nātmadharmāḥ prabhavanti /",
    "XXbsa013_u:68": " evamavagantavyamiti jñāpitam // Phv_4 //",
    "XXbsa013_u:69": " atra svabhāvato 'nātmadharmebhya eva svabhāvato 'nātmadharmāḥ prabhavanti ityatra ko dṛṣṭāntaḥ",
    "XXbsa013_u:70": " atrocyate -",
    "XXbsa013_u:71": " svādhyāyadīpamudrādarpaṇaghoṣārkakāntabījāmlaiḥ /",
    "XXbsa013_u:72": " ebhyo dṛṣṭāntebhyaḥ kalpitebhyo 'pi svabhāvato 'nātmanaśca paralokasiddhirveditavyā /",
    "XXbsa013_u:73": " tadyathā",
    "XXbsa013_u:74": " - gurumukhāduścaritā yadi śiṣyaṃ saṅkrāmanti /",
    "XXbsa013_u:75": " guruṇoccaritāstadvirāhatā api syuriti na saṅkrāmanti /",
    "XXbsa013_u:76": " śiṣyeṇa proktamapi nānyato 'sti /",
    "XXbsa013_u:77": " ahetubhūtatvāt /",
    "XXbsa013_u:78": " yathā gurumukhāduccaritāḥ tathā maraṇāṃśikacittamapi /",
    "XXbsa013_u:79": " śāśvata[ākhya] doṣaḥ syāt paraloke na saṅkramaḥ /",
    "XXbsa013_u:80": " paraloko 'pi nānyato bhavati /",
    "XXbsa013_u:81": " ahetudoṣasattvāt /",
    "XXbsa013_u:82": " yathā guruṇoccāritahetoḥ śiṣyeṇo[ccāritaḥ] sa eva anyo vā iti na nirṇetuṃ śakyate /",
    "XXbsa013_u:83": " tathā maraṇacittaṃ pratītya aupapattyaṃśikaṃ cittamapi tadeva tāto 'nyadvā iti na vaktuṃ śakyate",
    "XXbsa013_u:84": " tathā /",
    "XXbsa013_u:85": " yathā pradīpātpradīpaḥ, mukhāt darpaṇe pratibimbamutpadyate /",
    "XXbsa013_u:86": " mudrātaḥ pratimudrotpadyate /",
    "XXbsa013_u:87": " arkakāntādagniḥ bījādaṅkuraphalāni amlarasāt",
    "XXbsa013_u:88": " rasavatpunaḥ, śabdātpratiśrutkaścotpadyate /",
    "XXbsa013_u:89": " te ca ta eva vā tato 'nye vā iti na jñātuṃ śakyate /",
    "XXbsa013_u:90": " tathā -",
    "XXbsa013_u:91": " skandhapratisandhirasaṅkramaśca vidvadbhiravadhāryau // Pshk_5 //",
    "XXbsa013_u:92": " tatra pañcaskandhā rūpavedanāsaṃjñāsaṃskāravijñānākhyāḥ skandhāḥ /",
    "XXbsa013_u:93": " teṣāṃ pratisandhirniṣiddhaḥ /",
    "XXbsa013_u:94": " hetorhi phalamanyadutpadyate /",
    "XXbsa013_u:95": " asmāt lokātparalokaṃ na ko 'pi bhāvaḥ sūkṣmo 'pi saṅkrāmati /",
    "XXbsa013_u:96": " evaṃ cakrabhramaṇaṃ bhrāntivikalpavāsanayā samutpadyate /",
    "XXbsa013_u:97": " anta iti tu viparyayaḥ /",
    "XXbsa013_u:98": " tato nivartayitavyam /",
    "XXbsa013_u:99": " anityaduḥkhaśūnyānātmabhāvān na nityabhāvān vyāmuhyāt /",
    "XXbsa013_u:100": " asati vyāmohe na rāgaḥ /",
    "XXbsa013_u:101": " asati rāge na dveṣaḥ /",
    "XXbsa013_u:102": " asati dveṣe na karma karoti /",
    "XXbsa013_u:103": " asati karmaṇi nopādīyate bhāvaḥ /",
    "XXbsa013_u:104": " asatyupādāne na bhavamabhisaṃskaroti /",
    "XXbsa013_u:105": " asati bhave na jātiḥ /",
    "XXbsa013_u:106": " asatyāṃ jātau na kāyacittayorduḥkhaṃ bhaveta /",
    "XXbsa013_u:107": " evamacintyāt taddhetupañcakānnānyatphalamutpadyate /",
    "XXbsa013_u:108": " ayaṃ mokṣo veditavyaḥ /",
    "XXbsa013_u:109": " evaṃ śāśvatocchedādidurdṛṣṭayo 'panītā bhavanti // Phv_5 //",
    "XXbsa013_u:110": " atra dvau ślokau bhavataḥ -",
    "XXbsa013_u:111": " ya ucchedaṃ prakalpayatyatisūkṣme 'pi vastuni /",
    "XXbsa013_u:112": " pratītyasambhavasyārthamavijñaḥ sa na paśyati // Pshk_6 //",
    "XXbsa013_u:113": " nāpaneyamataḥ kiñcitprakṣepyaṃ nāpi kiñcana /",
    "XXbsa013_u:114": " bhūtaśca bhūtato dṛṣṭvā bhūtadarśī vimucyate // Pshk_7 //",
    "XXbsa013_u:115": " ācārya nāgārjunakṛtaṃ pratītyasamutpādahṛdayavyākhyānaṃ samāptam /"
}