{
  "V04prmosulu:0": "Prātimokṣasūtram*",
  "V04prmosulu:1": "namo bhagavate vītarāgāya /",
  "V04prmosulu:2": "narendradevendrasuvanditena trilokavighuṣṭaviśālakīrtinā /",
  "V04prmosulu:3": "buddhena lokārthacareṇa tāyinā sudeśitaṃ prātimokṣaṃ vidunā // 1 //",
  "V04prmosulu:4": "taṃ prātimokṣaṃ bhavaduḥkhamokṣaṃ śrutvāna dhīrāḥ sugatasya bhāṣitaṃ /",
  "V04prmosulu:5": "ṣaḍindriyasaṃvarasaṃvṛtatvāt karonti jātīmaraṇasya antaṃ // 2 //",
  "V04prmosulu:6": "cirasya labdhvā ratanāni trīṇi buddhotpādaṃ mānuṣikāñ ca śraddhāṃ /",
  "V04prmosulu:7": "dauḥśīlyavadyaṃ parivarjayitvā viśuddhaśīlā bhavathāpramattāḥ // 3 //",
  "V04prmosulu:8": "śīlena yukto śramaṇo 'tiveti śīlena yukto brāhmaṇo 'tiveti /",
  "V04prmosulu:9": "śīlena yukto naradevapūjyo śīlena yuktasya hi prātimokṣaṃ // 4 //",
  "V04prmosulu:10": "anekabuddhānumataṃ viśuddhaṃ śīlaṃ pratiṣṭhā dharaṇīva sānuṃ /",
  "V04prmosulu:11": "udāhariṣyāmy ahaṃ saṃghamadhye hitāya lokasya sadevakasya // 5 //",
  "V04prmosulu:12": "[iti] upodghātaḥ //",
  "V04prmosulu:13": "kiṃ jīvitena teṣāṃ yeṣām ihākuśalamūlajālāni /",
  "V04prmosulu:14": "pracchādayanti hṛdayaṃ gaganam iva samunnatā meghāḥ //",
  "V04prmosulu:15": "atijīvitaṃ ca teṣāṃ yeṣām ihākuśalamūlajālāni /",
  "V04prmosulu:16": "vilayaṃ vrajanti kṣipraṃ divasakarahatāndhakāram iva // 6-7 //",
  "V04prmosulu:17": "kiṃ poṣadhena teṣāṃ ye te sāvadyaśīlacaritrāḥ /",
  "V04prmosulu:18": "jarāmaraṇapañjaragatā amaravitarkehi khādyanti //",
  "V04prmosulu:19": "kāryaṃ ca poṣadhena teṣāṃ ye te anavadyaśīlacāritrāḥ /",
  "V04prmosulu:20": "jarāmaraṇāntakarā mārabalapramardanā dhīrāḥ // 8-9 //",
  "V04prmosulu:21": "kiṃ poṣadhena teṣām alajjināṃ bhinnavṛttaśīlānāṃ /",
  "V04prmosulu:22": "mithyājīvaratānām asaraṇam iva carantānāṃ //",
  "V04prmosulu:23": "kāryaṃ ca poṣadhena teṣāṃ lajjinām abhinnavṛttaśīlānāṃ /",
  "V04prmosulu:24": "samyagjīvaratānām adhyāśayaśuddhaśīlānāṃ // 10-11 //",
  "V04prmosulu:25": "kiṃ poṣadhena teṣāṃ ye te duḥśīlapāpakarmāntāḥ /",
  "V04prmosulu:26": "kuṇapam iva samudrato samutkṣiptāḥ śāstu prāvacanāt //",
  "V04prmosulu:27": "kāryaṃ ca poṣadhena teṣāṃ ye te traidhātuke anupaliptāḥ /",
  "V04prmosulu:28": "ākāśe viya pāṇi śuddhānāṃ vimuktacittānāṃ // 12-13 //",
  "V04prmosulu:29": "kiṃ poṣadhena teṣāṃ ṣaḍindriyaṃ yehi yehi surakṣitaṃ nityaṃ /",
  "V04prmosulu:30": "patitānāṃ māraviṣaye svagocaraṃ varjayantānāṃ //",
  "V04prmosulu:31": "kāryaṃ ca poṣadhena teṣāṃ ṣaḍindriyaṃ yehi surakṣitaṃ nityaṃ /",
  "V04prmosulu:32": "yuktānāṃ śāstur vacane jinavacane śāsanaratānāṃ // 14-15 //",
  "V04prmosulu:33": "kiṃ poṣadhena teṣām ātmaśīlehi ye hy upavadanti /",
  "V04prmosulu:34": "sabrahmacāriṇaś ca śastā devamanuṣyāś ca duḥśīlāḥ //",
  "V04prmosulu:35": "kāryaṃ ca poṣadhena teṣāṃ śīlehi nāsti gārhyaṃ /",
  "V04prmosulu:36": "sarvatra nopavadyā vijñānāṃ vai sadevake loke // 16-17 //",
  "V04prmosulu:37": "kiṃ poṣadhena teṣāṃ virāgitaṃ śāstuḥ śāsanaṃ yehi /",
  "V04prmosulu:38": "āsevitā ca yehi vipattīyo pañca cāpattīḥ //",
  "V04prmosulu:39": "kāryaṃ ca poṣadhena teṣāṃ yuktānāṃ śāsane daśabalasya /",
  "V04prmosulu:40": "sarvajñasya sarvadarśino maitrīpadā yehi paricīrṇāḥ // 18-19 //",
  "V04prmosulu:41": "yeṣāṃ ca vasati hṛdaye śāstā dharmo gaṇottamo /",
  "V04prmosulu:42": "śikṣā uddeśo saṃvāso saṃbhogo śāstuno vacanaṃ //",
  "V04prmosulu:43": "teṣām upoṣadho 'dya aparityaktāni yehi etāni /",
  "V04prmosulu:44": "paricarya dharmarājaṃ te yānti asaṃskṛtaṃ sthānaṃ // 20-21 //",
  "V04prmosulu:45": "śuddhasya vai sadā phalguḥ sadā śuddhasya poṣadho /",
  "V04prmosulu:46": "śuddhasya śucikarmasya sadā sampadyate vrataṃ // 22 //",
  "V04prmosulu:47": "yāvat sūtrapratikṣepo gaṇamadhye na bheṣyati /",
  "V04prmosulu:48": "tāvat sthāsyati saddharmo sāmagrī ca gaṇottame // 23 //",
  "V04prmosulu:49": "yāvac ca deśayitāraḥ pratipattāraś ca dharmaratnasya /",
  "V04prmosulu:50": "tāvat sthāsyati saddharmmo hitāya sarvalokasya // 24 //",
  "V04prmosulu:51": "tasmāt samagrāḥ sahitāḥ sagauravāḥ bhaviyā anyamanyaṃ paricaratha /",
  "V04prmosulu:52": "dharmarājam adhigacchatha nirvāṇam atandritā acyutam padam aśokam iti // 25 //",
  "V04prmosulu:53": "(iti) vastu /",
  "V04prmosulu:54": "abhikrāntāḥ suvihitāḥ śuddhā nipuṇā anusaṅgāyanto upaniṣaṇṇā,",
  "V04prmosulu:55": "cāritāḥ śalākā,",
  "V04prmosulu:56": "gaṇitā bhikḥū sīmāprāptā ettakā janāḥ /",
  "V04prmosulu:57": "anāgatānām āyuḥmanto bhikḥūṇāṃ cchandapāriśuddhim ārocettha, ārocitaṃ ca prativedetha /",
  "V04prmosulu:58": "ko bhikḥu bhikḥuṇīnāṃ cchandahārako? nāsti cātra kaścid anupasaṃpanno nāsti utkḥiptako /",
  "V04prmosulu:59": "nāsti mātṛghātī, nāsti pitṛghātī /",
  "V04prmosulu:60": "nāsti arhantaghātako, nāsti saṃghabhedako, nāsti tathāgatasya duḥṭacittarudhirotpādako /",
  "V04prmosulu:61": "nāsti bhikḥuṇīdūḥako /",
  "V04prmosulu:62": "nāsti stainyasaṃvāsiko, nāsti nānāsaṃvāsiko, nāsti asaṃvāsiko /",
  "V04prmosulu:63": "nāsti tīrthikāpakrāntako /",
  "V04prmosulu:64": "nāsti svayaṃsannaddhako /",
  "V04prmosulu:65": "tad evaṃ samanvāharantu bhagavato śrāvakāṇāṃ nityaviśuddhānāṃ pariśuddhaśīlānāṃ /",
  "V04prmosulu:66": "śṛṇotu me bhante saṃgho Ō adya saṃghasya cāturdaśiko vā sandhipoṣadho vā viśuddhinakṣatraṃ /",
  "V04prmosulu:67": "ettakaṃ ṛtusya nirgataṃ /",
  "V04prmosulu:68": "etta[ka]m avaśiṣṭaṃ /",
  "V04prmosulu:69": "kiṃ saṃghasya pūrvakṛtyaṃ? alpakṛtyo bhagavataḥ śrāvakasaṃgho so bhavati /",
  "V04prmosulu:70": "śṛṇotu me bhante saṃgho Ō adya saṃghasya pāñcadaśiko poṣadho viśuddhinakṣatraṃ /",
  "V04prmosulu:71_0": "yadi saṃghasya prāptakālaṃ saṃgho imasmin pṛthivīpradeśe yāvatakaṃ bhikṣusaṃghenābhigṛhītaṃ",
  "V04prmosulu:71_1": "samantanavyāmamātraṃ atrāntare pāñcadaśikaṃ poṣadhaṃ kuryāt prātimokṣaṃ ca sūtram uddiśeyyā /",
  "V04prmosulu:72": "ovayikā eṣā jñaptiḥ /",
  "V04prmosulu:73": "kariṣyati bhante saṃgho imasmin pṛthivīpradeśe yāvatakaṃ bhikṣusaṃghenābhigṛhītaṃ samantanavyāmamātram atrāntare pāñcadaśikaṃ poṣadhaṃ prātimokṣaṃ ca sūtram uddiśiṣyati /",
  "V04prmosulu:74": "kṣamate taṃ saṃghasya, yasmāt tūṣṇīm evam etaṃ dhārayāmi /",
  "V04prmosulu:75": "abhimukhaṃ krāmati jarāmaraṇaṃ kṣīyati jīvitendriyaṃ,",
  "V04prmosulu:76": "hāyati saddharmo astameti dharmolko,",
  "V04prmosulu:77": "nirvāyanti deśayitāraḥ,",
  "V04prmosulu:78": "parīttā bhavanti pratipattāraḥ /",
  "V04prmosulu:79": "gacchanti kṣaṇalavamuhūrttarātrindivasamāsārdhamāsaṛtusaṃvatsarāḥ /",
  "V04prmosulu:80": "girinadījalacapalacañcalopamā āyuḥ saṃskārā muhūrttam api nāvatiṣṭhante /",
  "V04prmosulu:81": "apramādenāyuṣmantehi sampādayitavyaṃ /",
  "V04prmosulu:82": "tat kasya hetoḥ? apramādādhigatānāṃ hi tathāgatānām arhatāṃ samyaksaṃbuddhānāṃ bodhiḥ /",
  "V04prmosulu:83": "apramādādhigato cānuttaro upadhisaṃkṣayo ti vadāmi /",
  "V04prmosulu:84": "tenāpramādenāyuṣmantehi saṃpādayitavyaṃ /",
  "V04prmosulu:85": "daśārthavaśān sampaśyamānās tathāgatārhantaḥ samyaksaṃbuddhāḥ śrāvakāṇām adhiśīlaṃ śikṣāpadaṃ prajñāpayanti,",
  "V04prmosulu:86": "pratimokṣaṃ ca sūtram uddiśanti /",
  "V04prmosulu:87": "katamān daśa? saṃyyathīdaṃ (1)",
  "V04prmosulu:88": "saṃghasaṃgrahāya (2)",
  "V04prmosulu:89": "saṃghasuṣṭhutāya (3)",
  "V04prmosulu:90": "durmaṅkūnāṃ pudgalānāṃ nigrahāya (4)",
  "V04prmosulu:91": "peśalānāṃ ca bhikṣūṇāṃ phāsuvihārāya (5)",
  "V04prmosulu:92": "aprasannānāṃ prasādāya (6)",
  "V04prmosulu:93": "prasannānāṃ ca bhūyobhāvāya dṛṣṭadhārmikāṇām āśravāṇāṃ nirghātāya (8)",
  "V04prmosulu:94": "samparāyikāṇām āśravāṇām āyatyām ananuśravaṇatāya (9)",
  "V04prmosulu:95": "yathemaṃ syāt prāvacanaṃ cirasthitikaṃ (10)",
  "V04prmosulu:96": "bāhujanyaṃ vivṛtaṃ suprakāśitaṃ yāvad devamanuṣyeṣv iti /",
  "V04prmosulu:97": "imān daśārthavaśān saṃpaśyamānās tathāgatā arhantaḥ samyaksambuddhāḥ śrāvakāṇām adhiśīlaṃ śikṣāpadaṃ prajñāpayanti prātimokṣaṃ ca sūtram uddiśanti /",
  "V04prmosulu:98": "prātimokṣam āyuṣmanto sūtram uddiśiṣyāmi /",
  "V04prmosulu:99": "taṃ śṛṇuta sādhu ca suṣṭhu ca manasi kuruta /",
  "V04prmosulu:100": "bhāṣiṣyāmi /",
  "V04prmosulu:101": "yasya vo siyāpattiḥ so 'viṣkarotu, asantīye āpattīye tūṣṇīṃ bhavitavyaṃ /",
  "V04prmosulu:102": "tūṣṇīmbhāvena kho punar āyuṣmanto pariśuddhā iti vedayiṣyāmi /",
  "V04prmosulu:103": "yathā kho punar āyuṣmanto pratyekaṃ pratyekaṃ pṛcchitasya bhikṣusya vyākaraṇaṃ bhavati evam eva rūpāye bhikṣuparṣāye yāvantṛtīyakaṃ samanuśrāvayiṣyati /",
  "V04prmosulu:104": "yo puna bhikṣu evaṃrūpāye bhikṣuparṣāye yāvantṛtīyakaṃ samanuśrāviyamāṇo smaramāṇo santīm āpattiṃ nāviṣkaroti saṃprajānamṛṣāvādo se bhavati /",
  "V04prmosulu:105": "saṃprajānamṛṣāvādo kho punar āyuṣmanto āntarāyiko dharmo ukto bhagavatā /",
  "V04prmosulu:106": "tasmāt smaramāṇena bhikṣuṇā āpannena viśuddhiprekṣeṇa santī āpattī āviṣkartavyā /",
  "V04prmosulu:107": "āviṣkṛtvā ca se phāsu bhavati, no anāviṣkṛtvā /",
  "V04prmosulu:108": "// [iti] nidānaṃ //",
  "V04prmosulu:109": "[I. catvāraḥ pārājikā dharmāḥ]",
  "V04prmosulu:110": "ime kho punar āyuṣmanto catvāraḥ pārājikā dharmā anvardhamāsaṃ sūtre prātimokṣe uddeśam āgacchanti /",
  "V04prmosulu:111_0": "par.1 yo puna bhikṣu bhikṣūṇāṃ śikṣāsāmīcīsamāpanno śikṣām apratyākhyāya daurbalyam",
  "V04prmosulu:111_1": "anāviṣkṛtvā maithunaṃ grāmyadharmaṃ pratiṣeveya antamaśato tiryagyonigatāyam api",
  "V04prmosulu:111_2": "sādham ayaṃ bhikṣuḥ pārājiko bhavaty asaṃvāsyo,",
  "V04prmosulu:112": "na labhate bhikṣūhi sārdhasaṃvāsaṃ /",
  "V04prmosulu:113": "idaṃ bhagavatā veśālīyaṃ śikṣāpadaṃ prajñaptaṃ pañcavarṣābhisaṃbuddhena hemantapakṣe pañcame,",
  "V04prmosulu:114": "divase dvādaśame,",
  "V04prmosulu:115": "purebhaktam uttarāmukhaniṣaṇṇena dvyardhapauruṣāyāṃ cchāyāyāṃ,",
  "V04prmosulu:116": "āyuṣmantaṃ yaśikaṃ kalandakaputram ārabhya /",
  "V04prmosulu:117": "imasya ca śikṣāpadasya prajñaptir dharmo,",
  "V04prmosulu:118": "yathāpraṇihitasya ca yā anuvartanatā ayam ucyate anudharmo /",
  "V04prmosulu:119_0": "par.2 yo puna bhikṣu grāmād vā araṇyād vā adinnam anyātakaṃ stainasaṃskāram ādiyeya",
  "V04prmosulu:119_1": "yathārūpeṇādinnādānena [rā]jāno gṛhītvā haneṃsu vā bandheṃsu vā pravrājeṃsu vā hambho",
  "V04prmosulu:119_2": "puruṣa coro 'si bālo 'si mūḍho 'si stainyo 'sīti vā vadeṃsu,",
  "V04prmosulu:120": "tathārūpaṃ bhikṣur adinnam ādiyamāno ayam pi bhikṣuḥ pārājiko bhavaty asaṃvāsyo,",
  "V04prmosulu:121": "na labhate bhikṣūhi sārdhasaṃvāsaṃ /",
  "V04prmosulu:122": "idaṃ bhagavatā rājagṛhe śikṣāpadaṃ prajñaptaṃ ṣaḍvarṣābhisambuddhena hemantapakṣe dvitī[ye,",
  "V04prmosulu:123": "di]vase navame,",
  "V04prmosulu:124": "paścādbhaktaṃ purastān mukhaniṣaṇṇena aḍḍhātīyapauruṣāyāṃ cchāyāyām āyuṣmantaṃ dhanikaṃ kumbhakārajātīyam ārabhya rājānaṃ ca śreṇīyaṃ bimbasāraṃ pāṃsukūlikaṃ ca bhikṣaṃ /",
  "V04prmosulu:125": "imasya ca śikṣāpadasya prajñaptir dharmo yathāpraṇihitasya ca yā anuvartanatā ayam ucyate anudharmo /",
  "V04prmosulu:126": "par.3 yo puna bhikṣuḥ svahastaṃ manuṣyavigrahaṃ jīvitād vyaparopeya śastrahārakaṃ vāsya paryeṣeya,",
  "V04prmosulu:127": "maraṇāya cainaṃ samādāpeya,",
  "V04prmosulu:128": "maraṇavarṇaṃ vāsya saṃvarṇeya Ō hambho puruṣa kiṃ te iminā pāpakena durjīvitena dhigjīvitena,",
  "V04prmosulu:129": "mṛtaṃ te jīvitāc chreyo Ō iti cittam alaṃ cittasaṃkalpam anekaparyāyeṇa maraṇāya vainaṃ samādāpeya maraṇavarṇaṃ vāsya saṃvarṇeya,",
  "V04prmosulu:130": "so ca puruṣo tenopakrameṇa kālaṃ kuryān nānyena,",
  "V04prmosulu:131": "ayaṃ pi bhikṣuḥ pārājiko bhavaty asaṃvāsyo,",
  "V04prmosulu:132": "na labhate bhikṣūhi sārdhasaṃvāsaṃ /",
  "V04prmosulu:133": "idaṃ bhagavatā veśālīyaṃ śikṣāpadaṃ prajñaptaṃ ṣaḍvarṣābhisambuddhena hemantapakṣe tṛtīye,",
  "V04prmosulu:134": "divase daśame,",
  "V04prmosulu:135": "paścādbhaktaṃ purastān mukhaniṣaṇṇena aḍḍhātīyapauruṣāyāṃ cchāyāyāṃ sambahulān gilānopasthāpakān bhikṣūn ārabhya mṛgadaṇḍikaṃ ca parivrājakaṃ /",
  "V04prmosulu:136": "imasya ca śikṣāpadasya prajñaptir dharmo,",
  "V04prmosulu:137": "yathāpraṇihitasya ca yā anuvartanatā ayam ucyate anudharmo /",
  "V04prmosulu:138": "par.4 yo puna bhikṣur anabhijānann aparijānann ātmopanāyikam uttarimanuṣyadharmam alamāryajñānadarśanaṃ viśeṣādhigamaṃ prātajāneya ita jānāmi ita paśyāmīti /",
  "V04prmosulu:139": "so tad apareṇa samayena samanugrāhiyamāṇo vā asa[ma]nugrāhiyamāṇo vā āpanno viśuddhiprekṣo evam avaci Ō ajānann evāham āyuṣmanto avaci jānāmi,",
  "V04prmosulu:140": "apaśyan paśyāmīti /",
  "V04prmosulu:141": "iti tucchaṃ mṛṣā vilāpam anyatrābhimānāt* ayaṃ pi bhikṣuḥ pārājiko bhavaty asaṃvāsyo na labhate bhikṣūhi sārdhasaṃvāsaṃ /",
  "V04prmosulu:142": "idaṃ bhagavatā śrāvastīyaṃ śikṣāpadaṃ prajñaptaṃ ṣaḍvarṣābhisambuddhena hemantapakṣe caturthe,",
  "V04prmosulu:143": "divase trayodaśame,",
  "V04prmosulu:144": "purebhaktaṃ uttarāmukhaniṣaṇṇena aḍḍhucchapauruṣāyāṃ cchāyāyāṃ saṃbahulān grāmavāsikān bhikṣūn ārabhya ābhiyānikaṃ ca bhikṣuṃ /",
  "V04prmosulu:145": "imasya ca śikṣāpadasya prajñaptir dharmo,",
  "V04prmosulu:146": "yathā praṇihitasya ca yā anuvartanatā ayam ucyate anudharmo /",
  "V04prmosulu:147": "uddānaṃ",
  "V04prmosulu:148": "(1)",
  "V04prmosulu:149": "maithunam (2)",
  "V04prmosulu:150": "adinnādānaṃ (3)",
  "V04prmosulu:151": "vadho manuṣyavigrahasyā- (4)",
  "V04prmosulu:152": "bhūtena cottarimanuṣyadharmaṃ pratijānātīti /",
  "V04prmosulu:153": "uddiṣṭāḥ kho punar āyuṣmanto catvāraḥ pārājikā dharmāḥ /",
  "V04prmosulu:154": "yeṣāṃ bhikṣur ito 'nyatarām āpattim āpadyitvā pārājiko bhavaty asaṃvāsyo na labhate bhikṣūhi sārdhasaṃvāsaṃ /",
  "V04prmosulu:155": "yathā pūrve tathā paścād yathā paścāt tathā pūrve pārājiko bhavaty asaṃvāsyo na labhate bhikṣūhi saṃvāsaṃ ḥ tatrāyuṣmanto pṛcchāmi kaccittha pariśuddhāḥ?",
  "V04prmosulu:156": "dvitīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:157": "tṛtīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:158": "pariśuddhātrāyuṣmanto yasmāt tūṣṇīm evam etaṃ dhārayāmi ḥ",
  "V04prmosulu:159": "[II. trayodaśa saṃghātiśeṣā dharmāḥ]",
  "V04prmosulu:160": "ime kho punar āyuṣmanto trayodaśa saṃghātiśeṣā dharmā anvardhamāsaṃ sūtre prātimokṣe uddeśam āgacchanti /",
  "V04prmosulu:161": "sa.1 saṃcetanikāye śukrasya visṛṣṭīye anyatra svapnāntare saṃghātiśeṣo /",
  "V04prmosulu:162_0": "sa.2 yo puna bhikṣu otīrṇo vipariṇatena cittena mātṛgrāmeṇa sārdhaṃ kāyasaṃsargaṃ",
  "V04prmosulu:162_1": "samāpadyeya saṃyathīdaṃ hastagrahaṇaṃ vā veṇīgrahaṇaṃ vā anyatarānyatarasya vā punar",
  "V04prmosulu:162_2": "aṅgajātasya āmoṣaṇaparāmoṣaṇaṃ sādiyeya saṃghātiśeṣo /",
  "V04prmosulu:163": "sa.3 yo puna bhikṣu otīrṇo vipariṇatena cittena mātṛgrāmaṃ duṣṭhullāya vācāya obhāṣeya pāpikāya maithunopasaṃhitāya saṃyathīdaṃ yuvāṃ yuvatīti saṃghātiśeṣo /",
  "V04prmosulu:164_0": "sa.4 yo puna bhikṣu otīrṇo vipariṇatena cittena mātṛgrāmasya antike ātmikāye paricaryāye",
  "V04prmosulu:164_1": "varṇaṃ bhāṣeya Ō etad agraṃ bhagini paricaryāṇāṃ yā mādṛśaṃ śramaṇaṃ śīlavantaṃ kalyāṇadharmaṃ",
  "V04prmosulu:164_2": "brahmacāriṃ etena dharmeṇa upasthiheya paricareya yaduta maithunopasaṃhiteneti saṃghātiśeṣo /",
  "V04prmosulu:165_0": "sa.5 yo puna bhikṣuḥ saṃcaritraṃ samāpadyeya istriyāye mataṃ puruṣasyopasaṃhareya",
  "V04prmosulu:165_1": "puruṣasya vā mataṃ istriyāye upasaṃhareya jāyattanena vā jārtanena vā antamaśato",
  "V04prmosulu:165_2": "tatkṣaṇikāyām api saṃghātiśeṣo /",
  "V04prmosulu:166": "sa.6 svayaṃ yācikāya bhikṣuṇā kuṭī kārayamāṇena asvāmikātmoddeśikā kuṭī kārāpayitavyā /",
  "V04prmosulu:167": "tatredaṃ pramāṇaṃ Ō dīrghaśo dvādaśa vitastīyo sugatavitastinā /",
  "V04prmosulu:168": "tiryak saptāntaraṃ /",
  "V04prmosulu:169": "bhikṣū cānenābhinetavyā vastudeśanāya /",
  "V04prmosulu:170": "tehi bhikṣuhi vastu deśayitavyaṃ /",
  "V04prmosulu:171": "anāraṃbhaṃ saparikramaṇaṃ /",
  "V04prmosulu:172": "sāraṃbhe ced bhikṣu vastusminn aparikramaṇe svayaṃyācikāya kuṭīṃ kārāpeya asvāmikām ātmoddeśikāṃ bhikṣūn vā nābhineya vastudesanāya,",
  "V04prmosulu:173": "pramāṇaṃ vā atikrameya,",
  "V04prmosulu:174": "adeśite vastusminn aparikramaṇe saṃghātiśeṣo /",
  "V04prmosulu:175": "sa.7 mahālakaṃ bhikṣuṇā vihāraṃ [kārā]payamāṇena sasvāmikam ātmoddeśikaṃ bhikṣū cānenābhinetavyā vastudeśanāya /",
  "V04prmosulu:176": "tehi bhikṣūhi vastu deśayitavyaṃ /",
  "V04prmosulu:177": "anāraṃbhaṃ saparikramaṇaṃ /",
  "V04prmosulu:178": "sāraṃbhe ced bhikṣu vastusminn aparikramaṇe mahallakaṃ vihāraṃ kārāpeya sasvāmikam ātmoddeśikaṃ bhikṣūn vā nābhineya vastudeśanāya,",
  "V04prmosulu:179": "adeśite vastusminn aparikramaṇe saṃghātiśeṣo /",
  "V04prmosulu:180": "sa.8 yo puna bhikṣu bhikṣusya duṣṭo,",
  "V04prmosulu:181": "doṣāt kupito,",
  "V04prmosulu:182": "anāttamano śuddhaṃ bhikṣum anāpattikam amūlakena pārājikena dharmeṇa anudhvaṃseya apy evaṃ nāma imaṃ bhikṣuṃ brahmacaryāto cyāveyaṃ ti,",
  "V04prmosulu:183": "so tad apareṇa samayena samanugrāhiyamāṇo vā asamanugrāhiyamāṇo vā amūlakam eva tam adhikaraṇaṃ bhavati /",
  "V04prmosulu:184": "amūlakasya ca adhikaraṇasya ca adharmo upādinno bhavati,",
  "V04prmosulu:185": "bhikṣu ca doṣe pratiṣṭhihati doṣād avacāmīti saṃghātiśeṣo /",
  "V04prmosulu:186": "sa.9 yo puna bhikṣu bhikṣusya duṣṭo,",
  "V04prmosulu:187": "doṣāt kupito,",
  "V04prmosulu:188_0": "anāttamano anyabhāgīyasyādhikaraṇasya kiñcid eva leśamātrakaṃ dharmam upādāya aparājikaṃ",
  "V04prmosulu:188_1": "bhikṣuṃ pārājikena dharmeṇa anudhvaṃseya apy eva nāma imaṃ bhikṣuṃ brahmacaryāto cyāveyaṃ ti,",
  "V04prmosulu:189": "so tad apareṇa samayena samanugrāhiyamāṇo vā asamanugrāhiyamāṇo vā anyabhāgīyam eva tam adhikaraṇaṃ bhavati,",
  "V04prmosulu:190": "anyabhāgīyasya cādhikaraṇasya kocid e[va] leśamātrako dharmo upādinno bhavati,",
  "V04prmosulu:191": "bhikṣu ca doṣe pratiṣṭhihati doṣād avacāmīti saṃghātiśeṣo /",
  "V04prmosulu:192": "sa.10 yo puna bhikṣuḥ samagrasya saṃghasya bhedāya parākrameya bhedanasaṃvartanīyaṃ vādhikaraṇaṃ samādāya pragṛhya tiṣṭheya,",
  "V04prmosulu:193": "so bhikṣu bhikṣūhi evam asya vacanīyo Ō mā āyuṣman samagrasya saṃghasya bhedāya parākramehi,",
  "V04prmosulu:194": "bhedanasaṃvartanīyaṃ vā adhikaraṇaṃ samādāya pragṛhya tiṣṭhāhi /",
  "V04prmosulu:195": "sametu āyuṣmān sārdhaṃ saṃghena,",
  "V04prmosulu:196": "samagro hi saṃgho sahito sammodamāno avivadamāno ekuddeśo kṣīrodakībhūto śāstuḥ śāsanaṃ dīpayamāno sukhaṃ ca phāsuṃ ca viharati /",
  "V04prmosulu:197": "evaṃ ca so bhikṣu bhikṣūhi vucyamāno taṃ vastuṃ pratinissareya ity etaṃ kuśalaṃ /",
  "V04prmosulu:198": "no ca pratinissareya,",
  "V04prmosulu:199": "so bhikṣu bhikṣūhi yāvantṛtīyakaṃ samanugrāhitavyo samanubhāṣitavyo tasya vastusya pratinissargāya /",
  "V04prmosulu:200": "yāvantṛtīyakaṃ samanugrāhiyamāṇo vā samanubhāṣiyamāṇo vā taṃ vastuṃ pratinissareya ity etaṃ kuśalaṃ /",
  "V04prmosulu:201": "no ca pratinissareya tam eva vastuṃ samādāya pragṛhya tiṣṭheya saṃghātiśeṣo /",
  "V04prmosulu:202": "sa.11 tasya kho puna bhikṣusya bhikṣū sahāyakā bhonti eko vā,",
  "V04prmosulu:203": "dvau vā trayo vā saṃbahulā vā,",
  "V04prmosulu:204": "vargavādakā anuvartakāḥ samanujñāḥ saṃghabhedāya /",
  "V04prmosulu:205": "te bhikṣū tān bhikṣūn evaṃ vadeṃsu Ō mā āyuṣmanto etaṃ bhikṣuṃ kiñcid vadatha kalyāṇaṃ vā pāpakaṃ vā /",
  "V04prmosulu:206": "dharmavādī caiṣo bhikṣur vina[ya]vādī caiṣo bhikṣu,",
  "V04prmosulu:207": "asmākaṃ caiṣo bhikṣu cchandaṃ ca ruciṃ ca samādāya pragṛhya vyavaharati /",
  "V04prmosulu:208": "yaṃ caitasya bhikṣusya kṣamate ca rocate ca asmākam api taṃ kṣamate ca rocate ca /",
  "V04prmosulu:209": "jānan caiṣo bhikṣu bhāṣate no ajānan /",
  "V04prmosulu:210": "te bhikṣu bhikṣūhi evam asya vacanīyā Ō mā āyuṣmanto evaṃ vadatha,",
  "V04prmosulu:211": "na eṣo bhikṣur dharmavādī,",
  "V04prmosulu:212": "na eṣo bhikṣur vinayavādī,",
  "V04prmosulu:213": "adharmavādī caiṣo bhikṣu,",
  "V04prmosulu:214": "avinayavādī caiṣo bhikṣu,",
  "V04prmosulu:215": "ajānan* caiṣo bhikṣu bhāṣate no jānan* /",
  "V04prmosulu:216": "mā āyuṣmanto saṃghabhedaṃ rocentu, saṃghasāmagrīm evāyuṣmanto rocentu /",
  "V04prmosulu:217": "samentu āyuṣmanto sārdhaṃ saṃghena /",
  "V04prmosulu:218": "samagro hi sahito sammodamāno avivadamāno ekuddeśo kṣīrodakībhūto śāstuḥ śāsanaṃ dīpayamāno sukhaṃ ca phāsuṃ ca viharati /",
  "V04prmosulu:219": "evaṃ ca te bhikṣū bhikṣūhi vucyamānās taṃ vastuṃ pratinissareṃsu ity etaṃ kuśalaṃ,",
  "V04prmosulu:220": "no ca pratinissareṃsu te bhikṣū bhikṣūhi yāvantṛtīyakaṃ samanugrāhitavyāḥ samanubhāṣitavyāḥ tasya vastusya pratinissargāya /",
  "V04prmosulu:221": "yāvantṛtīyakaṃ samanugrāhiyamāṇā vā samanubhāṣiyamāṇā vā taṃ vastuṃ pratinissareṃsu i[ty e]taṃ kuśalaṃ,",
  "V04prmosulu:222": "no ca pratinissareṃsu tam eva ca vastuṃ samādāya pragṛhya tiṣṭheṃsu saṃghātiśeṣo /",
  "V04prmosulu:223": "sa.12 bhikṣuḥ kho puna durvacakajātīyo bhoti /",
  "V04prmosulu:224": "so uddeśaparyāpannehi śikṣāpadehi bhikṣūhi śikṣāyāṃ saha dharmeṇa saha vinayena vucyamāno ātmānam avacanīyaṃ karoti /",
  "V04prmosulu:225": "so evam āha Ō mā me āyuṣmanto kiñcid vadatha kalyāṇaṃ vā pāpakaṃ vā /",
  "V04prmosulu:226": "aham apy āyuṣmantānāṃ na kiñcid vakṣyāmi kalyāṇaṃ vā pāpakaṃ vā /",
  "V04prmosulu:227": "viramathāyuṣmanto mama vacanāya /",
  "V04prmosulu:228": "so bhikṣu bhikṣūhi evam asya vacanīyo Ō mā āyuṣmann uddeśaparyāpannehi śikṣāpadehi bhikṣūhi śikṣāyāṃ saha dharmeṇa saha vinayena vucyamāno ātmānam avacanīyaṃ karohi /",
  "V04prmosulu:229": "[a]vacanīyam evāyuṣmān ātmānaṃ karotu /",
  "V04prmosulu:230": "bhikṣū pi āyuṣmantaṃ vakṣyanti śikṣāyāṃ saha dharmeṇa saha vina[yena] /",
  "V04prmosulu:231": "āyuṣmān api bhikṣūn vadatu śikṣāyāṃ saha dharmeṇa saha vinayena /",
  "V04prmosulu:232": "evaṃ saṃbaddhā kho punas tasya bhagavato tathāgatasyārhataḥ samyaksambuddhasya parṣā yad idam anyamanyasya vacanīyā,",
  "V04prmosulu:233": "anyonyāpatti vyutthāpanīyā /",
  "V04prmosulu:234": "evaṃ ca so bhikṣū bhikṣūhi vucyamāno taṃ vastuṃ pratinissareya ity etaṃ kuśalaṃ,",
  "V04prmosulu:235": "no ca pratinissareya so bhikṣu bhikṣūhi yāvantṛtīyakaṃ samanugrāhitavyo samanubhāṣitavyo tasya vastusya pratinissargāya /",
  "V04prmosulu:236": "yāvantṛtīyakaṃ samanugrāhiyamāṇo vā taṃ vastuṃ pratinissareya ity etaṃ kuśalaṃ,",
  "V04prmosulu:237": "no ca pratinissareya tam eva vastuṃ samādāya pragṛhya tiṣṭheya saṃghātiśeṣo /",
  "V04prmosulu:238": "sa.13 saṃbahulā bhikṣū kho punar anyataraṃ grāmam vā nagaraṃ vā nigamaṃ vā upaniśrāya viharanti kuladūṣakāḥ pāpasamācārāḥ /",
  "V04prmosulu:239": "teṣāṃ te pāpakāḥ samācārā dṛśyante ca śrūyante ca /",
  "V04prmosulu:240": "kulāny api duṣṭāni dṛśyante ca śrūyante ca /",
  "V04prmosulu:241": "kuladūṣakāś ca punar bhavanti pāpasamācārāḥ /",
  "V04prmosulu:242": "te bhikṣū bhikṣūhi evam asya vacanīyāḥ Ō āyuṣmantānāṃ khalu pāpakāḥ samācārāḥ dṛśyante ca śrūyante ca /",
  "V04prmosulu:243": "kulāny api duṣṭāni dṛśyante ca śrūyante ca /",
  "V04prmosulu:244": "kuladūṣakāś ca punar āyuṣmantaḥ pāpasamācārāḥ /",
  "V04prmosulu:245": "prakramathāyuṣmanto imasmād āvāsād alaṃ vo iha vustena /",
  "V04prmosulu:246": "evaṃ ca te bhikṣū bhikṣūhi vucyamānās te bhikṣū tān bhikṣūn evaṃ vadeṃsu Ō cchandagāmī cāyuṣmanto doṣagāmī cāyuṣmanto saṃgho,",
  "V04prmosulu:247": "mohagāmī cāyuṣmanto saṃgho,",
  "V04prmosulu:248": "bhayagāmī cāyuṣmanto saṃgho,",
  "V04prmosulu:249": "saṃgho ca tāhi tādṛśikāhi āpattīhi ekatyān bhikṣūn pravrājeti ekatyān bhikṣūn na pravrājeti /",
  "V04prmosulu:250": "te bhikṣū bhikṣūhi evam asya vacanīyāḥ Ō mā āyuṣmanto evaṃ vadatha /",
  "V04prmosulu:251": "na saṃgho cchandagāmī, na saṃgho doṣagāmī, na saṃgho mohagāmī, na saṃgho bhayagāmī /",
  "V04prmosulu:252": "na ca saṃgho tāhi tādṛśikāhi āpattīhi ekatyān bhikṣūn pravrājeti, ekatyān bhikṣūn na pravrājeti /",
  "V04prmosulu:253": "āyuṣmantānām eva khalu pāpakāḥ samācārāḥ dṛśyante ca śrūyante ca /",
  "V04prmosulu:254": "kulāny api duṣṭāni dṛśyante ca śrūyante ca /",
  "V04prmosulu:255": "kuladūṣakāś ca punar āyuṣmantaḥ pāpasamācārāḥ /",
  "V04prmosulu:256": "prakramathāyuṣmanto imasmād āvāsād alaṃ vo iha vustena /",
  "V04prmosulu:257": "evaṃ ca te bhikṣū bhikṣūhi vucyamānā taṃ vastuṃ pratinissareṃsu ity etaṃ kuśalaṃ /",
  "V04prmosulu:258": "no ca pratinissareṃsu te bhikṣū bhikṣūhi yāvantṛtīyakaṃ samanugrāhitavyā samanubhāṣitavyās tasya vastusya pratinissargāya /",
  "V04prmosulu:259": "yāvantṛtīyakaṃ samanugrāhiyamāṇā vā samanubhāṣiyamāṇā vā taṃ vastuṃ prati[ni]ssareṃsu ity etaṃ kuśalaṃ /",
  "V04prmosulu:260": "no ca pratinissareṃsu tam eva vastuṃ samādāya pragṛhya tiṣṭheṃsu saṃghātiśeṣo /",
  "V04prmosulu:261": "// uddānaṃ //",
  "V04prmosulu:262": "(1)",
  "V04prmosulu:263": "saṃcetanikā (2)",
  "V04prmosulu:264": "hastagraho (3)",
  "V04prmosulu:265": "obhāṣo (4)",
  "V04prmosulu:266": "paricaryā atha (5)",
  "V04prmosulu:267": "saṃcaritraṃ (6)",
  "V04prmosulu:268": "kuṭīṃ (7)",
  "V04prmosulu:269": "vihāro (8-9)",
  "V04prmosulu:270": "dve cābhūtena (10)",
  "V04prmosulu:271": "saṃghasya ca bhedāyopakrāmati /",
  "V04prmosulu:272": "(11) tasya cānuvartakāḥ (12) durvacako (13) kuladūṣakāś ca //",
  "V04prmosulu:273": "uddiṣṭā kho punar āyuṣmanto trayodaśa saṃghātiśeṣā dharmāḥ /",
  "V04prmosulu:274": "tatra nava prathamāpattikāś catvāro yāvantṛtīyakā,",
  "V04prmosulu:275": "yeṣāṃ bhikṣur ato 'nyatarām āpattim āpadyitvā yāvatakaṃ jānan* cchādeti tāvatakaṃ tena bhikṣuṇā akāmaparivāsaṃ parivasitavyaṃ /",
  "V04prmosulu:276": "parivustaparivāsena bhikṣuṇā uttariṣaḍāhaṃ bhikṣusaṃghe mānatvaṃ caritavyaṃ /",
  "V04prmosulu:277": "cīrṇamānatvo bhikṣuḥ kṛtānudharmo āhvayanapratibaddho yatra syād viṃśagaṇo bhikṣusaṃgho tatra so bhikṣu āhvayitavyo /",
  "V04prmosulu:278": "ekabhikṣuṇāpi ced ūnoviṃśatigaṇo bhikṣusaṃgho taṃ bhikṣum āhveya,",
  "V04prmosulu:279": "so ca bhikṣu anāhūto te ca bhikṣū garhyāḥ / iyam atra sāmīcī /",
  "V04prmosulu:280": "tatrāyuṣmanto pṛcchāmi kaccittha pariśuddhāḥ?",
  "V04prmosulu:281": "dvitīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:282": "tṛtīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:283": "pariśuddhā atrāyuṣmanto yasmāt tūṣṇīm evam etaṃ dhārayāmi /",
  "V04prmosulu:284": "[III. duve aniyatā dharmāḥ /]",
  "V04prmosulu:285": "aniy.0 ime kho punar āyuṣmanto duve aniyatā dharmā anvardhamāsaṃ sūtre prātimokṣe uddeśam āgacchanti Ō",
  "V04prmosulu:286": "aniy.1 yo puna bhikṣu mātṛgrāmeṇa sārdhaṃ praticchannāsane alaṃkarmaṇīye eko [ekā]ya raho niṣadyāṃ kalpeya,",
  "V04prmosulu:287": "tam enaṃ śraddheyavacasā upāsikā dṛṣṭvā trayāṇāṃ dharmāṇām anyatarānyatareṇa dharmeṇa vadeya pārājikena vā saṃghātiśeṣeṇa vā pācattikena vā /",
  "V04prmosulu:288_0": "niṣadyāṃ bhikṣuḥ pratijānamāno trayāṇāṃ dharmāṇām anyatarānyatareṇa dharmeṇa kārāpayitavyo",
  "V04prmosulu:288_1": "pārājikena vā saṃghātiśeṣeṇa vā pācattikena vā yena yena vā punar asya śraddheyavacasā",
  "V04prmosulu:288_2": "upāsikā dṛṣṭvā dharmeṇa vadeya,",
  "V04prmosulu:289": "tena so bhikṣu dharmeṇa kārāpayitavyo /",
  "V04prmosulu:290": "ayaṃ dharmo aniyato /",
  "V04prmosulu:291": "aniy.2 na haiva kho punaḥ praticchannāsanaṃ bhavati,",
  "V04prmosulu:292": "nālaṃ karmaṇīyaṃ,",
  "V04prmosulu:293": "alaṃ kho puna mātṛgrāmaṃ duṣṭhullāya vācāya obhāṣituṃ pāpikāya maithunopasaṃhitāya /",
  "V04prmosulu:294": "tathārūpe ca bhikṣu āsane mātṛgrāmeṇa sārdham eko ekāya raho niṣadyāṃ kalpeya,",
  "V04prmosulu:295": "tam enaṃ śraddheyavacasā upāsikā dṛṣṭvā dvinnāṃ dharmāṇām anyatarānyatareṇa dharmeṇa vadeya saṃghātiśeṣeṇa vā pācattikena vā /",
  "V04prmosulu:296": "niṣadyāṃ bhikṣuḥ pratijānamāno dvinnāṃ dharmāṇām anyatarāntareṇa dharmeṇa kārāpayitavyo saṃghātiśeṣeṇa vā pācattikena vā,",
  "V04prmosulu:297": "yena yena vā punar asya śraddheyavacasā upāsikā dṛṣṭvā dharmeṇa vadeya,",
  "V04prmosulu:298": "tena tena so bhikṣu dharmeṇa kārāpayitavyo /",
  "V04prmosulu:299": "ayaṃ pi dharmo aniyato /",
  "V04prmosulu:300": "// uddānaṃ //",
  "V04prmosulu:301": "(1) praticchannāsanaṃ (2) rahoniṣadyā ca /",
  "V04prmosulu:302": "uddiṣṭāḥ kho punar āyuṣmanto duve aniyatā dharmāḥ /",
  "V04prmosulu:303": "tatrāyuṣmanto pṛcchāmi kaccittha pariśuddhāḥ?",
  "V04prmosulu:304": "dvitīyaṃ pi āyuṣmanto pṛcchāmi kaccittha pariśuddhā?",
  "V04prmosulu:305": "tṛtīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:306": "pariśuddhā atrāyuṣmanto yasmāt tūṣṇīm evam etaṃ dhārayāmi /",
  "V04prmosulu:307": "[IV. triṃśan nissargikapācattikā dharmāḥ]",
  "V04prmosulu:308": "ime kho punar āyuṣmanto triṃśan nissargikapācattikā dharmā anvardhamāsaṃ sūtre prātimokṣe uddeśam āgacchanti Ō",
  "V04prmosulu:309": "np.1 kṛtacīvarehi bhikṣūhi uddhṛtasmin kaṭhine daśāhaparamaṃ bhikṣuṇā atirekacīvaraṃ dhārayitavyaṃ /",
  "V04prmosulu:310": "taduttariṃ dhāreya, nissargikapācattikaṃ /",
  "V04prmosulu:311": "np.2 kṛtacīvarehi bhikṣūhi uddhṛtasmin kaṭhine ekarātraṃ pi ced bhikṣuḥ trayāṇāṃ cīvarāṇām anyatarānyatareṇa vipravaseya anyatra saṃghasaṃmutīye,",
  "V04prmosulu:312": "nissargikapācattikaṃ /",
  "V04prmosulu:313": "np.3 kṛtacīvarehi bhikṣūhi uddhṛtasmin kaṭhine utpadyeya bhikṣusya akālacīvaram ākāṃkṣamāṇena bhikṣuṇā pratigṛhṇitavyaṃ /",
  "V04prmosulu:314": "pratigṛhṇitvā kṣipram eva taṃ cīvaraṃ kārāpayitavyaṃ /",
  "V04prmosulu:315": "kārāpayato ca tasya bhikṣusya taṃ cīvaraṃ na paripūreya,",
  "V04prmosulu:316": "māsaparamaṃ tena bhikṣuṇā taṃ cīvaraṃ nikṣipitavyaṃ ūnasya pāripūrīye santīye pratyāśāye /",
  "V04prmosulu:317": "taduttariṃ nikṣipeya santīye vā asantīye vā pratyāśāye nissargikapācattikaṃ /",
  "V04prmosulu:318": "np.4 yo puna bhikṣur anyātikāye bhikṣuṇīye cīvaraṃ pratigṛhṇeya anyatra pallaṭṭhakena nissargikapācattikaṃ /",
  "V04prmosulu:319": "np.5 yo puna bhikṣur anyātikāye bhikṣuṇīye purāṇacīvaraṃ dhovāpeya vā rañjāpeya vā ākoṭāpeya vā nissargikapācattikaṃ /",
  "V04prmosulu:320": "np.6 yo puna bhikṣur anyātakaṃ gṛhapatiṃ vā gṛhapatiputraṃ [?",
  "V04prmosulu:321": "Śtipatinīṃ] vā cīvaraṃ yāceya anyatra samaye nissargikapācattikaṃ /",
  "V04prmosulu:322": "tatrāyaṃ samayo Ō ācchinnacīvaro bhikṣur bhavati / ayam atra samayo /",
  "V04prmosulu:323": "np.7 ācchinnacīvareṇa bhikṣuṇā kṣamate anyātakaṃ gṛhapatiṃ vā gṛhapatiputrīṃ [Śtipatinīṃ] vā cīvaraṃ yācituṃ /",
  "V04prmosulu:324": "tam enam abhihṛṣṭo samāno saṃbahulehi cīvarehi pravāreya,",
  "V04prmosulu:325": "tathāpravāritena bhikṣuṇā sāntarottaraparamaṃ cīvaraṃ sādayitavyaṃ /",
  "V04prmosulu:326": "taduttariṃ sādiyeya nissargikapācattikaṃ /",
  "V04prmosulu:327_0": "np.8 bhikṣuṃ kho punar uddiśya anyatareṣāṃ dvinnāṃ gṛhapatikānāṃ cīvaracetāpanāny",
  "V04prmosulu:327_1": "abhisaṃskṛtāni bhavanti abhisaṃcetayitāni Ō imehi vayaṃ cīvaracetāpanehi civaraṃ",
  "V04prmosulu:327_2": "cetāpayitvā itthanāmaṃ bhikṣuṃ cīvareṇācchadayiṣyāmaḥ /",
  "V04prmosulu:328_0": "tatra ca bhikṣuḥ pūrvaṃ apravārito upasaṃkramitvā vikalpam āpadyeya Ō sādhu kho puna",
  "V04prmosulu:328_1": "yūyam āyuṣmanto imehi cīvaracetāpanehi cīvaraṃ cetāpayitvā itthaṃnāmaṃ bhikṣuṃ cīvareṇācchādetha /",
  "V04prmosulu:329": "evaṃrūpeṇa vā [evaṃrūpeṇa vā] ubhau pi sahitau ekena kalyāṇakāmatām upādāya /",
  "V04prmosulu:330": "abhiniṣpanne cīvare ni[ssa]rgikapācattikaṃ /",
  "V04prmosulu:331": "np.9 bhikṣuṃ kho punar uddiśya anyatareṣāṃ dvinnāṃ gṛhapatikasya gṛhapatinīye ca pratyekacīvaracetāpanāni abhisaṃskṛtāni bhavanti,",
  "V04prmosulu:332": "abhisaṃcetayitāni Ō imehi vayaṃ pratyekacīvaracetāpanehi pratyekaṃ pratyekaṃ cīvaraṃ cetāpayitvā itthaṃnāmaṃ bhikṣuṃ pratyekaṃ pratyekaṃ cīvareṇācchadayiṣyāmaḥ /",
  "V04prmosulu:333": "tatra ca bhikṣuḥ pūrvaṃ apravārito upasaṃkramitvā vikalpam āpadyeya Ō sādhu kho punas tvam āyuṣman,",
  "V04prmosulu:334": "tvaṃ ca bhagini,",
  "V04prmosulu:335_0": "imehi pratyekacīvaracetāpanehi pratyekaṃ cīvaraṃ cetāpayitvā itthaṃnāmaṃ bhikṣuṃ",
  "V04prmosulu:335_1": "pratyekaṃ cīvareṇācchādetha evaṃrūpeṇa vā evaṃrūpeṇa vā ubhau pi sahitau ekena kalyāṇakāmatām upādāya /",
  "V04prmosulu:336": "abhiniṣpanne cīvare nissargikapācattikaṃ /",
  "V04prmosulu:337": "np.10 bhikṣuṃ kho punar uddiśya anyataro rājā vā rājabhogyo vā dūtena cīvaracetāpanāni preṣeya /",
  "V04prmosulu:338": "so bhikṣus tenopasaṃkramitvā taṃ bhikṣum evaṃ vadeya Ō imāni khalv āryam uddiśya itthaṃnāmena rājñā ca rājabhogyena vā dūtena cīvaracetāpanāni preṣitāni,",
  "V04prmosulu:339": "tāni āryo pratigṛhṇātu /",
  "V04prmosulu:340": "tena bhikṣuṇā so dūto evam asya vacanīyo Ō na kho punar āyuṣman kṣamate bhikṣusya cīvaracetāpanāni pratigṛhṇituṃ /",
  "V04prmosulu:341": "cīvaraṃ tu vayaṃ pratigṛhṇāmaḥ kālena samayena kalpikaṃ dīyamānaṃ /",
  "V04prmosulu:342": "evam ukte so dūto taṃ bhikṣum evaṃ vadeya [sa]nti punar ārya kecid bhikṣūṇāṃ vaiyāpṛtyakarāti /",
  "V04prmosulu:343": "ākāṃkṣamāṇena bhikṣuṇā santā vaiyāpṛtyakarā vyapadiśitavyāḥ ārāmikā vā /",
  "V04prmosulu:344": "ete āyuṣman bhikṣūṇāṃ vaiyāpṛtyakarā ye bhikṣūṇāṃ vaiyāpṛtyaṃ karonti /",
  "V04prmosulu:345_0": "evam ukte so dūto yena vaiyāpṛtyakarās tenopasaṃkramitvā tān vaiyāpṛtyakarān evaṃ",
  "V04prmosulu:345_1": "vadeya Ō sādhu kho puna yūyam āyuṣmanto vaiyāpṛtyakarā imehi cīvaracetāpanehi cīvaraṃ",
  "V04prmosulu:345_2": "cetāpayitvā itthaṃnāma bhikṣuṃ cīvareṇācchādetha kālena samayena kalpikenānavadyena /",
  "V04prmosulu:346_0": "so ca dūto tān vaiyāpṛtyakarān saṃjñapayitvā yena so bhikṣus tenopasaṃkramitvā na",
  "V04prmosulu:346_1": "bhikṣum eva vadeya ye khu te āryeṇa vaiyāpṛtyakarā vyapadiṣṭās te mayā saṃjñaptās",
  "V04prmosulu:346_2": "tān upasaṃkrameyāmi /",
  "V04prmosulu:347": "ācchādayiṣyanti te cīvareṇa kālena samayena kalpikenānavadyena /",
  "V04prmosulu:348_0": "ākāṃkṣamāṇena bhikṣuṇā cīvarārthikena [yena] te vaiyāpṛtyakarās tenopasaṃkramitvā",
  "V04prmosulu:348_1": "te vaiyāpṛtyakarāḥ sakṛt* dvikkhutto trikkhutto codayitavyā vijñāpayitavyāḥ Ō artho",
  "V04prmosulu:348_2": "āyuṣmanto bhikṣusya cīvareṇeti /",
  "V04prmosulu:349": "sakṛt* dvikkhutto trikkhutto codayanto vijñāpayanto taṃ cīvaram abhiniṣpādeya ity etat kuśalaṃ,",
  "V04prmosulu:350": "no ced abhiniṣpādeya catukkhutto pañcakhutto ṣaṭkhuttoparamaṃ tena bhikṣuṇā tūṣṇībhūtena uddeśe sthātavyaṃ /",
  "V04prmosulu:351": "catukkhutto pañcakkhutto ṣaṭkkhuttoparamaṃ tūṣṇībhūto uddeśe tiṣṭhanto taṃ cīvaram abhiniṣpādeya,",
  "V04prmosulu:352": "ity etat kuśalaṃ,",
  "V04prmosulu:353": "no ced abhiniṣpādeya tad uttapanto vā vyāyamanto vā taṃ cīvaram abhiniṣpādeya,",
  "V04prmosulu:354": "abhiniṣpanne cīvare nissargikapācattikaṃ /",
  "V04prmosulu:355": "no ced abhiniṣpādeya yena se tāni rājñā vā rājabhogyena vā dūtena cīvaracetāpanāni preṣitāni tatra tena bhikṣuṇā svayaṃ vā gantavyaṃ,",
  "V04prmosulu:356": "dūto vā pratirūpo preṣayitavyo,",
  "V04prmosulu:357": "yāni khu āyuṣmantehi itthaṃnāmaṃ bhikṣum uddiśya dūtena cīvaracetāpanāni preṣitāni na khu tāni tasya bhikṣusya kiñcid arthaṃ spharanti,",
  "V04prmosulu:358": "pratyanveṣatha, na svakaṃ dharmo /",
  "V04prmosulu:359": "vo vipraṇaśiṣyatīti iyam atra sāmīcī /",
  "V04prmosulu:360": "// uddānaṃ //",
  "V04prmosulu:361": "(1) daśāhaṃ (2) vipravāso (3) akāle ca (4) pratigraho (5) dhovanā (6) yācanā caṃva /",
  "V04prmosulu:362": "(7) sāntarottaraṃ (8-9) dve ca vikalpena (10) rājā ca // prathamo vargaḥ //",
  "V04prmosulu:363": "np.11 yo puna bhikṣuḥ śuddhakālakānām eḍakalomānāṃ navaṃ santhataṃ kārāpeya nissargikapācattikaṃ /",
  "V04prmosulu:364": "np.12 navaṃ santhataṃ bhikṣuṇā kārāpayamāṇena śuddhakālakānām eḍakalomānāṃ dve bhāgā ādayitavyās tṛtīyo odātikānāṃ caturtho gocarikāṇāṃ /",
  "V04prmosulu:365": "taduttarim ādiyeya nissargikapācattikaṃ /",
  "V04prmosulu:366": "np.13 yo puna bhikṣuḥ kauśeyamiśrāṇām eḍakalomānāṃ navaṃ santhataṃ kārāpeya nissargikapācattikaṃ /",
  "V04prmosulu:367": "np.14 navaṃ santhataṃ bhikṣuṇā kārāpayamāṇena akāmaṃ ṣaḍvarṣāṇi dhārayitavyaṃ /",
  "V04prmosulu:368": "tato ca bhikṣuḥ pratyoreṇa taṃ purāṇaṃ santhataṃ visarjayitvā vā avisarjayitvā vā anyaṃ navaṃ santhataṃ kārāpeya kalyāṇakāmatām upādāya,",
  "V04prmosulu:369": "anyatra namatasaṃmutīye nissargikapācattikaṃ /",
  "V04prmosulu:370": "np.15 navaṃ santhataniṣīdanaṃ bhikṣuṇā kārāpayamāṇena tato purāṇasanthatāto samantāt sugatavitastinā bhāgo ādayitavyo navasya durvaṇṇīkaraṇārthaṃ /",
  "V04prmosulu:371": "tato ca bhikṣur anādāya navasanthataṃ niṣīdanaṃ kārāpeya nissargikapācattikaṃ /",
  "V04prmosulu:372": "np.16 bhikṣusya kho punar adhvānamārge pratipannasya utpadyeṃsu e[ḍa]kalomāni /",
  "V04prmosulu:373": "ākāṃkṣamāṇena bhikṣuṇā pratigṛhṇitavyaṃ /",
  "V04prmosulu:374": "pratigṛhṇitvā sāmaṃ triyojanaparamaṃ hartavyam asante anyasmi[n] hārake taduttariṃ hāreya sante vā asante vā anyasmi[n] hārake,",
  "V04prmosulu:375": "nissargikapācattikaṃ /",
  "V04prmosulu:376": "np.17 yo puna bhikṣur anyātikāye bhikṣuṇīye eḍakalomādi dhovāpeya vā raṃjāpe[ya] vā vivaṭāpaye vā,",
  "V04prmosulu:377": "nissargikapācattikaṃ /",
  "V04prmosulu:378": "np.18 yo puna bhikṣuḥ svahastaṃ jātarūparajatam udgṛhṇeya vā udgṛhṇāpeya vā antamasato iha nikṣipehīti vā vadeya,",
  "V04prmosulu:379": "upanikṣiptaṃ vā sādiyeya nissargikapācattikaṃ /",
  "V04prmosulu:380": "np.19 yo puna bhikṣur anekavidhaṃ krayavikrayavyavahāraṃ samāpadyeya saṃyyathīdaṃ imaṃ kriṇa ito kriṇa ettakamettake[na krī]ṇāhīti vā vadeya,",
  "V04prmosulu:381": "nissargikapācattikaṃ /",
  "V04prmosulu:382": "np.20 yo puna bhikṣur anekavidhaṃ jātarūparajatavikṛtivyavahāraṃ samāpadyeya nissargikapācattikam //",
  "V04prmosulu:383": "// uddānaṃ //",
  "V04prmosulu:384": "(11)",
  "V04prmosulu:385": "śuddhakālakānāṃ (12)",
  "V04prmosulu:386": "dve bhāgā (13)",
  "V04prmosulu:387": "kauśeyamiśra (14)",
  "V04prmosulu:388": "ṣaḍvarṣāṇi (15)",
  "V04prmosulu:389": "niṣīdanaṃ (16)",
  "V04prmosulu:390": "adhvānamārgo (17)",
  "V04prmosulu:391": "vivaṭā vā (18)",
  "V04prmosulu:392": "svahastaṃ (19)",
  "V04prmosulu:393": "krayavikraya (20)",
  "V04prmosulu:394": "vikṛtivyavahāreṇa // dvitīyo vargaḥ //",
  "V04prmosulu:395": "np.21 daśāhaparamaṃ bhikṣuṇā atirekapātraṃ dhārayitavyaṃ / taduttariṃ dhāreya nissargikapācattikaṃ /",
  "V04prmosulu:396": "np.22 yo puna bhikṣu ūnapañcabandhanabaddhena pātreṇa anyaṃ navaṃ pātraṃ paryeṣeya kāmātām upādāya,",
  "V04prmosulu:397": "tena bhikṣuṇā taṃ pātraṃ bhikṣuparṣāye nissaritavyaṃ /",
  "V04prmosulu:398": "yo tahi bhikṣuparṣāye pātraparyanto bhavati so tasya bhikṣusya anupradātavyo Ō evaṃ te āyuṣman pātro dhārayitavyo yāvad bhedanaṃ,",
  "V04prmosulu:399": "nissargikapācattikaṃ /",
  "V04prmosulu:400": "np.23 yāni kho punar imāni gilānapratiṣevaṇīyāni bhaiṣajyāni bhavanti sayyathīdaṃ sarpistailamadhuphāṇitaṃ Ō evaṃrūpāṇi gilānena bhikṣuṇā satkṛtyābhigṛhītāni,",
  "V04prmosulu:401": "kṣamate saptāhaṃ sannidhikāraṃ paribhuñjituṃ,",
  "V04prmosulu:402": "santaṃ śeṣaṃ nissaritavyaṃ tad uttaritavyaṃ /",
  "V04prmosulu:403": "taduttariṃ khādeya vā bhuṃjeya vā santaṃ vā śeṣabhū[taṃ] nissareya nissargikapācattikaṃ /",
  "V04prmosulu:404": "np.24 yo puna bhikṣu bhikṣusya cīvaraṃ datvā yathā duṣṭo doṣāt kupito anāttamāno ācchindeya vā ācchindāpayeya vā Ō āhara bhikṣu cīvaraṃ,",
  "V04prmosulu:405": "na te 'haṃ demīti vā vadeya,",
  "V04prmosulu:406": "nissargikapācattikaṃ /",
  "V04prmosulu:407": "np.25 māso śeṣo grīṣmāṇām iti bhikṣuṇā varṣāsāṭikācīvaraṃ paryeṣitavyaṃ /",
  "V04prmosulu:408": "ardhamāso avaśiṣṭo ti kṛtvā snapitavyam /",
  "V04prmosulu:409": "tato ca bhikṣuḥ pra[tyo]reṇa varṣāsāṭikācīvaraṃ paryeṣeya, kṛtvā vā snāpeya, nissargikapācattikaṃ /",
  "V04prmosulu:410": "np.26 yo puna bhikṣuḥ svayaṃyācikāya sūtraṃ tantuvāyena cīvaraṃ vunāpeya nissargikapācattikaṃ /",
  "V04prmosulu:411": "np.27 bhikṣuṃ kho punar uddiśya anyataro gṛhapatir vā gṛhapatiputro vā tantuvāyena cīvaraṃ vunāpeya,",
  "V04prmosulu:412": "tena ca bhikṣuḥ pūrvaṃ apravārito upasaṃkramitvā vikalpam āpadyeya Ō sādhu kho punas tvam āyuṣmann imaṃ cīvaram āyataṃ ca karohi,",
  "V04prmosulu:413": "vistṛtaṃ ca karohi,",
  "V04prmosulu:414": "suvutaṃ ca karohi,",
  "V04prmosulu:415": "sutacchitaṃ ca karohi,",
  "V04prmosulu:416": "suvilikhitaṃ ca karohi /",
  "V04prmosulu:417": "apy eva nāma vayaṃ pi tava kiñcid eva mātrām upasaṃharema,",
  "V04prmosulu:418": "māṣakaṃ vā māṣakārhaṃ vā piṇḍapātaṃ vā piṇḍapātārhaṃ vā /",
  "V04prmosulu:419": "tatra ca so bhikṣur evaṃ vaditvā na kiñcid eva mātrām upasaṃhareya māṣakaṃ vā māṣakārhaṃ vā piṇḍapātaṃ vā piṇḍapātārhaṃ vā,",
  "V04prmosulu:420": "abhiniṣpanne cīvare nissargikapācattikaṃ /",
  "V04prmosulu:421": "np.28 daśāhānāgataṃ kho puna tremāsaṃ kārttikī paurṇamāsī utpadyeya bhikṣusya ātyāyikaṃ cīvaram ātyāyikaṃ manyamāno na bhikṣuṇā pratigṛhṇitavyaṃ /",
  "V04prmosulu:422": "pratigṛhṇitvā yāvac cīvaradānakālasamayaṃ nikṣipitavyaṃ /",
  "V04prmosulu:423": "taduttariṃ nikṣipeya nissargikapācattikam /",
  "V04prmosulu:424": "np.29 upavarṣaṃ kho punaḥ tremāsaṃ kārttikī paurṇamāsī bhikṣu cāraṇyake śayanāsane viharanti samaye sapratibhaye sāśaṃkasaṃmate /",
  "V04prmosulu:425": "ākāṃkṣamāṇena bhikṣuṇā trayāṇāṃ cīvarāṇām anyatarānyataraṃ cīvaram antaragṛhe nikṣipitavyaṃ,",
  "V04prmosulu:426": "syāt tasya bhikṣusya kocid eva pratyayo tasmāc cīvarād vipravāsāya,",
  "V04prmosulu:427": "ṣaḍāhaparamaṃ tena bhikṣuṇā tasmāc cīvarād vipravasitavyaṃ /",
  "V04prmosulu:428": "taduttariṃ vipravaseya anyatra bhikṣu saṃmutīye nissargikapācattikam /",
  "V04prmosulu:429": "np.30 yo puna bhikṣur jānan sāṃghikāṃ lābhaṃ saṃghe pariṇatam ātmano pariṇāmeya nissargikapācattikam //",
  "V04prmosulu:430": "// uddānaṃ //",
  "V04prmosulu:431": "(21) pātra (22) bandhanaṃ (23) bhaiṣajyam (24) ācchedo (25) varṣāśāṭikā /",
  "V04prmosulu:432": "(26-27) tantuvāyena dve (28) daśāhānāgatam (29) upavarṣaṃ (30) pariṇāmanena // tṛtīyo vargaḥ //",
  "V04prmosulu:433": "uddiṣṭāḥ kho punar āyuṣmanto triṃśan nissarggikapācattikā dharmmāḥ /",
  "V04prmosulu:434": "tatrāyuṣmanto pṛcchāmi kaccittha pariśuddhāḥ?",
  "V04prmosulu:435": "dvitīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:436": "tṛtīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:437": "pariśuddhā atrāyuṣmanto yasmāt tūṣṇīm evam etaṃ dhārayāmi /",
  "V04prmosulu:438": "[V. dvānavati śuddhapācattikā dharmāḥ]",
  "V04prmosulu:439": "ime kho punar āyuṣmanto dvānavatiṃ śuddhapācattikā dharmā anvardhamāsaṃ sūtre prātimokṣe uddeśam āgacchanti Ō",
  "V04prmosulu:440": "pac.1 saṃprajānamṛṣāvāde pācattikaṃ /",
  "V04prmosulu:441": "pac.2 omṛṣyavāde pācattikaṃ /",
  "V04prmosulu:442": "pac.3 bhikṣupaiśunye pācattikaṃ /",
  "V04prmosulu:443_0": "pac.4 yo puna bhikṣur jānaṃ saṃghasyādhikaraṇāni dharmeṇa vinayena vihitāni vyupaśāntāni",
  "V04prmosulu:443_1": "punaḥ karmāya utkhoṭeya Ō idaṃ punaḥ karma kartavyaṃ bhaviṣyatīti Ō etad eva pratyayaṃ",
  "V04prmosulu:443_2": "kṛtvā ananyam imaṃ tasya bhikṣusya utkhoṭanaṃ pācattikaṃ /",
  "V04prmosulu:444": "pac.5 yo puna bhikṣur akalpiyakāro mātṛgrāmasya dharmaṃ deśeya uttari cchahi pañcahi vācāhi anyatra vijñapuruṣapudgalena pācattikaṃ /",
  "V04prmosulu:445": "pac.6 yo puna bhikṣur anupasaṃpannaṃ pudgalaṃ padaśo dharmaṃ vāceya pācattikaṃ /",
  "V04prmosulu:446_0": "pac.7 yo puna bhikṣur anupasaṃpannasya pudgalasya santike ātmopanāyikam uttarimanuṣyadharmam",
  "V04prmosulu:446_1": "alamāryajñānadarśanaṃ viśeṣādhigamaṃ pratijāneya Ō iti jānāmi iti paśyāmīti bhūtasmiṃ pācattikaṃ /",
  "V04prmosulu:447": "pac.8 yo puna bhikṣur jānan bhikṣusya duṣṭhullām āpattim anupasaṃpannasya pudgalasya santike āroceya anyatra kṛtāye prakāśanāsaṃmutīye pācattikaṃ /",
  "V04prmosulu:448": "pac.9 yo puna bhikṣur jānan sāṃghike lābhe bhājīyamāne pūrve samanujño bhūtvā paścāt kṣiyādharmam āpadyeya Ō yathāsaṃstutam evāyuṣmanto,",
  "V04prmosulu:449": "jānan sāṃghikaṃ lābhaṃ saṃghe pariṇataṃ pudgalo pudgalasya pariṇāmayatīti pācattikaṃ /",
  "V04prmosulu:450_0": "pac.10 yo puna bhikṣur anvardhamāsaṃ sūtre prātimokṣe uddiśyamāne evaṃ vadeya Ō kiṃ",
  "V04prmosulu:450_1": "punar āyuṣmanto imehi kṣudrānukṣūdrehi śikṣāpadehi uddiṣṭehi yāvad eva bhikṣūṇāṃ",
  "V04prmosulu:450_2": "kaukṛtyāya vighātāya vilekhāya saṃvartantīti,",
  "V04prmosulu:451": "śikṣāvigarhaṇe pācattikaṃ /",
  "V04prmosulu:452": "// uddānam //",
  "V04prmosulu:453": "(1) mṛṣā (2) omṛṣya (3) paiśunya (4) utkhoṭana (5) dharmadeśanā /",
  "V04prmosulu:454": "(6) padaśo (7) viśeṣaṇam (8) ārocanā (9) yathāsaṃstuta (10) vigarhaṇena ca // prathamo vargaḥ //",
  "V04prmosulu:455": "pac.11 bījagrāmabhūtagrāmapātāpanake pācattikaṃ /",
  "V04prmosulu:456": "pac.12 anyavādavihiṃsanake pācattikaṃ /",
  "V04prmosulu:457": "pac.13 odhyāyanakṣīyanake pācattikaṃ /",
  "V04prmosulu:458_0": "pac.14 yo puna bhikṣuḥ sāṃghike bhikṣuvihāre abhyavakāśe mañcaṃ vā pīṭhaṃ vā viśikaṃ",
  "V04prmosulu:458_1": "vā caturaśrakaṃ vā kurcaṃ vā bimbohanaṃ vā prajñāpetvā vā prajñāpayitvā vā tato prakramanto na uddhareya vā,",
  "V04prmosulu:459": "na uddharāpeya vā,",
  "V04prmosulu:460": "anāmantrayitvā vā prakrameya pācattikaṃ /",
  "V04prmosulu:461": "pac.15 yo punar bhikṣuḥ sāṃghike bhikṣuvihāre antośayyāṃ prajñāpetvā prajñāpayitvā vā tato prakramanto na uddhareya vā,",
  "V04prmosulu:462": "na uddharāpeya vā,",
  "V04prmosulu:463": "anāmantrayitvā vā prakrameya pācattikaṃ /",
  "V04prmosulu:464": "pac.16 yo punar bhikṣu bhikṣusya duṣṭo doṣāt kupito anāttamano sāṃghikād bhikṣuvihārād bhikṣuṃ nikaḍḍheya vā nikaḍḍhāpeya vā antamasato neha bhikṣū ti vā vadeya pācattikaṃ /",
  "V04prmosulu:465": "pac.17 yo puna bhikṣu sāṃghike bhikṣuvihāre jānan bhikṣūṇāṃ pūrvaprajñaptāhi śayyāhi paścād āgatvā madhyeśayyāṃ prajñāpeya yasyodvahiṣyati so prakramiṣyatīti /",
  "V04prmosulu:466": "etad eva pratyayaṃ kṛtvā, ananyam imaṃ tasya bhikṣusya udvāhanapācattikaṃ /",
  "V04prmosulu:467": "pac.18 yo puna bhikṣuḥ sāṃghike bhikṣuvihāre upari vaihāyasakuṭikāye āhatya pādake mañce vā pīṭhe vā abhiniṣīdeya vā abhinipadyeya vā pācattikaṃ /",
  "V04prmosulu:468": "pac.19 yo puna bhikṣur jānan saprāṇakenodakena tṛṇaṃ vā mṛttikāṃ vā siñceya vā siñcāpeya vā pācattikaṃ /",
  "V04prmosulu:469_0": "pac.20 mahallakaṃ bhikṣuṇā vihāraṃ chādāpayamānena yāvad dvārakoṣārgalapratiṣṭhānam",
  "V04prmosulu:469_1": "ālokasandhiparikarmam upādāya dve vā trayo vā cchādanaparyāyā adhiṣṭhihitavyāḥ alpaharite sthitena /",
  "V04prmosulu:470": "taduttariṃ adhiṣṭhiheya alpaharite sthito pi pācattikaṃ /",
  "V04prmosulu:471": "// uddānaṃ //",
  "V04prmosulu:472": "(11) bījam (12) anyavādaṃ (13) odhyāyanaṃ (14) mañca (15) śayyā (16) nikaḍḍhanaṃ /",
  "V04prmosulu:473": "(17) pūrvopagataṃ (18) vaihāyasaṃ (19) udaka (20) cchādanena // dvitīyo vargaḥ //",
  "V04prmosulu:474": "pac.21 yo puna bhikṣu asaṃmato bhikṣuṇīm ovadeya pācattikaṃ /",
  "V04prmosulu:475": "pac.22 saṃmato vāpi bhikṣuḥ bhikṣūṇīm ovadeya vikāle, astaṃgate sūrye, anūhate aruṇe pācattikaṃ /",
  "V04prmosulu:476": "pac.23 yo puna bhikṣu ovādaprekṣo bhikṣuṇīupāśrayam upasaṃkrameya santaṃ bhikṣum anāmantrayitvā,",
  "V04prmosulu:477": "anyatra samaye pācattikaṃ /",
  "V04prmosulu:478": "tatrāyaṃ samayo Ō gilānā bhikṣuṇī ovaditavyā anuśāsitavyā bhavati / ayam atra samayo /",
  "V04prmosulu:479": "pac.24 yo puna bhikṣu bhikṣum evaṃ vadeya Ō āmiṣahetor āyuṣman bhikṣu bhikṣuṇīṃ te ovadatīti pācattikaṃ /",
  "V04prmosulu:480": "pac.25 yo puna bhikṣu bhikṣuṇīya sārdham eko ekāya raho niṣadyāṃ kalpeya pācattikaṃ /",
  "V04prmosulu:481": "pac.26 yo puna bhikṣu bhikṣuṇīya sārdhaṃ saṃvidhāya adhvānamārgaṃ pratipadyeya antamasato grāmāntaraṃ pi,",
  "V04prmosulu:482": "anyatra samaye, pācattikaṃ /",
  "V04prmosulu:483": "tatrāyaṃ samayo Ō mārgo bhavati sabhayo sapratibhayo sāśaṃkasaṃmato / ayam atra samayo /",
  "V04prmosulu:484": "pac.27 yo puna bhikṣu bhikṣuṇīya sārdhaṃ saṃvidhāya ekanāvāṃ abhiruheya ūrdhvagāminīṃ vā adhogāminīṃ vā,",
  "V04prmosulu:485": "anyatra tiryottaraṇāya pācattikaṃ /",
  "V04prmosulu:486": "pac.28 yo puna bhikṣu anyātikāye bhikṣuṇīye cīvaraṃ dadyād anyatra pallaṭṭhakena pācattikaṃ /",
  "V04prmosulu:487": "pac.29 yo puna bhikṣur anyātikāye bhikṣuṇīye cīvaraṃ sīveya vā sīvāpeya vā pācattikaṃ /",
  "V04prmosulu:488": "pac.30 yo puna bhikṣur jānan bhikṣuṇīparipācitaṃ pinḍapātaṃ paribhuñjeya,",
  "V04prmosulu:489": "anyatra pūrve gṛhīsamārambhe pācattikaṃ /",
  "V04prmosulu:490": "// uddānaṃ //",
  "V04prmosulu:491": "(21) asaṃmato (22) saṃmato cāpi (23) ovādo (24) āmiṣaṃ (25) niṣadyā ca /",
  "V04prmosulu:492": "(26) adhvānamārgo (27) nāvā ca (28) deti (29) sīveti (30) paripācanena // tṛtīyo vargaḥ //",
  "V04prmosulu:493": "pac.31 ekāhaparamaṃ bhikṣuṇā agilānena āvasathapiṇḍapāto paribhuñjitavyo,",
  "V04prmosulu:494": "taduttariṃ paribhuṃjeya pācattikaṃ /",
  "V04prmosulu:495": "pac.32 paramparābhojane anyatra samaye pācattikaṃ /",
  "V04prmosulu:496": "tatrāyaṃ samayo gilānasamayo cīvaradānakālasamayo / ayam atra samayo /",
  "V04prmosulu:497": "pac.33 yo puna bhikṣur bhuṃjāvī pravārito utthito āsanāto,",
  "V04prmosulu:498": "anatiriktaṃ kṛtaṃ khādanīyaṃ vā bhojanīyaṃ vā khādeya vā bhuṃjeya vā pācattikaṃ /",
  "V04prmosulu:499": "pac.34 yo puna bhikṣur jānan bhikṣu bhuktāvī pravāritam utthitam āsanāto āsādanāprekṣo anatiriktakṛtena khādanīyena vā bhojanīyena vā upanimantreya,",
  "V04prmosulu:500": "ehi bhikṣu khādāhi bhuṃjāhīti vā vadeya bhuktasmiṃ pācattikaṃ /",
  "V04prmosulu:501": "pac.35 yo puna bhikṣur adinnam apratigrāhitaṃ mukhadvārikam āhāram āhāreya anyatrodakadantapoṇe pācattikaṃ /",
  "V04prmosulu:502": "pac.36 vikālābhojane pācattikaṃ /",
  "V04prmosulu:503": "pac.37 sannidhikārabhojane pācattikaṃ /",
  "V04prmosulu:504": "pac.38 bhikṣuṃ kho punaḥ kulehi upasaṃkrāntaṃ pravāreṃsu pūpehi vā manthehi vā /",
  "V04prmosulu:505": "tathāpravāritena bhikṣuṇā yāvattripātrapūraparamaṃ tato pratigṛhṇitavyaṃ /",
  "V04prmosulu:506": "pratigṛhṇitvā bahirdhā nīharitavyaṃ /",
  "V04prmosulu:507": "bahirdhā nīharitvā agilānakehi bhikṣūhi sārdhaṃ saṃvibhajitvā khāditavyaṃ bhuṃjitavyaṃ /",
  "V04prmosulu:508": "taduttariṃ pratigṛhṇitvā bahirdhā nīharitvā agilānakehi bhikṣūhi sārdhaṃ saṃvibhajitvā vā asaṃvibhajitvā vā khādeya vā bhuṃjeya vā pācattikaṃ /",
  "V04prmosulu:509_0": "pac.39 yāni kho punar imāni praṇītasaṃmatāni bhojanāni bhavanti saṃyyathīdaṃ sarpistailaṃ",
  "V04prmosulu:509_1": "madhu phāṇitaṃ dugdhaṃ dadhi matsyaṃ māṃsaṃ yo puna bhikṣur evaṃrūpāṇi praṇītasaṃmatāni",
  "V04prmosulu:509_2": "bhojanāni ātmārthāya agilāno kulehi vijñapetvā vā vijñāpāyetvā vā khādeya vā bhuṃjeya vā pācattikaṃ /",
  "V04prmosulu:510": "pac.40 gaṇabhojane anyatra samaye pācattikaṃ /",
  "V04prmosulu:511": "tatrāyaṃ samayo Ō gilānasamayo cīvaradānakālasamayo adhvānagamanasamayo nāvābhirohaṇasamayo mahāsamayo śravaṇabhaktaṃ / ayam atra samayo /",
  "V04prmosulu:512": "// uddānaṃ //",
  "V04prmosulu:513": "(31) āvasatho (32) parampara (33) pravāraṇā (34) āsādanā (35) adinnaṃ /",
  "V04prmosulu:514": "(36) vikālaṃ (37) sannidhiṃ (38) manthā (39) vijñaptiḥ (40) gaṇabhojanena // caturtho vargaḥ //",
  "V04prmosulu:515_0": "pac.41 yo puna bhikṣur ātmārthāya agilāno jyotismiṃ vitāpanāprekṣo tṛṇaṃ vā kāṣṭhaṃ",
  "V04prmosulu:515_1": "vā gomayaṃ vā sakalikāṃ vā tuṣaṃ vā saṃkāraṃ vā ādaheya vā ādahāpeya vā anyatra samaye pācattikaṃ /",
  "V04prmosulu:516": "pac.42 yo puna bhikṣur anupasaṃpannena pudgalena sārdhaṃ uttari dvirātraṃ trirātraṃ vā sahagāraśayyāṃ kalpeya pācattikaṃ /",
  "V04prmosulu:517": "pac.43 yo puna bhikṣu bhikṣūṇāṃ karmaṇā cchandaṃ datvā paścād duṣṭo doṣāt kupito anāttamano evaṃ vadeya Ō adinno me chando,",
  "V04prmosulu:518": "durdinno me chando,",
  "V04prmosulu:519": "akṛtāny etāni karmāṇi duṣkṛtāny etāni karmāṇi,",
  "V04prmosulu:520": "nāham eteṣāṃ karmaṇāṃ cchandaṃ demīti vadeya pācattikaṃ /",
  "V04prmosulu:521": "pac.44 yo puna bhikṣu bhikṣum evaṃ vadeya Ō ehi tvam āyuṣman grāmaṃ pinḍāya praviśiṣyāmaḥ /",
  "V04prmosulu:522": "ahaṃ ca te tatra kiṃcid dāpayiṣyaṃ /",
  "V04prmosulu:523": "so tatra tasya kiñcid dāpayitvā vā adāpayitvā vā paścād udyojanaprekṣo evaṃ vadeya Ō gaccha tvam āyuṣman na me tvayā sārdhaṃ phāsu bhavati kathāya vā niṣadyāya vā,",
  "V04prmosulu:524": "ekasyaiva mama phāsu bhavati kathāya vā niṣadyāya vā /",
  "V04prmosulu:525": "etad eva pratyayaṃ kṛtvā ananyam, imaṃ tasya bhikṣusya udyojanapācattikaṃ /",
  "V04prmosulu:526": "pac.45 yo puna bhikṣu bhikṣūn evaṃ vadeya /",
  "V04prmosulu:527": "tathāham āyuṣmanto bhagavatā dharmaṃ deśitam ājānāmi yathā ye ime antarāyikā dharmā uktā bhagavatā tān pratisevato nālam antarāyāya /",
  "V04prmosulu:528": "so bhikṣu bhikṣūhi evam asya vacanīyo Ō mā āyuṣmann evaṃ vada,",
  "V04prmosulu:529": "mā bhagavantam abhyācakṣa asatā durgṛhītena /",
  "V04prmosulu:530": "antarāyikā evāyuṣman dharmāḥ samānā antarāyikā dharmā uktā bhagavatā,",
  "V04prmosulu:531": "alaṃ ca punas tān pratiṣevato antarāyāya /",
  "V04prmosulu:532": "evaṃ ca so bhikṣu bhikṣūhi vucyamāno taṃ vastuṃ pratinissareya ity etaṃ kuśalaṃ /",
  "V04prmosulu:533": "no ca pratinissareya so bhikṣu bhikṣūhi yāvantṛtīyakaṃ samanugrāhitavyo samanubhāṣitavyo tasya vastusya pratinissargāya /",
  "V04prmosulu:534": "yāvantṛtīyakaṃ samanugrāhiyamāṇo vā samanubhāṣiyamāṇo vā taṃ vastuṃ pratinissareya ity etaṃ kuśalaṃ /",
  "V04prmosulu:535": "no ca pratinissareya so bhikṣuḥ samagreṇa saṃghena utkṣipitavyo /",
  "V04prmosulu:536": "imaṃ tasya bhikṣusya utkṣepaṇapācattikaṃ /",
  "V04prmosulu:537_0": "pac.46 yo puna bhikṣur jānan bhikṣuṃ tathā utkṣiptaṃ samagreṇa saṃghena dharmeṇa",
  "V04prmosulu:537_1": "vinayena yathāvādiṃ tathākāriṃ tāṃ pāpikāṃ dṛṣṭiṃ apratinissarantaṃ akṛtānudharmaṃ",
  "V04prmosulu:537_2": "saṃbhuñjeya vā saṃvaseya vā sahagāraśayyāṃ vā kalpeya pācattikaṃ /",
  "V04prmosulu:538": "pac.47 śramaṇuddeso pi ced evaṃ vadeya tathāham āyuṣmanto bhagavatā dharmaṃ deśitam ājānāmi yathā ye ime antarāyikā kāmā uktā bhagavatā tān pratisevato nālam antarāyāya /",
  "V04prmosulu:539": "so śramaṇuddeśo bhikṣūhi evam asya vacanīyo Ō mā āyuṣman cchramaṇuddeśa evaṃ vada,",
  "V04prmosulu:540": "mā bhagavantam abhyācakṣa asattā durgṛhītena /",
  "V04prmosulu:541": "antarāyikā evāyuṣman cchramaṇuddeśa kāmāḥ samānā antarāyikāḥ kāmā uktā bhagavatā /",
  "V04prmosulu:542": "alaṃ ca punas tān pratisevato antarāyāya /",
  "V04prmosulu:543": "evaṃ ca so śramaṇuddeśo bhikṣūhi vucyamāno taṃ vastuṃ pratinissareya ity etaṃ kuśalaṃ /",
  "V04prmosulu:544_0": "no ca pratinissareya so śramaṇuddeśo bhikṣūhi yāvantṛtīyakaṃ samanugrāhitavyo samanubhāṣitavyo",
  "V04prmosulu:544_1": "tasya vastusya pratinissargāya yāvantṛtīyakaṃ samanugrāhiyamāṇo vā samanubhāṣiyamāṇo",
  "V04prmosulu:544_2": "vā taṃ vastuṃ pratinissareya ity etaṃ kuśalaṃ,",
  "V04prmosulu:545": "no ca pratinissareya so śramaṇuddeśo bhikṣūhi nāśayitavyo Ō adyadagreṇa te āyuṣman śramaṇuddeśa na caiva so bhagavāṃs tathāgato 'rhan samyaksaṃbuddho śāstā vyapadiśitavyo /",
  "V04prmosulu:546": "yaṃ pi ca dāni labhasi bhikṣūhi sārdhaṃ dvirātraṃ vā trirātraṃ vā sahagāraśayyāṃ sāpi te adyadagreṇa nāsti /",
  "V04prmosulu:547": "gaccha naśya cala prapalāhi /",
  "V04prmosulu:548_0": "yo puna bhikṣur jānan tathānāśitaṃ śramaṇuddeśaṃ yathāvādīṃ tathākāriṃ tāṃ pāpikāṃ",
  "V04prmosulu:548_1": "dṛṣṭim apratinissarantaṃ akṛtānudharmaṃ upasthāpeya vā upalāpeya vā saṃbhuṃjeya vā",
  "V04prmosulu:548_2": "saṃvaseya vā sahagāraśayyāṃ vā kalpeya pācattikaṃ /",
  "V04prmosulu:549": "pac.48 navacīvaralābhinā bhikṣuṇā trayāṇāṃ durvarṇīkaraṇānām anyatarānyataraṃ durvaṇīkaraṇam ādayitavyaṃ Ō nīlaṃ vā kardamaṃ vā kālaśyāmaṃ vā /",
  "V04prmosulu:550": "tato ca bhikṣur anādāya navaṃ cīvaraṃ paribhuṃjeya pācattikaṃ /",
  "V04prmosulu:551": "pac.49 yo puna bhikṣur anyatra adhyārāme vā adhyāvasathe vā ratanaṃ vā ratanasaṃmataṃ vā udgṛhṇeya vā udgṛhṇāpeya vā, pācattikaṃ /",
  "V04prmosulu:552": "ākāṃkṣamāṇena bhikṣuṇā ratanaṃ vā ratanasaṃmataṃ vā adhyārāme vā adhyāvasathe vā udgṛhṇitavyaṃ vā udgṛhṇāpayitavyaṃ vā Ō yasya bhaviṣyati so hariṣyatīti /",
  "V04prmosulu:553": "etad eva pratyayaṃ kṛtvā, ananyam / iyam atra sāmīcī /",
  "V04prmosulu:554": "pac.50 anvardhamāsaṃ snānam uktaṃ bhagavatā /",
  "V04prmosulu:555": "anyatra samaye pācattikaṃ /",
  "V04prmosulu:556": "tatrāyaṃ samayo Ō dvyardho māso śeṣo grīṣmāṇāṃ,",
  "V04prmosulu:557": "varṣāṇāṃ ca purimo māso ity ete aḍḍhātīyamāsāḥ,",
  "V04prmosulu:558": "paridāhakālasamayo,",
  "V04prmosulu:559": "adhvānagamanakālasamayo,",
  "V04prmosulu:560": "gilānasamayo,",
  "V04prmosulu:561": "karmasamayo,",
  "V04prmosulu:562": "vātasamayo,",
  "V04prmosulu:563": "vṛṣṭisamayo / ayam atra samayo /",
  "V04prmosulu:564": "// uddānam //",
  "V04prmosulu:565": "(41)",
  "V04prmosulu:566": "jyotiḥ (42)",
  "V04prmosulu:567": "sahagāra (43)",
  "V04prmosulu:568": "cchandam (44)",
  "V04prmosulu:569": "udyojanā (45-47)",
  "V04prmosulu:570": "trayo 'ntarāyikā (48)",
  "V04prmosulu:571": "akṛtakalpaṃ (49)",
  "V04prmosulu:572": "ratanaṃ (50)",
  "V04prmosulu:573": "snānena // pañcamo vargaḥ //",
  "V04prmosulu:574": "pac.51 yo puna bhikṣur jānan saprāṇakam udakaṃ paribhuñjeya pācattikaṃ /",
  "V04prmosulu:575": "pac.52 yo puna bhikṣu acelakasya vā acelikāya vā parivrājakasya vā parivrājakāye vā svahastaṃ khādanīyaṃ vā bhojanīyaṃ vā dadyāt pācattikaṃ /",
  "V04prmosulu:576": "pac.53 yo puna bhikṣur jānan saṃbhojanīye kule anupakhajjāsane niṣadyāṃ kalpeya pācattikaṃ /",
  "V04prmosulu:577": "pac.54 yo puna bhikṣur jānan saṃbhojanīye kule praticchannāsane niṣadyāṃ kalpeya pācattikaṃ /",
  "V04prmosulu:578": "pac.55 yo puna bhikṣur udyuktāṃ senāṃ darśanāya gaccheya pācattikaṃ /",
  "V04prmosulu:579": "pac.56 syāt tasya bhikṣusya kocid eva pratyayo senāyāṃ gamanāya,",
  "V04prmosulu:580": "dvirātraṃ vā trirātraṃ vā tena bhikṣuṇā senāyāṃ vasitavyaṃ /",
  "V04prmosulu:581": "taduttariṃ vaseya pācattikaṃ /",
  "V04prmosulu:582": "pac.57 tatrāpi ca bhikṣu dvirātraṃ vā trirātraṃ vā senāyāṃ vasamāno āyūhikaṃ vā niyūddhikaṃ vā anekavyūhaṃ vā saṃgrāmaśīrṣaṃ vā darśanāya gaccheya pācattikaṃ /",
  "V04prmosulu:583": "pac.58 yo puna bhikṣu bhikṣuṃ prahareya pācattikaṃ /",
  "V04prmosulu:584": "pac.59 yo puna bhikṣu bhikṣusya talaśaktikām āvarjeya pācattikaṃ /",
  "V04prmosulu:585": "pac.60 yo puna bhikṣur jānan bhikṣusya duṣṭhullām āpattiṃ kṛtām adhyācīrṇāṃ cchādeya,",
  "V04prmosulu:586": "so na pareṣām āroceya kiṃ ti se mā pare jānantū ti /",
  "V04prmosulu:587": "avadya praticchādane pācattikaṃ /",
  "V04prmosulu:588": "// uddānaṃ //",
  "V04prmosulu:589": "(51)",
  "V04prmosulu:590": "saprāṇakam (52)",
  "V04prmosulu:591": "acelako (53)",
  "V04prmosulu:592": "anupakhajjaṃ (54)",
  "V04prmosulu:593": "praticchannāsanaṃ (55-57)",
  "V04prmosulu:594": "trayaṃ senāyāṃ (58)",
  "V04prmosulu:595": "praharati (59)",
  "V04prmosulu:596": "talaśaktikā (60)",
  "V04prmosulu:597": "praticchādanena // ṣaṣṭho vargaḥ //",
  "V04prmosulu:598": "pac.61 yo puna bhikṣuḥ saṃcintya tiryagyonigataṃ prāṇinaṃ jīvitād vyaparopeya pācattikaṃ /",
  "V04prmosulu:599": "pac.62 yo puna bhikṣu bhikṣusya saṃcintya kaukṛtyam upasaṃhareya kiṃ ti se muhūrtaṃ pi aphāsu bhavatū ti pācattikaṃ /",
  "V04prmosulu:600": "pac.63 yo puna bhikṣu bhikṣusya vā bhikṣuṇīye vā śrāmaṇerasya vā śrāmaṇerīye vā śikṣamāṇāye vā cīvaraṃ datvā apratyuddhareya paribhuṃjeya,",
  "V04prmosulu:601": "apratyuddhāraparibhoge pācattikaṃ /",
  "V04prmosulu:602": "pac.64 yo puna bhikṣu bhikṣusya pātraṃ vā cīvaraṃ vā niṣīdanaṃ vā sūcīvigrahaṃ vā apaniheya vā apanihāpeya vā antamaśato hāsyārthaṃ pi pācattikaṃ /",
  "V04prmosulu:603": "pac.65 yo puna bhikṣur bhikṣuṃ bhīṣeya pācattikam /",
  "V04prmosulu:604": "pac.66 udakahastasaṃmardanāt pācattikaṃ /",
  "V04prmosulu:605": "pac.67 aṅgulipratodanake pācattikaṃ /",
  "V04prmosulu:606": "pac.68 yo puna bhikṣu mātṛgrāmeṇa sārdhaṃ saṃvidhāya adhvānamārgaṃ pratipadyeya antamaśato grāmāntaraṃ pi pācattikaṃ /",
  "V04prmosulu:607": "pac.69 yo puna bhikṣu mātṛgrāmeṇa sārdhaṃ sahagāraśayyāṃ kalpeya pācattikaṃ /",
  "V04prmosulu:608": "pac.70 yo puna bhikṣu mātṛgrāmeṇa sārdhaṃ eko ekāya raho niṣadyāṃ kalpeya pācattikaṃ /",
  "V04prmosulu:609": "// uddānam //",
  "V04prmosulu:610": "(61) saṃcintya (62) kaukṛtyam (63) apratyuddharitvā (64) apaniheya /",
  "V04prmosulu:611": "(65)",
  "V04prmosulu:612": "bhīṣeya (66)",
  "V04prmosulu:613": "udaka (67)",
  "V04prmosulu:614": "aṅguli (68)",
  "V04prmosulu:615": "saṃvidhāya (69)",
  "V04prmosulu:616": "sahagāra (70)",
  "V04prmosulu:617": "niṣadyāya // saptamo vargaḥ //",
  "V04prmosulu:618": "pac.71 yo puna bhikṣur jānan ūnaviṃśativarṣapudgalaṃ bhikṣubhāvāya upasaṃpādeya,",
  "V04prmosulu:619": "so ca pudgalo anupasaṃpanno,",
  "V04prmosulu:620": "te ca bhikṣū gārhyāṃ,",
  "V04prmosulu:621": "imaṃ teṣāṃ bhikṣūṇāṃ garhaṇapācattikaṃ /",
  "V04prmosulu:622": "pac.72 yo puna bhikṣur jānan stainyasārthena sārdhaṃ saṃvidhāya adhvānamārgaṃ pratipadyeya antamaśato grāmāntaraṃ pi pācattikaṃ /",
  "V04prmosulu:623": "pac.73 yo puna bhikṣuḥ svahastaṃ pṛthivīṃ khaneya vā khanāpeya vā antamaśato iha khanehīti vā vadeya pācattikaṃ /",
  "V04prmosulu:624": "pac.74 cāturmāsikā bhikṣuṇā pratyekapravāraṇā sādayitavyā /",
  "V04prmosulu:625": "taduttariṃ sādiyeya, anyatra punaḥ pravāraṇe, anyatra yāvajjīvikāye pācattikaṃ /",
  "V04prmosulu:626": "pac.75 yo puna bhikṣu bhikṣūhi evaṃ vucyamāno Ō imehi te āyuṣman pañcahi āpattikāyehi anadhyāvācāya śikṣā karaṇīyeti,",
  "V04prmosulu:627_0": "so bhikṣu tān bhikṣūn evaṃ vadeya Ō na yāvad aham āyuṣmantānāṃ vacanena śikṣiṣyaṃ",
  "V04prmosulu:627_1": "yāvad ahaṃ na drakṣyāmi sthavirān bhikṣūn sūtradharān vinayadharān mātṛkādharān madhyamān",
  "V04prmosulu:627_2": "bhikṣūn sūtradharān vinayadharān mātṛkādharān,",
  "V04prmosulu:628": "navakān bhikṣūn sūtradharān vinayadharān mātṛkādharān /",
  "V04prmosulu:629": "tāṃs tāvad aham upasaṃkramya paripṛcchiṣyaṃ paripraśnīkariṣyaṃ ti, pācattikaṃ /",
  "V04prmosulu:630": "śikṣākāmena bhikṣuṇā ājñātavyam upalakṣayitavyaṃ upadhārayitavyaṃ //",
  "V04prmosulu:631": "pac.76 surāmaireyamadya[pānaṃ] pācattikaṃ /",
  "V04prmosulu:632": "pac.77 bhikṣunādarye pācattikaṃ /",
  "V04prmosulu:633": "pac.78 yo puna bhikṣu bhikṣūhi kalahajātehi bhaṇḍanajātehi vigrahavivādāpannehi viharantehi upaśrotrasthāne tiṣṭheya Ō yaṃ ete vadiṣyanti taṃ paścād upasaṃhariṣyāmīti /",
  "V04prmosulu:634": "etad eva pratyayaṃ kṛtvā, ananyam, imaṃ tasya bhikṣusya upaśrotrasthāne pācattikaṃ /",
  "V04prmosulu:635": "pac.79 yo puna bhikṣuḥ saṃghe viniścayakathāhi vartamānāhi utthāyāsanāt prakrameya santaṃ bhikṣum anāmantrayitvā,",
  "V04prmosulu:636": "anyatra tathārūpe atyāyike karaṇīye pācattikaṃ /",
  "V04prmosulu:637": "pac.80 yo puna bhikṣu āraṇyake śayyāsane viharanto vikāle grāmaṃ praviśeya santaṃ bhikṣum anāmantrayitvā,",
  "V04prmosulu:638": "anyatra tathārūpe atyāyike karaṇīye pācattikaṃ /",
  "V04prmosulu:639": "// uddānaṃ //",
  "V04prmosulu:640": "(71)",
  "V04prmosulu:641": "ūnaviṃśati (72)",
  "V04prmosulu:642": "stainyasārtho (73)",
  "V04prmosulu:643": "pṛthivī (74)",
  "V04prmosulu:644": "pravāraṇā (75)",
  "V04prmosulu:645": "na śikṣiṣyaṃ (76)",
  "V04prmosulu:646": "madyapānam (77)",
  "V04prmosulu:647": "anādaryam (78)",
  "V04prmosulu:648": "upaśrotra (79)",
  "V04prmosulu:649": "viniścaya (80)",
  "V04prmosulu:650": "āraṇyakena // aṣṭamo vargaḥ //",
  "V04prmosulu:651": "pac.81 yo puna bhikṣu sabhakto samāno purebhaktaṃ paścādbhaktaṃ vā kuleṣu cāritram āpadyeya santaṃ bhikṣum anāmantrayitvā,",
  "V04prmosulu:652": "anyatra samaye pācattikaṃ /",
  "V04prmosulu:653": "tatrāyam samayo Ō cīvaradānakālasamayo /",
  "V04prmosulu:654": "ayam atra samayaḥ /",
  "V04prmosulu:655": "pac.82 yo puna bhikṣu rājñaḥ kṣatriyasya mūrdhābhiṣiktasya janapadasthāmavīryaprāptasya antaḥpuraṃ praviśeyāniṣkrānte rājāne,",
  "V04prmosulu:656": "aniṣkrānte antaḥpure,",
  "V04prmosulu:657": "anirgatehi ratanehi antamaśato indrakīlaṃ pi atikrameya pācattikaṃ /",
  "V04prmosulu:658": "pac.83 yo puna bhikṣu dantamayaṃ vā asthimayaṃ vā śṛṅgamayaṃ vā suvarṇamayaṃ vā rūpyamayaṃ vā ratanamayaṃ vā sūcīvigrahaṃ kārāpeya bhedanapācattikaṃ /",
  "V04prmosulu:659": "pac.84 mañcaṃ vā pīṭhaṃ vā bhikṣuṇā kārāpayamāṇena sugatāṣṭāṅgulapramāṇāḥ pādakāḥ kārāpayitavyāḥ anyatrāṭṭanīye,",
  "V04prmosulu:660": "taduttariṃ kārāpeya cchedanapācattikaṃ /",
  "V04prmosulu:661": "pac.85 yo puna bhikṣuḥ tūlasaṃstṛte mañce vā pīṭhe vā abhiniṣīdeya vā abhi[ni]padyeya vā uddālanapācattikaṃ /",
  "V04prmosulu:662": "pac.86 niṣīdanaṃ bhikṣuṇā kārāpayamāṇena prāmāṇikaṃ kārāpayitavyaṃ /",
  "V04prmosulu:663": "tatredaṃ pramāṇaṃ Ō dīrghaśo dve vitastīyo sugatavitastinā tiryag dvyardham anyatra daśavitastikaṃ /",
  "V04prmosulu:664": "taduttariṃ kārāpeya cchedanapācattikaṃ /",
  "V04prmosulu:665": "pac.87 kaṇḍūpraticchādanaṃ bhikṣuṇā kārāpayamāṇena prāmāṇikaṃ kārāpayitavyaṃ /",
  "V04prmosulu:666": "tatredaṃ pramāṇaṃ Ō dīrghaśo catvāri vitastīyo sugatavitastinā, tiryag dve /",
  "V04prmosulu:667": "taduttariṃ kārāpeya cchedanapācattikaṃ /",
  "V04prmosulu:668": "pac.88 varṣāśāṭikā bhikṣuṇā kārāpayamāṇena prāmāṇikā kārāpayitavyā /",
  "V04prmosulu:669": "tatredaṃ pramāṇaṃ Ō dīrghaśo ṣaḍvitastīyo sugatavitastinā, tiryag aḍḍhatīyaṃ /",
  "V04prmosulu:670": "taduttariṃ kārāpeya cchedanapācattikaṃ /",
  "V04prmosulu:671": "pac.89 yo puna bhikṣuḥ sugatacīvarapramāṇaṃ cīvaraṃ kārāpeya Ō kiñca tasya bhagavato tathāgatasyārhataḥ samyaksaṃbuddhasya sugatasya sugatacīvarapramāṇaṃ?",
  "V04prmosulu:672": "dirghaśo nava vitastīyo sugatavitastinā, tiryak ṣaṭ /",
  "V04prmosulu:673": "idaṃ tasya bhagavato tathāgatasyārhataḥ samyaksaṃbuddhasya sugatasya sugatacīvarapramāṇaṃ /",
  "V04prmosulu:674": "tato vā punar uttariṃ kārāpeya cchedanapācattikaṃ /",
  "V04prmosulu:675": "pac.90 yo puna bhikṣu bhikṣusya duṣṭo doṣāt kupito anāttamano amūlakena saṃghātiśeṣeṇa dharmeṇānudhvaṃseya pācattikaṃ /",
  "V04prmosulu:676": "pac.91 yo puna bhikṣur jānan sāṃghikaṃ lābhaṃ saṃghe pariṇataṃ pudgalo pudgalasya pariṇāmeya pācattikaṃ /",
  "V04prmosulu:677": "pac.92 yo puna bhikṣur anvardhamāsaṃ sūtre prātimokṣe uddiśyamāne evaṃ vadeya Ō adya punar ahaṃ jānāmi,",
  "V04prmosulu:678": "idānīṃ punar ahaṃ jānāmi Ō ayaṃ pi dharmo sūtrāgato sūtraparyāpanno anvardhamāsaṃ sūtre prātimokṣe uddeśam āgacchati /",
  "V04prmosulu:679": "yāvad ahaṃ na jānāmi tāvan nāstītthaṃ mahyam āpattir jāneṃsu ca te bhikṣu taṃ bhikṣuṃ sakṛd dvikkhuto trikkhuto āgatapūrvaṃ pi sanniṣaṇṇapūrvaṃ pi,",
  "V04prmosulu:680": "kaḥ punar vādo bahuśo /",
  "V04prmosulu:681": "nāsti kho punas tasya bhikṣusya ajñānena muktiḥ /",
  "V04prmosulu:682": "atha khu yāṃ pi ca so bhikṣur āpattim āpanno tāṃ kṣipram eva yathādharmmaṃ yathāvinayaṃ kārāpayitavyo,",
  "V04prmosulu:683": "uttariṃ ca saṃmoham āpādayitavyo /",
  "V04prmosulu:684": "tasya te āyuṣman lābhā durlabdhā yas tvaṃ anvardhamāsaṃ sūtre prātimokṣe uddiśyamāne nāsthīkṛtvā na manasikṛtvā na sarvacetasā samanvāhṛtya avahitaśroto satkṛtya dharmaṃ śṛṇoṣīti /",
  "V04prmosulu:685": "imaṃ tasya bhikṣusya saṃmohapācattikaṃ /",
  "V04prmosulu:686": "// uddānam //",
  "V04prmosulu:687": "(81) sabhakto (82) rājño (83) sūcī gṛhaṃ (84) mañca (85) tūla (86) niṣīdanaṃ /",
  "V04prmosulu:688": "(87)",
  "V04prmosulu:689": "kaṇḍū (88)",
  "V04prmosulu:690": "varṣāśāṭikā (89)",
  "V04prmosulu:691": "sugatacīvaram (90)",
  "V04prmosulu:692": "abhyākhyānaṃ (91)",
  "V04prmosulu:693": "pariṇāmanam (92)",
  "V04prmosulu:694": "ajñānakena // navamo vargaḥ //",
  "V04prmosulu:695": "// vargāṇām uddānaṃ //",
  "V04prmosulu:696": "(1) mṛṣā (2) bījaṃ (3) asaṃmato (4) ekāhaparamo /",
  "V04prmosulu:697": "(5) jyoti (6) saprāṇakaṃ (7) sañcintya (8) ūnaviṃśati (9) sabhaktakena navamaḥ /",
  "V04prmosulu:698": "uddiṣṭāḥ kho punar āyuṣmanto dvānavati śuddhapācattikā dharmāḥ /",
  "V04prmosulu:699": "tatrāyuṣmanto pṛcchāmi kaccittha pariśuddhāḥ?",
  "V04prmosulu:700": "dvitīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:701": "tṛtīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:702": "pariśuddhā atrāyuṣmanto yasmāt tūṣṇīm evam etaṃ dhārayāmi /",
  "V04prmosulu:703": "[VI. catvāraḥ prātideśanikā dharmāḥ]",
  "V04prmosulu:704": "ime kho punar āyuṣmanto catvāraḥ prātideśanikā dharmā anvardhamāsaṃ sūtre prātimokṣe uddeśam āgacchanti Ō",
  "V04prmosulu:705": "pratid.1 yo puna bhikṣu āraṇyake śayanāsane viharanto pūrve apratisaṃveditaṃ bahirdhā apratigṛhītaṃ,",
  "V04prmosulu:706_0": "antovāsavastusminn agilāno svahastaṃ khādanīyaṃ vā bhojanīyaṃ vā pratigṛhṇitvā khādeya",
  "V04prmosulu:706_1": "vā bhuñjeya vā bhuktāvinā tena bhikṣuṇā pratideśayitavyaṃ Ō asaṃpreyaṃ me āyuṣman",
  "V04prmosulu:706_2": "gārhyaṃ prātideśanikaṃ dharmam āpanno /",
  "V04prmosulu:707": "taṃ dharmaṃ pratideśayāmi /",
  "V04prmosulu:708": "ayaṃ dharmo prātideśaniko //",
  "V04prmosulu:709_0": "pratid.2 yo puna bhikṣur anyātikāye bhikṣuṇīye antaragṛhaṃ praviṣṭāye agilāno svahastaṃ",
  "V04prmosulu:709_1": "khādanīyaṃ vā bhojanīyaṃ vā pratigṛhṇitvā khādeya vā bhuṃjeya vā bhuktāvinā tena",
  "V04prmosulu:709_2": "bhikṣuṇā pratideśayitavyaṃ Ō asaṃpreyaṃ me āyuṣman gārhyaṃ prātideśanikaṃ dharmam āpanno /",
  "V04prmosulu:710": "taṃ dharmmaṃ pratideśayāmi /",
  "V04prmosulu:711": "ayaṃ pi dharmo prātideśaniko /",
  "V04prmosulu:712": "pratid.3 bhikṣu kho punar antaragṛhe nimantritakā bhuñjanti /",
  "V04prmosulu:713": "tatra ca bhikṣuṇī viśvāsamānarūpā sthitā bhavati /",
  "V04prmosulu:714": "sā evam āha Ō iha odanaṃ dehi, iha sūpaṃ dehi, iha vyañjanaṃ dehīti vā vadeya /",
  "V04prmosulu:715": "sarvehi tehi bhikṣuhi sā bhikṣuṇī evam asya vacanīyā Ō āgamaya tāva tvaṃ bhagini yāvad bhikṣū bhuñjantīti /",
  "V04prmosulu:716": "ekabhikṣū pi ca tāṃ bhikṣuṇīṃ neva vadeya Ō āgamaya tāva tvaṃ bhagini yāvad bhikṣū bhuñjantīti,",
  "V04prmosulu:717": "bhuktāvīhi tehi bhikṣūhi pratideśayitavyaṃ Ō asaṃpreyaṃ me āyuṣman gārhyaṃ prātideśanikaṃ dharmam āpanno /",
  "V04prmosulu:718": "taṃ dharmaṃ pratideśayāmi /",
  "V04prmosulu:719": "ayaṃ pi dharmo prātideśaniko //",
  "V04prmosulu:720_0": "pratid.4 yāni kho punar imāni śaikṣasaṃmatāni kulāni bhavanti tatra ca bhikṣuḥ pūrve",
  "V04prmosulu:720_1": "apravārito upasaṃkramitvā svahastaṃ khādanīyaṃ vā bhojanīyaṃ vā pratigṛhṇitvā khādeya",
  "V04prmosulu:720_2": "vā bhuñjeya vā bhuktāvinā tena bhikṣuṇā pratideśayitavyaṃ Ō asaṃpreyaṃ me āyuṣman",
  "V04prmosulu:720_3": "gārhyaṃ prātideśanikaṃ dharmam āpanno /",
  "V04prmosulu:721": "taṃ dharmaṃ pratideśayāmi /",
  "V04prmosulu:722": "ayaṃ pi dharmo prātideśaniko //",
  "V04prmosulu:723": "// uddānam //",
  "V04prmosulu:724": "(1) āraṇyakam (2) antaragṛhe (3) bhikṣū ca nimantritakāḥ (4) śaikṣasaṃmatena caturthaḥ //",
  "V04prmosulu:725": "uddiṣṭāḥ kho punar āyuṣmanto catvāraḥ prātideśanikā dharmāḥ /",
  "V04prmosulu:726": "tatrāyuṣmanto pṛcchāmi kaccittha pariśuddhāḥ?",
  "V04prmosulu:727": "dvitīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:728": "tṛtīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:729": "pariśuddhā atrāyuṣmanto yasmāt tūṣṇīm evam etaṃ dhārayāmi /",
  "V04prmosulu:730": "[VII. sātirekapañcāśac chaikṣā dharmāḥ]",
  "V04prmosulu:731": "ime kho punar āyuṣmanto sātirekapañcāśac chaikṣā dharmā anvardhamāsaṃ sūtre prātimokṣe uddeśam āgacchanti Ō",
  "V04prmosulu:732": "sai.1 parimaṇḍalaṃ nivasanaṃ nivāsayiṣyāmīti śikṣā karaṇīyā /",
  "V04prmosulu:733": "sai.2 parimaṇḍalaṃ cīvaraṃ prāvariṣyāmīti śikṣā karaṇīyā /",
  "V04prmosulu:734": "sai.3 susaṃvṛto antaragṛham upasaṃkramiṣyāmīti śikṣā karaṇīyā /",
  "V04prmosulu:735": "sai.4 na utkṣiptacakṣur antaragṛham upasaṃkramiṣyāmīti śikṣā karaṇīyā /",
  "V04prmosulu:736": "sai.5 alpaśabdo antaragṛham upasaṃkramiṣyāmīti śikṣā karaṇīyā /",
  "V04prmosulu:737": "sai.6 na uccagghikāya antaragṛham upasaṃkramiṣyāmīti śikṣā karaṇīyā /",
  "V04prmosulu:738": "sai.7 na oguṇṭhikāya antaragṛham upasaṃkramiṣyāmīti śikṣā karaṇīyā /",
  "V04prmosulu:739": "sai.8 na utkṣiptikāya antaragṛham upasaṃkramiṣyāmīti śikṣā karaṇīyā /",
  "V04prmosulu:740": "sai.9 na utkuṭukāya antaragṛham upasaṃkramiṣyāmīti śikṣā karaṇīyā /",
  "V04prmosulu:741": "sai.10 na khambhakṛto antaragṛham upasaṃkramiṣyāmīti śikṣā karaṇīyā /",
  "V04prmosulu:742": "sai.11 na kāyapracālakam antaragṛham upasaṃkramiṣyāmīti śikṣā karaṇīyā /",
  "V04prmosulu:743": "sai.12 na śīrṣapracālakam antaragṛham upasaṃkramiṣyāmīti śikṣā karaṇīyā /",
  "V04prmosulu:744": "sai.13 na bāhuvikṣepakam antaragṛham upasaṃkramiṣyāmīti śikṣā karaṇīyā /",
  "V04prmosulu:745": "// uddānam //",
  "V04prmosulu:746": "(1)",
  "V04prmosulu:747": "nivasanaṃ (2)",
  "V04prmosulu:748": "prāvaraṇaṃ (3)",
  "V04prmosulu:749": "susaṃvṛto (4)",
  "V04prmosulu:750": "cakṣuḥ (5)",
  "V04prmosulu:751": "śabda (6)",
  "V04prmosulu:752": "noccagghikā (7)",
  "V04prmosulu:753": "na oguṇṭhikā (8)",
  "V04prmosulu:754": "notkṣiptikā (9)",
  "V04prmosulu:755": "na utkuṭukā (10)",
  "V04prmosulu:756": "na khambha (11)",
  "V04prmosulu:757": "na kāya (12)",
  "V04prmosulu:758": "na śīrṣa (13)",
  "V04prmosulu:759": "na bāhukena // prathamo vargaḥ //",
  "V04prmosulu:760": "sai.14 susaṃvṛto antaragṛhe niṣīdiṣyāmīti śikṣā karaṇīyā /",
  "V04prmosulu:761": "sai.15 na utkṣiptacakṣu antaragṛhe niṣīdiṣyāmīti śikṣā karaṇīyā /",
  "V04prmosulu:762": "sai.16 alpaśabdo antaragṛhe niṣīdiṣyāmīti śikṣā karaṇīyā /",
  "V04prmosulu:763": "sai.17 na uccagghikāya antaragṛhe niṣīdiṣyāmīti śikṣā karaṇīyā /",
  "V04prmosulu:764": "sai.18 na oguṇṭhikāya antaragṛhe niṣīdiṣyāmīti śikṣā karaṇīyā /",
  "V04prmosulu:765": "sai.19 na utkṣiptikāya antaragṛhe niṣīdiṣyāmīti śikṣā karaṇīyā /",
  "V04prmosulu:766": "sai.20 na osaktikāya antaragṛhe niṣīdiṣyāmīti śikṣā karaṇīyā /",
  "V04prmosulu:767": "sai.21 na pallatthikāya antaragṛhe niṣīdiṣyāmīti śikṣā karaṇīyā /",
  "V04prmosulu:768": "sai.22 na khambhakṛto antaragṛhe niṣīdiṣyāmīti śikṣā karaṇīyā /",
  "V04prmosulu:769": "sai.23 na antaragṛhe niṣaṇṇo hastakaukṛtyaṃ pādakaukṛtyaṃ vā kariṣyāmīti śikṣā karaṇīyā /",
  "V04prmosulu:770": "// uddānaṃ //",
  "V04prmosulu:771": "(14)",
  "V04prmosulu:772": "susaṃvṛto (15)",
  "V04prmosulu:773": "cakṣuḥ (16)",
  "V04prmosulu:774": "śabda (17)",
  "V04prmosulu:775": "noccagghikā (18)",
  "V04prmosulu:776": "na oguṇṭhikā (19)",
  "V04prmosulu:777": "notkṣiptikā (20)",
  "V04prmosulu:778": "nosaktikā (21)",
  "V04prmosulu:779": "na pallatthikā (22)",
  "V04prmosulu:780": "na khambha (23)",
  "V04prmosulu:781": "na hastapādakaukṛtyena // dvitīyo vargaḥ //",
  "V04prmosulu:782": "sai.24 satkṛtya piṇḍapātaṃ pratigṛhṇiṣyāmīti śikṣā karaṇīyā /",
  "V04prmosulu:783": "sai.25 samasūpaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:784": "sai.26 na stūpakārakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:785": "sai.27 nāvakīrṇakārakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:786": "sai.28 nāvagaṇḍakārakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:787": "sai.29 na jihvānicārakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:788": "sai.30 nātimahantehi kavaḍehi piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:789": "sai.31 nānāgate kavaḍe mukhadvāraṃ vivariṣyāmīti śikṣā karaṇīyā /",
  "V04prmosulu:790": "sai.32 na kavaḍotkṣepakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:791": "sai.33 na kavaḍacchedakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:792": "sai.34 na sakavaḍena mukhena vācaṃ bhāṣiṣyamīti śikṣā karaṇīyā /",
  "V04prmosulu:793": "// uddānaṃ //",
  "V04prmosulu:794": "(24)",
  "V04prmosulu:795": "satkṛtya (25)",
  "V04prmosulu:796": "samasūpa (26)",
  "V04prmosulu:797": "na stūpa (27)",
  "V04prmosulu:798": "nāvakīrṇa (28)",
  "V04prmosulu:799": "nāvagaṇḍa (29)",
  "V04prmosulu:800": "na jihvā (30)",
  "V04prmosulu:801": "nātimahantaṃ (31)",
  "V04prmosulu:802": "nānāgataṃ (32)",
  "V04prmosulu:803": "na kavaḍotkṣepaka (33)",
  "V04prmosulu:804": "na kavaḍacchedaka (34)",
  "V04prmosulu:805": "na sakavaḍena mukhena vācaṃ // tṛtīyo vargaḥ //",
  "V04prmosulu:806": "sai.35 na pātranirlehakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:807": "sai.36 na hastanirlehakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:808": "sai.37 nāṅgulinirlehakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:809": "sai.38 na cuccukāraṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:810": "sai.39 na surusurukāraṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:811": "sai.40 na gulugulukārakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:812": "sai.41 na hastanirdhūnakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:813": "{Ed. hastanirdhūtakaṃ}",
  "V04prmosulu:814": "sai.42 na sitthāpakārakaṃ piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:815": "sai.43 nātivelaṃ parasya pātraṃ nidhyāyiṣyāmi odhyāyanakarmatām upādāyeti śikṣā karaṇīyā /",
  "V04prmosulu:816": "sai.44 na pātrasaṃjñī piṇḍapātaṃ pari[bhuṃji]ṣyāmīti śikṣā karaṇīyā /",
  "V04prmosulu:817": "sai.45 na agilāno odanaṃ vā sūpaṃ vā vyañjanaṃ vā ātmārthāya kulehi vijñāpetvā vā vijñāpāyetvā vā piṇḍapātaṃ paribhuṃjiṣyāmīti śikṣā karaṇīyā /",
  "V04prmosulu:818": "sai.46 na dinnadinnāni vyaṃjanāni odanena pracchādayiṣyāmi bhūyo āgamanakarmatām upādāyeti śikṣā karaṇīyā /",
  "V04prmosulu:819": "sai.47 na sasitthaṃ pātrodakaṃ pṛthivyāṃ niṣiñciṣyāmīti śikṣā karaṇīyā /",
  "V04prmosulu:820": "sai.48 na sasitthena pāṇinā pānīyasthālakaṃ pratigṛhṇiṣyāmīti śikṣā karaṇīyā /",
  "V04prmosulu:821": "// uddānam //",
  "V04prmosulu:822": "(35-7)",
  "V04prmosulu:823": "trayo nirlehāḥ (38)",
  "V04prmosulu:824": "cuccu (39)",
  "V04prmosulu:825": "surusuru (40)",
  "V04prmosulu:826": "na gulugulu (41)",
  "V04prmosulu:827": "na hasta (42)",
  "V04prmosulu:828": "na sittha (43)",
  "V04prmosulu:829": "na odhyāyana (44)",
  "V04prmosulu:830": "na pātrasaṃjñī (45)",
  "V04prmosulu:831": "vijñaptiḥ (46)",
  "V04prmosulu:832": "cchādayati (47)",
  "V04prmosulu:833": "pātrodaka (48)",
  "V04prmosulu:834": "sasitthena // caturtho vargaḥ //",
  "V04prmosulu:835": "sai.49 na sthito niṣaṇṇasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:836": "sai.50 na niṣaṇṇo niṣaṇṇasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:837": "sai.51 na nīcāsane niṣaṇṇo uccāsane niṣaṇṇasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:838": "sai.52 na upānahārūḍhasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:839": "sai.53 na pādukārūḍhasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:840": "sai.54 na oguṇṭhikākṛtasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:841": "sai.55 na saṃmukhāveṣṭitasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:842": "sai.56 na osaktikāya niṣaṇṇasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:843": "sai.57 na pallatthikāya niṣaṇṇasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:844": "// uddānam //",
  "V04prmosulu:845": "(49)",
  "V04prmosulu:846": "na sthito (50)",
  "V04prmosulu:847": "na niṣaṇṇo (51)",
  "V04prmosulu:848": "uccāsana (52)",
  "V04prmosulu:849": "upānaha (53)",
  "V04prmosulu:850": "pādukā (54)",
  "V04prmosulu:851": "oguṇṭhikā (55)",
  "V04prmosulu:852": "na saṃmukha (56)",
  "V04prmosulu:853": "na osaktikā (57)",
  "V04prmosulu:854": "na pallatthikāya // pañcamo vargaḥ /",
  "V04prmosulu:855": "sai.58 na śastrapāṇisya agilānasya dharmaṃ deśayiṣyāmīti śikṣā karaṇīyā /",
  "V04prmosulu:856": "sai.59 nāyudhapāṇisya agilānasya dharmaṃ deśayiṣyāmīti śikṣā karaṇīyā /",
  "V04prmosulu:857": "sai.60 na daṇḍapāṇisya agilānasya dharmaṃ deśayiṣyāmīti śikṣā karaṇīyā /",
  "V04prmosulu:858": "sai.61 na cchatrapāṇisya agilānasya dharmaṃ deśayiṣyāmīti śikṣā karaṇīyā /",
  "V04prmosulu:859": "sai.62 na utpathena gacchanto pathena gacchantasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:860": "sai.63 na pṛṣṭhato gacchanto purato gacchantasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:861": "sai.64 na pādena gacchanto yānena gacchantasya agilānasya dharmaṃ deśayiṣyāmīti śikṣā karaṇīyā /",
  "V04prmosulu:862": "sai.65 na harite tṛṇe uccāraṃ vā prasrāvaṃ vā kheṭaṃ vā siṃhāṇaṃ vā agilāno kariṣyāmīti śikṣā karaṇīyā /",
  "V04prmosulu:863": "sai.66 na udake uccāraṃ vā prasrāvaṃ vā kheṭaṃ vā siṃhāṇakaṃ vā agilāno kariṣyāmīti śikṣā karaṇīyā /",
  "V04prmosulu:864": "sai.67 na sthito uccāraṃ vā prasrāvaṃ vā agilāno kariṣyāmīti śikṣā karaṇīyā /",
  "V04prmosulu:865": "// uddānam //",
  "V04prmosulu:866": "(58-59)",
  "V04prmosulu:867": "na śastrāyudha (60)",
  "V04prmosulu:868": "daṇḍa (61)",
  "V04prmosulu:869": "cchatra (62)",
  "V04prmosulu:870": "utpatha (63)",
  "V04prmosulu:871": "pṛṣṭhato (64)",
  "V04prmosulu:872": "yānaṃ (65)",
  "V04prmosulu:873": "haritaṃ (66)",
  "V04prmosulu:874": "udaka (67)",
  "V04prmosulu:875": "sthitena / ṣaṣṭho vargaḥ //",
  "V04prmosulu:876": "uddiṣṭāḥ kho punar āyuṣmanto sātirekapañcāśac chaikṣā dharmāḥ /",
  "V04prmosulu:877": "tatrāyuṣmanto pṛcchāmi kaccittha pariśuddhāḥ?",
  "V04prmosulu:878": "dvitīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:879": "tṛtīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:880": "pariśuddhā atrāyuṣmanto yasmāt tūṣṇīm evam etaṃ dhārayāmi /",
  "V04prmosulu:881": "[VIII. sapta adhikaraṇaśamathā dharmāḥ]",
  "V04prmosulu:882_0": "ime kho punar āyuṣmanto sapta adhikaraṇasamathā dharmā anvardhamāsaṃ sūtre prātimokṣe",
  "V04prmosulu:882_1": "uddeśam āgacchanti ye utpannotpannānām adhikaraṇānāṃ śamathāya vyapaśamathāya saṃvartante / sayyathīdaṃ Ō",
  "V04prmosulu:883": "as.1 saṃmukhavinayo śamatho /",
  "V04prmosulu:884": "as.2 smṛtivinayo śamatho /",
  "V04prmosulu:885": "as.3 amūḍhavinayo śamatho /",
  "V04prmosulu:886": "as.4 pratijñākārako śamatho /",
  "V04prmosulu:887": "as.5 tasya pāpeyasiko śamatho /",
  "V04prmosulu:888": "as.6 yo bhūyasiko śamatho /",
  "V04prmosulu:889": "as.7 tṛṇaprastārako ca śamatho saptamo /",
  "V04prmosulu:890": "uddiṣṭāḥ kho punar āyuṣmanto sapta adhikaraṇaśamathā dharmāḥ /",
  "V04prmosulu:891": "tatrāyuḥmanto pṛcchāmi Ō kaccittha pariśuddhāḥ?",
  "V04prmosulu:892": "dvitīyaṃ pi āyuḥmanto pṛcchāmi kaccittha pariśuddhāḥ?",
  "V04prmosulu:893": "tṛtīyaṃ pi āyuḥmanto pṛcchāmi kaccittha pariśuddhāḥ?",
  "V04prmosulu:894": "pariśuddhā atrāyuḥmanto yasmāt tūḥṇīm evam etaṃ dhārayāmi /",
  "V04prmosulu:895": "[IX. duve dharmāḥ]",
  "V04prmosulu:896": "ime kho punar āyuṣmanto duve dharmāḥ Ō dharmo anudharmaś ca anvardhamāsaṃ sūtre prātimokṣe uddeśam āgacchanti /",
  "V04prmosulu:897": "tatra dharmo nāma yam ubhayato vinayo /",
  "V04prmosulu:898": "anudharmo nāma yā atra pratipattiḥ /",
  "V04prmosulu:899": "uddiṣṭāḥ kho punar āyuṣmanto duve dharmāḥ dharmo anudharmaś ca /",
  "V04prmosulu:900": "tatrāyuṣmanto pṛcchāmi Ō kaccittha pariśuddhāḥ?",
  "V04prmosulu:901": "dvitīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:902": "tṛtīyaṃ pi āyuṣmanto pṛcchāmi kaccittha pariśuddhāḥ?",
  "V04prmosulu:903": "pariśuddhā atrāyuṣmanto yasmāt tūṣṇīm evam etaṃ dhārayāmi /",
  "V04prmosulu:904": "uddiṣṭaṃ kho punar āyuṣmanto prātimokṣasya vastu /",
  "V04prmosulu:905": "uddiṣṭaṃ nidānaṃ /",
  "V04prmosulu:906": "uddiṣṭāś catvāraḥ pārājikā dharmāḥ /",
  "V04prmosulu:907": "uddiṣṭāḥ trayodaśa saṃghātiśeṣā dharmāḥ /",
  "V04prmosulu:908": "uddiṣṭāḥ duve aniyatā dharmāḥ /",
  "V04prmosulu:909": "uddiṣṭāḥ triṃśan nissargikapācattikā dharmāḥ /",
  "V04prmosulu:910": "uddiṣṭā dvānavati śuddhapācatti[kā] dharmāḥ /",
  "V04prmosulu:911": "uddiṣṭāś catvāraḥ prātideśanikā dharmāḥ /",
  "V04prmosulu:912": "uddiṣṭāḥ sātirekapañcāśac chaikṣā dharmāḥ /",
  "V04prmosulu:913": "uddiṣṭāḥ saptādhikaraṇaśamathā dharmāḥ /",
  "V04prmosulu:914": "uddiṣṭā duve dharmāḥ, dharmo anudharmaś ca /",
  "V04prmosulu:915": "etako 'yaṃ punas tasya bhagavato tathāgatasyārhataḥ samyaksaṃbuddhasya dharmavinayo prātimokṣasūtrāgato sūtraparyāpanno /",
  "V04prmosulu:916_0": "yo vā anyo 'pi kaścid dharmasya anudharmo tatra samagrehi sarvehi sahitehi saṃmodamānehi",
  "V04prmosulu:916_1": "avivadamānehi ekuddeśehi kṣīrodakībhūtehi śāstuḥ śāsanaṃ dīpayamānehi sukhaṃ ca phāsuṃ",
  "V04prmosulu:916_2": "ca viharantehi anadhyācārāya śikṣā karaṇīyā /",
  "V04prmosulu:917": "v.1 kṣāntiḥ paramaṃ tapo titikṣā nirvāṇaṃ paramaṃ vadanti buddhāḥ /",
  "V04prmosulu:918": "na hi pravrajitaḥ paropatāpī śravaṇo bhoti parān viheṭhayānaḥ //",
  "V04prmosulu:919": "idaṃ tasya bhagavato vipaśyisya tathāgatasyārhataḥ samyaksaṃbuddhasya acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitaṃ /",
  "V04prmosulu:920": "v.2 anopavādī aparopaghātī prātimokṣe ca saṃvaro /",
  "V04prmosulu:921": "mātrajñatā ca bhaktasmiṃ prāntaṃ ca śayanāsanaṃ /",
  "V04prmosulu:922": "adhicitte cāyogo etaṃ buddhānuśāsanaṃ //",
  "V04prmosulu:923": "idaṃ tasya bhagavato śikṣisya tathāgatasyārhataḥ samyaksaṃbuddhasya acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitaṃ //",
  "V04prmosulu:924": "v.3 adhicetasi mā pramādyato munino maunapadeṣu śikṣataḥ /",
  "V04prmosulu:925": "śokā na bhavanti tāyino upaśāntasya sadā smṛtīmataḥ //",
  "V04prmosulu:926": "idaṃ tasya bhagavato viśvabhuvasya tathāgatasyārhataḥ samyaksaṃbuddhasya acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitaṃ //",
  "V04prmosulu:927": "v.4 sarvapāpasyākaraṇaṃ kuśalasyopasaṃpadā /",
  "V04prmosulu:928": "svacittaparyodapanaṃ etaṃ buddhānuśāsanam //",
  "V04prmosulu:929": "idaṃ tasya bhagavato krakucchandasya tathāgatasyārhataḥ samyaksaṃbuddhasya acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitaṃ //",
  "V04prmosulu:930": "v.5 yathā hi bhramaro puṇyaṃ varṇagandham aheṭhayaṃ /",
  "V04prmosulu:931": "paraiti rasam ādāya evaṃ grāme muniś caret //",
  "V04prmosulu:932": "v.6 na pareṣāṃ vilomāni na pareṣāṃ kṛtākṛtaṃ /",
  "V04prmosulu:933": "ātmano tu samīkṣeta kṛtāny akṛtāni ca //",
  "V04prmosulu:934": "idaṃ tasya bhagavato konākamunisya tathāgatasyārhataḥ samyaksaṃbuddhasya acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitam /",
  "V04prmosulu:935": "v.7 nāsti dhyānam aprajñasya prajñā nāsti adhyāyato /",
  "V04prmosulu:936": "yasya dhyānaṃ ca prajñā ca sa vai nirvāṇasya antike //",
  "V04prmosulu:937": "v.8 tatrāyam ādi bhavati ihaprajñasya bhikṣuṇo /",
  "V04prmosulu:938": "indriyai guptiḥ saṃtuṣṭiḥ prātimokṣe ca saṃvaro //",
  "V04prmosulu:939": "v.9 mitraṃ bhajeta kalyāṇaṃ śuddhājīvīm atandritaṃ /",
  "V04prmosulu:940": "pratisaṃstaravartī ca ācārakuśalo siyā /",
  "V04prmosulu:941": "tataḥ prāmodya bahulo bhikṣu nirvāṇasyaiva antike //",
  "V04prmosulu:942": "idaṃ tasya bhagavataḥ kāśyapasya tathāgatasyārhataḥ samyaksaṃbuddhasya acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitam //",
  "V04prmosulu:943": "v.10 cakṣuṣā saṃvaraḥ sādhuḥ sādhuḥ śrotreṇa saṃvaraḥ /",
  "V04prmosulu:944": "ghrāṇena saṃvaraḥ sādhuḥ sādhuḥ jihvāya saṃvaraḥ //",
  "V04prmosulu:945": "v.11 kāyena saṃvaraḥ sādhuḥ manasā sādhu saṃvaraḥ /",
  "V04prmosulu:946": "sarvatra saṃvṛto bhikṣuḥ sarvaduḥkhāt pramucyate //",
  "V04prmosulu:947": "idaṃ tasya bhagavataḥ śākyamuneḥ śākyādhirājasya tathāgatasyārhataḥ samyaksambuddhasya acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitam /",
  "V04prmosulu:948": "v.12 etāni prātimokṣāṇi saṃbuddhānāṃ śirīmatāṃ /",
  "V04prmosulu:949": "kīrtitāny aprameyāṇi ........... tiṣṭam a ......... ṇāś ca //",
  "V04prmosulu:950": "v.13 kṣāntivādī ca bhagavān vipaśyī",
  "V04prmosulu:951": "anopavadyaṃ ca śikhī prakāśayati /",
  "V04prmosulu:952": "adhicittaṃ ca viśvabhūḥ",
  "V04prmosulu:953": "akaraṇaṃ ca pāpānāṃ krakucchandaḥ /",
  "V04prmosulu:954": "caryāṃ ca konākamuniḥ",
  "V04prmosulu:955": "dhyānāni ca kāśyapo prakāśayati /",
  "V04prmosulu:956": "saṃvaraṃ śākyamuniḥ //",
  "V04prmosulu:957": "ete sapta daśabalā mahāprajñā amitabuddhī saptānāṃ samyaksaṃbuddhānām abhinnān .... lokākhyādhipatīnāṃ dharmākhyānāni uktāni /",
  "V04prmosulu:958": "uddistaṃ prātimokṣasūtraṃ /",
  "V04prmosulu:959": "kṛtaṃ saṃghena poṣadhaṃ /",
  "V04prmosulu:960": "āryāḥ śikṣāṃ ciraṃ pālayantu /",
  "V04prmosulu:961": "śāsanaṃ .... santu saṃsthātu /",
  "V04prmosulu:962": "samāptaṃ prātimokṣasūtraṃ āryamahāsāṃghikānāṃ lokottaravādināṃ madhyoddeśikānāṃ pāṭha iti //",
  "V04prmosulu:963": "ye dharmā hetuprabhavā hetuṃ pi teṣāṃ tathāgato hy avadat* /",
  "V04prmosulu:964": "teṣāṃ ca yo nirodha evaṃvādī mahāśravaṇaḥ /",
  "V04prmosulu:965": "yo dharmo 'yaṃ pravaramahāyānayayisya śākyabhikṣuloka śrī[dharasya] /",
  "V04prmosulu:966": "śākyabhikṣuśrīvijayabhadralikhitam idam //"
}