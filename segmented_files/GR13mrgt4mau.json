{
    "GR13mrgt4mau:0": " PADA MARKERS For a four-pada verse:",
    "GR13mrgt4mau:1": " For a six-pada verse:",
    "GR13mrgt4mau:2": " athātmavatāṃ matvā [vā] $ svādhikāraṃ suduṣkaram &",
    "GR13mrgt4mau:3": " yaterannatmavattāyai % deśikādyā jigīṣavaḥ // MT_4.1 //",
    "GR13mrgt4mau:4": " tadātmavattvaṃ yogitvaṃ $ jitākṣasyopapadyate &",
    "GR13mrgt4mau:5": " prāṇāyāmādyanuṣṭhānāj % jitākṣatvaṃ śanaiḥ śanaiḥ // MT_4.2 //",
    "GR13mrgt4mau:6": " prāṇāyāmaḥ pratyāhāro $ dhāraṇā dhyānavīkṣaṇe &",
    "GR13mrgt4mau:7": " japaḥ samādhirityaṅgāny % aṅgī yogo 'ṣṭamaḥ svayam // MT_4.3 //",
    "GR13mrgt4mau:8": " prāṇaḥ prāgudito vāyur $ āyāmo 'sya prakhedanam &",
    "GR13mrgt4mau:9": " preraṇākṛṣṭisaṃrodha- % lakṣaṇaṃ kratudoṣanut // MT_4.4 //",
    "GR13mrgt4mau:10": " tataḥ sukhalavāsvāde $ teṣāṃ vṛttasya cetasaḥ &",
    "GR13mrgt4mau:11": " pratyāhāro vidhātavyaḥ % sarvato vinivartanam // MT_4.5 //",
    "GR13mrgt4mau:12": " tenendriyārthasaṃsarga- $ vinivṛtteścito matiḥ &",
    "GR13mrgt4mau:13": " dhāraṇāyogyatāmeti % pade svecchāprakalpite // MT_4.6 //",
    "GR13mrgt4mau:14": " cintā tadviṣayā dhyānaṃ $ taccādiṣṭaṃ muhurmuhuḥ &",
    "GR13mrgt4mau:15": " tadekatānatāmeti % sa samādhirvidhīyate // MT_4.7 //",
    "GR13mrgt4mau:16": " japastadbhāṣaṇaṃ dhyeya- $ saṃmukhīkaraṇaṃ mune &",
    "GR13mrgt4mau:17": " ūho 'bhivīkṣaṇaṃ vastu- % vikalpānantaroditaḥ // MT_4.8 //",
    "GR13mrgt4mau:18": " yadā vetti padaṃ heyam $ upādeyaṃ ca tatsthiteḥ &",
    "GR13mrgt4mau:19": " tatpoṣakaṃ vipakṣaṃ ca % yacca tatpoṣakaṃ param // MT_4.9 //",
    "GR13mrgt4mau:20": " eṣu vyastasamasteṣu $ kṛtayatnasya yoginaḥ &",
    "GR13mrgt4mau:21": " vibhānti śaktayo viśvaṃ % vyāpya bhānoriva tviṣaḥ // MT_4.10 //",
    "GR13mrgt4mau:22": " na tamīṣṭe naraḥ kaścit $ rakṣodānavamānavāḥ &",
    "GR13mrgt4mau:23": " rorucānamatītyaitān % dṛkkriyāprāṇarociṣā // MT_4.11 //",
    "GR13mrgt4mau:24": " nivṛttermanaso hetuḥ $ saṃsargātprāṇakhedanam &",
    "GR13mrgt4mau:25": " nivṛttirdhāraṇādīnāṃ % mūlaṃ sarvasya tattataḥ // MT_4.12 //",
    "GR13mrgt4mau:26": " vistareṇa suraśreṣṭha $ viprakṛṣṭaṃ ca yatsthitam &",
    "GR13mrgt4mau:27": " yadanyatsādhanaṃ kiṃcid % yogasiddheśca kathyatām // MT_4.13 //",
    "GR13mrgt4mau:28": " na śakyaṃ vistarādvaktuṃ $ tatprasaṅgabhayādvidheḥ &",
    "GR13mrgt4mau:29": " praśnasyāvaśyavācyatvāt % tathāpyuddeśa ucyate // MT_4.14 //",
    "GR13mrgt4mau:30": " mūtrādyutsṛjya vidhivad $ ekārdhadaśasaptabhiḥ &",
    "GR13mrgt4mau:31": " mṛdbhirliṅgagudāsavya- % hastayugmāni śaucayet // MT_4.15 //",
    "GR13mrgt4mau:32": " dvirvratī trirapaḥ pītvā $ dvirvimṛjyānanaṃ spṛśet &",
    "GR13mrgt4mau:33": " svabāhunābhihṛtkāni % dvistrirvā śaucitādharaḥ // MT_4.16 //",
    "GR13mrgt4mau:34": " hitajīrṇāśanasvasthas $ trikuḍyāveṣṭite gṛhe &",
    "GR13mrgt4mau:35": " bādhāśūnye vanādau vā % svāsanastha udaṅmukhaḥ // MT_4.17 //",
    "GR13mrgt4mau:36": " namaskṛtya maheśānam $ umāskandagaṇādhipān &",
    "GR13mrgt4mau:37": " ṛjugrīvāśirovakṣā % nāsāgrāhitadṛgdvayaḥ // MT_4.18 //",
    "GR13mrgt4mau:38": " pārṣṇibhyāṃ vṛṣaṇau rakṣan $ dantairdantānasaṃspṛśan &",
    "GR13mrgt4mau:39": " viṣṭabhadeho dantāgre % jihvāmādāya susthitaḥ // MT_4.19 //",
    "GR13mrgt4mau:40": " recayecchaktiparyantaṃ $ puṭenaikena mārutam &",
    "GR13mrgt4mau:41": " sa recakastadabhyāsād % vedhavikṣiptakarmasu // MT_4.20 //",
    "GR13mrgt4mau:42": " kramaśaḥ śaktatāmeti $ vikṛṣṭaviṣayeṣvapi &",
    "GR13mrgt4mau:43": " bāhyena vāyunā mūrteḥ % śaktisīmaprapūraṇam // MT_4.21 //",
    "GR13mrgt4mau:44": " pūrakaḥ sa tadabhyāsāt $ sugurvapi vikarṣayet &",
    "GR13mrgt4mau:45": " tyāgasaṃgrahaṇe hitvā % nirodhaḥ kumbhakaḥ smṛtaḥ // MT_4.22 //",
    "GR13mrgt4mau:46": " rodhaśaktistadabhyāsād $ vyaktimetyanivāritā &",
    "GR13mrgt4mau:47": " tathāsya carato vidvān % somasūryeśavartmasu // MT_4.23 //",
    "GR13mrgt4mau:48": " taddharmayogyatāṃ buddhvā $ yogī saṃsādhayenmatam &",
    "GR13mrgt4mau:49": " pūrakaṃ kumbhakaṃ vāpi % bhajeccandrapathi sthite // MT_4.24 //",
    "GR13mrgt4mau:50": " puṣṭimṛtyujayādyarthaṃ $ svātmano 'nyasya recakam &",
    "GR13mrgt4mau:51": " anagnijvalane vṛkṣa- % śoṣaṇe bījanāśane // MT_4.25 //",
    "GR13mrgt4mau:52": " stobhonmādaviṣoddīpti- $ pramukheṣu tu recakam &",
    "GR13mrgt4mau:53": " dhyānārcanajapādyeṣu % dehatyāge ca śāṅkare // MT_4.26 //",
    "GR13mrgt4mau:54": " kumbhako recakaśceṣṭo $ dīkṣāsaṃsthāpaneṣu ca &",
    "GR13mrgt4mau:55": " yavīyān madhyamo jyeṣṭhaḥ % sa tālairdvādaśādibhiḥ // MT_4.27 //",
    "GR13mrgt4mau:56": " tālo dvādaśabhirjānu- $ pariṇāhaparibhramaiḥ &",
    "GR13mrgt4mau:57": " so 'pi dhyānajapopetaḥ % sagarbho 'nyastadujjhitaḥ // MT_4.28 //",
    "GR13mrgt4mau:58": " yathā sagarbhaḥ sthairyāya $ manaso na tathetaraḥ &",
    "GR13mrgt4mau:59": " prātarniśākṛtaṃ pāpaṃ % dinānte ca divākṛtam // MT_4.29 //",
    "GR13mrgt4mau:60": " hantyagarbho 'pi devānāṃ $ pracalatvaṃ pradhāvatām &",
    "GR13mrgt4mau:61": " snāto bhavati tīrtheṣu % sarvakratuṣu dīkṣitaḥ // MT_4.30 //",
    "GR13mrgt4mau:62": " potaḥ pitṝṇāṃ yaḥ śaśvat- $ sagarbhamimamācaret &",
    "GR13mrgt4mau:63": " dhyāyedadhvāntagaṃ devaṃ % japettadvācakaṃ sadā // MT_4.31 //",
    "GR13mrgt4mau:64": " kṣityādīnyatha tattvāni $ tadrūpādhikṛtāni vā &",
    "GR13mrgt4mau:65": " yasmānnācetanaṃ tattvaṃ % siddhamapyupakārakam // MT_4.32 //",
    "GR13mrgt4mau:66": " śaivaṃ vapuriti dhyāyed $ ato yadyatsamīhitam &",
    "GR13mrgt4mau:67": " siddhaye dhāraṇādīnāṃ % vṛttīnāmanilasya ca // MT_4.33 //",
    "GR13mrgt4mau:68": " sagarbhaṃ kumbhakaṃ vidvān $ ātiṣṭhedavikhinnadhīḥ &",
    "GR13mrgt4mau:69": " ayamarkaguṇaṃ kālaṃ % kṛtacittavyavasthitiḥ // MT_4.34 //",
    "GR13mrgt4mau:70": " prāpnoti dhāraṇāśabdaṃ $ dhāraṇāsiddhidānataḥ &",
    "GR13mrgt4mau:71": " sthityartho dhāraṇāśabdaḥ % sthānārtho 'pyupacārataḥ // MT_4.35 //",
    "GR13mrgt4mau:72": " sthānaṃ prāthamikasyemān $ yavanyādīni netarat &",
    "GR13mrgt4mau:73": " tāni hemahimajyotiḥ- % kṛṣṇasvacchāni rūpataḥ // MT_4.36 //",
    "GR13mrgt4mau:74": " vedyardhamaṇḍalatryastra- $ vṛttapadmākṛtīni tu &",
    "GR13mrgt4mau:75": " sthairyāpyāyanaviploṣa- % preraṇāśūnyatāptaye // MT_4.37 //",
    "GR13mrgt4mau:76": " bhavanti vajrakajvālā- $ binduśūnyānvitāni tu &",
    "GR13mrgt4mau:77": " bādhakānyanuvartīni % madhyasthānyavagatya ca // MT_4.38 //",
    "GR13mrgt4mau:78": " yogī vyastasamastāni $ bibhṛyādiṣṭasiddhaye &",
    "GR13mrgt4mau:79": " kva deśe dhāraṇārūpaṃ % cintanīyaṃ vipaścitā // MT_4.39 //",
    "GR13mrgt4mau:80": " kiṃ ca vyastasamastānāṃ $ phalaṃ brūhi sureśvara &",
    "GR13mrgt4mau:81": " hṛdi cetasi vikṣipte % dhārayetkṣitimarthavit // MT_4.40 //",
    "GR13mrgt4mau:82": " jalaṃ pipāsitaḥ kaṇṭhe $ mande 'gnau jaṭhare 'nalam &",
    "GR13mrgt4mau:83": " prāṇādivṛttisiddhyarthaṃ % hṛtkaṇṭhādiṣu mārutam // MT_4.41 //",
    "GR13mrgt4mau:84": " viṣādyabhibhave vyoma $ teṣu yatropayogavat &",
    "GR13mrgt4mau:85": " khaṃ samasteṣu bhūteṣu % vārivāyū śikhikṣitī // MT_4.42 //",
    "GR13mrgt4mau:86": " vāryagnī bhūmipavanau $ vārikṣme analānilau &",
    "GR13mrgt4mau:87": " madhyasthārātimitrāṇi % catuṣke yugmayugmaśaḥ // MT_4.43 //",
    "GR13mrgt4mau:88": " parijñāyeti matimān $ yojayediṣṭasiddhaye &",
    "GR13mrgt4mau:89": " kāni prāṇādivṛttīnāṃ % sthānānyasmin śarīrake // MT_4.44 //",
    "GR13mrgt4mau:90": " jitāsu tāsu kiṃ ca syād $ iti brūhi surottama &",
    "GR13mrgt4mau:91": " tasya hṛnnābhyuraḥkaṇṭha- % pṛṣṭhadeśeṣu dhāraṇāt // MT_4.45 //",
    "GR13mrgt4mau:92": " jayaḥ praṇayanādīnāṃ $ vṛttīnāṃ yogino bhavet &",
    "GR13mrgt4mau:93": " jitapraṇayano dhatte % svecchayā dehamātmanaḥ // MT_4.46 //",
    "GR13mrgt4mau:94": " jitāpanayano 'śnāti $ śakṛdādi jahāti na &",
    "GR13mrgt4mau:95": " vijitonnayano 'bhyeti % vāgvaśitvādikān guṇān // MT_4.47 //",
    "GR13mrgt4mau:96": " samānavṛtīvijayād $ bhavettyaktajaro vaśī &",
    "GR13mrgt4mau:97": " vapurvihāravaśitā % bhavedvinamane jite // MT_4.48 //",
    "GR13mrgt4mau:98": " paṅkāmbukaṇṭakāsaṅgo $ vīryamakṣayamadbhutam &",
    "GR13mrgt4mau:99": " dhāraṇā dvādaśa dhyānaṃ % divyālokapravṛttidam // MT_4.49 //",
    "GR13mrgt4mau:100": " samādhiraṇimādīnāṃ $ dvādaśaitāni kāraṇam &",
    "GR13mrgt4mau:101": " prāṇāyāmaṃ vināpyevaṃ % vaśyātmā cetasi sthitaḥ // MT_4.50 //",
    "GR13mrgt4mau:102": " samabhyasyannavāpnoti $ guṇānuktānanantaram &",
    "GR13mrgt4mau:103": " yadyadvastu yathoddiṣṭa- % kramayogāt prapadyate // MT_4.51 //",
    "GR13mrgt4mau:104": " tatra tatrāasya cidvyaktis $ tadvyāptiviṣayā bhavet &",
    "GR13mrgt4mau:105": " iti bāhye sthite sarvam % ākalayya svacakṣuṣā // MT_4.52 //",
    "GR13mrgt4mau:106": " sarvān padarthān saṃtyajya $ śivatattvaṃ samabhyaset &",
    "GR13mrgt4mau:107": " śivagarbhān samātiṣṭhan % prāṇāyāmādikānapi // MT_4.53 //",
    "GR13mrgt4mau:108": " jahāti janturyaḥ prāṇān $ sa śivatvaṃ prapadyate &",
    "GR13mrgt4mau:109": " rūpaṃ paraṃ maheśasya % dhyātuṃ śakyaṃ na jātucit // MT_4.54 //",
    "GR13mrgt4mau:110": " vaicitryātkalpitaṃ bhrāntyai $ tatrāsthā cetasaḥ katham &",
    "GR13mrgt4mau:111": " pārthivāpye vicitrāṅke % na dhyeye dhāraṇe tadā // MT_4.55 //",
    "GR13mrgt4mau:112": " tathāpyabhyāsataḥ siddhāḥ $ śrūyante yoginastayoḥ &",
    "GR13mrgt4mau:113": " bhogaviplutacittasya % kathaṃ syāccittasaṃsthitiḥ // MT_4.56 //",
    "GR13mrgt4mau:114": " nādhikṛtyāviraktāṇūn $ prāhedaṃ sādhanaṃ haraḥ &",
    "GR13mrgt4mau:115": " śakyate viṣayīkartuṃ % jagadapyakhilaṃ śanaiḥ // MT_4.57 //",
    "GR13mrgt4mau:116": " kimu citraṃ vapurdāntair $ vairāgyābhyāsaśālibhiḥ &",
    "GR13mrgt4mau:117": " keyaṃ vā rūpakeyattā % sarvādhiṣṭhānayoginaḥ // MT_4.58 //",
    "GR13mrgt4mau:118": " sarvadā sarvabhūtānāṃ $ sarvākāropakāriṇaḥ &",
    "GR13mrgt4mau:119": " sthānarūpapramāṇāni % parikalpya svacetasā // MT_4.59 //",
    "GR13mrgt4mau:120": " yatroparamate cittaṃ $ tattaddhyeyaṃ punaḥ punaḥ &",
    "GR13mrgt4mau:121": " tenāsya cetasaḥ sthairyaṃ % saviśeṣaguṇaḥ śanaiḥ // MT_4.60 //",
    "GR13mrgt4mau:122": " unmīlya yogasaṃskāraṃ $ hatavighnasya jāyate &",
    "GR13mrgt4mau:123": " evamātiṣṭhataḥ samyag % vinaivākārakalpanām // MT_4.61 //",
    "GR13mrgt4mau:124": " akiñciccintakasyāsya $ rūpamunmīlati svakam &",
    "GR13mrgt4mau:125": " sarvārthadṛkkriyārūpam % ānandamavyayam [..] // MT_4.62 //",
    "GR13mrgt4mau:126": " yatprāpya na punarduḥkha- $ yogametyaśivāvaham &",
    "GR13mrgt4mau:127": " etatsamastaguhyānāṃ % guhyaṃ siddhāmarastutam // MT_4.63 //",
    "GR13mrgt4mau:128": " sākṣādālocanaṃ śambhor $ atyutpāvanamuttamam &",
    "GR13mrgt4mau:129": " nālpakāloṣitāyaitad % deyaṃ nātipramādine \\",
    "GR13mrgt4mau:130": " nāmedhine nātapase yaśca nābhyarcayecchivam // MT_4.64 //",
    "GR13mrgt4mau:131": " asyābhyāsāddivyasiddhyaṃśujālair $ iṣṭān lokān rorucāno vihṛtya &",
    "GR13mrgt4mau:132": " kāle hitvāpāsravaṃ dehamāste % svātmanyevāścaryacaryādhivāsaḥ // MT_4.65"
}