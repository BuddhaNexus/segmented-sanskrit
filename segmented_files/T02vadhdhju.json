{
    "T02vadhdhju:0": " śrī vasudhārādhāraṇī /",
    "T02vadhdhju:1": " om namaḥ / śrī jinaśāsanāya /",
    "T02vadhdhju:2": " saṃsāradvayadainyasya pratihantṛ dināvahe /",
    "T02vadhdhju:3": " vasudhāre sudhādhāre namastubhyaṃ kṛpāmahe // 1 //",
    "T02vadhdhju:4": " evaṃ mayā śrutamekasmin samaye bhagavān kośāmbyāṃ mahānagaryāṃ kaṇṭakasaṃjñake mahāvanavare",
    "T02vadhdhju:5": " ghositārāme mahābhikṣusaṃghena sārdhaṃ pañcamātrairbhikṣuśataissaṃvarabahulaiśca",
    "T02vadhdhju:6": " tapodhanairbodhisattvairmahāsattvaiḥ sarvaśuddhadharmaguṇasamanugataiḥ parivṛtaḥ",
    "T02vadhdhju:7": " puraskṛto dharmaṃ deśayati sma /",
    "T02vadhdhju:8": " tena punaḥ khalu samayena kauśāmbyāṃ mahānagaryāṃ sucandro nāma gṛhapatiḥ prativasati sma /",
    "T02vadhdhju:9": " upaśāntendriya upaśāntamānaso bahupoṣyo bahuputro bahuduhitṛko bahubhṛtyaparijanasampannaḥ śrāddho mahāśrāddhaḥ kalyāṇāśayaḥ [yena] bhagavāṃstenopasaṃkrāntaḥ",
    "T02vadhdhju:10": " upasaṃkramya bhagavataḥ pādau śirasābhivandya bhagavantaṃ anekaśatasahasrapradakṣaṇīkṛtyaikānte nyaṣīdat /",
    "T02vadhdhju:11": " ekānte niṣaṇṇaśca sucandro gṛhapatirlabdhāvasaro bhagavantametadavocat /",
    "T02vadhdhju:12": " pṛccheyamahaṃ bhagavantaṃ tathāgataṃ arhantaṃ samyaksaṃbuddhaṃ kiñcit pradeśaṃ sacet me bhagavānavakāśaṃ kuryāt pṛṣṭapraśnavyākaraṇāya /",
    "T02vadhdhju:13": " evamukte bhagavān sucandraṃ gṛhapatimetadavocat /",
    "T02vadhdhju:14": " pṛccha tvaṃ gṛhapate yadyadevākāṃkṣasi,",
    "T02vadhdhju:15": " ahaṃ te yathāpraśnavyākaraṇāya cittamārādhayiṣye /",
    "T02vadhdhju:16": " evamukte sucandro gṛhapatiḥ sādhu bhagavanniti kṛtvā bhagavataḥ pratiśrutya bhagavantametadavocat /",
    "T02vadhdhju:17": " kathaṃ bhagavan kulaputro vā kuladuhitā vā daridro bhūtvā adaridro bhavati vyādhitaśca bhūtvā avyādhito bhavati /",
    "T02vadhdhju:18": " atha khalu bhagavān jānanneva sucandraṃ gṛhapatimetadavocat /",
    "T02vadhdhju:19": " kimiti tvaṃ [gṛhapate daridratāyāḥ paripraśnaṃ pṛcchasi evamukte] gṛhapatirbhagavantaṃ etadavocat /",
    "T02vadhdhju:20": " daridro 'haṃ bhagavan daridro 'haṃ sugata bahupoṣyo bahuputro bahuduhitṛko bahubhṛtyaparijanasaṃpannaśca /",
    "T02vadhdhju:21": " taddarśayatu bhagavāṃstādṛśaṃ dharmaparyāyaṃ yena daridrāḥ sattvāḥ adaridrāḥ bhaveyuḥ",
    "T02vadhdhju:22": " vyādhitāśca sattvā avyādhitā bhaveyuḥ bahudhanadhānyakośakoṣṭāgārasampannāśca bhaveyuḥ",
    "T02vadhdhju:23": " priyā manāpāśca manojñāḥ saṃdarśanīyāśca bhaveyuḥ dānapatayo mahādānapatayaśca akṣīṇahiraṇyasuvarṇadhanadhānyaratnakośakoṣṭāgārāśca bhaveyuḥ",
    "T02vadhdhju:24": " maṇimuktāvaiḍūryavajraśaṅkhaśilāpravālajātarūparajatasamṛddhāśca bhaveyuḥ /",
    "T02vadhdhju:25": " supratiṣṭhitasusamṛddhagṛhaputradārakuṭumbāśca bhaveyuḥ /",
    "T02vadhdhju:26": " evamukte bhagavān sucandragṛhapatimetadavocat /",
    "T02vadhdhju:27": " asti gṛhapate teṣvapi asaṃkhyeyeṣu kalpeṣvatīteṣu pramāṇeṣu yadāsīt tena kālena tena samayena bhagavān vajradharasāgaranirghoṣo nāma tathāgato 'rhan samyaksaṃbuddho loka utpāta(di)",
    "T02vadhdhju:28": " vidyācaraṇasampanno lokavidanuttaraḥ puruṣadamyasārathiḥ śāstā devamanuṣyāṇāṃ ca buddho bhagavān /",
    "T02vadhdhju:29": " tasya tathāgatasyāntikānmayā gṛhapate ayaṃ vasudhārā nāma dhāriṇī śrutā śrutvā copagṛhītā",
    "T02vadhdhju:30": " dhāritā vācitā paryavāptā pravarttitā prakīrttitā anumoditā parebhyaśca vistareṇa",
    "T02vadhdhju:31": " saṃprakāśitā ahamapyetarhi gṛhapate tāṃ dhāriṇīṃ bhāṣiṣye yathā asyā dhāriṇyāḥ prabhāvena",
    "T02vadhdhju:32": " kulaputraṃ mānuṣā na viheṭhayanti amānuṣāḥ ... yakṣāḥ ... rākṣasāḥ ... pretāḥ ...",
    "T02vadhdhju:33": " piśācā ... bhūtā ... kumbhāṇḍā ... (Vdh-J_39)",
    "T02vadhdhju:34": " skandā ... apasmārā ... ustā ... pūtanā ... kaṭapūtanā ... yātudhānā na viheṭhayanti /",
    "T02vadhdhju:35": " mūtrāhārā rūdhirāhārā viṣṭāhārā vasāhārā māṃsāhārā śleṣmāhārā pūāhārā siṃhāṇakāhārā",
    "T02vadhdhju:36": " khelāhārā medhāhārā madyāhārā jātāhārā jīvitāhārā balyāhārā mālyāhārā yāvaducchiṣṭāhārā na viheṭhayanti /",
    "T02vadhdhju:37": " yasya ceyaṃ gṛhapate dhāriṇī śrāddhasya kulaputrasya vā kuladuhiturvā hṛdayagatā",
    "T02vadhdhju:38": " hastagatā śrutimātragatā paryavāptā pravarttitā prakīrtitā viciṃtitā dhāritā vācitā",
    "T02vadhdhju:39": " likhitā anumoditā parebhyaśca saṃprakāśitā ca bhaviṣyati tasya kulaputrasya kuladuhiturvā",
    "T02vadhdhju:40": " dīrgharātraṃ arthāya sukhāya hitāya kṣemāya subhikṣāya yogasaṃbhārāya bhaviṣyati /",
    "T02vadhdhju:41": " yaścaimāṃ vasudhārādhāriṇīṃ tathāgatebhyo 'rhadbhyaḥ samyaksaṃbuddhebhyo mahatīṃ",
    "T02vadhdhju:42": " udārāṃ pūjāṃ kṛtvā namaskṛtvā arcayet ardharātreścaturvārān tasya devatā āttamanaskāḥ",
    "T02vadhdhju:43": " pramuditāḥ prītāḥ saumanasyajātāstvayamevāgatya dhanadhānyahiraṇyasuvarṇaratnavṛṣṭiṃ",
    "T02vadhdhju:44": " pātayiṣyanti tāḥ prītāstathāgataśāsane prītā buddhaprajñaptyā prītā saṃghaprajñaptyā",
    "T02vadhdhju:45": " prītā mama dharmabhāṇakasyāśayena ca /",
    "T02vadhdhju:46": " namo ratnatrayāya /",
    "T02vadhdhju:47": " om namo bhagavate vajradharasāgaranirghoṣāya tathāgatasyārhate samyaksaṃbuddhāya",
    "T02vadhdhju:48": " tadyathā om śrī surūpe suvadane bhadre subhadre bhadravati maṃgale sumaṃgale maṃgalavati",
    "T02vadhdhju:49": " argale argalavati candre candravati ale acale acapale udghātini udbhedini ucchedini",
    "T02vadhdhju:50": " udyotini śasyavati dhanavati dhānyavati udyotavati śrīmati prabhavati amale vimale",
    "T02vadhdhju:51": " nirmale rurume surūpe surupavimale arcanaste atanaste vitanaste anunaste (?)",
    "T02vadhdhju:52": " avanatahaste viśvakeśi viśvaniśi viśvanaṃśi viśvarūpiṇi viśvanakhi viśvaśire viśuddhaśīle",
    "T02vadhdhju:53": " vigūhanīye viśuddhanīye uttare anuttare aṃkure naṃkure prabhaṃkure rarame ririme",
    "T02vadhdhju:54": " rurume khakhame khikhime khukhume dhadhame dhidhime dhudhume tatare tatare ture ture",
    "T02vadhdhju:55": " tara tara tāraya tāraya māṃsarvasattvāṃśca vajre vajre vajragarbhe vajropame vajriṇi",
    "T02vadhdhju:56": " vajravati ukke bukke nukke dhukke kakke hakke ḍhakke ṭakke varakke āvarttini nivarttini",
    "T02vadhdhju:57": " nivarṣaṇi pravarṣaṇi vardhani pravardhani niṣpādani vajradharasāgaranirghoṣaṃ tathāgataṃ",
    "T02vadhdhju:58": " anusmara anusmara sarvatathāgatasatyamanusmara saṃghasatyamanusmara anihāri anihāri",
    "T02vadhdhju:59": " tapa tapa kuṭa kuṭa pūra pūra pūraya pūraya bhagavati vasudhāre mama saparivārasya",
    "T02vadhdhju:60": " sarveṣāṃ sattvānāṃ ca bhara bhara bharaṇi (Vdh-J_40)",
    "T02vadhdhju:61": " śāntamati jayamati mahāmati sumaṃgalamati piṃgalamati subhadramati śubhamati candramati āgacchāgaccha samayamanusmara svāhā /",
    "T02vadhdhju:62": " svabhāvāmanusmara svāhā /",
    "T02vadhdhju:63": " dhṛtiṃ .... /",
    "T02vadhdhju:64": " sarvatathāgatānāṃ vinayaṃ ... hṛdayaṃ ... upahṛdayaṃ ... jayaṃ ... vijayaṃ ... sarvasatvavijayamanusmara svāhā /",
    "T02vadhdhju:65": " om śrīṃ vasumukhīṃ svāhā /",
    "T02vadhdhju:66": " om śrīṃ vasuśrī svāhā /",
    "T02vadhdhju:67": " om śrīṃ vasuśriye svāhā /",
    "T02vadhdhju:68": " om vasumati svāhā /",
    "T02vadhdhju:69": " om vasumatiśriye svāhā /",
    "T02vadhdhju:70": " om vasve svāhā /",
    "T02vadhdhju:71": " om vasude svāhā /",
    "T02vadhdhju:72": " om vasuṃdhari svāhā /",
    "T02vadhdhju:73": " om dhariṇi dhāriṇi svāhā /",
    "T02vadhdhju:74": " om samayasaumye samayaṃkari mahāsamaye svāhā /",
    "T02vadhdhju:75": " om śriye svāhā /",
    "T02vadhdhju:76": " om śrīkari svāhā /",
    "T02vadhdhju:77": " om dhanakari svāhā /",
    "T02vadhdhju:78": " om dhānyakari svāhā /",
    "T02vadhdhju:79": " mūlamantra /",
    "T02vadhdhju:80": " om śriye śrīkari svāhā /",
    "T02vadhdhju:81": " om dhanakari dhānyakari ratnavarṣaṇi svāhā /",
    "T02vadhdhju:82": " sādhyamantra /",
    "T02vadhdhju:83": " om vasudhāre svāhā /",
    "T02vadhdhju:84": " hṛdayam /",
    "T02vadhdhju:85": " lakṣmyai svāhā /",
    "T02vadhdhju:86": " om upahṛdayam /",
    "T02vadhdhju:87": " om lakṣmī bhūtalanivāsine svāhā /",
    "T02vadhdhju:88": " saṃyathā daṃ om yānapātrāvahe svāhā /",
    "T02vadhdhju:89": " mā dūragāminī anutpannānāṃ dravyāṇāmutpādini utpannānāṃ dravyāṇāṃ vṛddhiṃkari truṭe liṭe liṭe li ita ita āgacchāgaccha bhagavati mā vilambaṃ manorathaṃ me paripūraya /",
    "T02vadhdhju:90": " daśabhyo digbhyo yathodakadhārā paripūrayanti mahīṃ yathā tamāṃsi bhāskaro raśminā vidhyāpayati ciraṃtanāni yathā śaśī śītāṃśunā niṣpādayatyauṣadhīḥ",
    "T02vadhdhju:91": " indro vaivasvataścaiva varuṇo dhanado yathā /",
    "T02vadhdhju:92": " manonugāminī siddhiṃ cintayanti sadā nṛṇām //",
    "T02vadhdhju:93": " tathemāni yathākāmaṃ cintitaṃ satataṃ mama /",
    "T02vadhdhju:94": " prayatnaṃtu prasiddhyantu sarvamantrapadāni ca //",
    "T02vadhdhju:95": " tadyathā / suṭa suṭa khaṭa khaṭa khiṭi khiṭi khuṭu khuṭu maru maru muṃca muṃca maruñca",
    "T02vadhdhju:96": " maruñca tarppiṇi tarppiṇi tarjani tarjani dehi dehi dāpaya dāpaya uttiṣṭa uttiṣṭa",
    "T02vadhdhju:97": " hiraṇyasuvarṇaṃ pradāpaya svāhā /",
    "T02vadhdhju:98": " annapānāya svāhā /",
    "T02vadhdhju:99": " vasunipātāya svāhā /",
    "T02vadhdhju:100": " gauḥ svāhā surabhe svāhā /",
    "T02vadhdhju:101": " vasu svāhā /",
    "T02vadhdhju:102": " vasupataye svāhā /",
    "T02vadhdhju:103": " indrāya svāhā /",
    "T02vadhdhju:104": " yamāya svāhā /",
    "T02vadhdhju:105": " varuṇāya svāhā /",
    "T02vadhdhju:106": " vaiśravaṇāya svāhā /",
    "T02vadhdhju:107": " digbhyo vidigbhyaḥ svāhā /",
    "T02vadhdhju:108": " utpādayantu me kāṃkṣāvirahaṃ anumodayantu imaṃ me mantrapadāḥ /",
    "T02vadhdhju:109": " om hraṃ hrīṃ ehyehi bhagavati dada dāpaya svāhā /",
    "T02vadhdhju:110": " etadbhagavatyā āryavasudhārāyā hṛdayaṃ mahāpāpakariṇo 'pi siddhyati puruṣapramāṇān",
    "T02vadhdhju:111": " svabhogān dadāti īpsitaṃ manorathaṃ paripūrayati kāmaduhān yān kāmān kāmayati tāṃstānīpsitān paripūrayati /",
    "T02vadhdhju:112": " mūlavidyā /",
    "T02vadhdhju:113": " namo ratnatrayāya /",
    "T02vadhdhju:114": " namo devi dhanadaduhite vasudhāre dhanadhārāṃ pātaya kuru 2 dhaneśvarī dhanade ratnade",
    "T02vadhdhju:115": " he hemadhanaratnasāgaramahānidhāne nidhānakoṭiśatasahasraparivṛte ehyehi bhagavati",
    "T02vadhdhju:116": " praviśya matpuraṃ madbhavane mahādhanadhānyadhārāṃ pātaya kuru 2 om hraṃ traṭa kailāsavāsinīye svāhā /",
    "T02vadhdhju:117": " mahāvidyā /",
    "T02vadhdhju:118": " om vasudhāre mahāvṛṣṭinipātini vasu svāhā /",
    "T02vadhdhju:119": " mūlahṛdayaṃ /",
    "T02vadhdhju:120": " om vasudhāre sarvārthasādhinī sādhaya 2 uddhara 2 rakṣa 2 /",
    "T02vadhdhju:121": " sarvārthanidhayantraṃ vava ṭata vava ṭaṇṭa ḍaṇḍa svāhā /",
    "T02vadhdhju:122": " paramahṛdayaṃ /",
    "T02vadhdhju:123": " om namo bhagavatyai āryalevaḍike yathā jīvasaṃrakṣaṇi phalahaste divyarūpe dhanade",
    "T02vadhdhju:124": " varade śuddhe viśuddhe śivakari śāntikari bhayanāśini bhayadūṣaṇi sarvaduṣṭān bhañjaya",
    "T02vadhdhju:125": " 2 mohaya 2 jambhaya 2 stambhaya 2 mama śāntiṃ puṣṭiṃ vaśyaṃ rakṣāṃ ca kuru 2 svāhā /",
    "T02vadhdhju:126": " levaḍikā dhāriṇīyaṃ /",
    "T02vadhdhju:127": " iyaṃ sā gṛhapate imāni vasudhārādhāriṇīmantrapadāni sarvatathāgatānāṃ arhatāṃ samyaksaṃbuddhānāṃ",
    "T02vadhdhju:128": " pūjāṃ kṛtvā ṣaṇmāsānnāvartayet tataḥ siddhā bhavati yasmiṃśca sthāne iyaṃ mahāvidyā",
    "T02vadhdhju:129": " vācyate sā dik pūjyamānā (Vdh-J_42)",
    "T02vadhdhju:130": " bhavati pauṣṭikakāryaṃ svagṛhe paragṛhe vā bhagavatastathāgatasyāryāvalokiteśvarasya",
    "T02vadhdhju:131": " ca mantradevatāyāścāgrataḥ sarvabuddhabodhisattvebhyo namaskṛtvā śubhe sthāne kośe",
    "T02vadhdhju:132": " koṣṭāgāre vā candanena caturasramaṇḍalaṃ kṛtvā trīn vārān āvartayan tato gṛhapate",
    "T02vadhdhju:133": " kulaputrasya vā kuladuhiturvā mahāpuruṣamātrayā vasudhārayā gṛhaṃ paripūrayati sarvadhanadhānyahiraṇyasuvarṇaratnaiḥ",
    "T02vadhdhju:134": " sarvopakaraṇaiśca sarvopadravāṃśca nāśayati /",
    "T02vadhdhju:135": " tena hi tvaṃ gṛhapate udgṛgṛhīṣvemāṃ vasudhārā nāma dhāriṇīṃ dhāraya vācaya deśaya",
    "T02vadhdhju:136": " udgrāhaya paryavāpnuhi pravartaya anumodaya parebhyaśca vistareṇa saṃprakāśaya tad",
    "T02vadhdhju:137": " bhaviṣyati dīrgharātraṃ arthāya hitāya subhikṣāya kṣemāya yogasambhārāya ceti /",
    "T02vadhdhju:138": " sādhu bhagavanniti sucandro gṛhapatiḥ bhagavato 'ntikādimāṃ vasudhārāṃ nāma dhāriṇīṃ",
    "T02vadhdhju:139": " śrutvā hṛṣṭaḥ tuṣṭa udagra āttamanāḥ pramuditaḥ prītisaumanasyajāto bhagavataścaraṇayornipatya",
    "T02vadhdhju:140": " kṛtakarapuṭo bhūtvā bhagavantametadavocat /",
    "T02vadhdhju:141": " udgṛhītā me bhagavan iyaṃ vasudhārā nāma dhāriṇī prakīrtitā dhāritā vācitā paryavāptā anumoditā manasānupariciṃtitā ca parebhyaśca vistareṇa idānīṃ samprakāśayiṣyāmīti /",
    "T02vadhdhju:142": " atha tatkṣaṇamātreṇa sucandro nāma gṛhapati[ḥ] paripūrṇakośakoṣṭāgāro babhūva /",
    "T02vadhdhju:143": " atha khalu sucandro gṛhapatiḥ bhagavantaṃ anekaśatasahasrakṛtvaḥ pradakṣiṇīkṛtya",
    "T02vadhdhju:144": " bhagavataḥ pādau śirasābhivandya bhagavantaṃ anekaśaḥ punaḥ punaravalokya bhagavato",
    "T02vadhdhju:145": " 'ntikāt prakrāntaḥ /",
    "T02vadhdhju:146": " atha khalu bhagavānāyuṣmantaṃ ānandaṃ āmantrayate sma /",
    "T02vadhdhju:147": " gaccha tvaṃ ānaṃda sucandrasya gṛhapateragāraṃ gatvā ca paripūrṇaṃ paśya sarvadhanadhānyahiraṇyaratnasuvarṇaiḥ sarvopakaraṇairmahākośakoṣṭāgārāṇi ca paripūrṇāni /",
    "T02vadhdhju:148": " atha khalvāyuṣmān ānaṃdo bhagavataḥ pratiśrutya yena kośāmbīmahānagarī yena sucandrasya gṛhapateragāraṃ tenopasaṃkrāntaḥ /",
    "T02vadhdhju:149": " upasaṃkramyābhyantaraṃ praviśyādrākṣīt tat paripūrṇaṃ sarvadhanadhānyahiraṇyasuvarṇaiḥ sarvopakaraṇaiśca (Vdh-J_43)",
    "T02vadhdhju:150": " mahākośakoṣṭāgārāṇi ca paripūrṇāni /",
    "T02vadhdhju:151": " dṛṣṭvā ca vismito hṛṣṭaḥ santuṣṭaḥ udagra āttamanā pramuditaḥ prītisaumanasyajāto yena bhagavāṃstena upasaṃkrāntaḥ /",
    "T02vadhdhju:152": " upasaṃkramya bhagavataḥ pādau śirasābhivaṃdya bhagavantametadavocat /",
    "T02vadhdhju:153": " ko bhagavan hetuḥ kaḥ pratyayo 'sya yena sucandro gṛhapatirmahādhano mahābhogo mahākośakoṣṭāgāraḥ sarvadhanadhānyasamṛddhaḥ saṃvṛttaḥ /",
    "T02vadhdhju:154": " bhagavānāha /",
    "T02vadhdhju:155": " śrāddhānaṃda sucandragṛhapatiḥ paramaśrāddhaḥ kalyāṇāśayaḥ /",
    "T02vadhdhju:156": " udgṛhītā ca teneyaṃ vasudhārā nāma dhāriṇī dhāritā vācitā deśitā grāhitā paryavāptā prakīrtitā anumoditā idānīṃ parebhyaśca saṃprakāśayiṣyati",
    "T02vadhdhju:157": " tena cānaṃda tvamapyudgṛhīṣvemāṃ vasudhārā nāma dhāriṇīṃ dhāraya vācaya deśaya grāhaya paryavāpnuhi pravarttaya prakīrtaya anumodaya parebhyaśca vistareṇa saṃprakāśaya /",
    "T02vadhdhju:158": " yasyeyaṃ kulaputrasya vā kuladuhiturvā hastagatā gṛhagatā pustakagatā bhaviṣyati",
    "T02vadhdhju:159": " na tasya rogadurbhikṣamarakakāṃtārādayo bhaviṣyanti krameṇa vibhavāstasya pravardhiṣyanti",
    "T02vadhdhju:160": " tad bhaviṣyati bahujanahitāya bahujanasukhāya lokānukampāyai mahato janakāyasyārthāya",
    "T02vadhdhju:161": " sukhāya devānāṃ ca manuṣyāṇāṃ ca /",
    "T02vadhdhju:162": " nāhaṃ ānaṃda taṃ dharme samanupaśyāmi sadevake loke samārake sabrahmake saśramaṇabrāhmaṇikāyāṃ",
    "T02vadhdhju:163": " prajāyāṃ sadevamānuṣāsurāyāṃ ca imāṃ vasudhārā nāma dhāriṇīṃ mahāvidyāṃ anyathā kariṣyati",
    "T02vadhdhju:164": " atikramiṣyati vā naitatsthānaṃ vidyate /",
    "T02vadhdhju:165": " tat kasya hetoḥ /",
    "T02vadhdhju:166": " abhedyā hyete ānaṃda vasudhārādhāriṇīmantrā na vaite kṣīṇakuśalamūlānāṃ sattvānāṃ śrutipatha[mapyā]gamiṣyanti kaḥ punarvādo pustakagatāmapi kṛtvā gṛhe (Vdh-J_44)",
    "T02vadhdhju:167": " dhārayiṣyanti /",
    "T02vadhdhju:168": " tat kasya hetoḥ /",
    "T02vadhdhju:169": " sarvatathāgatānāṃ hyetad vākyaṃ sarvatathāgataireṣā dhāriṇī bhāṣitā adhiṣṭhitā svamudrikayā",
    "T02vadhdhju:170": " mudritā prabhāvitā prakāśitā prakīrtitā anumoditā praśastā saṃvartitā vivṛtottānīkṛtā",
    "T02vadhdhju:171": " ārocitā svākhyātā sunirdiṣṭā ca sarvasattvānāṃ daridrāṇāṃ nānāvyādhiparipīḍitānāṃ",
    "T02vadhdhju:172": " sarvaduṣṭabhayopadravāṇāṃ cārthāyeti /",
    "T02vadhdhju:173": " ānanda āha / udgṛhītā me bhagavanniyaṃ vasudhārā nāma dhāriṇī dhāritā vācitā grāhitā deśitā pravarttitā prakīrtitā anumoditā manasā supariciṃtitā",
    "T02vadhdhju:174": " atha khalvāyuṣmān ānaṃda utthāyāsanādekāṃsamuttarāsaṃgaṃ kṛtvā dakṣiṇajānumaṇḍalaṃ",
    "T02vadhdhju:175": " pṛthivyāṃ pratiṣṭhāpya yena bhagavāṃstenāṃjaliṃ praṇamya tasyāṃ velāyāṃ kṛtakarapuṭo",
    "T02vadhdhju:176": " bhūtvā idamudānayati sma /",
    "T02vadhdhju:177": " aciṃtiyo bhagavān buddho buddhadharmo 'pyaciṃtaya /",
    "T02vadhdhju:178": " aciṃtayo hi 'tra sattānāṃ vipākaścāpyaciṃtaya //",
    "T02vadhdhju:179": " śāstrāya nehi sarvajña jarāmaraṇapāraga /",
    "T02vadhdhju:180": " dharmarāja phalaprāptā buddhavīraṃ namo 'stu te //",
    "T02vadhdhju:181": " atha khalvāyuṣmān ānaṃdo hṛṣṭa tuṣṭa āttamanā pramuditā prītisaumanasyajāto bhagavantametadavocat /",
    "T02vadhdhju:182": " ko nāma bhagavan dharmaparyāyaḥ kaścemāṃ dhārayāmi /",
    "T02vadhdhju:183": " bhagavānāha /",
    "T02vadhdhju:184": " tena hi tvamānaṃda sucandragṛhapatiparipṛcchetyapi dhāraya sarvadhanadhānyamityapi dhāraya sarvatathāgatapraśarato vasudhārādhāriṇīkalpaṃ ityapi dhāraya /",
    "T02vadhdhju:185": " idamavocad bhagavannāttamanā āyuṣmān ānaṃdaste ca bhikṣavaste ca bodhisatvā sā sarvāvatī parṣad sadevamānuṣāsuragandharvāśca loko bhagavato bhāṣitamabhyanaṃdanniti /",
    "T02vadhdhju:186": " ityāryavasudhārādhāriṇī samāptā //",
    "T02vadhdhju:187": " cha //",
    "T02vadhdhju:188": " cha //",
    "T02vadhdhju:189": " cha //",
    "T02vadhdhju:190": " saṃvat 1695 varṣe aśvana vadi 7 bhṛguvāsare //",
    "T02vadhdhju:191": " cha //",
    "T02vadhdhju:192": " cha //",
    "T02vadhdhju:193": " cha //",
    "T02vadhdhju:194": " sāhaśrī pamanīyāsuta sāhaśrī indrajī suṃdara paṭhanārthe paropakārārtham //",
    "T02vadhdhju:195": " śubhaṃ bhavatu lekhakapāṭakayoḥ // // śrī //"
}