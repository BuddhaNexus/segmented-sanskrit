{
    "GSD36ys-78_au:0": " PADA MARKERS For a four-pada verse:",
    "GSD36ys-78_au:1": " For a six-pada verse:",
    "GSD36ys-78_au:2": " atha yama smṛtiḥ ||",
    "GSD36ys-78_au:3": " śrī gaṇeśāya namaḥ ||",
    "GSD36ys-78_au:4": " atha prāyaścitta varṇanam athāto hy asya dharmasya $ prāyaścittābhidhāyakam &",
    "GSD36ys-78_au:5": " caturṇām api varṇānāṃ % dharmaśāstraṃ pravartate // YS78v_1 //",
    "GSD36ys-78_au:6": " jalāgnyudvandhanabhraṣṭāḥ $ prabrajyānaśanacyutāḥ &",
    "GSD36ys-78_au:7": " viṣaprapatanaprāya- % śastraghātacyutāśca ye // YS78v_2 //",
    "GSD36ys-78_au:8": " sarve te pratyavasitāḥ $ sarvalokavahiṣkṛtāḥ &",
    "GSD36ys-78_au:9": " cāndrāyaṇena śuddhyanti % taptakṛcchradvayena vā // YS78v_3 //",
    "GSD36ys-78_au:10": " ubhayāvasitāḥ pāpā $ ye 'grāmya śaraṇacyutāḥ &",
    "GSD36ys-78_au:11": " indudvayena śuddhyanti % dattvā dhenuṃ tathā vṛṣam // YS78v_4 //",
    "GSD36ys-78_au:12": " gobrāhmaṇahanaṃ dagdhā $ mṛtam udvandhanena ca &",
    "GSD36ys-78_au:13": " pāśaṃ tasyaiva chittvā tu % taptakṛcchraṃ samācaret // YS78v_5 //",
    "GSD36ys-78_au:14": " kṛmibhir vraṇasaṃbhūtair $ makṣikāśvopaghātitaḥ &",
    "GSD36ys-78_au:15": " kṛcchrārddhaṃ saṃprakurvīta % śaktyā dadyāt tu dakṣiṇām // YS78v_6 //",
    "GSD36ys-78_au:16": " brāhmaṇasya maladvāre $ pūyaśoṇita sambhave &",
    "GSD36ys-78_au:17": " kṛmibhuktabraṇe mauñjī- % homena sa viśuddhyati // YS78v_7 //",
    "GSD36ys-78_au:18": " yaḥ kṣatriyas tathā vaiśyaḥ $ śūdraścāpyanulomajaḥ &",
    "GSD36ys-78_au:19": " jñātvā bhuṅkte viśeṣeṇa % carec cāndrāyaṇaṃ vratam // YS78v_8 //",
    "GSD36ys-78_au:20": " kukkuṭāṇḍapramāṇan tu $ grāsañca parikalpayet &",
    "GSD36ys-78_au:21": " anyathāhāradoṣeṇa % na sa tatra viśuddhyati // YS78v_9 //",
    "GSD36ys-78_au:22": " ekaikaṃ varddhayec chukle $ kṛṣṇapakṣe ca hrāsayet &",
    "GSD36ys-78_au:23": " amāvāsyāṃ na bhuñjīta % eṣa cāndrāyaṇo vidhiḥ // YS78v_10 //",
    "GSD36ys-78_au:24": " surānyamadyapānena $ gomāṃsabhakṣaṇe kṛte &",
    "GSD36ys-78_au:25": " taptakṛcchrañ cared vipras % tat pāpas tu praṇaśyati // YS78v_11 //",
    "GSD36ys-78_au:26": " prāyaścitte hy upakrānte $ kartā yadi vipadyate &",
    "GSD36ys-78_au:27": " pūtas tad ahar evāpi % iha loke paratra ca // YS78v_12 //",
    "GSD36ys-78_au:28": " yāvad ekaḥ pṛthak dravyaḥ $ prāyaścittena śuddhyati &",
    "GSD36ys-78_au:29": " aparās te na ca spṛśyās % te 'pi sarve vigarhitāḥ // YS78v_13 //",
    "GSD36ys-78_au:30": " abhojyāś cāpratigrāhyā $ asaṃpāṭhyā vivāhinaḥ &",
    "GSD36ys-78_au:31": " pūyante 'nuvrate cīrṇe % sarve te ṛkthabhāginaḥ // YS78v_14 //",
    "GSD36ys-78_au:32": " ūnaikādaśavarṣasya $ pañcavarṣāt parasya ca &",
    "GSD36ys-78_au:33": " prāyaścittaṃ cared bhrātā % pitā vānyo 'pi bāndhavaḥ // YS78v_15 //",
    "GSD36ys-78_au:34": " ato bālatarasyāpi $ nāparādho na pātakam &",
    "GSD36ys-78_au:35": " rājadaṇḍo na tasyāsti % prāyaścittaṃ na vidyate // YS78v_16 //",
    "GSD36ys-78_au:36": " aśītīryasya varṣāṇi $ bālo vāpy ūnaṣoḍaśaḥ &",
    "GSD36ys-78_au:37": " prāyaścittārddham arhanti % striyo rogiṇa eva ca // YS78v_17 //",
    "GSD36ys-78_au:38": " astaṃ gato yadā sūryaś $ cāṇḍālarajakastriyaḥ &",
    "GSD36ys-78_au:39": " saṃspṛṣṭās tu tadā kaiścit % prāyaścittaṃ kathaṃ bhavet // YS78v_18 //",
    "GSD36ys-78_au:40": " jātarūpaṃ suvarṇañ ca $ divānītaṃ ca yaj jalam &",
    "GSD36ys-78_au:41": " tena snātvā ca pītvā ca % sarve te śucayaḥ smṛtāḥ // YS78v_19 //",
    "GSD36ys-78_au:42": " dāsanāpitagopāla- $ kulamitrārdhasīriṇaḥ &",
    "GSD36ys-78_au:43": " ete śūdreṣu bhojyānnā % yaś cātmanaṃ nivedayet // YS78v_20 //",
    "GSD36ys-78_au:44": " annaṃ śūdrasya bhojyaṃ vā $ ye bhuñjanty abudhā narāḥ &",
    "GSD36ys-78_au:45": " prayaścittaṃ tathā prāptaṃ % carec cāndrāyaṇaṃ vratam // YS78v_21 //",
    "GSD36ys-78_au:46": " prāpte dvādaśame varṣe $ yaḥ kanyāṃ na prayacchati &",
    "GSD36ys-78_au:47": " māsi māsi rajas tasyāḥ % pitā pibati śoṇitam // YS78v_22 //",
    "GSD36ys-78_au:48": " mātā caiva pitā caiva $ jyeṣṭho bhrātā tathaiva ca &",
    "GSD36ys-78_au:49": " trayas te narakaṃ yānti % dṛṣṭvā kanyāṃ rajasvalām // YS78v_23 //",
    "GSD36ys-78_au:50": " yas tāṃ vivāhayet kanyāṃ $ brāhmaṇo madamohitaḥ &",
    "GSD36ys-78_au:51": " asaṃbhāṣyo hy apāṅkteyaḥ % sa vipro vṛṣalīpatiḥ // YS78v_24 //",
    "GSD36ys-78_au:52": " vandhyā tu vṛṣalī jñeyā $ vṛṣalī tu mṛtaprajāḥ &",
    "GSD36ys-78_au:53": " śūdrī tu vṛṣalī jñeyā % kumārī tu rajasvalā // YS78v_25 //",
    "GSD36ys-78_au:54": " yat karoty ekarātreṇa $ vṛṣalīsevanād dvijaḥ &",
    "GSD36ys-78_au:55": " tad bhaikṣabhug japen nityaṃ % tribhir varṣair vyapohati // YS78v_26 //",
    "GSD36ys-78_au:56": " svavṛṣaṃ yā parityajyāny $ avṛṣeṇa bṛhaspatiḥ &",
    "GSD36ys-78_au:57": " vṛṣalī sā tu vijñeyā % na śūdrī vṛṣalī bhavet // YS78v_27 //",
    "GSD36ys-78_au:58": " vṛṣalīphenapītasya $ niḥśvāsopahatasya ca &",
    "GSD36ys-78_au:59": " tasyāñ caiva prasūtasya % niṣkṛtir naiva vidyate // YS78v_28 //",
    "GSD36ys-78_au:60": " śvitrakuṣṭhī tathā caiva $ kunakhī śyāvadantakaḥ &",
    "GSD36ys-78_au:61": " rogī hīnātiriktāṅgaḥ % piśuno matsaras tathā // YS78v_29 //",
    "GSD36ys-78_au:62": " durbhago hi tathā ṣaṇḍaḥ $ pāṣaṇḍī vedanindakaḥ &",
    "GSD36ys-78_au:63": " haitukaḥ śūdrayājī ca % ayājyānāñ ca yājakaḥ // YS78v_30 //",
    "GSD36ys-78_au:64": " nityaṃ pratigrahe lubdho $ yācako viṣayātmakaḥ &",
    "GSD36ys-78_au:65": " śyāvadanto 'tha vaidyaś ca % asadālāpakas tathā // YS78v_31 //",
    "GSD36ys-78_au:66": " ete śrāddhe ca dāne ca $ varjanīyāḥ prayatnataḥ // YS78v_32//",
    "GSD36ys-78_au:67": " tato devalakaś caiva $ bhṛtako vedavikrayī &",
    "GSD36ys-78_au:68": " ete varjyāḥ prayatnena % etad bhāsvatir abravīt // YS78v_33 //",
    "GSD36ys-78_au:69": " etān niyojayed yas tu $ havye kavye ca karmaṇi &",
    "GSD36ys-78_au:70": " nirāśāḥ pitaras tasya % yānti devāmaharṣibhiḥ // YS78v_34 //",
    "GSD36ys-78_au:71": " agre māhiṣikaṃ dṛṣṭvā $ madhye tu vṛṣalīpatim &",
    "GSD36ys-78_au:72": " ante vārdhuṣikaṃ dṛṣṭvā % nirāśāḥ pitaro gatāḥ // YS78v_35 //",
    "GSD36ys-78_au:73": " mahiṣīty ucyate bhāryā $ yā caiva vyabhicāriṇī &",
    "GSD36ys-78_au:74": " tān doṣān kṣamate yas tu % sa vai māhiṣikaḥ smṛtaḥ // YS78v_36 //",
    "GSD36ys-78_au:75": " samārghan tu samuddhṛtya $ mahārghaṃ yah prayacchati &",
    "GSD36ys-78_au:76": " sa vai vārdhuṣiko nāma % brahmavādiṣu garhitaḥ // YS78v_37 //",
    "GSD36ys-78_au:77": " yāvad uṣṇaṃ bhavaty annaṃ $ yāvad bhuñjanti vāgyatāḥ &",
    "GSD36ys-78_au:78": " aśnanti pitaras tāvad % yāvan noktā havirguṇāḥ // YS78v_38 //",
    "GSD36ys-78_au:79": " havirguṇā na vaktavyāḥ $ pitaro yatra tarpitāḥ &",
    "GSD36ys-78_au:80": " pitṛbhis tarpitaiḥ paścād % vaktavyaṃ śobhanaṃ haviḥ // YS78v_39 //",
    "GSD36ys-78_au:81": " yāvato grasate grāsān $ havyakavyeṣu mantravit &",
    "GSD36ys-78_au:82": " tāvato grasate piṇḍān % śarīre brahmaṇaḥ pitā // YS78v_40 //",
    "GSD36ys-78_au:83": " ucchiṣṭocchiṣtasaṃspṛṣṭaḥ $ śunā śūdreṇa vā dvijaḥ &",
    "GSD36ys-78_au:84": " upoṣya rajamīm ekāṃ % pañcagavyena śuddhyati // YS78v_41 //",
    "GSD36ys-78_au:85": " anucchiṣṭena saṃspṛṣṭe $ snānamātraṃ vidhīyate &",
    "GSD36ys-78_au:86": " tenaivocchiṣṭasaṃspṛṣṭaḥ % prājāpatyaṃ samācaret // YS78v_42 //",
    "GSD36ys-78_au:87": " yāvad viprā na pūjyante $ sambhojanahiraṇyakaiḥ &",
    "GSD36ys-78_au:88": " tāvac cīrṇavratasyāpi % tat pāpaṃ na praṇaśyati // YS78v_43 //",
    "GSD36ys-78_au:89": " yad veṣṭitaṃ kākabalākacillair $ amedhyaliptaṃ tu bhavec charīram &",
    "GSD36ys-78_au:90": " gātre mukhe ca praviśec ca samyak % snānena lepopahatasya śuddhiḥ //",
    "GSD36ys-78_au:91": " ūrdhvaṃ nābheḥ karau muktvā $ yad aṅgam upahanyate &",
    "GSD36ys-78_au:92": " ūrdhvaṃ snānam adhaḥ śaucaṃ % tan mātreṇaiva śuddhyati // YS78v_45 //",
    "GSD36ys-78_au:93": " abhakṣyāṇām apeyānām $ alehyānāñ ca bhakṣaṇe &",
    "GSD36ys-78_au:94": " reto mūtrapurīṣāṇāṃ % prāyaścittaṃ kathaṃ bhavet // YS78v_46 //",
    "GSD36ys-78_au:95": " padmoḍumbaravilvāś ca $ kuśāśvatthapalāśakāḥ &",
    "GSD36ys-78_au:96": " eteṣām udakaṃ pītvā % ṣaḍrātreṇaiva śuddhyati // YS78v_47 //",
    "GSD36ys-78_au:97": " yaḥ pratyavasito vipraḥ $ pravrajyāgnir nirāpadi &",
    "GSD36ys-78_au:98": " anāhitāgnir varteta % gṛhitvañ ca cikīrṣati // YS78v_48 //",
    "GSD36ys-78_au:99": " ācaret trīṇi kṛcchrāṇi $ carec cāndrāyaṇāni ca &",
    "GSD36ys-78_au:100": " jātakarmādibhiḥ proktaiḥ % punaḥ saṃskāram arhati // YS78v_49 //",
    "GSD36ys-78_au:101": " tūlikā upadhānāni $ puṣpaṃ raktāmbarāṇi ca &",
    "GSD36ys-78_au:102": " śoṣayitvā pratāpena % prokṣayitvā śucir bhavet // YS78v_50 //",
    "GSD36ys-78_au:103": " deśaṃ kālaṃ tathātmānaṃ $ dravyaṃ dravyaprayojanam &",
    "GSD36ys-78_au:104": " upapattim avasthāñ ca % jñātvā dharmaṃ samācaret // YS78v_51 //",
    "GSD36ys-78_au:105": " rathy ākardamatoyāni $ nāvāyasa tṛṇāni ca &",
    "GSD36ys-78_au:106": " mārutārkeṇa śuddhyanti % pakveṣṭakacitāni ca // YS78v_52 //",
    "GSD36ys-78_au:107": " āture snānasamprāpte $ daśakṛtvo hy anāturaḥ &",
    "GSD36ys-78_au:108": " snātvā snātvā spṛśet tan tu % tataḥ śuddhyeta āturaḥ // YS78v_53 //",
    "GSD36ys-78_au:109": " rajakaś carmakāraś ca $ naṭo vuruḍa eva ca &",
    "GSD36ys-78_au:110": " kaivartamedabhillāś ca % saptaite cāntyajāḥ smṛtāḥ // YS78v_54 //",
    "GSD36ys-78_au:111": " eṣāṃ gatvā tu yoṣāṃ vai $ taptakṛcchraṃ samācaret // YS78v_55 //",
    "GSD36ys-78_au:112": " strīṇāṃ rajasvalānān tu $ spṛṣṭāspṛṣṭi yadā bhavet &",
    "GSD36ys-78_au:113": " prāyaścittaṃ kathaṃ tāsāṃ % varṇe varṇe vidhīyate // YS78v_56 //",
    "GSD36ys-78_au:114": " spṛṣṭvā rajasvalāṃ yāntu $ sagotrāñ ca sabharttṛkām &",
    "GSD36ys-78_au:115": " kāmād akāmato vāpi % snātvā kālena śuddhyati // YS78v_57 //",
    "GSD36ys-78_au:116": " spṛṣṭvā rajasvalānyonyaṃ $ brāhmaṇī śūdrajā tathā &",
    "GSD36ys-78_au:117": " kṛcchreṇa śudhyate pūrvā % śūdrā pādena śudhyati // YS78v_58 //",
    "GSD36ys-78_au:118": " spṛṣṭvā rajasvalānyonyaṃ $ kṣatriyā śūdrajā tathā &",
    "GSD36ys-78_au:119": " pādahīnaṃ caret pūrvā % pādārddhan tu tathottarā // YS78v_59 //",
    "GSD36ys-78_au:120": " spṛṣṭvā rajasvalānyonyaṃ $ vaiśyajā śūdrajā tathā &",
    "GSD36ys-78_au:121": " kṛcchrapādaṃ caret pūrvā % tadarddhan tu tathottarā // YS78v_60 //",
    "GSD36ys-78_au:122": " spṛṣṭā rajasvalā caiva $ śvājajambūkarāsabhaiḥ &",
    "GSD36ys-78_au:123": " tāvat tiṣṭhet nirāhārā % snātvā kālena śudhyati // YS78v_61 //",
    "GSD36ys-78_au:124": " spṛṣṭvā rajasvalā kaiścit $ cāṇḍālair arajasvalā &",
    "GSD36ys-78_au:125": " prājāpatyena kṛcchreṇa % prāṇāyāmaśatena ca // YS78v_62 //",
    "GSD36ys-78_au:126": " vipraḥ spṛṣṭo niśāyāñ ca $ udakyā patitena ca &",
    "GSD36ys-78_au:127": " divānītena toyena % snāpayec cāgnisannidhau // YS78v_63 //",
    "GSD36ys-78_au:128": " divārka raśmisaṃspṛṣṭaṃ $ rātrau nakṣatraraśmibhiḥ &",
    "GSD36ys-78_au:129": " sandhyobhayoś ca sandhyāyāḥ % pavitraṃ sarvadā jalam // YS78v_64 //",
    "GSD36ys-78_au:130": " apaḥ karanakhaspṛṣṭāḥ $ pibed ācamane dvijaḥ &",
    "GSD36ys-78_au:131": " surāṃ pibati suvyaktaṃ % yamasya vacanaṃ yathā // YS78v_65 //",
    "GSD36ys-78_au:132": " svāta vāpyos tathā kūpe $ pāṣāṇaiḥ śastraghātanaiḥ &",
    "GSD36ys-78_au:133": " yaṣṭyā tu ghātane caiva % mṛtpiṇḍe gokulena ca // YS78v_66 //",
    "GSD36ys-78_au:134": " rodhane bandhane caiva $ sthāpite puṣkale tathā &",
    "GSD36ys-78_au:135": " kāṣṭhe vanaspatau rodha- % saṅkaṭe rajjuvastrayoḥ // YS78v_67 //",
    "GSD36ys-78_au:136": " etat te kathitaṃ sarvaṃ $ pramādasthānam uttamam &",
    "GSD36ys-78_au:137": " yatra yatra mṛtā gāvaḥ % prāyaścittaṃ samācaret // YS78v_68 //",
    "GSD36ys-78_au:138": " dāruṇā ghātane kṛcchraṃ $ pāṣāṇair dviguṇaṃ bhavet &",
    "GSD36ys-78_au:139": " arddhakṛcchran tu khāte syāt % pādakṛcchran tu pādape // YS78v_69 //",
    "GSD36ys-78_au:140": " śastraghāte trikṛcchrāṇi $ yaṣṭighāte dvayaṃ caret // YS78v_70//",
    "GSD36ys-78_au:141": " kṛcchreṇa vastraghāte 'pi $ goghnaś ceti viśuddhyati &",
    "GSD36ys-78_au:142": " yo varttayati gomadhye % nadīkāntāramantike // YS78v_71 //",
    "GSD36ys-78_au:143": " romāṇi prathame pāde $ dvitīye śmaśru vāpayet &",
    "GSD36ys-78_au:144": " tṛtīye tu śikhā dhāryā % caturthe saśikhaṃ vapet // YS78v_72 //",
    "GSD36ys-78_au:145": " na strīṇāṃ vapanaṃ kuryāt $ na ca sā gām anuvrajet &",
    "GSD36ys-78_au:146": " na ca rātrau vased goṣṭhe % na kuryād vaidikīṃ śrutim // YS78v_73 //",
    "GSD36ys-78_au:147": " sarvān keśān samuddhṛtya $ chedayed aṅgulidvayam &",
    "GSD36ys-78_au:148": " evam eva tu nārīṇāṃ % śiraso vapanaṃ smṛtam // YS78v_74 //",
    "GSD36ys-78_au:149": " mṛtakena tu jātena $ ubhayoḥ sūtakaṃ bhavet &",
    "GSD36ys-78_au:150": " pātakena tu liptena % nāsya sūtakitā bhavet // YS78v_75 //",
    "GSD36ys-78_au:151": " catvāri khalu karmāṇi $ sandhyākāle vivarjayet &",
    "GSD36ys-78_au:152": " āhāraṃ maithunaṃ nidrāṃ % svādhyāyañ ca caturthakam // YS78v_76 //",
    "GSD36ys-78_au:153": " āhārāj jāyate vyādhiḥ $ krūragarbhaś ca maithune &",
    "GSD36ys-78_au:154": " nidrā śriyo nivarttante % svādhyāye maraṇaṃ dhruvam // YS78v_77 //",
    "GSD36ys-78_au:155": " ajñānāt tu dvijaśreṣṭha $ varṇānāṃ hitakāmyayā &",
    "GSD36ys-78_au:156": " mayā proktam idaṃ śāstraṃ % sāvadhāno 'vadhāraya // YS78v_78 //",
    "GSD36ys-78_au:157": " iti yamaproktaṃ dharmaśāstraṃ samāptam ||"
}