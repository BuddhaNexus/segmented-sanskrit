{
  "S04bsa052_u:0_0": "Bhikṣuṇā avalokitasiṃhena samudbhāvitaḥ",
  "S04bsa052_u:1_0": "Dharmasamuccayaḥ",
  "S04bsa052_u:2_0": "prathamam udānam",
  "S04bsa052_u:3_0": "(jitadharmakāyavargāḥ parivarto hyanityatā /",
  "S04bsa052_u:3_1": "apramādaḥ kāmatṛṣṇe strī ca madyena te daśa // ) //",
  "S04bsa052_u:4_0": "(1) jitavargaḥ",
  "S04bsa052_u:5_0": "maṅgalācaraṇam",
  "S04bsa052_u:6_0": "// om namo buddhāya //",
  "S04bsa052_u:dhs_1.1_0": "prahīṇasarvāsrava nirmalaśrīryaḥ kleśajambālanimagnalokam /",
  "S04bsa052_u:dhs_1.1_1": "kṛpāguṇenodaharatsamena praṇamyate 'smai tribhavottamāya //",
  "S04bsa052_u:7_0": "granthakārapratijñā",
  "S04bsa052_u:dhs_1.2_0": "saddharma smṛtyupasthānasūtravaipulyasāgarāt /",
  "S04bsa052_u:dhs_1.2_1": "gāthāḥ samuddhariṣyāmi lokalocanatatparāḥ //",
  "S04bsa052_u:8_0": "mokṣasyāyatanāni ṣaṭ",
  "S04bsa052_u:dhs_1.3_0": "apramādastathā śraddhā vīryārambhastathā dhṛtiḥ /",
  "S04bsa052_u:dhs_1.3_1": "jñānābhyāsaḥ saṃtāśleṣo mokṣasyāyatanāni ṣaṭ //",
  "S04bsa052_u:9_0": "nava śāntisamprāptihetavaḥ",
  "S04bsa052_u:dhs_1.4_0": "dānaṃ śīlaṃ damaḥ kṣāntirmaitrībhūteṣvahiṃsatā /",
  "S04bsa052_u:dhs_1.4_1": "karuṇāmuditopekṣā śāntisamprāptihetavaḥ //",
  "S04bsa052_u:10_0": "narakasyāgrahetavaḥ",
  "S04bsa052_u:dhs_1.5_0": "cāpalyaṃ pāpasaṃśleṣaḥ krūratā vitathaṃ vacaḥ /",
  "S04bsa052_u:dhs_1.5_1": "mithyādṛṣṭiḥ pramādaśca narakasyāgrahetavaḥ //",
  "S04bsa052_u:11_0": "preteṣu ṣaṭ udbhavakāraṇāni",
  "S04bsa052_u:dhs_1.6_0": "mātsaryamīrṣyā kaṭuvākyatā hi pramādasevā viratiḥ śubhācca /",
  "S04bsa052_u:dhs_1.6_1": "tattveṣvabhidroharataṃ manaśca preteṣu panthāna ihodbhavanti //",
  "S04bsa052_u:12_0": "tiryagyonau udbhavasādhanāni",
  "S04bsa052_u:dhs_1.7_0": "ajñānasevā jaḍa (tā) ca buddheḥ saddharmanāśaḥ priyamaithunatvam /",
  "S04bsa052_u:dhs_1.7_1": "āhāraśaktiḥ prabalā ca nidrā tiryaggatau ca pravadanti hetum //",
  "S04bsa052_u:13_0": "karmaphalam",
  "S04bsa052_u:dhs_1.8_0": "aśubhaṃ trividhaṃ kṛtvā kāyavāṅmanasāṃ mahat /",
  "S04bsa052_u:dhs_1.8_1": "uttarottarasambaddhaṃ karmaṇā sampradṛśyate //",
  "S04bsa052_u:dhs_1.9_0": "bālānāmapi sambaddhamuttarottarameva tat /",
  "S04bsa052_u:dhs_1.9_1": "śubhañca trividhaṃ kṛtvā sādhavo yānti nirvṛtim //",
  "S04bsa052_u:dhs_1.10_0": "tasmāt karmaphalaṃ matvā pramādasya ca varjanam /",
  "S04bsa052_u:dhs_1.10_1": "śreyase kriyate buddheretat sukhamanuttamam //",
  "S04bsa052_u:dhs_1.11_0": "dānaśīlavato nityaṃ sarvasattvānukampinaḥ /",
  "S04bsa052_u:dhs_1.11_1": "siddhayanti sarvaśastulyāstasmācchīlaparo bhavet //",
  "S04bsa052_u:14_0": "kasya kāryasiddhiḥ bhavati?",
  "S04bsa052_u:dhs_1.12_0": "maitrīkaruṇāyuktasya gatākāṃkṣasya dehinaḥ /",
  "S04bsa052_u:dhs_1.12_1": "parānugrahayuktasya kāryasiddhirdhruvaṃ sthitā //",
  "S04bsa052_u:dhs_1.13_0": "santuṣṭasyāpramattasya sarvasattvahitaiṣiṇaḥ /",
  "S04bsa052_u:dhs_1.13_1": "rāgadveṣavimuktasya kāryasiddhirdhruvaṃ sthitā //",
  "S04bsa052_u:dhs_1.14_0": "mitrāmitraprahīṇasya samacittasya dehinaḥ /",
  "S04bsa052_u:dhs_1.14_1": "apāyagatibhinnasya kāryasiddhirdhruvaṃ sthitā //",
  "S04bsa052_u:dhs_1.15_0": "evaṃ ca tasya dhīrasya dharmadānaratasya ca /",
  "S04bsa052_u:dhs_1.15_1": "mātsaryerṣyāpramuktasya kāryasiddhirdhruvaṃ sthitā //",
  "S04bsa052_u:dhs_1.16_0": "saṃvarasthasya śāntasya gurupūjāratasya ca /",
  "S04bsa052_u:dhs_1.16_1": "kāryākāryavidhijñasya kāryasiddhirdhruvaṃ sthitā //",
  "S04bsa052_u:dhs_1.17_0": "aśaṭhasyātidakṣasya priyavākyasya nityaśaḥ /",
  "S04bsa052_u:dhs_1.17_1": "dhyānādhyayanaśaktasya kāryasiddhirdhruvaṃ sthitā //",
  "S04bsa052_u:dhs_1.18_0": "deśakālavidhijñasya sādhyāsādhyaṃ vijānataḥ /",
  "S04bsa052_u:dhs_1.18_1": "śakyopāyavidhijñasya kāryasiddhirdhruvaṃ sthitā //",
  "S04bsa052_u:15_0": "krodhādivijayasādhanamukhena dharmatāsvarūpanirūpaṇam",
  "S04bsa052_u:dhs_1.19_0": "akrodhena hataḥ krodhaḥ kṣamayā krūratā jitā /",
  "S04bsa052_u:dhs_1.19_1": "dharmeṇa nirjito 'dharmaḥ prabhayā vijitaṃ tamaḥ //",
  "S04bsa052_u:16_0": "satyādeḥ praśaṃsā",
  "S04bsa052_u:dhs_1.20_0": "mṛṣāvākyaṃ satyahataṃ paiśunyaṃ ca samādhinā /",
  "S04bsa052_u:dhs_1.20_1": "pārūṣyaṃ mārdava jitaṃ abaddhaṃ bandhanā jitam //",
  "S04bsa052_u:dhs_1.21_0": "prāṇātipāto maitryā ca steyaṃ dānaiḥ sadā jitam /",
  "S04bsa052_u:dhs_1.21_1": "ayoniśomanaskāro yonijena sadā jitaḥ //",
  "S04bsa052_u:dhs_1.22_0": "avidyā vidyayā jitā divasena tathā kṣapā /",
  "S04bsa052_u:dhs_1.22_1": "śuklapakṣeṇa ca kṛṣṇapakṣo (hi) sarvaśo jitaḥ //",
  "S04bsa052_u:dhs_1.23_0": "mithyākāmeṣvavijito buddhayā tattvavicārayā /",
  "S04bsa052_u:dhs_1.23_1": "āryāṣṭāṅgena mārgeṇa yonijena sadā jitaḥ //",
  "S04bsa052_u:dhs_1.24_0": "vaiśāradyaiścaturbhiśca kadarya jitameva tat /",
  "S04bsa052_u:dhs_1.24_1": "vismṛtiśca hatā smṛtyā kṣaṇenātmānameva ca //",
  "S04bsa052_u:dhs_1.25_0": "araṇyavāsaniyatairjitā rāgavaśā narāḥ /",
  "S04bsa052_u:dhs_1.25_1": "meruṇā parvatā jitā (vṛkṣeṇa) vanamālikā //",
  "S04bsa052_u:dhs_1.26_0": "samudreṇa jitā sarve tīrthā (hi) jalasambhavāḥ /",
  "S04bsa052_u:dhs_1.26_1": "ādityatejovijitā sarve ca grahatārakāḥ //",
  "S04bsa052_u:dhs_1.27_0": "nityā jitā anityena dāridrayaṃ dānasampadā /",
  "S04bsa052_u:dhs_1.27_1": "śāṭhyaṃ na mārdava jitaṃ satyenānṛtiko hataḥ //",
  "S04bsa052_u:dhs_1.28_0": "bhūtena nirjito 'bhūto vahninā tarusampadaḥ /",
  "S04bsa052_u:dhs_1.28_1": "pipāsā vijitā toyairjighitsā bhojanaistathā //",
  "S04bsa052_u:17_0": "vīryapraśaṃsā",
  "S04bsa052_u:dhs_1.29_0": "siṃhena vijitāḥ sarve mṛgāḥ sattvādhikāśca ye /",
  "S04bsa052_u:dhs_1.29_1": "santāpena mahecchā ca jitā nityaṃ prakīrtyate //",
  "S04bsa052_u:dhs_1.30_0": "dayā praśasyate nityamadayā naiva śasyate /",
  "S04bsa052_u:dhs_1.30_1": "vīryeṇa nirjitaṃ sarva kausīdyaṃ mohavardhanam //",
  "S04bsa052_u:dhs_1.31_0": "tattvadarśipuruṣapraśaṃsā jñānādhikaiḥ sadā dāntaiḥ puruṣaistattvada(rśi)bhiḥ /",
  "S04bsa052_u:dhs_1.31_1": "vijitāḥ krūrakarmāṇo mithyāvādādhikā narāḥ //",
  "S04bsa052_u:dhs_1.32_0": "buddhena nirjitāḥ sarve tīrthyāḥ kuṭilavādinaḥ /",
  "S04bsa052_u:dhs_1.32_1": "asurā vijitā devairdharmateyaṃ vyavasthitā //",
  "S04bsa052_u:18_0": "// iti jitavargaḥ prathamaḥ //",
  "S04bsa052_u:19_0": "(2) dharmopadeśavargaḥ",
  "S04bsa052_u:20_0": "guruḥ kīdṛgbhavet?",
  "S04bsa052_u:dhs_2.1_0": "yo hi deśayate dharma kṣemaṃ nirvāṇagāminam /",
  "S04bsa052_u:dhs_2.1_1": "sa sarvabandhanacchettā gururbhavati dehinām //",
  "S04bsa052_u:dhs_2.2_0": "chittvā mohamayaṃ pāśaṃ yo hi deśayate śivam /",
  "S04bsa052_u:dhs_2.2_1": "sanmārgadeśakaḥ prokto durmārgavinivārakaḥ //",
  "S04bsa052_u:dhs_2.3_0": "dharmasya pravaratvam yena dharmeṇa manujāstaranti bhavasāgaram /",
  "S04bsa052_u:dhs_2.3_1": "saddharmaprabaraḥ prokto na dharmo laukiko hi saḥ //",
  "S04bsa052_u:dhs_2.4_0": "kṣetrāṇīmāni catvāri vidyante yasya dehinaḥ /",
  "S04bsa052_u:dhs_2.4_1": "tasyedaṃ saphalaṃ janma kathitaṃ mārgadeśakaiḥ //",
  "S04bsa052_u:dhs_2.5_0": "sakalendriyatāṃ prāpya labdhvā buddhasya śāsanam /",
  "S04bsa052_u:dhs_2.5_1": "yo na dharmarato martyaḥ sa paścādanutapyate //",
  "S04bsa052_u:dhs_2.6_0": "yamasāyujyam vyāsaktamanasāṃ nityaṃ nityaṃ kāmagaveṣiṇām /",
  "S04bsa052_u:dhs_2.6_1": "putradāraprasaktānāmantako 'bhyeti dehinām //",
  "S04bsa052_u:dhs_2.7_0": "cittasya vaśīkaraṇam saṅkalpadoṣamanasaṃ taistairdoṣaiḥ samākulam /",
  "S04bsa052_u:dhs_2.7_1": "cittaṃ nayatyupāyena cittabaddhā hi dehinaḥ //",
  "S04bsa052_u:dhs_2.8_0": "durdamasyāticaṇḍasya siddhiprepsorviśeṣataḥ /",
  "S04bsa052_u:dhs_2.8_1": "na cittasya vaśaṃ gacchet śatrubhūtaṃ hi tannṛṇām //",
  "S04bsa052_u:dhs_2.9_0": "saśrutena sudiṣṭena bhāvitenāpyanekaśaḥ /",
  "S04bsa052_u:dhs_2.9_1": "dharmeṇa śāmyate cittaṃ jālineva yathā hayaḥ //",
  "S04bsa052_u:dhs_2.10_0": "saddharmaśravaṇaphalam saddharmaśravaṇaṃ kṛtvā pāpād viramate pumān /",
  "S04bsa052_u:dhs_2.10_1": "śreyase pratipattiṃ ca nityamevopapadyate //",
  "S04bsa052_u:dhs_2.11_0": "saddharmaśravaṇaṃ kṛtvā manaḥ prahalādamṛcchati /",
  "S04bsa052_u:dhs_2.11_1": "kuśalaṃ cāsya sumahat sandhāne sampratīkṣate //",
  "S04bsa052_u:dhs_2.12_0": "śrutvā bhavati dharmātmā śrutvā pāpaṃ na kurvate /",
  "S04bsa052_u:dhs_2.12_1": "śrutvā karmaphalaṃ jñātvā nirvāṇamadhigacchati //",
  "S04bsa052_u:dhs_2.13_0": "śrutvā vedayate dharma śrutvā buddhaḥ prasīdati /",
  "S04bsa052_u:dhs_2.13_1": "śrutvā dharmaṃ vimokṣāya yatate paṇḍito naraḥ //",
  "S04bsa052_u:dhs_2.14_0": "dharmalakṣaṇatattvajñaḥ śrutvā bhavati mānavaḥ /",
  "S04bsa052_u:dhs_2.14_1": "tasmācchrutvā prayatnena buddhiḥ kāryā prayatnataḥ //",
  "S04bsa052_u:dhs_2.15_0": "śrutvā saṃsāravimukhāṃ kathāṃ sugatadeśitām /",
  "S04bsa052_u:dhs_2.15_1": "prahāya tṛṣṇāṃ vividhāṃ prayāti padamavyayam //",
  "S04bsa052_u:dhs_2.16_0": "caturvidhāṃ pratyayitāṃ dharmāṇāṃ codamavyayau /",
  "S04bsa052_u:dhs_2.16_1": "śrutvā tāṃ jñāyate sarvā pumān śraddhāvibhāvitaḥ //",
  "S04bsa052_u:dhs_2.17_0": "skandhāyatanadhātūnāṃ yadetallakṣaṇadvayam /",
  "S04bsa052_u:dhs_2.17_1": "śrutvā tajjñāyate sarva tasmāt dharmaparo bhavet //",
  "S04bsa052_u:dhs_2.18_0": "prabalā ye trayo doṣāḥ sarvasaṃsārabandhanāḥ /",
  "S04bsa052_u:dhs_2.18_1": "te praṇaśyantyaśeṣeṇa saddharmaśravaṇena vai //",
  "S04bsa052_u:dhs_2.19_0": "pravṛtterlakṣaṇaṃ kṛtsnaṃ nivṛtteścāpyaśeṣataḥ /",
  "S04bsa052_u:dhs_2.19_1": "śrutimāṃstat prajānāti tasmācchrutamanuttamam //",
  "S04bsa052_u:dhs_2.20_0": "mṛtyukālopapannasya vedanārtasya dehinaḥ /",
  "S04bsa052_u:dhs_2.20_1": "na vyathā śrutamālambya svalpāpi hṛdi jāyate //",
  "S04bsa052_u:dhs_2.21_0": "samyagjñānena ye dagdhāḥ kleśavṛkṣāḥ samantataḥ /",
  "S04bsa052_u:dhs_2.21_1": "na teṣāmudbhavo bhūyaḥ kadācidupalabhyate //",
  "S04bsa052_u:dhs_2.22_0": "apramādavidagdhaṃ hi śrutaṃ sarva sukhodayam /",
  "S04bsa052_u:dhs_2.22_1": "śreyasaśva śrutaṃ mūlaṃ tasmācchrutaparo bhavet //",
  "S04bsa052_u:dhs_2.23_0": "saddharmaśravaṇaṃ śrutvā vṛddhāṃścopāsya paṇḍitaḥ /",
  "S04bsa052_u:dhs_2.23_1": "prayātyanuttamaṃ sthānaṃ jarāmaraṇavarjitam //",
  "S04bsa052_u:dhs_2.24_0": "dharmeṇa vartate śrutvā duḥkhānmucyeta vai yathā /",
  "S04bsa052_u:dhs_2.24_1": "śrutvā bhavati maitryātmā tasmācchreyaḥ paraṃ śrutam //",
  "S04bsa052_u:dhs_2.25_0": "kāyavāṅmanasāṃ buddhiḥ śrutvā bhavati dehinām /",
  "S04bsa052_u:dhs_2.25_1": "tasmāt sadbuddhikāmo yastena śrotavyamādarāt //",
  "S04bsa052_u:dhs_2.26_0": "śrutvā bhāvaṃ samāśritya dṛḍhavīryaparākramam /",
  "S04bsa052_u:dhs_2.26_1": "taranti puruṣāstūrṇa tribhava vipulaṃ mahat //",
  "S04bsa052_u:dhs_2.27_0": "śrutvā yaḥ puruṣaḥ sarvairdhanavānabhijāyate /",
  "S04bsa052_u:dhs_2.27_1": "aśrutārthadhanairyuktaṃ daridraṃ prāhustaṃ budhāḥ //",
  "S04bsa052_u:21_0": "saddharmanāśaphalam",
  "S04bsa052_u:dhs_2.28_0": "saddharmadhananaṣṭasya guruṇā varjitasya ca /",
  "S04bsa052_u:dhs_2.28_1": "viphalaṃ jīvitaṃ ceṣṭaṃ pāpairupahatasya ca //",
  "S04bsa052_u:22_0": "pramādādīnāmaniṣṭaphalasādhanatvam",
  "S04bsa052_u:dhs_2.29_0": "pramādinaḥ kusīdastha pāpamitrasya dehinaḥ /",
  "S04bsa052_u:dhs_2.29_1": "jīvitaṃ niṣphalaṃ dṛṣṭaṃ bījamuptaṃ yathosare //",
  "S04bsa052_u:23_0": "śāstraprāmāṇyam",
  "S04bsa052_u:dhs_2.30_0": "śrutadṛṣṭivinirmuktamarthamāhurvicakṣaṇāḥ /",
  "S04bsa052_u:dhs_2.30_1": "na cakṣurbhyāṃ vinirmuktamarthamityabhidhīyate //",
  "S04bsa052_u:dhs_2.31_0": "dharmasevanāgrahaḥ yo hi dharma parityajya adharmamanutiṣṭhati /",
  "S04bsa052_u:dhs_2.31_1": "sa bhaiṣajyaṃ parityajya vyādhimevopasevate //",
  "S04bsa052_u:dhs_2.32_0": "sevatāṃ sevatāṃ puṃsāṃ dharmo bhavatyanekaśaḥ /",
  "S04bsa052_u:dhs_2.32_1": "varṣāṇāṃ samavāyena yathodyānaṃ pravardhate //",
  "S04bsa052_u:dhs_2.33_0": "iha vajrāsane bhūmirna saṃsāre 'nyathā bhavet /",
  "S04bsa052_u:dhs_2.33_1": "bodhicittasamutthānaṃ bodhiprāptistathottamā //",
  "S04bsa052_u:dhs_2.34_0": "dharmacārī praśāntātmā kāyotthāyī samāhitaḥ /",
  "S04bsa052_u:dhs_2.34_1": "avaśyaṃ śubhabhāgīsyāt sa pramādena vañcitaḥ //",
  "S04bsa052_u:dhs_2.35_0": "jñānasevanāgrahaḥ tasmājjñānaguṇānmatvā jñānaṃ seveta paṇḍitaḥ /",
  "S04bsa052_u:dhs_2.35_1": "nahyajñānena saṃyuktaṃ pumān kaścit pratibhavet //",
  "S04bsa052_u:dhs_2.36_0": "dharmānusāriṇī śraddhā dharmānusāriṇī śraddhā yathā yāti sukhāvahā /",
  "S04bsa052_u:dhs_2.36_1": "sātidurgatisanyaktā vyasaneṣu mahad balam //",
  "S04bsa052_u:dhs_2.37_0": "pradīpakalpā tamasi vyādhitānāmivauṣadham /",
  "S04bsa052_u:dhs_2.37_1": "arthānāṃ netra bhūtā sā daridrāṇāṃ mahadbalam //",
  "S04bsa052_u:dhs_2.38_0": "bhavādyairhriyamāṇānāṃ pūrvabhūtā sukhāvahā /",
  "S04bsa052_u:dhs_2.38_1": "pramādamadamattānāṃ sā pramādavighātikā //",
  "S04bsa052_u:dhs_2.39_0": "śāntapadaprāpteḥ phalam sa hi yattatpadaṃ śāntaṃ nirvāṇamunibhirvṛtam /",
  "S04bsa052_u:dhs_2.39_1": "tat prāpayatyakhedena samyagjñānapuraḥsaram //",
  "S04bsa052_u:24_0": "// iti dharmopadeśavargaḥ dvitīyaḥ //",
  "S04bsa052_u:25_0": "(3) kāyajugutsāvargaḥ",
  "S04bsa052_u:26_0": "kāyasya svarūpanirūpaṇam",
  "S04bsa052_u:dhs_3.1_0": "satkārairvṛhaṇairmāsairapi śayyāsanādibhiḥ /",
  "S04bsa052_u:dhs_3.1_1": "na svīkartumayaṃ kāyaḥ kadācit kenacit kṛtaḥ //",
  "S04bsa052_u:27_0": "kāyasya riputvam",
  "S04bsa052_u:dhs_3.2_0": "kṛtaghnasyāvidakṣasya nityaṃ randhraprahāriṇaḥ /",
  "S04bsa052_u:dhs_3.2_1": "kaḥ kāyasya riporartha pāpaṃ kuryād vicakṣaṇaḥ //",
  "S04bsa052_u:dhs_3.3_0": "rogānī tamanarthānāṃ bahūnā bhājanaṃ tathā /",
  "S04bsa052_u:dhs_3.3_1": "aśucyaṅgasya nikaraṃ kāyamityabhidhīyate //",
  "S04bsa052_u:28_0": "avijñeyaṃ maraṇaṃ jīvitañca kṣaṇikam",
  "S04bsa052_u:dhs_3.4_0": "upasthitamavijñeyaṃ maraṇaṃ tattvacintakaiḥ /",
  "S04bsa052_u:dhs_3.4_1": "jīvitaṃ ca kṣaṇādūrdhvaṃ na gacchati nirūpyate //",
  "S04bsa052_u:29_0": "kāyasya heyatvam",
  "S04bsa052_u:dhs_3.5_0": "āyuṣkarmārthanirmāṇametaṃ kāyaṃ tyajyayam /",
  "S04bsa052_u:dhs_3.5_1": "api viddhastathā śete kāṣṭhaloṣṭhasamo bhuvi //",
  "S04bsa052_u:dhs_3.6_0": "kṣaṇe kṣaṇe 'pi kāyo 'yaṃ jīryate na nivartate /",
  "S04bsa052_u:dhs_3.6_1": "tathā yauvanamadairbālā muhayante (mugdhacetasaḥ) //",
  "S04bsa052_u:dhs_3.7_0": "dhanadhānyamadairmattāḥ kurvantyahitamātmanaḥ /",
  "S04bsa052_u:dhs_3.7_1": "tannāśamupayātyevaṃ sa ca pāpena dahayate //",
  "S04bsa052_u:30_0": "adhārmikanindā",
  "S04bsa052_u:dhs_3.8_0": "na manuṣyā manuṣyāste yebhyo dharmo na rocate /",
  "S04bsa052_u:dhs_3.8_1": "na mārge ca sthitāstattve nirvāṇapuragāmike //",
  "S04bsa052_u:31_0": "manuṣyayoneḥ bhavasāgarataraṇopāyaḥ",
  "S04bsa052_u:dhs_3.9_0": "kathaṃ prāpya hi mānuṣyaṃ śreyasāmālayaṃ mahat /",
  "S04bsa052_u:dhs_3.9_1": "na jñānaplavamārūhaya taranti bhavasāgarāt //",
  "S04bsa052_u:32_0": "jīvanasya kṣaṇikatā",
  "S04bsa052_u:dhs_3.10_0": "vidyudālātasadṛśaṃ gandharvanagaropamam /",
  "S04bsa052_u:dhs_3.10_1": "sadā tad yāti rabhasaṃ jīvitaṃ sarvadehinām //",
  "S04bsa052_u:dhs_3.11_0": "śarīre na madaṃ kuryāt kṣaṇike bhaṅgure sadā /",
  "S04bsa052_u:dhs_3.11_1": "itvare capale 'sāre jarāmaraṇabhīruke //",
  "S04bsa052_u:dhs_3.12_0": "dhyāyinānnagataṃ hyetat śokānāmālayo mahān /",
  "S04bsa052_u:dhs_3.12_1": "śubhāśubhānāṃ kṣetraṃ ca śarīramavadhīyate //",
  "S04bsa052_u:33_0": "saphalajīvanarahasyam",
  "S04bsa052_u:dhs_3.13_0": "jñānaśīladayādānairyasya gātraṃ vibhūṣitam /",
  "S04bsa052_u:dhs_3.13_1": "tasya sattvaikasārasya śarīraṃ saphalaṃ matam //",
  "S04bsa052_u:34_0": "dhātujñānāt mokṣaḥ",
  "S04bsa052_u:dhs_3.14_0": "dhātūnāṃ mārakāt sarvamidaṃ muktaṃ kalevaram /",
  "S04bsa052_u:dhs_3.14_1": "śarīradhātu vicayāt sākṣād bhavati netarāt //",
  "S04bsa052_u:dhs_3.15_0": "śarīradhātuṃ yo muktvā dhātuṣvanyeṣu rajyate /",
  "S04bsa052_u:dhs_3.15_1": "sa dhātukatvaśikṣāto duḥkhenaiva pramucyate //",
  "S04bsa052_u:dhs_3.16_0": "hiraṇyadhāturna tathā duḥkhaśāntyai hi vartate /",
  "S04bsa052_u:dhs_3.16_1": "śarīradhātutattvajño yathā duḥkhāt pramucyate //",
  "S04bsa052_u:dhs_3.17_0": "duḥkhād duḥkhodayastena duḥkhī na parirakṣyate /",
  "S04bsa052_u:dhs_3.17_1": "pravīṇo rājacaurādibhayaiḥ sarvairūpadrutam //",
  "S04bsa052_u:dhs_3.18_0": "tasmādanarthakaṃ nityaṃ dūratastaṃ vivarjayet /",
  "S04bsa052_u:dhs_3.18_1": "varjanāt sukhito duṣṭasaṅgrahād duḥkhitaḥ pumān //",
  "S04bsa052_u:dhs_3.19_0": "śarīradhātutattvajño dhātulakṣaṇatattvavit /",
  "S04bsa052_u:dhs_3.19_1": "dhyānādhyayanasaṃsakto dahati kleśaparvatān //",
  "S04bsa052_u:dhs_3.20_0": "tasmāccharīrajān dhātūn paṇḍitaḥ pratyavekṣate /",
  "S04bsa052_u:dhs_3.20_1": "teṣāṃ svalakṣaṇaṃ jñātvā mokṣo bhavati dehinām //",
  "S04bsa052_u:35_0": "// iti kāyajugupsāvargastṛtīyaḥ //",
  "S04bsa052_u:36_0": "(4) parivartavargaḥ",
  "S04bsa052_u:37_0": "kasya kālaḥ parivartate",
  "S04bsa052_u:dhs_4.1_0": "kāmairevāvitṛṣṇasya tṛṣṇayā tṛṣitasya ca /",
  "S04bsa052_u:dhs_4.1_1": "cañcalendriyacittasya kālo 'yaṃ parivartate //",
  "S04bsa052_u:dhs_4.2_0": "anityadhyeyatā yasya sukhasaktasya dehinaḥ /",
  "S04bsa052_u:dhs_4.2_1": "strīdarśanena mattasya kālo 'yaṃ parivartate //",
  "S04bsa052_u:dhs_4.3_0": "jātimaraṇavaśyasya mohitasya ca tṛṣṇayā /",
  "S04bsa052_u:dhs_4.3_1": "bālasya tu janasyāsya kālo 'yaṃ parivartate //",
  "S04bsa052_u:dhs_4.4_0": "gaticārakabaddhasya udvegavaśagasya ca /",
  "S04bsa052_u:dhs_4.4_1": "pramādaviṣamūḍhasya kālo 'yaṃ parivartate //",
  "S04bsa052_u:dhs_4.5_0": "auddhatyādiprasaktasya gātraśobhāratasya ca /",
  "S04bsa052_u:dhs_4.5_1": "lābhairatṛptamanasaḥ kālo 'yaṃ parivartate //",
  "S04bsa052_u:dhs_4.6_0": "pañcabandhanabaddhasya ṣaḍbhirvyāmohitasya ca /",
  "S04bsa052_u:dhs_4.6_1": "trailokyavidhimūḍhasya kālo 'yaṃ parivartate //",
  "S04bsa052_u:dhs_4.7_0": "vinipātānabhijñasya vitarkopahatasya ca /",
  "S04bsa052_u:dhs_4.7_1": "janasya saktamanasaḥ kālo 'yaṃ parivartate //",
  "S04bsa052_u:dhs_4.8_0": "tatkālaramaṇīyeṣu pariṇāmahiteṣu ca /",
  "S04bsa052_u:dhs_4.8_1": "kāmeṣu saktamanasaḥ kālo 'yaṃ parivartate //",
  "S04bsa052_u:dhs_4.9_0": "pūrvaduḥkhānabhijñasya divyasaukhyaratasya ca /",
  "S04bsa052_u:dhs_4.9_1": "viprayogānabhijñasya kālo 'yaṃ parivartate //",
  "S04bsa052_u:dhs_4.10_0": "karmajālena baddhasya manasyeva viceṣṭinaḥ /",
  "S04bsa052_u:dhs_4.10_1": "satpathāt paribhraṣṭasya kālo 'yaṃ parivartate //",
  "S04bsa052_u:dhs_4.11_0": "bhavadoṣānabhijñasya tṛṣṇayā mūḍhacetasaḥ /",
  "S04bsa052_u:dhs_4.11_1": "mohāndhakāramagnasya kālo 'yaṃ parivartate //",
  "S04bsa052_u:dhs_4.12_0": "kāmaikapāśabaddhasya niḥsahāyasya dehinaḥ /",
  "S04bsa052_u:dhs_4.12_1": "devīgaṇavimūḍhasyaṃ kālo 'yaṃ parivartate //",
  "S04bsa052_u:dhs_4.13_0": "indriyād vyapakṛṣṭasya satpathabhrāmitasya ca /",
  "S04bsa052_u:dhs_4.13_1": "traidhātukarasajñasya kālo 'yaṃ parivartate //",
  "S04bsa052_u:dhs_4.14_0": "saṃvarāsaṃvarajñasya vyāpādabahulasya ca /",
  "S04bsa052_u:dhs_4.14_1": "naṣṭasambuddhamārgasya kālo 'yaṃ parivartate //",
  "S04bsa052_u:dhs_4.15_0": "hitāhitavahirgasya kāryākāryajaḍasya ca /",
  "S04bsa052_u:dhs_4.15_1": "krīḍābāla sadṛśasya kālo 'yaṃ parivartate //",
  "S04bsa052_u:dhs_4.16_0": "nadīprastravaṇocceṣu vanopavanabhūmiṣu /",
  "S04bsa052_u:dhs_4.16_1": "(saṃ)krīḍātatparasyāsya kālo 'yaṃ parivartate //",
  "S04bsa052_u:dhs_4.17_0": "vimānagiripṛṣṭheṣu dharmākaravaneṣu ca /",
  "S04bsa052_u:dhs_4.17_1": "ramataḥ kāmabhogeṣu kālo 'yaṃ parivartate //",
  "S04bsa052_u:dhs_4.18_0": "karmadharma vipākeṣu nirāsaktasya dehinaḥ /",
  "S04bsa052_u:dhs_4.18_1": "kevalāhārasaktasya kālo 'yaṃ parivartate //",
  "S04bsa052_u:38_0": "śarīrasthitasyāpi śarīrānabhijñatā",
  "S04bsa052_u:dhs_4.19_0": "karmaṇāyuḥ pariśrāntaṃ traidhātukamidaṃ sadā /",
  "S04bsa052_u:dhs_4.19_1": "bhramanti cakravannityaṃ na ca vindanti bāliśāḥ //",
  "S04bsa052_u:39_0": "jagataḥ doṣānabhijñatā",
  "S04bsa052_u:dhs_4.20_0": "vinipātocchru yamayaṃ yo nāmārohate jagat /",
  "S04bsa052_u:dhs_4.20_1": "na ca doṣāvadheyatvaṃ prakurvanti vimohitāḥ //",
  "S04bsa052_u:40_0": "dhīrasya kāmaparivarjanaṃ saukhyahetuḥ",
  "S04bsa052_u:dhs_4.21_0": "etat (tu) paramaṃ saukhyaṃ yat kāmaparivarjanam /",
  "S04bsa052_u:dhs_4.21_1": "vītakāṃkṣasya dhīrasya gataśokasya tāpinaḥ //",
  "S04bsa052_u:41_0": "munīnāṃ caramapadaprāptiphalam",
  "S04bsa052_u:dhs_4.22_0": "tadādimadhyanidhane kalyāṇaṃ kṣemamuttamam /",
  "S04bsa052_u:dhs_4.22_1": "yad prāpyamunayaḥ śrāntāścaranti vigatajvarāḥ //",
  "S04bsa052_u:42_0": "duḥkhahetavaḥ kāmāḥ",
  "S04bsa052_u:dhs_4.23_0": "satkāmajaṃ bhavet saukhyaṃ vinipātagataṃ tu tat /",
  "S04bsa052_u:dhs_4.23_1": "na hi kāmaviśeṣaṃ ca kiñcid duḥkhavipākajam //",
  "S04bsa052_u:dhs_4.24_0": "tasmāt kāmeṣu matimān na lubhyet kathañcana /",
  "S04bsa052_u:dhs_4.24_1": "te hi saṃsāraduḥkhānāṃ hetubhūtāḥ sudāruṇāḥ //",
  "S04bsa052_u:dhs_4.25_0": "vanopavanaśaileṣu padmākaravaneṣu ca /",
  "S04bsa052_u:dhs_4.25_1": "vibhrāntāstṛṣṇayā bālāḥ patanti saha daivataiḥ //",
  "S04bsa052_u:43_0": "śubhakarmāsakteḥ upadeśaḥ",
  "S04bsa052_u:dhs_4.26_0": "kāñcaneṣu (ca) śaileṣu vaidūryaśikhareṣu ca /",
  "S04bsa052_u:dhs_4.26_1": "kṣīyate hi śubhaṃ karma yatasva saha daivataiḥ //",
  "S04bsa052_u:dhs_4.27_0": "kalpavṛkṣeṣu ramyeṣu nadīprastravaṇeṣu ca /",
  "S04bsa052_u:dhs_4.27_1": "caratastaiḥ śubhaṃ kṣīṇaṃ yatasva saha daivataiḥ //",
  "S04bsa052_u:dhs_4.28_0": "bhūmibhāgeṣu ramyeṣu ratnākaravaneṣu ca /",
  "S04bsa052_u:dhs_4.28_1": "na śubhaṃ te sadā cīrṇa yatasva saha daivataiḥ //",
  "S04bsa052_u:dhs_4.29_0": "pañcātmakena vīryeṇa manaḥprahalādakāriṇā /",
  "S04bsa052_u:dhs_4.29_1": "hatasya gatakālasya yatasva saha daivataiḥ //",
  "S04bsa052_u:44_0": "devānāṃ hitānabhijñatā",
  "S04bsa052_u:dhs_4.30_0": "kāmaṃ saṃsakta manasairnityaṃ viṣayatatparaiḥ /",
  "S04bsa052_u:dhs_4.30_1": "na jñāyate hitaṃ devairyadamantrāhitaṃ bhavet //",
  "S04bsa052_u:45_0": "devanindā",
  "S04bsa052_u:dhs_4.31_0": "alpaśiṣṭamidaṃ puṇyaṃ cyavanaṃ samupasthitam /",
  "S04bsa052_u:dhs_4.31_1": "gantavyamanyatra suraiḥ sukarmaphalabhojibhiḥ //",
  "S04bsa052_u:dhs_4.32_0": "ye nityaṃ śubhasaṃsaktāḥ kurvanti vā śubhaṃ sadā /",
  "S04bsa052_u:dhs_4.32_1": "teṣāṃ visadṛśo heturmūrkhāṇāṃ hi vivartate //",
  "S04bsa052_u:46_0": "ke mṛtyuṃ pratīkṣante",
  "S04bsa052_u:dhs_4.33_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.33_1": "śubhaśīlatamo 'jñānāḥ sarvadā na parāyaṇāḥ //",
  "S04bsa052_u:dhs_4.34_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.34_1": "ye na karmavipākasya jñānaṃ roṣavadhe ratāḥ //",
  "S04bsa052_u:dhs_4.35_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.35_1": "prajñāpayanti na samā stṛṣṇāgniparivāritāḥ //",
  "S04bsa052_u:dhs_4.36_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.36_1": "viprayogakṛtaṃ duḥkhaṃ ye na paśyanti dāruṇam //",
  "S04bsa052_u:dhs_4.37_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.37_1": "strījanāsaktahṛdayā na vindanti punarbhavam //",
  "S04bsa052_u:dhs_4.38_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.38_1": "vipattivyādhiśokebhyo nodvijanti kathañcana //",
  "S04bsa052_u:dhs_4.39_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.39_1": "ye pāpamitrasaṃsarga prakurvanti mahārūṣam //",
  "S04bsa052_u:dhs_4.40_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.40_1": "bhāvitaṃ cetasā yairna na ca tattvapraveśitā //",
  "S04bsa052_u:dhs_4.41_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.41_1": "yena sarvāsvavasthāsu saṃsārabhayabhīravaḥ //",
  "S04bsa052_u:dhs_4.42_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.42_1": "kāryākāryeṣu ye nityaṃ na subhāṣitacetasaḥ //",
  "S04bsa052_u:dhs_4.43_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.43_1": "ye na tattvadhiyo nityaṃ sarvabhūtahite ratāḥ //",
  "S04bsa052_u:dhs_4.44_0": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:dhs_4.44_1": "ye śarīra sukhārthena dharma hiṃsanti mohitāḥ //",
  "S04bsa052_u:47_0": "paṇḍitalakṣaṇam",
  "S04bsa052_u:dhs_4.45_0": "ekāntamanasā nityaṃ śubhaṃ kāryaṃ prayatnataḥ /",
  "S04bsa052_u:dhs_4.45_1": "aśubhaṃ ca sadā varjyametat paṇḍitalakṣaṇam //",
  "S04bsa052_u:48_0": "vinipātasādhanāni",
  "S04bsa052_u:dhs_4.46_0": "kṣayaṃ yātaṃ ca yat śīlaṃ spṛṣṭvā yaḥ samupāgataḥ /",
  "S04bsa052_u:dhs_4.46_1": "pramādāvañcito 'vaśyaṃ vinipāto bhaviṣyati //",
  "S04bsa052_u:49_0": "viṣayiṇaḥ parivartanaśīlatā na tu viṣayāṇām",
  "S04bsa052_u:dhs_4.47_0": "gatā gacchanti yāsyanti deveśāścaiva sarvataḥ /",
  "S04bsa052_u:dhs_4.47_1": "tiṣṭhanti śikhare ramye nānāratnavibhūṣite //",
  "S04bsa052_u:dhs_4.48_0": "vaidūryaśikharā ramyāstathānye vanamālinaḥ /",
  "S04bsa052_u:dhs_4.48_1": "viṣayāstādṛśā eva janastu parivartate //",
  "S04bsa052_u:dhs_4.49_0": "vanopavanaramyāṇi bhūmibhāgāni sarvaśaḥ /",
  "S04bsa052_u:dhs_4.49_1": "tiṣṭhantyavikalānyeva janastu parivartate //",
  "S04bsa052_u:dhs_4.50_0": "vaidūryamayanālāni kāñcanāni viśeṣataḥ /",
  "S04bsa052_u:dhs_4.50_1": "padmākarāṇi tānyeva janastu parivartate //",
  "S04bsa052_u:dhs_4.51_0": "sarāṃsi sarito ramyāḥ pakṣisaṅghairnirantaram /",
  "S04bsa052_u:dhs_4.51_1": "tathaivāvikalā hyete janastu parivartate //",
  "S04bsa052_u:dhs_4.52_0": "vimānāni rathāścaiva harmyāṇi ca tathaiva ca /",
  "S04bsa052_u:dhs_4.52_1": "tiṣṭhantyavikalā hyete janastu parivartate //",
  "S04bsa052_u:dhs_4.53_0": "parivartanaṃ lokasya viṣayairvañcitasya ca /",
  "S04bsa052_u:dhs_4.53_1": "tathāpi nāmalokasya nodvego hṛdi jāyate //",
  "S04bsa052_u:dhs_4.54_0": "abhyāsena kharī bhūtaṃ cittaṃ saṃsāracāriṇam /",
  "S04bsa052_u:dhs_4.54_1": "yena manye mahad duḥkhaṃ hṛdaye naiva vartate //",
  "S04bsa052_u:dhs_4.55_0": "śūlikena yathā baddhāḥ paśavo gṛhapañjare /",
  "S04bsa052_u:dhs_4.55_1": "ekaikaśo vinaśyanti śeṣāṇāṃ nāsti sambhramaḥ //",
  "S04bsa052_u:dhs_4.56_0": "sukhāya kāmināmeva iyaṃ bhūmiravasthitā /",
  "S04bsa052_u:dhs_4.56_1": "cyutāścaivopapannāśca tathāmī bāliśāḥ surāḥ //",
  "S04bsa052_u:50_0": "viṣayonmukhānāṃ maraṇānabhijñatvam",
  "S04bsa052_u:dhs_4.57_0": "pramādāya hatāḥ sattvā mṛtyuḥ kṣaṇikaduḥkhadaḥ /",
  "S04bsa052_u:dhs_4.57_1": "nāvabuddhayanti maraṇaṃ paśuvad vītasambhramāḥ //",
  "S04bsa052_u:dhs_4.58_0": "te paścād dīrghamanasaḥ kālasya vaśamāgatāḥ /",
  "S04bsa052_u:dhs_4.58_1": "paścāttāpamayo vahnirdhakṣyate niṣpratikṣayaḥ //",
  "S04bsa052_u:dhs_4.59_0": "dāruṇaṃ niṣpratīkāramavaśyaṃ rūpadehinām /",
  "S04bsa052_u:dhs_4.59_1": "maraṇaṃ kālavaśagaṃ tad viditvāgamaṃ caret //",
  "S04bsa052_u:51_0": "viprayogāntāḥ sarve saṃyogāḥ",
  "S04bsa052_u:dhs_4.60_0": "samāgamāḥ priyāloke viyogāścāpriyāḥ sadā /",
  "S04bsa052_u:dhs_4.60_1": "saṃyogo viprayogānto dharmateyaṃ sanātanā //",
  "S04bsa052_u:dhs_4.61_0": "kṣaṇe lave muhūrte ca divārātrau tathādhvani /",
  "S04bsa052_u:dhs_4.61_1": "maraṇaṃ cintayed dhīrastasya nāsti pratikriyā //",
  "S04bsa052_u:52_0": "gatakalmaṣā eva śāntimadhigacchanti",
  "S04bsa052_u:dhs_4.62_0": "smṛtimagnyāṃ praśaṃsanti yeṣāṃ maraṇasaṃbhavā /",
  "S04bsa052_u:dhs_4.62_1": "śreyasaikaparāṃ śānti prayāntiṃ gatakalmaṣāḥ //",
  "S04bsa052_u:dhs_4.63_0": "mṛtyorarthamanusmṛtya doṣo 'yaṃ kasya sammataḥ /",
  "S04bsa052_u:dhs_4.63_1": "nirdoṣaṃ hi manaḥ sarvaṃ śāntaṃ bhavati nityaśaḥ //",
  "S04bsa052_u:53_0": "tathāgataiḥ apramādaparaṃ śreṣṭhamuktam",
  "S04bsa052_u:dhs_4.64_0": "apramādaparaṃ śreṣṭhamidamuktaṃ tathāgataiḥ /",
  "S04bsa052_u:dhs_4.64_1": "yanmṛtyoḥ smaraṇaṃ nityamaśubhānāṃ ca varjanam //",
  "S04bsa052_u:54_0": "// iti parivartavargaścaturthaḥ //",
  "S04bsa052_u:55_0": "(5) anityatāvargaḥ",
  "S04bsa052_u:56_0": "sukhaṃ kṣayāntam",
  "S04bsa052_u:dhs_5.1_0": "kṣayāntaṃ hi sukhaṃ sarva na sukhaṃ vidyate dhruvam /",
  "S04bsa052_u:dhs_5.1_1": "saṃsṛjenna sukhaṃ tasmāt yadīcchet sukhamātmanaḥ //",
  "S04bsa052_u:57_0": "mṛtyuḥ sarvānapi ākarṣati",
  "S04bsa052_u:dhs_5.2_0": "gacchatāṃ tiṣṭhatāṃ caiva hasatāṃ krīḍatāmapi /",
  "S04bsa052_u:dhs_5.2_1": "avisahyo mahāvego mṛtyurnaśyati dāruṇaḥ //",
  "S04bsa052_u:dhs_5.3_0": "na tatstha mihāmutra yatrāsau pratipadyate /",
  "S04bsa052_u:dhs_5.3_1": "tathāpi nāma saṃmūḍhā janayitvā vaśaṃgataḥ //",
  "S04bsa052_u:dhs_5.4_0": "(na bālaṃ na yuvānaṃ vā) na sthavirameva vā /",
  "S04bsa052_u:dhs_5.4_1": "gṛhasthamagṛhasthaṃ vā yadāsau nāpakarṣati //",
  "S04bsa052_u:dhs_5.5_0": "sukhitaṃ duḥkhitaṃ vāpi guṇavantaṃ tathaiva ca /",
  "S04bsa052_u:dhs_5.5_1": "vratasthamavratasthaṃ vā yadāsau nāpakarṣati //",
  "S04bsa052_u:dhs_5.6_0": "duḥśīlaṃ śīlavantaṃ ca (dāninaṃ ca tathottamam) /",
  "S04bsa052_u:dhs_5.6_1": "rājānaṃ cottamaṃ cāpi yadāsau nāpakarṣati //",
  "S04bsa052_u:dhs_5.7_0": "daivaṃ vā nārakaṃ vāpi tiryañca pratajaṃ tathā /",
  "S04bsa052_u:dhs_5.7_1": "pramattamapramattaṃ vā yadāsau nāpakarṣati //",
  "S04bsa052_u:dhs_5.8_0": "kāmadhātūpapannaṃ vā rūpadhātau sthitañca yaḥ /",
  "S04bsa052_u:dhs_5.8_1": "ārupyadhātūpapannaṃ vā yadāsau nāpakarṣati //",
  "S04bsa052_u:dhs_5.9_0": "karmapāśo jarādaṇḍo vyādhidaṇḍo mahāvanam /",
  "S04bsa052_u:dhs_5.9_1": "raktopamo mṛtyurayaṃ sattvānādāya gacchati //",
  "S04bsa052_u:dhs_5.10_0": "evaṃvidhe pratibhaye mṛtyau paramadāruṇe /",
  "S04bsa052_u:dhs_5.10_1": "(upasthite pravartante) surāḥ kāmavimohitāḥ //",
  "S04bsa052_u:58_0": "patanāntaṃ sarvasukhaṃ santyajet",
  "S04bsa052_u:dhs_5.11_0": "yad duḥkhaṃ cyavamānasya devalokāt surasya ca /",
  "S04bsa052_u:dhs_5.11_1": "narake yadbhavaṃ duḥkhaṃ viprayogapuraḥsaram //",
  "S04bsa052_u:dhs_5.12_0": "viṣamākṣikasaṃyuktaṃ yathānnaṃ cāpi (śobhanam) /",
  "S04bsa052_u:dhs_5.12_1": "(tato) devagataṃ saukhyaṃ patanāntaṃ visarjayet //",
  "S04bsa052_u:dhs_5.13_0": "kṣīṇapuṇyasya dīnasya svadārairvarjitasya ca /",
  "S04bsa052_u:dhs_5.13_1": "yad duḥkhaṃ cyavamānasya tasyaupamyaṃ na vidyate //",
  "S04bsa052_u:dhs_5.14_0": "sukṛtakṣīṇamandasya dvipasyeva gatattviṣaḥ /",
  "S04bsa052_u:dhs_5.14_1": "śāmyati devasya yadduḥkhaṃ mahadduḥkhaṃ prajāyate //",
  "S04bsa052_u:59_0": "devasyāpi cyavanam",
  "S04bsa052_u:dhs_5.15_0": "tṛṣṇāviṣayavṛddhasya śokopahatacetasaḥ /",
  "S04bsa052_u:dhs_5.15_1": "mandavāgdehaceṣṭasya devasya cyavanād bhayam //",
  "S04bsa052_u:60_0": "duḥkhasya viṣayataratvam",
  "S04bsa052_u:dhs_5.16_0": "yathā yathā sukhāsvādāḥ kāmā paramavañcakāḥ /",
  "S04bsa052_u:dhs_5.16_1": "(tathā) tathā bhavatyeva teṣāṃ duḥkhaṃ mahattaram //",
  "S04bsa052_u:dhs_5.17_0": "yatamānasya yad duḥkhaṃ devalokān prajāyate /",
  "S04bsa052_u:dhs_5.17_1": "tasyāntareṇa narakaṃ kalāṃ nārhati ṣoḍaśīm //",
  "S04bsa052_u:dhs_5.18_0": "cyavanāntaṃ devalokaṃ maraṇāntaṃ tadā bhuvi /",
  "S04bsa052_u:dhs_5.18_1": "dṛṣṭvā duḥkhaṃ (bhavatyeva śreyase kriyatāṃ manaḥ) //",
  "S04bsa052_u:61_0": "saukhyaṃ patanāntam",
  "S04bsa052_u:dhs_5.19_0": "patanāntaṃ sadā saukhyaṃ nāsti lokasya nityajāḥ /",
  "S04bsa052_u:dhs_5.19_1": "tad buddhvā kāraṇaṃ sarva śreyase kriyatāṃ manaḥ //",
  "S04bsa052_u:62_0": "sarva duḥkhāntam",
  "S04bsa052_u:dhs_5.20_0": "sarve kṣayāntā nicayā patanāntā samucchrayāḥ /",
  "S04bsa052_u:dhs_5.20_1": "saṃyogā viprayogāntā maraṇāntaṃ hi jīvitam //",
  "S04bsa052_u:dhs_5.21_0": "jātasya maraṇaṃ nityaṃ na tasyāstīti nityatā /",
  "S04bsa052_u:dhs_5.21_1": "na bhūtārāvitānena triṣu dhātuṣu dṛśyate //",
  "S04bsa052_u:dhs_5.22_0": "garbhameke vinaśyanti tathaike sūtikāgṛhe /",
  "S04bsa052_u:dhs_5.22_1": "parisarpaṇakāścaike tathaiva (ca vinaśvarāḥ) //",
  "S04bsa052_u:63_0": "maraṇaṃ dhruvam",
  "S04bsa052_u:dhs_5.23_0": "udayāstaṃ ca gamanaṃ bhāskarasya pradṛśyate /",
  "S04bsa052_u:dhs_5.23_1": "tathā jātasya sarvasya sthitaṃ maraṇamagrataḥ //",
  "S04bsa052_u:64_0": "sarva sukhaṃ kṣayāntam",
  "S04bsa052_u:dhs_5.24_0": "kṣayāntaṃ hi sukhaṃ sarva yo na vindati mohadhīḥ /",
  "S04bsa052_u:dhs_5.24_1": "sa paścānmaraṇe prāpte (duḥkhāya janibhāgbhavet) //",
  "S04bsa052_u:dhs_5.25_0": "kuśalaṃ kārya(karaṇaṃ kuśalī ca) priyaḥ sadā /",
  "S04bsa052_u:dhs_5.25_1": "sukhaṃ hi dharmācaraṇaṃ kathayanti manīṣiṇaḥ //",
  "S04bsa052_u:dhs_5.26_0": "anityamadhruvaṃ sarva pariṇāme kaṭuḥ sadā /",
  "S04bsa052_u:dhs_5.26_1": "saṃsāraḥ kathito buddherhetustattvavicāraṇe //",
  "S04bsa052_u:dhs_5.27_0": "devāḥ sukhapramattā ye teṣāṃ sukhamaśāśvatam /",
  "S04bsa052_u:dhs_5.27_1": "cyavamānasya ca yadduḥkhaṃ devalokāt surasya hi //",
  "S04bsa052_u:dhs_5.28_0": "tasyopamānaṃ naivāsti narakānnarakaṃ hi tat /",
  "S04bsa052_u:dhs_5.28_1": "kimete nāvabudhyante patanāntaṃ sadā sukham //",
  "S04bsa052_u:65_0": "ajarāmaravallokaṃ paśyanti sukhamohitāḥ /",
  "S04bsa052_u:dhs_5.29_0": "cyutyupapattimallokaḥ saṃkhyā tasya na vidyate /",
  "S04bsa052_u:dhs_5.29_1": "na codvijanti puruṣāstṛṣṇayā parivañcitāḥ //",
  "S04bsa052_u:66_0": "abhiyāti sadā janma tvaritaṃ yāti yauvanam /",
  "S04bsa052_u:dhs_5.30_0": "saṃyogo viprayogaśca sahajaḥ paridṛśyate /",
  "S04bsa052_u:dhs_5.30_1": "vimūḍhā nānupaśyanti viṣayaiḥ parivañcitāḥ //",
  "S04bsa052_u:67_0": "tṛṣṇāvivaśā devāḥ cyavanti",
  "S04bsa052_u:dhs_5.31_0": "cyavanti devāḥ vivaśāstṛṣṇayā parimohitāḥ /",
  "S04bsa052_u:dhs_5.31_1": "sā bhūmistāni padmāni vanāni vividhāni ca //",
  "S04bsa052_u:68_0": "sarvapadārthānāmāpātaramaṇīyatvam",
  "S04bsa052_u:dhs_5.32_0": "śikharāgrāṇi ramyāṇi ratnavanti mahānti ca /",
  "S04bsa052_u:dhs_5.32_1": "sarāṃsi nadyo vividhā ratnapāṣāṇabhūṣitāḥ //",
  "S04bsa052_u:dhs_5.33_0": "vṛkṣā vicitrakusumāḥ paṅktibhirvividhaiḥ sthitāḥ /",
  "S04bsa052_u:dhs_5.33_1": "harmyāgrāṇi ca ramyāṇi ratnavanti mahānti ca //",
  "S04bsa052_u:dhs_5.34_0": "kalpavṛkṣā hemamayā kecidvaidūrya nirmalāḥ /",
  "S04bsa052_u:dhs_5.34_1": "rājatāstapanīyāśca vimiśrā vararohiṇaḥ //",
  "S04bsa052_u:dhs_5.35_0": "bhramarairūpagītāśca vibhānti kamalākarāḥ /",
  "S04bsa052_u:dhs_5.35_1": "vibhūṣaṇāni ramyāṇi devārhāṇi ca sarvataḥ //",
  "S04bsa052_u:69_0": "sarva kṣaṇikam",
  "S04bsa052_u:dhs_5.36_0": "sarvametat tathaivāsti janastu parivartate /",
  "S04bsa052_u:dhs_5.36_1": "māyābudbudaphenābhaṃ gandharvanagaropamam //",
  "S04bsa052_u:dhs_5.37_0": "sukhaṃ sarvasya devasya tṛṣṇayā vañcitasya hi /",
  "S04bsa052_u:dhs_5.37_1": "sa vināśya janaṃ sarva bhrāmayitvā bhavārṇave //",
  "S04bsa052_u:70_0": "tṛṣṇaiva duḥkhamūlam",
  "S04bsa052_u:dhs_5.38_0": "tṛṣṇā viṣāgnisadṛśā lokānāmatra tiṣṭhati /",
  "S04bsa052_u:dhs_5.38_1": "avitṛptā kāmabhogairapi taptā sukhodbhavā //",
  "S04bsa052_u:dhs_5.39_0": "kālānalena nirdagdhā kva te devagaṇāḥ gatāḥ /",
  "S04bsa052_u:dhs_5.39_1": "sarvathādhigatā yeyaṃ tṛṣṇā lokavitanvinī //",
  "S04bsa052_u:dhs_5.40_0": "yayā vimohitā devāḥ kālasya vaśamāgatāḥ /",
  "S04bsa052_u:dhs_5.40_1": "devāsurā narā yakṣā narake yānti jaṅgamāḥ //",
  "S04bsa052_u:71_0": "kālapāśayojitaṃ traidhātukamidam",
  "S04bsa052_u:dhs_5.41_0": "gacchanti vivaśāḥ sarve kālapāśaṃ durāsadam /",
  "S04bsa052_u:dhs_5.41_1": "traidhātukamidaṃ sarva kālapāśena yojitam //",
  "S04bsa052_u:72_0": "tṛṣṇāvimohitāḥ maraṇaṃ na paśyanti",
  "S04bsa052_u:dhs_5.42_0": "na ca paśyanti vivaśāstṛṣṇāmohena mohitāḥ /",
  "S04bsa052_u:dhs_5.42_1": "anena hi yathā devāḥ śataśo 'tha sahastraśaḥ //",
  "S04bsa052_u:dhs_5.43_0": "gatāḥ kālāgninirdagdhā viṣayairdhanasaṃbhavaiḥ /",
  "S04bsa052_u:dhs_5.43_1": "parasya dṛśyate maraṇamātmano naiva dṛśyate //",
  "S04bsa052_u:dhs_5.44_0": "paścātte vyasane prāpte vindante duḥkhamātmanaḥ /",
  "S04bsa052_u:dhs_5.44_1": "pramādakaluṣaṃ ceto viṣayābhirataṃ sadā //",
  "S04bsa052_u:dhs_5.45_0": "na vindanti dhruvaṃ mṛtyuṃ dehināṃ sahajasthitam /",
  "S04bsa052_u:dhs_5.45_1": "sukhottaramanāśasya pramādābhiratasya ca //",
  "S04bsa052_u:dhs_5.46_0": "mṛtyusainyamupaitīdaṃ pramāthi viṣasannibham /",
  "S04bsa052_u:dhs_5.46_1": "na mantrauṣadhakarmāṇi na devā nāsurāstathā //",
  "S04bsa052_u:73_0": "kālapāśabaddhasya na ko 'pi trātā",
  "S04bsa052_u:dhs_5.47_0": "kālapāśena baddhasya trātāro na bhavanti te /",
  "S04bsa052_u:dhs_5.47_1": "rajasā guṇṭhitaṃ vaktraṃ ātmano naiva vindati //",
  "S04bsa052_u:74_0": "tṛṣṇāyā heyatve hetuḥ",
  "S04bsa052_u:dhs_5.48_0": "prāpteścyavanabhūto 'yaṃ mṛtyuḥ paścād bhaviṣyati /",
  "S04bsa052_u:dhs_5.48_1": "lolupasya sadā yatnairavitṛptasya tṛṣṇayā //",
  "S04bsa052_u:dhs_5.49_0": "sahasābhyeti maraṇaṃ yannadṛṣṭaṃ sukhārthinām /",
  "S04bsa052_u:dhs_5.49_1": "ayaṃ tavāgraho duḥkhaṃ mṛtyunā preṣito mahān //",
  "S04bsa052_u:dhs_5.50_0": "asmādanantaraṃ mṛtyurbhaviṣyati sudāruṇaḥ /",
  "S04bsa052_u:dhs_5.50_1": "mahāgirivarādasmāt vanopavanabhūṣitāt //",
  "S04bsa052_u:75_0": "baddhānarā viṣayagā svakarmaphalabhoginaḥ /",
  "S04bsa052_u:dhs_5.51_0": "krīḍāvihāriṇastāvat kvacit tṛṣṇāsukhaṃ na hi /",
  "S04bsa052_u:dhs_5.51_1": "tarṣyayā tṛṣṇayā mūḍhāḥ patanti vivaśā bhuvi //",
  "S04bsa052_u:dhs_5.52_0": "dhūmasyānantaraṃ vahniryathā bhavati nityaśaḥ /",
  "S04bsa052_u:dhs_5.52_1": "tathā cyavanaliṅgasya pṛṣṭhataścyavanaṃ sthitam //",
  "S04bsa052_u:dhs_5.53_0": "jātyā jātyā dhruvaṃ mṛtyuścārogye sati ruk sthitā /",
  "S04bsa052_u:dhs_5.53_1": "sampattau vyasanaprāptiyauvane sahajā jarā /",
  "S04bsa052_u:dhs_5.53_2": "sarvaiḥ priyairviyogaśca na saṃyogo dhruvaṃ sthitaḥ //",
  "S04bsa052_u:76_0": "dharmatāyāḥ mahattvam",
  "S04bsa052_u:dhs_5.54_0": "dharmateyaṃ sadāloke samyagbuddhena deśitā /",
  "S04bsa052_u:dhs_5.54_1": "ubhayasya kṣayo nāśo janasyo parivartate //",
  "S04bsa052_u:dhs_5.55_0": "jātau satyāṃ yathā mṛtyuravaśyaṃ sthita eva hi /",
  "S04bsa052_u:dhs_5.55_1": "kṣīyate sukṛtaṃ karma āyūṃṣi kṣaṇikāni hi //",
  "S04bsa052_u:77_0": "saṃvarādikaṃ bhajadhvam",
  "S04bsa052_u:dhs_5.56_0": "saṃvara dharmavinaye bhajadhvaṃ puruṣottamāḥ /",
  "S04bsa052_u:dhs_5.56_1": "abhyeti yauvanaṃ sarvaṃ jīvitaṃ cānugacchati //",
  "S04bsa052_u:78_0": "sarvasya nāśaśālitvam",
  "S04bsa052_u:dhs_5.57_0": "naśyanti sarvadā sarvā mā pramāde manaḥkṛthā /",
  "S04bsa052_u:dhs_5.57_1": "na nityaṃ labhyate svargo na nityaṃ kṣaṇasampadā //",
  "S04bsa052_u:dhs_5.58_0": "yasya yāvannābhipatanaṃ tāvat kṣipraṃ (pra)yujyatām /",
  "S04bsa052_u:dhs_5.58_1": "(tasya jāte hi patane tat prayogo vṛthā bhavet) //",
  "S04bsa052_u:dhs_5.59_0": "ayaṃ sa hi drumavano nānāratnavibhūṣitaḥ /",
  "S04bsa052_u:dhs_5.59_1": "latāgahvarasaṃcchannaḥ padmākaravibhūṣitaḥ //",
  "S04bsa052_u:dhs_5.60_0": "jāmbūnadamayaiśśuddhaiḥ prāsādaiḥ ratnacitritaiḥ /",
  "S04bsa052_u:dhs_5.60_1": "nānāvidhaiḥ prastravaṇairlatābhirupaśobhitaḥ //",
  "S04bsa052_u:dhs_5.61_0": "karmasākṣījanasyāsya bhitvā gaganamucchritaḥ /",
  "S04bsa052_u:dhs_5.61_1": "kalpāgnivirato meruḥ sarvathā na bhaviṣyati //",
  "S04bsa052_u:dhs_5.62_0": "kiṃ punarye surāstatra phenabudbudasannibhāḥ /",
  "S04bsa052_u:dhs_5.62_1": "utpadyante vinaśyanti pramādamadamohitāḥ //",
  "S04bsa052_u:dhs_5.63_0": "sukhaduḥkhamanantaṃ ca svecchākāmaphalodbhavam /",
  "S04bsa052_u:dhs_5.63_1": "devalokād yathā devāḥ patanti narake punaḥ //",
  "S04bsa052_u:79_0": "tad duḥkhaṃ paramaṃ kaṭu",
  "S04bsa052_u:dhs_5.64_0": "śarīramānasaiduḥkhairvidyamāneṣu sarvataḥ /",
  "S04bsa052_u:dhs_5.64_1": "na tacchakyaṃ pramatte syāt tadduḥkhaṃ paramaṃ kaṭu //",
  "S04bsa052_u:dhs_5.65_0": "viyogaduḥkhaṃ duḥkhanāmagrataḥ paripaṭhyate /",
  "S04bsa052_u:dhs_5.65_1": "taccadevagatau nityamagrataḥ sampravartate //",
  "S04bsa052_u:dhs_5.66_0": "sarvapriyairmanāpaiśca viprayogo bhaviṣyati /",
  "S04bsa052_u:dhs_5.66_1": "na ca devāḥ prapaśyadhvaṃ maraṇāntaṃ hi jīvitam //",
  "S04bsa052_u:dhs_5.67_0": "cyutikāle tu samprāpte vihvalendriyacetasā /",
  "S04bsa052_u:dhs_5.67_1": "jānīdhvaṃ tatparaṃ duḥkhaṃ yadavaśyaṃ bhaviṣyati //",
  "S04bsa052_u:80_0": "sarvaṃ kṣaṇikam",
  "S04bsa052_u:dhs_5.68_0": "akālacakrapratimaṃ gandharvanagaropamam /",
  "S04bsa052_u:dhs_5.68_1": "tribhave saṃbhavaṃ sarva phenabudbudasannibham //",
  "S04bsa052_u:dhs_5.69_0": "yaḥ phenarāśau saṃmūḍhaḥ kuryācchādanasaṃstaram /",
  "S04bsa052_u:dhs_5.69_1": "sa mūḍhaḥ saṃskṛte kuryādabhisvādaṃ bhramātmakam //",
  "S04bsa052_u:81_0": "mṛtyumahimā",
  "S04bsa052_u:dhs_5.70_0": "na devā na narā yakṣā nāsurā garuḍāstathā /",
  "S04bsa052_u:dhs_5.70_1": "trāyante mṛtyusamaye karmaṇā paritapyatām //",
  "S04bsa052_u:dhs_5.71_0": "yāvannāyāti samaye mṛtyurājaḥ sudāruṇaḥ /",
  "S04bsa052_u:dhs_5.71_1": "tāvattu sukṛtaṃ kārya mā paścāt paritapyatha //",
  "S04bsa052_u:dhs_5.72_0": "yadbhūtakāmajaṃ saukhyaṃ prākṛtaṃ viṣayodbhavam /",
  "S04bsa052_u:dhs_5.72_1": "mṛtyukāle samutpanne tiṣṭhanti na budharṣamā //",
  "S04bsa052_u:dhs_5.73_0": "kiṃ kariṣyanti saukhyāni kiṃ striyaḥ kiñcabāndhavāḥ /",
  "S04bsa052_u:dhs_5.73_1": "mṛtyunā hriyamāṇasya devalokāt samantataḥ //",
  "S04bsa052_u:dhs_5.74_0": "sthirāstā bhūmayaḥ sarvā vanopavanabhūṣitāḥ /",
  "S04bsa052_u:dhs_5.74_1": "mṛtyurajjvā vibaddhaśca tvantu kālena nīyase //",
  "S04bsa052_u:dhs_5.75_0": "ākāśe jaladā yadvada vāyunā samudīritāḥ /",
  "S04bsa052_u:dhs_5.75_1": "saṃśliṣṭāśca viyujyante saṃsāre prāṇinastathā //",
  "S04bsa052_u:dhs_5.76_0": "ṛtau ṛtau yathā puṣpamāgatairdṛśyate naraiḥ /",
  "S04bsa052_u:dhs_5.76_1": "vyatīte tu ṛtau sarve pratiyānti yathāgatāḥ //",
  "S04bsa052_u:dhs_5.77_0": "yathā kāle samutpanne modante sukṛtaiḥ surāḥ /",
  "S04bsa052_u:dhs_5.77_1": "vyatīte tu śubhe kāle pratiyānti yathāgatāḥ //",
  "S04bsa052_u:dhs_5.78_0": "ṛtau ṛtau yathā vṛkṣe parṇajāyate 'nekaśaḥ /",
  "S04bsa052_u:dhs_5.78_1": "vyatīte tu śubhe kāle śīryate tat samantataḥ //",
  "S04bsa052_u:dhs_5.79_0": "yathā parṇopamādetanna saukhyamabhayaṃ bhave /",
  "S04bsa052_u:dhs_5.79_1": "śīryate satataṃ saukhyaṃ nāsaukhyaṃ vidyate dhruvam //",
  "S04bsa052_u:dhs_5.80_0": "prābṛṭkāle yathā varṣamākāśe na nivartate /",
  "S04bsa052_u:dhs_5.80_1": "tathā saukhyamidaṃ sarva gacchati na nivartate //",
  "S04bsa052_u:dhs_5.81_0": "barhiṇāṃ ca yathā nādo vāyunā samudīritaḥ /",
  "S04bsa052_u:dhs_5.81_1": "śrūyate tatpraṇāśāya tathā saukhyamidaṃ smṛtam //",
  "S04bsa052_u:dhs_5.82_0": "yathā hi jvalane kṣiptaṃ dhruvaṃ kālaṃ pradahayate /",
  "S04bsa052_u:dhs_5.82_1": "tathā vahanyupamaḥ kālaḥ kāṣṭhavaccaratāṃ smṛtaḥ //",
  "S04bsa052_u:dhs_5.83_0": "āgatāśca gatāścaike śataśo 'tha sahastraśaḥ /",
  "S04bsa052_u:dhs_5.83_1": "saṃvego na bhavatyeṣā tṛṣṇayā mohitāstathā //",
  "S04bsa052_u:dhs_5.84_0": "yathā yathā mahāsaukhyaṃ svayaṃ bhogo yathā yathā /",
  "S04bsa052_u:dhs_5.84_1": "tathā tathā mahad duḥkhaṃ patanāntodbhavaṃ dhruvam //",
  "S04bsa052_u:82_0": "jātyādi duḥkhaparamparā",
  "S04bsa052_u:dhs_5.85_0": "jātirduḥkhā jarā duḥkhā maraṇaṃ duḥkhameva ca /",
  "S04bsa052_u:dhs_5.85_1": "priyaiśca saha viśleṣo duḥkhasyaiṣā paramparā //",
  "S04bsa052_u:83_0": "mṛtyunā na bibhet",
  "S04bsa052_u:dhs_5.86_0": "ekasya patanaṃ dṛṣṭvā kathaṃ nodvijate janaḥ /",
  "S04bsa052_u:dhs_5.86_1": "mamāpi patanaṃ hyetat sarvapāpairbhaviṣyati //",
  "S04bsa052_u:dhs_5.87_0": "yaḥ paśyati bhayaṃ dūrāt pratipattau ca vartate /",
  "S04bsa052_u:dhs_5.87_1": "(sa)mprāpte mṛtyusamaye na vibheti gatavyathaḥ //",
  "S04bsa052_u:dhs_5.88_0": "vibhujyamāno daunaiśca mṛtyuḥ svajanabāndhavaiḥ /",
  "S04bsa052_u:dhs_5.88_1": "yadduḥkhaṃ mṛtyusamaye tanna śakyaṃ prabhāṣitum //",
  "S04bsa052_u:dhs_5.89_0": "patanāntaṃ hi maraṇaṃ patamāno yathā giriḥ /",
  "S04bsa052_u:dhs_5.89_1": "niṣpratyanīkaṃ balavat puruṣānapakarṣati /",
  "S04bsa052_u:dhs_5.89_2": "saṃśliṣyate mahāvegaḥ samprahārī ca sarvadā //",
  "S04bsa052_u:dhs_5.90_0": "taṃ jñātvā mā pramādeṣu stubadhvaṃ devasattamāḥ /",
  "S04bsa052_u:dhs_5.90_1": "saṃśleṣayati viśleṣaṃ yauvane ca sadā jarā //",
  "S04bsa052_u:dhs_5.91_0": "jīvite ca sadā mṛtyuḥ padametat sadā sthitam /",
  "S04bsa052_u:dhs_5.91_1": "anityenāgnināvaśyaṃ dagdhabyo yatra gocaraḥ //",
  "S04bsa052_u:dhs_5.92_0": "kalpānte kiṃ punardevā ye phenakadalīsamāḥ /",
  "S04bsa052_u:dhs_5.92_1": "na tadasti bhavet kiñcid yad jñānaṃ saṃskṛtaṃ calam //",
  "S04bsa052_u:dhs_5.93_0": "yannityaṃ (ca) sukhaṃ vā syādetatsthānaṃ na vidyate /",
  "S04bsa052_u:dhs_5.93_1": "upasthitamiva jñeyaṃ maraṇaṃ sarvajantubhiḥ //",
  "S04bsa052_u:dhs_5.94_0": "yasmāt tasya pratīkāraḥ sarvopāyairna śakyate /",
  "S04bsa052_u:dhs_5.94_1": "rūpaṃ kṣaṇikameteṣāṃ vayo 'pi kṣaṇikaṃ tathā //",
  "S04bsa052_u:dhs_5.95_0": "kṣīyate ca tathā saukhyaṃ na ca buddhayantyamedhasaḥ /",
  "S04bsa052_u:dhs_5.95_1": "yadā tat sarvameteṣāmanekaṃ śubhalakṣaṇam //",
  "S04bsa052_u:dhs_5.96_0": "janmataḥ kālacakreṇa paripāṭayā vināśitam /",
  "S04bsa052_u:dhs_5.96_1": "tathaivaitat purā naṣṭamanekaśatalakṣaṇam //",
  "S04bsa052_u:dhs_5.97_0": "tathaitadapi janmaiṣāṃ mṛtyurājo hariṣyati /",
  "S04bsa052_u:dhs_5.97_1": "pramādamanasāṃ hyeṣāṃ nityaṃ sukhavihāriṇām //",
  "S04bsa052_u:dhs_5.98_0": "nidhanāya kālapāśo 'yamabhyeti sukhanāśakaḥ /",
  "S04bsa052_u:dhs_5.98_1": "sukhārogyabalaprāṇapriyaviśleṣakārakaḥ //",
  "S04bsa052_u:dhs_5.99_0": "balavanmṛtyurājo 'sau samīpamupasarpati /",
  "S04bsa052_u:dhs_5.99_1": "yaḥ samīpagato hyeṣāṃ pramattānāmanekaśaḥ //",
  "S04bsa052_u:84_0": "sukhanāśaḥ suniścitaḥ",
  "S04bsa052_u:dhs_5.100_0": "jīvitaṃ saha saukhyena tvaritaṃ nāśayiṣyati /",
  "S04bsa052_u:dhs_5.100_1": "dīrghakālamidaṃ dhvastaṃ pramādāpahatāḥ surāḥ //",
  "S04bsa052_u:dhs_5.101_0": "nāvabuddhayanti mohāndhāḥ saukhyena pratibodhitāḥ /",
  "S04bsa052_u:dhs_5.101_1": "yadā hīnaprabhāhyete vihvalendriyacetasaḥ //",
  "S04bsa052_u:dhs_5.102_0": "yamalokaṃ patiṣyanti tadā jñānasya tatphalam /",
  "S04bsa052_u:dhs_5.102_1": "jīyate bata kālo 'yaṃ kṣaṇikaṃ ca yathā sukham //",
  "S04bsa052_u:dhs_5.103_0": "tathāpi raktamanaso nāvabuddhayantyacakṣuṣaḥ /",
  "S04bsa052_u:dhs_5.103_1": "ramyād ramyataraṃ yānti nityaṃ sukhavihāriṇaḥ //",
  "S04bsa052_u:dhs_5.104_0": "prayāsyanti yathā hayete mṛtyurājo hariṣyati /",
  "S04bsa052_u:dhs_5.104_1": "jarā jātivipattīnāṃ yo na mūḍho viṣīdati //",
  "S04bsa052_u:dhs_5.105_0": "sa paścāt mṛtyusamaye tapyate (hīnacetasā) /",
  "S04bsa052_u:dhs_5.105_1": "sukhaṃ deveṣu samprāpya (tadetad) guṇasammatam //",
  "S04bsa052_u:dhs_5.106_0": "kṛtahutaṃ vināśāntaṃ kṣaṇikaṃ jīvitaṃ calam /",
  "S04bsa052_u:dhs_5.106_1": "yathā hi yad vināśāntaṃ tathaiṣāmapi jīvitam //",
  "S04bsa052_u:dhs_5.107_0": "acireṇāpi kālena bhaviṣyati na saṃśayaḥ /",
  "S04bsa052_u:dhs_5.107_1": "yāvannāyāti maraṇaṃ yāvad buddhiranāvilā //",
  "S04bsa052_u:85_0": "manasā dharmaratiḥ kāryā",
  "S04bsa052_u:dhs_5.108_0": "tāvaddharmarataṃ dhārya manobalena dhīmatā /",
  "S04bsa052_u:dhs_5.108_1": "sarvajīvitanāśāya sarvasaukhyakṣayāya ca //",
  "S04bsa052_u:86_0": "priyaviyogaḥ niścitaḥ",
  "S04bsa052_u:dhs_5.109_0": "sarvapriyaviyogāya mṛtyurāśrayameti ca /",
  "S04bsa052_u:dhs_5.109_1": "tasminnāpte mahādhyāne mṛtyuḥ paramadāruṇaḥ //",
  "S04bsa052_u:dhs_5.110_0": "nānyat trāṇamṛte dharmāt tasmād dharmarato bhavet /",
  "S04bsa052_u:dhs_5.110_1": "upapannasya devasya yā prītirupapadyate //",
  "S04bsa052_u:dhs_5.111_0": "nāsau cyavanaduḥkhasya kalāmarhati ṣoḍaśīm /",
  "S04bsa052_u:dhs_5.111_1": "mṛtyukāle samutpanne na kaścit kasyacit tathā //",
  "S04bsa052_u:87_0": "sarvasya nāśatvam",
  "S04bsa052_u:dhs_5.112_0": "na ca gacchantimapyekaṃ padamekaṃ hi gacchati /",
  "S04bsa052_u:dhs_5.112_1": "yadā jātaṃ tadāramya naro mṛtyuparāyaṇaḥ //",
  "S04bsa052_u:dhs_5.113_0": "nānāmohaparītastu bhayametanna vidyate /",
  "S04bsa052_u:dhs_5.113_1": "yadā te cyavanaṃ prāpte bhavabhogakaraṃ param //",
  "S04bsa052_u:dhs_5.114_0": "tadā vindati mūḍhātmā yad bhayaṃ mṛtyujaṃ mahat /",
  "S04bsa052_u:dhs_5.114_1": "viṣayoragasandaṣṭā tṛṣṇā viṣavimohitā //",
  "S04bsa052_u:dhs_5.115_0": "na vindanti sadā devāścyavanānte mahad bhayam /",
  "S04bsa052_u:dhs_5.115_1": "cyavanti ca tathā duḥkhamutpādayanti dehinām //",
  "S04bsa052_u:dhs_5.116_0": "yathopapattiścyavanaṃ devānāṃ samprajāyate /",
  "S04bsa052_u:dhs_5.116_1": "karmavāyusamudbhrāntaṃ prayogeṇa ca duḥkhitam //",
  "S04bsa052_u:dhs_5.117_0": "puruṣaṃ nayate mṛtyuravaśaṃ (sukhavañcitam) /",
  "S04bsa052_u:dhs_5.117_1": "na mātaro na pitaro na mitrāṇi na bāndhavāḥ //",
  "S04bsa052_u:dhs_5.118_0": "sahāyatāṃ vrajantīyaṃ puruṣaṃ kālacoditam /",
  "S04bsa052_u:dhs_5.118_1": "asahāyo janaścāyaṃ janaḥ prakṛtivañcitaḥ //",
  "S04bsa052_u:88_0": "mana eva pāśabandhanam",
  "S04bsa052_u:dhs_5.119_0": "kevalaṃ tu manaḥpāśairbandhanairbadhyate janaḥ /",
  "S04bsa052_u:dhs_5.119_1": "na janaḥ svajanaśceha trātā bhavati kasyacita //",
  "S04bsa052_u:dhs_5.120_0": "mṛtyukāle samutpanne svajano 'pi yathā janaḥ /",
  "S04bsa052_u:dhs_5.120_1": "yastvaṃ paśyasi devānāṃ sukhametanmahodayam //",
  "S04bsa052_u:dhs_5.121_0": "tat prasahyamahādevo mṛtyurājo hariṣyati /",
  "S04bsa052_u:dhs_5.121_1": "tvaritaṃ yāti janmedaṃ na ca vindati bāliśaḥ //",
  "S04bsa052_u:dhs_5.122_0": "paścāttu vyasane prāpte prativindanti duḥkhinaḥ /",
  "S04bsa052_u:dhs_5.122_1": "yadi duḥkhādbhayaṃ tvaritaṃ yadi mṛtyubhayaśca yaḥ //",
  "S04bsa052_u:dhs_5.123_0": "dharme hi kriyatāṃ buddhirevaṃ sukhamavāpsyatha /",
  "S04bsa052_u:dhs_5.123_1": "vināśāntaṃ sadā saukhyamanityaṃ sarvataścalam //",
  "S04bsa052_u:89_0": "devatvaṃ patanāntam",
  "S04bsa052_u:dhs_5.124_0": "sarvadevakṛtaṃ saukhyaṃ na ca vindanti mohitāḥ /",
  "S04bsa052_u:dhs_5.124_1": "abhūtvā ca cyavantyete bhūtvāvaśyaṃ hi cañcalāḥ //",
  "S04bsa052_u:dhs_5.125_0": "devāḥ patanabhāvāya dharmateyaṃ vyavasthitā /",
  "S04bsa052_u:dhs_5.125_1": "pramattāḥ kāmabhogeṣu ye devāścalamānasāḥ //",
  "S04bsa052_u:dhs_5.126_0": "na paśyanti surāstīvraṃ vyasanāntaṃ hi jīvitam /",
  "S04bsa052_u:dhs_5.126_1": "yadaiva jāyate devastadaiva maraṇāya saḥ //",
  "S04bsa052_u:90_0": "śreyase matiḥ karttavyā",
  "S04bsa052_u:dhs_5.127_0": "divasānte yathā rātriravaśyaṃ pratipadyate /",
  "S04bsa052_u:dhs_5.127_1": "divasaṃ jīvitaṃ proktaṃ rātriḥ sthānmaraṇopamā //",
  "S04bsa052_u:dhs_5.128_0": "tasmāt tadubhayaṃ jñātvā śreyase kriyatāṃ manaḥ /",
  "S04bsa052_u:dhs_5.128_1": "tadetadartha nṛṇāṃ hi strīrāgavaśavartinām //",
  "S04bsa052_u:dhs_5.129_0": "tadiṣṭaṃ mṛtyusainyena prasahayamavamarditam /",
  "S04bsa052_u:dhs_5.129_1": "bhāvābhāvādibhirmūḍhān vañcayitvā striyo narān //",
  "S04bsa052_u:dhs_5.130_0": "prayānti mṛtyusamaye svakarmaphalabhoginaḥ /",
  "S04bsa052_u:dhs_5.130_1": "padmopavanaśaileṣu nadīnāṃ nirjhareṣu ca //",
  "S04bsa052_u:dhs_5.131_0": "bahuśaḥ krīḍanaṃ kṛtvā kūpāyābhigatāḥ priyāḥ /",
  "S04bsa052_u:dhs_5.131_1": "avaśyambhāvi maraṇamavaśyaṃ ca viyogitā //",
  "S04bsa052_u:dhs_5.132_0": "tathāpi nāma puruṣā nityaṃ rāgavaśānugāḥ /",
  "S04bsa052_u:dhs_5.132_1": "sukhitaṃ duḥkhitaṃ vā(pi) jīrṇamanyatra yauvanam //",
  "S04bsa052_u:91_0": "mṛtyurājo 'vamardati",
  "S04bsa052_u:dhs_5.133_0": "duṣkulīnaṃ kulīnaṃ vā mṛtyurājo 'vamardati /",
  "S04bsa052_u:dhs_5.133_1": "surūpaṃ vā virūpaṃ vā balavantaṃ tathābalam //",
  "S04bsa052_u:dhs_5.134_0": "sanāthaṃ naṣṭanāthaṃ vā mṛtyurājo 'vamardati /",
  "S04bsa052_u:dhs_5.134_1": "rājānaṃ vā tathā mṛtyuḥ gṛhiṇaṃ vā tathā yatim //",
  "S04bsa052_u:dhs_5.135_0": "krūraṃ vā mṛdukaṃ vāpi mṛtyurājo 'vamardati /",
  "S04bsa052_u:dhs_5.135_1": "nirdhanaṃ vā daridraṃ vā saguṇaṃ nirguṇaṃ tathā //",
  "S04bsa052_u:dhs_5.136_0": "striyaṃ vā puruṣaṃ vāpi mṛtyurājo 'vamardati /",
  "S04bsa052_u:dhs_5.136_1": "pravāsinaṃ gṛhasthaṃ vā jale vāpi sthalesthitam //",
  "S04bsa052_u:dhs_5.137_0": "sthitaṃ vā giriśṛṅgeṣu mṛtyurājo 'vamardati /",
  "S04bsa052_u:dhs_5.137_1": "jāgarantaṃ tathā suptaṃ bhuñjānaṃ vā tathā sthitam //",
  "S04bsa052_u:dhs_5.138_0": "pramāthī sarvalokasya mṛtyurājo 'vamardati /",
  "S04bsa052_u:dhs_5.138_1": "bhūmisthaṃ (vā) vimānasthaṃ videśasthaṃ tathā gṛhe //",
  "S04bsa052_u:dhs_5.139_0": "krakacaḥ kālacakro 'yaṃ mṛtyurājo 'vamardati /",
  "S04bsa052_u:dhs_5.139_1": "bhāgyavantaṃ tathā dhanya nistriśaṃ (caiva) dharmikam //",
  "S04bsa052_u:dhs_5.140_0": "rogiṇaṃ svasthadehaṃ vā mṛtyurājo 'vamardati /",
  "S04bsa052_u:dhs_5.140_1": "caṇḍaṃ suśīlinaṃ cāpi kadarya dhaninaṃ tathā //",
  "S04bsa052_u:dhs_5.141_0": "pramattamapramattaṃ vā mṛtyurājo 'vamardati /",
  "S04bsa052_u:dhs_5.141_1": "nārakeyaṃ tathā pretaṃ tiryañco manujaṃ tathā //",
  "S04bsa052_u:dhs_5.142_0": "anivṛttabalotsāho mṛtyurājo 'vamardati /",
  "S04bsa052_u:dhs_5.142_1": "kāmadhātau ca ye devā rūpadhātau ca ye sthitāḥ //",
  "S04bsa052_u:dhs_5.143_0": "tān sarvān hi pratibalān mṛtyurājo 'vamardati /",
  "S04bsa052_u:dhs_5.143_1": "ārūpyeṣu ca ye devāḥ samāpattiniveśakāḥ /",
  "S04bsa052_u:dhs_5.143_2": "tān sarvānapi vai devān mṛtyurājo 'vamardati //",
  "S04bsa052_u:92_0": "sarva vināśāntam",
  "S04bsa052_u:dhs_5.144_0": "yad jātaṃ saṃskṛtaṃ kiñcid tad vināśāntameva hi /",
  "S04bsa052_u:dhs_5.144_1": "tannāsti saṃskṛtaṃ kiñcid yasya nāśo ca vidyate /",
  "S04bsa052_u:dhs_5.144_2": "mṛtyorbalamidaṃ jñātvā kāmadoṣaṃ ca sarvataḥ //",
  "S04bsa052_u:dhs_5.145_0": "tṛṣṇayā vañcanaṃ cāpi viramadhvaṃ bhavārṇavāt /",
  "S04bsa052_u:dhs_5.145_1": "tadaitad vyasanaṃ matvā mṛtyorapi calācalam //",
  "S04bsa052_u:93_0": "sudāntaṃ kriyatāṃ cittam",
  "S04bsa052_u:dhs_5.146_0": "sudāntaṃ kriyatāṃ cittaṃ yenedaṃ bhrāmyate jagat /",
  "S04bsa052_u:dhs_5.146_1": "vanopavanaśailebhyo vimānebhyaśca sarvataḥ //",
  "S04bsa052_u:dhs_5.147_0": "sarvadevāḥ paciṣyanti kālāgnivinipātitāḥ /",
  "S04bsa052_u:dhs_5.147_1": "pramādamanaso mūḍhā bhūyo viṣayajihimatāḥ //",
  "S04bsa052_u:dhs_5.148_0": "tṛṣṇāpāśena sambaddhā devāḥ yāsyanti durgatim /",
  "S04bsa052_u:dhs_5.148_1": "rabhasaṃ jīvitaṃ saukhyaṃ prayāti khalu dehinām //",
  "S04bsa052_u:dhs_5.149_0": "na ca vindanti vibudhā jātyandhā iva satpatham /",
  "S04bsa052_u:dhs_5.149_1": "jalabudbudasaṃkāśaṃ jīvitaṃ sarvadehinām //",
  "S04bsa052_u:dhs_5.150_0": "nadītaraṅgacapalaṃ yauvanaṃ vyativartate /",
  "S04bsa052_u:dhs_5.150_1": "anityā (hi)kaṭākṣekṣāpraduḥkhāstuṣitāḥ surāḥ //",
  "S04bsa052_u:94_0": "rāgasya heyatvam",
  "S04bsa052_u:dhs_5.151_0": "nirvāyatyavaśo dīno dīpaḥ snehakṣayādiva /",
  "S04bsa052_u:dhs_5.151_1": "karmakṣayaparikṣipto dvādaśāro mahābalaḥ //",
  "S04bsa052_u:dhs_5.152_0": "dharmacakro bhavatyeṣa nipātī syānna cañcalaḥ /",
  "S04bsa052_u:dhs_5.152_1": "vicitraviṣayāramyā anekasukhamaṇḍitāḥ //",
  "S04bsa052_u:95_0": "kālagrāsāḥ sarve bhavanti",
  "S04bsa052_u:dhs_5.153_0": "tuṣitāḥ patanti vivaśāḥ kālasya vaśamāgatāḥ /",
  "S04bsa052_u:dhs_5.153_1": "kālasya vaśamāpannā yathā rohanti pādapāḥ //",
  "S04bsa052_u:dhs_5.154_0": "te punaḥ kālamāsādya bhavanti vigatatviṣaḥ /",
  "S04bsa052_u:dhs_5.154_1": "yathā kālaṃ samāpadya bhavanti sukhitāḥ surāḥ //",
  "S04bsa052_u:dhs_5.155_0": "punastamaiva saṃsṛtya patanti vivaśā hi te /",
  "S04bsa052_u:dhs_5.155_1": "karmakālaṃ samāsādya loko 'yaṃ parivartate //",
  "S04bsa052_u:dhs_5.156_0": "sukhaṃ vrajati duḥkhaṃ hi kālasya vaśamāgataḥ /",
  "S04bsa052_u:dhs_5.156_1": "yadvṛttaṃ prākśubhaṃ karma tacca duṣṭamahodayam //",
  "S04bsa052_u:dhs_5.157_0": "tadidaṃ bhuñjate svargaṃ kṣīyate ca tataḥ punaḥ /",
  "S04bsa052_u:dhs_5.157_1": "sahetukasya sarvasya kṣaṇikasya viśeṣataḥ //",
  "S04bsa052_u:dhs_5.158_0": "anityatāparāmarśo nāsau bhavati sarvataḥ /",
  "S04bsa052_u:dhs_5.158_1": "ye bhāvāḥ saṃskṛtā nityāḥ sarve te vipralobhinaḥ //",
  "S04bsa052_u:dhs_5.159_0": "vipralobhya janaṃ yāti dharmateyaṃ vyavasthitā /",
  "S04bsa052_u:dhs_5.159_1": "śīghrasrotā yathā nadyastathā saukhyaṃ śarīriṇām //",
  "S04bsa052_u:dhs_5.160_0": "kṣaṇikaṃ jīvitaṃ sarva na ca vindanti bāliśāḥ /",
  "S04bsa052_u:dhs_5.160_1": "jarā vyādhiśca mṛtyuśca vipattiḥ karmasaṃkṣaye //",
  "S04bsa052_u:dhs_5.161_0": "bhavantyetāni devānāṃ nityānāṃ kāmacāriṇām /",
  "S04bsa052_u:dhs_5.161_1": "nāyurdhruvaṃ bhavatyeva na saukhyaṃ triṣu dhātuṣu //",
  "S04bsa052_u:dhs_5.162_0": "na (ca) vindanti vivaśā devāḥ kāmena mohitāḥ /",
  "S04bsa052_u:dhs_5.162_1": "varṣadhārā yathākāśe duḥsthā bhavati sarvataḥ //",
  "S04bsa052_u:dhs_5.163_0": "tathā saukhyamidaṃ sarva varṣadhāropamaṃ sadā /",
  "S04bsa052_u:dhs_5.163_1": "vāyunā pāṃsavo yānti anyonya parighaṭṭitāḥ //",
  "S04bsa052_u:dhs_5.164_0": "bhrāmyate gagane 'vaśyastathā śleṣaḥ śarīriṇām /",
  "S04bsa052_u:dhs_5.164_1": "suciramapi saṃramyaṃ nityatā nāsti dehinām //",
  "S04bsa052_u:dhs_5.165_0": "acintyārthe saukhyamidaṃ na ca vindanti bāliśāḥ /",
  "S04bsa052_u:dhs_5.165_1": "vāteritaṃ tu yat saukhyaṃ vināśāntaṃ bhaviṣyati //",
  "S04bsa052_u:96_0": "sukhasya duḥkhamiśritatvam",
  "S04bsa052_u:dhs_5.166_0": "vināśaṃ naiva budhyanti kāminaścittavañcitāḥ /",
  "S04bsa052_u:dhs_5.166_1": "duḥkhamiśraṃ sukhamidaṃ pracchannamiva vidyate //",
  "S04bsa052_u:dhs_5.167_0": "padmamālāparicchinno viṣapūrṇo yathā ghaṭaḥ /",
  "S04bsa052_u:dhs_5.167_1": "odanaṃ viṣasammiśraṃ maraṇāntaṃ (hi) tat tathā //",
  "S04bsa052_u:dhs_5.168_0": "tathā saukhyamidaṃ sarva tasmāt tat parivarjayet /",
  "S04bsa052_u:dhs_5.168_1": "ādau madhye tathā cānte narakāya bhaviṣyati //",
  "S04bsa052_u:97_0": "utpādasthitibhaṅgāni sarvāṇi vastūni",
  "S04bsa052_u:dhs_5.169_0": "utpādasthitabhṅgāntaṃ sarva saṃskṛtamucyate /",
  "S04bsa052_u:dhs_5.169_1": "sarva ca saṃskṛtaṃ saukhyaṃ nanu bhaṭṭārameva tat //",
  "S04bsa052_u:dhs_5.170_0": "bhaṭṭārañca vilāsaśca (su)vyayakṣaṇikaṃ tathā /",
  "S04bsa052_u:dhs_5.170_1": "sukhaṃ ca jīvitaṃ sarva tasmāt tat parivarjayet //",
  "S04bsa052_u:dhs_5.171_0": "ādau madhye tathā cānte śreyasyeva manaḥ sadā /",
  "S04bsa052_u:dhs_5.171_1": "sudāntaḥ śuddhacitasya mṛtyukāle na sīdati //",
  "S04bsa052_u:98_0": "maraṇasyāvaśyambhāvitvam",
  "S04bsa052_u:dhs_5.172_0": "avaśyambhāvi maraṇaṃ priyasya ca viyogatā /",
  "S04bsa052_u:dhs_5.172_1": "na ca cintayataḥ kāle viṣaye vipralobhinaḥ //",
  "S04bsa052_u:dhs_5.173_0": "jarāmaraṇacakraṃ tamaviṣahyaṃ sudāruṇam /",
  "S04bsa052_u:dhs_5.173_1": "pādapān devagān sattvān na ca buddhayantyacakṣuṣaḥ //",
  "S04bsa052_u:99_0": "sarvasya jātasya cyavanaṃ bhavati",
  "S04bsa052_u:dhs_5.174_0": "cyavamānasya devasya vikalendriyacetasaḥ /",
  "S04bsa052_u:dhs_5.174_1": "yad duḥkhaṃ sukaraṃ tasya naupamyamiha vidyate //",
  "S04bsa052_u:dhs_5.175_0": "yathā yathā mahat saukhyaṃ tṛṣṇopahatacetasaḥ /",
  "S04bsa052_u:dhs_5.175_1": "tathā tathā mahad duḥkhaṃ cyavamānasya duḥsaham //",
  "S04bsa052_u:dhs_5.176_0": "kṛtvā hi saṃskṛtaṃ karma na jñātvā karmaṇaḥ sthitiḥ /",
  "S04bsa052_u:dhs_5.176_1": "mṛtyukāle samutpanne paścāttāpena dahayate //",
  "S04bsa052_u:100_0": "mṛtyoḥ pūrvameva svahitamādheyam",
  "S04bsa052_u:dhs_5.177_0": "yāvannāpyeti maraṇaṃ yāvacca kṣaṇasampadaḥ /",
  "S04bsa052_u:dhs_5.177_1": "tāvat svahitamādheyameṣa mārgaḥ sukhāvahaḥ //",
  "S04bsa052_u:dhs_5.178_0": "cyavanaṃ devalokeṣu maraṇaṃ narabhūmiṣu /",
  "S04bsa052_u:dhs_5.178_1": "viditvā kaḥ pumān āsthāṃ kuryātsopadrave bhave //",
  "S04bsa052_u:101_0": "sarva vināśi",
  "S04bsa052_u:dhs_5.179_0": "tailavartipraṇāśena dīpanāśo yathā dhruvam /",
  "S04bsa052_u:dhs_5.179_1": "karmakriyā tathā kasya vinipātaḥ surālayāt /",
  "S04bsa052_u:dhs_5.179_2": "bhittināśo yathāvaśyaṃ cittanāśo dhruvaṃsthitaḥ //",
  "S04bsa052_u:dhs_5.180_0": "karmanāśāttathā saukhyamavaśyaṃ vinipadyate /",
  "S04bsa052_u:dhs_5.180_1": "kṣīṇapuṇyāḥ nipatyante devāḥ sarve surālayāt //",
  "S04bsa052_u:dhs_5.181_0": "anityataiṣāṃ sarveṣāṃ sattvānāṃ vinipātikā /",
  "S04bsa052_u:dhs_5.181_1": "mṛtyuḥ pivati bhūtāni jarā pivati yauvanam //",
  "S04bsa052_u:dhs_5.182_0": "vyādhiḥ pivati cārogyaṃ na ca loko 'vabudhyate /",
  "S04bsa052_u:dhs_5.182_1": "upapannāḥ subahuśaḥ pratītāścāpyanekaśaḥ //",
  "S04bsa052_u:dhs_5.183_0": "jāyate jīryate cāyaṃ cyavane copapadyate /",
  "S04bsa052_u:dhs_5.183_1": "na kṣaṇo 'sti muhūrto vā parivartastathāpi vā //",
  "S04bsa052_u:dhs_5.184_0": "yatra mṛtyurvilambena na ca loko 'vabudhyate /",
  "S04bsa052_u:dhs_5.184_1": "upapannāstu bahuśaḥ pratītāścāpyanekaśaḥ //",
  "S04bsa052_u:dhs_5.185_0": "yanna mṛtyuvilambaḥ syānna ca loko 'vabudhyate /",
  "S04bsa052_u:dhs_5.185_1": "anityaṃ jīvitaṃ sarva na vilambi ca yauvanam //",
  "S04bsa052_u:dhs_5.186_0": "sarvabhūtānyanityāni na ca loko 'vabudhyate /",
  "S04bsa052_u:dhs_5.186_1": "ante krameṇa naśyanti bhāvāḥ kṣaṇavilamvinaḥ //",
  "S04bsa052_u:dhs_5.187_0": "sambaddhāḥ karmasūtreṇa na ca loko 'vabudhyate /",
  "S04bsa052_u:dhs_5.187_1": "devakoṭisahastrāṇi vanopavanasevinām //",
  "S04bsa052_u:dhs_5.188_0": "nimīlitāni kālena na ca loko 'vabudhyate /",
  "S04bsa052_u:dhs_5.188_1": "paṅkābhāvacarā devāḥ pramattā bhogatṛṣṇayā //",
  "S04bsa052_u:dhs_5.189_0": "yāsyanti vilayaṃ sarve na ca loko 'vabudhyate /",
  "S04bsa052_u:dhs_5.189_1": "phenabudbudasaṅkāśaṃ svapnadravyopamaṃ sukham //",
  "S04bsa052_u:dhs_5.190_0": "kṣayaṃ prayāti śīghraṃ ca na ca loko 'vabudhyate /",
  "S04bsa052_u:dhs_5.190_1": "sarvasya sarvathā sarvo vināśo niyato bhave //",
  "S04bsa052_u:dhs_5.191_0": "na ca bālasya saṃsārānnirvedamupapadyate /",
  "S04bsa052_u:dhs_5.191_1": "na sarvaḥ sarvathā sarva sarvopāyaiḥ prayatnaśaḥ /",
  "S04bsa052_u:dhs_5.191_2": "saṃtrātā bhavane prāpte mṛtyukāle sudāruṇe //",
  "S04bsa052_u:102_0": "mṛtyurityabhidhīyate",
  "S04bsa052_u:dhs_5.192_0": "vyucchettā sarvasaukhyānāṃ duḥkhanāmākaro mahān /",
  "S04bsa052_u:dhs_5.192_1": "viśleṣaḥ sarvabandhānāṃ mṛtyurityabhidhīyate //",
  "S04bsa052_u:dhs_5.193_0": "bhayopanetā bhūtānāṃ duḥkhānāmudadhiḥ samaḥ /",
  "S04bsa052_u:dhs_5.193_1": "vyāmohakarttā buddhīnāṃ mṛtyurityabhidhīyate //",
  "S04bsa052_u:dhs_5.194_0": "sañchettā jīvitānāmindriyāṇāṃ ca nāśakaḥ /",
  "S04bsa052_u:dhs_5.194_1": "amṛśyaḥ sarvabhūtānāṃ mṛtyurityabhidhīyate //",
  "S04bsa052_u:dhs_5.195_0": "adhṛṣyaḥ sarvabhūtānāmajeyaḥ sarvakarmaṇām /",
  "S04bsa052_u:dhs_5.195_1": "vināśaḥ sarvasattvānāṃ mṛtyurityabhidhīyate //",
  "S04bsa052_u:dhs_5.196_0": "avaśyambhāvi tattvānāmantakaṃ sarvadehinām /",
  "S04bsa052_u:dhs_5.196_1": "nikāyabhāganāśo 'yaṃ mṛtyurityabhidhīyate //",
  "S04bsa052_u:dhs_5.197_0": "sadeva yakṣagandharvapiśācoragarakṣasām /",
  "S04bsa052_u:dhs_5.197_1": "kālacakravināśī (ca) mṛtyurityabhidhīyate //",
  "S04bsa052_u:dhs_5.198_0": "asaṃyamī pramāthī ca bahnivat sarvadehinām /",
  "S04bsa052_u:dhs_5.198_1": "krūraścāvinivarttyaśca mṛtyurityabhidhīyate //",
  "S04bsa052_u:dhs_5.199_0": "skandhāyatananāśaśca ārupyasyātha cetasaḥ /",
  "S04bsa052_u:dhs_5.199_1": "kāladharmo mahāveśo mṛtyurityabhidhīyate //",
  "S04bsa052_u:dhs_5.200_0": "sa eva dhā(ta)ve śīghraṃ vinipātāya dehinām /",
  "S04bsa052_u:dhs_5.200_1": "śreyase kriyatāṃ yatno mā pramādeḥ manaḥ kṛthāḥ //",
  "S04bsa052_u:103_0": "gataṃ jīvanaṃ nāyāti",
  "S04bsa052_u:dhs_5.201_0": "yathā (hi śīghra) gamanaṃ pakṣiṇāṃ pavanasya vā /",
  "S04bsa052_u:dhs_5.201_1": "tathā śīghrataraṃ yāti jīvitaṃ sarvadehinām //",
  "S04bsa052_u:dhs_5.202_0": "gato nivartate vāyurnivartante ca pakṣiṇaḥ /",
  "S04bsa052_u:dhs_5.202_1": "jīvitaṃ yanniruddhaṃ tu tasya nāgamanaṃ punaḥ //",
  "S04bsa052_u:dhs_5.203_0": "drutaṃ kṣīyanti karmāṇi drutamabhyeti cāntakaḥ /",
  "S04bsa052_u:dhs_5.203_1": "avaśyambhāvi viśleṣaṃ na ca vindanti devatāḥ //",
  "S04bsa052_u:dhs_5.204_0": "anirvāyo mahāvegaścatuḥsatyanivarhaṇaḥ /",
  "S04bsa052_u:dhs_5.204_1": "avaśyambhāvi balavāneṣa mṛtyurupaiti ca //",
  "S04bsa052_u:dhs_5.205_0": "śruti pramādino devāḥ sukhena parivañcitāḥ /",
  "S04bsa052_u:dhs_5.205_1": "na vindanti mahad duḥkhaṃ yadavaśyaṃ bhaviṣyati //",
  "S04bsa052_u:dhs_5.206_0": "saṃskṛtasya hi sarvasya samayasya viśeṣataḥ /",
  "S04bsa052_u:dhs_5.206_1": "vināśo bhavati (cā)sau dharmateyaṃ bhave bhave //",
  "S04bsa052_u:dhs_5.207_0": "jarāyauvananāśāya prāṇanāśāya cāntakaḥ /",
  "S04bsa052_u:dhs_5.207_1": "vipattibhūtanāśāya sthitā (vai) nāśahetavaḥ //",
  "S04bsa052_u:dhs_5.208_0": "evaṃvidhe mahāghore vyasane (vai) mahad bhaye /",
  "S04bsa052_u:dhs_5.208_1": "pramādino hi yad devāḥ nūnamete ca cetanāḥ //",
  "S04bsa052_u:dhs_5.209_0": "anāgatabhayaṃ yo hi paśyati jñānacakṣuṣā /",
  "S04bsa052_u:dhs_5.209_1": "sa paṇḍita iti jñeyo viparītastu bāliśaḥ //",
  "S04bsa052_u:104_0": "karmakṣaye sukhasya nāśaḥ",
  "S04bsa052_u:dhs_5.210_0": "vimūḍhamanasaḥ sarve vañcitāḥ svena cetasā /",
  "S04bsa052_u:dhs_5.210_1": "karmakṣaye tu naśyanti dīpā snehavaśādiva //",
  "S04bsa052_u:dhs_5.211_0": "anekaviṣayāṇāṃ ca idaṃ saukhyamanuttamam /",
  "S04bsa052_u:dhs_5.211_1": "bhuktvā karmakṣayo bhūta vinipāto bhaviṣyati //",
  "S04bsa052_u:dhs_5.212_0": "jalataraṅgacapalaṃ jīvitaṃ yāti dehinām /",
  "S04bsa052_u:dhs_5.212_1": "na ca budbudaniḥsāramavagacchanti bāliśāḥ //",
  "S04bsa052_u:dhs_5.213_0": "phenarāśiściraṃ tiṣṭhed upāyaiḥ katibhirnanu /",
  "S04bsa052_u:dhs_5.213_1": "na tu devāściraṃ tiṣṭhantyanityo bhāvanamiti //",
  "S04bsa052_u:105_0": "lobhavaśādeva mṛtyorupekṣā",
  "S04bsa052_u:dhs_5.214_0": "kṛṣyate bhūriyaṃ sarvā manujaiḥ phalakāṃkṣibhiḥ /",
  "S04bsa052_u:dhs_5.214_1": "na ca saṃdṛśyate mṛtyurlābhasaktairapaṇḍitaiḥ //",
  "S04bsa052_u:dhs_5.215_0": "kṣaṇe kṣaṇe vivardhante lobhāśā mohite jane /",
  "S04bsa052_u:dhs_5.215_1": "na ca vindanti saṃsārāḥ kṣīyamāṇāḥ kṣaṇe kṣaṇe //",
  "S04bsa052_u:106_0": "daṇḍatrayamupasaṃharati",
  "S04bsa052_u:dhs_5.216_0": "jarādaṇḍo 'yamabhyeti yauvanāntakaro nṛṇām /",
  "S04bsa052_u:dhs_5.216_1": "ārogyaśaktināśāya vyādhidaṇḍo 'yamāgataḥ /",
  "S04bsa052_u:dhs_5.216_2": "daṇḍatrayamidaṃ ghoraṃ sasurāsuranāśakam //",
  "S04bsa052_u:dhs_5.217_0": "abhyeti na ca mūḍho 'yaṃ lokaṃ paśyati bāliśaḥ /",
  "S04bsa052_u:dhs_5.217_1": "parasparaṃ pralobhācca svajanaṃ snehacañcalam //",
  "S04bsa052_u:dhs_5.218_0": "gacchatyanyonyasaṃśliṣṭo mohabaddhe jane janaḥ /",
  "S04bsa052_u:dhs_5.218_1": "putrapautraprapautrāṇāṃ vaśagāścāpi ye narāḥ //",
  "S04bsa052_u:107_0": "karmaskandhasya duḥkhāvahatvam",
  "S04bsa052_u:dhs_5.219_0": "sarve tena bhaviṣyanti tvaṃ tu saṅgena bādhyase /",
  "S04bsa052_u:dhs_5.219_1": "jīvitāntakaraḥ śatrurna viśaṅko mahābalaḥ //",
  "S04bsa052_u:dhs_5.220_0": "so 'vilambī mahāvego mṛtyureṣo 'bhyupaiti ca /",
  "S04bsa052_u:dhs_5.220_1": "calācalavidhirjñeyaḥ karmaskandhairnidarśitaḥ //",
  "S04bsa052_u:108_0": "devādīnāṃ kṣayo bhavati",
  "S04bsa052_u:dhs_5.221_0": "devanāgāḥ (sa)gandharvā piśācoragarākṣasāḥ /",
  "S04bsa052_u:dhs_5.221_1": "na śaktāścyavane kṣāntaṃ balaṃ tasya tathāgatam //",
  "S04bsa052_u:109_0": "tattvadarśako durgatiṃ nādhigacchati",
  "S04bsa052_u:dhs_5.222_0": "calācalavidhirjñeyaḥ karmaṇā tattvadarśakaḥ /",
  "S04bsa052_u:dhs_5.222_1": "aliptaḥ pāpakairdharmairna sa gacchati durgatim //",
  "S04bsa052_u:110_0": "iti anityatāvargaḥ pañcamaḥ",
  "S04bsa052_u:111_0": "(6) apramādavargaḥ",
  "S04bsa052_u:112_0": "pramādaratasya na mokṣaḥ",
  "S04bsa052_u:dhs_6.1_0": "yaḥ pramādarato janturnāsau mokṣāya kalpate /",
  "S04bsa052_u:dhs_6.1_1": "pramādaviṣamūḍhasya nirvāṇaṃ dūrameva tat //",
  "S04bsa052_u:113_0": "na pramāde manaḥ kāryam",
  "S04bsa052_u:dhs_6.2_0": "na pramādeṣu badhyet pramādaḥ śatruruttamaḥ /",
  "S04bsa052_u:dhs_6.2_1": "pramādaparamā devāḥ patanti narake punaḥ //",
  "S04bsa052_u:dhs_6.3_0": "svabhāvatāmimāṃ jñātvā dharmāṇāmudayavyayam /",
  "S04bsa052_u:dhs_6.3_1": "na pramāde manaḥ kārya pramādaviṣamuttamam //",
  "S04bsa052_u:dhs_6.4_0": "apramādo 'mṛtapadaṃ pramādo mṛtyunaḥ padam /",
  "S04bsa052_u:dhs_6.4_1": "apramattā na bhriyante pramattāstu sadātmṛtāḥ //",
  "S04bsa052_u:dhs_6.5_0": "yathā viṣaṃ tathā vahniḥ pramādaḥ prāṇināṃ tathā /",
  "S04bsa052_u:dhs_6.5_1": "pramādonmāditāḥ satvāḥ duḥkhād duḥkhaṃ prayānti te //",
  "S04bsa052_u:dhs_6.6_0": "apramattāḥ sadāmartyāḥ sarva prakramasaṃskṛtāḥ /",
  "S04bsa052_u:dhs_6.6_1": "prayānti paramāṃ śānti pramādo yatra nāsti hi //",
  "S04bsa052_u:dhs_6.7_0": "yaḥ pramāde rato janturna śubhānyanuceṣṭate /",
  "S04bsa052_u:dhs_6.7_1": "tasya dharmavimūḍhasya kutaḥ svargo bhaviṣyati? //",
  "S04bsa052_u:dhs_6.8_0": "pramādaṃ varjayed yasmāt pramādaṃ viṣamuttamam /",
  "S04bsa052_u:dhs_6.8_1": "apramattā na bhriyante pramattāstu sadātmṛtāḥ //",
  "S04bsa052_u:dhs_6.9_0": "saubhāgyaṃ prāpya yo martyaḥ pramādeṣu ca vartate /",
  "S04bsa052_u:dhs_6.9_1": "na paṇḍita itikhyāto viparītastu nānyathā //",
  "S04bsa052_u:dhs_6.10_0": "na pramādasya kālo hi harṣasya na kathañcana /",
  "S04bsa052_u:dhs_6.10_1": "vyāmohajananācceto mṛtyukāle mahābale //",
  "S04bsa052_u:114_0": "pramādamukhena pramādavarṇanam",
  "S04bsa052_u:dhs_6.11_0": "harṣo dhūmaḥ pramādo 'gnirdevān dahati naikaśaḥ /",
  "S04bsa052_u:dhs_6.11_1": "viṣayairmohitā mūḍhā na ca vindantyacakṣuṣaḥ //",
  "S04bsa052_u:dhs_6.12_0": "avyucchinnāni paśyanti saṃskārāṇi ca dehinām /",
  "S04bsa052_u:dhs_6.12_1": "yathā hi viṣayairmūḍhā nāvagacchanti yaddviṣaḥ //",
  "S04bsa052_u:dhs_6.13_0": "tasmāt pramādaṃ viṣavat kathayanti manīṣiṇaḥ /",
  "S04bsa052_u:dhs_6.13_1": "sukhaṃ na dṛśyate pūrva pramādomandabuddhibhiḥ //",
  "S04bsa052_u:dhs_6.14_0": "(yathā) pramādopakṛtāḥ prayānti narakaṃ punaḥ /",
  "S04bsa052_u:dhs_6.14_1": "phale prāpte pramādo 'yaṃ paścāt santapyate vyathā //",
  "S04bsa052_u:115_0": "pramādo 'narthakaraḥ",
  "S04bsa052_u:dhs_6.15_0": "sarvānarthakaro dṛṣṭaḥ pramādaḥ paṇḍitaiḥ naraiḥ /",
  "S04bsa052_u:dhs_6.15_1": "tathā ca kuśalaṃ prāyo yaḥ pramādaṃ na sevate //",
  "S04bsa052_u:dhs_6.16_0": "duḥkhaṃ yasya bhavediṣṭaṃ sa pramādaṃ niṣevatām /",
  "S04bsa052_u:dhs_6.16_1": "na pramādaparaḥ kaścit kadācit sukhamāpnuyāt //",
  "S04bsa052_u:116_0": "pramādaśūnyānāmacyutapadaprāptiḥ",
  "S04bsa052_u:dhs_6.17_0": "pramādaviratāḥ santo gacchanti padamacyutam /",
  "S04bsa052_u:dhs_6.17_1": "nā pramādaparaḥ kaścinnarake duḥkhitānnayet //",
  "S04bsa052_u:dhs_6.18_0": "yadi devāḥ sahantīmaṃ ramante mandamedhasaḥ /",
  "S04bsa052_u:dhs_6.18_1": "tiraścāṃ hi surāṇāṃ ca viśeṣo naiva vidyate //",
  "S04bsa052_u:117_0": "pramādavaśāt devalokād patanti",
  "S04bsa052_u:dhs_6.19_0": "pratyekaṃ karmavaicitryaṃ pramādaparamāḥ surāḥ /",
  "S04bsa052_u:dhs_6.19_1": "nāvagacchanti patanaṃ devalokād bhaviṣyati //",
  "S04bsa052_u:dhs_6.20_0": "sannikṛṣṭaṃ sadā duḥkhaṃ patanaṃ vā bhaviṣyati /",
  "S04bsa052_u:dhs_6.20_1": "devalokottarā devā yathā syāt sukhamātmanaḥ //",
  "S04bsa052_u:dhs_6.21_0": "devalokaṃ samāsādya yaḥ pramādeṣu rakṣate /",
  "S04bsa052_u:dhs_6.21_1": "sa kṣīṇaśubhakarmāntaṃ cyavanānte vibudhyate //",
  "S04bsa052_u:dhs_6.22_0": "mā pramādaparobhūyāḥ pramādo nocitaḥ suraiḥ /",
  "S04bsa052_u:dhs_6.22_1": "pramādairdoṣavihatāścyavanti tridaśālayāt //",
  "S04bsa052_u:118_0": "pramādavaśagaḥ puruṣaḥ nāśameti",
  "S04bsa052_u:dhs_6.23_0": "dahyate puruṣaḥ sarvaḥ pramādena vimohitaḥ /",
  "S04bsa052_u:dhs_6.23_1": "sa paścād vigate tasmin pratyādeśena rakṣyate //",
  "S04bsa052_u:dhs_6.24_0": "doṣodbhavāmimāṃ bhūmiṃ pramādāvṛttaśādvalam /",
  "S04bsa052_u:dhs_6.24_1": "vicaranti sadā mūḍhāḥ surāḥ satkṛtamohitāḥ //",
  "S04bsa052_u:dhs_6.25_0": "cañcalā viṣamāstīvrā pramādāḥ kāmahetavaḥ /",
  "S04bsa052_u:dhs_6.25_1": "na teṣāṃ viśvased vīro yasmāt svapnopamā hi te //",
  "S04bsa052_u:119_0": "kāmaḥ nārakasya heturiti",
  "S04bsa052_u:dhs_6.26_0": "na svapno narake hetuḥ kāmāḥ svapnasya hetukāḥ /",
  "S04bsa052_u:dhs_6.26_1": "tasmāt kāmamimaṃ muktvā nityaṃ sucaritaṃ caret //",
  "S04bsa052_u:120_0": "apramādātsarva prāptuṃ śaknoti",
  "S04bsa052_u:dhs_6.27_0": "yatrāvāptaṃ padaṃ kṛtsnaṃ suraiḥ kāmavimohitaiḥ /",
  "S04bsa052_u:dhs_6.27_1": "tat prāpyate padaṃ vīrairapramādaparairnaraiḥ //",
  "S04bsa052_u:121_0": "pramādamūlasaṃsāraḥ",
  "S04bsa052_u:dhs_6.28_0": "pramādamūlasaṃsāro devānāmālayastathā /",
  "S04bsa052_u:dhs_6.28_1": "ye pramādaviṣairmattāste magnā bhavasaṅkaṭe //",
  "S04bsa052_u:dhs_6.29_0": "tamaḥ pramādamūlañca avidyā hayapakārikā /",
  "S04bsa052_u:dhs_6.29_1": "andhakāreṇa ye mūḍhāsteṣāṃ cakṣurna vidyate //",
  "S04bsa052_u:122_0": "pramādaḥ mohātmakaḥ",
  "S04bsa052_u:123_0": "tejasā hi tathā mūlairagninā na ca kathyate /",
  "S04bsa052_u:dhs_6.30_0": "mohānāṃ pravarastadvat pramādaḥ parikīrtyate //",
  "S04bsa052_u:dhs_6.31_0": "pramādānalataptena manasā tad viceṣṭate /",
  "S04bsa052_u:dhs_6.31_1": "muhayante yena te bālāḥ prayānti narakaṃ punaḥ //",
  "S04bsa052_u:124_0": "pramādonmāditaḥ sukhamevānubhavati",
  "S04bsa052_u:dhs_6.32_0": "pramādonmāditā devāstrividhā ye calātmakāḥ /",
  "S04bsa052_u:dhs_6.32_1": "viyogaduḥkhaṃ vismṛtya saṃyoge sukhakāṃkṣiṇaḥ //",
  "S04bsa052_u:125_0": "patanāntameva jīvanam",
  "S04bsa052_u:dhs_6.33_0": "upasthite mahāduḥkhe patanānte hi jīvite /",
  "S04bsa052_u:dhs_6.33_1": "paścād vahanti virasaṃ patanāntaṃ sukhaṃ calam //",
  "S04bsa052_u:dhs_6.34_0": "saṃyogo viprayogāntaḥ patanāntaḥ sukhaṃ sadā /",
  "S04bsa052_u:dhs_6.34_1": "jarāntaṃ yauvanaṃ sarva karmāntaḥ sarvadehinām //",
  "S04bsa052_u:126_0": "saṃsāraḥ karmanāṭakasambaddhaḥ",
  "S04bsa052_u:dhs_6.35_0": "śubhāśubhena baddhā hi karmaṇā sarvadehinaḥ /",
  "S04bsa052_u:dhs_6.35_1": "naṭavannaṭayantyete gatyāṃ gatyāṃ pṛthak pṛthak //",
  "S04bsa052_u:dhs_6.36_0": "karmanāṭakasambaddhaḥ saṃsāro bhramate sadā /",
  "S04bsa052_u:dhs_6.36_1": "na tatra viśvaseddhīmānanityā karmaṇāṃ gatiḥ //",
  "S04bsa052_u:127_0": "pramādaḥ paramodoṣaḥ",
  "S04bsa052_u:dhs_6.37_0": "sarvapāpāni viṣavat pramādaḥ paribarjyatām /",
  "S04bsa052_u:dhs_6.37_1": "pramādena tu ye muktā (ste) tīrṇāsti bhavārṇavāt //",
  "S04bsa052_u:dhs_6.38_0": "prapātapatito doṣī kadācidapi jīvati /",
  "S04bsa052_u:dhs_6.38_1": "na pramādaprapatitaḥ kadāpi sukhavān bhavet //",
  "S04bsa052_u:dhs_6.39_0": "pramādaḥ paramo doṣaḥ kadācit sarvakarmasu /",
  "S04bsa052_u:dhs_6.39_1": "na rātrau na divā tasya śubhaṃ bhavati karhicit //",
  "S04bsa052_u:dhs_6.40_0": "yat sukhaṃ laukikaṃ kiñcid yacca lokottaraṃ matam /",
  "S04bsa052_u:dhs_6.40_1": "naśyate tat pramādena tasmāt tat parivarjayet //",
  "S04bsa052_u:128_0": "apramādo 'mṛtapadam",
  "S04bsa052_u:dhs_6.41_0": "apramādo 'mṛtapadaṃ pramādo mṛtyunaḥ padam /",
  "S04bsa052_u:dhs_6.41_1": "apramādena te devāḥ devānāṃ śreṣṭhatāṃ gatāḥ //",
  "S04bsa052_u:dhs_6.42_0": "pramādamūlaḥ saṃsāraḥ apramādaśca (sad) gatiḥ /",
  "S04bsa052_u:dhs_6.42_1": "tasmād pramādavirataḥ sukhī bhavati sarvadā //",
  "S04bsa052_u:129_0": "duḥkhād vibheti cet pramādaṃ parityajet",
  "S04bsa052_u:dhs_6.43_0": "icchate yatsukhaṃ nityaṃ yaśca duḥkhād vibheti (vai) /",
  "S04bsa052_u:dhs_6.43_1": "sa (hi) pramādād viramet pramādo viṣavannṛṇām //",
  "S04bsa052_u:dhs_6.44_0": "pramādanidrāvihatā pramādaviṣamohitāḥ /",
  "S04bsa052_u:dhs_6.44_1": "prapātaṃ hi prapadyante janāḥ śukla kṛtātmakāḥ //",
  "S04bsa052_u:130_0": "apramādaḥ paraṃ śreyaḥ",
  "S04bsa052_u:dhs_6.45_0": "apramādaḥ paraṃ śreyo na pramādaḥ kathañcanaḥ /",
  "S04bsa052_u:dhs_6.45_1": "apramādena sukhinaḥ pramādena (su)duḥkhitāḥ //",
  "S04bsa052_u:131_0": "pramādamūḍhāḥ narakaṃ vrajanti",
  "S04bsa052_u:dhs_6.46_0": "pramādamūḍhā hi narā bhūyo madyena mohitā /",
  "S04bsa052_u:dhs_6.46_1": "dhik pramādavimūḍhāste caranti narakaṃ punaḥ //",
  "S04bsa052_u:dhs_6.47_0": "pramādavāgurābaddhā viṣayārṇavasaṃsthitāḥ /",
  "S04bsa052_u:dhs_6.47_1": "tṛṣṇāviṣayasambaddho devaḥ krīḍatyanekaśaḥ //",
  "S04bsa052_u:dhs_6.48_0": "jātamātrasya devasya tat kṣaṇaṃ kṣīyate sukham /",
  "S04bsa052_u:dhs_6.48_1": "na vindanti vivaśāḥ pramādāvṛttacetasaḥ //",
  "S04bsa052_u:dhs_6.49_0": "pramādod bhrāntamanaso nityaṃ viṣayatatparāḥ /",
  "S04bsa052_u:dhs_6.49_1": "atṛptāḥ kāmabhogeṣu sukhena sukhitā hi ca //",
  "S04bsa052_u:dhs_6.50_0": "kāmānalena sandagdhāḥ vipramādena mohitāḥ /",
  "S04bsa052_u:dhs_6.50_1": "na vindanti balaṃ sarva vināśāntaṃ hi jīvitam //",
  "S04bsa052_u:dhs_6.51_0": "anekāni sahastrāṇi surāṇāṃ niyutāni ca /",
  "S04bsa052_u:dhs_6.51_1": "kāmānalena sandagdhāḥ pramādena vimohitāḥ //",
  "S04bsa052_u:132_0": "pramādayutāḥ patanti",
  "S04bsa052_u:dhs_6.52_0": "hriyate puruṣaḥ sarvaḥ pramādena vimohitaḥ /",
  "S04bsa052_u:dhs_6.52_1": "sa paścād vyasane prāpte budhyate tasya tatphalam //",
  "S04bsa052_u:dhs_6.53_0": "viṣavat prāṇahṛd dṛṣṭaḥ pramādastattvadarśibhiḥ /",
  "S04bsa052_u:dhs_6.53_1": "agnivad dahyate nityaṃ śastravacca nikṛntatiḥ //",
  "S04bsa052_u:dhs_6.54_0": "mitravad dṛśyate pūrva paścād bhavati śatruvat /",
  "S04bsa052_u:dhs_6.54_1": "vahiśaḥ sarvadevānāṃ pramādaḥ sampravartate //",
  "S04bsa052_u:dhs_6.55_0": "devāsuramanuṣyāṇāṃ nāgānāṃ ca viśeṣataḥ /",
  "S04bsa052_u:dhs_6.55_1": "pramādaḥ kāraṇaṃ dṛṣṭaṃ sarvānnarthān karoti saḥ //",
  "S04bsa052_u:dhs_6.56_0": "yaḥ pramādahato nityaṃ nāsau kalyāṇamarhati /",
  "S04bsa052_u:dhs_6.56_1": "kalyāṇavarjitaḥ puruṣo narakānupakarṣati //",
  "S04bsa052_u:dhs_6.57_0": "vividhā kṛtayastiryag pramādaparivañcitāḥ /",
  "S04bsa052_u:dhs_6.57_1": "maithune bhojane caiva yeṣāṃ buddhiḥ sadāratāḥ //",
  "S04bsa052_u:dhs_6.58_0": "yadā sucaritaṃ karma cāntībhūtaṃ divaukasām /",
  "S04bsa052_u:dhs_6.58_1": "bhaviṣyati tadābhūyaḥ kva yāsyanti pramādinaḥ //",
  "S04bsa052_u:dhs_6.59_0": "pramādavāriṇāṃ duḥṣṭāḥ karmavāyubhirāhatāḥ /",
  "S04bsa052_u:dhs_6.59_1": "patanti vṛkṣavad devā gatyāṃ gatyāṃ pṛthak pṛthak //",
  "S04bsa052_u:133_0": "surāṇāmapi saṃvegajanitaḥ śoko jāyate",
  "S04bsa052_u:dhs_6.60_0": "śataśo na hutaścaiva divi jātā divaukasaḥ /",
  "S04bsa052_u:dhs_6.60_1": "na ca saṃvegajanito hṛdi śokaḥ prajāyate //",
  "S04bsa052_u:dhs_6.61_0": "pramādakaluṣaṃ pītvā mohātpānaṃ divaukasaḥ /",
  "S04bsa052_u:dhs_6.61_1": "patanti narakaṃ tīvraṃ vahninā parivāritam //",
  "S04bsa052_u:134_0": "sudurlabhasya mānuṣasya janmanaḥ sāphalyavaiphalye",
  "S04bsa052_u:dhs_6.62_0": "sulabdhaṃ mānuṣaṃ janma ye labdhvā apramādinaḥ /",
  "S04bsa052_u:dhs_6.62_1": "kurvanti sukṛtaṃ karma devalokopagāminaḥ //",
  "S04bsa052_u:dhs_6.63_0": "durlabhaṃ mānuṣaṃ karma labdhvāpi ye pramādinaḥ /",
  "S04bsa052_u:dhs_6.63_1": "te pramādāt paribhrāntāḥ patanti narake narāḥ //",
  "S04bsa052_u:135_0": "mṛtyusamaye pramādī tapatyeva",
  "S04bsa052_u:dhs_6.64_0": "pramādaratasattvo yaḥ kṛpayā parivartate /",
  "S04bsa052_u:dhs_6.64_1": "sa paścānmṛtyusamaye tapyate svenacetasā //",
  "S04bsa052_u:136_0": "pramādasya dāhakatvam",
  "S04bsa052_u:dhs_6.65_0": "na tathā dahyate vahnirna ca śastraṃ vikṛntati /",
  "S04bsa052_u:dhs_6.65_1": "pañcendriyasamudbhūtaṃ pramādo dahyate tathā //",
  "S04bsa052_u:dhs_6.66_0": "sukharūpaṃ tathā duḥkhaṃ mitrarūpaṃ tathā ripuḥ /",
  "S04bsa052_u:dhs_6.66_1": "pramādināṃ hi tannityaṃ tasmāttaṃ parivarjayet //",
  "S04bsa052_u:dhs_6.67_0": "pramādatṛṣṇayā miśro rāgastadanuvardhakaḥ /",
  "S04bsa052_u:dhs_6.67_1": "trayaste ripavaḥ kruṣṭāḥ nāśayanti sukhaṃ nṛṇām //",
  "S04bsa052_u:dhs_6.68_0": "ye pramādaratā nityaṃ na ca dharmaratā budhāḥ /",
  "S04bsa052_u:dhs_6.68_1": "te mṛtyusamaye prāpte yamadūtaiḥ parākṛtāḥ //",
  "S04bsa052_u:137_0": "viṣavatpramādaṃ matvā tatparityāginaḥdhanyā",
  "S04bsa052_u:dhs_6.69_0": "pramādaṃ viṣavad ye tu parirakṣanti paṇḍitāḥ /",
  "S04bsa052_u:dhs_6.69_1": "te mṛtyusamaye prāpte bhavanti sukhabhāginaḥ //",
  "S04bsa052_u:dhs_6.70_0": "pramādaḥ paramo mṛtyurapramādaḥ paraṃ sukham /",
  "S04bsa052_u:dhs_6.70_1": "tasmāt sukhārthināḥ nityaṃ mā pramāde matiṃ kṛthāḥ //",
  "S04bsa052_u:138_0": "dhātvāyatana sammohaḥ śreyasāṃ vidhna",
  "S04bsa052_u:dhs_6.71_0": "dhātvāyatanasammohaḥ śreyasāṃ vighnakārakaḥ /",
  "S04bsa052_u:dhs_6.71_1": "sanyāsaḥ sarvakarmāṇāṃ pramādaḥ sampravartate //",
  "S04bsa052_u:dhs_6.72_0": "doṣayantravilagnāya māyādvārasya dūtakaḥ /",
  "S04bsa052_u:dhs_6.72_1": "sammohasyāgraṇī pāpaḥ pramādaḥ sampravartate //",
  "S04bsa052_u:139_0": "pramādaratāḥ mṛtyumukhaṃ prati gacchanti",
  "S04bsa052_u:dhs_6.73_0": "ye pramādaratā bālāste mṛtyorhastamāsthitāḥ /",
  "S04bsa052_u:dhs_6.73_1": "pramādasevakā ye tu te sarve nidhanaṃgatā //",
  "S04bsa052_u:140_0": "pramādino devā api kṣīṇapuṇyāḥ bhavanti",
  "S04bsa052_u:dhs_6.74_0": "puṇyakṣayāya devānāṃ pramādena vihiṃsitāḥ /",
  "S04bsa052_u:dhs_6.74_1": "patanti sukhasaṃmūḍhāstrāṇaṃ teṣāṃ tadā kutaḥ //",
  "S04bsa052_u:141_0": "saddharmācaraṇaṃ bhūtadayaiva",
  "S04bsa052_u:dhs_6.75_0": "eko dharmastathāśreyaḥ kṛpayā saṃyataḥ pṛthuḥ /",
  "S04bsa052_u:dhs_6.75_1": "kṣāntiścāpi sadā yuktā dayā bhūteṣu sarvadā //",
  "S04bsa052_u:dhs_6.76_0": "balabhūtā bhavantyete mṛtyukāle mahābhaye /",
  "S04bsa052_u:dhs_6.76_1": "tasmāt pramādarahitaiḥ sevanīyāḥ prayatnataḥ //",
  "S04bsa052_u:142_0": "vidyāvidhijñasyaiva prāṇinaḥ śāntirjāyate",
  "S04bsa052_u:dhs_6.77_0": "avidyāvartanaṃ śreyo vidyāyā rakṣaṇaṃ sadā /",
  "S04bsa052_u:dhs_6.77_1": "vidyāvidhijño yaḥ (satvaḥ) pramādastasya śāmyati /",
  "S04bsa052_u:dhs_6.77_2": "puruṣārtho niyato (hyatra) yat pramādasya varjanam //",
  "S04bsa052_u:dhs_6.78_0": "apramādaratasyaiva puruṣārthaḥ satāṃ mataḥ /",
  "S04bsa052_u:dhs_6.78_1": "pramādo bandhanaṃ prāyo muktistasyāpramādataḥ //",
  "S04bsa052_u:143_0": "pramādasevanād bandhanam",
  "S04bsa052_u:dhs_6.79_0": "evaṃ matvā sadā devo yaḥ pramādena rakṣati /",
  "S04bsa052_u:dhs_6.79_1": "sa paścānmṛtyusamaye jñāsyate tasya tatphalam //",
  "S04bsa052_u:144_0": "santoṣa eva nirvāṇasādhanam",
  "S04bsa052_u:dhs_6.80_0": "yathā yathā hi santoṣaḥ sevyate yatibhiḥ sadā /",
  "S04bsa052_u:dhs_6.80_1": "tathā tathā hi nirvāṇamanike tasya vartate //",
  "S04bsa052_u:dhs_6.81_0": "virāgaḥ sarvakāmeṣu nirvāṇe ca pravartatām /",
  "S04bsa052_u:dhs_6.81_1": "nāsau mārasya viṣayaḥ kadācit sampravartate //",
  "S04bsa052_u:145_0": "jñānenaiva duḥkhaprahāṇam",
  "S04bsa052_u:dhs_6.82_0": "narāṇāṃ paśya manaso nityaṃ vyāpārameva ca /",
  "S04bsa052_u:dhs_6.82_1": "udyogaśca sadājñānaṃ sa kathaṃ duḥkhameṣyati //",
  "S04bsa052_u:146_0": "kaḥ bandhanamukto bhavati?",
  "S04bsa052_u:dhs_6.83_0": "atītabhayasampannaḥ pratyutpanne ca buddhimān /",
  "S04bsa052_u:dhs_6.83_1": "anāgatavidhijño yaḥ sa muktaḥ kleśabandhanāt //",
  "S04bsa052_u:dhs_6.84_0": "apramādarato nityamaviśvāse ca kātaraḥ /",
  "S04bsa052_u:dhs_6.84_1": "saṃjñānasevī vimalo nirvāṇasyāntike sthitaḥ //",
  "S04bsa052_u:147_0": "mahatsukhaṃ pramādena naśyati",
  "S04bsa052_u:dhs_6.85_0": "pramādenāpi naśyanti devāḥ prāpyamahatsukham /",
  "S04bsa052_u:dhs_6.85_1": "kiṃ punaryena vā mūḍhāḥ pramādavaśasevinaḥ //",
  "S04bsa052_u:dhs_6.86_0": "mṛtaḥ sa naro bhavati yaḥ pramādavihāravān /",
  "S04bsa052_u:dhs_6.86_1": "jīvite ca pramatto 'yaṃ satataṃ jñānadhāraṇe //",
  "S04bsa052_u:148_0": "pramādāpramādayorantaram",
  "S04bsa052_u:dhs_6.87_0": "apramādapramādābhyāmidamantaramiṣyate /",
  "S04bsa052_u:dhs_6.87_1": "mṛtyuṃ ca varjayed doṣaṃ pramādaṃ duḥkhamūlakam //",
  "S04bsa052_u:dhs_6.88_0": "nityaṃ pramuditā devāḥ nityaṃ pramuditā vayam /",
  "S04bsa052_u:dhs_6.88_1": "pakṣiṇāṃ ca surāṇāṃ ca viśeṣo nopalabhyate //",
  "S04bsa052_u:dhs_6.89_0": "na dharmācaraṇaṃ dṛṣṭaṃ mokṣacaryā na yātyasau /",
  "S04bsa052_u:dhs_6.89_1": "tathaiva yadi devānāṃ te gatāḥ pakṣibhiḥ samā //",
  "S04bsa052_u:dhs_6.90_0": "ye pramādavinirmuktā ye ca dharmaratāḥ sadā /",
  "S04bsa052_u:dhs_6.90_1": "te devāḥ satpathā loke na pramādavihāriṇaḥ //",
  "S04bsa052_u:dhs_6.91_0": "yadi krīḍāratā devāḥ pramādacaritāḥ sadā /",
  "S04bsa052_u:dhs_6.91_1": "devānāṃ ca khagānāṃ ca viśeṣo nopalabhyate //",
  "S04bsa052_u:149_0": "dharmapatitaḥ jātyā na śobhate",
  "S04bsa052_u:dhs_6.92_0": "karmaṇāṃ tu viśeṣeṇa jātirdharmairviśiṣyate /",
  "S04bsa052_u:dhs_6.92_1": "na dharmapatitaḥ kaścid jātyā bhavati śobhanaḥ //",
  "S04bsa052_u:dhs_6.93_0": "yena nindanti saṃsāramimaṃ sarvakṣayātmakam /",
  "S04bsa052_u:dhs_6.93_1": "te surāpisamā nityaṃ pakṣibhirmūḍhabuddhibhiḥ //",
  "S04bsa052_u:dhs_6.94_0": "yeṣāmevasthitā buddhiramatā dharmagocare /",
  "S04bsa052_u:dhs_6.94_1": "te devāḥ sammattā loke na pramādavicāriṇaḥ //",
  "S04bsa052_u:dhs_6.95_0": "ye janmahetuprabhavaṃ duḥkhaṃ budhyanti śobhanam /",
  "S04bsa052_u:dhs_6.95_1": "te devā na tu ye saktāḥ kāmeṣu hitakāriṣu //",
  "S04bsa052_u:dhs_6.96_0": "viyujyamānā bahuśo bhṛtyasvajanabāndhavaiḥ /",
  "S04bsa052_u:dhs_6.96_1": "ye nodvijanti saṃsāre te devāḥ pakṣibhiḥ samāḥ //",
  "S04bsa052_u:150_0": "madyapānādhikaḥ pramādaḥ",
  "S04bsa052_u:dhs_6.97_0": "madyapānādhiko dṛṣṭaḥ pramādastattvadarśibhiḥ /",
  "S04bsa052_u:dhs_6.97_1": "jīryate madyapānaṃ hi pramādo naiva jīryate //",
  "S04bsa052_u:151_0": "pramādamatto gatipañcake bhramate",
  "S04bsa052_u:dhs_6.98_0": "pramādopahatoloko bhramate gatipañcake /",
  "S04bsa052_u:dhs_6.98_1": "tasmāt pramādamatto hi sarvopāyairviśiṣyate //",
  "S04bsa052_u:152_0": "pramādaḥ madyādapi hīnataraḥ",
  "S04bsa052_u:dhs_6.99_0": "ekāhaṃ paramaṃ madyaṃ pramādayati dehinaḥ /",
  "S04bsa052_u:dhs_6.99_1": "pramādaḥ kalpakoṭibhirbhramato 'pi na jīryate //",
  "S04bsa052_u:dhs_6.100_0": "ye pramādairvirahitāste gatāḥ padamavyayam /",
  "S04bsa052_u:dhs_6.100_1": "ye tu pramādavaśagāste bhavanti khagā narāḥ //",
  "S04bsa052_u:dhs_6.101_0": "hitārthinā manuṣyeṇa pramādovarjya eva hi /",
  "S04bsa052_u:dhs_6.101_1": "yasmāt pramādavaśagāḥ kleśā buddhena deśitāḥ //",
  "S04bsa052_u:153_0": "devānāṃ kṛte 'pi pramādo heya eva",
  "S04bsa052_u:dhs_6.102_0": "khagā yadi pramādena kurvanti laghucetasaḥ /",
  "S04bsa052_u:dhs_6.102_1": "kasmāddevāḥ pramādaṃ(taṃ) na jahaṃti viśeṣataḥ //",
  "S04bsa052_u:dhs_6.103_0": "yastu dūrāt pramādena bhayaṃ nāvaiti durmatiḥ /",
  "S04bsa052_u:dhs_6.103_1": "so 'vaśyaṃ vyasane prāpte paścāttāpena dahyate //",
  "S04bsa052_u:dhs_6.104_0": "patanaṃ devalokāt te dānai rakṣanti dāruṇam /",
  "S04bsa052_u:dhs_6.104_1": "tad vicintya pramādaste na saṃsevyaḥ kathañcana //",
  "S04bsa052_u:dhs_6.105_0": "ye pramādaratā nityaṃ na te saukhyasya bhāginaḥ /",
  "S04bsa052_u:dhs_6.105_1": "pramādo duḥkhamūlaśca mūlamekaṃ sudāruṇam //",
  "S04bsa052_u:dhs_6.106_0": "padmakoṭisahastrāṇi niyutānyarbudāni ca /",
  "S04bsa052_u:dhs_6.106_1": "asaṃkhyāni ca devānāṃ pramādena vitanvitāḥ //",
  "S04bsa052_u:154_0": "apramādaḥ paraṃ mitraṃ pramādaśca śatruḥ",
  "S04bsa052_u:dhs_6.107_0": "apramādaḥ paraṃ(mitraṃ) nityaṃ hitakaraṃ nṛṇām /",
  "S04bsa052_u:dhs_6.107_1": "pramādastu paraṃ śatrustasyanmitraparo bhavet //",
  "S04bsa052_u:dhs_6.108_0": "śubhasyāntakaro hayeṣa viṣavad dāruṇaṃ param /",
  "S04bsa052_u:dhs_6.108_1": "durgatīnāṃ paraṃ mārgaḥ pramāda iti kathyate //",
  "S04bsa052_u:dhs_6.109_0": "pramādena pramattā ye viṣayaiścāpi rañjitāḥ /",
  "S04bsa052_u:dhs_6.109_1": "narāste mūḍhamanaso nityaṃ duḥkhasya bhoginaḥ //",
  "S04bsa052_u:155_0": "jñānaśūnyāḥ bhayaduḥkhamavigaṇya paśubhiḥ samāḥ bhavanti",
  "S04bsa052_u:dhs_6.110_0": "yeṣāṃ bhayaṃ na duḥkhaṃ (ca) na ca jñānāvalokanam /",
  "S04bsa052_u:dhs_6.110_1": "paśubhiste samāviṣṭā na purā sukhakāṃkṣiṇaḥ //",
  "S04bsa052_u:dhs_6.111_0": "āhāramaithunaratiḥ paśūnāṃ hṛdi vartate /",
  "S04bsa052_u:dhs_6.111_1": "sā ratiryadi devānāṃ te gatāḥ paśubhiḥ samāḥ //",
  "S04bsa052_u:156_0": "pramādaḥ mṛtyoḥ paryāya eva",
  "S04bsa052_u:dhs_6.112_0": "krīḍantyatiśayaṃ hyete mṛtyorgamye puraḥsthitā /",
  "S04bsa052_u:dhs_6.112_1": "samprāpte mṛtyusamaye phalaṃ dāsyanti (dāruṇam) //",
  "S04bsa052_u:dhs_6.113_0": "viṣavat pariheyo('yaṃ) sarvairapi (suduḥsahaḥ) /",
  "S04bsa052_u:dhs_6.113_1": "mṛtyoḥ paryāyanāmaiṣa pramādo hṛdi dehinām //",
  "S04bsa052_u:dhs_6.114_0": "pramādena hatān pūrvaṃ paścānmṛtyuḥ pramardati /",
  "S04bsa052_u:dhs_6.114_1": "dharmajīvitasaukhyānāṃ tamekāṃśaṃ prakathyate //",
  "S04bsa052_u:157_0": "apramāda eva svargamārgaḥ",
  "S04bsa052_u:dhs_6.115_0": "apramāda iti khyātaḥ svargamārga pradeśakaḥ /",
  "S04bsa052_u:dhs_6.115_1": "arthānathau samāvetau paścānmokṣastathaiva (ca) //",
  "S04bsa052_u:158_0": "apramādaḥ guṇaḥ pramāda eva doṣaḥ",
  "S04bsa052_u:dhs_6.116_0": "apramādaḥ pramādaśca guṇadoṣasamāvibhau /",
  "S04bsa052_u:dhs_6.116_1": "tatraiva mūḍhamanaso vijānanti ca dehinaḥ //",
  "S04bsa052_u:dhs_6.117_0": "śatruṇā saha rakṣanti jñāne pariharanti ca /",
  "S04bsa052_u:dhs_6.117_1": "pramādaviṣavṛkṣasya śākhāstistraḥ pratiṣṭhitāḥ //",
  "S04bsa052_u:dhs_6.118_0": "jarā vyādhiśca mṛtyuñca nityaṃ tasyoparisthitāḥ /",
  "S04bsa052_u:dhs_6.118_1": "jarādayo na bādhyante puruṣaṃ satkriyānvitam //",
  "S04bsa052_u:159_0": "apramādī sadā bhayanirmuktaḥ san sukhītiṣṭhati",
  "S04bsa052_u:dhs_6.119_0": "saṃsāre tiṣṭhate dhīmānapramādarataḥ sadā /",
  "S04bsa052_u:dhs_6.119_1": "nikṛntanti sadā doṣā na pramādaṃ pariṣvajet //",
  "S04bsa052_u:dhs_6.120_0": "sadā bhayavinirmuktaḥ sukhaṃ prāpnotyanuttamam /",
  "S04bsa052_u:dhs_6.120_1": "(a) pramādācca yat saukhyaṃ śāśvataṃ sa bhayaṃ hi tat //",
  "S04bsa052_u:dhs_6.121_0": "yattu tasmād vinirmuktaṃ tat saukhyaṃ dhruvamacyutam /",
  "S04bsa052_u:dhs_6.121_1": "śataśo manujā (hayatra) pramādena vimohitāḥ //",
  "S04bsa052_u:dhs_6.122_0": "tathāpi nāma vaśagāste pramāde pratiṣṭhitāḥ /",
  "S04bsa052_u:dhs_6.122_1": "catvāro hi viparyāsāḥ pramādasyoparisthitāḥ //",
  "S04bsa052_u:dhs_6.123_0": "pramādavirahāttepi naśyanti lokaśatravaḥ /",
  "S04bsa052_u:dhs_6.123_1": "yadanekavikalpo 'yamanekabhayasaṅkaṭaḥ //",
  "S04bsa052_u:dhs_6.124_0": "saṃsāro bhramate duḥkhe tat pramādasya ceṣṭitam /",
  "S04bsa052_u:dhs_6.124_1": "ekaḥ pramādavirahāt prāpyate sukhamacyutam //",
  "S04bsa052_u:dhs_6.125_0": "pramādena vinaśyanti sarvadharmā hatāstravāḥ /",
  "S04bsa052_u:dhs_6.125_1": "devānāṃ ca pramādo 'yamuparyupari vartate //",
  "S04bsa052_u:dhs_6.126_0": "kathaṃ pramādasammūḍhāḥ devā yāsyanti nirvṛtim /",
  "S04bsa052_u:dhs_6.126_1": "tade(ta)t saumyamanasā cintayitvā vikalpayet //",
  "S04bsa052_u:dhs_6.127_0": "tathā me hita māstheyaṃ yathā yat syāt (sukhāvaham) /",
  "S04bsa052_u:dhs_6.127_1": "ye devā yacca tatsaukhyaṃ paśyan yadapikiñcana //",
  "S04bsa052_u:160_0": "saṃskṛtasyaiva dhruvapadaprāptirbhavati",
  "S04bsa052_u:dhs_6.128_0": "tat sarva (hi) dhruvaṃ gatvā saṃskṛtasyaiṣa sambhavaḥ /",
  "S04bsa052_u:dhs_6.128_1": "avaśyaṃ te vinaśyanti ye bhāvāḥ saṃskṛtāścalāḥ //",
  "S04bsa052_u:161_0": "pramādavaśād devā api duḥkhabhāginaḥ bhavanti",
  "S04bsa052_u:dhs_6.129_0": "pramādaniratā (devā)nityaṃ duḥkhasya bhāginaḥ /",
  "S04bsa052_u:dhs_6.129_1": "pramādāpahatajano yasteṣāṃ kurute matiḥ //",
  "S04bsa052_u:dhs_6.130_0": "saṃviyoge samutpanne duḥkhena paritapyate /",
  "S04bsa052_u:dhs_6.130_1": "viṣayeṣu sakāmeṣu tṛṣṇāvanagateṣu ca //",
  "S04bsa052_u:dhs_6.131_0": "tena te vañcitā devāḥ pramādavaśavartinaḥ /",
  "S04bsa052_u:dhs_6.131_1": "mūlametadanarthānāṃ yatpramādānusevanam //",
  "S04bsa052_u:162_0": "pramādavarjanaṃ kṣemakaram",
  "S04bsa052_u:dhs_6.132_0": "tasyaitad varjanaṃ dhanyaṃ sarvakṣemakaraṃ mahat /",
  "S04bsa052_u:dhs_6.132_1": "satvā naivāpannasukhā duḥkhaiścāpi samanvitāḥ //",
  "S04bsa052_u:dhs_6.133_0": "tathā buddhiranuṣṭheyā yathā matsyā jalānugāḥ /",
  "S04bsa052_u:dhs_6.133_1": "svarge pramādavaśagā strīvidheyāśca te surāḥ //",
  "S04bsa052_u:163_0": "pramādino duḥkhabhāgino bhavanti",
  "S04bsa052_u:dhs_6.134_0": "te strīvahnivinirdagdhā nityaṃ duḥkhasya bhāginaḥ /",
  "S04bsa052_u:dhs_6.134_1": "tasmāt prayatnaśo devairaṅganā parivarjanam //",
  "S04bsa052_u:dhs_6.135_0": "karttavyaṃ kāmalolasya manasā dhṛtivardhanam /",
  "S04bsa052_u:dhs_6.135_1": "kāryākāryevimūḍhasya dharmādharme tathaiva ca //",
  "S04bsa052_u:dhs_6.136_0": "puruṣasyātmabhaṅgasya nirvāṇaṃ dūrameva tat /",
  "S04bsa052_u:dhs_6.136_1": "gurutābhāvatattvajño nipuṇo dharmagocaraḥ //",
  "S04bsa052_u:164_0": "dharmiṇa eva sukhamāpnuvanti",
  "S04bsa052_u:dhs_6.137_0": "dharmākāṃkṣī phalākāṃkṣī tādṛśaṃ labhate sukham /",
  "S04bsa052_u:dhs_6.137_1": "nidhautamaghakalmāṣāḥ nityaṃ dharmānuvartinaḥ //",
  "S04bsa052_u:165_0": "pramādavimohitā eva duḥkhamāpnuvanti",
  "S04bsa052_u:dhs_6.138_0": "sukhinaste sadā dṛṣṭā na pramādavihāriṇaḥ /",
  "S04bsa052_u:dhs_6.138_1": "pramādāpahataḥ pūrva pramādena vimohitaḥ //",
  "S04bsa052_u:166_0": "madyena devo 'pi pramādameti",
  "S04bsa052_u:dhs_6.139_0": "devo vā puruṣaścāpi na sukhasyāntike hi saḥ /",
  "S04bsa052_u:dhs_6.139_1": "mṛtaḥ sa puruṣo nityaṃ yo madyena pramādyati //",
  "S04bsa052_u:dhs_6.140_0": "madyadoṣādhṛtāḥ sarve bhavanti narake narāḥ /",
  "S04bsa052_u:dhs_6.140_1": "asaṃsargacaro doṣo madyamityabhidhīyate //",
  "S04bsa052_u:dhs_6.141_0": "madyena mohitā nityaṃ devāḥ narakagāminaḥ /",
  "S04bsa052_u:dhs_6.141_1": "asambhūteṣu rakṣante na sambhūte kathañcanaḥ //",
  "S04bsa052_u:dhs_6.142_0": "madātsvākāramalinā devāḥ kāmairvimohitāḥ /",
  "S04bsa052_u:dhs_6.142_1": "kāmena mohitā devā madyenāpi tathaiva ca //",
  "S04bsa052_u:167_0": "pramādī tattvaṃ na paśyati",
  "S04bsa052_u:dhs_6.143_0": "na tattvamatra paśyanti jātyandhā iva satpatham /",
  "S04bsa052_u:dhs_6.143_1": "pramādākulitaṃ cittaṃ na tattvamanupaśyati //",
  "S04bsa052_u:dhs_6.144_0": "pramādaścāgnivattasmāt parivarjyaḥ samantataḥ /",
  "S04bsa052_u:dhs_6.144_1": "pramādena vinaśyanti kuśalā dharmayonayaḥ //",
  "S04bsa052_u:168_0": "pramādaviṣasevanaṃ nāśāyaiva jāyate",
  "S04bsa052_u:dhs_6.145_0": "mārga ca viṣasaṃspṛṣṭaṃ sarvathā naiva paśyati /",
  "S04bsa052_u:dhs_6.145_1": "daśadharmā vinaśyanti pramādaviṣasevinām //",
  "S04bsa052_u:dhs_6.146_0": "dhyānāni caiva catvāri praṇaśyanti pramādinaḥ /",
  "S04bsa052_u:dhs_6.146_1": "apramādaṃ praśaṃsanti buddhāḥ kāmavivarjitāḥ //",
  "S04bsa052_u:169_0": "apramattā jarāmuktā bhavanti",
  "S04bsa052_u:dhs_6.147_0": "pramādañca jugupsanti jarāmaraṇapañjaram /",
  "S04bsa052_u:dhs_6.147_1": "apramattā jarāmuktā pramattā duḥkhabhoginaḥ //",
  "S04bsa052_u:170_0": "pramāda eva bandhanam /",
  "S04bsa052_u:dhs_6.148_0": "pramādo bandhanaṃ hayetad duḥkhitaṃ mandabuddhinām /",
  "S04bsa052_u:dhs_6.148_1": "apramādena kuśalā devānāṃ samitiṅgatāḥ //",
  "S04bsa052_u:dhs_6.149_0": "tasmāt te patitā bhūyo ye pramādānusevinaḥ /",
  "S04bsa052_u:dhs_6.149_1": "pramattapuruṣaḥ sarva saṃsārānnaiva mucyate //",
  "S04bsa052_u:dhs_6.150_0": "pramādapāśapāśena yena baddhā hi dehinaḥ /",
  "S04bsa052_u:dhs_6.150_1": "akārya kāryasadṛśaṃ kārya kurvanti sarvadā //",
  "S04bsa052_u:171_0": "apramādinaḥ kalyāṇaparamparāmāpnuvanti",
  "S04bsa052_u:dhs_6.151_0": "apramādānnaraḥ sarva viparītaṃ (hi) paśyati /",
  "S04bsa052_u:dhs_6.151_1": "na laukikeṣu kāryeṣu kuto na śraiyaseṣu ca //",
  "S04bsa052_u:dhs_6.152_0": "pramādaṃ na praśaṃsanti paṇḍitā buddhipāragāḥ /",
  "S04bsa052_u:dhs_6.152_1": "yathā śubhaṃ parikṣīṇaṃ bhaviṣyati divaukasām //",
  "S04bsa052_u:172_0": "pramādaphalaṃ hānikaram",
  "S04bsa052_u:dhs_6.153_0": "tadā pramādasya phalaṃ jñāsyanti kaṭukaṃ hi tat /",
  "S04bsa052_u:dhs_6.153_1": "kāmasaṃsaktamanasāṃ tasyānte sukhasevinām //",
  "S04bsa052_u:dhs_6.154_0": "bhaviṣyati sukhaṃ tasmād vinipātodayo mahān /",
  "S04bsa052_u:dhs_6.154_1": "viṣayābhimukhepsūnāṃ nityamāśāgatātmanām //",
  "S04bsa052_u:dhs_6.155_0": "strīdarśanasumattānāṃ vinipāto bhaviṣyati /",
  "S04bsa052_u:dhs_6.155_1": "(nityaṃ kāmān) niṣevante pramādarāgasevinaḥ //",
  "S04bsa052_u:dhs_6.156_0": "tāḥ sarvā mṛtyusamaye parityakṣyanti yoṣitaḥ /",
  "S04bsa052_u:dhs_6.156_1": "cyavamānaṃ suraṃ sarve na kaścidanugacchati //",
  "S04bsa052_u:173_0": "mokṣābhilāṣiṇaḥ duṣkṛtaṃ tyajanti",
  "S04bsa052_u:dhs_6.157_0": "karmaṇā pṛṣṭhataḥ sarva gacchantamanuyāti ca /",
  "S04bsa052_u:dhs_6.157_1": "yuktaṃ ca (hi) sadā sevyaṃ varjanīyaṃ ca duṣkṛtam //",
  "S04bsa052_u:dhs_6.158_0": "pramādaṃ ca madaṃ jahayāt pramāda (vi)rato bhavet /",
  "S04bsa052_u:dhs_6.158_1": "pramādo bhavamūlo 'yaṃ pramādastu na śāntaye //",
  "S04bsa052_u:174_0": "pramādāpramādau vicintya dhīraḥ sukhamedhate",
  "S04bsa052_u:dhs_6.159_0": "apramādapramādābhyāmidamuktaṃ svalakṣaṇam /",
  "S04bsa052_u:dhs_6.159_1": "tad vicintya sadā dhīraḥ sukhaṃ sucaritaṃ caret //",
  "S04bsa052_u:175_0": "dharmacārī kadāpi duḥkhaṃ nāpnoti",
  "S04bsa052_u:dhs_6.160_0": "na dharmacārī puruṣaḥ kadācid duḥkhamṛcchaiti /",
  "S04bsa052_u:dhs_6.160_1": "saṃsarantyatha saṃsāre prāṇinaḥ svena karmaṇā //",
  "S04bsa052_u:176_0": "pramādo vinipātāya",
  "S04bsa052_u:dhs_6.161_0": "kimarthamihaloko 'yaṃ pramādena vihanyate /",
  "S04bsa052_u:dhs_6.161_1": "pramādaḥ śreyasāṃ nāśaḥ pramādo bandhanaṃ param //",
  "S04bsa052_u:dhs_6.162_0": "pramādo vinipātāya pramādo narakāya ca /",
  "S04bsa052_u:dhs_6.162_1": "duḥkhasya heturevaikaḥ pramādaḥ parikīrtitaḥ //",
  "S04bsa052_u:177_0": "apramādarato nirvāṇamadhigacchati",
  "S04bsa052_u:dhs_6.163_0": "tasmāt sukhārthī puruṣaḥ pramādaṃ parivarjayet /",
  "S04bsa052_u:dhs_6.163_1": "yaiḥ pramādaḥ parityaktaḥ prāptaṃ taiḥ padamacyutam //",
  "S04bsa052_u:dhs_6.164_0": "apramādarato yo hi nirvāṇasyaiva so 'ntike /",
  "S04bsa052_u:dhs_6.164_1": "apramādapadaṃ hayetannirvāṇasyāgrataḥ padam //",
  "S04bsa052_u:178_0": "pramattaḥ sadaiva duḥkhito bhavati",
  "S04bsa052_u:dhs_6.165_0": "pramādo vinipātāya hetureṣaḥ prakīrtitaḥ /",
  "S04bsa052_u:dhs_6.165_1": "pramattaḥ puruṣaḥ sarvaḥ sonmāda iva lakṣyate //",
  "S04bsa052_u:dhs_6.166_0": "laghutvaṃ yāti loke 'smin pratyavāyeṣu pacyate /",
  "S04bsa052_u:dhs_6.166_1": "pramattaḥ puruṣaḥ śakto viparīteṣu vartate //",
  "S04bsa052_u:dhs_6.167_0": "hetau karmavipāke ca mṛtyūtpattau tathaiva ca /",
  "S04bsa052_u:dhs_6.167_1": "pramādāgniśca yaṃ tīkṣṇo narakānupakarṣati /",
  "S04bsa052_u:dhs_6.167_2": "tasmānnarakamokṣārtha pramādaṃ vinivarjayet //",
  "S04bsa052_u:dhs_6.168_0": "ye pramādaṃ vinirjitya nityaṃ jñānaratā narāḥ /",
  "S04bsa052_u:dhs_6.168_1": "te kleśabandhanaṃ chitvā padaṃ yātāḥ sukhodayam //",
  "S04bsa052_u:dhs_6.169_0": "karmasūtrairnibaddhāśca cittadolāṃ samāśritāḥ /",
  "S04bsa052_u:dhs_6.169_1": "bhramanti vibhave sattvā mā pramādeṣu rakṣathaḥ //",
  "S04bsa052_u:dhs_6.170_0": "sukhī bhavati duḥkhī vai duḥkhitaścāpi sukhitaḥ /",
  "S04bsa052_u:dhs_6.170_1": "bhartāpi tṛpto bhavati mā pramādeṣu rakṣathaḥ //",
  "S04bsa052_u:dhs_6.171_0": "mātā pitā vā bhavati bhāryā mātṛtvameva ca /",
  "S04bsa052_u:dhs_6.171_1": "parivarto mahāneṣu mā pramādeṣu rakṣathaḥ //",
  "S04bsa052_u:dhs_6.172_0": "pramādājjāyate rāgo rāgād dveṣaḥ prapadyate /",
  "S04bsa052_u:dhs_6.172_1": "sa doṣapathamāpanno narakānupadhāvati //",
  "S04bsa052_u:179_0": "prajñāruḍhaḥ pramādaśūnyaḥ san śivaṃ panthānamāpnoti",
  "S04bsa052_u:dhs_6.173_0": "prajñāprāsādamāroha yogakṣemamanuttamam /",
  "S04bsa052_u:dhs_6.173_1": "eṣa panthāḥ śivaḥ śreṣṭho yaḥ pramādavivarjitaḥ /",
  "S04bsa052_u:dhs_6.173_2": "tena mārgeṇa satataṃ nirvāṇaṃ yānti paṇḍitāḥ //",
  "S04bsa052_u:dhs_6.174_0": "virodho mārgasampattau cittasantānadūṣakaḥ /",
  "S04bsa052_u:dhs_6.174_1": "āchettā dharmasetūnāṃ pramādaḥ parikīrtitaḥ //",
  "S04bsa052_u:180_0": "pramādopahatāḥ nāśaṃ yānti",
  "S04bsa052_u:dhs_6.175_0": "smṛti sandūṣakaṃ dṛṣṭaṃ mokṣāya vṛttināśakaḥ /",
  "S04bsa052_u:dhs_6.175_1": "durgatīnāṃ paraṃ netā pramādaḥ sampravartate //",
  "S04bsa052_u:dhs_6.176_0": "aneka puruṣaḥ kṣipto nātmano vindate hitam /",
  "S04bsa052_u:dhs_6.176_1": "nāvācyaṃ na ca kāryāṇāṃ vindate 'mṛtakopamaḥ //",
  "S04bsa052_u:dhs_6.177_0": "ta ete paśubhistulyā devavigrahadhāriṇaḥ /",
  "S04bsa052_u:dhs_6.177_1": "pramādopahatā mūḍhā nṛtyanti ca hasanti ca //",
  "S04bsa052_u:dhs_6.178_0": "utpannāvicyutāḥ mārgāt kṣāntiṃ ye nāśayanti ca /",
  "S04bsa052_u:dhs_6.178_1": "nṛbhavārṇavabhūtā ye te pramādānudhāvinaḥ //",
  "S04bsa052_u:dhs_6.179_0": "janakaḥ sarvadoṣāṇāṃ bandhanaṃ pāpakarmaṇām /",
  "S04bsa052_u:dhs_6.179_1": "pramoṣaḥ sarvadharmāṇāṃ pramādāriḥ pravartate //",
  "S04bsa052_u:181_0": "sarveṣāṃ śubhakarmāṇāṃ pramādaḥ śatrureva",
  "S04bsa052_u:dhs_6.180_0": "nādhyātmikāni karmāṇi na bāhayāni kathañcana /",
  "S04bsa052_u:dhs_6.180_1": "pramādopahato janturjānīte naṣṭamāsanaḥ //",
  "S04bsa052_u:dhs_6.181_0": "krīḍāyāṃ vyagramanaso nṛtyagāndharvalālasāḥ /",
  "S04bsa052_u:dhs_6.181_1": "atṛṣṇārviṣayairdivyairnakṣyanti vibudhālayāḥ //",
  "S04bsa052_u:dhs_6.182_0": "bhayasthāne hasantyete pramādena vimohitāḥ /",
  "S04bsa052_u:dhs_6.182_1": "mārgāmārga na vindanti jātyandhena surāḥ samāḥ //",
  "S04bsa052_u:182_0": "kāmadhātāveva pramattāḥ bhramanti",
  "S04bsa052_u:dhs_6.183_0": "kāmadhātau bhramanyete cakravadgati pañcake /",
  "S04bsa052_u:dhs_6.183_1": "dhyānebhyo yaddhi patanaṃ tat pramādasya ceṣṭitam //",
  "S04bsa052_u:183_0": "pramādaceṣṭitaṃ karmapatanāya jāyate",
  "S04bsa052_u:dhs_6.184_0": "ārūpyebhyaśca yatsthānaṃ caturthaṃ prāpyalaukikāt /",
  "S04bsa052_u:dhs_6.184_1": "bhramanti bhramadolāyāṃ tat pramādasya ceṣṭitam //",
  "S04bsa052_u:dhs_6.185_0": "pramādabandhanairbaddhaṃ tṛṣṇāpāśaiśca yantritam /",
  "S04bsa052_u:dhs_6.185_1": "traidhātukamidaṃ kṛtsnaṃ na ca buddhayantya cetasaḥ //",
  "S04bsa052_u:dhs_6.186_0": "yat prayānti dharmasthānaṃ tṛṣṇābhayadarśitāḥ /",
  "S04bsa052_u:dhs_6.186_1": "na bhūyaḥ khedamāyāti tat pramādasya ceṣṭitam //",
  "S04bsa052_u:184_0": "pramādavaśāt duḥkhamevāpnoti janaḥ",
  "S04bsa052_u:dhs_6.187_0": "priyaviśleṣajaṃ nṛṇāṃ yadduḥkhaṃ hṛdi jāyate /",
  "S04bsa052_u:dhs_6.187_1": "sevanād yat pramādasya kathayanti tathāgatā //",
  "S04bsa052_u:dhs_6.188_0": "anarthā hi trayo loke yairidaṃ naśyate jagat /",
  "S04bsa052_u:dhs_6.188_1": "vyādhirjarā ca mṛtyuśca pramādālasya sambhavāḥ //",
  "S04bsa052_u:dhs_6.189_0": "prarohanti yathā bhūmau savauṣadhitṛṇādayaḥ /",
  "S04bsa052_u:dhs_6.189_1": "tathā pramādināṃ kleṣāḥ pravartante pṛthagvidhāḥ //",
  "S04bsa052_u:185_0": "pramādasya viṣāṅkuraḥ",
  "S04bsa052_u:dhs_6.190_0": "strīśleṣo madyapānaṃ ca krīḍā ca viṣayaiḥ saha /",
  "S04bsa052_u:dhs_6.190_1": "cāpalyamayakausīdyaṃ pramādasya viṣāṅkuraḥ //",
  "S04bsa052_u:186_0": "pramādāpramādayorlakṣaṇam",
  "S04bsa052_u:dhs_6.191_0": "pramādaḥ paramaṃ duḥkhapramādaḥ paraṃ sukham /",
  "S04bsa052_u:dhs_6.191_1": "samāsāllakṣaṇaṃ proktamapramādapramādayoḥ //",
  "S04bsa052_u:187_0": "ataḥ pramādo na sevyaḥ",
  "S04bsa052_u:dhs_6.192_0": "tasmāt pramādo na nareṇa sevyaḥ, sa durgatīnāṃ prathamāgrameva /",
  "S04bsa052_u:dhs_6.192_1": "vihāya taṃ duḥkhasahastrayoniṃ, prayānti buddhā bhavapāragrayam //",
  "S04bsa052_u:188_0": "// iti apramādavargaḥ ṣaṣṭhaḥ //",
  "S04bsa052_u:189_0": "(7) kāmajugupsāvargaḥ",
  "S04bsa052_u:190_0": "kāmasya narakahetutvam",
  "S04bsa052_u:dhs_7.1_0": "na kāmeṣu ratiṃ kuryāt kāmāḥ paramavañcakāḥ /",
  "S04bsa052_u:dhs_7.1_1": "saṃsārabandhanā ghorāḥ sarve narakahetavaḥ //",
  "S04bsa052_u:dhs_7.2_0": "yaḥ saṃrakṣati kāmeṣu tasya duḥkhamanantakam /",
  "S04bsa052_u:dhs_7.2_1": "na kāmoragadaṣṭasya sukhamasti kathañcana //",
  "S04bsa052_u:191_0": "rāgādivaśagānāṃ ceṣṭitam",
  "S04bsa052_u:dhs_7.3_0": "varaṃ niśitadhāreṇa kṣureṇa svayamātmanaḥ /",
  "S04bsa052_u:dhs_7.3_1": "saṃkṣoditā bhavejjihvā na coktaṃ kāmagaṃva(caḥ) //",
  "S04bsa052_u:dhs_7.4_0": "rāgeṇa vañcitāḥ sattvā dveṣeṇa paripīḍitāḥ /",
  "S04bsa052_u:dhs_7.4_1": "mohasya vaśamāpannā bhāṣante 'madhuraṃ vacaḥ //",
  "S04bsa052_u:192_0": "rāgavaśagaḥ sadā duḥkhatamamanubhavati",
  "S04bsa052_u:dhs_7.5_0": "alparāgānniruddho yaḥ kurute duṣkṛtaṃ bahu /",
  "S04bsa052_u:dhs_7.5_1": "sa rāgavaśago mūḍho duḥkhād duḥkhamavāpnuyāt //",
  "S04bsa052_u:193_0": "kāmapariṇatimāha",
  "S04bsa052_u:dhs_7.6_0": "atṛptirasmāt kāmāste na sukhā nāpi śāśvatāḥ /",
  "S04bsa052_u:dhs_7.6_1": "pariṇāme mahātīvrāstasmāt tān parivarjayet //",
  "S04bsa052_u:dhs_7.7_0": "rāgābhibhūtāḥ puruṣā narakālayavartinaḥ /",
  "S04bsa052_u:dhs_7.7_1": "na rāgavaśagā ye tu na teṣāṃ narakād bhayam //",
  "S04bsa052_u:194_0": "kāmaviṣaṃ parityājyam",
  "S04bsa052_u:195_0": "caṇḍācaṇḍisamutthāśca caṇḍāśca pariṇāmataḥ /",
  "S04bsa052_u:dhs_7.8_0": "kāmā viṣāgnipratimāḥ parivarjyāḥ prayatnataḥ //",
  "S04bsa052_u:dhs_7.9_0": "parivarjitakāmasya nityaṃ mokṣaratasya ca /",
  "S04bsa052_u:dhs_7.9_1": "naśyantyakuśalā dharmāstamaḥ sūryodaye tathā //",
  "S04bsa052_u:196_0": "kāmānalaḥ narake pātayati",
  "S04bsa052_u:dhs_7.10_0": "indriyāṇīndriyārthajño mohayitvā pṛthagvidhāḥ /",
  "S04bsa052_u:dhs_7.10_1": "narake pātayantyete kāmāḥ bālamanoharāḥ //",
  "S04bsa052_u:197_0": "rāgāgneḥ mahimā",
  "S04bsa052_u:dhs_7.11_0": "pañcendriyaprasaktasya viṣayaiḥ pañcabhistathā /",
  "S04bsa052_u:dhs_7.11_1": "muhūrtamapi rāgāgnirviṣayairnaiva tṛpyati //",
  "S04bsa052_u:dhs_7.12_0": "saṃśleṣājjāyate vahnirviśleṣānnaiva jāyate /",
  "S04bsa052_u:dhs_7.12_1": "saṃśleṣādapi viśleṣo (rāgā) gnirjīryate nṛṇām //",
  "S04bsa052_u:dhs_7.13_0": "dūrānna dāhako vahnirviṣayastasya nāsti saḥ /",
  "S04bsa052_u:dhs_7.13_1": "dūrāntikasamo ghoro rāgāgniratidāhakaḥ //",
  "S04bsa052_u:dhs_7.14_0": "saṅkalpakāṣṭhaprabhavaḥ spṛhākuṭilavegavān /",
  "S04bsa052_u:dhs_7.14_1": "tṛṣṇā ghṛtaprasakto 'yaṃ rāgāgnirapi dāhakaḥ //",
  "S04bsa052_u:dhs_7.15_0": "dagdhvā śarīrametaddhi jvalanaḥ sampraśāmyate /",
  "S04bsa052_u:dhs_7.15_1": "nāmarūpavinirmukto rāgāgnirnaiva śāmyate //",
  "S04bsa052_u:dhs_7.16_0": "udvejayati bhūtāni vahniḥ paramadāhakaḥ /",
  "S04bsa052_u:dhs_7.16_1": "rāgāgniratitīkṣṇo 'pi nodvegaṃ kurute nṛṇām //",
  "S04bsa052_u:dhs_7.17_0": "pañcendriyasamuttho 'yaṃ viṣayaiḥ pañcabhirvṛtaḥ /",
  "S04bsa052_u:dhs_7.17_1": "tṛṣṇāsamīraṇabalād rāgāgni(rdahati) prajāḥ //",
  "S04bsa052_u:dhs_7.18_0": "vitarkāraṇisambhūto viṣayaiḥ parivardhitaḥ /",
  "S04bsa052_u:dhs_7.18_1": "kāṣṭhavad dahyate tena na ca dṛśyo janasya saḥ //",
  "S04bsa052_u:dhs_7.19_0": "yathā yathā hi prabalo rāgāgnistapyate mahān /",
  "S04bsa052_u:dhs_7.19_1": "tathā tathā (ca) rāgāndhaiḥ svasukhaṃ parisevyate //",
  "S04bsa052_u:dhs_7.20_0": "agniḥ prakāśako bhavati rāgāgnistamasāvṛtaḥ /",
  "S04bsa052_u:dhs_7.20_1": "tasmācchiśiravad dhīmān rāgāgniṃ parivarjayet //",
  "S04bsa052_u:198_0": "viṣayapariṇāmamāha",
  "S04bsa052_u:dhs_7.21_0": "viṣayābhirato janturna sukhī syāt kathañcana /",
  "S04bsa052_u:dhs_7.21_1": "viṣayāḥ viṣayairdaṣṭāḥ pariṇāme ca dāruṇāḥ //",
  "S04bsa052_u:dhs_7.22_0": "nādye nānte na madhye ca nāsmiṃlloke na cāpare /",
  "S04bsa052_u:dhs_7.22_1": "sukhadā viṣayā kāmaṃ bhavantīha kathañcana //",
  "S04bsa052_u:dhs_7.23_0": "bāliśasya hi sarvasya tṛṣṇākrīḍanasaṃbhavaiḥ /",
  "S04bsa052_u:dhs_7.23_1": "na tṛpto viṣayairagnirjvalanasya yathendhanaiḥ //",
  "S04bsa052_u:dhs_7.24_0": "atṛptoḥ viṣayaiḥ sarvo jano 'yaṃ parivañcitaḥ /",
  "S04bsa052_u:dhs_7.24_1": "mṛtyunābhyāsanirata etairdoṣairvidahyate //",
  "S04bsa052_u:199_0": "kāmamohāndhānāṃ sthitimāha",
  "S04bsa052_u:dhs_7.25_0": "sukhānāṃ kāmacārāṇāṃ mohasya khalu ceṣṭitam /",
  "S04bsa052_u:dhs_7.25_1": "tadeva yadi devānāṃ khagaiḥ syuste samāḥ surāḥ //",
  "S04bsa052_u:dhs_7.26_0": "kalpānteṣvabhisantaptaḥ śasyate saritāṃ patiḥ /",
  "S04bsa052_u:dhs_7.26_1": "na dṛṣṭistṛpyate rūpaiḥ kalpakoṭiśatairapi //",
  "S04bsa052_u:dhs_7.27_0": "syāt samudrasya caryāptiḥ salilairvaśagādibhiḥ /",
  "S04bsa052_u:dhs_7.27_1": "na tu dṛṣṭiḥ samudrasya rūpārthaistṛptirasti hi //",
  "S04bsa052_u:dhs_7.28_0": "avitṛptasya kāmebhyaḥ kiṃ sukhaṃ parikalpyate /",
  "S04bsa052_u:dhs_7.28_1": "tṛptiryāsti vitṛṣṇasya gataśokasya dehinaḥ //",
  "S04bsa052_u:dhs_7.29_0": "mādyante bahumohāndhā na ca buddhayanti bāliśāḥ /",
  "S04bsa052_u:dhs_7.29_1": "mandena kṣaṇikā yadvat malayendhanapādapāḥ //",
  "S04bsa052_u:200_0": "kāmā asārāḥ vañcakāśca bhavanti",
  "S04bsa052_u:dhs_7.30_0": "svapnapramoṣadharmāṇo gandharvanagaropamāḥ /",
  "S04bsa052_u:dhs_7.30_1": "riktāstucchā asārāśca kāmāḥ paramavañcakāḥ //",
  "S04bsa052_u:dhs_7.31_0": "(kā) mā mohena (ca) samāḥ kiṃ pākasadṛśopamāḥ /",
  "S04bsa052_u:dhs_7.31_1": "kāmā lokahitakarā vahnivat parikīrtitāḥ //",
  "S04bsa052_u:dhs_7.32_0": "kāmasyādīnavaṃ jñātvā yena tatphalamohitāḥ /",
  "S04bsa052_u:dhs_7.32_1": "tena taddarśakāḥ prītā gatakāṃkṣasya (dehinaḥ) //",
  "S04bsa052_u:dhs_7.33_0": "(a)nyathā cintyamānānāṃ yathā prāptā punastathā /",
  "S04bsa052_u:dhs_7.33_1": "sarvataḥ pāpakartāraḥ kāmā loke viṣopamāḥ //",
  "S04bsa052_u:dhs_7.34_0": "kāmairatṛptamanasaste te devāścyutāḥ punaḥ /",
  "S04bsa052_u:dhs_7.34_1": "patanti narake mūḍhāḥ kāmena parivañcitāḥ //",
  "S04bsa052_u:201_0": "nārīṃ nindayati",
  "S04bsa052_u:dhs_7.35_0": "nadītaraṅgacapalā vidyullekhasamāśca te /",
  "S04bsa052_u:dhs_7.35_1": "mīnāvartabalā nāryaḥ kāmalokaviṣāspadāḥ //",
  "S04bsa052_u:dhs_7.36_0": "vicintitā vivardhante varddhitā vahnisannibhāḥ /",
  "S04bsa052_u:dhs_7.36_1": "ādau cānte tathā kāmāstasmāt kāmān vivarjayet //",
  "S04bsa052_u:202_0": "kāmasevanaphalam",
  "S04bsa052_u:dhs_7.37_0": "yathā yathā hi sevyante vivardhante tathā tathā /",
  "S04bsa052_u:dhs_7.37_1": "vahnijvālāsamāsṛṣṭāḥ kāmāḥ kaṭuvipākinaḥ //",
  "S04bsa052_u:203_0": "kāmavarjanaphalam āha",
  "S04bsa052_u:dhs_7.38_0": "evaṃ doṣaṃ sadā jñātvā dhīraḥ kāmān vivarjayet /",
  "S04bsa052_u:dhs_7.38_1": "parivartitakāmasya sukhaṃ bhavati naiṣṭhikam //",
  "S04bsa052_u:204_0": "kāmāgniḥ devānnapi pātayati",
  "S04bsa052_u:dhs_7.39_0": "asaṅkhyāni sahasrāṇi devānāṃ niyutāni ca /",
  "S04bsa052_u:dhs_7.39_1": "patanti kāmadahanaṃ narakaṃ vahnibhairavam //",
  "S04bsa052_u:dhs_7.40_0": "yathāgniviṣaśastrāṇi varjayanti sukhārthinaḥ /",
  "S04bsa052_u:dhs_7.40_1": "tathā kāmāḥ sadā varjyā hetavo narakasya te //",
  "S04bsa052_u:dhs_7.41_0": "na dṛṣṭo na śrutaḥ kaścid yaḥ kāmavaśagaḥ pumān /",
  "S04bsa052_u:dhs_7.41_1": "na kāmairvipralabdhaḥ syānna ca duḥkhena pīḍitaḥ //",
  "S04bsa052_u:dhs_7.42_0": "tasmādalamalaṃ kāmairmā caiteṣu manaḥ kṛthāḥ /",
  "S04bsa052_u:dhs_7.42_1": "sarve sarvāsvavasthāsu kāmā vahniviṣopamāḥ //",
  "S04bsa052_u:dhs_7.43_0": "anādirmati saṃsāre śatravaścittasambhavāḥ /",
  "S04bsa052_u:dhs_7.43_1": "ahantvāttu bhavet prītirna sā kāmaiḥ kathañcana //",
  "S04bsa052_u:dhs_7.44_0": "sakalmaṣā kaṭuphalā duḥkhāt kāmodbhavā ratiḥ /",
  "S04bsa052_u:dhs_7.44_1": "yā tu kāmavinirmuktā sā ratiḥ pari(bhāṣitā) //",
  "S04bsa052_u:205_0": "yoginaḥ paramā gatiḥ",
  "S04bsa052_u:dhs_7.45_0": "tāṃ samāśritya gacchanti yoginaḥ paramāṃ gatim /",
  "S04bsa052_u:dhs_7.45_1": "na tu kāmakṛtā prītirnayate padamacyutam //",
  "S04bsa052_u:206_0": "kāmajaratiṃ nindati",
  "S04bsa052_u:dhs_7.46_0": "āpātamadhurā ramyā vipāke jvalanopamā /",
  "S04bsa052_u:dhs_7.46_1": "ratirbhavati kāmāgnijanyā narakagāminī //",
  "S04bsa052_u:dhs_7.47_0": "āpātaramyā madhurā madhye ramyā ca sarvadā /",
  "S04bsa052_u:dhs_7.47_1": "śāntamante ca vimalaṃ nayate padamacyutam //",
  "S04bsa052_u:dhs_7.48_0": "ādyantamadhyakalyāṇī nityaṃ māteva śobhanā /",
  "S04bsa052_u:dhs_7.48_1": "tāṃ vyudasya kathaṃ bālā rakṣante (kāmajāṃ ratim) //",
  "S04bsa052_u:207_0": "kāmakṛtā ratiḥ nirataṃ tapati",
  "S04bsa052_u:dhs_7.49_0": "madhyādinidhane duḥkhā nityaṃ doṣādibhirvṛtā /",
  "S04bsa052_u:dhs_7.49_1": "kathaṃ sā sevyate bālairyā na dṛṣṭā sukhāvahā //",
  "S04bsa052_u:dhs_7.50_0": "viṣamañjarivad ramyā sparśe jvalanasambhavā /",
  "S04bsa052_u:dhs_7.50_1": "tathā kāmakṛtā prītiḥ pariṇāme viṣopamā //",
  "S04bsa052_u:dhs_7.51_0": "hūyamāno yathā vahnirjvalanena praśāmyati /",
  "S04bsa052_u:dhs_7.51_1": "dāhena ca prarohaḥ syāt tadvat kāmakṛtā ratiḥ //",
  "S04bsa052_u:dhs_7.52_0": "pataṅgaḥ paśyati hyagni dāhadoṣaṃ na paśyati /",
  "S04bsa052_u:dhs_7.52_1": "tathā kāmakṛtāṃ prītiṃ paśyantyakṛtabuddhayaḥ //",
  "S04bsa052_u:dhs_7.53_0": "yastu rāgakṛto dāhaḥ pacyate kāmināṃ sadā /",
  "S04bsa052_u:dhs_7.53_1": "pataṅgasadṛśaṃ dāhaṃ sarvathā nai(va) paśyati //",
  "S04bsa052_u:208_0": "kāmapramādāt patanaṃ dhruvameva",
  "S04bsa052_u:dhs_7.54_0": "tasmāt kāma(viṣaṃ) tyaktvā nityaṃ jīvatha he surāḥ /",
  "S04bsa052_u:dhs_7.54_1": "bhavantu mā vṛthā janmapramādena prapātanam //",
  "S04bsa052_u:dhs_7.55_0": "saṃkṣīṇaśubhakarmāṇo nityaṃ kāmairvimohitāḥ /",
  "S04bsa052_u:dhs_7.55_1": "taṃ hitvā narakaṃ yānti kāmamohena vañcitāḥ //",
  "S04bsa052_u:209_0": "kāmamohitaḥ viṣavṛkṣamayaṃ puṣpaṃ pibati",
  "S04bsa052_u:dhs_7.56_0": "viṣavṛkṣamayaṃ puṣpaṃ pīyate bhramarairyathā /",
  "S04bsa052_u:dhs_7.56_1": "tathā viṣātmakamidaṃ sukhaṃ bhuṅkte hi mohitaḥ //",
  "S04bsa052_u:dhs_7.57_0": "jīveyuḥ pāmarāḥ kecit viṣaṃ pītvāpi durbhagāḥ /",
  "S04bsa052_u:dhs_7.57_1": "na kāmaviṣapītasya jīvitaṃ durlabhaṃ bhavet //",
  "S04bsa052_u:dhs_7.58_0": "yathā hi narake vahnirjvalayatya vicāriṇam /",
  "S04bsa052_u:dhs_7.58_1": "tathā kāmamayo vahnirdahatīha divaukasaḥ //",
  "S04bsa052_u:210_0": "kāmāgniḥ hiṃsaka eva",
  "S04bsa052_u:dhs_7.59_0": "śrutipāśamayo vahniḥ pretāneṣa dahatyati /",
  "S04bsa052_u:dhs_7.59_1": "dahane hiṃsako vahnirnṛṇāṃ paryeṣaṇātmakaḥ //",
  "S04bsa052_u:dhs_7.60_0": "evamagnisamaṃ tāvat parihārya samantataḥ /",
  "S04bsa052_u:dhs_7.60_1": "sarvalokamaśeṣeṇa dahyate kāmamohitaḥ //",
  "S04bsa052_u:211_0": "viṣayāsaktaṃ manaḥ vyasane pātayati",
  "S04bsa052_u:dhs_7.61_0": "viṣayeṣu sadācittaṃ dhāvantaṃ cañcalaṃ mahat /",
  "S04bsa052_u:dhs_7.61_1": "na tyājyaṃ vyasane mūḍha yad paśyasi bhaviṣyati //",
  "S04bsa052_u:dhs_7.62_0": "kāmeṣu rakṣa te cittaṃ vyasanenāvabudhyate /",
  "S04bsa052_u:dhs_7.62_1": "vyasanaughe samutpanne tat paścāt paritapyate //",
  "S04bsa052_u:212_0": "kāmamohitāḥ mahadbhayamapi na paśyanti",
  "S04bsa052_u:dhs_7.63_0": "vṛthā kāmamadairmattā devāḥ prakṛtidurbalāḥ /",
  "S04bsa052_u:dhs_7.63_1": "bhramanti bhramitāḥ kāmairna paśyanti mahad bhayam //",
  "S04bsa052_u:dhs_7.64_0": "viśvasanti hi ye devāḥ kāmeṣvahitakāriṣu /",
  "S04bsa052_u:dhs_7.64_1": "vyatirekeṣu te paścāt pratibudhyantyamedhasaḥ //",
  "S04bsa052_u:213_0": "kāmāḥ paramavañcakā bhavanti",
  "S04bsa052_u:dhs_7.65_0": "na ca paśyanti (vi)budhāścittena parivañcitāḥ /",
  "S04bsa052_u:dhs_7.65_1": "kṣaṇikā madhurā jātāḥ kāmāḥ paramavañcakāḥ //",
  "S04bsa052_u:214_0": "kāma prati na viśvaset",
  "S04bsa052_u:dhs_7.66_0": "śataśaśca sahastraiśca koṭiśaḥ padmaśastathā /",
  "S04bsa052_u:dhs_7.66_1": "labdhā naṣṭā punaḥ kāmā na teṣāṃ viścaset pumān //",
  "S04bsa052_u:215_0": "kāmairmohitaḥ pataṅgasamo narakāgninā dahyate",
  "S04bsa052_u:dhs_7.67_0": "viṣayād bandhanaṃ tīvraṃ sarve narakahetavaḥ /",
  "S04bsa052_u:dhs_7.67_1": "tasmādatyantatastyaktvā śreyase kriyatāṃ manaḥ //",
  "S04bsa052_u:dhs_7.68_0": "rāgeṇa rañjitāḥ pūrvaṃ dveṣeṇa ca tiraskṛtāḥ /",
  "S04bsa052_u:dhs_7.68_1": "mohena mohitāścaiva te 'śrutākṛtakāriṇaḥ //",
  "S04bsa052_u:dhs_7.69_0": "kāmārthaireṣyate bālaḥ punaḥ kāmairvimohitaḥ /",
  "S04bsa052_u:dhs_7.69_1": "sa pataṅgasamo mūḍhaḥ dahyate narakāgninā //",
  "S04bsa052_u:216_0": "kāmavaśagāḥ suralokādapi patanti",
  "S04bsa052_u:dhs_7.70_0": "avaśyambhāvi patanaṃ suralokāt samantataḥ /",
  "S04bsa052_u:dhs_7.70_1": "na jñātvā kāmavaśago syādiha kathañcana //",
  "S04bsa052_u:dhs_7.71_0": "kāmena vañcitāḥ sattvāḥ kāmena ca vimohitāḥ /",
  "S04bsa052_u:dhs_7.71_1": "kāmapāśāpakṛṣṭāste patanti narake sadā //",
  "S04bsa052_u:217_0": "kāmaṃ tyaktva svahite manaḥ karttavyam",
  "S04bsa052_u:dhs_7.72_0": "tadetad vyasanaṃ sattvāḥ svahite kriyatāṃ manaḥ /",
  "S04bsa052_u:dhs_7.72_1": "manasāpi svadāntena nānutapyanti dehinaḥ //",
  "S04bsa052_u:dhs_7.73_0": "manoviṣeṇa ye daṣṭāḥ kāmavegena sarvadā /",
  "S04bsa052_u:dhs_7.73_1": "te mūḍhā mṛtyuvaśagāḥ kāmānalahatā narāḥ //",
  "S04bsa052_u:dhs_7.74_0": "na tṛptirasti kāmānāṃ tṛṣṇayā hitakāriṇām /",
  "S04bsa052_u:dhs_7.74_1": "tṛṣṇāpi tṛptijanikā mano naiva hi tṛpyati //",
  "S04bsa052_u:218_0": "jñānadīpenaijendriyāṇāṃ viṣayebhyastṛptirjāyate",
  "S04bsa052_u:dhs_7.75_0": "na jātu viṣayaistṛptirindriyāṇāṃ bhaviṣyati /",
  "S04bsa052_u:dhs_7.75_1": "yadi na jñānadīpena kṣapayiṣyanti (te narāḥ) //",
  "S04bsa052_u:219_0": "nārīsevanena nāśaḥ suniścitaḥ",
  "S04bsa052_u:dhs_7.76_0": "yoṣitaḥ sevyamānā hi vitarkaśatamālikāḥ /",
  "S04bsa052_u:dhs_7.76_1": "pravardhati yathā vahnirvāyunā samudīritaḥ //",
  "S04bsa052_u:220_0": "kāmāgnidīptāḥ kadāpi śāntiṃ nāpnuvanti",
  "S04bsa052_u:dhs_7.77_0": "taṃ matvā vegarabhasā nityaṃ kāmo 'gnidīpitaḥ /",
  "S04bsa052_u:dhs_7.77_1": "kāmān hāpayati jñānī buddhatattvavicintakaḥ //",
  "S04bsa052_u:dhs_7.78_0": "ye nityaṃ bhrāntamanaso nityaṃ viṣayatatparāḥ /",
  "S04bsa052_u:dhs_7.78_1": "ramante vibudhāḥ sarve tat sarvaṃ mohaceṣṭitam //",
  "S04bsa052_u:dhs_7.79_0": "sevyamāno hi vibudhairviṣayāgnirvivardhate /",
  "S04bsa052_u:dhs_7.79_1": "pāśenānena saṃyukto vahnirvāyusamīritaḥ //",
  "S04bsa052_u:221_0": "rāgavivaśā amarā api patanti",
  "S04bsa052_u:dhs_7.80_0": "amarāḥ rāgavivaśā nityaṃ viṣayatatparāḥ /",
  "S04bsa052_u:dhs_7.80_1": "devalokāt patantyete moharāgeṇa vañcitāḥ //",
  "S04bsa052_u:dhs_7.81_0": "ramante viṣayairete tatra tallīnamānasāḥ /",
  "S04bsa052_u:dhs_7.81_1": "na ca vindanti yad duḥkhaṃ viprayogo bhaviṣyati //",
  "S04bsa052_u:222_0": "viyogajaṃ duḥkhaṃ kaṣṭapradameva",
  "S04bsa052_u:dhs_7.82_0": "yadetat sukhamevādau divyaṃ pañcaguṇānvitam /",
  "S04bsa052_u:dhs_7.82_1": "viyogajasya duḥkhasya kalāṃ nārhatiṣoḍaśīm //",
  "S04bsa052_u:dhs_7.83_0": "kāmānāṃ tadvighāto hi janenaivopayujyate /",
  "S04bsa052_u:dhs_7.83_1": "satṛṣṇasya tathā tṛptiḥ kāmebhyo naiva jāyate //",
  "S04bsa052_u:223_0": "kāmānusevinaḥ duḥkhaṃ kadāpi śāntiṃ nādhigacchati",
  "S04bsa052_u:dhs_7.84_0": "anapekṣitacittasya nityaṃ kāmānusevinaḥ /",
  "S04bsa052_u:dhs_7.84_1": "dīrgharātrānuśayikaṃ duḥkhaṃ naiva praśāmyate //",
  "S04bsa052_u:dhs_7.85_0": "tvaritaṃ rakṣyate mūḍho vyasanenaiva budhyate /",
  "S04bsa052_u:dhs_7.85_1": "paścāttu vyasane prāpte jānīte yasya tat phalam //",
  "S04bsa052_u:dhs_7.86_0": "āsvādabhadrakā hyete kāmāḥ paramadāruṇāḥ /",
  "S04bsa052_u:dhs_7.86_1": "dūtakān narakasyaitān carantyahitakāriṇaḥ //",
  "S04bsa052_u:224_0": "viṣayāgnidagdhāḥ narakaṃ yānti",
  "S04bsa052_u:dhs_7.87_0": "yasteṣāṃ viśvaset martyo jñānacakṣurvigarhitaḥ /",
  "S04bsa052_u:dhs_7.87_1": "viṣayāgnirabhratulyaḥ sa yāti narakaṃ naraḥ //",
  "S04bsa052_u:dhs_7.88_0": "alpāsvādālpahṛdayā nityaṃ puruṣavañcakāḥ /",
  "S04bsa052_u:dhs_7.88_1": "gandharvanagaraprakhyāḥ kāmā āsvādabhadrakāḥ //",
  "S04bsa052_u:225_0": "viṣayamohitāḥ devā api durgati yānti",
  "S04bsa052_u:dhs_7.89_0": "(yathā) dīpaprabhā(bhasma) sañchanneva punaḥ punaḥ /",
  "S04bsa052_u:dhs_7.89_1": "na ca bindatyamanaso devā viṣayamohitāḥ //",
  "S04bsa052_u:dhs_7.90_0": "viṣayeṇātirabhasā nityaṃ kāmavaśānugāḥ /",
  "S04bsa052_u:dhs_7.90_1": "na vidanti mahad duḥkhaṃ yadavaśyaṃ bhaviṣyati //",
  "S04bsa052_u:dhs_7.91_0": "ramaṇīyāni kāmāni yasyaivaṃ jāyate matiḥ /",
  "S04bsa052_u:dhs_7.91_1": "sa paścād vyasane prāpte mūḍho 'sau vipralapyate //",
  "S04bsa052_u:dhs_7.92_0": "na kāmena madāndhasya viṣayairmohitasya ca /",
  "S04bsa052_u:dhs_7.92_1": "naityikaṃ bhavati śarmma yatsukhānāmanuttamam //",
  "S04bsa052_u:226_0": "ādhyātmikasukhāpekṣayā kāmasukhaṃ hīnatamam",
  "S04bsa052_u:dhs_7.93_0": "yacca kāmasukhaṃ loke yacca tṛṣṇodbhavaṃ sukham /",
  "S04bsa052_u:dhs_7.93_1": "ekasyādhyātmikasyedaṃ kalāṃ nārhatiṣoḍaśīm //",
  "S04bsa052_u:227_0": "kāmī kadāpi sukhaṃ nāśnute",
  "S04bsa052_u:dhs_7.94_0": "na sukhī vartate tāvadya yasya kāmo hṛdi sthitaḥ /",
  "S04bsa052_u:dhs_7.94_1": "sa sarvaduḥkhabhāgārho narakānupadhāvati //",
  "S04bsa052_u:dhs_7.95_0": "na tṛptirvidyate kāmairapi (bhogaḥ) śataṃ nṛṇām /",
  "S04bsa052_u:dhs_7.95_1": "yatra saukhyaṃ na tatrāsti tṛptirviṣayasevinām //",
  "S04bsa052_u:dhs_7.96_0": "sevyamānāḥ sadā kāmā vardhante ca muhurmuhuḥ /",
  "S04bsa052_u:dhs_7.96_1": "te vardhitā viṣasamā bhavanti vinipātinaḥ //",
  "S04bsa052_u:dhs_7.97_0": "vipattikuśalā ghorā nityaṃ patanahetavaḥ /",
  "S04bsa052_u:dhs_7.97_1": "na ca teṣāṃ parityāgaṃ kurvanti viṣayotsavāḥ //",
  "S04bsa052_u:dhs_7.98_0": "yasya dṛṣṭisamudrasya rūpaistṛptirna vidyate /",
  "S04bsa052_u:dhs_7.98_1": "tathā śarmamanojñaiśca rasatṛptirna vidyate //",
  "S04bsa052_u:dhs_7.99_0": "gandhairapi sadā ghrāṇaṃ na tṛptimadhigacchati /",
  "S04bsa052_u:dhs_7.99_1": "sparśāḥ sammukhasaṃsparśāḥ sevyante naiva tṛpyate //",
  "S04bsa052_u:dhs_7.100_0": "śabdaiḥ kāntaiḥ sumadhuraiḥ śrotrameti na tarpaṇam /",
  "S04bsa052_u:dhs_7.100_1": "mano 'pi tṛptiviśvastaṃ vardhamānaṃ na tṛpyati //",
  "S04bsa052_u:228_0": "indriyāṇi kāmabhūmiṣu pātayanti",
  "S04bsa052_u:dhs_7.101_0": "ṣaḍendriyāṇi capalānyādhṛtāni ratau punaḥ /",
  "S04bsa052_u:dhs_7.101_1": "bhramanti muṣitā nityaṃ kāmabhūmiṣvanekaśaḥ //",
  "S04bsa052_u:dhs_7.102_0": "na tṛptirasti devānāṃ gajānāṃ vai tṛṇairyathā /",
  "S04bsa052_u:dhs_7.102_1": "analasya svabhāvo 'yaṃ tasya tṛptirna vidyate //",
  "S04bsa052_u:dhs_7.103_0": "ṣaḍete vahnayastīvrā vitarkānilamūrchitāḥ /",
  "S04bsa052_u:dhs_7.103_1": "bhramanti muṣitā nityaṃ kāmabhūmiṣvanekaśaḥ //",
  "S04bsa052_u:229_0": "indriyadagdhā narakaṃ yānti",
  "S04bsa052_u:dhs_7.104_0": "tairayaṃ dahyate loko na ca vindatyabuddhimān /",
  "S04bsa052_u:dhs_7.104_1": "āsvādabhadrakā hayete narakasya ca hetavaḥ //",
  "S04bsa052_u:230_0": "kāmamohitaḥ sukhavañcito bhavati",
  "S04bsa052_u:dhs_7.105_0": "kāmā viṣayalobhāste lelihānā yathoragāḥ /",
  "S04bsa052_u:dhs_7.105_1": "vilocanavaro hayeṣa na ca kāmairvimohitaḥ //",
  "S04bsa052_u:231_0": "kāmavaśīnaraḥ netrahīnā mūḍhataraḥ",
  "S04bsa052_u:dhs_7.106_0": "sukhānusāriṇaḥ kāmo narakānupadhāvati /",
  "S04bsa052_u:dhs_7.106_1": "na netrahīno narake pātyate satkriyānvitaḥ //",
  "S04bsa052_u:dhs_7.107_0": "tasmād varaṃ vicakṣuḥ syānna tu kāmavaśo naraḥ /",
  "S04bsa052_u:dhs_7.107_1": "aśakyavañcitā mūḍhāḥ kāmairahitakāribhiḥ //",
  "S04bsa052_u:232_0": "kāmacāriṇāṃ jñānādikaṃ durlabham",
  "S04bsa052_u:dhs_7.108_0": "anirvidyanti kāmebhyo mohitāḥ svena cetasā /",
  "S04bsa052_u:dhs_7.108_1": "na jñānaṃ nāpi vijñānaṃ vidyate kāmacāriṇām //",
  "S04bsa052_u:233_0": "kāmaḥ mṛtyubhavanaṃ nayati",
  "S04bsa052_u:dhs_7.109_0": "yad duḥkhakāmajaṃ hatvā punaḥ kāmavaśānugāḥ /",
  "S04bsa052_u:dhs_7.109_1": "mitrarūpā ca ye kāmāḥ kimpākaphalasannibhāḥ /",
  "S04bsa052_u:dhs_7.109_2": "nayanti mṛtyubhavanaṃ durgatīśca punaḥ punaḥ //",
  "S04bsa052_u:dhs_7.110_0": "anivarttya yathā toyamāpagānāmanekaśaḥ /",
  "S04bsa052_u:dhs_7.110_1": "tathā saukhyagataṃ nṛṇāṃ sarvathā na vivartate //",
  "S04bsa052_u:dhs_7.111_0": "vanopavanabhogeṣu sukhaprāpteṣvanekaśaḥ /",
  "S04bsa052_u:dhs_7.111_1": "yo na tṛpyati kāmeṣu sa naro 'dhamagāmikaḥ //",
  "S04bsa052_u:dhs_7.112_0": "pramādo pahato jantuḥ kāmāsvādeṣu tatparaḥ /",
  "S04bsa052_u:dhs_7.112_1": "rūpeṣu rakṣyate nityaṃ pariṇāme ca vidyate //",
  "S04bsa052_u:dhs_7.113_0": "ghanacchāyāsvarūpāṇi karmamiśrāṇi yāni vai /",
  "S04bsa052_u:dhs_7.113_1": "tāni caiva kathaṃ devāḥ śakṣyante kāmagocare //",
  "S04bsa052_u:234_0": "kāmāḥ kadāpi na sevyāḥ",
  "S04bsa052_u:dhs_7.114_0": "yadi nityā bhaveyurna kāmāste syurviṣopamāḥ //",
  "S04bsa052_u:235_0": "kāmatṛṣṇāduḥkhakarī",
  "S04bsa052_u:dhs_7.115_0": "tathāpi kāmatṛṣṇā yā na sā jāti vilakṣaṇā /",
  "S04bsa052_u:dhs_7.115_1": "prāgeva nityaṃ duḥkhāya śūnyamātmānameva ca //",
  "S04bsa052_u:dhs_7.116_0": "teṣu duḥkhavipākeṣu kathaṃ rakṣantyabuddhayaḥ /",
  "S04bsa052_u:dhs_7.116_1": "kāmāsvādeṣu rakṣyante bāliśāḥ mandabuddhayaḥ /",
  "S04bsa052_u:dhs_7.116_2": "ādīnavaṃ na buddhayante kimpākaphalasannibham //",
  "S04bsa052_u:dhs_7.117_0": "rūpaśabdādibaddho 'yaṃ tṛṣṇāviprakṛto janaḥ /",
  "S04bsa052_u:dhs_7.117_1": "dīpyate vivaśo nityaṃ, kukarmaphalamohitam //",
  "S04bsa052_u:dhs_7.118_0": "āsvādayitvā puruṣāḥ kāmān viṣaphalopamān /",
  "S04bsa052_u:dhs_7.118_1": "tṛṣṇayā tṛptamanasaḥ patanti narake punaḥ //",
  "S04bsa052_u:dhs_7.119_0": "yathābhivarṣate toyaṃ vardhante sarito yathā /",
  "S04bsa052_u:dhs_7.119_1": "tathā kāmābhivarṣeṇa devānāṃ vardhate 'nalaḥ //",
  "S04bsa052_u:236_0": "kāmasukhasya nānto vidyate",
  "S04bsa052_u:dhs_7.120_0": "jalasambhavamīno 'pi dṛśyate tṛṣṇayāturaḥ /",
  "S04bsa052_u:dhs_7.120_1": "evaṃ sukhābhivṛddhā ca na vitṛpyati devatā //",
  "S04bsa052_u:dhs_7.121_0": "ākāśasya yathā nānto vidyate nāpi saṃśayaḥ /",
  "S04bsa052_u:dhs_7.121_1": "evaṃ kāmeṣu nāstyantaḥ kāmināṃ nāsti saṃkṣayaḥ //",
  "S04bsa052_u:dhs_7.122_0": "salilādibhiratṛptasya sāgarasyormimālinaḥ /",
  "S04bsa052_u:dhs_7.122_1": "na tu kāmairatṛptasya tṛptirasti kathañcana //",
  "S04bsa052_u:dhs_7.123_0": "aprāptairviṣayairdevā na vitṛpyanti bāliśāḥ /",
  "S04bsa052_u:dhs_7.123_1": "viṣayairnaiva tṛpyanti sukhalālasatatparāḥ //",
  "S04bsa052_u:237_0": "kāmastāpāya, na tu śāntyai",
  "S04bsa052_u:dhs_7.124_0": "saṃprāpte vyasane tīvre cyavamānepyanekaśaḥ /",
  "S04bsa052_u:dhs_7.124_1": "tapyate viṣaye tasmāt paraṃ kāmo na śakyate //",
  "S04bsa052_u:dhs_7.125_0": "vilokya puruṣānete kāmaviśvāsaghātinaḥ /",
  "S04bsa052_u:dhs_7.125_1": "tyajanti vyasane prāptā vipadyante hi te narāḥ //",
  "S04bsa052_u:dhs_7.126_0": "atṛptasya sukhaṃ nāsti viṣayaiścāpi tṛpyate /",
  "S04bsa052_u:dhs_7.126_1": "ye vā tṛiptikarā dṛṣṭāstān buddhvā (tu) vivarjayet //",
  "S04bsa052_u:238_0": "viṣayānparityajya śāntiḥ sevyā",
  "S04bsa052_u:dhs_7.127_0": "sukhamūlā sadā śāntirasukhā viṣayā matāḥ /",
  "S04bsa052_u:dhs_7.127_1": "tasmācchāntisukhā devā varjayitvā viṣayoragān //",
  "S04bsa052_u:dhs_7.128_0": "badhabandhanarogādi viṣayebhyo mahadbhayam /",
  "S04bsa052_u:dhs_7.128_1": "sambhrāntiriha saṃsāre viṣayaireva jāyate //",
  "S04bsa052_u:dhs_7.129_0": "saṃyogā viprayogāntāḥ śataśo 'tha sahastraśaḥ /",
  "S04bsa052_u:dhs_7.129_1": "jātau jātau sadā dṛṣṭāḥ saugataistattvadarśibhiḥ //",
  "S04bsa052_u:239_0": "aneka sukhasaṃsāraḥ viṣayātmaka eva",
  "S04bsa052_u:dhs_7.130_0": "anekasukhasaṃsāro viṣayeṣu hi vidyate /",
  "S04bsa052_u:dhs_7.130_1": "viṣayaiśca bhavet sarva jātau jātau prajāyate //",
  "S04bsa052_u:dhs_7.131_0": "kaṣṭairyairanakāmairna śakyate 'mūḍhacetasā /",
  "S04bsa052_u:dhs_7.131_1": "punastāneva mohāndhāḥ sevante 'kṛtabuddhayaḥ //",
  "S04bsa052_u:240_0": "viṣayaśatrusevinaḥ bāliśāḥ bhavanti",
  "S04bsa052_u:dhs_7.132_0": "varjate hi sadā śatruvañcanāśaṅkayā naraḥ /",
  "S04bsa052_u:dhs_7.132_1": "viṣayāḥ śatrubhūtā hi na vaśyante kathañcana //",
  "S04bsa052_u:dhs_7.133_0": "kāmabaddhāḥ sadā mohabāliśā vā bhavanti te /",
  "S04bsa052_u:dhs_7.133_1": "na tyajanti kathaṃ mūḍhā mohitāḥ svena karmaṇā //",
  "S04bsa052_u:dhs_7.134_0": "yathā bahnibhayāt kaścid vahnimevopasevate /",
  "S04bsa052_u:dhs_7.134_1": "tathā viṣayasaṃmūḍho viṣayānupasevate //",
  "S04bsa052_u:dhs_7.135_0": "snāyusaṅgrathitaḥ pāśo dṛṣṭiramyo yathā bhavet /",
  "S04bsa052_u:dhs_7.135_1": "tathā viṣayaramyo 'yaṃ pāśaḥ paramadāruṇaḥ //",
  "S04bsa052_u:241_0": "kāmasukhaṃ nāśāya bhavati",
  "S04bsa052_u:dhs_7.136_0": "kiṃpākasya yathāsvādo madhurāgro mahodayaḥ /",
  "S04bsa052_u:dhs_7.136_1": "paścād bhavati nāśāya sukhaṃ tadvadidaṃ nṛṇām //",
  "S04bsa052_u:dhs_7.137_0": "pradīpasya śikhāṃ yāvat pataṅgo mohamūrchitaḥ /",
  "S04bsa052_u:dhs_7.137_1": "patate dahyate caiva tathedaṃ sukhamiṣyate //",
  "S04bsa052_u:dhs_7.138_0": "ajñātvā hi tathā bālā ramyadehasukhecchayā /",
  "S04bsa052_u:dhs_7.138_1": "spṛśanti jvalanaṃ tadvat sukhametad bhaviṣyati //",
  "S04bsa052_u:242_0": "tṛṣṇāvighāta eva sukhāya jāyate",
  "S04bsa052_u:dhs_7.139_0": "yathā ramyo vanamṛgastṛṣṇārta upadhāvati /",
  "S04bsa052_u:dhs_7.139_1": "na ca tṛṣṇāvighāto 'sya tadidaṃ sukhamiṣyate //",
  "S04bsa052_u:dhs_7.140_0": "na tṛptā na ca tṛpyanti na ca tṛptirbhaviṣyati /",
  "S04bsa052_u:dhs_7.140_1": "viṣayaiḥ sarvadevānāṃ tasmāt kāmo na śāntaye //",
  "S04bsa052_u:243_0": "viṣayaiḥ pramattāḥ duḥkhamanubhavanti",
  "S04bsa052_u:dhs_7.141_0": "pratyutpannasukhāḥ kāmā nāntakalyāṇakārakāḥ /",
  "S04bsa052_u:dhs_7.141_1": "rañjitā viṣayairdevā vikṣiptamanasaḥ sadā //",
  "S04bsa052_u:dhs_7.142_0": "nānāsaukhyapramattasya viṣayairvañcitasya ca /",
  "S04bsa052_u:dhs_7.142_1": "samprāpte mṛtyukāle ca na śamāyāsya vidyate //",
  "S04bsa052_u:dhs_7.143_0": "anukrameṇa maraṇamabhyeti tacca vidyate /",
  "S04bsa052_u:dhs_7.143_1": "viṣayāpahatairdevaiḥ kāmavyāsaktabuddhibhiḥ //",
  "S04bsa052_u:244_0": "kāmā ahitakāriṇo bhavanti",
  "S04bsa052_u:dhs_7.144_0": "jānīyādadya me devā yad duḥkhaṃ viprayogajam /",
  "S04bsa052_u:dhs_7.144_1": "muhūrtamapi kāmeṣu na kuryāt tatra saṃsthitim //",
  "S04bsa052_u:245_0": "rāgāgninā dagdho vimohito jāyate",
  "S04bsa052_u:dhs_7.145_0": "anityātmabhayāḥ kāmā nityaṃ cāhitakāriṇaḥ /",
  "S04bsa052_u:dhs_7.145_1": "tathā vimohitān kālaḥ punastānanusevate //",
  "S04bsa052_u:dhs_7.146_0": "rāgāgninā pradahayante nityaṃ devāḥ pramohitāḥ /",
  "S04bsa052_u:dhs_7.146_1": "dahyamānāḥ punastattvaṃ praśaṃsanti punaḥ punaḥ //",
  "S04bsa052_u:246_0": "rathacakravatsadā bhrāntā viṣayavimohitāḥ bhavanti",
  "S04bsa052_u:dhs_7.147_0": "viṣayeṣu na rakṣyante teṣāṃ duḥkhamiva sthitam /",
  "S04bsa052_u:dhs_7.147_1": "traidhātukamidaṃ sarva bhrāmyate rathacakravat //",
  "S04bsa052_u:247_0": "gandharvanagarasadṛśāḥ kāmāḥ bhavanti",
  "S04bsa052_u:dhs_7.148_0": "sattvā avidyayā mugdhā nityaṃ duḥkhasya bhoginaḥ /",
  "S04bsa052_u:dhs_7.148_1": "vidyudālātacakreṇa samāḥ kāmāḥ prakīrtitāḥ /",
  "S04bsa052_u:dhs_7.148_2": "svapne gandharvanagarasadṛśā vipralambhinaḥ //",
  "S04bsa052_u:248_0": "pañcaskandhamatirduḥkhitastiṣṭhati",
  "S04bsa052_u:dhs_7.149_0": "anityaduḥkhaśūnyeṣu na kuryānmatimātmavān /",
  "S04bsa052_u:dhs_7.149_1": "pañcaskandhāsuraiḥ proktaḥ śubhai riktaḥ svabhāvataḥ //",
  "S04bsa052_u:dhs_7.150_0": "anyathā viṣavad vijñaḥ kāmeṣu ca prasahyate /",
  "S04bsa052_u:dhs_7.150_1": "sa budhaḥ pāragaḥ śāntaḥ sattvānāmanukampakaḥ //",
  "S04bsa052_u:dhs_7.151_0": "nirvāṇonmukha eva doṣācchāntimadhigacchati",
  "S04bsa052_u:dhs_7.151_1": "hitvā kleśamayaṃ pāśaṃ nirvāṇasyāntike sthitaḥ //",
  "S04bsa052_u:249_0": "kāmavibhrāntasya śāntikathā vṛthā",
  "S04bsa052_u:dhs_7.152_0": "prabhavenna ca doṣeṣu kāmacaryāratasya ca /",
  "S04bsa052_u:dhs_7.152_1": "vibhrāntamanasastasya kutaḥ śāntirbhaviṣyati? //",
  "S04bsa052_u:dhs_7.153_0": "vibhrāntaṃ paśyatu mano viṣayeṣu pradhāvati /",
  "S04bsa052_u:dhs_7.153_1": "saddharmapathavibhrānto narakeṣūpapadyate //",
  "S04bsa052_u:dhs_7.154_0": "aśaktaprāptavibhraṣṭe kiṃ kāmairvidyutopamaiḥ /",
  "S04bsa052_u:dhs_7.154_1": "kiṃpākaviṣaśastrāgnisannibhairduḥkhahetubhiḥ? //",
  "S04bsa052_u:250_0": "kāmāgniḥ viṣayasevanena vardhate",
  "S04bsa052_u:dhs_7.155_0": "yathā yathā hi sevyante vardhante te tathā tathā /",
  "S04bsa052_u:dhs_7.155_1": "avitṛptikarā hyete vahnidāhasya hetavaḥ //",
  "S04bsa052_u:dhs_7.156_0": "dāhadoṣeṇa sambhrāntāḥ ye surāḥ sukhakāṅkṣiṇaḥ /",
  "S04bsa052_u:dhs_7.156_1": "varjayitvāśivān kāmāstataḥ saukhyaṃ bhaviṣyati //",
  "S04bsa052_u:251_0": "kāmāḥ vidyud guṇopamāḥ cañcalāḥ",
  "S04bsa052_u:dhs_7.157_0": "vañcayitvā janaṃ mūḍhaṃ śāṭī kṛtyeva bandhanam /",
  "S04bsa052_u:dhs_7.157_1": "pratyayo netracapalaḥ kāmā vidyud guṇopamāḥ //",
  "S04bsa052_u:dhs_7.158_0": "uparyupari kāmā yaiḥ sevyante kāmatṛṣṇayā /",
  "S04bsa052_u:dhs_7.158_1": "te rāgavahninā dagdhā dāhād dāhamavāpnuyāt //",
  "S04bsa052_u:dhs_7.159_0": "atimūḍhatamā hyete ye surāḥ kāmamohitāḥ /",
  "S04bsa052_u:dhs_7.159_1": "athavā ye na gacchanti yatsukhāt sukhamuttamam //",
  "S04bsa052_u:dhs_7.160_0": "nirvāṇagāmino nāsti vinā muktyā kutaḥ sukham? /",
  "S04bsa052_u:dhs_7.160_1": "tasmāt kāmānna seveta kaṣṭaḥ kāmasamāgamaḥ //",
  "S04bsa052_u:dhs_7.161_0": "indriyāṇi na tṛpyante viṣayai rāgasevinaḥ /",
  "S04bsa052_u:dhs_7.161_1": "atṛptau ca kutaḥ śarma sarvathā sampraveśate //",
  "S04bsa052_u:dhs_7.162_0": "tasyāgramubhayād vetti saṃsārād duḥkhasāgarāt /",
  "S04bsa052_u:dhs_7.162_1": "kāmān tṛṣṇāviṣayagān parityajati pāpakān //",
  "S04bsa052_u:252_0": "kāmodayavyayau samyagavadheyau",
  "S04bsa052_u:dhs_7.163_0": "etāni girikūṭāni ramyāṇi vividhairdrumaiḥ /",
  "S04bsa052_u:dhs_7.163_1": "dhyāyante tāni saṃśritya kāmānāmudayavyayau //",
  "S04bsa052_u:253_0": "śīlena śraddhayā ca iṣṭasādhanaṃ karttavyam",
  "S04bsa052_u:dhs_7.164_0": "na kāmabandhanestṛptāḥ kāmajaṃ nidhanaṃ hi tat /",
  "S04bsa052_u:dhs_7.164_1": "na śīlaśraddhe yeneṣṭe labhyate 'śivakāraṇam /",
  "S04bsa052_u:dhs_7.164_2": "kāmajaṃ nidhanaṃ hyetat saṃsārāṭavideśakam //",
  "S04bsa052_u:254_0": "pāpāni parityajya sukhāvahaḥ śāntimārgaḥ sevanīyaḥ",
  "S04bsa052_u:dhs_7.165_0": "yatra kāmavisaṃyuktaṃ bandhanaṃ vanamucyate /",
  "S04bsa052_u:dhs_7.165_1": "yatra bhāsayate pāpād yatra śāntiḥ sukhāvahā /",
  "S04bsa052_u:dhs_7.165_2": "tat kevalaṃ mahājñānaṃ kathyate nidhanaṃ dhanam //",
  "S04bsa052_u:255_0": "kāmatṛṣṇābhyāṃ vimuktaḥ śivamāpnoti",
  "S04bsa052_u:dhs_7.166_0": "ye prasaktā na kāmeṣu tṛṣṇayā na pralobhitāḥ /",
  "S04bsa052_u:dhs_7.166_1": "te śivaṃ sthānamāpannā na kāmāgnipraveśakāḥ //",
  "S04bsa052_u:256_0": "avitṛptāḥ narāḥ naśyantyeva",
  "S04bsa052_u:dhs_7.167_0": "tṛptirnāsti sadā kāmairna kāmāḥ śāntaye smṛtāḥ /",
  "S04bsa052_u:dhs_7.167_1": "tṛṣṇāsahāyasaṃyuktā jvalanti jvalanopamāḥ //",
  "S04bsa052_u:dhs_7.168_0": "avitṛptā vinaśyanti narā devāstathoragāḥ /",
  "S04bsa052_u:dhs_7.168_1": "te kevalaṃ praṇaṣṭā hi narakāgni pradarśakāḥ //",
  "S04bsa052_u:257_0": "tṛṣṇāmohitasya mṛtyuradhipatiḥ",
  "S04bsa052_u:dhs_7.169_0": "vitarkāpahatasyāsya viṣayairvañcitasya ca /",
  "S04bsa052_u:dhs_7.169_1": "tṛṣṇayā mohitasyaiṣa mṛtyū rājā bhaviṣyati //",
  "S04bsa052_u:258_0": "kāmāsaktāḥ pathyāpathyaṃ na vijānanti",
  "S04bsa052_u:dhs_7.170_0": "saṃsaktakāmabhogeṣu pathyāpathyaṃ na vidyate /",
  "S04bsa052_u:dhs_7.170_1": "janā vimohitāḥ sarvaiviṣayaiḥ kāmasaṃjñakaiḥ //",
  "S04bsa052_u:259_0": "kāmavaśānugāḥ viṣayaireva badhyante",
  "S04bsa052_u:dhs_7.171_0": "viṣayaireva kṛṣyante ye surā mūḍhacetasaḥ /",
  "S04bsa052_u:dhs_7.171_1": "ye (tu) buddhaguṇairyuktā na te kāmavaśānugāḥ //",
  "S04bsa052_u:260_0": "'dhīra' paribhāṣā",
  "S04bsa052_u:dhs_7.172_0": "pratyutpanneṣu kāmeṣu sadoṣeṣu viśeṣataḥ /",
  "S04bsa052_u:dhs_7.172_1": "yo na muhyati saukhyeṣu sa 'dhīra' iti kathyate //",
  "S04bsa052_u:261_0": "kāmapatitānāṃ surāṇāṃ sthitimāha",
  "S04bsa052_u:dhs_7.173_0": "svapnakāyavicitreṣu jvālāmālopameṣu ca /",
  "S04bsa052_u:dhs_7.173_1": "gandharvapuratulyeṣu kāmeṣu patitāḥ surāḥ //",
  "S04bsa052_u:dhs_7.174_0": "tṛṣṇājanakabhūteṣu vināśāntakareṣu ca /",
  "S04bsa052_u:dhs_7.174_1": "kāntāreṣu viśāleṣu kāmeṣu patitāḥ surāḥ //",
  "S04bsa052_u:dhs_7.175_0": "ittvareṣu trichidreṣu nadīvegopameṣu ca /",
  "S04bsa052_u:dhs_7.175_1": "cañcaleṣvatidurgeṣu (kāmeṣu) patitāḥ surāḥ //",
  "S04bsa052_u:dhs_7.176_0": "pavanoddhṛtavegormijalacandre caleṣu ca /",
  "S04bsa052_u:dhs_7.176_1": "atātacakralokeṣu kāmeṣu patitāḥ surāḥ //",
  "S04bsa052_u:dhs_7.177_0": "samaṃ vidyullatācakramṛgatṛṣṇopameṣu ca /",
  "S04bsa052_u:dhs_7.177_1": "phenavaccāpyasāreṣu kāmeṣu patitāḥ surāḥ //",
  "S04bsa052_u:dhs_7.178_0": "kadalīgarbhatulyeṣu gajakarṇopameṣu ca /",
  "S04bsa052_u:dhs_7.178_1": "nadītaraṅgavegeṣu kāmeṣu patitāḥ surāḥ //",
  "S04bsa052_u:dhs_7.179_0": "kiṃpākaphalatulyeṣu vahnisannibhajātiṣu /",
  "S04bsa052_u:dhs_7.179_1": "māyāraśminibheṣveṣu kāmeṣu patitāḥ surāḥ //",
  "S04bsa052_u:262_0": "jñānāṅkuśena kāmo varjanīyaḥ",
  "S04bsa052_u:dhs_7.180_0": "jñānāṅkuśena vāryante viṣayāstattvadarśibhiḥ /",
  "S04bsa052_u:dhs_7.180_1": "ye 'muktāścapalāstīvrāḥ sarvānarthakarā matāḥ //",
  "S04bsa052_u:263_0": "viṣayā eva narakapātahetavaḥ",
  "S04bsa052_u:dhs_7.181_0": "viṣayāśā ca mūḍhānāṃ saṅkalpahṛtacetasām /",
  "S04bsa052_u:dhs_7.181_1": "mṛtyupāśo 'yamabhyeti jīvitāśā(vi)bandhakaḥ //",
  "S04bsa052_u:dhs_7.182_0": "pacanti niraye kāmāḥ prāṇinaṃ laghucetasam /",
  "S04bsa052_u:dhs_7.182_1": "na ca vindanti mūḍhā ye mohena parivañcitāḥ //",
  "S04bsa052_u:dhs_7.183_0": "viṣayāścapalāḥ sarve gandharvanagaropamāḥ /",
  "S04bsa052_u:dhs_7.183_1": "duḥkhasaṃvartakā hyete narakāḥ pañcahetavaḥ //",
  "S04bsa052_u:264_0": "saṅkalpajo rāgaḥ narakaṃ pātayati",
  "S04bsa052_u:dhs_7.184_0": "saṅkalpājjāyate rāgaḥ rāgāt krodhaḥ pravartate /",
  "S04bsa052_u:dhs_7.184_1": "krodhābhibhūtaḥ puruṣo narakānupasevate //",
  "S04bsa052_u:265_0": "kāmaparityāgapūrvakaṃ nirvāṇaprāptaye yateta",
  "S04bsa052_u:dhs_7.185_0": "tasmāt kāmaṃ parityajya krodhaṃ nirvāsya paṇḍitaḥ /",
  "S04bsa052_u:dhs_7.185_1": "mohaṃ cāpi parityajya nirvāṇābhimukho bhavet //",
  "S04bsa052_u:266_0": "nirvāṇapathikānāṃ kṛte śatruvadeva kāmaḥ parivarjanīyaḥ",
  "S04bsa052_u:dhs_7.186_0": "śatruvad viṣayā jñeyā nirvāṇaṃ caiva mitravat /",
  "S04bsa052_u:dhs_7.186_1": "pumān viśrāntaviṣayo nirvāṇamadhigacchati //",
  "S04bsa052_u:267_0": "kāmamalairalipta eva vimalaprakāśamāpnoti",
  "S04bsa052_u:dhs_7.187_0": "alolupaḥ kāmamalairaliptaḥ prahīṇadoṣo hatavāṇatṛṣṇaḥ /",
  "S04bsa052_u:dhs_7.187_1": "saṃkṣīṇadoṣo vimalaprakāśaḥ prayāti śāntiṃ svaphalopabhogī //",
  "S04bsa052_u:268_0": "sukhārthī kāmaṃ parityajyaiva śāntimadhigacchati",
  "S04bsa052_u:268_1": "yaḥ kāmapaṅkoddhṛtavānadoṣaḥ",
  "S04bsa052_u:268_2": "sarveṣu sattveṣu sadā sukhārthī /",
  "S04bsa052_u:268_3": "sa nirmalo 'śāntamanovimuktaḥ",
  "S04bsa052_u:268_4": "prāpnoti nirvāṇasukhaṃ prasahya //",
  "S04bsa052_u:269_0": "iti kāmajugupsāvargaḥ saptamaḥ /",
  "S04bsa052_u:270_0": "(8) tṛṣṇāvargaḥ",
  "S04bsa052_u:271_0": "tṛṣṇāgnireva narakabhūtaḥ",
  "S04bsa052_u:dhs_8.1_0": "bhavotārāya tṛṣṇāgnirjvalanaḥ śīta ucyate /",
  "S04bsa052_u:dhs_8.1_1": "narake nārake yo 'gnistṛṣṇāgnistriṣu dhātuṣu //",
  "S04bsa052_u:dhs_8.2_0": "kalpabhūto hyayaṃ vahniḥ yo 'yaṃ narakasambhavaḥ /",
  "S04bsa052_u:dhs_8.2_1": "bahujvālākulo vahniḥ tṛṣṇāhetusamudbhavaḥ //",
  "S04bsa052_u:dhs_8.3_0": "karmakṣayād vimucyante narakāt pāpakāriṇaḥ /",
  "S04bsa052_u:dhs_8.3_1": "triṣu dhātuṣu dahyante narāstṛṣṇāvaśānugāḥ //",
  "S04bsa052_u:dhs_8.4_0": "anādimati saṃsāre tṛṣṇāgniratibandhakaḥ /",
  "S04bsa052_u:dhs_8.4_1": "tṛṣṇāgnirnarakaṃ tasmānnāgnirnarakasambhavaḥ //",
  "S04bsa052_u:272_0": "tṛṣṇāgniḥ śarīraṃ manaśca dahati",
  "S04bsa052_u:dhs_8.5_0": "gātradāhaṃ paraṃ kuryānnārakeyo hutāśanaḥ /",
  "S04bsa052_u:dhs_8.5_1": "śārīraṃ mānasaṃ dāhaṃ tṛṣṇāgniḥ kurute nṛṇām //",
  "S04bsa052_u:273_0": "tṛṣṇāgniḥ sāmānyāgninā viśiṣyate",
  "S04bsa052_u:dhs_8.6_0": "tasmād viśiṣyate vahniḥ tṛṣṇāhetusamudbhavaḥ /",
  "S04bsa052_u:dhs_8.6_1": "nārakeyo 'samaścaiva tṛṣṇāgnirnitarāṃ smṛtaḥ //",
  "S04bsa052_u:274_0": "ayamagniḥ trikālasambhavaḥ",
  "S04bsa052_u:dhs_8.7_0": "tristhānagaḥ trihetuśca trikarmaparidīpakaḥ /",
  "S04bsa052_u:dhs_8.7_1": "trikālasambhavo jñeyastṛṣṇāgniparakastathā //",
  "S04bsa052_u:275_0": "tṛṣṇāgniḥ sadaiva sarvatra dāhakaḥ",
  "S04bsa052_u:dhs_8.8_0": "rāgāgnirdahyate svarge dveṣāgnistiryage tathā /",
  "S04bsa052_u:dhs_8.8_1": "mohāgnirdahyate pāpe tṛṣṇāgniḥ sarvadā sthitaḥ //",
  "S04bsa052_u:276_0": "tṛṣṇāgneḥ svarūpanirūpaṇam",
  "S04bsa052_u:dhs_8.9_0": "mānerṣyādhūmaviśikhaḥ saṅkalpe dhanasambhavaḥ /",
  "S04bsa052_u:dhs_8.9_1": "lobhāgnirdahate lokaṃ nāgniḥ kāmasamudbhavaḥ //",
  "S04bsa052_u:dhs_8.10_0": "lobhāśīviṣadaṣṭā ye teṣāṃ śarma na vidyate /",
  "S04bsa052_u:dhs_8.10_1": "sevito bhāvito lobho bhūya evābhivardhate //",
  "S04bsa052_u:277_0": "lobhasamo ripurbhuvi nāsti",
  "S04bsa052_u:dhs_8.11_0": "yathā yathendhanaṃ prāpyānalo vardhatyanekaśaḥ /",
  "S04bsa052_u:dhs_8.11_1": "śakyaḥ pālayituṃ(vahni) rlobhavahnirna(śakyate) //",
  "S04bsa052_u:dhs_8.12_0": "cakravad bhramate loko lobhena parivañcitaḥ /",
  "S04bsa052_u:dhs_8.12_1": "anādinidhane loke nāsti lobhasamo ripuḥ //",
  "S04bsa052_u:dhs_8.13_0": "viśanti sāgarajale lobhena parivañcitāḥ /",
  "S04bsa052_u:dhs_8.13_1": "śastrasaṅghātagahanaṃ yuddhaṃ saṃpraviśanti ca //",
  "S04bsa052_u:dhs_8.14_0": "lobhahetorhi bhūpālā nāśayanti parasparam /",
  "S04bsa052_u:dhs_8.14_1": "śastrāsibhairavaprotā yuddhayante dhanatṛṣṇayā //",
  "S04bsa052_u:dhs_8.15_0": "tṛṣṇāviṣavinirmuktā lobhāṅgāravivarjitā /",
  "S04bsa052_u:dhs_8.15_1": "samaloṣṭakāñcanā ye nirvāṇasyāntike hi te //",
  "S04bsa052_u:278_0": "lobhāgniḥ sarvāpekṣayā viṣamaḥ",
  "S04bsa052_u:dhs_8.16_0": "atīvānupapannasya dhanalobhena dahyate /",
  "S04bsa052_u:dhs_8.16_1": "na vahnirviṣamastatra lobhāgniryatra vartate //",
  "S04bsa052_u:279_0": "lobhaśāntiṃ vinā nirvāṇakathā vṛthā",
  "S04bsa052_u:dhs_8.17_0": "lobhādhāraprayatnena hanyāt tān rabhasā budhaḥ /",
  "S04bsa052_u:dhs_8.17_1": "anirvāpitalobhasya nirvāṇaṃ dūrataḥ sthitam //",
  "S04bsa052_u:280_0": "bhavasukhaparityāgī bhavajaṃ duḥkhaṃ nāpnoti",
  "S04bsa052_u:dhs_8.18_0": "bhavābhilāṣiṇīṃ nāndīṃ nābhinandanti ye narāḥ /",
  "S04bsa052_u:dhs_8.18_1": "na teṣāṃ bhavajaṃ duḥkhaṃ svapne samupavidyate //",
  "S04bsa052_u:dhs_8.19_0": "matsyān yathā jālabaddhān śambūkaḥ parikarṣati /",
  "S04bsa052_u:dhs_8.19_1": "tṛṣṇābaddhāṃstathā sattvānmṛtyuḥ samupakarṣati //",
  "S04bsa052_u:281_0": "tṛṣṇāviṣaṃ kutrāpi na muñcati",
  "S04bsa052_u:dhs_8.20_0": "saviṣaiḥ sāyakairviddho mṛgo yatra (pra)dhāvati /",
  "S04bsa052_u:dhs_8.20_1": "tatra tatra viṣaṃ yāti tathā tṛṣṇāviṣaṃ nṛṇām //",
  "S04bsa052_u:dhs_8.21_0": "pravāhapravahannadyā gatirgatya'nudhāvinī /",
  "S04bsa052_u:dhs_8.21_1": "yathā nirdahate bālān śuṣkendhanamivānalaḥ //",
  "S04bsa052_u:dhs_8.22_0": "āpātaramyā(viṣayā) vipākajvalanopamāḥ /",
  "S04bsa052_u:dhs_8.22_1": "tasmāt tṛṣṇā vimoktavyā yadi saukhyaṃ hi rocate //",
  "S04bsa052_u:dhs_8.23_0": "yathā hi vaḍiśagrastā mīnā mṛtyuvaśānugāḥ /",
  "S04bsa052_u:dhs_8.23_1": "tathā prataptā viṣayān paridhāvanti duḥkhitāḥ //",
  "S04bsa052_u:282_0": "tṛṣṇāgniḥ narakādapi mahān",
  "S04bsa052_u:dhs_8.24_0": "narakaṃ nārakeyaṃ ca tṛṣṇānihitaṃ mahat /",
  "S04bsa052_u:dhs_8.24_1": "patanti nidhanā martyāḥ paradāropajīvinaḥ //",
  "S04bsa052_u:283_0": "tṛṣṇāprerito munirapi duḥkhamanubhavati",
  "S04bsa052_u:dhs_8.25_0": "na ceṣṭitamanopāpatṛṣṇayā prerito muniḥ /",
  "S04bsa052_u:dhs_8.25_1": "ṣaḍindriyasamudbhūto viṣayendhanadāhakaḥ //",
  "S04bsa052_u:284_0": "devānapi tṛṣṇāgnirdahatyeva",
  "S04bsa052_u:dhs_8.26_0": "tṛṣṇāgnirdahate devaṃ kāyāgnirna kathañcana /",
  "S04bsa052_u:dhs_8.26_1": "sukhāvṛtāḥ sukharatāḥ sukhe(na) parivañcitāḥ //",
  "S04bsa052_u:dhs_8.27_0": "patanaṃ nāvagacchanti tṛṣṇayā parivañcitāḥ /",
  "S04bsa052_u:dhs_8.27_1": "jvālāmālākulaḥ sarvaḥ saṃsārastṛṣṇayāvṛtaḥ //",
  "S04bsa052_u:dhs_8.28_0": "tṛṣṇāgninā vaśībhūtā janā gacchanti durgatim /",
  "S04bsa052_u:dhs_8.28_1": "tṛṣṇāgnibhiḥ parivṛtaḥ suralokaḥ samantataḥ //",
  "S04bsa052_u:285_0": "tṛṣṇāgniḥ sadaiva vardhate",
  "S04bsa052_u:dhs_8.29_0": "dahyate vivaśo raktaḥ kāmabhogavaśīkṛtaḥ /",
  "S04bsa052_u:dhs_8.29_1": "yathā yathendhanaṃ prāpya jvalanaṃ saṃpravardhate //",
  "S04bsa052_u:dhs_8.30_0": "tathā tathā sukhaṃ prāpya tṛṣṇāgnirvardhate nṛṇām /",
  "S04bsa052_u:dhs_8.30_1": "parivartayate puṃsaḥ kāṣṭhāgnirdāhadīpakaḥ //",
  "S04bsa052_u:dhs_8.31_0": "tṛṣṇāgnirdahate lokaṃ parihātuṃ na śakyate /",
  "S04bsa052_u:dhs_8.31_1": "ye viśālāṃ nadīṃ tīrṇā saṅkalpakṛtabhairavīm //",
  "S04bsa052_u:286_0": "tṛṣṇāpāśaśūnyaḥ paramāṃ śāntimāpnoti",
  "S04bsa052_u:dhs_8.32_0": "te gatāḥ paramāṃ śāntiṃ yān hi tṛṣṇā na bādhate /",
  "S04bsa052_u:dhs_8.32_1": "tṛṣṇāpāśavimuktā ye saṅgadoṣavivarjitāḥ //",
  "S04bsa052_u:dhs_8.33_0": "nirmuktapāpakalmāṣā vītaśokā hi te budhāḥ /",
  "S04bsa052_u:dhs_8.33_1": "kalpakoṭisahasrāṇi tṛṣṇayā vañcitā narāḥ //",
  "S04bsa052_u:287_0": "tṛṣṇayā vañcito lokastṛṣṇāmevopāste",
  "S04bsa052_u:dhs_8.34_0": "(na)te tyajanti(viṣayān) māyāmohavaśaṃgatāḥ /",
  "S04bsa052_u:dhs_8.34_1": "tṛṣṇayā vañcito lokastṛṣṇāmevopasevate //",
  "S04bsa052_u:dhs_8.35_0": "lavaṇodaṃ tṛṣātoyaṃ yathā pibati nārikaḥ /",
  "S04bsa052_u:dhs_8.35_1": "na tena (tuṣyati) janturmuhuśca pariśuṣyati //",
  "S04bsa052_u:288_0": "duḥkhakarīṃ tṛṣṇāṃ na seveta",
  "S04bsa052_u:dhs_8.36_0": "viṣayeṣveva tṛṣṇārtaśceṣṭate puruṣo 'dhamaḥ /",
  "S04bsa052_u:dhs_8.36_1": "tasmāt tṛṣṇāṃ na seveta sā hi tṛṣṇā durāsadā //",
  "S04bsa052_u:289_0": "tṛṣṇāvaśo naiva pramucyate",
  "S04bsa052_u:dhs_8.37_0": "tṛṣṇāvaśo hi puruṣaḥ saṃsārānnaiva mucyate /",
  "S04bsa052_u:dhs_8.37_1": "anuttamāni saukhyāni bhuktvā deveṣu jantavaḥ //",
  "S04bsa052_u:290_0": "tṛṣṇāpāśavikṛṣṭāḥ narakaṃ patanti",
  "S04bsa052_u:dhs_8.38_0": "tṛṣṇāpāśavikṛṣṭāste patanti narakaṃ punaḥ /",
  "S04bsa052_u:dhs_8.38_1": "asvatantrādikalyāṇaṃ nityaduḥkhamayaṃ kaṭu //",
  "S04bsa052_u:291_0": "tṛṣṇayā kadāpi tuṣṭirna bhavati",
  "S04bsa052_u:dhs_8.39_0": "tṛṣṇāyāḥ sevanānmuktaḥ sanmārgamadhigacchati /",
  "S04bsa052_u:dhs_8.39_1": "satṛṣṇasya kutastuṣṭirviṣayeṣu bhaviṣyati //",
  "S04bsa052_u:dhs_8.40_0": "sā tṛptiryā vitṛṣṇasya vītaśokasya dehinaḥ /",
  "S04bsa052_u:dhs_8.40_1": "evaṃ vitarkavihitāḥ pramādena ca vañcitāḥ //",
  "S04bsa052_u:292_0": "tṛṣṇayā devānapi narakaṃ yānti",
  "S04bsa052_u:dhs_8.41_0": "tṛṣṇayāḥ toṣitā devāḥ patanti narakaṃ punaḥ /",
  "S04bsa052_u:dhs_8.41_1": "viḍambaneyaṃ paramā yatsurā narakaṃ gatāḥ //",
  "S04bsa052_u:dhs_8.42_0": "krīḍakāḥ paramā bhūtvā kāmasya vaśamāgatāḥ /",
  "S04bsa052_u:dhs_8.42_1": "na codvijanti saṃsārān prāṇinaścittamohitāḥ //",
  "S04bsa052_u:293_0": "tṛṣṇayā duḥkhataraṃ padamāpnoti",
  "S04bsa052_u:dhs_8.43_0": "duḥkhād duḥkhataraṃ yānti tṛṣṇayā parivañcitāḥ /",
  "S04bsa052_u:dhs_8.43_1": "yathā yathā sukhasyāptirvardhate jālinī tathā //",
  "S04bsa052_u:dhs_8.44_0": "jālinīvahnidagdhasya narakānupakarṣati /",
  "S04bsa052_u:dhs_8.44_1": "satṛṣṇasya vitarkā ye teṣāṃ saṃkhyā na vidyate //",
  "S04bsa052_u:294_0": "viṣayagāminaḥ tṛṣṇayā mṛtyumukhameva praviśanti",
  "S04bsa052_u:dhs_8.45_0": "avitarkavitarkantu mṛtyurājo vikarṣati /",
  "S04bsa052_u:dhs_8.45_1": "vitarkakāmavaśagāstṛṣṇāviṣayagāminaḥ //",
  "S04bsa052_u:295_0": "kāmāsvādapramattāḥ viṣayiṇo duḥkhinastiṣṭhanti",
  "S04bsa052_u:dhs_8.46_0": "sukhasya bhoginaṃ dṛṣṭvā na vidvadbhistatheṣyate /",
  "S04bsa052_u:dhs_8.46_1": "kāmāsvādapramattānāṃ prāṇināṃ viṣayārthinām //",
  "S04bsa052_u:296_0": "dehinaḥ tṛṣṇayā dahayante",
  "S04bsa052_u:dhs_8.47_0": "jālinī bādhate nityaṃ yathā badhnanti dehinaḥ /",
  "S04bsa052_u:dhs_8.47_1": "pañcālambanametattu tṛṣṇayā naiva dahayate //",
  "S04bsa052_u:297_0": "tṛṣṇāvimuktā vimalā bhavanti",
  "S04bsa052_u:dhs_8.48_0": "tṛṣṇāvimuktavimalā na pāpapuragāminaḥ /",
  "S04bsa052_u:dhs_8.48_1": "saṅkalpadoṣā kuṭilā tridoṣarajasodbhavāḥ //",
  "S04bsa052_u:298_0": "tṛṣṇayā saṃsārasāgare parivarte patanti janāḥ",
  "S04bsa052_u:dhs_8.49_0": "pramādajalagambhīrāḥ strīrāgakṛtasevanāḥ /",
  "S04bsa052_u:dhs_8.49_1": "gītatūryasvarāḥ śīghraṃ surāpānācca cañcalāḥ //",
  "S04bsa052_u:dhs_8.50_0": "sañchannaviṣayā sarve manaḥ kṣiptataraṅgiṇaḥ /",
  "S04bsa052_u:dhs_8.50_1": "tṛṣṇānadīṣu viṣame vahanti na ca gocare //",
  "S04bsa052_u:dhs_8.51_0": "gāhante te ca sammūḍhāḥ surā rāgeṇa vañcitāḥ /",
  "S04bsa052_u:dhs_8.51_1": "tridoṣakāṣṭhasaṃbhūtāḥ pramādānilavegataḥ //",
  "S04bsa052_u:dhs_8.52_0": "tṛṣṇānalaḥ suragaṇān dahate na ca te viduḥ /",
  "S04bsa052_u:dhs_8.52_1": "na kṣaṇo nāpi hi lavo na muhūrta kathañcana //",
  "S04bsa052_u:dhs_8.53_0": "yā na tṛṣṇāvaśagataiḥ suraiḥ samupabhujyate /",
  "S04bsa052_u:dhs_8.53_1": "tṛṣṇābhūmiriyaṃ kāṣṭhā vitarkajalasambhṛtā //",
  "S04bsa052_u:299_0": "tṛṣṇāsarpadagdhaḥ kālavaśīkṛto bhavati",
  "S04bsa052_u:dhs_8.54_0": "yasmin krīḍanti vivaśāḥ devāḥ kāmavaśānugāḥ /",
  "S04bsa052_u:dhs_8.54_1": "cittādinā pracaṇḍena tṛṣṇāviṣavisarpiṇā //",
  "S04bsa052_u:dhs_8.55_0": "daṣṭānupañcaśīrṣeṇa kiṃ vṛthā vilapasyatha /",
  "S04bsa052_u:dhs_8.55_1": "tṛṣṇānadī viśāleyaṃ pañcatīrthasamudbhavā //",
  "S04bsa052_u:dhs_8.56_0": "tṛṣṇāmohendrajālena viprakīrṇena sarvadā /",
  "S04bsa052_u:dhs_8.56_1": "tathā prapañcitā devā yathā na śubhabhāginaḥ //",
  "S04bsa052_u:300_0": "tṛṣṇāviṣayaghṛtasikto vardhata eva",
  "S04bsa052_u:dhs_8.57_0": "nendriyāṇi sadā kāmaistṛpyanti hi kathañcana /",
  "S04bsa052_u:dhs_8.57_1": "saṃvardhate tathā tṛṣṇā ghṛtasikto yathānalaḥ //",
  "S04bsa052_u:301_0": "tṛṣṇayā vividhāsu yoniṣu janāḥ bhramanti",
  "S04bsa052_u:dhs_8.58_0": "nānāvidhaiḥ sukhaireṣā jālinī lokanāśinī /",
  "S04bsa052_u:dhs_8.58_1": "narakapretatiryakṣu bhrāmayantī narān sadā //",
  "S04bsa052_u:302_0": "vītatṛṣṇaḥ nirmuktabandhanaḥ paramāṃ gatimāpnoti",
  "S04bsa052_u:dhs_8.59_0": "mṛtyūpapattidolāyāṃ śliṣyante bāliśāḥ janāḥ /",
  "S04bsa052_u:dhs_8.59_1": "suśīlāvītatṛṣṇāśca gatāste paramāṃ gatim //",
  "S04bsa052_u:dhs_8.60_0": "nirmuktabandhanā dhīrā gataśokā gatavyathāḥ /",
  "S04bsa052_u:dhs_8.60_1": "sukhaṃ prāpnuvanti nityaṃ ye na tṛṣṇāvaśānugāḥ /",
  "S04bsa052_u:dhs_8.60_2": "janmaduḥkhamayaiḥ pāśairna te vidhyanti sūrayaḥ //",
  "S04bsa052_u:303_0": "tṛṣṇāvisṛṣṭiḥ jñānāya pravartayati",
  "S04bsa052_u:dhs_8.61_0": "yeṣāṃ sarvāsvavasthāsu jñāneṣu vihitaṃ manaḥ /",
  "S04bsa052_u:dhs_8.61_1": "animitte mano yeṣāṃ visṛṣṭā ye ca tṛṣṇayā /",
  "S04bsa052_u:dhs_8.61_2": "te vītamalakāntārāḥ pāraṃ prāptāḥ sukhodayam //",
  "S04bsa052_u:304_0": "tṛṣṇāmohapramattāḥ bhave bhave bhramanti",
  "S04bsa052_u:dhs_8.62_0": "tṛṣṇāmohapramattā ye ratisaukhyāstathaiva ca /",
  "S04bsa052_u:dhs_8.62_1": "mohitāste devagaṇā bhramiṣyanti bhave bhave //",
  "S04bsa052_u:305_0": "aharniśaṃ tṛṣṇā tāpayati",
  "S04bsa052_u:dhs_8.63_0": "kuṭṭanavyavahārā ye paricittāpahāriṇaḥ /",
  "S04bsa052_u:dhs_8.63_1": "avidyābahulā ye vā nityaṃ dāhābhikāṅkṣiṇaḥ /",
  "S04bsa052_u:dhs_8.63_2": "na rātrau na divā teṣāṃ hṛdayaṃ suprasīdati //",
  "S04bsa052_u:306_0": "lobhābhibhūtāḥ tuṣāgnikalpā bhavanti",
  "S04bsa052_u:dhs_8.64_0": "lobhābhibhūtamanasāṃ parivittābhikāṅkṣiṇām /",
  "S04bsa052_u:dhs_8.64_1": "teṣāṃ tuṣāgnikalpānāṃ viśvasenna svabhāvataḥ //",
  "S04bsa052_u:307_0": "viṣayendhana sarpād bhayamevocitam",
  "S04bsa052_u:dhs_8.65_0": "bibheti hi naraḥ sarvaḥ sarpādiva viṣendhanāt /",
  "S04bsa052_u:dhs_8.65_1": "lobhena viṣayeṇaivābhibhūtāste narā bhṛśam //",
  "S04bsa052_u:308_0": "tṛṣṇāvaśagāḥ vividhāṃ yoniṃ labhante",
  "S04bsa052_u:dhs_8.66_0": "te mṛtā narakaṃ yānti pretayoniṃ tathaiva ca /",
  "S04bsa052_u:dhs_8.66_1": "tasmādapi vinirmuktā narakād vahnisammukhāt //",
  "S04bsa052_u:309_0": "ākāṅkṣiṇaḥ nityaṃ duḥkhabhāgino bhavanti",
  "S04bsa052_u:dhs_8.67_0": "pañcajanmaśatānyete bhavanti parikāṅkṣiṇaḥ /",
  "S04bsa052_u:dhs_8.67_1": "vivarṇā dīnavadanā nityaṃ duḥkhasya bhāginaḥ /",
  "S04bsa052_u:dhs_8.67_2": "bhavanti manujāḥ sarve lobhopahatacetasaḥ //",
  "S04bsa052_u:310_0": "vivekasampannāḥ paramāṃ gatiṃ labhante",
  "S04bsa052_u:dhs_8.68_0": "prahīṇalobhā ye santi nityaṃ jñānābhikāṅkṣiṇaḥ /",
  "S04bsa052_u:dhs_8.68_1": "buddhimantaḥ sadā santaḥ te gatāḥ paramāṃ gatim /",
  "S04bsa052_u:dhs_8.68_2": "nirvāṇahṛdayā vītalobhamohāḥ sadā narāḥ //",
  "S04bsa052_u:311_0": "lobhākṛṣṭasya vinipātaḥ",
  "S04bsa052_u:dhs_8.69_0": "lobhāśīviṣadaṣṭasya vinipāto dhruvaṃ sthitaḥ /",
  "S04bsa052_u:dhs_8.69_1": "kriyamāṇo dhruvaṃ loko vardhate sa muhurmuhuḥ //",
  "S04bsa052_u:dhs_8.70_0": "śuṣkendhanaṃ samādāya yathā vahniḥ pravardhate /",
  "S04bsa052_u:dhs_8.70_1": "dhanatṛṣṇāratāḥ sattvāḥ dhanopārjanatatparāḥ //",
  "S04bsa052_u:dhs_8.71_0": "mṛtyukāle samutpanne tyajanti vivaśā dhanam /",
  "S04bsa052_u:dhs_8.71_1": "yacca tatsambhavaṃ yogāt tat sarva na vinaśyati //",
  "S04bsa052_u:312_0": "lobhātmā ghoraṃ narakaṃ yāti",
  "S04bsa052_u:dhs_8.72_0": "tena vittena lobhātmā nīyate narakaṃ bhṛśam /",
  "S04bsa052_u:dhs_8.72_1": "anyaistadbhujyate vittaṃ sa tu pāpena lipyate //",
  "S04bsa052_u:dhs_8.73_0": "prayānti narakaṃ ghoraṃ paścāttāpena dahyate /",
  "S04bsa052_u:dhs_8.73_1": "anartho hyartharūpeṇa sukharūpeṇa vā sukham //",
  "S04bsa052_u:313_0": "lobhatyāgaṃ prājñaḥ kuryāt",
  "S04bsa052_u:dhs_8.74_0": "amitraṃ mitrarūpeṇa lobho 'yaṃ hṛdi vartate /",
  "S04bsa052_u:dhs_8.74_1": "na lobhaṃ saṃśrayet prājño lobhāgnirdahyate sadā //",
  "S04bsa052_u:314_0": "lobhadagdhāḥ narakagāmino bhavanti",
  "S04bsa052_u:dhs_8.75_0": "tena dagdhā bhṛśaṃ sattvāḥ paścānnarakagāminaḥ /",
  "S04bsa052_u:dhs_8.75_1": "lokasādhāraṇā hyete vibhavāḥ sukhavarjitāḥ //",
  "S04bsa052_u:315_0": "tṛṣṇābhayavimuktireva śreyaskarī",
  "S04bsa052_u:dhs_8.76_0": "teṣāmarthe kathaṃ pāpa kriyate mandabuddhibhiḥ /",
  "S04bsa052_u:dhs_8.76_1": "tṛṣṇābhayavimuktasya nirāśasya hi sarvataḥ //",
  "S04bsa052_u:dhs_8.77_0": "vītakāṅkṣasya dhīrasya nityaṃ padamavasthitam /",
  "S04bsa052_u:dhs_8.77_1": "sampattau dhābate loko vipattau nāvabudhyate //",
  "S04bsa052_u:316_0": "sampattiḥ kṣayāntā",
  "S04bsa052_u:dhs_8.78_0": "vipadantā hi sampattiḥ kṣayāntaṃ divasaṃ yathā /",
  "S04bsa052_u:dhs_8.78_1": "yathā tiṣṭhati sampattiḥ vipattiḥ pāpikā tathā //",
  "S04bsa052_u:317_0": "kāmabhogairdevā api narakaṃ yānti",
  "S04bsa052_u:dhs_8.79_0": "avitṛptasya kāmebhyastṛṣṇayā paridahyate /",
  "S04bsa052_u:dhs_8.79_1": "yasyeṣṭāḥ sampado nityaṃ sukhaṃ cābhimataṃ sadā //",
  "S04bsa052_u:dhs_8.80_0": "jani nāśayate tāsāṃ tṛṣṇā naṣṭā sukhāvahā /",
  "S04bsa052_u:dhs_8.80_1": "te devā narakaṃ yānti kāmabhogaistathārpitāḥ //",
  "S04bsa052_u:dhs_8.81_0": "analāceṣṭitaṃ sarva tad vadanti tathāgatāḥ /",
  "S04bsa052_u:dhs_8.81_1": "manuṣyā yacca narakaṃ prayā(nti) śataśastathā //",
  "S04bsa052_u:318_0": "vimugdhāḥ yati jīvanaṃ nāvagacchanti",
  "S04bsa052_u:dhs_8.82_0": "ceṣṭitaṃ tad viśālāyāḥ yoṣikāyā vidurbudhāḥ /",
  "S04bsa052_u:dhs_8.82_1": "vimohitā na vindanti tvaritaṃ svalpajīvitam //",
  "S04bsa052_u:319_0": "tṛṣṇayā sukṛtāni vinaśyanti",
  "S04bsa052_u:dhs_8.83_0": "sukṛtāni ca naśyanti tṛṣṇā naiva vinaśyati /",
  "S04bsa052_u:dhs_8.83_1": "bhave bhave gatā satvāḥ na vindanti śubhāśubham //",
  "S04bsa052_u:dhs_8.84_0": "śubhasya phalameveṣṭaṃ yat surāḥ paribhuñjate /",
  "S04bsa052_u:dhs_8.84_1": "aśubhasya tathā dṛṣṭamasukhaṃ vinipātajam //",
  "S04bsa052_u:320_0": "śubhāśubhaprahīṇā eva jarāmaraṇarahitā bhavanti",
  "S04bsa052_u:dhs_8.85_0": "śubhāśubhaprahīṇā ye saṅgadoṣavivarjitāḥ /",
  "S04bsa052_u:dhs_8.85_1": "te gatāḥ paramaṃ sthānaṃ jarāmaraṇavarjitam //",
  "S04bsa052_u:321_0": "tṛṣṇānadīparikṣiptaḥ janaḥ kimapi nāvagacchati",
  "S04bsa052_u:dhs_8.86_0": "pañcāraṃ bhavacakraṃ tat tṛṣṇānābhipuraḥsaram /",
  "S04bsa052_u:dhs_8.86_1": "nadīrāgaparikṣiptaṃ na ca loko 'vabudhyate //",
  "S04bsa052_u:dhs_8.87_0": "doṣāvartatarā jñeyā saṅkalpamakarākulāḥ /",
  "S04bsa052_u:dhs_8.87_1": "tṛṣṇānadī viśāleyaṃ na ca loko 'vabudhyate //",
  "S04bsa052_u:322_0": "tṛṣṇā triṣu kāleṣu vañcikā",
  "S04bsa052_u:dhs_8.88_0": "trikāle vañcanī tṛṣṇā nityamajñānakāriṇī /",
  "S04bsa052_u:dhs_8.88_1": "na tasyāṃ viśvased dhīmān saṃsārabandhanā hi sā //",
  "S04bsa052_u:323_0": "tṛṣṇā lokabandhanabhūtā",
  "S04bsa052_u:dhs_8.89_0": "mitravad dṛśyate kāle śatruvacca nikṛntati /",
  "S04bsa052_u:dhs_8.89_1": "na tasyāṃ viśvaset prājñaḥ sā hi lokasya bandhanam //",
  "S04bsa052_u:dhs_8.90_0": "śakyaṃ hi bandhanaṃ chettumāyasaṃ dāruvattathā /",
  "S04bsa052_u:dhs_8.90_1": "na tṛṣṇābandhanaṃ chettuṃ nityaṃ kāmagaveṣibhiḥ //",
  "S04bsa052_u:dhs_8.91_0": "yasyeṣṭo bandhabhedo 'yaṃ yasyeṣṭaṃ sukhamavyayam /",
  "S04bsa052_u:dhs_8.91_1": "sa tṛṣṇayā vimuktaḥ (syāt)prajñāśo (dhanakṛd) bhavet //",
  "S04bsa052_u:324_0": "jñānena tṛṣṇāvṛkṣasya chedanaṃ karttavyam",
  "S04bsa052_u:dhs_8.92_0": "jñānālokaḥ sukhāloko duḥkhaṃ tṛṣṇātamaḥsmṛtam /",
  "S04bsa052_u:dhs_8.92_1": "tasmādālokamāsthāya tamo nudati paṇḍitaḥ //",
  "S04bsa052_u:dhs_8.93_0": "jñānakhaḍgena tīkṣṇena tṛṣṇāvṛkṣaṃ nikṛntati /",
  "S04bsa052_u:dhs_8.93_1": "nikṛttavṛkṣaḥ (sa) naraḥ sukhaṃ prāpnotyanuttamam //",
  "S04bsa052_u:dhs_8.94_0": "doṣeṇa bahulā hyeṣā nadī prasravaṇākulā /",
  "S04bsa052_u:dhs_8.94_1": "doṣā netānahitvā (na) bhavānmuñcati paṇḍitaḥ //",
  "S04bsa052_u:325_0": "prajñānāvamāśritya tṛṣṇānadyāḥ pāraṃ gacchati",
  "S04bsa052_u:dhs_8.95_0": "tṛṣṇānadīṃ tripathagāṃ pramādāvartadustarām /",
  "S04bsa052_u:dhs_8.95_1": "prajñānāvaṃ samāśritya pāraṃ gacchantyanāmayam //",
  "S04bsa052_u:dhs_8.96_0": "mahecchatāmahacchatraṃ yena cāyānti bāliśāḥ /",
  "S04bsa052_u:dhs_8.96_1": "tasmānmahecchatā badhyā tvayeyaṃ jñānacakṣuṣā //",
  "S04bsa052_u:326_0": "mahecchaiva hṛdayavraṇabhūtā",
  "S04bsa052_u:dhs_8.97_0": "mahecchatāvraṇastīvro hṛdaye yasya jāyate /",
  "S04bsa052_u:dhs_8.97_1": "na rātrau na divā tasya sukhaṃ bhavati lobhinaḥ //",
  "S04bsa052_u:dhs_8.98_0": "saṅkalpe tu na sambhūtaḥ tṛṣṇāvāyusamīritaḥ /",
  "S04bsa052_u:dhs_8.98_1": "mahecchatāmayo vahnirdahate hṛdayaṃ nṛṇām //",
  "S04bsa052_u:327_0": "lobhenātmano 'hitaṃ kurvanti janāḥ",
  "S04bsa052_u:dhs_8.99_0": "lobhenāveṣṭitamanāḥ puruṣo laghucetasā /",
  "S04bsa052_u:dhs_8.99_1": "jīvitānyapi sārāṇi jahāti dhanatṛṣṇayā //",
  "S04bsa052_u:dhs_8.100_0": "pāpāni hi ca karmāṇi kurvanti puruṣāḥ kṣitau /",
  "S04bsa052_u:dhs_8.100_1": "dhanalābhena tat sarva pravadanti manīṣiṇaḥ //",
  "S04bsa052_u:dhs_8.101_0": "ye sāhasaṃ na kurvanti viśanti jvalanaṃ ca yat /",
  "S04bsa052_u:dhs_8.101_1": "tat sarva lobhadoṣeṇa kurvantyahitamātmanaḥ //",
  "S04bsa052_u:dhs_8.102_0": "śastrānilāni duḥkhāni vividhāni ca (sarvataḥ) /",
  "S04bsa052_u:dhs_8.102_1": "viśanti (vai) narā mūḍhā lobhastatra hi kāraṇam //",
  "S04bsa052_u:dhs_8.103_0": "hṛdayastho manovahnirnityaṃ bahvicchatāṃ nṛṇām /",
  "S04bsa052_u:dhs_8.103_1": "alpecchatayā (hi) hṛcchāntirbhavatilābhinaḥ //",
  "S04bsa052_u:dhs_8.104_0": "yathāgnirindhanenaiva praśāntimadhigacchati /",
  "S04bsa052_u:dhs_8.104_1": "tathā vahvicchatāṃ nṛṇāṃ dhanairvṛddhiḥ prajāyate //",
  "S04bsa052_u:328_0": "alpecchataiva sukham",
  "S04bsa052_u:dhs_8.105_0": "bhūpālā (hi) dhanaistṛptāḥ koṭiśo nidhanaṃ gatāḥ /",
  "S04bsa052_u:dhs_8.105_1": "yāsyanti cānye nidhanaṃ tasmādalpecchatā sukham //",
  "S04bsa052_u:329_0": "tṛṣṇāvihīna eva sukhamāpnoti",
  "S04bsa052_u:dhs_8.106_0": "duḥkhaṃ vahvicchatā nṛṇāṃ lakṣaṇaṃ sukhaduḥkhayoḥ /",
  "S04bsa052_u:dhs_8.106_1": "(heyā sarvaprayatnena) idamuktaṃ parīkṣakaiḥ /",
  "S04bsa052_u:dhs_8.106_2": "eṣa panthāḥ śivaḥ śreṣṭho yena tṛṣṇā vaśīkṛtā //",
  "S04bsa052_u:330_0": "// iti tṛṣṇāvargo 'ṣṭamaḥ //",
  "S04bsa052_u:331_0": "(9) strījugupsāvargaḥ",
  "S04bsa052_u:332_0": "striya evānarthamūlam",
  "S04bsa052_u:dhs_9.1_0": "striyo mūlaṃ (hi) pāpasya dhananāśasya sarvathā /",
  "S04bsa052_u:dhs_9.1_1": "svahite ye na niratāḥ kutasteṣāṃ bhavet sukham //",
  "S04bsa052_u:dhs_9.2_0": "anarthakarmaratayaḥ śāṭhyerṣyābahulāstriyaḥ /",
  "S04bsa052_u:dhs_9.2_1": "lokadvayavināśāya puruṣāṇāmavasthitāḥ //",
  "S04bsa052_u:dhs_9.3_0": "nityaṃ sarāgakuśalā nityaṃ tadvacanāḥ parāḥ /",
  "S04bsa052_u:dhs_9.3_1": "anyacca hṛdaye tāsāṃ kathayantyanyadeva vā //",
  "S04bsa052_u:dhs_9.4_0": "āpātamadhurāḥ sūkṣmāḥ vipāke vajracetasaḥ /",
  "S04bsa052_u:dhs_9.4_1": "nopakāreṇa satkāraṃ smaranti laghucetasaḥ //",
  "S04bsa052_u:333_0": "striyo vidyutsvabhāvahṛdayā aticañcalāḥ",
  "S04bsa052_u:dhs_9.5_0": "nāśayitvā priyaśataṃ smarantyekaṃ hi vipriyam /",
  "S04bsa052_u:dhs_9.5_1": "vidyutsvabhāvahṛdayāḥ striyaḥ pāpasya bhūmayaḥ //",
  "S04bsa052_u:334_0": "strīṇāṃ nāśasādhakatvapradarśanam",
  "S04bsa052_u:dhs_9.6_0": "strīhetunāśamicchanti puruṣā vakracetasaḥ /",
  "S04bsa052_u:dhs_9.6_1": "strīvināśo vināśo drāgiha loke paratra ca //",
  "S04bsa052_u:335_0": "strīdarśanamevāgnivaddahati",
  "S04bsa052_u:dhs_9.7_0": "evaṃ tu sarvaviṣayāḥ strīdarśanamihaikajam /",
  "S04bsa052_u:dhs_9.7_1": "abhibhūya sarvaviṣayān nāryagnijvalanaṃ mahat //",
  "S04bsa052_u:336_0": "strīdoṣapradarśanapūrvakaṃ nārījugupsāsamīkṣaṇam",
  "S04bsa052_u:dhs_9.8_0": "saṃśleṣādapi viśleṣaḥ smaraṇāt kathanādapi /",
  "S04bsa052_u:dhs_9.8_1": "strīṇāṃ dāhasamuttho 'yaṃ vahnirantarjahāsakaḥ //",
  "S04bsa052_u:dhs_9.9_0": "rāgeṇa saha jāyante nityaṃ vai dāruṇāḥ striyaḥ /",
  "S04bsa052_u:dhs_9.9_1": "dānena saha jāyante yathā loke hutāśanāḥ //",
  "S04bsa052_u:dhs_9.10_0": "na bhavet tādṛśo dāho yo 'yaṃ vahnisamudbhavaḥ /",
  "S04bsa052_u:dhs_9.10_1": "yādṛśaḥ strīmado hyasti dehināṃ hṛdayodbhavaḥ //",
  "S04bsa052_u:dhs_9.11_0": "sarvalokavināśāya sarvadharmakṣayāya ca /",
  "S04bsa052_u:dhs_9.11_1": "hetavo narakasyaitāḥ striyaḥ proktā maharṣibhiḥ //",
  "S04bsa052_u:dhs_9.12_0": "mukhato madhurāmarṣā hṛdayena viṣopamāḥ /",
  "S04bsa052_u:dhs_9.12_1": "anavasthitasauhārdā nāsāṃ kaścit priyo naraḥ //",
  "S04bsa052_u:dhs_9.13_0": "muhūrtena priyastāsāṃ muhūrtena tathāpriyaḥ /",
  "S04bsa052_u:dhs_9.13_1": "anavasthitasauhārdāścañcalā kṣaṇikopamāḥ //",
  "S04bsa052_u:dhs_9.14_0": "vañcanāhetukuśalā nityaṃ kāryaparāyaṇāḥ /",
  "S04bsa052_u:dhs_9.14_1": "nityaṃ saṃyogamanaso nityaṃ mānaparāyaṇāḥ //",
  "S04bsa052_u:dhs_9.15_0": "devānāṃ ca manuṣyāṇāṃ piśācoragarākṣasāḥ /",
  "S04bsa052_u:dhs_9.15_1": "na bandhabhūtā yādṛśyaḥ striyaḥ kālaviṣopamāḥ //",
  "S04bsa052_u:dhs_9.16_0": "nopakāraṃ smarantyetā na kuśalaṃ nāpi vikramam /",
  "S04bsa052_u:dhs_9.16_1": "anavasthitacittāśca vāyuvegasamāḥ striyaḥ //",
  "S04bsa052_u:dhs_9.17_0": "bhavanti sampado yatra rakṣyante yatra yoṣitaḥ /",
  "S04bsa052_u:dhs_9.17_1": "vyasaneṣu viraktāstu tyajanti puruṣaṃ dhruvam //",
  "S04bsa052_u:dhs_9.18_0": "yaṃ yaṃ gacchanti puruṣaṃ rakṣyante tatra yoṣitaḥ /",
  "S04bsa052_u:dhs_9.18_1": "śīghraṃ śīghraṃ naraṃ hyetāstyajanti puruṣaṃ sthitam //",
  "S04bsa052_u:dhs_9.19_0": "yathā hi bhramarī puṣpaṃ śuṣkaṃ tyajati sarvadā /",
  "S04bsa052_u:dhs_9.19_1": "tathā vittena rahitaṃ puruṣaṃ tyajati priyā //",
  "S04bsa052_u:dhs_9.20_0": "nistriṃśahṛdayāḥ krūrāścañcalāstamasāvṛtāḥ /",
  "S04bsa052_u:dhs_9.20_1": "striyaḥ puruṣanāśāya jātāḥ kenāpi hetunā //",
  "S04bsa052_u:dhs_9.21_0": "devānāṃ bandhanaṃ nāma yathā strībandhanaṃ matam /",
  "S04bsa052_u:dhs_9.21_1": "strībandhananibaddhāstu patanti narakaṃ punaḥ //",
  "S04bsa052_u:dhs_9.22_0": "etadagraṃ hi rāgāṇāṃ yo rāgaḥ strīsamudbhavaḥ /",
  "S04bsa052_u:dhs_9.22_1": "strīrāgadagdhamanasaṃ paścād dahati pāvakaḥ //",
  "S04bsa052_u:dhs_9.23_0": "pratyakṣāṇyapi karmāṇi rāgaiścāpahataḥ pumān /",
  "S04bsa052_u:dhs_9.23_1": "na vetti mūḍhahṛdayaḥ strīrāgeṇa vimohitaḥ //",
  "S04bsa052_u:dhs_9.24_0": "viśvāsya viṣaye puruṣaṃ bad dhvā priyamanekaśaḥ /",
  "S04bsa052_u:dhs_9.24_1": "tyajanti vittanāśena tvacaṃ yadvadbhujaṅgamāḥ //",
  "S04bsa052_u:dhs_9.25_0": "sarvopāyabhṛtā nāryaḥ sarvaśaḥ paripālitāḥ /",
  "S04bsa052_u:dhs_9.25_1": "na śakyāḥ svavaśīkarttuṃ striyaḥ paramadāruṇāḥ //",
  "S04bsa052_u:dhs_9.26_0": "āsāṃ sarvasvabhāvānāṃ nārīṇāṃ calacetasām /",
  "S04bsa052_u:dhs_9.26_1": "na yāyājjātu viśvāsaṃ pumān dhīreṇa cetasā //",
  "S04bsa052_u:dhs_9.27_0": "strīvidheyāstu ye martyā nityaṃ kāmagaveṣiṇaḥ /",
  "S04bsa052_u:dhs_9.27_1": "paścimadarśanaṃ teṣāṃ suraloke bhaviṣyati //",
  "S04bsa052_u:dhs_9.28_0": "pañcāṅgikena tūryeṇa vipralubdhāḥ samantataḥ /",
  "S04bsa052_u:dhs_9.28_1": "vindanti vyasane duḥkhaṃ yadavaśyaṃ bhaviṣyati //",
  "S04bsa052_u:dhs_9.29_0": "imāstāścañcalā nāryo yāsāṃ rāgaḥ kṛtastvayā /",
  "S04bsa052_u:dhs_9.29_1": "tā bhavantaṃ parityajya punaranyaṃ tato gatāḥ //",
  "S04bsa052_u:dhs_9.30_0": "dvidhā hi prakṛtiryāsāṃ (yoṣitāṃ) sahacāriṇī /",
  "S04bsa052_u:dhs_9.30_1": "bhūyo 'bhiyanti puruṣaṃ vyasaneṣu tyajanti ca //",
  "S04bsa052_u:dhs_9.31_0": "mṛgavanmohayantyetāḥ puruṣaṃ rāgamohitam /",
  "S04bsa052_u:dhs_9.31_1": "paścāt (tu) vyasane prāpte tyajanti laghucetasaḥ //",
  "S04bsa052_u:dhs_9.32_0": "nopakāraṃ na satkāraṃ na priyāṇi na santatim /",
  "S04bsa052_u:dhs_9.32_1": "smaranti yoṣitastīvrā vyasane samupasthite //",
  "S04bsa052_u:dhs_9.33_0": "mlānaṃ puṣpaṃ yathā tyaktvā bhramaro 'nyatra dhāvati /",
  "S04bsa052_u:dhs_9.33_1": "tathā hi vyasane prāpte tyajanti khalu yoṣitaḥ //",
  "S04bsa052_u:dhs_9.34_0": "anapekṣitasauhārdāścañcalāśca raṇapriyāḥ /",
  "S04bsa052_u:dhs_9.34_1": "bhavanti yoṣitaḥ sarvā viṣamiśraṃ yathā madhu //",
  "S04bsa052_u:dhs_9.35_0": "mohayanti narān kāmairvākyaiścāpi viśeṣataḥ /",
  "S04bsa052_u:dhs_9.35_1": "na teṣāṃ viśvaseddhīmān puruṣo dhīramānasaḥ //",
  "S04bsa052_u:dhs_9.36_0": "ābhirvimohitāḥ kiṃ vā raṃjitāḥ puruṣāḥ svataḥ /",
  "S04bsa052_u:dhs_9.36_1": "na kurvanti hitaṃ vākyaṃ yathā muṣṇikagāmikam //",
  "S04bsa052_u:dhs_9.37_0": "devāsuranarān yakṣān piśācoragarākṣasān /",
  "S04bsa052_u:dhs_9.37_1": "indrajālamayā nāryo vañcayanti viśeṣataḥ //",
  "S04bsa052_u:dhs_9.38_0": "etadagrañca pāśānāṃ yadidaṃ strīmayaṃ dṛḍham /",
  "S04bsa052_u:dhs_9.38_1": "anena baddhāḥ puruṣā bhramanti bhavacārake //",
  "S04bsa052_u:dhs_9.39_0": "na kaścit pāśapāśo 'yaṃ hṛtpāśo yoṣitaḥ param /",
  "S04bsa052_u:dhs_9.39_1": "hṛtpāśabandhanairbaddhāḥ puruṣā duḥkhamohitāḥ //",
  "S04bsa052_u:dhs_9.40_0": "dahayate chidyate pāśasstrīmayastu na dahayate /",
  "S04bsa052_u:dhs_9.40_1": "narakapretatiryakṣu gacchantamanugacchati //",
  "S04bsa052_u:dhs_9.41_0": "mūrtimān badhyate kāyaḥ pāśena mahatā tathā /",
  "S04bsa052_u:dhs_9.41_1": "amūrtigaṃ cittamidaṃ strīpāśena tu badhyate //",
  "S04bsa052_u:dhs_9.42_0": "(na) dṛśyate pāśamanyaṃ yena badhnanti yoṣitaḥ /",
  "S04bsa052_u:dhs_9.42_1": "abhijñeyamapramāṇaṃ strīmayaṃ bandhanaṃ mahat //",
  "S04bsa052_u:dhs_9.43_0": "anenāpātaramyeṇa (duḥkha) mokṣeṇa sarvadā /",
  "S04bsa052_u:dhs_9.43_1": "pāśena baddhāḥ puruṣā na mucyante bhavārṇavāt //",
  "S04bsa052_u:dhs_9.44_0": "ṣaḍindriyāṇi badhnāti pāśo yaḥ strīmayo mahān /",
  "S04bsa052_u:dhs_9.44_1": "pāśastu kāyamevaikaṃ kaścit badhnāti vā na vā //",
  "S04bsa052_u:dhs_9.45_0": "bandhanaṃ na dṛḍhaṃ hīdaṃ mokṣavārya ṣaḍāyasam /",
  "S04bsa052_u:dhs_9.45_1": "saṃraktacittabhoge hi mandabuddhernarasya ca //",
  "S04bsa052_u:dhs_9.46_0": "snāyuyantreṇa baddhāsu vistṛtakarmabhūmiṣu /",
  "S04bsa052_u:dhs_9.46_1": "tīkṣṇaraktāsinā yukto maraṇārthamihāgataḥ //",
  "S04bsa052_u:337_0": "strīṇāṃ daurguṇyam",
  "S04bsa052_u:dhs_9.47_0": "vañcanācchalakūṭāsu rabhasā nu viśeṣataḥ /",
  "S04bsa052_u:dhs_9.47_1": "cañcalo bhrāntacittāsu bhrāntastvaṅgakṣaṇāriṣu //",
  "S04bsa052_u:dhs_9.48_0": "vibhrānto bhrāntakathitairbhūṣaṇānāṃ tathā svanaiḥ /",
  "S04bsa052_u:dhs_9.48_1": "haranti puruṣaṃ kṣipraṃ vañcanākuśalāḥ striyaḥ //",
  "S04bsa052_u:dhs_9.49_0": "nānāvidheṣu puṣpeṣu yathā carati ṣaṭ padaḥ /",
  "S04bsa052_u:dhs_9.49_1": "nānāvidheṣu martyeṣu tathemāścañcalāḥ striyaḥ //",
  "S04bsa052_u:dhs_9.50_0": "yathā madhurikā pītvā puṣpamanyatra gacchati /",
  "S04bsa052_u:dhs_9.50_1": "tathā puruṣamāpīyaḥ prayānti rabhasaṃ striyaḥ //",
  "S04bsa052_u:dhs_9.51_0": "arthādāneṣu kuśalāḥ kruddhā nityaṃ durāsadāḥ /",
  "S04bsa052_u:dhs_9.51_1": "vañcayitvā naraṃ śīghramanyatra saṃprayānti tāḥ //",
  "S04bsa052_u:dhs_9.52_0": "sādhyamāyāpraharaṇāḥ kālakūṭaviṣopamāḥ /",
  "S04bsa052_u:dhs_9.52_1": "striyaḥ puruṣaghātinyaścāturyeṣu vyavasthitāḥ //",
  "S04bsa052_u:dhs_9.53_0": "vāyvākāśānalā yadvan na śaktā grathituṃ naraiḥ /",
  "S04bsa052_u:dhs_9.53_1": "tathopāyaśatairnāryo (na) śaktā rakṣituṃ naraiḥ //",
  "S04bsa052_u:dhs_9.54_0": "anarthavyādhimṛtyūnāṃ duṣkṛtānāñca karmaṇām /",
  "S04bsa052_u:dhs_9.54_1": "hetubhūtāḥ paraṃ nāryo mokṣacaryābadhasya ca //",
  "S04bsa052_u:dhs_9.55_0": "yadanekaprakāreṣu śaṭheṣu pāpakarmasu /",
  "S04bsa052_u:dhs_9.55_1": "(patanti) manujā loke tatra hetuḥ parastriyaḥ //",
  "S04bsa052_u:dhs_9.56_0": "na bālayauvanenaiva vārdhakyenaiva śāmyati /",
  "S04bsa052_u:dhs_9.56_1": "cāpalyaṃ sahajaṃ strīṇāṃ bhāskarasya yathā prabhā //",
  "S04bsa052_u:dhs_9.57_0": "anityaṃ sauhṛdaṃ tāsāṃ dīptānāmarciṣāṃ kaṇaiḥ /",
  "S04bsa052_u:dhs_9.57_1": "vairañca śāśvataṃ tāsāmaśmanāṃ ca yathā vraṇaiḥ //",
  "S04bsa052_u:dhs_9.58_0": "dhanahīne virajyante dhanayuktā bhavanti ca /",
  "S04bsa052_u:dhs_9.58_1": "yāvadartha striyastāvadarthahīne kutaḥ striyaḥ? //",
  "S04bsa052_u:dhs_9.59_0": "na sevābhiścadānena nopakāraiḥ pṛthagvidhaiḥ /",
  "S04bsa052_u:dhs_9.59_1": "svīkarttuṃ na striyaḥ śakyāḥ jvalanopamacetasaḥ //",
  "S04bsa052_u:dhs_9.60_0": "yathā naro 'nukūlaśca chandakarttā yathā yathā /",
  "S04bsa052_u:dhs_9.60_1": "tathā tathā striyastasya vañcanākuśalāḥ param //",
  "S04bsa052_u:dhs_9.61_0": "puṣpacchatro yathā sarpo bhasmacchatro yathā nalaḥ /",
  "S04bsa052_u:dhs_9.61_1": "rūpacchannaṃ tathā cittamāsāṃ bhavati yoṣitām //",
  "S04bsa052_u:dhs_9.62_0": "viṣavṛkṣe yathā puṣpaṃ dṛṣṭiramyaṃ na śāntaye /",
  "S04bsa052_u:dhs_9.62_1": "viṣavṛkṣa (samā) nāryaḥ parivarjyāḥ samantataḥ //",
  "S04bsa052_u:dhs_9.63_0": "nārīṇāṃ darśanākāṃkṣī viṣayesu ca tatparaḥ /",
  "S04bsa052_u:dhs_9.63_1": "naro na sukhabhogāya (haya) smilloke na cāpare //",
  "S04bsa052_u:dhs_9.64_0": "nāgninā na ca śastreṇa na balena na jantubhiḥ /",
  "S04bsa052_u:dhs_9.64_1": "strīmayaṃ bandhanaṃ hetuḥ śakyate na durāsadam //",
  "S04bsa052_u:dhs_9.65_0": "doṣajālamidaṃ (sūtraṃ)strīmayaṃ carate bhuvi /",
  "S04bsa052_u:dhs_9.65_1": "yastrīvivarjito dhīmān asmilloke mahīyate //",
  "S04bsa052_u:dhs_9.66_0": "yathā bhūtairmanuṣyāṇāṃ svakarmotthāpane na ca /",
  "S04bsa052_u:dhs_9.66_1": "tathā striyo hi rakṣanti viṣamārtha tyajanti ca //",
  "S04bsa052_u:dhs_9.67_0": "gatārthavibhavaṃ bhūyo varjitaṃ svena karmaṇā /",
  "S04bsa052_u:dhs_9.67_1": "devaṃ samīkṣya capalāḥ striyo naiva prabhāvikāḥ //",
  "S04bsa052_u:338_0": "strīsukhaṃ kṣaṇabhaṅguram",
  "S04bsa052_u:dhs_9.68_0": "kṣaṇabhaṅgamidaṃ saukhyamadhigatamavasthitam /",
  "S04bsa052_u:dhs_9.68_1": "catvāryetāni duḥkhāni sevitāni nṛbhiḥ sadā //",
  "S04bsa052_u:339_0": "strī viṣāgnisadṛśā",
  "S04bsa052_u:dhs_9.69_0": "tasmāt tāni vivarjyāni viṣāgnisadṛśāni hi /",
  "S04bsa052_u:dhs_9.69_1": "yaḥ kaściccapalo janturyaśca doṣodbhavaḥ sadā //",
  "S04bsa052_u:dhs_9.70_0": "tasmāt parisamāviṣṭāḥ striyaḥ kāraṇavatsalāḥ /",
  "S04bsa052_u:dhs_9.70_1": "na sūryastamaso heturnāgniḥ śītasya kāraṇam //",
  "S04bsa052_u:dhs_9.71_0": "na strīṇāṃ sauhṛdaṃ citte svalpamapyavatiṣṭhate /",
  "S04bsa052_u:dhs_9.71_1": "yathā sthirā bhūmiriyaṃ yathā vāyuḥ sadā calaḥ //",
  "S04bsa052_u:340_0": "striyaḥ doṣameva smaranti",
  "S04bsa052_u:dhs_9.72_0": "tathā strīṇāṃ kṛtaṃ nāsti doṣamayyaḥ sadā smṛtāḥ /",
  "S04bsa052_u:dhs_9.72_1": "ciraprayatnāḥ puruṣaiḥ lobhitā bahuśaḥ striyaḥ //",
  "S04bsa052_u:dhs_9.73_0": "tyajanti vyasane prāpte śuṣkaṃ sara ivāśugāḥ /",
  "S04bsa052_u:dhs_9.73_1": "nordhvagāḥ sarito dṛṣṭā nāśmano gatiriṣyate //",
  "S04bsa052_u:dhs_9.74_0": "girīṇāṃ gamanaṃ nāsti strīṇāṃ naivāsti sauhṛdam /",
  "S04bsa052_u:dhs_9.74_1": "vapukarti sadā nṛṇāṃ dharmārthayaśasāṃ tathā //",
  "S04bsa052_u:dhs_9.75_0": "yoniścānarthajālasya doṣāṇāmudbhavasya ca /",
  "S04bsa052_u:dhs_9.75_1": "bhaved vajramayī mṛdvī tyajed (rātrau yathā) ravim //",
  "S04bsa052_u:dhs_9.76_0": "na strī tyajedasādhyāni janmāpekṣā viśeṣataḥ /",
  "S04bsa052_u:dhs_9.76_1": "nopacārakriyā dānapriyavākyāpalāpanaiḥ //",
  "S04bsa052_u:dhs_9.77_0": "svīkartuṃ na striyaḥ śakyā jvalanopamacetasaḥ /",
  "S04bsa052_u:dhs_9.77_1": "sukheṣu samatāṃ yānti vyasaneṣu tyajanti ca //",
  "S04bsa052_u:dhs_9.78_0": "upakārāṃśca vismṛtya doṣamekaṃ smaranti tāḥ /",
  "S04bsa052_u:dhs_9.78_1": "vanopavanaśaileṣu bhuktvā sukhamanekaśaḥ //",
  "S04bsa052_u:341_0": "strī lokasya bandhanam",
  "S04bsa052_u:dhs_9.79_0": "saṃprāpte vyasane tīvre striya paribhavanti hi /",
  "S04bsa052_u:dhs_9.79_1": "lokasya bandhanaṃ nāryo vañcanākṛtivardhikāḥ //",
  "S04bsa052_u:dhs_9.80_0": "adhamāḥ vinipātānāṃ doṣāṇāṃ cāspadaṃ (bahu) /",
  "S04bsa052_u:dhs_9.80_1": "sarvalokavināśāya vaśīkurvanti tṛṣṇayā //",
  "S04bsa052_u:dhs_9.81_0": "yathā strībandhanamidaṃ durviṣahyaṃ kṛtaṃ mahat /",
  "S04bsa052_u:dhs_9.81_1": "yadidaṃ bandhanaṃ loke kāmarāgamayaṃ mahat //",
  "S04bsa052_u:342_0": "strīvarjanameva śreyaṣkaram",
  "S04bsa052_u:dhs_9.82_0": "tathā cānyaprayatnena vicārya upalabhyate /",
  "S04bsa052_u:dhs_9.82_1": "vaśīkurvanti tā (nāryaḥ) kāmavāṇairanekaśaḥ //",
  "S04bsa052_u:dhs_9.83_0": "svalpaiḥ parājitaṃ kṛtvā kāmasya vaśagāḥ striyaḥ /",
  "S04bsa052_u:dhs_9.83_1": "rāgerṣyāśāṭhyabhūmīnāṃ vidyuccañcalacetasām //",
  "S04bsa052_u:dhs_9.84_0": "lobhāhaṅkārayonīnāṃ na viśvāsyāḥ kathañcana /",
  "S04bsa052_u:dhs_9.84_1": "śastrāgnisadṛśāstīkṣṇāḥ kāmapāśaparātmanaḥ //",
  "S04bsa052_u:dhs_9.85_0": "svabhraprapātaviṣamaṃ gaṃbhīrasamacetasām /",
  "S04bsa052_u:dhs_9.85_1": "parābhidrohamāyendrajālatadgatamānasān //",
  "S04bsa052_u:dhs_9.86_0": "akālamṛtyuvajrāgnikālakūṭasamātmanām /",
  "S04bsa052_u:dhs_9.86_1": "anekadoṣasambhārananditānāmanekaśaḥ //",
  "S04bsa052_u:dhs_9.87_0": "yadi śīlalavaḥ kaścit strīṇāṃ manasi vartate /",
  "S04bsa052_u:dhs_9.87_1": "cireṇa dahate vahniḥ sa spṛṣṭāḥ pavaneritaḥ //",
  "S04bsa052_u:dhs_9.88_0": "strīdarśanasamucchreyamātraṃ dahati pāvakaḥ /",
  "S04bsa052_u:dhs_9.88_1": "tasmāt striyo vivarjyāḥ syuḥ yadicchet sukhamuttamam //",
  "S04bsa052_u:dhs_9.89_0": "etat sarva paraṃ loke nārīṇāṃ varjanaṃ sadā /",
  "S04bsa052_u:dhs_9.89_1": "yadṛcchājālinīhetuṃ yaḥ icched bhūtimātmanaḥ //",
  "S04bsa052_u:dhs_9.90_0": "ya icchati nivṛttiṃ tu sa naraḥ strīṃ vivarjayet /",
  "S04bsa052_u:dhs_9.90_1": "sukhāsaktastathārtho (ca) kusīdaścañcalaḥ śaṭhaḥ //",
  "S04bsa052_u:dhs_9.91_0": "pāpasevī sumṛṣṭāśī naro bhadraṃ na paśyati /",
  "S04bsa052_u:dhs_9.91_1": "udyukto vīryavān dhīro dhārmikaḥ strīṃ vivarjayet /",
  "S04bsa052_u:dhs_9.91_2": "dakṣo hetuphalaśraddho naraḥ kalyāṇavān bhavet //",
  "S04bsa052_u:343_0": "// iti strījugupsāvargo navamaḥ //",
  "S04bsa052_u:344_0": "(10) madyajugupsāvargaḥ",
  "S04bsa052_u:345_0": "madyapānavarṇanasādhanapradarśanam",
  "S04bsa052_u:dhs_10.1_0": "madyapānaṃ na seveta madyaṃ hi viṣamuttamam /",
  "S04bsa052_u:dhs_10.1_1": "naśyanti kuśalā dharmā madyapānaniṣevaṇāt //",
  "S04bsa052_u:dhs_10.2_0": "yaḥ sevate sadā madyaṃ tasya buddhirasaṃsthitā /",
  "S04bsa052_u:dhs_10.2_1": "balabuddhī na dharmo 'sti tasmānmadyaṃ vivarjayet //",
  "S04bsa052_u:dhs_10.3_0": "nāśānāmuttamaṃ nāśaṃ madyamuktaṃ manīṣibhiḥ /",
  "S04bsa052_u:dhs_10.3_1": "tasmānmadyaṃ na seveta (madyaṃ) nāśayate naram //",
  "S04bsa052_u:dhs_10.4_0": "aniṣṭāḥ pāpakā dharmā madyapānaniṣevaṇāt /",
  "S04bsa052_u:dhs_10.4_1": "bhavanti tasmād viṣavanmadyapānaṃ vivarjayet //",
  "S04bsa052_u:dhs_10.5_0": "dhanakṣayaṃ pāpakaraṃ kausīdyakaramuttamam /",
  "S04bsa052_u:dhs_10.5_1": "madyapānasthitā doṣāḥ tasmāt tat parivarjayet //",
  "S04bsa052_u:dhs_10.6_0": "rāgasyoddīpanaṃ madyaṃ krodhasyāpi tathaiva ca /",
  "S04bsa052_u:dhs_10.6_1": "mohasyoddīpakaṃ bhūyastasmānmadyaṃ vivarjayet //",
  "S04bsa052_u:dhs_10.7_0": "madyamūlamanarthasya hāsasya narakasya ca /",
  "S04bsa052_u:dhs_10.7_1": "sarvendriyavināśānāṃ hetubhūtaṃ hyanarthakam //",
  "S04bsa052_u:dhs_10.8_0": "atiharṣābhidhānasya śokasya ca bhayasya ca /",
  "S04bsa052_u:dhs_10.8_1": "vāgdoṣasyātidamyasya pāruṣyasyāspadaṃ hi tat //",
  "S04bsa052_u:dhs_10.9_0": "madyenākṣiptamanasaḥ puruṣāḥ paśubhiḥ samāḥ /",
  "S04bsa052_u:dhs_10.9_1": "kāryākārya na vindanti tasmānmadyaṃ vivarjayet //",
  "S04bsa052_u:dhs_10.10_0": "madyakṣipto hi puruṣo jīvannapi mṛto mataḥ /",
  "S04bsa052_u:dhs_10.10_1": "ya icchejjīvitaṃ saukhyaṃ sa madyaṃ varjayet sadā //",
  "S04bsa052_u:346_0": "madyaṃ sarvadoṣāspadam",
  "S04bsa052_u:dhs_10.11_0": "sarvadoṣāspadaṃ madyaṃ sarvānarthakaraṃ sadā /",
  "S04bsa052_u:dhs_10.11_1": "sarvapāpeṣu sopānaṃ tamasāmālayo mahān //",
  "S04bsa052_u:347_0": "madyena pretaloke narake vā patanam",
  "S04bsa052_u:dhs_10.12_0": "madyena narakaṃ yānti pretalokaṃ tathaiva ca /",
  "S04bsa052_u:dhs_10.12_1": "tiryakṣu yānti puruṣā madyadoṣeṇa vañcitāḥ //",
  "S04bsa052_u:dhs_10.13_0": "viṣādapi viṣaṃ madyaṃ narakānnarakaṃ tathā /",
  "S04bsa052_u:dhs_10.13_1": "vyādhīnāṃ ca paraṃ vyādhirmadyamuktaṃ manīṣibhiḥ //",
  "S04bsa052_u:348_0": "madyena hānipradarśanam",
  "S04bsa052_u:dhs_10.14_0": "buddhīndriyavināśāya dharmaratnaṃ kṣayāya ca /",
  "S04bsa052_u:dhs_10.14_1": "yo 'tirekaparaṃ madyaṃ brahmacaryabadhāya ca //",
  "S04bsa052_u:dhs_10.15_0": "madyena laghutāṃ yānti pārthivā śāstracakṣuṣaḥ /",
  "S04bsa052_u:dhs_10.15_1": "kiṃ punaḥ prākṛtā martyā madyapānavilambitāḥ //",
  "S04bsa052_u:349_0": "madyasya vināśakaratvam",
  "S04bsa052_u:dhs_10.16_0": "kuṭhāraḥ sarvadharmāṇāṃ hrīvināśakaraṃ param /",
  "S04bsa052_u:dhs_10.16_1": "madyaṃ niṣevitaṃ martyairvināśāyopakalpyate //",
  "S04bsa052_u:350_0": "madyena jñānājñānavivekaśūnyapradarśanam",
  "S04bsa052_u:dhs_10.17_0": "na jñānaṃ nāpi vijñānaṃ na kāryāṇi na ca kriyām /",
  "S04bsa052_u:dhs_10.17_1": "jānīte puruṣaḥ sarva madyena hṛtacetasā //",
  "S04bsa052_u:351_0": "madyasevanasya paritāpasādhanam",
  "S04bsa052_u:dhs_10.18_0": "akasmāt tapyate janturakasmāt paritapyate /",
  "S04bsa052_u:dhs_10.18_1": "bhavatyakasmāt pāpī (ca) yo madyamanusevate //",
  "S04bsa052_u:352_0": "madyasya buddhisammohajanakatvam",
  "S04bsa052_u:dhs_10.19_0": "buddhisammohajanakaṃ lokadvayavināśakam /",
  "S04bsa052_u:dhs_10.19_1": "vahniśca mokṣadharmāṇāṃ madyamekaṃ vyavasthitam //",
  "S04bsa052_u:353_0": "madyasya kimpākatvam",
  "S04bsa052_u:dhs_10.20_0": "abhyāse madhuraṃ madyaṃ vipāke paramaṃ kaṭu /",
  "S04bsa052_u:dhs_10.20_1": "kimpākādapi kimpākaṃ madyamuktaṃ parīkṣakaiḥ //",
  "S04bsa052_u:354_0": "narakasya sādhanaṃ madyam",
  "S04bsa052_u:dhs_10.21_0": "na madye viśvaseddhīmān naraṃ vakṣyati māmiti /",
  "S04bsa052_u:dhs_10.21_1": "śītasparśa vipākoṣṇaṃ madyaṃ narakagāmikam //",
  "S04bsa052_u:dhs_10.22_0": "sampattau vyasanaṃ madyaṃ devānāṃ tu viśeṣataḥ /",
  "S04bsa052_u:dhs_10.22_1": "yathā yathā sukhā prītistannāśe vyasanaṃ tathā //",
  "S04bsa052_u:dhs_10.23_0": "madyapānamadonmattāḥ sattvā mohavaśānugāḥ /",
  "S04bsa052_u:dhs_10.23_1": "sākṣyamohamayaṃ pānaṃ pibanti rasatṛṣṇayā //",
  "S04bsa052_u:dhs_10.24_0": "madyaṃ mohamayaṃ pāna pītvā kālena coditāḥ /",
  "S04bsa052_u:dhs_10.24_1": "nākāt pratyakṣanarakaṃ tasmāt madyaṃ na saṃspṛśet //",
  "S04bsa052_u:355_0": "darśanātpānācca madyapānaṃ mohajanakam",
  "S04bsa052_u:dhs_10.25_0": "darśanāt sparśanāt pānāta madyaṃ mohayate naram /",
  "S04bsa052_u:dhs_10.25_1": "tasmāt sa madyapānaṃ ca dūrataḥ parivarjayet //",
  "S04bsa052_u:dhs_10.26_0": "darśanājjāyate lobhaḥ sparśanād gandhasambhavaḥ /",
  "S04bsa052_u:dhs_10.26_1": "gandhād rasābhilāṣaśca rasanādadhamā matiḥ //",
  "S04bsa052_u:356_0": "manīṣiṇaḥ madyasevanātpatanti",
  "S04bsa052_u:dhs_10.27_0": "naikasarvādhamaṃ nyāsaṃ kathayanti manīṣiṇaḥ /",
  "S04bsa052_u:dhs_10.27_1": "nāmarūpaniṣedhāya yathā madyaṃ niṣevitam //",
  "S04bsa052_u:357_0": "madyapānaphalasūcanam",
  "S04bsa052_u:dhs_10.28_0": "vāgbhrāmayati mastiṣkaṃ cakṣuṣīdhvanireva ca /",
  "S04bsa052_u:dhs_10.28_1": "sambhrāntivimatirmūḍho na kiñcit pratipadyate //",
  "S04bsa052_u:358_0": "striyo 'pi madyapāyinamupahasanti",
  "S04bsa052_u:dhs_10.29_0": "striyo 'pyupahasantīmaṃ puruṣaṃ patitaṃ bhuvi /",
  "S04bsa052_u:dhs_10.29_1": "niśceṣṭaṃ kāṣṭhasadṛśaṃ niścalaṃ patitaṃ bhuvi //",
  "S04bsa052_u:359_0": "madyapānaṃ maraṇādapi nikṛṣṭataram",
  "S04bsa052_u:dhs_10.30_0": "sambhāvitasya maraṇaṃ madyapānaṃ prakīrtyate /",
  "S04bsa052_u:dhs_10.30_1": "hālāhalādabhyadhikaṃ kārāvāsādhikaṃ ca tat //",
  "S04bsa052_u:360_0": "madyapānavarjanaṃ śreyaskaram",
  "S04bsa052_u:dhs_10.31_0": "ādīnavāśca ṣaṭ triṃśanmadyapānādavasthitāḥ /",
  "S04bsa052_u:dhs_10.31_1": "tasmādādīnavo jñeyaḥ sa hi tad varjayet sadā //",
  "S04bsa052_u:361_0": "madyapānaṃ viduṣo 'pi jantoḥ malinīkaraṇāya bhavati",
  "S04bsa052_u:dhs_10.32_0": "atijātasya viduṣo malinīkaraṇaṃ mahat /",
  "S04bsa052_u:dhs_10.32_1": "kāśapuṣpasamaṃ jantuṃ kurute laghusattvaram //",
  "S04bsa052_u:362_0": "viṣayānaladagdhaḥ kāryākāryaśūnyo bhavati",
  "S04bsa052_u:dhs_10.33_0": "pramādauhyati magnānāṃ viṣayairapahṛṣyate /",
  "S04bsa052_u:dhs_10.33_1": "madyapānena bhūyaśca manovyāmohakāriṇā //",
  "S04bsa052_u:dhs_10.34_0": "viṣayānaladagdhasya kāryākāryamajānataḥ /",
  "S04bsa052_u:dhs_10.34_1": "vanopavanalabdhasya madyapānasya kiṃ punaḥ //",
  "S04bsa052_u:363_0": "madyapānaṃ mohāya pāpāya jāyate",
  "S04bsa052_u:dhs_10.35_0": "rasena śobhanaṃ madyaṃ pariṇāmena dāruṇam /",
  "S04bsa052_u:dhs_10.35_1": "pariṇāmaphalaṃ pāpaṃ narakeṣūpapadyate //",
  "S04bsa052_u:dhs_10.36_0": "pītaṃ janayate mohaṃ mohāt pāpeṣu rakṣyate /",
  "S04bsa052_u:dhs_10.36_1": "saṃraktahṛdayo bālo narakānupadhāvati //",
  "S04bsa052_u:364_0": "madyapānamadhamatvasādhanam",
  "S04bsa052_u:dhs_10.37_0": "prakarṣa janayatyādau vipāke dainyamuttamam /",
  "S04bsa052_u:dhs_10.37_1": "tṛṭ chedaṃ kurute cāsau paścāddāhaṃ sudāruṇam //",
  "S04bsa052_u:dhs_10.38_0": "tad buddhiṃ nāśayatyādau paścānnāśayate sukham /",
  "S04bsa052_u:dhs_10.38_1": "tasmāt sa puruṣo dhīro yo madyaṃ nānusevate //",
  "S04bsa052_u:365_0": "madyaniṣeviṇo vihagasadṛśā bhavanti",
  "S04bsa052_u:dhs_10.39_0": "vihagaiḥ sadṛśaṃ yānti puruṣā madyasevinaḥ /",
  "S04bsa052_u:dhs_10.39_1": "tulyaṃ vyāmohajanakaṃ madyaṃ mohamahāviṣam //",
  "S04bsa052_u:366_0": "vimohitā durgatimadhigacchanti",
  "S04bsa052_u:dhs_10.40_0": "yairmadyaṃ viṣavad dṛṣṭaṃ tairdṛṣṭaṃ padamuttamam /",
  "S04bsa052_u:dhs_10.40_1": "yaistu tad virasaṃ pītaṃ pītaṃ tāmra (ka) lohitam //",
  "S04bsa052_u:dhs_10.41_0": "niṣpratīkārakarmāṇi yaḥ karoti vimohitaḥ /",
  "S04bsa052_u:dhs_10.41_1": "madyapānasamāviṣṭaḥ so 'nte gacchati durgatim //",
  "S04bsa052_u:367_0": "madyapānasevināṃ nāśo bhavati",
  "S04bsa052_u:dhs_10.42_0": "ekatra sarvapāpāni madyapāna (niṣevaṇam) /",
  "S04bsa052_u:dhs_10.42_1": "yasmānnāśayate (madyaṃ) cittamūlaśca saṃvaraḥ //",
  "S04bsa052_u:368_0": "madyapāyī naṣṭadharmo bhavati",
  "S04bsa052_u:dhs_10.43_0": "naikāṅgitā hi cittasya na dharmāṇāṃ vicāraṇā /",
  "S04bsa052_u:dhs_10.43_1": "yaḥ pā(pa)nirato bhikṣurbhavenmadyaniṣevaṇāt //",
  "S04bsa052_u:dhs_10.44_0": "madyenākṣiptamanaso kuśalasya ca ghātakaḥ /",
  "S04bsa052_u:dhs_10.44_1": "naṣṭadharmasya sattvasya nāyaṃ loko na cāparaḥ //",
  "S04bsa052_u:dhs_10.45_0": "īryyāpathaṃ na jānāti na kālaṃ nāpi deśanām /",
  "S04bsa052_u:dhs_10.45_1": "saddharmato viruddhaśca tucchaṃ kimapi bhāṣate //",
  "S04bsa052_u:dhs_10.46_0": "svayaṃ tāvanna jānāti kimidaṃ kathyate mayā /",
  "S04bsa052_u:dhs_10.46_1": "vākpāruṣyaṃ kathaṃ cānyaṃ parijñāsyatyaśobhanam //",
  "S04bsa052_u:dhs_10.47_0": "lāghavaṃ yāti lokasya dharmācca parihīyate /",
  "S04bsa052_u:dhs_10.47_1": "nidhana puruṣairdṛṣṭaṃ madyajvalanasevanāt //",
  "S04bsa052_u:369_0": "madyapānaṃ kutsāṃ sampādayati",
  "S04bsa052_u:dhs_10.48_0": "nāśo bhavatyatīte hi vartamāne suhṛjjane /",
  "S04bsa052_u:dhs_10.48_1": "anāgate kutsitānāṃ madyaṃ traikālyanāśakam //",
  "S04bsa052_u:370_0": "madyaṃ dharmapradūṣakameva",
  "S04bsa052_u:dhs_10.49_0": "nāmarūpavināśāya cittanāśāya dehinām /",
  "S04bsa052_u:dhs_10.49_1": "utpannadoṣajanakaṃ madyaṃ dharmapradūṣakam //",
  "S04bsa052_u:371_0": "madyavarjanaṃ dharmāya pānañca mṛtyurna bhavati",
  "S04bsa052_u:dhs_10.50_0": "samāhitā dharmaśīlāḥ puruṣā madyavarjakāḥ /",
  "S04bsa052_u:dhs_10.50_1": "te yānti paramaṃ sthānaṃ yatra mṛtyurna vidyate //",
  "S04bsa052_u:372_0": "// iti madyajugupsāvargo daśamaḥ //",
  "S04bsa052_u:373_0": "atha dvitīyam udānam",
  "S04bsa052_u:374_0": "(cittañca vāk tathā karma saṃyojanantu pāpakam /",
  "S04bsa052_u:375_0": "narakapretatiryakkṣutkausīdyāni vidurdaśa // )",
  "S04bsa052_u:376_0": "(11) cittavargaḥ",
  "S04bsa052_u:377_0": "cittaṃ rājavat pravartate",
  "S04bsa052_u:dhs_11.1_0": "agādhaṃ viṣamaṃ tīvraṃ sarvasattvagataṃ mahat /",
  "S04bsa052_u:dhs_11.1_1": "cittaṃ sarvasya jagato rājavat sampravartate //",
  "S04bsa052_u:378_0": "cittadhāriṇastajjñāḥ paramāṃ gatiṃ prāpnuvanti",
  "S04bsa052_u:dhs_11.2_0": "adṛśyaṃ samprati bhayaṃ karma nārakacañcalāḥ /",
  "S04bsa052_u:dhs_11.2_1": "ye cittadhāriṇastajjñāste gatāḥ paramāṃ gatim //",
  "S04bsa052_u:dhs_11.3_0": "etannayati vyutthānametannayati durgatim /",
  "S04bsa052_u:dhs_11.3_1": "tadevādyantamamalaṃ nirvāṇamadhigacchati //",
  "S04bsa052_u:dhs_11.4_0": "manaḥ pūrvamaṅgamā dharmā manaḥ śreṣṭhā manomayāḥ /",
  "S04bsa052_u:dhs_11.4_1": "manasā suprasannena bhāṣate vā karoti vā //",
  "S04bsa052_u:379_0": "cittavaśagasya cittamanudhāvati",
  "S04bsa052_u:dhs_11.5_0": "yo na cittasya vaśagaścittaṃ tasyāntagaṃ sadā /",
  "S04bsa052_u:dhs_11.5_1": "sa nirṇāśayati kleśān tamaḥ sūryodayo yathā //",
  "S04bsa052_u:380_0": "cittadagdhāḥ nāśaṃ yānti",
  "S04bsa052_u:dhs_11.6_0": "cittaṃ śatruḥ paraṃ śatrurna śatruraparaḥ smṛtaḥ /",
  "S04bsa052_u:dhs_11.6_1": "cittadagdhāḥ sadā sattvāḥ kāladagdhā yathā jaḍāḥ //",
  "S04bsa052_u:dhs_11.7_0": "yaścittavaśamāpanno bālo mūḍho 'jitendriyaḥ /",
  "S04bsa052_u:dhs_11.7_1": "tena duḥkhe samo nāsti nirvāṇaṃ tasya dūrataḥ //",
  "S04bsa052_u:381_0": "cittavaśagaḥ naraḥ narakamadhigacchati",
  "S04bsa052_u:dhs_11.8_0": "āvarjyaḥ śatruraparo na cittāni (nigūhate) /",
  "S04bsa052_u:dhs_11.8_1": "eṣa badhnāti puruṣo nṛpateryamaśāsane //",
  "S04bsa052_u:dhs_11.9_0": "viṣayeṣu ratā nityaṃ na sa dharmaḥ kathañcana /",
  "S04bsa052_u:dhs_11.9_1": "saddharmapathasammūḍho narakaṃ nayate mahat //",
  "S04bsa052_u:dhs_11.10_0": "durdamānāṃ paraṃ cittamanīnāmagniruttamaḥ /",
  "S04bsa052_u:dhs_11.10_1": "durdāntaṃ śīghragantṛ ca narakaṃ nayate dhruvam //",
  "S04bsa052_u:dhs_11.11_0": "ye cittasya vaśaṃ yātā yātāste narakaṃ purā /",
  "S04bsa052_u:dhs_11.11_1": "yaistu tad vāryate śīghraṃ na te duḥkhānugāminaḥ //",
  "S04bsa052_u:382_0": "cittānurūpaṃ sukhaṃ duḥkhañca bhavati",
  "S04bsa052_u:dhs_11.12_0": "yathā yathā (nṛṇāṃ) cittaṃ pariṇāmastathā tathā /",
  "S04bsa052_u:dhs_11.12_1": "kalpānāṃ śubhakarttuśca pāpakarttuśca pāpakam //",
  "S04bsa052_u:dhs_11.13_0": "cittāyattaṃ bhavet karma karmāyattaṃ mano bhavet /",
  "S04bsa052_u:dhs_11.13_1": "cittakarma samutthāya saṃsāraḥ parikīrtitaḥ //",
  "S04bsa052_u:dhs_11.14_0": "duṣṭena cetasā karma yaḥ karoti pumāniha /",
  "S04bsa052_u:dhs_11.14_1": "pacyate narake tena jālinyā sa viḍambitaḥ //",
  "S04bsa052_u:383_0": "cittakarma evaṃ saṃsāraḥ",
  "S04bsa052_u:dhs_11.15_0": "cittādhīnaṃ bhavet pāpaṃ saṃsāraḥ parikīrtitaḥ /",
  "S04bsa052_u:dhs_11.15_1": "cittapratyayajaṃ hyetat hetupratyayasambhavam //",
  "S04bsa052_u:dhs_11.16_0": "cittena vañcitāḥ sattvā pāpasya vaśamāgatāḥ /",
  "S04bsa052_u:dhs_11.16_1": "gacchanti narakaṃ pāpāt kāraṇāgramahābhayā(t) //",
  "S04bsa052_u:dhs_11.17_0": "na gacchet cittavaśatāṃ gacched dharmavaśe sadā /",
  "S04bsa052_u:dhs_11.17_1": "dharmacārī sukhī nityaṃ pāpacārī na śarmabhāk //",
  "S04bsa052_u:384_0": "cittāyattaṃ sarva phalam",
  "S04bsa052_u:dhs_11.18_0": "cittāyattā kriyā sarvā cittāyattaṃ phalaṃ smṛtam /",
  "S04bsa052_u:dhs_11.18_1": "vicittaṃ hi phalaṃ cittaṃ tathā phalamadhismṛtam //",
  "S04bsa052_u:dhs_11.19_0": "cittena cintitaṃ sarva lokaścittabhavānugaḥ /",
  "S04bsa052_u:dhs_11.19_1": "na hi tad vidyate sthānaṃ yanna cittavaśānugam //",
  "S04bsa052_u:385_0": "śubhasya nirvāṇasādhanatvam",
  "S04bsa052_u:dhs_11.20_0": "mokṣa bandhanayormūlaṃ hetubhūtaṃ paraṃ matam /",
  "S04bsa052_u:dhs_11.20_1": "śubhena mucyate janturaśubhenāśu badhyate //",
  "S04bsa052_u:dhs_11.21_0": "jālinyā mohitāḥ sattvāścittasya vaśamāgatāḥ /",
  "S04bsa052_u:dhs_11.21_1": "nirvāṇaṃ nāpi gacchanti jātyandhā iva satpatham //",
  "S04bsa052_u:dhs_11.22_0": "pañcendriyāṇi jitavān pāpaṃ bhuṅkte na karhicit /",
  "S04bsa052_u:dhs_11.22_1": "ekacittaṃ tathā karma kurute vividhe bhave //",
  "S04bsa052_u:dhs_11.23_0": "pañcaraṅgojjvalaṃ cittaṃ yathā dṛśyaṃ praśasyate /",
  "S04bsa052_u:dhs_11.23_1": "pañcendriyavicitraṃ hi tathā karma bhave bhavet //",
  "S04bsa052_u:386_0": "cittakarttānekadhā bhavati",
  "S04bsa052_u:dhs_11.24_0": "cittakartā hi puruṣo dṛśyairbhavati naikadhā /",
  "S04bsa052_u:dhs_11.24_1": "cittaṃ cittakaraṃ śūnyaṃ sarvathā naiva dṛśyate //",
  "S04bsa052_u:387_0": "cittaṃ śobhanamaśobhanaṃ ca karma karoti",
  "S04bsa052_u:dhs_11.25_0": "śobhanāśobhanaṃ citraṃ yathā bhittiḥ kṛtistathā /",
  "S04bsa052_u:dhs_11.25_1": "śobhanāśobhanaṃ karma tathā cittaṃ karoti hi //",
  "S04bsa052_u:388_0": "cittānugaṃ karma",
  "S04bsa052_u:dhs_11.26_0": "divārātrau yathā cittaṃ sthitaṃ bhavati citragam /",
  "S04bsa052_u:dhs_11.26_1": "divārātrau tathā karma bhave samanuvartate //",
  "S04bsa052_u:dhs_11.27_0": "akṛtvā sukṛtaṃ karma cittavṛttyanugā narāḥ /",
  "S04bsa052_u:dhs_11.27_1": "patanti vivaśāḥ pāpe cittāriparivañcitāḥ //",
  "S04bsa052_u:dhs_11.28_0": "karmacittakaro hyeṣa yatra yatra niyujyate /",
  "S04bsa052_u:dhs_11.28_1": "caracittena mahatā taccittaṃ ca karotyayam //",
  "S04bsa052_u:dhs_11.29_0": "pariṇāmaviśeṣeṇa yatra yatra niyokṣyate /",
  "S04bsa052_u:dhs_11.29_1": "preṣyante tatra cittena tridhā tu gaticāriṇaḥ //",
  "S04bsa052_u:389_0": "cittasya damanaṃ sukhāvaham",
  "S04bsa052_u:dhs_11.30_0": "cittādhināni vartante sarvakarmāṇi dehinām /",
  "S04bsa052_u:dhs_11.30_1": "tasmāccittaṃ sadā dāntaṃ nayate padamacyutam //",
  "S04bsa052_u:dhs_11.31_0": "durviṣahyasya laghunā yatra yatra nipātinaḥ /",
  "S04bsa052_u:dhs_11.31_1": "cittasya damanaṃ sādhu cittaṃ dāntaṃ sukhāvaham //",
  "S04bsa052_u:dhs_11.32_0": "yena cittaṃ sadā dāntaṃ tena doṣāḥ sadā jitāḥ /",
  "S04bsa052_u:dhs_11.32_1": "jitadoṣasya dhīrasya duḥkhaṃ naiva prapadyate //",
  "S04bsa052_u:390_0": "cittasya laghuceṣṭitameva duḥkham",
  "S04bsa052_u:dhs_11.33_0": "yacca svakaṃ bhaved duḥkhaṃ yacca duḥkhaṃ paratra ca /",
  "S04bsa052_u:dhs_11.33_1": "tat sarvamaviṣahyasya cittasya laghuceṣṭitam //",
  "S04bsa052_u:391_0": "cittameva sarveṣāṃ prabhuḥ",
  "S04bsa052_u:dhs_11.34_0": "sasurāsuranāgānāṃ piśācoragarakṣasām /",
  "S04bsa052_u:dhs_11.34_1": "prabhurekaḥ paraṃ cittaṃ rājā(hi)tribhavasya tat //",
  "S04bsa052_u:392_0": "cittabhrāntaduḥkhamaśnute",
  "S04bsa052_u:dhs_11.35_0": "cittaṃ nayati deveṣu cittañca narabhūmiṣu /",
  "S04bsa052_u:dhs_11.35_1": "cittaṃ nayatyapāye(ṣu) cittaṃ bhrāmayati prajāḥ //",
  "S04bsa052_u:dhs_11.36_0": "cittād bhrāntasya naṣṭasya viṣayairmohitasya ca /",
  "S04bsa052_u:dhs_11.36_1": "tṛṣṇayā dahyamānasya sthitaṃ duḥkhamanuttamam //",
  "S04bsa052_u:393_0": "cittasya damanāt sukhānubhūtirbhavati",
  "S04bsa052_u:dhs_11.37_0": "ekacāri sadāmūḍhaṃ durviṣahyaṃ mahābalam /",
  "S04bsa052_u:dhs_11.37_1": "sampradāri sadādṛśyaṃ capalaṃ śīghragāminam //",
  "S04bsa052_u:dhs_11.38_0": "evaṃ vidhaṃ hi ye cittaṃ damayanti manīṣiṇaḥ /",
  "S04bsa052_u:dhs_11.38_1": "te mārabandhanātītāḥ pāraṃ prāptāḥ sukhodayam //",
  "S04bsa052_u:394_0": "capalaṃ cittaṃ narakāyopakalpyate",
  "S04bsa052_u:dhs_11.39_0": "saṅkalpakuṭilaṃ tīvramagādhaṃ capalaṃ hi tat /",
  "S04bsa052_u:dhs_11.39_1": "cittaṃ tamaḥśritaṃ śubhraṃ narakāyopakalpyate //",
  "S04bsa052_u:395_0": "doṣanirmukto 'cyutaṃ padaṃ prāpnoti",
  "S04bsa052_u:dhs_11.40_0": "tadevaṃ doṣanirmuktaṃ nendriyārthavaśānugam /",
  "S04bsa052_u:dhs_11.40_1": "aliptaṃ pāpakairdharmairnayate padamacyutam //",
  "S04bsa052_u:396_0": "śuddhaṃ cittaṃ śuddhe karmaṇi pravartate",
  "S04bsa052_u:dhs_11.41_0": "hetupratyayajaṃ cittaṃ yogavāhi paraṃ ca tat /",
  "S04bsa052_u:dhs_11.41_1": "pariṇāmavaśācchīghraṃ tathā tat sampravartate //",
  "S04bsa052_u:397_0": "cittānadhīnatve karma cañcalaṃ bhavati",
  "S04bsa052_u:dhs_11.42_0": "ekaṃ karoti karmāṇi vividhāni calaṃ ca tat /",
  "S04bsa052_u:dhs_11.42_1": "ekānekaṃ caraṃ sūkṣmaṃ kṣaṇādūrdhva na tiṣṭhati //",
  "S04bsa052_u:398_0": "saṃsārasya māyopamatvapratipādanam",
  "S04bsa052_u:dhs_11.43_0": "durvijñeyaḥ sadā tasya niḥśarīrasya sarvadā /",
  "S04bsa052_u:dhs_11.43_1": "ko 'sau nayati lokāntamatha kena ca gacchati //",
  "S04bsa052_u:dhs_11.44_0": "gataśca tiṣṭhati kutra śarīrakarmakārakam /",
  "S04bsa052_u:dhs_11.44_1": "dṛśyāni tasya karmāṇi sañcayo na ca dṛśyate //",
  "S04bsa052_u:dhs_11.45_0": "damanaṃ duṣkaraṃ tasya yasya bhūtirna vidyate /",
  "S04bsa052_u:dhs_11.45_1": "sarvasattvagataṃ ghoraṃ laghukāri ca cākṣuṣam //",
  "S04bsa052_u:dhs_11.46_0": "pāpāt pāpataraṃ dṛṣṭaṃ māyopamamidaṃ bhavet /",
  "S04bsa052_u:dhs_11.46_1": "puṇyāt puṇyataraṃ dṛṣṭaṃ samyagmārgasamāśritam //",
  "S04bsa052_u:399_0": "māyopamatvasamarthanam",
  "S04bsa052_u:dhs_11.47_0": "na gatirjñāyate tasya gamanaṃ naiva dṛśyate /",
  "S04bsa052_u:dhs_11.47_1": "nīyate ca kṣataṃ sarva jātyuttarasamāni ca //",
  "S04bsa052_u:dhs_11.48_0": "śastreṇa chidyate nedaṃ jvalanena ca dahayate /",
  "S04bsa052_u:dhs_11.48_1": "chidyate dahyate caiva janaḥ sarvamacakṣuṣā //",
  "S04bsa052_u:dhs_11.49_0": "dṛḍhaṃ yat karmarajjvādi naraṃ badhnāti duḥkhitam /",
  "S04bsa052_u:dhs_11.49_1": "jātyantarasahastrāṇi nayate na ca dṛśyate //",
  "S04bsa052_u:400_0": "dāntameva cittaṃ sukhāvaham",
  "S04bsa052_u:dhs_11.50_0": "muhūrtena śubhaṃ bhūtaṃ muhūrtenāśubhaṃ ca tat /",
  "S04bsa052_u:dhs_11.50_1": "śubhāśubhābhyāṃ racitaṃ(cittaṃ) dāntaṃ sukhāvaham //",
  "S04bsa052_u:dhs_11.51_0": "ṣaḍ bhirdvāraiḥ prasūteṣu viṣayeṣvatilolupam /",
  "S04bsa052_u:dhs_11.51_1": "cittaṃ nayati lokāntaṃ vyasanaṃ na ca budhyate //",
  "S04bsa052_u:401_0": "viprasannacittasya śreyaskaratve 'nuttamaṃ sukhaṃ bhavati",
  "S04bsa052_u:dhs_11.52_0": "viprasannaṃ yathā toyaṃ viprasannaṃ yathā nabhaḥ /",
  "S04bsa052_u:dhs_11.52_1": "viprasannaṃ tathā cittaṃ nīyate sukhamuttamam //",
  "S04bsa052_u:dhs_11.53_0": "janāḥ sātiśayā (dṛṣṭā) vitarkaviṣayodbhavāt /",
  "S04bsa052_u:dhs_11.53_1": "pauravāścittarājñaste bhavanti sahacāriṇaḥ //",
  "S04bsa052_u:402_0": "cañcalaṃ manaḥ saṃsāre gatiṃ kārayati",
  "S04bsa052_u:dhs_11.54_0": "dhāvati yatra ca manastatra dhāvantyajñāninaḥ /",
  "S04bsa052_u:dhs_11.54_1": "parasparabalānnī (tā) bhramanti tribhavārṇa(va)m //",
  "S04bsa052_u:403_0": "viśeṣacittenottamā gatirbhavati",
  "S04bsa052_u:dhs_11.55_0": "cittavaiśadya bhāvānāṃ viśeṣaḥ karmaṇāstathā /",
  "S04bsa052_u:dhs_11.55_1": "na karmaguṇahīnasya viśeṣa upalabhyate //",
  "S04bsa052_u:404_0": "susamāhitacittasya praśaṃsā",
  "S04bsa052_u:dhs_11.56_0": "susamāhitacittaḥ sa nityaṃ dharmānudarśakaḥ /",
  "S04bsa052_u:dhs_11.56_1": "na doṣavaśamāyāti yathā divyastamonudaḥ //",
  "S04bsa052_u:405_0": "gṛhasthasya samyagdṛṣṭitve nirvāṇaprāptirbhavati",
  "S04bsa052_u:dhs_11.57_0": "samyagdṛṣṭeścādhimātrā yasya cetasi vartate /",
  "S04bsa052_u:dhs_11.57_1": "gṛhastho 'pi sa me jñeyo muktaḥ saṃsārabandhanāt //",
  "S04bsa052_u:406_0": "vijñā devalokaṃ gacchanti",
  "S04bsa052_u:dhs_11.58_0": "kalyāṇanirmalaṃ yacca tato doṣeṇa bādhyate /",
  "S04bsa052_u:dhs_11.58_1": "vijño (na) malamāpnoti devaloke sa jāyate //",
  "S04bsa052_u:407_0": "vinītacittāḥ sukhagāmino bhavanti",
  "S04bsa052_u:dhs_11.59_0": "viṣayadvāracapalaṃ nadīkuṭilagāminam /",
  "S04bsa052_u:dhs_11.59_1": "yairvinītamidaṃ cittaṃ te surāḥ śubhabhāginaḥ //",
  "S04bsa052_u:408_0": "adharmamārgaḥ kalyāṇāya na bhavati",
  "S04bsa052_u:dhs_11.60_0": "adharmapathamāśritya janāḥ pāpavaśānugāḥ /",
  "S04bsa052_u:dhs_11.60_1": "ciraṃ bhramanti saṃsāre cittena parikheditāḥ //",
  "S04bsa052_u:409_0": "cittaṃ kṣaṇe kṣaṇe parivartate",
  "S04bsa052_u:dhs_11.61_0": "kṣaṇe kṣaṇe cittamidaṃ naikaśaḥ parivartate /",
  "S04bsa052_u:dhs_11.61_1": "laghusvabhāvacapalaṃ māyāgandharvasannibham //",
  "S04bsa052_u:410_0": "cañcalacitto baddho bhavati",
  "S04bsa052_u:dhs_11.62_0": "tasya bandhanameveṣṭaṃ jñānavijñānasammatam /",
  "S04bsa052_u:dhs_11.62_1": "dūravṛttirmahāvegaḥ paridhāvatyanekadhā //",
  "S04bsa052_u:411_0": "dhṛtyā cittadhāriṇaḥ sukhamaśnute",
  "S04bsa052_u:dhs_11.63_0": "hriyamāṇaṃ sadā cittamindriyārthe durāsadam /",
  "S04bsa052_u:dhs_11.63_1": "sandhārayati yo dhṛtyā sa dhīraḥ pāragāmikaḥ //",
  "S04bsa052_u:dhs_11.64_0": "dhṛtimajñānamohaṃ ca viṣayottānamānasam /",
  "S04bsa052_u:dhs_11.64_1": "sandhārayati yo dhīmān sa loke paṇḍito naraḥ //",
  "S04bsa052_u:412_0": "śubhacittaṃ kāmāvarodhakaṃ bhavati",
  "S04bsa052_u:dhs_11.65_0": "yo yathā kurute cittaṃ tathā kāmān sa paśyati /",
  "S04bsa052_u:dhs_11.65_1": "śubhena kāmaśamanaṃ nāśubhena pravardhanam //",
  "S04bsa052_u:dhs_11.66_0": "śāntacittaṃmanāḥ kāmānasyatīha viṣāstravat /",
  "S04bsa052_u:dhs_11.66_1": "apraśāntamatiḥ sarpamaṇivat tān sa paśyati //",
  "S04bsa052_u:413_0": "cittavaśago na śubhāṃ gatimāpnoti",
  "S04bsa052_u:dhs_11.67_0": "indriyāṇīndriyārthāśca cittādhīnā bhavantyamī /",
  "S04bsa052_u:dhs_11.67_1": "citta saṃśleṣayogena pariṇāmaḥ pravartate //",
  "S04bsa052_u:414_0": "dhīrapraśaṃsā",
  "S04bsa052_u:dhs_11.68_0": "tasyaiva vyavadhānena dhīraśca pratibudhyate /",
  "S04bsa052_u:dhs_11.68_1": "rūpasāmānyato dṛṣṭaṃ pariṇāmaḥ kathaṃ pṛthak //",
  "S04bsa052_u:415_0": "cittasvarūpanirūpaṇam",
  "S04bsa052_u:dhs_11.69_0": "yathā rūpaṃ tathā sarva viṣayāścittahetavaḥ /",
  "S04bsa052_u:dhs_11.69_1": "cittaṃ dāntaṃ sadā śāntaṃ doṣamiśravigarhitam //",
  "S04bsa052_u:dhs_11.70_0": "ekamekaṃ yathā śāli gandharūpe pṛthagvidhe /",
  "S04bsa052_u:dhs_11.70_1": "saṃśleṣo yāti nānātvaṃ tathācittaṃ pravartate //",
  "S04bsa052_u:dhs_11.71_0": "kriyāṃ hi tatra kurute yatra (cittaṃ) pradhāvati /",
  "S04bsa052_u:dhs_11.71_1": "cittasaṃvāhanaṃ tadvākyaṃ loko 'yaṃ sampravartate //",
  "S04bsa052_u:dhs_11.72_0": "viṣayād bhrāntamanasaś(cā)tivego mahābalaḥ /",
  "S04bsa052_u:dhs_11.72_1": "cittaṃ(śānta)karaṃ dāntaṃ śivaṃ bhavati dehinām //",
  "S04bsa052_u:416_0": "dāntena cetasā tattvadarśanaṃ bhavati",
  "S04bsa052_u:dhs_11.73_0": "tenādāntena śīghreṇa sarvapāpavihāriṇā /",
  "S04bsa052_u:dhs_11.73_1": "bhrāmyate tribhavaḥ sarvaḥ na ca tattvaṃ sa paśyati //",
  "S04bsa052_u:417_0": "samīraṇaraṇodbhrānto lokaḥ saṃsāre bhramati",
  "S04bsa052_u:dhs_11.74_0": "samīraṇaraṇodbhrānto yathā bhramati sāgaraḥ /",
  "S04bsa052_u:dhs_11.74_1": "citteśvarasamāyukto loko 'yaṃ bhrāmyate sadā //",
  "S04bsa052_u:418_0": "cittaṃ śubhaṃ sukhamedhīta",
  "S04bsa052_u:dhs_11.75_0": "śubhopanītaṃ cittaṃ(hi) śubheṣvevāpanīyate /",
  "S04bsa052_u:dhs_11.75_1": "tathā śubhānucaritamaśnute teṣu dhāvati //",
  "S04bsa052_u:419_0": "yogavāhicittaṃ pratyayaṃ labhate",
  "S04bsa052_u:dhs_11.76_0": "yogavāhi nṛṇāṃ cittaṃ vāyvambusamameva ca /",
  "S04bsa052_u:dhs_11.76_1": "pratyayaśca yathā labhyastathā tat paridhāvati //",
  "S04bsa052_u:420_0": "cittaṃ pradhāvati parivartate ca",
  "S04bsa052_u:dhs_11.77_0": "śīghraṃ pradhāvate cittaṃ śīghrañca parivartate /",
  "S04bsa052_u:dhs_11.77_1": "śīghraṃ nayati deveśa (bhuvane) dāyabhūmiṣu //",
  "S04bsa052_u:421_0": "cittasya karttṛtvam",
  "S04bsa052_u:dhs_11.78_0": "karttṛtvaṃ sarvadharmāṇāṃ bharttṛtvaṃ sarvakarmaṇām /",
  "S04bsa052_u:dhs_11.78_1": "netṛtvaṃ sarvakarmāṇāṃ cittatvamiti lakṣyate //",
  "S04bsa052_u:422_0": "cittaṃ na viśvaset",
  "S04bsa052_u:dhs_11.79_0": "na viśvaseddhi cittasya nityaṃ chidraprahāriṇaḥ /",
  "S04bsa052_u:dhs_11.79_1": "durlabhasyāpi vaśyasya capalasya viśeṣataḥ //",
  "S04bsa052_u:423_0": "cittagativarṇanam",
  "S04bsa052_u:dhs_11.80_0": "muhūrtena śubhaṃ yāti muhūrtena tathāśubham /",
  "S04bsa052_u:dhs_11.80_1": "bhavatyavyākṛtaṃ śīghraṃ gatirasya na vidyate //",
  "S04bsa052_u:dhs_11.81_0": "nāyatirjñāyate tasya gamanaṃ naiva vidyate /",
  "S04bsa052_u:dhs_11.81_1": "abhūtaḥ sambhavastasya bhūtvā ca pratigacchati //",
  "S04bsa052_u:424_0": "rūparahitaṃ cittam",
  "S04bsa052_u:dhs_11.82_0": "nākāro vidyate tasya sañcayo 'pi na vidyate /",
  "S04bsa052_u:dhs_11.82_1": "grahaṇaṃ tasya naivāsti niḥśarīrasya sarvataḥ //",
  "S04bsa052_u:425_0": "pratyayasādhanavarṇanam",
  "S04bsa052_u:dhs_11.83_0": "hetupratyayasāmagrayā prāptaḥ sañjāyate punaḥ /",
  "S04bsa052_u:dhs_11.83_1": "maṇisomapratyayo (hi) pratyayo jñāyate 'nalaḥ //",
  "S04bsa052_u:426_0": "cittamindriyarūpādīn prati dhāvati",
  "S04bsa052_u:dhs_11.84_0": "tathaivendriyarūpādīn prativijñānasambhavaḥ /",
  "S04bsa052_u:dhs_11.84_1": "naikasya jñāyate cittaṃ samavāyyanulakṣyate //",
  "S04bsa052_u:427_0": "cittaṃ durnivāryam",
  "S04bsa052_u:dhs_11.85_0": "tadevaṃ viṣayaṃ matvā durnivārya ca sarvataḥ /",
  "S04bsa052_u:dhs_11.85_1": "saddharmamatirāstheyā na kāmeṣu kathañcana //",
  "S04bsa052_u:428_0": "cittamati capalam",
  "S04bsa052_u:dhs_11.86_0": "caṇḍāticapalaṃ tīvramaviṣahyaṃ mahāvalam /",
  "S04bsa052_u:dhs_11.86_1": "cittaṃ karoti karmāṇi yanna paśyanti bāliśāḥ //",
  "S04bsa052_u:429_0": "duḥkhapravartakaṃ cittam",
  "S04bsa052_u:dhs_11.87_0": "sarvasya karmaṇaścittaṃ hetubhūtaṃ bhave bhave /",
  "S04bsa052_u:dhs_11.87_1": "bhavet pravartakaṃ duḥkhaṃ yena dhāvati bāliśaḥ //",
  "S04bsa052_u:430_0": "cittadoṣo mahādoṣa eva",
  "S04bsa052_u:dhs_11.88_0": "vātādayo na doṣāḥ syurdoṣā rāgādayo matāḥ /",
  "S04bsa052_u:dhs_11.88_1": "vātādibhirapāyeṣu mānavo nopapadyate //",
  "S04bsa052_u:dhs_11.89_0": "cittadoṣo mahādoṣo nityaṃ(pāpa) vidarśakaḥ /",
  "S04bsa052_u:dhs_11.89_1": "tasmātteṣāṃ samāśreyo na vātādigamādiha //",
  "S04bsa052_u:431_0": "rāgānugaṃ cittaṃ duṣṭaṃ bhavati",
  "S04bsa052_u:dhs_11.90_0": "vātādayaḥ praṇaśyanti dehanāśāccharīriṇām /",
  "S04bsa052_u:dhs_11.90_1": "(rāgādayo) na tasya syurjanmāntaraśatairapi //",
  "S04bsa052_u:dhs_11.91_0": "tasmād rāgasya vaśagaṃ na vidheyaṃ kadācana /",
  "S04bsa052_u:dhs_11.91_1": "ābhyantikaṃ paraṃ śreyaḥ prāpyate rāgasaṅkramāt //",
  "S04bsa052_u:432_0": "mana eva cikitsako bhavati",
  "S04bsa052_u:dhs_11.92_0": "yaścittavaidyaḥ sa bhiṣag na śarīrabhiṣag bhṛśam /",
  "S04bsa052_u:dhs_11.92_1": "manaścikitsako jñeyo na tathā laukiko mataḥ //",
  "S04bsa052_u:433_0": "svacittakarmaṇā dagdho narake patati",
  "S04bsa052_u:dhs_11.93_0": "karmacintyaṃ samaṃ cintyaṃ na cittena prapadyate /",
  "S04bsa052_u:dhs_11.93_1": "svacittakarmaṇā dagdho narakānupadhāvati //",
  "S04bsa052_u:434_0": "dhyānādeva cittaṃ śuddhaṃ bhavati",
  "S04bsa052_u:dhs_11.94_0": "yacchreyaḥ samacittasya na tat (kvāpyupa)padyate /",
  "S04bsa052_u:dhs_11.94_1": "saṃrakṣyaṃ hṛdayaṃ mūḍhaḥ prayātamanudhāvati //",
  "S04bsa052_u:435_0": "cittavaśago duḥkhamāpnoti",
  "S04bsa052_u:dhs_11.95_0": "dhyānād dhyeyena kūṭena yaḥ pumān vanamāśritaḥ /",
  "S04bsa052_u:dhs_11.95_1": "taṃ muktvā cittakaḥ so 'yaṃ saṃprahṛṣyati bāliśaḥ //",
  "S04bsa052_u:dhs_11.96_0": "ye bālāścittapāśena cittakarmavicāriṇaḥ /",
  "S04bsa052_u:dhs_11.96_1": "nīyante hyavaśā ghoraṃ narakaṃ karmamohitā //",
  "S04bsa052_u:436_0": "cittavaividhyanirūpaṇam",
  "S04bsa052_u:dhs_11.97_0": "sucittamapi yaccitaṃ na taccittaṃ satāṃ matam /",
  "S04bsa052_u:dhs_11.97_1": "karmacittaṃ mahācittaṃ tridhātugatacitritam //",
  "S04bsa052_u:dhs_11.98_0": "sattvā citrairupāyairhi bhramanti gatipañcake /",
  "S04bsa052_u:dhs_11.98_1": "tat sarva karmasācivyaṃ citrakartṛ vicitritam //",
  "S04bsa052_u:437_0": "cittavaśago baddho bhavati",
  "S04bsa052_u:dhs_11.99_0": "cittacitrakareṇedaṃ karmajātaṃ vicitritam /",
  "S04bsa052_u:dhs_11.99_1": "yena sarvamidaṃ baddhaṃ jagad bhramati mohitam //",
  "S04bsa052_u:dhs_11.100_0": "varṣātaparajodhūmaiścittaṃ naśyati bhūbhujaiḥ /",
  "S04bsa052_u:dhs_11.100_1": "kalpakoṭisahastreṇa citraṃ cittaṃ vinaśyati //",
  "S04bsa052_u:dhs_11.101_0": "nāśaṃ prayāti basudhā sāgaraścāpi śuṣyati /",
  "S04bsa052_u:dhs_11.101_1": "cittenāpi kṛtaṃ citraṃ tasyānubhavane sthite //",
  "S04bsa052_u:438_0": "pramatte citte nānāgatirbhavati",
  "S04bsa052_u:dhs_11.102_0": "nānāgatisamāvṛttā nānākarmasamānugāḥ /",
  "S04bsa052_u:dhs_11.102_1": "nānācittavaśāḥ sattvā bhramanti gatipañcake //",
  "S04bsa052_u:dhs_11.103_0": "bāliśā (nāṃ)nṛṇāṃ cittaṃ viṣayaṃ(prati)dhāvati /",
  "S04bsa052_u:dhs_11.103_1": "na cinotyaśubhaṃ karma yena dhāvati durgatim //",
  "S04bsa052_u:439_0": "cañcalaṃ cittaṃ sadā viṣamaṃ bhavati",
  "S04bsa052_u:dhs_11.104_0": "tasmāccittaṃ sadā rakṣyaṃ cañcalaṃ viṣamaṃ kharam /",
  "S04bsa052_u:dhs_11.104_1": "nityaṃ viṣayasaṃsaktaṃ tṛṣṇāviṣasamāvṛttam //",
  "S04bsa052_u:440_0": "viṣayānuraktaṃ cittaṃ vyasane pātayati",
  "S04bsa052_u:dhs_11.105_0": "dhāvate viṣayaṃ caitad vyasanaṃ nāvabudhyate /",
  "S04bsa052_u:dhs_11.105_1": "paścāttu vyasane prāpte phalaṃ vindati karmaṇaḥ //",
  "S04bsa052_u:441_0": "samāhitacittaḥ sukhamaśnute",
  "S04bsa052_u:dhs_11.106_0": "apāyabhīrutā tasya tasya cittaṃ samāhitam /",
  "S04bsa052_u:dhs_11.106_1": "samāhitena cittena sukhāt sukhamavāpnute //",
  "S04bsa052_u:442_0": "nirjitacittaḥ sukhamāpnoti",
  "S04bsa052_u:dhs_11.107_0": "viṣamaṃ capalaṃ tīvramaviṣahyaṃ mahābalam /",
  "S04bsa052_u:dhs_11.107_1": "yaiścittaṃ nirjitaṃ dhīraiste loke sukhino matāḥ //",
  "S04bsa052_u:443_0": "// iti cittavarga ekādaśaḥ //",
  "S04bsa052_u:444_0": "(12) vāgvargaḥ",
  "S04bsa052_u:445_0": "nirvāṇābhilāṣukaḥ pāruṣyaṃ varjayet",
  "S04bsa052_u:dhs_12.1_0": "pāruṣyaṃ varjayet dhīmān samyagvāg bhīrato bhavet /",
  "S04bsa052_u:dhs_12.1_1": "mādhuryābhirato jarntunirvāṇasyāntike sthitaḥ //",
  "S04bsa052_u:dhs_12.2_0": "vācaṃ paśyan sadābhāṣenmalināṃ ca vivarjayet /",
  "S04bsa052_u:dhs_12.2_1": "vāṅmanenābhibhūtā ye te yānti narakaṃ narāḥ //",
  "S04bsa052_u:dhs_12.3_0": "ekadharmavyatītasya mṛṣāvādasya dehinaḥ /",
  "S04bsa052_u:dhs_12.3_1": "pratīrṇapratilokasya nākārya pāpamastiha //",
  "S04bsa052_u:446_0": "mṛṣāvāg na prayoktavyā",
  "S04bsa052_u:dhs_12.4_0": "mṛṣāvācaṃ na bhāṣeta sarvā pratyayakārikām /",
  "S04bsa052_u:dhs_12.4_1": "yathā badhyati saṃsāre sugatiṃ naiva paśyati //",
  "S04bsa052_u:dhs_12.5_0": "sādhupratyayatenīhā sarvavidveṣakārikā /",
  "S04bsa052_u:dhs_12.5_1": "kāntāraḥ sarvādharmāṇāṃ mṛṣāvāca pravartate //",
  "S04bsa052_u:dhs_12.6_0": "jātamātrasya martyasya kaṭhārī jāyate mukhe /",
  "S04bsa052_u:dhs_12.6_1": "paścāt chinattyātmānaṃ vācā durbhāṣitaṃ vadan //",
  "S04bsa052_u:dhs_12.7_0": "sarvā kāryapatākā sā sarvapāpaprasūtikā /",
  "S04bsa052_u:dhs_12.7_1": "tamasāṃ yonirekā sā yāṃ vācaṃ bhāṣate mṛṣā //",
  "S04bsa052_u:dhs_12.8_0": "satyena hīnāḥ puruṣāḥ sarvasādhuvivarjitāḥ /",
  "S04bsa052_u:dhs_12.8_1": "tṛṇavad yānti loke 'smin pratyapāyeṣu duḥkhitāḥ //",
  "S04bsa052_u:dhs_12.9_0": "na vadedanṛtaṃ dhīraḥ kaṣṭā hyanṛtavāditā /",
  "S04bsa052_u:dhs_12.9_1": "pūtigandhyasukhī cāpi paścāttāpena tapyate //",
  "S04bsa052_u:447_0": "satyamahimā",
  "S04bsa052_u:dhs_12.10_0": "satyaṃ ca na vivarjeta tasya dharmo na vidyate /",
  "S04bsa052_u:dhs_12.10_1": "vinivartitadharmasya sthitaṃ duḥkhamanekajam //",
  "S04bsa052_u:448_0": "satyaṃ sarvadharmāṇāṃ pradīpabhūtam",
  "S04bsa052_u:dhs_12.11_0": "pradīpaḥ sarvadharmāṇāṃ sādhūnāṃ ratnavat priyam /",
  "S04bsa052_u:dhs_12.11_1": "svargasya ca paraṃ vartma satyamuktaṃ gatajvaraiḥ //",
  "S04bsa052_u:dhs_12.12_0": "satyaṃ na hi divaṃ yāti mokṣasyāsatyavādinaḥ /",
  "S04bsa052_u:dhs_12.12_1": "satyahīnā hi puruṣāḥ paśutulyāḥ prakīrtitāḥ //",
  "S04bsa052_u:dhs_12.13_0": "jaghanyānāṃ jaghānyāste yeṣāṃ na vidyate /",
  "S04bsa052_u:dhs_12.13_1": "satyaṃ dharmasya sopānaṃ jyotiṣāmākaro mahān //",
  "S04bsa052_u:dhs_12.14_0": "panthāśca mokṣadharmāṇāṃ dhanānāṃ dhanamuttamam /",
  "S04bsa052_u:dhs_12.14_1": "pāpakaiśca (pari)trāṇāṃ satyamuktaṃ manīṣibhiḥ //",
  "S04bsa052_u:449_0": "satyabhūṣitaṃ vāg bhūṣaṇasyāpi bhūṣaṇam",
  "S04bsa052_u:dhs_12.15_0": "jyotiṣāṃ paramaṃ jyotiścakṣuścakṣuṣmatāmapi /",
  "S04bsa052_u:dhs_12.15_1": "draviṇena vinā satyaṃ bhūṣaṇasyāpi bhūṣaṇam //",
  "S04bsa052_u:dhs_12.16_0": "nidhānamatulaṃ satyamahārya (sarvasādhakam) /",
  "S04bsa052_u:dhs_12.16_1": "gacchanti (satyā yiṇaḥ) puruṣāḥ paramāṃ gatim //",
  "S04bsa052_u:dhs_12.17_0": "na tathā bhāsate rājā nānālaṅkārabhūṣitaḥ /",
  "S04bsa052_u:dhs_12.17_1": "satyena bhūṣito dhīmān śobhate devavad yathā //",
  "S04bsa052_u:dhs_12.18_0": "na mātā na pitā cātha mitrāṇi na ca bāndhavāḥ /",
  "S04bsa052_u:dhs_12.18_1": "trāṇamevaṃ yathā śrutvā tasmāt satyaparo bhavet //",
  "S04bsa052_u:450_0": "anṛtanindā",
  "S04bsa052_u:dhs_12.19_0": "vahnīnāṃ paramo vahnirviṣāṇāṃ paramaṃ viṣam /",
  "S04bsa052_u:dhs_12.19_1": "durgatīnāṃ ca sopānamanṛtaṃ parikīrtitam //",
  "S04bsa052_u:dhs_12.20_0": "viṣāgnitulyasaṃsparśa vartayedanṛtaṃ pumān /",
  "S04bsa052_u:dhs_12.20_1": "anṛtena hi yo deva dagdhaityabhidhīyate //",
  "S04bsa052_u:451_0": "satyāsatyayoḥ parasparavirodhitvam",
  "S04bsa052_u:dhs_12.21_0": "tasmāt sarvābhisāreṇa (na vadeda) nṛtaṃ pumān /",
  "S04bsa052_u:dhs_12.21_1": "sarva bhayādikaṃ kaṣṭamanṛtaṃ kīrtitaṃ budhaiḥ //",
  "S04bsa052_u:dhs_12.22_0": "vahnīnāṃ paramo vahnirnirdahedapi sāgaram /",
  "S04bsa052_u:dhs_12.22_1": "kiṃ punaryo mṛṣāvādī kāṣṭhaloṣṭhasamākṛtiḥ //",
  "S04bsa052_u:dhs_12.23_0": "satyaṃ tyaktvā mṛṣāvādaṃ yo naraḥ pratipadyate /",
  "S04bsa052_u:dhs_12.23_1": "ratnaṃ tyaktvā sa pāpātmā pāṣāṇaṃ pratipadyate //",
  "S04bsa052_u:dhs_12.24_0": "yasyātmā na bhavet dviṣṭo yasya vā narakaṃ priyam /",
  "S04bsa052_u:dhs_12.24_1": "mṛṣāvādaṃ svadehāgnim abuddhiḥ sa niṣevate //",
  "S04bsa052_u:452_0": "sadedaṃ satyavacanaṃ bhūṣaṇaṃ sarvadehinām /",
  "S04bsa052_u:dhs_12.25_0": "satyaṃ tyaktvā mṛṣāvāde kasmād yānti kubuddhayaḥ //",
  "S04bsa052_u:dhs_12.26_0": "satyaṃ guṇānāmagryaṃ vai doṣāṇāmanṛtaṃ smṛtam /",
  "S04bsa052_u:dhs_12.26_1": "guṇāṃstyaktvā kathaṃ mūḍho doṣeṣu paridhāvati //",
  "S04bsa052_u:dhs_12.27_0": "bījaṃ sarvasya duḥkhasya mṛṣāvādaḥ prakīrtitaḥ /",
  "S04bsa052_u:dhs_12.27_1": "tathā satyaṃ sukhasyaiva tasmānnānṛtako bhavet //",
  "S04bsa052_u:dhs_12.28_0": "satyavādī hi puruṣaḥ priyaḥ sarvasya dehinaḥ /",
  "S04bsa052_u:dhs_12.28_1": "cakṣurdoṣaimṛṣāvādī tasmānnānṛtako bhavet //",
  "S04bsa052_u:dhs_12.29_0": "devakalpāḥ sadā kṛṣṭāḥ puruṣāḥ satyavādinaḥ /",
  "S04bsa052_u:dhs_12.29_1": "nārakeyāstathā mūḍhā janā hyanṛtacetasaḥ //",
  "S04bsa052_u:dhs_12.30_0": "kalyāṇānāṃ paraṃ satyaṃ doṣāṇāmanṛtaṃ tathā /",
  "S04bsa052_u:dhs_12.30_1": "doṣavarjī guṇadveṣī puruṣaḥ puruṣottamaḥ //",
  "S04bsa052_u:dhs_12.31_0": "sukhodayaṃ sukhodarkaṃ sukhena paripacyate /",
  "S04bsa052_u:dhs_12.31_1": "sukhena labhate satyaṃ(satyaṃ) nirvāṇagāmikam //",
  "S04bsa052_u:dhs_12.32_0": "duḥkhodayaṃ kaṭuphalaṃ duḥkhena saha pacyate /",
  "S04bsa052_u:dhs_12.32_1": "anṛtaṃ sarvaduḥkhāntaṃ kaḥ pumān na vivarjayet //",
  "S04bsa052_u:dhs_12.33_0": "nānyadeśāgataṃ satyaṃ nānyasmāt prārthyate hi tat /",
  "S04bsa052_u:dhs_12.33_1": "sarvatīrthottamaṃ satyaṃ na tīrthasalilāvṛtam //",
  "S04bsa052_u:dhs_12.34_0": "dīpānāṃ ca paro dīpaḥ satyaṃ buddhena deśitam /",
  "S04bsa052_u:dhs_12.34_1": "auṣadhānāṃ paraṃ tacca sadā duḥkhaniṣūdanam //",
  "S04bsa052_u:dhs_12.35_0": "amṛtañca viṣañcaiva jihvāpāśe sthitaṃ nṛṇām /",
  "S04bsa052_u:dhs_12.35_1": "amṛtaṃ satyamityuktaṃ viṣaṃ tūktaṃ mṛṣāvacaḥ //",
  "S04bsa052_u:dhs_12.36_0": "yasyānṛtamabhipretaṃ tasya satyaṃ dhruvaṃ sthitam /",
  "S04bsa052_u:dhs_12.36_1": "viṣantu yasyābhimataṃ tasyeṣṭaṃ syānmṛṣāvacaḥ //",
  "S04bsa052_u:dhs_12.37_0": "viṣeṇa niścitaṃ nāśo mṛṣāvādena niścitaḥ /",
  "S04bsa052_u:dhs_12.37_1": "mṛtavat sa pumānasti yo mithyātvabhibhāṣate //",
  "S04bsa052_u:dhs_12.38_0": "nātmano hi hitaṃ pathyaṃ (para)sya na kathañcana /",
  "S04bsa052_u:dhs_12.38_1": "paścāttu paraduḥkhāya tat kathaṃ sevyate nṛbhiḥ //",
  "S04bsa052_u:dhs_12.39_0": "deśe deśe mayā dṛṣṭaṃ janmamṛtyusahasrakam /",
  "S04bsa052_u:dhs_12.39_1": "paraḥ sahastraṃ janayennāśayedanṛtaṃ vacaḥ //",
  "S04bsa052_u:dhs_12.40_0": "abhijātasa niṣkarṣo dvijātīnāṃ ca bhūṣaṇam /",
  "S04bsa052_u:dhs_12.40_1": "darśanaṃ mokṣamārgasya satyamityabhidhīyate //",
  "S04bsa052_u:dhs_12.41_0": "tṛṣṇānadī hayamārāṇāṃ satāṃ satyena karmaṇām /",
  "S04bsa052_u:dhs_12.41_1": "pūrvavat satyamityuktaṃ paraṃ sugatadeśikam //",
  "S04bsa052_u:dhs_12.42_0": "anādinidhane loke tṛṣṇāpāraṅgatā (narāḥ) /",
  "S04bsa052_u:dhs_12.42_1": "nāstyatrāṇaṃ yathā satyamiti dharmavido viduḥ //",
  "S04bsa052_u:453_0": "abhidhyāpāśo na sevanīyaḥ",
  "S04bsa052_u:dhs_12.43_0": "satyavadhyā sadā kleśā vajravadhyā yathā nagāḥ /",
  "S04bsa052_u:dhs_12.43_1": "hatā(ste) puruṣā (jñeyā ye ') bhidhyā parivañcitāḥ //",
  "S04bsa052_u:dhs_12.44_0": "paracittasamenedaṃ rūpādyaiḥ parivañcyate /",
  "S04bsa052_u:dhs_12.44_1": "abhidhyāmānasaṃ pāśaṃ sevitaṃ na vicakṣaṇaiḥ //",
  "S04bsa052_u:dhs_12.45_0": "dahyate 'vikṛta ātmā tailadīptirivānalaḥ /",
  "S04bsa052_u:dhs_12.45_1": "abhidhyādagdhamanasaḥ kāraṇaṃ nopalabhyate //",
  "S04bsa052_u:454_0": "vyāpādaḥ sattvān mohayatyeva",
  "S04bsa052_u:455_0": "yasmāt tat sarvadā varjyaṃ kaṭukāśāviṣodayam /",
  "S04bsa052_u:dhs_12.46_0": "vyāpādamohitāḥ sattvā nityaṃ tadgatamānasāḥ //",
  "S04bsa052_u:dhs_12.47_0": "na śāntimadhigacchanti sarpā iva bileśayāḥ /",
  "S04bsa052_u:dhs_12.47_1": "atha kūrasvabhāvā ye vyāpādaparamā narāḥ //",
  "S04bsa052_u:dhs_12.48_0": "na teṣāṃ vidyate saukhyamādityena yathā tamaḥ /",
  "S04bsa052_u:dhs_12.48_1": "na dharme nārthanikaro na dharmā na ca bāndhavāḥ //",
  "S04bsa052_u:dhs_12.49_0": "rakṣanti puruṣān sarvān vyāpādāhatacetasaḥ /",
  "S04bsa052_u:dhs_12.49_1": "tamasāmākaro hyeṣa vyāpāda iha kathyate //",
  "S04bsa052_u:dhs_12.50_0": "vyāpādayati janakaṃ vyāpādaḥ parikīrtitaḥ /",
  "S04bsa052_u:dhs_12.50_1": "avyāpādaḥ paraṃ śreyo na vyāpādaḥ kathañcana //",
  "S04bsa052_u:dhs_12.51_0": "avyāpādaparā ye tu te yānti padamacyutam /",
  "S04bsa052_u:dhs_12.51_1": "niyatātathavādī yo 'dharmavādī na dhārmikaḥ //",
  "S04bsa052_u:dhs_12.52_0": "sa cauraḥ sarvalokasya na cauraḥ prākṛtaḥ smṛtaḥ /",
  "S04bsa052_u:dhs_12.52_1": "dharmavādī naro yastu carate dharmameva yaḥ //",
  "S04bsa052_u:dhs_12.53_0": "sa yāti śāśvataṃ sthānaṃ yatra gatvā na śocyate /",
  "S04bsa052_u:dhs_12.53_1": "mithyāvacohata (pumān) laukikaḥ samprakīrtyate //",
  "S04bsa052_u:dhs_12.54_0": "lokottaraiḥ kalpaśataiḥ kadācit kathyate na vā /",
  "S04bsa052_u:dhs_12.54_1": "tasmāt lokottaraṃ vākyaṃ laukikaṃ na kathañcana //",
  "S04bsa052_u:dhs_12.55_0": "saṃsārabandhanaṃ dṛṣṭaṃ laukikaṃ viṣavad vacaḥ /",
  "S04bsa052_u:dhs_12.55_1": "tṛṣṇārataḥ sadā puṇyānmucyateti suniścitam //",
  "S04bsa052_u:dhs_12.56_0": "lokottaro (naro) dhanyo vidvadbhiḥ samudāhṛtaḥ /",
  "S04bsa052_u:dhs_12.56_1": "hitaṃ tattvaṃ ca yo mūḍho na gṛhṇāti gurorvacaḥ //",
  "S04bsa052_u:456_0": "satyavādī sadā devatābhiḥ puraskṛtaḥ",
  "S04bsa052_u:dhs_12.57_0": "sa paścād vyasane prāpte tapyate svena cetasā /",
  "S04bsa052_u:dhs_12.57_1": "satyavādī sadā dānto devatābhiḥ puraskṛtaḥ //",
  "S04bsa052_u:dhs_12.58_0": "priyo bhavati lokasya paścād deveṣu modati /",
  "S04bsa052_u:dhs_12.58_1": "priyo bhavati lokasya paścād svāntena(vardhate) /",
  "S04bsa052_u:dhs_12.58_2": "darśanīyaṃ mukhaṃ cāsya devalokeṣu jāyate //",
  "S04bsa052_u:dhs_12.59_0": "abhūtavādī puruṣaḥ sarvasattvopapātakaḥ /",
  "S04bsa052_u:dhs_12.59_1": "tamonicayasaṅkāśo jīvannapi mṛtaḥ samaḥ //",
  "S04bsa052_u:dhs_12.60_0": "kathaṃ na jihvā patitā vākyasaṃstutikattṛkā /",
  "S04bsa052_u:dhs_12.60_1": "mṛṣā vadati yo vācaṃ sadbhūtaguṇanāśikām //",
  "S04bsa052_u:dhs_12.61_0": "mukhe sannihito byālo mukhe sannihito 'phalaḥ /",
  "S04bsa052_u:dhs_12.61_1": "(mukhe)sañjvalito vahniryo vācā bhāṣate mṛṣā //",
  "S04bsa052_u:dhs_12.62_0": "jihvā saṅgrathitaiḥ pāśaiḥ narakasyāgrahetukaiḥ /",
  "S04bsa052_u:dhs_12.62_1": "chettā ca dharmahetūnāṃ mṛṣāvādaḥ pravartate //",
  "S04bsa052_u:dhs_12.63_0": "na tasya mātā na pitā buddho nāpi samvaraḥ /",
  "S04bsa052_u:dhs_12.63_1": "yaḥ pāpabuddhiḥ patito mṛṣāvādaṃ prabhāṣateḥ //",
  "S04bsa052_u:dhs_12.64_0": "akasmāllaghutāṃ yāti ṣaḍbhiśca parivartate /",
  "S04bsa052_u:dhs_12.64_1": "mucyate devatābhiśca yo vācaṃ bhāṣate mṛṣā //",
  "S04bsa052_u:dhs_12.65_0": "asaṅgṛhītavākyasyāvicārya krodhanasya ca /",
  "S04bsa052_u:dhs_12.65_1": "capalasyālpabhāgyasya sthitaṃ duḥkhamanantakam //",
  "S04bsa052_u:dhs_12.66_0": "parasya duḥkhaṃ dṛṣṭvāpi sattvaḥ sattvopapātakaḥ /",
  "S04bsa052_u:dhs_12.66_1": "paravyasanavat tajjñaḥ pumān narakagāmikaḥ //",
  "S04bsa052_u:dhs_12.67_0": "parasya duḥkhaṃ dṛṣṭvāpi sattvaḥ sattvopapātakaḥ /",
  "S04bsa052_u:dhs_12.67_1": "paravyasanavat tajjñaḥ pumān narakagāmikaḥ //",
  "S04bsa052_u:dhs_12.67_2": "ye yathāvādino marttyā na ca tatkāriṇaḥ sadā //",
  "S04bsa052_u:457_0": "satyameva svargasya nirvāṇasya ca sopānam",
  "S04bsa052_u:dhs_12.68_0": "satyaṃ svargasya sopānaṃ nirvāṇadvārameva tat /",
  "S04bsa052_u:dhs_12.68_1": "tasmāt satyaparo nityaṃ nityaṃ dharmagatiḥ smṛtiḥ //",
  "S04bsa052_u:458_0": "anṛtaṃ na vadet",
  "S04bsa052_u:dhs_12.69_0": "aśokamajaraṃ sthānaṃ prayāti puruṣottamaḥ /",
  "S04bsa052_u:dhs_12.69_1": "varjayedanṛtaṃ dhīmān ninditaṃ tattvadarśibhiḥ //",
  "S04bsa052_u:459_0": "// iti vāgvargo dvādaśaḥ //",
  "S04bsa052_u:460_0": "(13) karmavargaḥ",
  "S04bsa052_u:461_0": "śubhāśubhakarmaṇāṃ phalabhogaḥ",
  "S04bsa052_u:dhs_13.1_0": "śubhānāmaśubhānāṃ ca karmaṇāṃ phalaniścayaḥ /",
  "S04bsa052_u:dhs_13.1_1": "bhujyate sukṛtaṃ sarva karmabaddhā hi dehinaḥ //",
  "S04bsa052_u:dhs_13.2_0": "(yadaṅgī)kriyate karma tatkṛdbhiranubhūyate /",
  "S04bsa052_u:dhs_13.2_1": "cittamānena mūḍhena tṛṣṇānagaravāsinā //",
  "S04bsa052_u:462_0": "svayameva phalaṃ bhuṅkte",
  "S04bsa052_u:dhs_13.3_0": "sahāyairbahubhiḥ sārdha kurute karma duṣkṛtam /",
  "S04bsa052_u:dhs_13.3_1": "ekākī karmaṇastasya phalaṃ bhuṅkte bhave bhave //",
  "S04bsa052_u:dhs_13.4_0": "karmaṇāmavisaṃyogaḥ sarvaiḥ svajanabāndhavaiḥ /",
  "S04bsa052_u:dhs_13.4_1": "śubhāśubhaṃ paraṃ loke gacchantamanugacchati //",
  "S04bsa052_u:dhs_13.5_0": "yatra prayānti puṇyāni gandhastatrānudhāvati /",
  "S04bsa052_u:dhs_13.5_1": "tathā śubhāśubhaṃ karma gacchantamanugacchati /",
  "S04bsa052_u:dhs_13.5_2": "svakarmaphaladāyādā prāṇena karmayojinaḥ //",
  "S04bsa052_u:463_0": "sukṛtaiḥ suralokaṃ gacchanti",
  "S04bsa052_u:dhs_13.6_0": "sukṛtaiḥ suralokeṣu duṣkṛtaiśca tathāpyadhaḥ /",
  "S04bsa052_u:dhs_13.6_1": "yadduḥkhaṃ karmaphalajaṃ jāyate kaṭukodayam //",
  "S04bsa052_u:dhs_13.7_0": "tasyopamānamasuraṃ triṣu dhātuṣu jāyate /",
  "S04bsa052_u:dhs_13.7_1": "tridoṣajaṃ tricittotthaṃ triṣu dhātuṣu pacyate //",
  "S04bsa052_u:dhs_13.8_0": "tasya karmavipākasya triṣu dhātuṣu lakṣyate /",
  "S04bsa052_u:dhs_13.8_1": "hetupratyayasāmagrīsamutthaṃ ca prameva tat //",
  "S04bsa052_u:464_0": "anyakṛtakarmaṇaḥ phalaṃ nānyo bhuṅkte",
  "S04bsa052_u:dhs_13.9_0": "na hyanyena kṛtaṃ pāpamanyena paripacyate /",
  "S04bsa052_u:dhs_13.9_1": "sukarmaphaladāyādaḥ prāṇināṃ sarva eva hi //",
  "S04bsa052_u:465_0": "pūrvoktānāṃ trividhānāṃ svasya kṛta eva vipāko bhavati",
  "S04bsa052_u:dhs_13.10_0": "karmaṇastrividhasyāsya na cāpyanyasya pacyate /",
  "S04bsa052_u:dhs_13.10_1": "catvāriṃśadvipākasya ghoraṃ bhavati ceṣṭitam //",
  "S04bsa052_u:466_0": "karmaphalavarṇanam",
  "S04bsa052_u:dhs_13.11_0": "ekaḥ karoti karmāṇi ekaśca phalamaśnute /",
  "S04bsa052_u:dhs_13.11_1": "ekastarati durgāṇi sahāyo jāyate 'paraḥ //",
  "S04bsa052_u:dhs_13.12_0": "jalāpekṣī jano yastu kurute karma duṣkṛtam /",
  "S04bsa052_u:dhs_13.12_1": "na jano janaśatānāṃ bhuṅkte hi vyañjanaṃ (kvacit) //",
  "S04bsa052_u:dhs_13.13_0": "na hyanyena kṛtaṃ karma saṅkrāmatyaparasya tat /",
  "S04bsa052_u:dhs_13.13_1": "na manye 'nādinidhanamasmiṃlloke na cāparaiḥ //",
  "S04bsa052_u:dhs_13.14_0": "duḥkhāsvādaṃ sukhodbhūtaṃ yena duścaritaṃ kṛtam /",
  "S04bsa052_u:dhs_13.14_1": "tena carati saṃsāre prerite karmavāyunā //",
  "S04bsa052_u:467_0": "kasya dharmo vardhate?",
  "S04bsa052_u:dhs_13.15_0": "anapekṣitatattvasya vyākulīkṛtacetasaḥ /",
  "S04bsa052_u:dhs_13.15_1": "vardhate sakalo (dharmaḥ) dharmāvṛtamanoharaḥ //",
  "S04bsa052_u:468_0": "ke narakaṃ gacchanti?",
  "S04bsa052_u:dhs_13.16_0": "manasā vañcitāḥ sattvā manasā vipramohitāḥ /",
  "S04bsa052_u:dhs_13.16_1": "gacchanti narakaṃ pāpāstamastamaparāyaṇāḥ //",
  "S04bsa052_u:dhs_13.17_0": "tamovṛte hi saṃsāre durlabhaṃ buddhaśāsanam /",
  "S04bsa052_u:dhs_13.17_1": "duḥkhād duḥkhataraṃ yānti yebhyaḥ dharmo na rocate //",
  "S04bsa052_u:dhs_13.18_0": "anādimati saṃsāre karmajālāvṛtā prajā /",
  "S04bsa052_u:dhs_13.18_1": "jāyate bhriyate cai(va) svakarmaphalahetunā //",
  "S04bsa052_u:dhs_13.19_0": "jāyante narake devā nārakeyāstathāvidhāḥ /",
  "S04bsa052_u:dhs_13.19_1": "manuṣyāḥ pretaviṣaye narakaṃ vā prayānti hi //",
  "S04bsa052_u:469_0": "sukarmaṇaiva sukham",
  "S04bsa052_u:dhs_13.20_0": "anyonyaprabhavaṃ dṛṣṭaṃ duḥkhaṃ vā yadi vā sukham /",
  "S04bsa052_u:dhs_13.20_1": "kleśadharmodbhave janmanyaparādikṛtaṃ ca tat //",
  "S04bsa052_u:dhs_13.21_0": "asaṅkhyeyakṛtaṃ karma saṃsāre prāṇibhiḥ sadā /",
  "S04bsa052_u:dhs_13.21_1": "tatra śakyaṃ budhairgantuṃ varjayitvā tathāgataiḥ //",
  "S04bsa052_u:dhs_13.22_0": "nādharmasya phalaṃ sādhu viparītaṃ na pacyate /",
  "S04bsa052_u:dhs_13.22_1": "hetoḥ sadṛśatā dṛṣṭā jalasya vividhasya vai //",
  "S04bsa052_u:dhs_13.23_0": "sādṛśyasya hetuphalaṃ viparītaṃ na jātu hi /",
  "S04bsa052_u:dhs_13.23_1": "saṃskṛtānāmarūpāṇāṃ hetuḥ pratyayasambhavaḥ //",
  "S04bsa052_u:470_0": "sahetukaṃ sarva karmaphalam",
  "S04bsa052_u:dhs_13.24_0": "nāhetukaṃ phalaṃ dṛṣṭaṃ narake tu viśeṣataḥ /",
  "S04bsa052_u:dhs_13.24_1": "hetusaṅghātasaṃsaktaṃ narakeṣu vipacyate //",
  "S04bsa052_u:dhs_13.25_0": "kṛtoparatagāḍhānāṃ niyataṃ pāpagāminām /",
  "S04bsa052_u:dhs_13.25_1": "karmaṇā phalasambandho narakeṣu vipacyate //",
  "S04bsa052_u:dhs_13.26_0": "deśānāṃ prati kālaṃ tu yat karma (vi)nivartate /",
  "S04bsa052_u:dhs_13.26_1": "tasya neṣṭaṃ phalaṃ dṛṣṭaṃ tattvamārgavidarśakaiḥ //",
  "S04bsa052_u:471_0": "udāharaṇapradarśanapūrvakaṃ phalasya karmādhīnatvameveti",
  "S04bsa052_u:dhs_13.27_0": "dīpādhīnā prabhā yadvat karmādhīnaṃ phalaṃ tathā /",
  "S04bsa052_u:dhs_13.27_1": "anyo 'nyaphalasambhūtaḥ saṃskṛtaḥ sarva eva hi //",
  "S04bsa052_u:472_0": "pratītyasamutpādasamarthanam",
  "S04bsa052_u:dhs_13.28_0": "anyonyahetukā dṛṣṭā hyanyonyavaśavartinaḥ /",
  "S04bsa052_u:dhs_13.28_1": "sādṛśyasyānubandhena dṛśyante tattvadarśakaiḥ //",
  "S04bsa052_u:dhs_13.29_0": "nāhetuphalasandhānamīśvarādibhirāsthitam /",
  "S04bsa052_u:dhs_13.29_1": "bhavanti saṃskṛtā dharmā deśitāstattvadarśibhiḥ //",
  "S04bsa052_u:dhs_13.30_0": "anādimatisaṃsāre hetupratyayasambhave /",
  "S04bsa052_u:dhs_13.30_1": "sādṛśyaṃ karmaṇā dṛṣṭaṃ viparītaṃ na kalpyate //",
  "S04bsa052_u:473_0": "buddhasya svarūpam",
  "S04bsa052_u:dhs_13.31_0": "tatstheṣu karmavaśagāḥ prāṇinaḥ karmahetujāḥ /",
  "S04bsa052_u:dhs_13.31_1": "sa karmaphalatattvajño (buddha) ityabhidhīyate //",
  "S04bsa052_u:474_0": "keṣāṃ śāntiḥ na vidyate?",
  "S04bsa052_u:dhs_13.32_0": "mārgāmārgaviruddhā ye mūḍhā buddhasya śāsane /",
  "S04bsa052_u:dhs_13.32_1": "(na) teṣāṃ vidyate śāntirādityasya tamo yathā //",
  "S04bsa052_u:475_0": "karmāyattaṃ sukham",
  "S04bsa052_u:dhs_13.33_0": "karmāyattaṃ sukhaṃ dṛṣṭaṃ sukhāyattaṃ manastathā /",
  "S04bsa052_u:dhs_13.33_1": "mano 'vaboddhayā(ste)dharmā ye vyutpattivicāriṇaḥ //",
  "S04bsa052_u:476_0": "sucaritasya karmaṇaḥ phalam",
  "S04bsa052_u:dhs_13.34_0": "anityāḥ sarvasaṃskārā jalabud budasannibhāḥ /",
  "S04bsa052_u:dhs_13.34_1": "tasmāt sucaritaṃ karma loke martya paratra ca //",
  "S04bsa052_u:dhs_13.35_0": "dṛṣṭaṃ karmaphalaṃ loke dṛṣṭā eva vicitratā /",
  "S04bsa052_u:dhs_13.35_1": "yaḥ pramādaparaḥ puṃsāstasyātmā dhruvamapriyaḥ //",
  "S04bsa052_u:dhs_13.36_0": "karmarajjvātidṛḍhayā duṣpramokṣasugāḍhayā /",
  "S04bsa052_u:dhs_13.36_1": "baddhā bālā na gacchanti nirvāṇapuramuttamam //",
  "S04bsa052_u:477_0": "// iti karmavargastrayodaśaḥ //",
  "S04bsa052_u:478_0": "(14) saṃyojanavargaḥ",
  "S04bsa052_u:479_0": "jñānena nirvāṇādhigamaḥ",
  "S04bsa052_u:dhs_14.1_0": "jñānaśastre(ṇa)tāṃ chitvā nirmuktā vigatajvarā /",
  "S04bsa052_u:dhs_14.1_1": "prayānti nirvṛttiṃ dhanyā yatra jñānyeva vidyate //",
  "S04bsa052_u:dhs_14.2_0": "sadṛśaṃ hi phalaṃ hetoḥ kathayanti manīṣiṇaḥ /",
  "S04bsa052_u:dhs_14.2_1": "hetorasadṛśaṃ naiva phalaṃ pacati dehinām //",
  "S04bsa052_u:dhs_14.3_0": "hetupratyayasambaddhajanmapratyayasaṅgatāḥ /",
  "S04bsa052_u:dhs_14.3_1": "yathā baddhā hi saṃsāre pramucyante (na)dehinaḥ //",
  "S04bsa052_u:480_0": "paramaśānterūpāyaḥ",
  "S04bsa052_u:dhs_14.4_0": "tāṃ viśliṣya susambaddhāṃ gāḍhāṃ durviṣehāṃ parām /",
  "S04bsa052_u:dhs_14.4_1": "gacchanti paramāṃ śānti yatra duḥkhaṃ na vidyate //",
  "S04bsa052_u:dhs_14.5_0": "karmaṇā niyataṃ jantuḥ karmaṇā paripacyate /",
  "S04bsa052_u:dhs_14.5_1": "sūpagaṃ (nanu) saṃsāre sukhaṃ naivopalabhyate //",
  "S04bsa052_u:dhs_14.6_0": "duḥkhe duḥkhābhiṣaktānāṃ jantūnāṃ mūḍhacetasām /",
  "S04bsa052_u:dhs_14.6_1": "sanmārgadeśiko nāsti yo 'smād duḥkhāt pramocayet //",
  "S04bsa052_u:dhs_14.7_0": "ye na dharmaparā nityaṃ ye na satyaparāḥ sadā /",
  "S04bsa052_u:dhs_14.7_1": "ye ca yoniratā nityaṃ teṣāṃ duḥkhaṃ na hīyate //",
  "S04bsa052_u:481_0": "dharma iha paratra ca sukhāvahaḥ",
  "S04bsa052_u:dhs_14.8_0": "mātṛvat pitṛvaccaiva (mitravad) bandhuvat sadā /",
  "S04bsa052_u:dhs_14.8_1": "dharmo vai deśito buddhairiha loke paratra ca //",
  "S04bsa052_u:dhs_14.9_0": "trigatyavasthitāḥ sattvāstridoṣavaśamāgatāḥ /",
  "S04bsa052_u:dhs_14.9_1": "tridhātugatikā nityaṃ trilokyāṃ patitāḥ (janāḥ) //",
  "S04bsa052_u:dhs_14.10_0": "trikarmopāntavaśagāḥ strīpānādiparāśca ye /",
  "S04bsa052_u:dhs_14.10_1": "na bhavānmuktigatikāḥ syurbhūmau vicaranti te //",
  "S04bsa052_u:482_0": "keṣāṃ duḥkhaṃ na vidyate?",
  "S04bsa052_u:dhs_14.11_0": "triratne (na) pramādyanti tribodhivaśagāśca ye /",
  "S04bsa052_u:dhs_14.11_1": "tridṛṣṭivarjakā ye tu teṣāṃ duḥkhaṃ na vidyate //",
  "S04bsa052_u:dhs_14.12_0": "trikālasthitisaṃlagnā vijvarāstattvadarśinaḥ /",
  "S04bsa052_u:dhs_14.12_1": "tribhāgakṛtisantuṣṭā vītaśokā nivṛttigāḥ //",
  "S04bsa052_u:dhs_14.13_0": "trirāśisamavetā ye trikarmapravicāriṇaḥ /",
  "S04bsa052_u:dhs_14.13_1": "na te vatsyanti saṃsāre vītadoṣā gatajvarāḥ //",
  "S04bsa052_u:dhs_14.14_0": "mārgāmārgavidhijñā ye bhāvābhāvavicintakāḥ /",
  "S04bsa052_u:dhs_14.14_1": "maitrībhāvaviviktā ye te yānti paramāṃ gatim //",
  "S04bsa052_u:483_0": "naraḥ kān bhajet?",
  "S04bsa052_u:dhs_14.15_0": "anāvilena(manasā) viprasannena (cetasā) /",
  "S04bsa052_u:dhs_14.15_1": "sarvadā dharmavaśagān dhīrān viprān bhajennaraḥ //",
  "S04bsa052_u:dhs_14.16_0": "satyameva prapannā ye smṛtyā (hitvā) manomalam /",
  "S04bsa052_u:dhs_14.16_1": "bhāvābhilāṣād viratā muktā niḥsaṃśayaṃ hi te //",
  "S04bsa052_u:dhs_14.17_0": "nityaṃ duḥkhasukhairbaddhā vipralabdhā hyanekaśaḥ /",
  "S04bsa052_u:dhs_14.17_1": "narā nidhanatāṃ yānti prāṇino mohavañcitāḥ //",
  "S04bsa052_u:484_0": "kairdurguṇaiḥ svargo na labhyate?",
  "S04bsa052_u:dhs_14.18_0": "nāhrīkyamanapatrāpyaṃ kausīdyaṃ pāpamitratā /",
  "S04bsa052_u:dhs_14.18_1": "naitāni nākabījāni tebhyo rajyenna paṇḍitaḥ //",
  "S04bsa052_u:dhs_14.19_0": "āhrīkyamanapatrāpyaṃ nityaṃ pāpānucāriṇaḥ /",
  "S04bsa052_u:dhs_14.19_1": "naraḥ prapātāt patati sa paścāt pratibudhyate //",
  "S04bsa052_u:485_0": "krodherṣyādibhayagrastāḥ svarga na gacchanti",
  "S04bsa052_u:dhs_14.20_0": "krodherṣyāstyānamiddhaṃ hi tvaśraddhaṃ yanmanastathā /",
  "S04bsa052_u:dhs_14.20_1": "mohaśokabhayagrastā na svarga prabhavanti te //",
  "S04bsa052_u:dhs_14.21_0": "amṛtaṃ madyapānaṃ ca mithyādṛṣṭiśca lubdhatā /",
  "S04bsa052_u:dhs_14.21_1": "kāraṇāni karaṇasya vyāpādakrūrakarmatā //",
  "S04bsa052_u:486_0": "kudṛṣṭeḥ kuphalam",
  "S04bsa052_u:dhs_14.22_0": "adarśanaṃ paraṃ śreyo na kudṛṣṭiḥ kathañcana /",
  "S04bsa052_u:dhs_14.22_1": "kudarśanena saṃmūḍhāḥ prayānti narakaṃ narāḥ //",
  "S04bsa052_u:dhs_14.23_0": "ahetuṃ hetumāpaśyantya (nityaṃ) nityavannarāḥ /",
  "S04bsa052_u:dhs_14.23_1": "prayānti narakaṃ tīvraṃ mithyāvādena vañcitāḥ //",
  "S04bsa052_u:dhs_14.24_0": "kaṣṭena tejasā teṣāṃ mithyādarśanatatparāḥ /",
  "S04bsa052_u:dhs_14.24_1": "prajñābhimānino bhūtā mohayantyaparān janān //",
  "S04bsa052_u:dhs_14.25_0": "mohāndhakāragahane patantyeva mahārṇave /",
  "S04bsa052_u:dhs_14.25_1": "loke prakṛtiduḥkhe 'smin hetubhūtā hi te janāḥ //",
  "S04bsa052_u:dhs_14.26_0": "śarāṇāṃ tāpanaṃ kṣepaṃ kathayanti manīṣiṇaḥ /",
  "S04bsa052_u:dhs_14.26_1": "cittatā yā tudatyante sarvataḥ kleśaparvataḥ //",
  "S04bsa052_u:dhs_14.27_0": "kleśanāgād vimokṣo yo yasya jñānapuraḥ saraḥ /",
  "S04bsa052_u:dhs_14.27_1": "prāpyate vītakai rūpaiḥ puruṣaistattvadarśibhiḥ //",
  "S04bsa052_u:dhs_14.28_0": "anyo 'nyamatibhiḥ sarvā loko 'yaṃ vipralobhitaḥ /",
  "S04bsa052_u:dhs_14.28_1": "na yāti paramāṃ śāntiṃ yatra mithyā na kathyate //",
  "S04bsa052_u:487_0": "narakahetavaḥ",
  "S04bsa052_u:dhs_14.29_0": "auddhatyapāpasaṃsargaḥ kausīdyaṃ lubdhatā tathā /",
  "S04bsa052_u:dhs_14.29_1": "hetavo narakasyaite śīlasya hi vivarjanam //",
  "S04bsa052_u:dhs_14.30_0": "madyapānaṃ sadā hiṃsā paradārābhidarśanam /",
  "S04bsa052_u:dhs_14.30_1": "lobhaḥ kūrā matiścaiva hetavo narakasya te //",
  "S04bsa052_u:488_0": "nāśahetavaḥ",
  "S04bsa052_u:dhs_14.31_0": "paiśunyaṃ pāpasaṃsargo mithyādṛṣṭirasaṃyamaḥ /",
  "S04bsa052_u:dhs_14.31_1": "cāpalyaṃ manasaścaiva nāśayanti naraṃ sadā //",
  "S04bsa052_u:dhs_14.32_0": "avidyayā saha pāruṣyaiḥ mithyāvāgabhimānitā /",
  "S04bsa052_u:dhs_14.32_1": "na sukhāya bhavantyete asmiṃlloke na cāpare //",
  "S04bsa052_u:489_0": "ke parivarjanīyāḥ?",
  "S04bsa052_u:dhs_14.33_0": "yadyasau bhramati prāyo lokesmin kinna cāpare /",
  "S04bsa052_u:dhs_14.33_1": "yadyasambhrāmite loke ye ca duḥkhe nimajjati //",
  "S04bsa052_u:dhs_14.34_0": "tacceṣṭitamavidyāyāḥ kathayanti tathāgatāḥ /",
  "S04bsa052_u:dhs_14.34_1": "mithyāmāno 'timānī ca sarvathā (parivarjyatām) /",
  "S04bsa052_u:dhs_14.34_2": "parivarjyāḥ sadā hyete duḥkhavṛkṣasya hetavaḥ //",
  "S04bsa052_u:dhs_14.35_0": "jñāninaḥ paramodārā nityaṃ kleśavadhe ratāḥ /",
  "S04bsa052_u:dhs_14.35_1": "chitvā (tad) bandhanaṃ sarva gacchanti padamacyutam /",
  "S04bsa052_u:dhs_14.35_2": "ādimadhyāntakalyāṇamasmiṃlloke na cāpare //",
  "S04bsa052_u:490_0": "doṣasevanaiḥ nāśo bhavati",
  "S04bsa052_u:dhs_14.36_0": "doṣāṇāṃ sevanaṃ dṛṣṭamavidyāsampravartakam /",
  "S04bsa052_u:dhs_14.36_1": "varjanīyāḥ sadā kleśāḥ sevyaṃ jñānamanuttamam //",
  "S04bsa052_u:491_0": "jñānena muktirbhavati",
  "S04bsa052_u:dhs_14.37_0": "jñānena muktirbhavati na ca kleśairihocyate /",
  "S04bsa052_u:dhs_14.37_1": "jñānāgninā hi dahayante kleśakāṣṭhā na śeṣataḥ //",
  "S04bsa052_u:492_0": "kāmamayajñānaṃ kleśajanakam",
  "S04bsa052_u:dhs_14.38_0": "kleśaiḥ kimartha saṃruddhā jālinī viṣa(yai) ratā /",
  "S04bsa052_u:dhs_14.38_1": "punaḥ kāmamayaṃ jñānaṃ cakṣuḥpaṭalabādhakam //",
  "S04bsa052_u:493_0": "rāganindā",
  "S04bsa052_u:dhs_14.39_0": "nirvāṇayati sambuddhavākyabhaiṣajyabhojanaiḥ /",
  "S04bsa052_u:dhs_14.39_1": "saddharmasenāpatinā rāgasenā vigarhitāḥ //",
  "S04bsa052_u:494_0": "śubhā vāṇī prayoktavyā",
  "S04bsa052_u:dhs_14.40_0": "udīritā śubhā vāṇī niścetavyā prayatnataḥ /",
  "S04bsa052_u:dhs_14.40_1": "catvāro hi viparyāsā budbudavaccakāsate /",
  "S04bsa052_u:dhs_14.40_2": "lokadharmāstathā cāṣṭau nāśayantyakhilaṃ jagat //",
  "S04bsa052_u:495_0": "jñānaplavaḥ santaraṇasamarthaḥ",
  "S04bsa052_u:dhs_14.41_0": "jālinīprabhavā nadyo vitarkaśatadustarāḥ /",
  "S04bsa052_u:dhs_14.41_1": "jñānaplavaṃ samāruhya taranti munayaḥ śivāḥ //",
  "S04bsa052_u:496_0": "keṣāṃ muktirna vidyate?",
  "S04bsa052_u:dhs_14.42_0": "mūḍhā ye bhūtamanaso narāḥ kāmasya sevinaḥ /",
  "S04bsa052_u:dhs_14.42_1": "sadā ca pañcabhiḥ sthānairmuktisteṣāṃ na vidyate //",
  "S04bsa052_u:dhs_14.43_0": "ayoniśomanaskārairyo vahniḥ samudīryate /",
  "S04bsa052_u:dhs_14.43_1": "sa yoniśomanaskāravarṣaṇaiḥ pratikalpate //",
  "S04bsa052_u:497_0": "avidyāsaṃbhavam andhatvaṃ kathaṃ dūrībhavet?",
  "S04bsa052_u:dhs_14.44_0": "andhatvaṃ cirakālotthamavidyāsambhavaṃ nṛṇām /",
  "S04bsa052_u:dhs_14.44_1": "tadalpakāle jātena pradīpena na paśyati //",
  "S04bsa052_u:498_0": "jñānalokena trayo doṣāḥ vinaśyanti",
  "S04bsa052_u:dhs_14.45_0": "rāgamūḍhā vipacyante narake mandamedhasaḥ /",
  "S04bsa052_u:dhs_14.45_1": "jñāninastu na naśyanti nirvāṇagamanā yathā /",
  "S04bsa052_u:dhs_14.45_2": "trayo do(ṣā) vinaśyanti jñānalokena dehinām //",
  "S04bsa052_u:dhs_14.46_0": "tasmādaśeṣavijñānaśīlakṣāntirato bhavet /",
  "S04bsa052_u:dhs_14.46_1": "amūḍhānāṃ praṇaśyanti trayo doṣāḥ śarīriṇām //",
  "S04bsa052_u:dhs_14.47_0": "jñānānalena mandaśca kleśendhana mahāttviṣaḥ /",
  "S04bsa052_u:dhs_14.47_1": "vyādhinirmagnatanavaḥ śayyāveṣṭanagocarāḥ //",
  "S04bsa052_u:dhs_14.48_0": "yatra yāti paraṃ vedaṃ manomohamayaṃ phalam /",
  "S04bsa052_u:dhs_14.48_1": "yāni duḥkhānyanekānyanekā bhujyate gatiḥ //",
  "S04bsa052_u:dhs_14.49_0": "pañcakaiḥ prāṇibhinityametanmohasya ceṣṭitam /",
  "S04bsa052_u:dhs_14.49_1": "trayo vā nirjitā doṣā yairidaṃ dahyate jagat //",
  "S04bsa052_u:499_0": "jñānayogena sukhaṃ bhavati",
  "S04bsa052_u:dhs_14.50_0": "tamagniṃ jñānayogena nirvāpya sukhito bhavet /",
  "S04bsa052_u:dhs_14.50_1": "tasmājjñānāgninā nityaṃ nirdahet kleśaparvatam /",
  "S04bsa052_u:dhs_14.50_2": "kleśaparvatadagdhasya sukhaṃ padamavasthitam //",
  "S04bsa052_u:500_0": "// iti saṃyojanavargaścaturdaśaḥ //",
  "S04bsa052_u:501_0": "(15) pāpavargaḥ",
  "S04bsa052_u:502_0": "pāpaphalasya ajñātā paritāpaṃ labhate",
  "S04bsa052_u:dhs_15.1_0": "kriyamāṇasya pāpasya vijñeyaṃ kaṭukaṃ phalam /",
  "S04bsa052_u:dhs_15.1_1": "yo na jānāti mūḍhātmā paścāt sa paritapyate //",
  "S04bsa052_u:dhs_15.2_0": "(phalaṃ ca) labhate puruṣaḥ sarvapāpasya karmaṇaḥ /",
  "S04bsa052_u:dhs_15.2_1": "tasmāt pāpaṃ na seveta yadīcchet sukhamātmanaḥ //",
  "S04bsa052_u:dhs_15.3_0": "alpādapi mahāghorāt narakāt pāpacetasaḥ /",
  "S04bsa052_u:dhs_15.3_1": "muktyartha (tāni) pāpāni bhūyo mohavaśaṃ gatāḥ //",
  "S04bsa052_u:dhs_15.4_0": "na viśvaseddhi pāpasyā(lpatāṃ) narakagāmikām /",
  "S04bsa052_u:dhs_15.4_1": "alpena vahninā śaile dahayante sarvato drumāḥ //",
  "S04bsa052_u:503_0": "nāsti pāpasamo śatruḥ",
  "S04bsa052_u:dhs_15.5_0": "pāpena narakaṃ yāti pāpena paridahyate /",
  "S04bsa052_u:dhs_15.5_1": "pāpena naiti nirvāṇaṃ nāsti pāpasamo ripuḥ //",
  "S04bsa052_u:dhs_15.6_0": "pāpācāro hi puruṣo na kvacit sukhamedhate /",
  "S04bsa052_u:dhs_15.6_1": "(pāpaṃ) tasmānna seveta yadīcchet sukhamātmanaḥ //",
  "S04bsa052_u:dhs_15.7_0": "sādhukāraṃ ca sādhūnāṃ pāpamārgasya duṣkaram /",
  "S04bsa052_u:dhs_15.7_1": "kurvantaḥ pāpakān sattvā modante(laghucetasaḥ) //",
  "S04bsa052_u:dhs_15.8_0": "vipākakaṭukaḥ paścāt paritāpo 'lpacetasaḥ /",
  "S04bsa052_u:dhs_15.8_1": "kuto 'pacitagātrasya karmaṇo dṛśyate phalam //",
  "S04bsa052_u:dhs_15.9_0": "tasmāt pāpaṃ na kurvīta kaṣṭā pāpasya vedanā /",
  "S04bsa052_u:dhs_15.9_1": "pāpaṃ pāpavipākaṃ ca pāpināṃ pacyate dhruvam //",
  "S04bsa052_u:dhs_15.10_0": "na hi pāpaṃ na pāpasya tasmāt pāpaṃ vivarjayet /",
  "S04bsa052_u:dhs_15.10_1": "parivarjitapāpasya na pāpād bhayamasti hi //",
  "S04bsa052_u:dhs_15.11_0": "svakṛtaṃ bādhate pāpaṃ parīkṣyaṃ naiva bhujyate /",
  "S04bsa052_u:dhs_15.11_1": "kalyāṇasya phalaṃ sādhu kaṣṭaṃ pāpasya pacyate //",
  "S04bsa052_u:dhs_15.12_0": "kṛtvā tu puruṣaḥ pāpaṃ kalyāṇaṃ nānusevate /",
  "S04bsa052_u:dhs_15.12_1": "na śastrāgniprapātebhyo duḥkhaṃ syāt tādṛśaṃ nṛṇām //",
  "S04bsa052_u:dhs_15.13_0": "yathā niṣevitaṃ mithyāpāpaṃ pāpeṣu kalpyate /",
  "S04bsa052_u:dhs_15.13_1": "vinivarjitapāpasya nityaṃ ca śubhacetasaḥ //",
  "S04bsa052_u:504_0": "śāntasya bhikṣornirvāṇaṃ nātidūram",
  "S04bsa052_u:dhs_15.14_0": "(dehino) śāntavaktrasya nirvāṇaṃ nātidūrataḥ /",
  "S04bsa052_u:dhs_15.14_1": "tīvrāt tīvrataraṃ yānti narāḥ kukṛtakāriṇaḥ //",
  "S04bsa052_u:dhs_15.15_0": "sukhāt sukhataraṃ yānti narāḥ sukṛtakāriṇaḥ /",
  "S04bsa052_u:dhs_15.15_1": "na hi tīvrasya pāpasya sukhaṃ phalamavāpyate //",
  "S04bsa052_u:dhs_15.16_0": "sukhasya vā phala tīvraṃ viparītaṃ na pacyate /",
  "S04bsa052_u:dhs_15.16_1": "anādimati saṃsāre sukṛtānāṃ phalaṃ sukham //",
  "S04bsa052_u:dhs_15.17_0": "karmaṇāṃ sukṛtānāṃ ca tathā duḥkhaphalaṃ smṛtam /",
  "S04bsa052_u:dhs_15.17_1": "pāpaṃ pāpānugaṃ dṛṣṭaṃ śubhasya ca śubhaṃ tathā //",
  "S04bsa052_u:505_0": "pāpī narakeṣupapadyate",
  "S04bsa052_u:dhs_15.18_0": "pāpācāraḥ śubhadveṣī narakeṣūpapadyate /",
  "S04bsa052_u:dhs_15.18_1": "parivarjitapāpasya nityaṃ ca śubhacetasaḥ //",
  "S04bsa052_u:dhs_15.19_0": "hastāvalambi nirvāṇamadṛṣṭaṃ tadanāvilam /",
  "S04bsa052_u:dhs_15.19_1": "ādimadhyāntakalyāṇā dharmā nityaṃ sukhodayāḥ //",
  "S04bsa052_u:506_0": "tasmāt pāpaṃ vivarjayet",
  "S04bsa052_u:dhs_15.20_0": "ādimadhyāntakaṭukaṃ phalaṃ pāpasya karmaṇaḥ /",
  "S04bsa052_u:dhs_15.20_1": "tasmāt pāpaṃ sadā varjyamālambyañca śubhaṃ sadā //",
  "S04bsa052_u:507_0": "parivarjitapāpasya nityaṃ sukhamavasthitam /",
  "S04bsa052_u:dhs_15.21_0": "anādimati saṃsāre dagdhāḥ pāpaiḥ punarnarāḥ /",
  "S04bsa052_u:dhs_15.21_1": "khedaṃ kasmānna gacchanti bālā mohavaśānugāḥ //",
  "S04bsa052_u:dhs_15.22_0": "āpātamadhuraṃ pāpaṃ pariṇāme 'gnisannibham /",
  "S04bsa052_u:dhs_15.22_1": "pāpakārī tu puruṣaḥ sarvaloke vigarhitaḥ /",
  "S04bsa052_u:dhs_15.22_2": "śubhakārī sadā śāntastasmāt pāpaṃ vivarjayet //",
  "S04bsa052_u:dhs_15.23_0": "aniṣṭamahitaṃ dṛṣṭaṃ vipāke kaṭuvedanam /",
  "S04bsa052_u:dhs_15.23_1": "pāpaṃ pāpavipākaṃ ca tasmād dhīmān vivarjayet //",
  "S04bsa052_u:dhs_15.24_0": "asti pāpaṃ dhruvaṃ pāpe pāpamasti na pātakam /",
  "S04bsa052_u:dhs_15.24_1": "pāpāceṣṭā kṣayāpekṣā kṛpā cittasugāmitā //",
  "S04bsa052_u:dhs_15.25_0": "pāpaṃ pāpāśritaṃ nityaṃ dharmo dharmāśritastathā /",
  "S04bsa052_u:dhs_15.25_1": "unnayatyuktametaddhi dhīraistattvanidarśakaiḥ //",
  "S04bsa052_u:508_0": "pāpavirahitāḥ paramaṃ sukhaṃ prāpnuvanti",
  "S04bsa052_u:dhs_15.26_0": "acetanā dhruvaṃ bālā yeṣāṃ duścaritaṃ priyam /",
  "S04bsa052_u:dhs_15.26_1": "vinivarjitapāpāstu gacchanti paramāṃ gatim //",
  "S04bsa052_u:dhs_15.27_0": "atīva vañcanāghorā niyatā pāpagāminī /",
  "S04bsa052_u:dhs_15.27_1": "mānuṣyaṃ durlabhaṃ prāpya yasya pāpaṃ priyaṃ bahu //",
  "S04bsa052_u:509_0": "śubhāśubhaphalayoḥ pariṇāmabhedaḥ",
  "S04bsa052_u:dhs_15.28_0": "pāpād virajyate yastu śubhe vātīva rajyate /",
  "S04bsa052_u:dhs_15.28_1": "sa sukhāt sukhamāpnoti nivṛttiṃ vā prayāti hi //",
  "S04bsa052_u:dhs_15.29_0": "naro bhavati dhanyo 'yaṃ yaḥ śubhānyupasevate /",
  "S04bsa052_u:dhs_15.29_1": "sa tvadhanyatamo loke yaḥ pāpamupasevate //",
  "S04bsa052_u:dhs_15.30_0": "ādimadhyāntanidhanaṃ sadbhireva vigarhitam /",
  "S04bsa052_u:dhs_15.30_1": "pāpaṃ pāpānugaṃ dṛṣṭaṃ narakāyopakalpyate //",
  "S04bsa052_u:dhs_15.31_0": "atīva śobhate loke śubhakarmā jitendriyaḥ /",
  "S04bsa052_u:dhs_15.31_1": "kāyasya bhedāt satataṃ devaloke sa jāyate //",
  "S04bsa052_u:510_0": "pāpasya pariṇāmaḥ sudāruṇaḥ",
  "S04bsa052_u:dhs_15.32_0": "sukṛtasya tathā dṛṣṭaṃ phalaṃ sukhavipākajam /",
  "S04bsa052_u:dhs_15.32_1": "bījasyāśuvibhītasya pariṇāmaḥ sudāruṇaḥ //",
  "S04bsa052_u:dhs_15.33_0": "nimittaṃ sadṛśaṃ dṛṣṭaṃ phalaṃ pāpasya karmaṇaḥ /",
  "S04bsa052_u:dhs_15.33_1": "pāpenākṛṣyate jantuḥ durgatau baḍiśairiva //",
  "S04bsa052_u:dhs_15.34_0": "baḍiśairmucyate mīnaḥ pāpaṃ pāpānna mucyate /",
  "S04bsa052_u:dhs_15.34_1": "dina pīḍāpi pāpasya sarvathā duḥkhakārikā //",
  "S04bsa052_u:dhs_15.35_0": "amedhyasya yathā gandhaḥ pratikūlo hi dehinām /",
  "S04bsa052_u:dhs_15.35_1": "śubhasya vāsanā ramyā vipraṇaṣṭasya durgatau //",
  "S04bsa052_u:dhs_15.36_0": "vileṣu vāsanaṃ yadvat puṣpe naṣṭe pradṛśyate /",
  "S04bsa052_u:dhs_15.36_1": "calatyayaṃ pāpakārī nityaṃ kāmavaśānugaḥ //",
  "S04bsa052_u:511_0": "ke śubhacāriṇaḥ?",
  "S04bsa052_u:dhs_15.37_0": "ālasyānṛtiko nityaṃ nāsau kalyāṇamarhati /",
  "S04bsa052_u:dhs_15.37_1": "anantā rajanī teṣāṃ (yeṣāṃ) pāpe sthitaṃ manaḥ //",
  "S04bsa052_u:dhs_15.38_0": "prabhātaṃ rajanī teṣāṃ yeṣāṃ pāpe sthirā matiḥ /",
  "S04bsa052_u:dhs_15.38_1": "anīrṣyakāḥ sakalyāṇāḥ puruṣāḥ śubhacāriṇaḥ //",
  "S04bsa052_u:512_0": "alpapāpī sukhamāpnute",
  "S04bsa052_u:dhs_15.39_0": "ye na pāpātmano bhūtāste nityaṃ koṭacāriṇaḥ /",
  "S04bsa052_u:dhs_15.39_1": "alpabhārā yathā nāvā plavate na nimajjati //",
  "S04bsa052_u:513_0": "pāpīmitreṇa duḥkhaṃ bhavati",
  "S04bsa052_u:dhs_15.40_0": "tathālpapāpapuruṣaḥ plavate na nimajjati /",
  "S04bsa052_u:dhs_15.40_1": "na pāpamitrasaṃsargāt puruṣaḥ sukhavān bhavet //",
  "S04bsa052_u:dhs_15.41_0": "pāpamitraṃ samāsādya sarvānalaparo bhavet /",
  "S04bsa052_u:dhs_15.41_1": "karmārambha vidhijño yo nityaṃ sūkṣmārtha (darśakaḥ) //",
  "S04bsa052_u:dhs_15.42_0": "nāsau limpati pāpena paṅkena gaganaṃ yathā /",
  "S04bsa052_u:dhs_15.42_1": "aśrutaṃ puruṣaḥ śṛṇvan śrutañcāpi bhaved dṛḍham //",
  "S04bsa052_u:514_0": "paṇḍitalakṣaṇam",
  "S04bsa052_u:dhs_15.43_0": "pāpaṃ ca varjayed dhīmān pretya deveṣu jāyate /",
  "S04bsa052_u:dhs_15.43_1": "guṇadoṣaparijñānammetat paṇḍitalakṣaṇam //",
  "S04bsa052_u:515_0": "mūḍhalakṣaṇam",
  "S04bsa052_u:dhs_15.44_0": "guṇadoṣāparijñānametanmūḍhasya lakṣaṇam /",
  "S04bsa052_u:dhs_15.44_1": "guṇeṣu guṇasañcāro doṣeṣu ca tathaiva ca //",
  "S04bsa052_u:516_0": "mūḍhāmūḍhayorlakṣaṇam",
  "S04bsa052_u:dhs_15.45_0": "sadoṣaguṇatattvajño nityaṃ bhavati śokabhāk /",
  "S04bsa052_u:dhs_15.45_1": "pāpakarttā (tu) puruṣaḥ śatruvaccātmanaḥ sthitaḥ //",
  "S04bsa052_u:dhs_15.46_0": "śubhakarttā tathā puṃso mitravat pratipadyate /",
  "S04bsa052_u:dhs_15.46_1": "tamonirayabhūmiṣvamṛto 'yaṃ pratipadyate //",
  "S04bsa052_u:dhs_15.47_0": "yasya pāparatā buddhirnityaṃ viṣayatatparā /",
  "S04bsa052_u:dhs_15.47_1": "viṣayārāmacapalā nityaṃ rāgānucāriṇī //",
  "S04bsa052_u:dhs_15.48_0": "yasya buddhirna dharmeṣu narasya duḥkhabhāginaḥ /",
  "S04bsa052_u:dhs_15.48_1": "hetutaśca mahāduḥkhāntahetorvahnisaṃyutāt //",
  "S04bsa052_u:dhs_15.49_0": "kṣīṇapāpā vayaṃ sarve bhūyo lokamihāgatāḥ /",
  "S04bsa052_u:dhs_15.49_1": "sukṛtasya phalaṃ sādhu hyanekaguṇamaṇḍitam //",
  "S04bsa052_u:dhs_15.50_0": "duṣkṛtasya phalaṃ duḥkhaṃ visaṃvādakamiṣyate /",
  "S04bsa052_u:dhs_15.50_1": "te vayaṃ sukhaduḥkhābhyāṃ bhūyāma bhavasaṅkaṭe //",
  "S04bsa052_u:dhs_15.51_0": "karmavāyusamudbhrāntāḥ samudrasya yathormayaḥ /",
  "S04bsa052_u:dhs_15.51_1": "kṛtaṃ pāpeṣvamanasaḥ pāpaiḥ rakṣanti ye janāḥ //",
  "S04bsa052_u:dhs_15.52_0": "te tasya hetornarakaṃ prayāntyaśubhacāriṇaḥ /",
  "S04bsa052_u:dhs_15.52_1": "tasmāttu narakānmuktāḥ te gacchanti triviṣṭapam //",
  "S04bsa052_u:dhs_15.53_0": "te hi duḥkhaṃ (na)saṃsmṛtya punaḥ kāmavaśānugāḥ /",
  "S04bsa052_u:dhs_15.53_1": "kharībhūtamidaṃ cittaṃ dolādolaiḥ sukhāsukhaiḥ //",
  "S04bsa052_u:dhs_15.54_0": "viyogo 'yaṃ parīghāto na ca duḥkhairna vidyate /",
  "S04bsa052_u:dhs_15.54_1": "apāradārasaṃyukta indriyaiḥ parivañcitaḥ //",
  "S04bsa052_u:517_0": "tṛṣṇāpāśavaśagaḥ saṃsāre bhramati",
  "S04bsa052_u:dhs_15.55_0": "jano bhramati saṃsāre tṛṣṇāpāśavaśānugaḥ /",
  "S04bsa052_u:dhs_15.55_1": "narakāt pretabhuvanaṃ tiryagyoniṣu pretataḥ //",
  "S04bsa052_u:dhs_15.56_0": "tiryagbhyo nākabhuvanaṃ nākād bhūyo nṛjātiṣu /",
  "S04bsa052_u:dhs_15.56_1": "ekakarmaparibhrānto jagad bhramati cakravat //",
  "S04bsa052_u:518_0": "sarva duḥkham",
  "S04bsa052_u:dhs_15.57_0": "na ca khedavaśaṃ yānti(hyabhyāsa) vaśamāgatāḥ /",
  "S04bsa052_u:dhs_15.57_1": "rakṣanti nākabhuvanaṃ virajyante tathā sukhaiḥ //",
  "S04bsa052_u:dhs_15.58_0": "sukhāt sukhaparibhrāntā bhramanti bhramacāriṇaḥ /",
  "S04bsa052_u:dhs_15.58_1": "duḥkhaṃ padmasahasrāṇi padmakoṭiśatāni ca //",
  "S04bsa052_u:dhs_15.59_0": "(tāni) duḥkhāni bhuṅktāni na ca kliśyanti bāliśāḥ /",
  "S04bsa052_u:dhs_15.59_1": "na sukhaṃ vidyate loke sarvaduḥkhaiḥ pariplutam //",
  "S04bsa052_u:519_0": "duḥkhasya hetuḥ bhavati",
  "S04bsa052_u:dhs_15.60_0": "udvegaṃ naiva gacchanti prāṇino mohapīḍitāḥ /",
  "S04bsa052_u:dhs_15.60_1": "duḥkhena khidyate bālo duḥkhahetau ca vartate //",
  "S04bsa052_u:dhs_15.61_0": "hetau śataphalaṃ dṛṣṭaṃ bījaṃ prati yathā phalaiḥ /",
  "S04bsa052_u:dhs_15.61_1": "sukhaduḥkhakaśābaddhāḥ prāṇinastribhavānugāḥ //",
  "S04bsa052_u:dhs_15.62_0": "na yānti paramaṃ kṣemaṃ sarvaduḥkhavivarjitam /",
  "S04bsa052_u:dhs_15.62_1": "smaryate (hi) yadā duḥkhaṃ tadā vidhyati dehinam //",
  "S04bsa052_u:dhs_15.63_0": "vismṛte ca punarduḥkhe caranti vigatajvarāḥ /",
  "S04bsa052_u:dhs_15.63_1": "nārakaṃ tu sadā duḥkhaṃ smṛtaṃ bhavati dehibhiḥ //",
  "S04bsa052_u:dhs_15.64_0": "tadā kṛṣṇamidaṃ saukhyamanumānena tiṣṭhati /",
  "S04bsa052_u:dhs_15.64_1": "tadeva viditaṃ matvā jagat sarva samanvitam //",
  "S04bsa052_u:dhs_15.65_0": "śreyasi kriyatāṃ buddhirdoṣebhyo vinivāryate /",
  "S04bsa052_u:dhs_15.65_1": "kṣaṇādhikāracapalaṃ jīvitaṃ veti vartate //",
  "S04bsa052_u:dhs_15.66_0": "kṣīyante cāpi karmāṇi tasmācchreyaḥparo bhavet /",
  "S04bsa052_u:dhs_15.66_1": "cittavegaṃ manaḥ sarva jīvitaṃ veti vartate //",
  "S04bsa052_u:520_0": "anāgatād duḥkhāt jñānī na bibheti",
  "S04bsa052_u:dhs_15.67_0": "tasmānna jīvikāhetau pāpaṃ kuryādvicakṣaṇaḥ /",
  "S04bsa052_u:dhs_15.67_1": "anāgatasya duḥkhasya na vibheti mahājanaḥ //",
  "S04bsa052_u:dhs_15.68_0": "yenā(sya) pacyate pāpaṃ mohapāpavaśaṅgatam /",
  "S04bsa052_u:dhs_15.68_1": "mohitaḥ pāpakairdhamairaśubhaiḥ śuklavarjitaiḥ //",
  "S04bsa052_u:521_0": "mūḍhaḥ pāpavaśād narakaṃ gacchati",
  "S04bsa052_u:dhs_15.69_0": "nīyate narakaṃ mūḍho yatra pāpaṃ vipacyate /",
  "S04bsa052_u:dhs_15.69_1": "yasya pāpād bhayaṃ nāsti sa pāpaṃ kurute bahu //",
  "S04bsa052_u:dhs_15.70_0": "sa pāpānantasandagdhaḥ paścānnarakamāpnute /",
  "S04bsa052_u:dhs_15.70_1": "(api) sūkṣmāgnikaṇikā yathā dāhāya kalpate //",
  "S04bsa052_u:522_0": "pāpavirahitāḥ sukhamicchanti",
  "S04bsa052_u:dhs_15.71_0": "anyairapi tathā pāpairnarakaṃ yāntyabuddhayaḥ /",
  "S04bsa052_u:dhs_15.71_1": "apāpabhīrutā tasmāt kartavyā sukhamicchatā //",
  "S04bsa052_u:dhs_15.72_0": "hiṃsā mithyāvaco 'brahmacarya bhūyaḥ sukhodayam /",
  "S04bsa052_u:dhs_15.72_1": "āhrīkyamanapatrāpyamauddhatyaṃ pāpamitratā //",
  "S04bsa052_u:523_0": "viṣāgnisadṛśaṃ pāpam",
  "S04bsa052_u:dhs_15.73_0": "viṣāgnisadṛśā hayete tebhyo rakṣet prayatnataḥ /",
  "S04bsa052_u:dhs_15.73_1": "duḥkhaṃ hi māradharmo 'yaṃ sukhaṃ dharmasamantataḥ //",
  "S04bsa052_u:524_0": "sukhaduḥkhayorlakṣaṇam",
  "S04bsa052_u:dhs_15.74_0": "lakṣaṇaṃ(sukha) duḥkhānāṃ vidustattvavido janāḥ /",
  "S04bsa052_u:dhs_15.74_1": "satyaṃ dānaṃ tathā kṣāntiḥ sadā cāpāpamitratā /",
  "S04bsa052_u:dhs_15.74_2": "maitrī sadābhibhūteṣu prasthānaṃ tridivasya (hi) //",
  "S04bsa052_u:525_0": "// iti pāpavargaḥ pañcadaśaḥ //",
  "S04bsa052_u:526_0": "(16) narakavargaḥ",
  "S04bsa052_u:527_0": "aṣṭau narakāgnayaḥ",
  "S04bsa052_u:dhs_16.1_0": "kṛtvā duṣkṛtakarmāṇi sattvā viṣamajīvinaḥ /",
  "S04bsa052_u:dhs_16.1_1": "yā gatiḥ pretya gacchantī tānapāyān (hi me) śṛṇu //",
  "S04bsa052_u:dhs_16.2_0": "sañjīvaṃ kāmasūtraṃ ca sampātaṃ dvau ca rauravau /",
  "S04bsa052_u:dhs_16.2_1": "tamoparaṃ mahācitrapatanaṃ ca pratāpanam //",
  "S04bsa052_u:dhs_16.3_0": "ityete narakā aṣṭāvākhyātā duratikramāḥ /",
  "S04bsa052_u:dhs_16.3_1": "raudrakarmābhisaṅkīrṇāḥ pratyekaṃ kṣobhadā (matāḥ) //",
  "S04bsa052_u:528_0": "narakāgnīnāṃ bhayānakatvam",
  "S04bsa052_u:dhs_16.4_0": "catuḥskandhāścaturdvārā vibhaktā bhāgaśo mitāḥ /",
  "S04bsa052_u:dhs_16.4_1": "ayaḥ prākāraparyantā ayasā pratiduḥkhitāḥ //",
  "S04bsa052_u:dhs_16.5_0": "taptāyomayasaṃ bhūmirjvalantī tejasodgatā /",
  "S04bsa052_u:dhs_16.5_1": "anekayojanaśataṃ dahati svaciṃṣā(bhṛśam) //",
  "S04bsa052_u:dhs_16.6_0": "kandarpadamanā ghorā arciṣmanto durāsadāḥ /",
  "S04bsa052_u:dhs_16.6_1": "romaharṣaṇarūpāste 'pyāhurduḥkhā bhayānakāḥ //",
  "S04bsa052_u:529_0": "narake patitā bhṛśaṃ tapyante",
  "S04bsa052_u:dhs_16.7_0": "ete patanti narake ūrdhvapādā avāṅmukhāḥ /",
  "S04bsa052_u:dhs_16.7_1": "ṛṣīṇāmativaktāraḥ saṃyatānāṃ tapasvinām //",
  "S04bsa052_u:dhs_16.8_0": "te punastatra pacyante taptāmbhasi kṛtā iva /",
  "S04bsa052_u:dhs_16.8_1": "krandamānā divārātrau, nagā vāteritā iva //",
  "S04bsa052_u:dhs_16.9_0": "praṇadanti mahānādaṃ tīvraduḥkhaiḥ pratāpitāḥ /",
  "S04bsa052_u:dhs_16.9_1": "sarvā diśaśca dhāvanti nārakaiḥ puruṣairdrutāḥ //",
  "S04bsa052_u:dhs_16.10_0": "kudṛṣṭyā mohayitvārthe mohapāśāvṛto janaḥ /",
  "S04bsa052_u:dhs_16.10_1": "prāpnoti narakaṃ ghoraṃ kāraṇodadhisaṃvṛtaḥ //",
  "S04bsa052_u:dhs_16.11_0": "kudṛṣṭyā dagdhasarvasvo manuṣyaḥ puruṣādhamaḥ /",
  "S04bsa052_u:dhs_16.11_1": "tathā baddho 'sti narake mānināṃ ghorakāraṇam //",
  "S04bsa052_u:dhs_16.12_0": "ye mithyāvaśamāpannāḥ puruṣā mandamedhasaḥ /",
  "S04bsa052_u:dhs_16.12_1": "te sarve narakaṃ yānti cittairhi parivañcitāḥ //",
  "S04bsa052_u:530_0": "kukṛtaphalam",
  "S04bsa052_u:dhs_16.13_0": "yastvayā duṣkṛtaṃ pūrva kṛtaṃ cittānuvartinā /",
  "S04bsa052_u:dhs_16.13_1": "tasya bhuṅktaphalaṃ mūḍha vipākottama (māpsyasi) //",
  "S04bsa052_u:dhs_16.14_0": "hāryāṇi paricittāni, saṃsevyāḥ parayoṣitaḥ /",
  "S04bsa052_u:dhs_16.14_1": "hrasvā (hi) jantavo nityaṃ svacittaparivañcitāḥ //",
  "S04bsa052_u:dhs_16.15_0": "tasya karmavipākasya vaśa eva tvamāgataḥ /",
  "S04bsa052_u:dhs_16.15_1": "kiṃ krandasi svayaṃ kṛtvā kukarma puruṣādhama! //",
  "S04bsa052_u:dhs_16.16_0": "ye narāḥ kukṛtaṃ kṛtvā pañcatvaṃ yāntyamedhasaḥ /",
  "S04bsa052_u:dhs_16.16_1": "yeṣāṃ tu niṣphalaṃ janma bījamuptaṃ yathoṣare //",
  "S04bsa052_u:dhs_16.17_0": "alpamādhuryasaṃyuktān kāmān kaṭuvipākinaḥ /",
  "S04bsa052_u:dhs_16.17_1": "sevate yastvasau mūḍhaḥ sa yāti tamaso tamaḥ //",
  "S04bsa052_u:dhs_16.18_0": "kiṃ kṛtaṃ mūḍha bhavatā putradārasukhārthinā /",
  "S04bsa052_u:dhs_16.18_1": "dahasye narake caikaḥ svakarmaphalavañcitaḥ //",
  "S04bsa052_u:531_0": "keṣāṃ duṣkaraṃ jīvanam?",
  "S04bsa052_u:dhs_16.19_0": "yaḥ putradāravaśagaḥ sevate duṣkaraṃ naraḥ /",
  "S04bsa052_u:dhs_16.19_1": "sa yāti narakatvaṃ (ca) pāpaṃ tadanubhūyate //",
  "S04bsa052_u:dhs_16.20_0": "na dārā na sutā nārtha na mitrāṇi kathañcana /",
  "S04bsa052_u:dhs_16.20_1": "mṛtyukāle samutpanne rakṣanti samupasthitāḥ //",
  "S04bsa052_u:dhs_16.21_0": "yeṣāṃ sāṃkleśikaṃ cittaṃ tṛṣṇayā parivañcitam /",
  "S04bsa052_u:dhs_16.21_1": "sahāyatā kutasteṣāṃ kasmāt (tvaṃ) paritapyase? //",
  "S04bsa052_u:dhs_16.22_0": "hṛto 'si pūrvaviṣayaistṛṣṇayā parivañcitaḥ /",
  "S04bsa052_u:dhs_16.22_1": "kiṃ krandasi svayaṃ kṛtvā kukṛtaṃ mūḍhacetanaḥ //",
  "S04bsa052_u:dhs_16.23_0": "na tathāgnirna śastrāṇi na viṣaṃ nārayaḥ sthitāḥ /",
  "S04bsa052_u:dhs_16.23_1": "bādhate puruṣaṃ loke yathā duṣkṛtyamātmajam //",
  "S04bsa052_u:532_0": "pakṣiṇāṃ nīḍavāsavat bhavacakram",
  "S04bsa052_u:dhs_16.24_0": "digbhāge hi yathā gatvā saṃśrayante vanaspatīn /",
  "S04bsa052_u:dhs_16.24_1": "vihagāḥ kālamutthāya tathā prāṇisamāgamaḥ //",
  "S04bsa052_u:dhs_16.25_0": "nāśayitvā paraṃ dravyaṃ kṛtvā lokavyatikramaṃ /",
  "S04bsa052_u:dhs_16.25_1": "kiṃ karotyaśubhaṃ karma mohena parivañcitaḥ //",
  "S04bsa052_u:dhs_16.26_0": "yena yāti parāṃ śāntiṃ yena yātyasurālayam /",
  "S04bsa052_u:dhs_16.26_1": "tatra hetuḥ paraṃ mohastamasāmapi yat tamaḥ //",
  "S04bsa052_u:533_0": "kuṭumbāya kṛtaṃ pāpaṃ narake pātayati",
  "S04bsa052_u:dhs_16.27_0": "putradāramayaiḥ pāśaiścānītā narakālayam /",
  "S04bsa052_u:dhs_16.27_1": "yadartha kriyate pāpaṃ yuṣmābhiścittavañcitaiḥ //",
  "S04bsa052_u:dhs_16.28_0": "mitrāṇi putrāḥ (pitarau kiṃ) bandhujanabāndhavāḥ /",
  "S04bsa052_u:dhs_16.28_1": "yeṣāmarthe kṛtaṃ pāpaṃ bhavadbhirmandabuddhibhiḥ //",
  "S04bsa052_u:dhs_16.29_0": "nūnamātmā na te kānto babhūva narabhūmiṣu /",
  "S04bsa052_u:dhs_16.29_1": "yena tvayā kṛtaṃ pāpaṃ putrārthena narādhamaḥ //",
  "S04bsa052_u:dhs_16.30_0": "yena pūrvakṛtaṃ pāpaṃ paścānna paritapyate /",
  "S04bsa052_u:dhs_16.30_1": "sa yāti narakaṃ ghoraṃ putrakāraṇavañcitaḥ //",
  "S04bsa052_u:534_0": "pāpakarmaphalam",
  "S04bsa052_u:dhs_16.31_0": "kiṃ kariṣyanti putrāste kiṃ dārāḥ kiṃ ca bāndhavāḥ /",
  "S04bsa052_u:dhs_16.31_1": "dahasyanādinarake vahniḥ karma dunotyasau //",
  "S04bsa052_u:dhs_16.32_0": "svayaṃ kṛtvāśubhaṃ karmāsukhodayamaninditaḥ /",
  "S04bsa052_u:dhs_16.32_1": "tapyase 'pi vṛthādhānaḥ paścānmohena vañcikaḥ //",
  "S04bsa052_u:dhs_16.33_0": "rāgadveṣānugāḥ pāpaṃ mohena parivañcitāḥ /",
  "S04bsa052_u:dhs_16.33_1": "aghaṃ prayānti te sarve putradārasukhārthinaḥ //",
  "S04bsa052_u:dhs_16.34_0": "antargatena ca punarbahiḥsthena ca vahninā /",
  "S04bsa052_u:dhs_16.34_1": "dahyamāno(hi)duḥkhena narake pāpakarmaṇā //",
  "S04bsa052_u:dhs_16.35_0": "vaśaṃ prāptāḥ svacittasya sarva eva viḍambitāḥ /",
  "S04bsa052_u:dhs_16.35_1": "kiṃ krandasi vṛthā nāde vahninā paritāpitaḥ //",
  "S04bsa052_u:535_0": "pāpānugaphalaṃ dṛṣṭam",
  "S04bsa052_u:dhs_16.36_0": "atha pāpāni karmāṇi kṛtavānasi manyase /",
  "S04bsa052_u:dhs_16.36_1": "durmate tatra mā kranda kiṃ vṛthā paridevase //",
  "S04bsa052_u:dhs_16.37_0": "pāpeṣu rakṣyate mūḍhaḥ kāraṇāśuci rakṣyate /",
  "S04bsa052_u:dhs_16.37_1": "pāpānugaphalaṃ dṛṣṭaṃ hetupratyayasambhavam //",
  "S04bsa052_u:dhs_16.38_0": "kasmānna sevito dharmaḥ pāpañca nahi varjitam /",
  "S04bsa052_u:dhs_16.38_1": "pāpād bahiśca puruṣo narakaṃ naiva paśyati //",
  "S04bsa052_u:dhs_16.39_0": "yo na vindanti mūḍhātmā phalaṃ pāpasya karttṛkam /",
  "S04bsa052_u:dhs_16.39_1": "so 'vaśyaṃ labhate doṣān kathaṃ bhokṣyasi durmate //",
  "S04bsa052_u:dhs_16.40_0": "pāpena vañcita pūrvaṃ pāpena paridahyate /",
  "S04bsa052_u:dhs_16.40_1": "na kariṣyasi pāpāni tvaduḥkhenaiva yāsyasi //",
  "S04bsa052_u:dhs_16.41_0": "kṛtavānasi pāpāni śubhāni na kathañcana /",
  "S04bsa052_u:dhs_16.41_1": "pāpena dahyate tasmādaśubhe na manaḥ kṛthāḥ //",
  "S04bsa052_u:536_0": "kiṃ duḥkhādapi duḥkham?",
  "S04bsa052_u:dhs_16.42_0": "nāsti duḥkhādato duḥkhaṃ yaḥ pāpamanusevate /",
  "S04bsa052_u:dhs_16.42_1": "tasmāt pāpaṃ na seveta yadi duḥkhaṃ na vāñchasi //",
  "S04bsa052_u:537_0": "kuṭumbijanānāṃ spaṣṭoktiḥ",
  "S04bsa052_u:dhs_16.43_0": "tasyāntarhṛdaye bimbaṃ kintu śāntirna vidyate /",
  "S04bsa052_u:dhs_16.43_1": "kāruṇyāspadabhūtāḥ smo nāsmākaṃ karuṇāhṛdi //",
  "S04bsa052_u:dhs_16.44_0": "yathā kṛtaṃ bhavadbhiśca pāpaṃ mohāvṛtairbahu /",
  "S04bsa052_u:dhs_16.44_1": "tad vaḥ pradhāvate gāḍhaṃ na ca ye tatra hetavaḥ //",
  "S04bsa052_u:dhs_16.45_0": "śīlaṃ na rakṣitaṃ mūḍha pāpaṃ ca bahu sañcitam /",
  "S04bsa052_u:dhs_16.45_1": "sambhūtasya ca pāpasya phalametadupasthitam //",
  "S04bsa052_u:dhs_16.46_0": "na vayaṃ kāraṇaṃ tatra yūyameva hi kāraṇam /",
  "S04bsa052_u:dhs_16.46_1": "yaḥ pāpaṃ kurute karma sa hetustasya karmaṇaḥ //",
  "S04bsa052_u:dhs_16.47_0": "bhavadbhiryat kṛtaṃ pāpaṃ tṛṣṇāśāpaviḍambitaiḥ /",
  "S04bsa052_u:dhs_16.47_1": "tad vo prapadyate ghoraṃ kimasmān paribhāṣata //",
  "S04bsa052_u:dhs_16.48_0": "nākṛtaṃ pacyate pāpaṃ na pāpaṃ syādahetukam /",
  "S04bsa052_u:dhs_16.48_1": "yena yaddhi kṛtaṃ pāpaṃ tasya tat paripacyate //",
  "S04bsa052_u:538_0": "pāpī narakaṃ yāti",
  "S04bsa052_u:dhs_16.49_0": "tad bhavantaḥ kriyāhīnā madyapānena vañcitāḥ /",
  "S04bsa052_u:dhs_16.49_1": "patitā narake tīvre kiṃ vṛthā paritapyatha //",
  "S04bsa052_u:dhs_16.50_0": "te yūyaṃ kāmaparamāḥ ghoraṃ narakamāgatāḥ /",
  "S04bsa052_u:dhs_16.50_1": "kāraṇeṣvapi tīvreṣu kiṃ tathā paritapyatha //",
  "S04bsa052_u:dhs_16.51_0": "yadā kṛtāni pāpāni bhavadbhiḥ kāmamohitaiḥ /",
  "S04bsa052_u:dhs_16.51_1": "tadā kasmānna nikṛṣṭaṃ kimadya paritapyatha //",
  "S04bsa052_u:dhs_16.52_0": "hetubhūto hi narako mṛṣāvādasya deśitaḥ /",
  "S04bsa052_u:dhs_16.52_1": "heturvai sevitaṃ pūrva niṣphalaṃ paridevatha //",
  "S04bsa052_u:dhs_16.53_0": "nārthena labhate satyaṃ na kṛcchreṇopapadyate /",
  "S04bsa052_u:dhs_16.53_1": "tasmāt satyaṃ parityajya mṛṣāvādeṣu rajyase //",
  "S04bsa052_u:dhs_16.54_0": "pūrveṣu pāpamahitaṃ bhavatā mūḍhacetasā /",
  "S04bsa052_u:dhs_16.54_1": "kṛtaṃ bhavadbhiḥ kukṛtaṃ (duṣkṛtyaṃ) paripacyate //",
  "S04bsa052_u:dhs_16.55_0": "pāpakṣayād vinirmukto narakaṃ nopalabhyate /",
  "S04bsa052_u:dhs_16.55_1": "nākrandamānāḥ puruṣāḥ vimucyante kathañcana //",
  "S04bsa052_u:539_0": "pāpakartṛ phalaṃ svayameva bhuṅkte",
  "S04bsa052_u:dhs_16.56_0": "kiṃ krandatha vṛthā mūḍhā vañcitāḥ svena karmaṇā /",
  "S04bsa052_u:dhs_16.56_1": "muñcitā vañcitā bālā vṛthā krandantyabuddhayaḥ //",
  "S04bsa052_u:dhs_16.57_0": "ahitairhitarūpaistvaṃ mitrarūpaiśca śatrubhiḥ /",
  "S04bsa052_u:dhs_16.57_1": "vipralabdho 'si bho martya! gacchannasi mahat tamaḥ //",
  "S04bsa052_u:dhs_16.58_0": "nānyaḥ śatruryathā karma duṣkṛtaṃ tava pāpakam /",
  "S04bsa052_u:dhs_16.58_1": "karmaṇā trividhenātha nīyase yamasādhanam //",
  "S04bsa052_u:dhs_16.59_0": "kasmādasi tato mūḍha, vañcitaḥ putrasaṃjñakaiḥ /",
  "S04bsa052_u:dhs_16.59_1": "na dānādiṣu buddhistaiḥ kṛtā (te) mohavañcitā //",
  "S04bsa052_u:dhs_16.60_0": "asmāṃllokātparaṃ lokaṃ śatrupṛṣṭhorago yathā /",
  "S04bsa052_u:dhs_16.60_1": "śatrūṇāṃ prathamaḥ śatruḥ sarvapāpanidarśakaḥ //",
  "S04bsa052_u:dhs_16.61_0": "viṣāgniśastrapratima! svayaṃ hi duṣkṛtaṃ kṛtam /",
  "S04bsa052_u:dhs_16.61_1": "tvayā kṛtāni karmāṇi tvamevamanubhokṣyase //",
  "S04bsa052_u:dhs_16.62_0": "yasya śāntaṃ sadā cittaṃ viṣayairyo na hanyate /",
  "S04bsa052_u:dhs_16.62_1": "na hyavasthāmimāṃ yānti tathātvamanupaśyasi //",
  "S04bsa052_u:dhs_16.63_0": "narakasya dhvaniṃ śrutvā kathaṃ krandasi durmate! /",
  "S04bsa052_u:dhs_16.63_1": "kiṃ punaryatra vahnistvāṃ dhakṣyati śuṣkakāṣṭhavat //",
  "S04bsa052_u:dhs_16.64_0": "na dagdhā vahninā ye ca dagdhāste kukṛtaiḥ svakaiḥ /",
  "S04bsa052_u:dhs_16.64_1": "vahnistu śāmyate kvāpi duṣkṛtāgnirna śāmyati //",
  "S04bsa052_u:dhs_16.65_0": "nāgnirniryāti lokāntaṃ nāgnispṛṣṭo naro (mṛtaḥ) /",
  "S04bsa052_u:dhs_16.65_1": "kukṛtāgnimayaṃ pāpaṃ yad dhakṣyati hi tattvataḥ //",
  "S04bsa052_u:dhs_16.66_0": "kukṛtāgnividagdhā ye te dagdhā narake narāḥ /",
  "S04bsa052_u:dhs_16.66_1": "pāpāgnivarjitā ye tu na teṣāṃ narakodayaḥ /",
  "S04bsa052_u:dhs_16.66_2": "yadyātmanaḥ priyo nityaṃ vibheṣi narakād yadi //",
  "S04bsa052_u:dhs_16.67_0": "vivarjaya svapāpāni tato duḥkhaṃ na yāsyasi /",
  "S04bsa052_u:dhs_16.67_1": "yānti pāpamaye nityaṃ(narā) mohavaśānugāḥ //",
  "S04bsa052_u:dhs_16.68_0": "prāpnoṣi narakaṃ ghoraṃ kimaśrūṇi vimuñcasi? /",
  "S04bsa052_u:dhs_16.68_1": "duḥkhaṃ duḥkhavipākaṃ ca duḥkhāntagamanaṃ tathā //",
  "S04bsa052_u:dhs_16.69_0": "sukṛtaṃ nādimadhyāntaśobhanaṃ paripacyate /",
  "S04bsa052_u:dhs_16.69_1": "nātra loke tvayāpāpaṃ yatkṛtaṃ sukṛtaṃ (muhuḥ) //",
  "S04bsa052_u:dhs_16.70_0": "tasya tīvravipākasya phalamadyopabhokṣyase /",
  "S04bsa052_u:dhs_16.70_1": "hetupratyayasādṛśyaṃ viparītaṃ na kalpyate //",
  "S04bsa052_u:dhs_16.71_0": "hetuḥ kṛto yathā pūrva tathā phalamavāpsyasi /",
  "S04bsa052_u:dhs_16.71_1": "yathā tava tathānyeṣāṃ prāṇarakṣā prayatnataḥ //",
  "S04bsa052_u:dhs_16.72_0": "kasmāt prāṇātipātāste kṛtāḥ pāpānuvartinā /",
  "S04bsa052_u:dhs_16.72_1": "prāṇatyāgena puruṣairyad dhanaṃ samupārjitam //",
  "S04bsa052_u:dhs_16.73_0": "karmodayakṛtaṃ tatte yattvayā samupārjitam /",
  "S04bsa052_u:dhs_16.73_1": "sarveṣāṃ dayitā dārāḥ prāṇebhyo 'pi garīyasaḥ //",
  "S04bsa052_u:dhs_16.74_0": "tattvayā rāgaraktena kasmādapakṛtāvanāt /",
  "S04bsa052_u:dhs_16.74_1": "buddhervyāmohajanakaṃ dharmāṇāṃ dūṣaṇaṃ param //",
  "S04bsa052_u:dhs_16.75_0": "dharmapānaṃ tvayā kārya karmānuparivarjitam /",
  "S04bsa052_u:dhs_16.75_1": "jihvāviṣasamutthaṃ yat sarvāpratyayakārakam //",
  "S04bsa052_u:dhs_16.76_0": "mṛṣāvādaṃ tvayā pāpaṃ karmānuparivarjitam /",
  "S04bsa052_u:dhs_16.76_1": "evaṃ pañcavidheyeṣu yasmāt tvamanuraktavān //",
  "S04bsa052_u:dhs_16.77_0": "tasmāt saṃmukṣya mā rodi kiṃ vṛthā paridevase /",
  "S04bsa052_u:dhs_16.77_1": "viṣayaṃ pāpakā dharmā yasmānnu parivañcitaḥ //",
  "S04bsa052_u:dhs_16.78_0": "tasmāt prāpnoṣi narakaṃ jvālāmālākulaṃ mahat /",
  "S04bsa052_u:dhs_16.78_1": "etat tṛṣṇāgninā sarva pradīptaṃ bhuvanatrayam //",
  "S04bsa052_u:540_0": "dharmācaraṇe sāvahitena bhavitavyam",
  "S04bsa052_u:dhs_16.79_0": "dṛṣṭvā nācarito dharmaḥ kimadya paritapyase /",
  "S04bsa052_u:dhs_16.79_1": "(śrutvā) te madhuraṃ cittaṃ kāmamandirakaṃ vacaḥ //",
  "S04bsa052_u:dhs_16.80_0": "udīrite mahāpāpe tasmai tatphalamāgatam /",
  "S04bsa052_u:dhs_16.80_1": "sa kṛtvā pāpakaṃ karma niyatā pāpavedanā //",
  "S04bsa052_u:dhs_16.81_0": "karuṇaṃ vikalaṃ dīnaṃ kimadya paritapyase /",
  "S04bsa052_u:dhs_16.81_1": "karmakṣayeṇa narakāt mucyante pāpakāriṇaḥ //",
  "S04bsa052_u:dhs_16.82_0": "vikrośamagnā bahuśo na mucyante kathañcana /",
  "S04bsa052_u:dhs_16.82_1": "aniṣṭaṃ pāpakaṃ karma kṛtvā rogavaśe sthitāḥ //",
  "S04bsa052_u:541_0": "ajñānino 'śubhamācaranti",
  "S04bsa052_u:dhs_16.83_0": "paridevati yo mūḍho vṛthā sa paridevati /",
  "S04bsa052_u:dhs_16.83_1": "anāgataphalajño yaḥ pratyutpannaśubhe rataḥ //",
  "S04bsa052_u:dhs_16.84_0": "krośate narake nāsau yathā tvamanutapyase /",
  "S04bsa052_u:dhs_16.84_1": "mayā kṛtāni karmāṇi phaladāni mamaiva hi //",
  "S04bsa052_u:dhs_16.85_0": "rogeṇa śatruṇā dagdhaḥ paścānnarakamāgataḥ /",
  "S04bsa052_u:dhs_16.85_1": "pramādabhūmiraśubhā rāgadagdhasya dehinaḥ //",
  "S04bsa052_u:dhs_16.86_0": "tena pāśena baddho 'haṃ gato 'vasthāmimāṃ bhṛśam /",
  "S04bsa052_u:dhs_16.86_1": "durācāraratānāṃ tu nṛṇāmasya phalaṃ kaṭu //",
  "S04bsa052_u:dhs_16.87_0": "ajñānabādhito 'smīti svakṛtaṃ bhujyate mayā /",
  "S04bsa052_u:dhs_16.87_1": "nirdayānāṃ sughorāṇāṃ pāpānāṃ vaśamāgataḥ //",
  "S04bsa052_u:542_0": "muktiḥ kathaṃ syāt?",
  "S04bsa052_u:dhs_16.88_0": "muktirasmāt kathaṃ syādvai duḥkhasaṃsārasāgarāt /",
  "S04bsa052_u:dhs_16.88_1": "duḥkhād duḥkhataraṃ karma mayedaṃ paripacyate //",
  "S04bsa052_u:dhs_16.89_0": "sukhāvāptiṃ na paśyāmi kṣemaṃ vā narakasya me /",
  "S04bsa052_u:dhs_16.89_1": "jīvalokādahaṃ bhraṣṭo abuddha iva mārgataḥ //",
  "S04bsa052_u:dhs_16.90_0": "jīvo 'yaṃ vivaśo bhūtvā vikṛtaiḥ parivāritaḥ /",
  "S04bsa052_u:dhs_16.90_1": "jvālāmālākulaṃ sarvamantarikṣaṃ nirantaram //",
  "S04bsa052_u:dhs_16.91_0": "diśaśca tridiśaścaiva pṛthi(vī) ca nirantarā /",
  "S04bsa052_u:dhs_16.91_1": "kṛpaṇo 'jñānago duḥkhī nivāsaṃ nopalakṣaye //",
  "S04bsa052_u:dhs_16.92_0": "kṣuradhārāvitaptasya nṛpasyāsyātibhīṣaṇam /",
  "S04bsa052_u:dhs_16.92_1": "kāntāre bāhyamānasya niḥ sahāyasya sarvataḥ /",
  "S04bsa052_u:dhs_16.92_2": "trātāraṃ nāvagacchāmi yo 'smād duḥkhāt pramocayet //",
  "S04bsa052_u:dhs_16.93_0": "niḥśaktiravaśo duḥkhī vahninā paritāpitaḥ /",
  "S04bsa052_u:dhs_16.93_1": "nīye 'haṃ vivaśaḥ kvāpi bāhubandhanayantritaḥ //",
  "S04bsa052_u:dhs_16.94_0": "na vārthā nāpi mitrāṇi na putrā na ca yoṣitaḥ /",
  "S04bsa052_u:dhs_16.94_1": "trāyante vyasanādasmāt kṛtaghnā bata te mama //",
  "S04bsa052_u:543_0": "adharmacāriṇo na kvāpi śaraṇam",
  "S04bsa052_u:dhs_16.95_0": "nirānandasya na sukhaṃ duḥkhaṃ (gṛhṇāmi sarvaśaḥ) /",
  "S04bsa052_u:dhs_16.95_1": "mṛtyupāśena baddhasya śaraṇaṃ nopalakṣyate //",
  "S04bsa052_u:dhs_16.96_0": "saṃkruddhā iva te, krūrā bhaviṣyanti samantataḥ /",
  "S04bsa052_u:dhs_16.96_1": "nirānandā diśaḥ sarvā vyālaiśca parivāritā //",
  "S04bsa052_u:dhs_16.97_0": "narakaṃ pātakasyaiva pateyaṃ dhṛtibhāvataḥ /",
  "S04bsa052_u:dhs_16.97_1": "yacca yaccehaṃ paśyāmi jaṅgamaṃ sthāvaraṃ tathā /",
  "S04bsa052_u:dhs_16.97_2": "tat sarva vyākulaṃ caiva vahninā paridīpitam //",
  "S04bsa052_u:dhs_16.98_0": "nādhigacchāmi śaraṇaṃ niḥsahāyo 'smi sarvataḥ /",
  "S04bsa052_u:dhs_16.98_1": "ghore tamasi majjāsi sāgare ca hṛtaplavaḥ //",
  "S04bsa052_u:dhs_16.99_0": "gaganaṃ naiva paśyāmi nakṣatragrahatārakam /",
  "S04bsa052_u:dhs_16.99_1": "viparītamidaṃ sarva tamasā parivāritam //",
  "S04bsa052_u:dhs_16.100_0": "pañcendriyāṇi sarvāṇi viratāni hi sarvataḥ /",
  "S04bsa052_u:dhs_16.100_1": "krakacaistu tadā sarva śarīraṃ paripāṭayate //",
  "S04bsa052_u:dhs_16.101_0": "nādhigacchāmi śaraṇaṃ kāmaṃ bandho bhaviṣyati /",
  "S04bsa052_u:dhs_16.101_1": "vardhante duḥkhanikarā sarvataḥ parivārataḥ //",
  "S04bsa052_u:dhs_16.102_0": "muhurmuhuśca vardhante vedanāñcitadehajāḥ /",
  "S04bsa052_u:dhs_16.102_1": "duḥkhaiśca (parivardhante) nissahāyaṃ ca sarvataḥ //",
  "S04bsa052_u:dhs_16.103_0": "samīkṣya karmajaṃ nityaṃ dhyeyo hetuḥ punaḥ punaḥ /",
  "S04bsa052_u:dhs_16.103_1": "kathayanti sukhaṃ vṛddhāḥ svakarmaphalajairdṛḍham //",
  "S04bsa052_u:dhs_16.104_0": "yat pūrva karaṇīyaṃ te tatpaścāt paricintyase /",
  "S04bsa052_u:dhs_16.104_1": "mohena vañcitaḥ pūrvaṃ kimadya paritapyase /",
  "S04bsa052_u:dhs_16.104_2": "kiṃ punaḥ pāpakartturyaḥ kaṭukaṃ paripacyate //",
  "S04bsa052_u:dhs_16.105_0": "anekaduḥkhahetūtthaṃ tava duḥkhaṃ bhaviṣyati /",
  "S04bsa052_u:dhs_16.105_1": "trāṇaṃ naiva (ca) yatrāsti vinā karmaparikṣayāt //",
  "S04bsa052_u:dhs_16.106_0": "evaṃ satyasya nāśena yamadūtairanekaśaḥ /",
  "S04bsa052_u:dhs_16.106_1": "nīyate narakaṃ ghoraṃ karmapāśavaśaṅgataḥ //",
  "S04bsa052_u:dhs_16.107_0": "catuṣkoṇaścaturdvāro vibhakto bhāgaśo mitaḥ /",
  "S04bsa052_u:dhs_16.107_1": "pacyate yatra vivaśā nārakeyā hyanekaśaḥ //",
  "S04bsa052_u:dhs_16.108_0": "bhedaprāyeṇa bahuśo yattvayā kathitaṃ bahu /",
  "S04bsa052_u:dhs_16.108_1": "kalmaṣaṃ bhūtadharmāṇāṃ tasyaitat phalamāgatam //",
  "S04bsa052_u:544_0": "paiśunyasevino narakaṃ yānti",
  "S04bsa052_u:dhs_16.109_0": "bhasmībhavanti te nityaṃ mitrasvajanabāndhavaiḥ /",
  "S04bsa052_u:dhs_16.109_1": "eṣāmabhimataṃ duṣṭaṃ paiśunyaṃ sadvigarhitam //",
  "S04bsa052_u:dhs_16.110_0": "tasmānna carito dharmaḥ paiśunyaṃ ca na varjitam /",
  "S04bsa052_u:dhs_16.110_1": "paiśunyaṃ saphalaṃ bhuktvā kimadya paritapyase //",
  "S04bsa052_u:dhs_16.111_0": "jihvādhanavinirmuktaṃ tīkṣṇaṃ viṣamamucchritam /",
  "S04bsa052_u:dhs_16.111_1": "pāruṣyamiti sandṛṣṭamaho! tatphalamīdṛśam //",
  "S04bsa052_u:dhs_16.112_0": "sattvaṃ pāruṣyaparamaṃ ghoraṃ narakamāgatam /",
  "S04bsa052_u:dhs_16.112_1": "jihvāyātaṃ tavākṛtyai kimadya paridevase //",
  "S04bsa052_u:dhs_16.113_0": "sahastraguṇaparyantaḥ svato hṛdayasambhavaḥ /",
  "S04bsa052_u:dhs_16.113_1": "kṣutpipāsāmayo vahniḥ samādahati mārutam //",
  "S04bsa052_u:545_0": "paruṣavāco narakasya cāntaram",
  "S04bsa052_u:dhs_16.114_0": "yadantaraṃ himāgnyorhi merusarṣapayośca yat /",
  "S04bsa052_u:dhs_16.114_1": "tadantaraṃ jihvayoktyā narake jvalanasya ca //",
  "S04bsa052_u:dhs_16.115_0": "narakaprabhavo vahnirna kvāpyanyatra prāpyate /",
  "S04bsa052_u:dhs_16.115_1": "kṣutpipāsāmayo vahnirdeveṣvapyupalabhyate //",
  "S04bsa052_u:dhs_16.116_0": "yo hyataḥ kāraṇāttīkṣṇo vahnirbhavati nārakaḥ /",
  "S04bsa052_u:dhs_16.116_1": "na tathā sa prabhavati yathā vahnistadudbhavaḥ //",
  "S04bsa052_u:dhs_16.117_0": "pūrvottarā baddhapadaṃ nirarthakamasaṅgatam /",
  "S04bsa052_u:dhs_16.117_1": "vistrabdha yattvayā proktaṃ tasyaitatphalamāgatam //",
  "S04bsa052_u:dhs_16.118_0": "pareṣāṃ sampadaṃ dṛṣṭvā mama syāditi cintitam /",
  "S04bsa052_u:dhs_16.118_1": "tamo 'bhikhyāsamutthasya viṣasya phalamāgatam //",
  "S04bsa052_u:dhs_16.119_0": "vyāpārānaladagdho 'si mānuṣyaṃ puruṣādhama! /",
  "S04bsa052_u:dhs_16.119_1": "dahanād dahanaṃ prāpto tapyase ca vikatthyase //",
  "S04bsa052_u:dhs_16.120_0": "vyāpāraparamohe tu narakāyopapattaye /",
  "S04bsa052_u:dhs_16.120_1": "rajjvaitayaiva baddho 'si puruṣaḥ parikrandase //",
  "S04bsa052_u:dhs_16.121_0": "vyāpādenākṛṣṭo 'si ghoraṃ narakamāgataḥ /",
  "S04bsa052_u:dhs_16.121_1": "karmakṣayād bhavenmokṣo narakācca vimokṣyase //",
  "S04bsa052_u:546_0": "adharmakathanaṃ dahatyeva",
  "S04bsa052_u:dhs_16.122_0": "adharmo dharmarūpeṇa sādhurūpeṇa pāpakam /",
  "S04bsa052_u:dhs_16.122_1": "yat tvayā kathitaṃ pūrva tat tvāṃ dahati nānalaḥ //",
  "S04bsa052_u:dhs_16.123_0": "kathaṃ tattvavinaṣṭānāṃ dharmādharmanicchatām /",
  "S04bsa052_u:dhs_16.123_1": "deśitaṃ vivaraṃ pāpaṃ niyataṃ pāpagāmikam //",
  "S04bsa052_u:dhs_16.124_0": "(yas)tvayā varjito dharmaḥ sādhavaścāpi ninditāḥ /",
  "S04bsa052_u:dhs_16.124_1": "yattvayopārjitaṃ kṛṣṭaṃ tattvayādya vipacyate //",
  "S04bsa052_u:dhs_16.125_0": "tṛṣṇāviṣayayuktena mohavegena sarvadā /",
  "S04bsa052_u:dhs_16.125_1": "yataḥ sadharmavinayaiḥ kiṃ tathā paridevase //",
  "S04bsa052_u:dhs_16.126_0": "sa bhavet pāpakṛnnityaṃ mohapāśavaśaṅgataḥ /",
  "S04bsa052_u:dhs_16.126_1": "ki tapyase rodiṣi ca karma kṛtvā sudāruṇam //",
  "S04bsa052_u:dhs_16.127_0": "hetupratyayamūḍhasya dharmādharmeṣu sarvadā /",
  "S04bsa052_u:dhs_16.127_1": "prāpto 'si narakaṃ ghoraṃ nārakāgraṃ sudāruṇam //",
  "S04bsa052_u:547_0": "kāmavaśānugā narakaṃ yānti",
  "S04bsa052_u:dhs_16.128_0": "kāmaiḥ kramati saṃyuktairyanna bhavati ceṣṭitam /",
  "S04bsa052_u:dhs_16.128_1": "sukṛtaṃ karmavirasaṃ phalametadupasthitam //",
  "S04bsa052_u:dhs_16.129_0": "kṣapayitvā pramādena sukhāsaktena cetasā /",
  "S04bsa052_u:dhs_16.129_1": "sukṛta narakaṃ yānti devāḥ kāmavaśānugāḥ //",
  "S04bsa052_u:548_0": "āryāpavādakā narakaṃ yānti",
  "S04bsa052_u:dhs_16.130_0": "āryāpavādakā ye ca ye ca karmaphaladviṣaḥ /",
  "S04bsa052_u:dhs_16.130_1": "te mṛtvā narakaṃ yānti ye ca mithyāvinītakāḥ //",
  "S04bsa052_u:549_0": "dharmavañcakā eva narakagāminaḥ",
  "S04bsa052_u:dhs_16.131_0": "jananīgṛhapāpīyā ye cānye dharmavañcakāḥ /",
  "S04bsa052_u:dhs_16.131_1": "teṣāmiṣṭakarā loke narakasya ca gāminaḥ //",
  "S04bsa052_u:550_0": "pāparatā duḥkhamanubhavanti",
  "S04bsa052_u:dhs_16.132_0": "ye cānye sukhasaṃsaktā nityaṃ pāparatā narāḥ /",
  "S04bsa052_u:dhs_16.132_1": "duḥkhād duḥkhaṃ tu te yānti cittena parivañcitāḥ //",
  "S04bsa052_u:551_0": "avadyakāryāṇi narake pātayanti",
  "S04bsa052_u:dhs_16.133_0": "tasmādavadyakārye na matiṃ (kuryāt kathañcana) /",
  "S04bsa052_u:dhs_16.133_1": "hīnānyavadyakāryāṇi narake pātayanti ca //",
  "S04bsa052_u:552_0": "ataḥ kuśalakarmāṇi karttavyāni",
  "S04bsa052_u:553_0": "(karmāṇi) kuryāt kuśalāni nityaṃ parārthabaddhena manorathena /",
  "S04bsa052_u:dhs_16.134_0": "(hitaḥ sadaivaṃ narakasya rodhī) / sevyo 'pavargo daśadharma eṣaḥ //",
  "S04bsa052_u:554_0": "// iti narakavargaḥ ṣoḍaśaḥ //",
  "S04bsa052_u:555_0": "(17) pretavargaḥ",
  "S04bsa052_u:556_0": "adānasya kutaḥ sukham?",
  "S04bsa052_u:557_0": "adāntasya kutaḥ śāntiranuptasya kutaḥ phalam? /",
  "S04bsa052_u:dhs_17.1_0": "adīpikā prabhā nāsti adānasya kutaḥ sukham //",
  "S04bsa052_u:dhs_17.2_0": "hṛcchāntirhi tathā nāsti nayanārthasya dehinaḥ /",
  "S04bsa052_u:dhs_17.2_1": "dānena virahāt tadvat sukhaṃ pretairna labhyate //",
  "S04bsa052_u:558_0": "kukarmī pretalokaṃ gacchati",
  "S04bsa052_u:dhs_17.3_0": "yaṃ pretya pretalokasya triloke ca yathādhamāḥ /",
  "S04bsa052_u:dhs_17.3_1": "bhrameṇa paramodvignāstanmātsaryakṛtaṃ phalam //",
  "S04bsa052_u:dhs_17.4_0": "na dātrā labhyate kiñcit kṛtanāśo na vidyate /",
  "S04bsa052_u:dhs_17.4_1": "svakarmaphalabhoktāraḥ prāṇinaḥ karmabhoginaḥ //",
  "S04bsa052_u:dhs_17.5_0": "tava yatkukṛtaṃ dagdhāḥ pretyalokeṣvavasthitāḥ /",
  "S04bsa052_u:dhs_17.5_1": "kṣutpipāsāmayeneha vahninā paridīpitāḥ //",
  "S04bsa052_u:dhs_17.6_0": "kadā tu viṣayo 'smākaṃ bhaviṣyati sukhodayaḥ /",
  "S04bsa052_u:dhs_17.6_1": "paridāhāt kadā cāsmāt parimokṣo bhaviṣyati //",
  "S04bsa052_u:559_0": "mārgāmārgavihīno duḥkhita eva jīvati",
  "S04bsa052_u:dhs_17.7_0": "mārgāmārgavivikto 'haṃ na jñātaṃ karmaṇaḥ phalam /",
  "S04bsa052_u:dhs_17.7_1": "kṣutpipāsāmayo vahnirajñātaḥ prakaṭodayaḥ //",
  "S04bsa052_u:dhs_17.8_0": "kleśāndhakāravadanā nirāśāstyaktajīvikāḥ /",
  "S04bsa052_u:dhs_17.8_1": "tvaksnāyujālabaddhāḥ sma jīvāmo bata duḥkhitāḥ //",
  "S04bsa052_u:dhs_17.9_0": "na trātā sarvato 'smākaṃ hanta kṛcchragatā vayam /",
  "S04bsa052_u:dhs_17.9_1": "utpanneṣu manuṣyeṣu khaṇḍitāḥ svena karmaṇā //",
  "S04bsa052_u:dhs_17.10_0": "kasmānna carito dharmo ratnadīpeṣu sañcitaḥ /",
  "S04bsa052_u:dhs_17.10_1": "yaḥ karoti śubhaṃ nityamaśubhaṃ na ca sarvadā //",
  "S04bsa052_u:dhs_17.11_0": "samadṛṣṭipathenaiti svargasopānamāśritaḥ /",
  "S04bsa052_u:dhs_17.11_1": "yeṣāmarthe kṛtaṃ pāpaṃ kleśayan mānasaṃ bahu //",
  "S04bsa052_u:dhs_17.12_0": "anena te gatāḥ sarve bhavānāṃ trāsane sthitaḥ /",
  "S04bsa052_u:dhs_17.12_1": "baddho 'si bandhanaistīvrairyamadattairadhiṣṭhitaḥ //",
  "S04bsa052_u:560_0": "pāparajjvākṛṣyamāṇaḥ svakṛtaṃ bhunakti",
  "S04bsa052_u:dhs_17.13_0": "prāpto 'si tamaso ghoraṃ yamalokaṃ durāsadam /",
  "S04bsa052_u:dhs_17.13_1": "ihopabhokṣyase karma yattvayā kukṛtaṃ kṛtam //",
  "S04bsa052_u:dhs_17.14_0": "svakṛtaṃ bhujyate bāla! pareṣāṃ naiva bhujyate /",
  "S04bsa052_u:dhs_17.14_1": "ākṛṣyamāṇa eṣo 'tra pāparajjvā sughorayā //",
  "S04bsa052_u:dhs_17.15_0": "analaḥ pretalokasya kṣutpipāsāmayo mahān",
  "S04bsa052_u:dhs_17.15_1": "nāgniśastraviṣāṇāṃ hi nipātastādṛśaḥ kaṭuḥ //",
  "S04bsa052_u:dhs_17.16_0": "kṣutpipāsāmayāgneśca nipāto yādṛśaḥ (kaṭuḥ) /",
  "S04bsa052_u:dhs_17.16_1": "na kṣaṇo nāpi hi lavo na muhūrto na śarvarī //",
  "S04bsa052_u:561_0": "duḥkhānvitā vayam",
  "S04bsa052_u:dhs_17.17_0": "yatra saukhyaṃ bhavenmṛtyurnityaṃ duḥkhāvṛtā vayam /",
  "S04bsa052_u:dhs_17.17_1": "duḥkhād duḥkhataraṃ prāpto duḥkhaheturniṣevitaḥ //",
  "S04bsa052_u:dhs_17.18_0": "duḥkhāt kadācinmokṣaḥ syād bhaviṣyati sukhodayaḥ /",
  "S04bsa052_u:dhs_17.18_1": "notsave dṛśyate toyaṃ taḍāgeṣu ca śuṣyati //",
  "S04bsa052_u:562_0": "karmaphalasvarūpanirūpaṇam",
  "S04bsa052_u:dhs_17.19_0": "sarito nāśamāyāsuḥ kathaṃ dhāvāmahe cayam /",
  "S04bsa052_u:dhs_17.19_1": "te vayaṃ śuṣkasalilāḥ saśailavanakānanāḥ //",
  "S04bsa052_u:dhs_17.20_0": "paridhāvāmahe bhūmau nityaṃ salilakāṃkṣiṇaḥ /",
  "S04bsa052_u:dhs_17.20_1": "te vayaṃ dagdhatanavaḥ kṣutpipāsāhatā narāḥ //",
  "S04bsa052_u:dhs_17.21_0": "śaraṇaṃ nādhigacchāmaḥ kaṣṭaṃ vyasanamāgatāḥ /",
  "S04bsa052_u:dhs_17.21_1": "vajradaṃṣṭrairmahātīkṣṇaiḥ kākolūkaiśca sammataḥ //",
  "S04bsa052_u:dhs_17.22_0": "abhidruto na paśyāmi śaraṇaṃ saukhyadāyakam /",
  "S04bsa052_u:dhs_17.22_1": "pratibimbamidaṃ tasya karmaṇaḥ samupasthitam //",
  "S04bsa052_u:dhs_17.23_0": "kṛtaṃ karma yathāsmābhistathedaṃ phalamāgatam /",
  "S04bsa052_u:dhs_17.23_1": "karmavāyuragā baddhāḥ karmasūtreṇa pācitāḥ //",
  "S04bsa052_u:563_0": "karmakṣayādṛte na muktiḥ",
  "S04bsa052_u:dhs_17.24_0": "palāyanaṃ na paśyāma ṛte karmakṣayāditi /",
  "S04bsa052_u:dhs_17.24_1": "yasya pāpānyaniṣṭāni vahnivat tāni paśyati //",
  "S04bsa052_u:564_0": "kīdṛśaṃ pretabhavanam?",
  "S04bsa052_u:dhs_17.25_0": "sa naiti pretabhavanaṃ kṣutpipāsānalāvṛtam /",
  "S04bsa052_u:dhs_17.25_1": "muhurmuhuḥ pravardhante vedanā narakodbhavāḥ //",
  "S04bsa052_u:dhs_17.26_0": "jvālāmālākulasyaiva śailasya sadṛśā vayam /",
  "S04bsa052_u:dhs_17.26_1": "jvalitaḥ śāmyate śailaḥ salilenaiva sarvathā //",
  "S04bsa052_u:dhs_17.27_0": "sa samudropamo vahnirammākaṃ naiva śāmyati /",
  "S04bsa052_u:dhs_17.27_1": "kasmin kṣaṇe samudbhūtastṛṣṇāvāyusahāyavān //",
  "S04bsa052_u:dhs_17.28_0": "karmāgnirnirdahatyasmān parivāryasamantataḥ /",
  "S04bsa052_u:dhs_17.28_1": "te vayaṃ pāpakarmāṇaḥ śukladharmavivarjitāḥ //",
  "S04bsa052_u:dhs_17.29_0": "pretalokamimaṃ prāptāḥ svargasya phalamohitāḥ /",
  "S04bsa052_u:dhs_17.29_1": "kṣutpipāsāmayo vahnirdvitīyaścāgnisambhavaḥ //",
  "S04bsa052_u:565_0": "kukarmaṇaiva mudgarāśimayā janāḥ pretabhavanaṃ gacchanti",
  "S04bsa052_u:dhs_17.30_0": "mudgarāśimayā(dārāḥ) na putrāḥ na ca bāndhavāḥ /",
  "S04bsa052_u:dhs_17.30_1": "vañcito 'smi svacittena karmaṇā parivañcitā //",
  "S04bsa052_u:dhs_17.31_0": "prāpto 'smi pretabhavanaṃ mitrajñātinirākṛtaḥ /",
  "S04bsa052_u:dhs_17.31_1": "na dārāḥ nāpi mitrāṇi na putrāḥ nāpi bāndhavāḥ //",
  "S04bsa052_u:566_0": "kukṛtaphalanirūpaṇam",
  "S04bsa052_u:dhs_17.32_0": "trāyate karmapāśena nīyamānaṃ balīyasā /",
  "S04bsa052_u:dhs_17.32_1": "nānyastrātā yathā karma trividhaṃ bhujyate mayā //",
  "S04bsa052_u:dhs_17.33_0": "dānaṃ śīlaṃ śrutaṃ cāpi trividhaṃ parikīrtitam /",
  "S04bsa052_u:dhs_17.33_1": "mohajālavṛteneha yanmayā kukṛtaṃ kṛtam //",
  "S04bsa052_u:567_0": "śubhakarmaṇaiva pretalokāt muktirbhavati",
  "S04bsa052_u:dhs_17.34_0": "karmaṇo hetubhūtasya yatkṛtaṃ phalamāgatam /",
  "S04bsa052_u:dhs_17.34_1": "yadi mucyāmahe pāpāt pretalokād durāsadāt //",
  "S04bsa052_u:568_0": "aśubhāni kukarmāṇi vivarjayet",
  "S04bsa052_u:dhs_17.35_0": "na bhūyaḥ pāpakaṃ karma kariṣyāmi kathañcana /",
  "S04bsa052_u:dhs_17.35_1": "uṣṇānyuṣṇavipākāni mahāpīḍākarāṇi ca /",
  "S04bsa052_u:dhs_17.35_2": "kukarmāṇyaśubhānīha tasmāttāni vivarjayet //",
  "S04bsa052_u:569_0": "// iti pretavargaḥ saptadaśaḥ //",
  "S04bsa052_u:570_0": "(18) tiryagvargaḥ",
  "S04bsa052_u:571_0": "paradrohaṃ kadāpi na kuryāt",
  "S04bsa052_u:dhs_18.1_0": "bhakṣaṇaṃ bhavadanyonyavadhabandhāvarodhanam /",
  "S04bsa052_u:dhs_18.1_1": "tiryagyoniṃ samāsādya tasmād drohaṃ vivarjayet //",
  "S04bsa052_u:dhs_18.2_0": "mohopahatacittāśca śīladānavivarjitāḥ /",
  "S04bsa052_u:dhs_18.2_1": "tiryagyonau va jāyante bālāstṛṣṇāviḍambitāḥ //",
  "S04bsa052_u:dhs_18.3_0": "gamyāgamyaṃ na vindanti bhakṣyābhakṣyaṃ tathaiva ca /",
  "S04bsa052_u:dhs_18.3_1": "kāryākāryabahirbhūtā dharmādharmatiraskṛtāḥ //",
  "S04bsa052_u:dhs_18.4_0": "pañcendriyajarāmūḍhāstṛṣṇāpāśavaśānugāḥ /",
  "S04bsa052_u:dhs_18.4_1": "krodherṣyāmatisaṃgrastāstiryagyonyupagā narāḥ //",
  "S04bsa052_u:dhs_18.5_0": "paryeṣṭyupahatā martyāḥ pramādopahatāḥ surāḥ /",
  "S04bsa052_u:dhs_18.5_1": "kṣuttarṣavyasanāḥ pretāḥ kāraṇātte ca nārakāḥ //",
  "S04bsa052_u:572_0": "ke tiryagyoniparāyaṇāḥ?",
  "S04bsa052_u:dhs_18.6_0": "parasparabadhātyuktāstiryagyoniparāyaṇāḥ",
  "S04bsa052_u:dhs_18.6_1": "evaṃ bahuvidhaistaistairvyasanairākulaṃ jagat //",
  "S04bsa052_u:573_0": "mātsaryopahato duṣkṛta na kuryāt",
  "S04bsa052_u:dhs_18.7_0": "na kuryāda duṣkṛtaṃ karma mātsaryopahataḥ param /",
  "S04bsa052_u:dhs_18.7_1": "mātsaryopahatā yānti pretāstiryakṣu jantavaḥ //",
  "S04bsa052_u:574_0": "keṣāṃ saphalaṃ janma?",
  "S04bsa052_u:dhs_18.8_0": "teṣāṃ hi saphalaṃ janma teṣāṃ buddhiravañcitā /",
  "S04bsa052_u:dhs_18.8_1": "te ca pūjyāḥ sadā sadbhiryeṣāṃ dharme sadā matiḥ //",
  "S04bsa052_u:575_0": "jñānarathāvarūḍhairmuktirbhavati",
  "S04bsa052_u:dhs_18.9_0": "evaṃ tridoṣākṛtakarmasāraṃ jagad bhramatyeva durāvagādham /",
  "S04bsa052_u:dhs_18.9_1": "karoti yastasya ca śuddhasattvo 'vamānanāṃ jñānarathāvarūḍhaḥ //",
  "S04bsa052_u:576_0": "// iti tiryagvargo 'ṣṭādaśaḥ //",
  "S04bsa052_u:577_0": "(19) kṣadhāvargaḥ",
  "S04bsa052_u:578_0": "kṣudhāpīḍitā narā aśubhaṃ kurvanti",
  "S04bsa052_u:dhs_19.1_0": "saṃsāre prāyaśo duḥkhaṃ traidhātukakṣudhāmayam /",
  "S04bsa052_u:dhs_19.1_1": "yeneme pīḍitāḥ sattvāḥ kurvantyaśubhamātmanaḥ //",
  "S04bsa052_u:dhs_19.2_0": "svadehe yuktito vahnirbubhukṣetyadhīyate /",
  "S04bsa052_u:dhs_19.2_1": "śeṣo dahati lokān vai kalpānala iva drumān //",
  "S04bsa052_u:dhs_19.3_0": "lokottaramimaṃ vahniṃ gacchantamanugacchati /",
  "S04bsa052_u:dhs_19.3_1": "nātmanirvāṇasandṛṣṭaṃ kalpāntaraśatairapi //",
  "S04bsa052_u:dhs_19.4_0": "nānalasya hi tadvīrya kṣudhāyā yādṛśaṃ balam /",
  "S04bsa052_u:dhs_19.4_1": "traidhātukamidaṃ kṛtsnamāhāraṃ prati vartate //",
  "S04bsa052_u:dhs_19.5_0": "mohayed vividhā cintā loke manujasambhavāḥ /",
  "S04bsa052_u:dhs_19.5_1": "tāḥ sarvā bhojanārthāya bhavanti tribhavārṇave //",
  "S04bsa052_u:579_0": "duḥkhamanirvacanīyam",
  "S04bsa052_u:dhs_19.6_0": "antarābhavasaṃsthasya kṛṣyamāṇasya karmabhiḥ /",
  "S04bsa052_u:dhs_19.6_1": "dīrghāgamasya yad duḥkhaṃ na tad varṇayituṃ kṣamam //",
  "S04bsa052_u:dhs_19.7_0": "avidyendhanamagnasya dahyamānasya coṣmaṇā /",
  "S04bsa052_u:dhs_19.7_1": "garbhasthasya hi yad duḥkha na tad varṇayituṃ kṣamam //",
  "S04bsa052_u:dhs_19.8_0": "āhārarasagṛddhasya nityaṃ tadgatacetasaḥ /",
  "S04bsa052_u:dhs_19.8_1": "yad duḥkhaṃ paragṛddhasya na ca varṇayituṃ kṣamam //",
  "S04bsa052_u:dhs_19.9_0": "dṛḍhā vidagdhamanasaḥ kāme vā taptacetasaḥ /",
  "S04bsa052_u:dhs_19.9_1": "yad bhavatyadhikaṃ duḥkhaṃ na tad varṇayituṃ kṣamam //",
  "S04bsa052_u:dhs_19.10_0": "apriyaiḥ saha saṃsargo viṣayāstasya nityaśaḥ /",
  "S04bsa052_u:dhs_19.10_1": "praṇaṣṭe hṛdi yad duḥkhaṃ na tad varṇayituṃ kṣamam //",
  "S04bsa052_u:dhs_19.11_0": "tṛṣṇāviṣavidagdhasya nityaṃ paryeṣaṇātmakam /",
  "S04bsa052_u:dhs_19.11_1": "āmṛtyu yad bhave duḥkhaṃ na tad varṇayituṃ kṣamam //",
  "S04bsa052_u:dhs_19.12_0": "avyucchinnaṃ bahuvidhaṃ yad duḥkhaṃ pāpamitrajam /",
  "S04bsa052_u:dhs_19.12_1": "apāyajanakaṃ yasya na tad varṇayituṃ kṣamam //",
  "S04bsa052_u:dhs_19.13_0": "vyasanaṃ putradārāṇāṃ yad dṛṣṭ(vā) hṛdi jāyate /",
  "S04bsa052_u:dhs_19.13_1": "narakāṇāṃ mahāmārgo na tad varṇayituṃ kṣamam //",
  "S04bsa052_u:dhs_19.14_0": "kṣutpipāsāvidagdhasya dīpyamānasya vahninā /",
  "S04bsa052_u:dhs_19.14_1": "yad duḥkhaṃ naṣṭamanaso na tad varṇayituṃ kṣamam //",
  "S04bsa052_u:dhs_19.15_0": "ajastraṃ paribhūtasya mitrajñātisuhṛjjanaiḥ /",
  "S04bsa052_u:dhs_19.15_1": "yad bhavecchokajaṃ duḥkhaṃ na tad varṇayituṃ kṣamam //",
  "S04bsa052_u:dhs_19.16_0": "dārapralambanagataṃ duścalaṃ priyacetasaḥ /",
  "S04bsa052_u:dhs_19.16_1": "yad duḥkhaṃ jīrṇakāyasya na tad varṇayituṃ kṣamam //",
  "S04bsa052_u:dhs_19.17_0": "mṛtyunā hriyamāṇasya tasmāṃllokātmano rasāt /",
  "S04bsa052_u:dhs_19.17_1": "yad duḥkhaṃ jāyate vṛttau na tad varṇayituṃ kṣamam //",
  "S04bsa052_u:580_0": "dānairaśubhanāśaḥ",
  "S04bsa052_u:dhs_19.18_0": "yat kurvantyaśubhaṃ bālā yacca gacchati durgatim /",
  "S04bsa052_u:dhs_19.18_1": "tadāharati dānena kathayanti manīṣiṇaḥ //",
  "S04bsa052_u:581_0": "ataḥ sukṛteṣu manaḥ kāryam",
  "S04bsa052_u:dhs_19.19_0": "pratiduṣkṛtakarmāṇi varjanīyāni sarvadā /",
  "S04bsa052_u:dhs_19.19_1": "sukṛteṣu manaḥ kārya dānaśīlavibhūṣitam //",
  "S04bsa052_u:582_0": "// iti kṣudhāvarga ekonaviṃśaḥ //",
  "S04bsa052_u:583_0": "(20) kausīdyavargaḥ",
  "S04bsa052_u:584_0": "kausīdyena jñānahāniḥ",
  "S04bsa052_u:dhs_20.1_0": "kausīdyamatimāyā ca dambhaḥ pāruṣyameva ca /",
  "S04bsa052_u:dhs_20.1_1": "niyātabhūmayo dṛṣṭā jñānasya ca vivarjanam //",
  "S04bsa052_u:dhs_20.2_0": "saṃśleṣaścāpyasādhūnāṃ sādhūnāṃ varjanaṃ tathā /",
  "S04bsa052_u:dhs_20.2_1": "nāśasya hetavaḥ śaktā mithyādarśanameva ca //",
  "S04bsa052_u:dhs_20.3_0": "adeśakālasaṃraṃbho vācyāvācyamajānataḥ /",
  "S04bsa052_u:dhs_20.3_1": "anarthabhūmayo hyetā visrambhaścāpi tanmayaḥ //",
  "S04bsa052_u:585_0": "anarthabhūmayaḥ",
  "S04bsa052_u:dhs_20.4_0": "yena tena ca samprītiḥ yatra tatra ca bhojanam /",
  "S04bsa052_u:dhs_20.4_1": "lāghavaṃ janayatyante 'praśaṃsā cātmanastathā //",
  "S04bsa052_u:dhs_20.5_0": "dhairyanāśaḥ smṛtibhraṃśo virodhaḥ pārthivena ca /",
  "S04bsa052_u:dhs_20.5_1": "akrāntamṛtyavo hyete krūratā manasi sthitā //",
  "S04bsa052_u:dhs_20.6_0": "akarmāphalatattvajño dharmādharmavahiṣkṛtaḥ /",
  "S04bsa052_u:dhs_20.6_1": "puruṣaḥ sādhunirmuktaḥ prapātagamanāśayaḥ //",
  "S04bsa052_u:dhs_20.7_0": "kausīdyamatinidrā ca rasanā gṛhyate tathā /",
  "S04bsa052_u:dhs_20.7_1": "puṃdveṣayonayaḥ proktāḥ pāruṣyavacanaṃ tathā //",
  "S04bsa052_u:586_0": "lobho 'pamānasya kāraṇam",
  "S04bsa052_u:dhs_20.8_0": "atilobho 'pamānaśca atimānaśca cāpalam /",
  "S04bsa052_u:dhs_20.8_1": "dharmavarjyā kāmasevā mohasya paridīpikāḥ //",
  "S04bsa052_u:587_0": "doṣāṇāṃ mūlaṃ kausīdyam",
  "S04bsa052_u:dhs_20.9_0": "trayāṇāmiha doṣāṇāṃ kausīdyaṃ mūlamucyate /",
  "S04bsa052_u:dhs_20.9_1": "vīryārambheṇa duṣyante doṣā manasi sambhavāḥ //",
  "S04bsa052_u:dhs_20.10_0": "vīryārambheṇa hi phalaṃ hyavaśyamupabhujyate /",
  "S04bsa052_u:dhs_20.10_1": "nyāyenārabdhatattvasya karmaṇo dṛśyate phalam //",
  "S04bsa052_u:dhs_20.11_0": "karmaṇastrividhasyāsya phalaṃ trividhamucyate /",
  "S04bsa052_u:dhs_20.11_1": "trirāśiniyataṃ tacca triśūlaṃ tribhavānugam //",
  "S04bsa052_u:588_0": "kausīdyasevino durgatiḥ",
  "S04bsa052_u:dhs_20.12_0": "pāpasevī pracaṇḍo yaḥ kausīdyamapi sevate /",
  "S04bsa052_u:dhs_20.12_1": "dharmavidveṣakaḥ krūro 'nutpathānupadhāvati //",
  "S04bsa052_u:dhs_20.13_0": "yasya tasya ca santuṣṭo yasya tasya prakupyati /",
  "S04bsa052_u:dhs_20.13_1": "yatra tatra ca saṃsakto sa mūḍha iti kathyate //",
  "S04bsa052_u:dhs_20.14_0": "kausīdyaṃ (yat) svamanasaḥ pramādaviṣamūrcchitam /",
  "S04bsa052_u:dhs_20.14_1": "prapātaṃ taṃ ca saṃrabdhamavisaṃvādakaṃ param //",
  "S04bsa052_u:dhs_20.15_0": "vīryārambhe mahāpāpakausīdyamalavarjitāḥ /",
  "S04bsa052_u:dhs_20.15_1": "vimukterupabhoktāraste janāḥ sukhabhāginaḥ //",
  "S04bsa052_u:dhs_20.16_0": "kausīdyaṃ sarvadharmāṇāmajarāmarakārakam /",
  "S04bsa052_u:dhs_20.16_1": "tena doṣeṇa mahatā narā duḥkhasya bhāginaḥ //",
  "S04bsa052_u:dhs_20.17_0": "sahāyaśca sukhāveśī tasmāt tat parivarjayet /",
  "S04bsa052_u:dhs_20.17_1": "tena viddho hi puruṣaḥ svadhistutyaḥ samantataḥ //",
  "S04bsa052_u:dhs_20.18_0": "kusīdasyālpabhāgasya mohāpahṛtacetasaḥ /",
  "S04bsa052_u:dhs_20.18_1": "kutsitaḥ svajanaiḥ sarvairna gatirvidyate śivā //",
  "S04bsa052_u:589_0": "kausīdyarataḥ pāpībhavati",
  "S04bsa052_u:dhs_20.19_0": "kausīdyapāpasaṃsargīstyānamiddhaṃ tathaiva ca /",
  "S04bsa052_u:dhs_20.19_1": "mokṣadvāravighātāya bhavantyete mahābhayāḥ //",
  "S04bsa052_u:590_0": "duḥkhasyaitāni harmyāṇi",
  "S04bsa052_u:591_0": "āhrīkyamanapatrāpyamauddhatyaṃ pāpamitratā /",
  "S04bsa052_u:dhs_20.20_0": "duḥkhasyaitāni harmyāṇi tebhyo rakṣennu paṇḍitaḥ //",
  "S04bsa052_u:dhs_20.21_0": "kausīdyenābhibhūtā ye nirārambhā gatitviṣaḥ /",
  "S04bsa052_u:dhs_20.21_1": "socchvāsamaraṇaṃ teṣāṃ jīvitaṃ cāpi niṣphalam //",
  "S04bsa052_u:dhs_20.22_0": "jīvamānā na jīvanti kausīdyopahatā narāḥ /",
  "S04bsa052_u:dhs_20.22_1": "mṛtyoratyadhikaṃ hyetat kausīdyamiti manyate //",
  "S04bsa052_u:592_0": "ārabdhavīryā eva bhavasāgaraṃ taranti",
  "S04bsa052_u:dhs_20.23_0": "kausīdyapaṅkamagnā ye magnāste duḥkhasaṃstare /",
  "S04bsa052_u:dhs_20.23_1": "ārabdhavīryā ye puṃsaste tīrṇā bhavasāgarāt //",
  "S04bsa052_u:dhs_20.24_0": "kausīdyānmandavīryo yaḥ sadā pāparataśca yaḥ /",
  "S04bsa052_u:dhs_20.24_1": "sa jīvamāno 'pi mṛto mṛtastu narakāya saḥ //",
  "S04bsa052_u:593_0": "mānavānāṃ nirdhanatve kausīdyaṃ kāraṇam",
  "S04bsa052_u:dhs_20.25_0": "nirdhanāḥ paśubhistulyāste narā duḥkhabhāginaḥ /",
  "S04bsa052_u:dhs_20.25_1": "parapiṇḍāśino dīnāḥ kausīdyaṃ tatra kāraṇam //",
  "S04bsa052_u:dhs_20.26_0": "prāyaśastu kusīdānāṃ paradāropajīvinām /",
  "S04bsa052_u:dhs_20.26_1": "ratābhilāṣo 'tyadhiko maithune ca sadā ratiḥ //",
  "S04bsa052_u:dhs_20.27_0": "te tattvakārikā riktāḥ kevalāhāratatparāḥ /",
  "S04bsa052_u:dhs_20.27_1": "mṛtyukāle samutpanne dahyante svena cetasā //",
  "S04bsa052_u:dhs_20.28_0": "śītoṣṇaṃ ca sahantyete kṣutpipāse tathaiva ca /",
  "S04bsa052_u:dhs_20.28_1": "gātrāntā ca kriyā kāryā yātrā dharmāya sarvadā //",
  "S04bsa052_u:594_0": "ataḥ kausīdye na matiḥ kāryā",
  "S04bsa052_u:dhs_20.29_0": "na kausīdye matiṃ kuryāt kuśīle śīlakāmukaḥ /",
  "S04bsa052_u:dhs_20.29_1": "saṃsāre sīdati nityaṃ na ca duḥkhāt pramucyate //",
  "S04bsa052_u:595_0": "kudīdānvitaḥ lokavañcito bhavati",
  "S04bsa052_u:dhs_20.30_0": "paribhūya satāṃ madhye kusīdāllokavañcitaḥ /",
  "S04bsa052_u:dhs_20.30_1": "vañcitaśca bhavatyante śarmaṇo vā vimucyate //",
  "S04bsa052_u:596_0": "dharmeṇa vimuktirbhavati",
  "S04bsa052_u:dhs_20.31_0": "vīryavān smṛtisaṃlabdha ekāntanirataḥ sadā /",
  "S04bsa052_u:dhs_20.31_1": "vimuktapāpakaidharmairmokṣaṃ prāpnoti yatnataḥ //",
  "S04bsa052_u:597_0": "kukarmeṣu matiḥ na kāryā",
  "S04bsa052_u:dhs_20.32_0": "evaṃvidhā duḥkhaparamparā hi, sattvaḥ kukarmeṣu (matiṃ) na kuryāt /",
  "S04bsa052_u:dhs_20.32_1": "loke tridoṣānalasampradīpte, kuryāt parāṃ śāntikṛpā mṛte na //",
  "S04bsa052_u:598_0": "// iti kausīdyavargo viṃśaḥ //",
  "S04bsa052_u:599_0": "cittañca vāk tathā karma saṃyojanantu pāpakam /",
  "S04bsa052_u:599_1": "narakapretatiryakkṣutkausīdyāni vidurdaśa //",
  "S04bsa052_u:600_0": "// iti dvitīyam udānam //",
  "S04bsa052_u:601_0": "atha tṛtīyam udānam",
  "S04bsa052_u:602_0": "(karuṇādānaśīlāni kṣāntirvīryamathāpi ca /",
  "S04bsa052_u:602_1": "dhyānaṃ prajñātha nirvāṇo mano bhikṣuśca te daśa // )",
  "S04bsa052_u:603_0": "(21) karuṇāvargaḥ",
  "S04bsa052_u:604_0": "karuṇā māteva hitakāriṇī bhavati",
  "S04bsa052_u:dhs_21.1_0": "kṛpā sarveṣu bhūteṣu māteva hitakāriṇī /",
  "S04bsa052_u:dhs_21.1_1": "yāṃ samāśritya puruṣāḥ prayānti sukhamuttamam //",
  "S04bsa052_u:dhs_21.2_0": "dayānveṣīha puruṣaḥ sarvasattvahite rataḥ /",
  "S04bsa052_u:dhs_21.2_1": "pūjanīyaḥ satāṃ yāti pretya svarge ca modate //",
  "S04bsa052_u:dhs_21.3_0": "dayāvantaḥ sadāvarta sarvabhūtahite ratam /",
  "S04bsa052_u:dhs_21.3_1": "tamevaṃ puruṣaṃ nityaṃ praṇamanti divaukasaḥ //",
  "S04bsa052_u:605_0": "karuṇānvito devalokaṃ gacchati",
  "S04bsa052_u:dhs_21.4_0": "prayāti devalokaṃ ca śīlavān karuṇānvitaḥ /",
  "S04bsa052_u:dhs_21.4_1": "kṛpānvitaḥ sa puruṣo candramā iva śobhate //",
  "S04bsa052_u:606_0": "sukhārthinā karuṇā sevitavyā",
  "S04bsa052_u:dhs_21.5_0": "āśrayanti ca bhūtāni gataśokā gatavyathā /",
  "S04bsa052_u:dhs_21.5_1": "tasmād dayāprayatnena sevitavyā sukhārthinā //",
  "S04bsa052_u:607_0": "kāruṇyena yaśavṛddhirbhavati",
  "S04bsa052_u:dhs_21.6_0": "yasya vāk kāyacitte (ca) kāruṇyena vibhūṣite /",
  "S04bsa052_u:dhs_21.6_1": "tasya mitramayā lokā bhavanti yaśasā vṛtāḥ //",
  "S04bsa052_u:608_0": "kāruṇyārdrasya viduṣo nirvāṇaṃ yāti",
  "S04bsa052_u:dhs_21.7_0": "kāruṇyārdrasya viduṣo nityaṃ mṛdvindriyasya ca /",
  "S04bsa052_u:dhs_21.7_1": "samyagdṛṣṭiprayatnasya nirvāṇaṃ nāti dūrataḥ //",
  "S04bsa052_u:609_0": "kāruṇyavibhūṣitā manuṣyalokaṃ devavad bhūṣayanti",
  "S04bsa052_u:dhs_21.8_0": "manuṣyaloke te devā ye kāruṇyena vibhūṣitāḥ /",
  "S04bsa052_u:dhs_21.8_1": "kāruṇyena daridrā ye te daridrāḥ satāṃ matāḥ //",
  "S04bsa052_u:610_0": "mṛdvāśayā martyāḥ sādhavaḥ",
  "S04bsa052_u:dhs_21.9_0": "mṛdvāśayā hi ye martyāḥ sādhuvat kāñcanopamāḥ /",
  "S04bsa052_u:dhs_21.9_1": "kāruṇyamakṣayaṃ yeṣāṃ sadā manasi vartate //",
  "S04bsa052_u:611_0": "ke dharmaparāyaṇā bhavanti?",
  "S04bsa052_u:dhs_21.10_0": "te ca sattvāḥ sadodyuktā nityaṃ dharmaparāyaṇāḥ /",
  "S04bsa052_u:dhs_21.10_1": "yeṣāṃ kāruṇyadīpena hṛdayaṃ samprakāśitam //",
  "S04bsa052_u:dhs_21.11_0": "na rātrau na divā teṣāṃ dharmo hi vinivartate /",
  "S04bsa052_u:dhs_21.11_1": "yeṣāṃ sarvāsvavasthāsu karuṇābhirataṃ matam //",
  "S04bsa052_u:612_0": "kāruṇyaṃ śītalaṃ cittam",
  "S04bsa052_u:dhs_21.12_0": "kāruṇyaśītalaṃ cittaṃ sarvasattvahite ratam /",
  "S04bsa052_u:dhs_21.12_1": "bhuktvā saukhyaṃ nirupamaṃ paścād gacchati nirvṛtim //",
  "S04bsa052_u:613_0": "kāruṇyamavināśi dhanam",
  "S04bsa052_u:dhs_21.13_0": "kāruṇyaṃ munibhiḥ śastaṃ kāruṇyaṃ nirmalaṃ saraḥ /",
  "S04bsa052_u:dhs_21.13_1": "kāruṇyaṃ doṣanirghāti kāruṇyaṃ dhanamavyayam //",
  "S04bsa052_u:dhs_21.14_0": "guṇānāṃ bhūṣaṇaṃ cāgraṃ sarvadoṣavighātakam /",
  "S04bsa052_u:dhs_21.14_1": "kāruṇyārdrā hi paramaṃ prayānti dhanamacyutam //",
  "S04bsa052_u:dhs_21.15_0": "kāruṇyaṃ (vai) dhanaṃ yasmānmādhuryapayasā yutam /",
  "S04bsa052_u:dhs_21.15_1": "na dāhaḥ krodhajastasya hṛdaye sampravartate //",
  "S04bsa052_u:614_0": "kāruṇyanāvamāruhya janā bhavasāgaraṃ taranti",
  "S04bsa052_u:dhs_21.16_0": "kāruṇyanāvamāruhya prītirdhairyaparāyaṇaḥ /",
  "S04bsa052_u:dhs_21.16_1": "tridoṣormimahāvege bhrāmyate bhavasāgare //",
  "S04bsa052_u:615_0": "karuṇāyāḥ paribhāṣā",
  "S04bsa052_u:dhs_21.17_0": "guṇānāmadvayaṃ śreṣṭhaṃ vinā cittena bhūṣaṇam /",
  "S04bsa052_u:dhs_21.17_1": "sādhūnāṃ dayitaṃ nityaṃ kāruṇyamiti kathyate //",
  "S04bsa052_u:dhs_21.18_0": "mārdavaṃ yasya hṛdaye vilīnamiva kāñcanam /",
  "S04bsa052_u:dhs_21.18_1": "sa jano hi tu kalpānte duḥkhādāśu vimucyate //",
  "S04bsa052_u:616_0": "dayāloḥ śreyāṃsi rohanti",
  "S04bsa052_u:dhs_21.19_0": "yasya pātrīkṛtaṃ cittaṃ mārdaveṇa samantataḥ /",
  "S04bsa052_u:dhs_21.19_1": "śreyāṃsi tasya rohanti kedāra iva śālayaḥ //",
  "S04bsa052_u:dhs_21.20_0": "cetogṛhe nidhānaṃ tadavyayaṃ (sarva)dehinaḥ /",
  "S04bsa052_u:dhs_21.20_1": "nirvāsayati dāridrayaṃ nṛṇāmadhyāśayaṃ mahat //",
  "S04bsa052_u:dhs_21.21_0": "tīkṣṇendriyasyāśāntasya nidhyānasya vicāriṇaḥ /",
  "S04bsa052_u:dhs_21.21_1": "viṣayeṣu pramattasya duḥkhaṃ naiva pradhāvati //",
  "S04bsa052_u:dhs_21.22_0": "maitreṇa cetasā nityamanukampādayā parāḥ /",
  "S04bsa052_u:dhs_21.22_1": "te hetuphalatattvajñā duḥkhapāśād vinirgatāḥ //",
  "S04bsa052_u:dhs_21.23_0": "na saṅkalpe mano yeṣāṃ ramate doṣavarjitam /",
  "S04bsa052_u:dhs_21.23_1": "te doṣabhayanirmuktāḥ padaṃ gacchantyanuttaram //",
  "S04bsa052_u:dhs_21.24_0": "kṣāntikriyāsamāyukte mitravānakutobhayaḥ /",
  "S04bsa052_u:dhs_21.24_1": "priyo bhavati loke 'smin paścād deveṣu modate //",
  "S04bsa052_u:617_0": "dayāratnaṃ sadā sevyam",
  "S04bsa052_u:dhs_21.25_0": "mātṛvat pitṛvaccaiva sarvalokasya te janāḥ /",
  "S04bsa052_u:dhs_21.25_1": "dayāratnaṃ sadā yeṣāṃ manasi sthitamuttamam //",
  "S04bsa052_u:618_0": "kṛpaiva sukhasya mūlamasti",
  "S04bsa052_u:dhs_21.26_0": "sukhasya ca paraṃ mūlaṃ kṛpaiva parikīrtitā /",
  "S04bsa052_u:dhs_21.26_1": "(hṛdi) yasya kṛpā nāsti sa duḥkhī parikīrtyate //",
  "S04bsa052_u:619_0": "maitrī eva sukhāvahā",
  "S04bsa052_u:dhs_21.27_0": "ekasatyottaraṃ brahma ekasyānuttaraṃ śivam /",
  "S04bsa052_u:dhs_21.27_1": "ekavidyā paraṃ mātā maitrī caikā sukhāvahā //",
  "S04bsa052_u:620_0": "ahiṃsakā eva dhanyāḥ",
  "S04bsa052_u:dhs_21.28_0": "ahiṃsakāḥ sadā dhanyāḥ saddṛṣṭiḥ paramā śubhā /",
  "S04bsa052_u:dhs_21.28_1": "etad ṛju sadā satyaṃ pāpānāṃ cāpi varjanam //",
  "S04bsa052_u:621_0": "karuṇāyā māhātmyam",
  "S04bsa052_u:dhs_21.29_0": "karttavyaḥ puruṣaistasmāt kṛpāsaṃvegamānasaiḥ /",
  "S04bsa052_u:dhs_21.29_1": "dānaśīlakṣamāmaitrījñānābhyāsaśca nirmalaḥ //",
  "S04bsa052_u:622_0": "// iti karuṇāvarga ekaviṃśaḥ //",
  "S04bsa052_u:623_0": "(22) dānavargaḥ",
  "S04bsa052_u:624_0": "śuddhāśuddhadānaparibhāṣā",
  "S04bsa052_u:dhs_22.1_0": "guṇadvādaśasaṃyuktaṃ malairdvādaśabhirvinā /",
  "S04bsa052_u:dhs_22.1_1": "dānaṃ bhavati śuddhaṃ tad viparītaṃ sakalmaṣam //",
  "S04bsa052_u:625_0": "dānarahitā eva puruṣādhamāḥ",
  "S04bsa052_u:dhs_22.2_0": "devānāmatha (vā) nṛṇāṃ dhanasya balamuttamam /",
  "S04bsa052_u:dhs_22.2_1": "dānena rahitā pāde patanti puruṣādhamāḥ //",
  "S04bsa052_u:dhs_22.3_0": "lobhamātsaryamalināḥ putradāravaśānugāḥ /",
  "S04bsa052_u:dhs_22.3_1": "manujā nidhanaṃ yānti kevalāhārakāṃkṣiṇaḥ //",
  "S04bsa052_u:dhs_22.4_0": "lobhagranthivimokṣāya yāñcāvṛkṣakṣayāya ca /",
  "S04bsa052_u:dhs_22.4_1": "tamonicayanāśāya pradānamiha dīyate //",
  "S04bsa052_u:626_0": "dātā paralokaṃ gacchati",
  "S04bsa052_u:dhs_22.5_0": "aghatāṃ carate dānaṃ dātāpi tadanantaram /",
  "S04bsa052_u:dhs_22.5_1": "mārgasandarśavad dānaṃ paralokaṃ samṛcchati //",
  "S04bsa052_u:dhs_22.6_0": "dānāmbhasi narāḥ snātvā śīlormiparibhāvite /",
  "S04bsa052_u:dhs_22.6_1": "jñānavistīrṇa(vimalaṃ) pāraṃ duḥkhasya yānti vai //",
  "S04bsa052_u:627_0": "doṣanāśakāḥ trayo dīpāḥ",
  "S04bsa052_u:dhs_22.7_0": "puruṣeṇa trayo dīpāḥ prajvālyā hitamicchatā /",
  "S04bsa052_u:dhs_22.7_1": "dānaṃ śīlaṃ tathā jñānamete doṣavināśakāḥ //",
  "S04bsa052_u:dhs_22.8_0": "tṛṣṇāvivarṇā durgandhivitarkormijhaṣākule /",
  "S04bsa052_u:dhs_22.8_1": "duḥkhārṇave plutā hyete jñānaśīleṣu rakṣitāḥ //",
  "S04bsa052_u:628_0": "kleśasya bheṣajaṃ dānaṃ, śīlaṃ, jñānam",
  "S04bsa052_u:dhs_22.9_0": "kleśavyādhinihantārastrayo vai bheṣajāḥ smṛtāḥ /",
  "S04bsa052_u:dhs_22.9_1": "dānaṃ śīlaṃ tathā jñānamete nityaṃ sukhāvahāḥ //",
  "S04bsa052_u:dhs_22.10_0": "pramādaviṣamaṃ (cittaṃ) saṃkalpakuṭilaṃ laghu /",
  "S04bsa052_u:dhs_22.10_1": "vadhyate bandhanairetaistribhirjñānādibhirnṛṇām //",
  "S04bsa052_u:dhs_22.11_0": "doṣāgnibhiḥ (sadā) pluṣṭo yairidaṃ dahyate tadā /",
  "S04bsa052_u:dhs_22.11_1": "dānādijñānayogena hatvā gacchati nirvṛtim //",
  "S04bsa052_u:dhs_22.12_0": "na dānajñāna śīleṣu yeṣāṃ sammiśritā matiḥ /",
  "S04bsa052_u:dhs_22.12_1": "te nityaduḥkhitāḥ sattvāḥ sukhaṃ teṣāṃ na vidyate //",
  "S04bsa052_u:629_0": "dātāro mātsaryamalavarjitā bhavanti",
  "S04bsa052_u:dhs_22.13_0": "adānavrīḍitasukhāścittadoṣeṇa vañcitāḥ /",
  "S04bsa052_u:dhs_22.13_1": "bhavanti vibudhāḥ hitvā tasmād dānaparo bhavet //",
  "S04bsa052_u:dhs_22.14_0": "dānotkarṣakramairyuktāḥ mātsaryamalavarjitāḥ /",
  "S04bsa052_u:dhs_22.14_1": "bhavanti hṛṣṭamanaso devāḥ krīḍāparāyaṇāḥ //",
  "S04bsa052_u:dhs_22.15_0": "kṣutpipāsāmayo vahnirya pradhānaṃ pradhāvati /",
  "S04bsa052_u:dhs_22.15_1": "mātsarya vai phalaṃ sarva taduktaṃ tattvabuddhibhiḥ //",
  "S04bsa052_u:630_0": "dānapraśaṃsā",
  "S04bsa052_u:dhs_22.16_0": "yo dadāti sukhaṃ tasya nīyate jāyate sukham /",
  "S04bsa052_u:dhs_22.16_1": "sukhaṃ bhavati dānāddhi tasmād dānaṃ praśasyate //",
  "S04bsa052_u:dhs_22.17_0": "lokālokakaraṃ dānaṃ gacchantamanugacchati /",
  "S04bsa052_u:dhs_22.17_1": "gataṃ ca mantradānena yujyate bhadravatsalaiḥ //",
  "S04bsa052_u:dhs_22.18_0": "avisaṃvādakaṃ sthānametaduktaṃ tathāgataiḥ /",
  "S04bsa052_u:dhs_22.18_1": "avisaṃvādakatvācca nityaṃ dānaparo bhavet //",
  "S04bsa052_u:631_0": "dānī bhavārṇavaṃ tarati",
  "S04bsa052_u:dhs_22.19_0": "mātsaryāriṃ vinirjitya kṛtvā cittaṃ śubhānvitam /",
  "S04bsa052_u:dhs_22.19_1": "ye prayacchanti dānāni te taranti bhavārṇavam //",
  "S04bsa052_u:dhs_22.20_0": "kṣayaistu trividhairdānaṃ triṣukāraṃ tridhārjitam /",
  "S04bsa052_u:dhs_22.20_1": "tasya kṣatānvitasyaivaṃ phalaṃ dṛṣṭaṃ tricakṣuṣā //",
  "S04bsa052_u:632_0": "kaḥ mārgaḥ sukhāvahaḥ?",
  "S04bsa052_u:dhs_22.21_0": "dānamādau sadā deyaṃ śīlaṃ labhyaṃ prayatnataḥ /",
  "S04bsa052_u:dhs_22.21_1": "tṛṣṇā jñānena hantavyā mārga eṣa sukhāvahaḥ //",
  "S04bsa052_u:dhs_22.22_0": "anityā pāpikā tṛṣṇā lokasyāhitakārikā /",
  "S04bsa052_u:dhs_22.22_1": "na śakyaṃ tadvinā śreyaḥ prāptuṃ padamanuttamam //",
  "S04bsa052_u:633_0": "adānasya pariṇāmaḥ",
  "S04bsa052_u:dhs_22.23_0": "adāne na manaḥ kārya nityaṃ dānarato bhavet /",
  "S04bsa052_u:dhs_22.23_1": "adānāt kṣutpipāsābhyāṃ dahyate pretabhūmiṣu //",
  "S04bsa052_u:634_0": "dānena śīlarakṣā sadā kāryā",
  "S04bsa052_u:dhs_22.24_0": "rājā bhavati dānena cakravartī sudhārmikaḥ /",
  "S04bsa052_u:dhs_22.24_1": "dānabhūmiṃ samāśritya śīlaṃ rakṣanti paṇḍitāḥ //",
  "S04bsa052_u:dhs_22.25_0": "śīlavānapi kālajño 'jñānād (vai) parimucyate /",
  "S04bsa052_u:dhs_22.25_1": "duḥkhanairyāṇiko mārgaḥ śasto 'yaṃ munipuṃgavaiḥ //",
  "S04bsa052_u:dhs_22.26_0": "taṃ viditvā mahāvīro nityaṃ dānarato bhavet /",
  "S04bsa052_u:dhs_22.26_1": "adā(nā)dapi deveṣu devā hi na sukhā matāḥ //",
  "S04bsa052_u:635_0": "dānī yatra kutrāpi vasan sukhī bhavati",
  "S04bsa052_u:dhs_22.27_0": "ājanmavipine martyā bhavanti sukhabhāginaḥ /",
  "S04bsa052_u:dhs_22.27_1": "dānasya tatphalaṃ sarvacetanābhāvitasya hi //",
  "S04bsa052_u:dhs_22.28_0": "tiryakṣvapi samutpannā bhavanti sukhabhāginaḥ /",
  "S04bsa052_u:dhs_22.28_1": "tatsarva dānajaṃ saukhyaṃ kathayanti manīṣiṇaḥ //",
  "S04bsa052_u:dhs_22.29_0": "yat pretāḥ pretabhavane bhavatyākārabhojinaḥ /",
  "S04bsa052_u:dhs_22.29_1": "svayaṃ kṛtasya dānasya phalaṃ bhavati tādṛśam //",
  "S04bsa052_u:636_0": "dānavirahitasya durdaśā bhavati",
  "S04bsa052_u:dhs_22.30_0": "(na)dadyāt kṣutpipāse ca dahyante yena dehinaḥ /",
  "S04bsa052_u:dhs_22.30_1": "sarvadā na tapastābhyāṃ phalaṃ bhavati śītalam //",
  "S04bsa052_u:637_0": "pramādī mṛtyusamaye dāhaṃ prāpnoti",
  "S04bsa052_u:dhs_22.31_0": "pūrva pramādacārī yo na dānādiṣu vartate /",
  "S04bsa052_u:dhs_22.31_1": "sa paścānmṛtyusamaye dahyate svena cetasā //",
  "S04bsa052_u:638_0": "dānasya phalam",
  "S04bsa052_u:dhs_22.32_0": "priyo bhavati dānena cetasāmapi tuṣyati /",
  "S04bsa052_u:dhs_22.32_1": "paścād bhavati sa śrīmān dānasya phalamīdṛśam //",
  "S04bsa052_u:dhs_22.33_0": "yatra dānādi cittasyāstyupabhogāya sarvadā /",
  "S04bsa052_u:dhs_22.33_1": "tatra nirdhanataiṣā vā dayayā parirakṣitam //",
  "S04bsa052_u:dhs_22.34_0": "yad bhujyate sadā cittaṃ gurubhyaścāpi dīyate /",
  "S04bsa052_u:dhs_22.34_1": "yad vanaṃ śobhanaṃ dṛṣṭaṃ viparītaṃ yathā tṛṇam //",
  "S04bsa052_u:dhs_22.35_0": "durbalānāṃ sadārtānāṃ sattvānāṃ cakṣuranvitam /",
  "S04bsa052_u:dhs_22.35_1": "dānaṃ niḥkalpasaṃyantramasmiṃlloke paratra ca //",
  "S04bsa052_u:639_0": "manuṣyabhūmau dānasya phalam",
  "S04bsa052_u:dhs_22.36_0": "manuṣyabhūmau dānāni dattvā yānti śubhāṃ gatim /",
  "S04bsa052_u:dhs_22.36_1": "na devā dānapatayaḥ phalabhūmirasau matā //",
  "S04bsa052_u:640_0": "karmamāhātmyam",
  "S04bsa052_u:dhs_22.37_0": "karmabhūmirmanuṣyāṇāṃ phalabhūmiḥ surālayaḥ /",
  "S04bsa052_u:dhs_22.37_1": "karmāyattaṃ phalaṃ sarva na phalaṃ syādahetukam //",
  "S04bsa052_u:641_0": "ko mṛtaiḥ samaḥ?",
  "S04bsa052_u:dhs_22.38_0": "dhyānādhyayananirmukto dānaśīlavivarjitaḥ /",
  "S04bsa052_u:dhs_22.38_1": "suvarṇakaṃkaṇairyukto jīvannapi mṛtaiḥ samaḥ //",
  "S04bsa052_u:dhs_22.39_0": "sa jīvati hi loke 'smin yo dharmamanuvartate /",
  "S04bsa052_u:dhs_22.39_1": "dharmamūḍhaḥ sadā mūḍho jīvannapi mṛtaiḥ samaḥ //",
  "S04bsa052_u:642_0": "ajñānī tu bāliśa eva",
  "S04bsa052_u:dhs_22.40_0": "manuṣyacarmaṇā channastiryag bhavati bāliśaḥ /",
  "S04bsa052_u:dhs_22.40_1": "yasya jñānapradīpena hṛdayaṃ nāvabhāsitam //",
  "S04bsa052_u:dhs_22.41_0": "bhavatyetāvatā puruṣaḥ yaḥ śīlamanuvartate /",
  "S04bsa052_u:dhs_22.41_1": "śīlabhraṣṭaḥ pumān sarvaścābhistutyo 'parākramaḥ //",
  "S04bsa052_u:643_0": "dānahīnaḥ pretavigrahavān",
  "S04bsa052_u:dhs_22.42_0": "dānahīnaḥ pramādī (ca) pāpacārī calendriyaḥ /",
  "S04bsa052_u:dhs_22.42_1": "nāsau martya iti jñeyaḥ preto vigrahavānayam //",
  "S04bsa052_u:644_0": "jñānena hīno mṛta eva",
  "S04bsa052_u:dhs_22.43_0": "jñānaśīlavinirmukto dānaratnavivarjitaḥ /",
  "S04bsa052_u:dhs_22.43_1": "jīvamāno 'pi puruṣo mṛta ityabhidhīyate //",
  "S04bsa052_u:645_0": "ko devaḥ?",
  "S04bsa052_u:dhs_22.44_0": "dānaśīlatapodhyānād vīryasmṛtisamādhimān /",
  "S04bsa052_u:dhs_22.44_1": "puruṣaḥ puruṣaireje devairapi sa vandyate //",
  "S04bsa052_u:dhs_22.45_0": "guṇavāṃstu naro vandyaḥ nirguṇaḥ paśubhiḥ samaḥ /",
  "S04bsa052_u:dhs_22.45_1": "guṇāguṇavidhijño yaḥ sa deva iti kathyate //",
  "S04bsa052_u:646_0": "keṣāṃ saphalaṃ jīvanam?",
  "S04bsa052_u:dhs_22.46_0": "sujīvitaṃ bhavettasya yasya tyāge sthitaṃ manaḥ /",
  "S04bsa052_u:dhs_22.46_1": "nahi tyāgavinirmuktaṃ jīvitaṃ jīvanaṃ matam //",
  "S04bsa052_u:647_0": "dānaṃ nityaṃ sukhāvaham",
  "S04bsa052_u:dhs_22.47_0": "pañcagatyupapannānāṃ sattvānāṃ svena karmaṇā /",
  "S04bsa052_u:dhs_22.47_1": "mātṛvat pitṛvad dṛṣṭaṃ dānaṃ nityaṃ sukhāvaham //",
  "S04bsa052_u:648_0": "dānaratā bhavasaṅkaṭānmucyante",
  "S04bsa052_u:dhs_22.48_0": "etāṃ bhūmimavasthāpya sattvo dānarato bhavet /",
  "S04bsa052_u:dhs_22.48_1": "dānaśīlaratā nityaṃ mucyante bhavasaṅkaṭāt //",
  "S04bsa052_u:649_0": "// iti dānavargo dvāviṃśaḥ //",
  "S04bsa052_u:650_0": "(23) śīlavargaḥ",
  "S04bsa052_u:651_0": "śīlaṃ sūrya iva śobhate",
  "S04bsa052_u:dhs_23.1_0": "dhanānāmuttamaṃ śīlaṃ sūryo jyotiṣmatāmiva /",
  "S04bsa052_u:dhs_23.1_1": "vihāya gacchati dhanaṃ śīlaṃ sthitamivāgrataḥ //",
  "S04bsa052_u:dhs_23.2_0": "śīlena tridaśān yāti dhyānagocarameva vā /",
  "S04bsa052_u:dhs_23.2_1": "nāsti śīlasamaṃ jyotirasmiṃlloke paratra ca //",
  "S04bsa052_u:dhs_23.3_0": "alpena hetunā svarga prāpnoti svargakāmikaḥ /",
  "S04bsa052_u:dhs_23.3_1": "tasmād duścaritaṃ hitvā nityaṃ sucarito bhavet //",
  "S04bsa052_u:dhs_23.4_0": "cetanābhāvitaṃ dānaṃ śīlaṃ ca parirakṣitam /",
  "S04bsa052_u:dhs_23.4_1": "nīyate devasandattaṃ pañcakāmaguṇānvitam //",
  "S04bsa052_u:652_0": "surakṣitena śīlenaiva sukhaṃ prāptuṃ śakyate",
  "S04bsa052_u:dhs_23.5_0": "na mātā na pitā nārthā dayitā nāpi bāndhavāḥ /",
  "S04bsa052_u:dhs_23.5_1": "na sukhā (ste) tathā dṛṣṭā yathā śīlaṃ surakṣitam //",
  "S04bsa052_u:653_0": "śīlavān puruṣo sukhamavāpnute",
  "S04bsa052_u:dhs_23.6_0": "śīlaṃ trāṇamihāmutra śīlaṃ gatirihottamam /",
  "S04bsa052_u:dhs_23.6_1": "śīlavān puruṣo nityaṃ sukhāt sukhamavāpnute //",
  "S04bsa052_u:dhs_23.7_0": "dānaśīlasamācārā ye narā śubhacāriṇaḥ /",
  "S04bsa052_u:dhs_23.7_1": "te yānti devasadanaṃ racitāḥ svena karmaṇā //",
  "S04bsa052_u:dhs_23.8_0": "nidhānamavyayaṃ śīlaṃ śīlasaukhyamatarkitam /",
  "S04bsa052_u:dhs_23.8_1": "śīlādhikā hi puruṣā nityaṃ sukhavihāriṇaḥ //",
  "S04bsa052_u:dhs_23.9_0": "śīlaṃ rakṣatu medhāvī yathā yānaṃ sukhatrayam /",
  "S04bsa052_u:dhs_23.9_1": "praśaṃsāvṛttalābhaṃ ca pretya svarge ca modate //",
  "S04bsa052_u:654_0": "śīlavān nirvāṇaṃ prāpnoti",
  "S04bsa052_u:dhs_23.10_0": "śīlavān yo hi puruṣaḥ śīlamevāti sevate /",
  "S04bsa052_u:dhs_23.10_1": "sasukho nirvṛttiṃ yāti yatra mṛtyurna vidyate //",
  "S04bsa052_u:dhs_23.11_0": "anādimati saṃsāre tṛṣṇāmohādibhirvṛte /",
  "S04bsa052_u:dhs_23.11_1": "jyotirbhūta sadāśīlaṃ tasmācchīlamanāvilam //",
  "S04bsa052_u:dhs_23.12_0": "śīlaṃ dhanamasaṃhārya rājacaurodakādibhiḥ /",
  "S04bsa052_u:dhs_23.12_1": "tasmācchīlaṃ sadā sevyaṃ dauḥśīlyaṃ ca vigarhitam //",
  "S04bsa052_u:dhs_23.13_0": "śīlābhiratapuruṣaḥ nirvāṇaṃ hyantike sthitam /",
  "S04bsa052_u:dhs_23.13_1": "śīlavān puruṣo dhanyaḥ śīlavāṃścāpi sevyate //",
  "S04bsa052_u:dhs_23.14_0": "ravivad bhrājate śīlaṃ dauḥśīlyaṃ caiva garhitam /",
  "S04bsa052_u:dhs_23.14_1": "nirmalaṃ vītakāntāraṃ nirjvaraṃ vītakāṅkṣi ca //",
  "S04bsa052_u:dhs_23.15_0": "śīlapraśastasambuddhairnirvāṇapuragāmikam /",
  "S04bsa052_u:dhs_23.15_1": "āyuryāti dhruvaṃ dhīmān nityaṃ śīlenaṃ vṛṃhitam //",
  "S04bsa052_u:655_0": "śīlarahitāḥ paśubhiḥ samāḥ",
  "S04bsa052_u:dhs_23.16_0": "na bibhenmṛtyukāle ca śīlena parirakṣitaḥ /",
  "S04bsa052_u:dhs_23.16_1": "śīlamādyantakalyāṇaṃ sarvasaukhyapravartakam /",
  "S04bsa052_u:dhs_23.16_2": "śīlavān puruṣo dhanyo dauḥśīlyābhirataḥ paśuḥ //",
  "S04bsa052_u:dhs_23.17_0": "tīraṃ naiva samāyānti puruṣāḥ śīlavarjitāḥ /",
  "S04bsa052_u:dhs_23.17_1": "kāryākārya na vindanti tasmācchīlaṃ samācaret //",
  "S04bsa052_u:dhs_23.18_0": "śīlavastreṇa ye channāste channāḥ puruṣā matāḥ /",
  "S04bsa052_u:dhs_23.18_1": "śīlena varjitā ye tu nagnāste paśubhiḥ samāḥ //",
  "S04bsa052_u:656_0": "śīlavān puruṣaḥ svarga gacchati",
  "S04bsa052_u:dhs_23.19_0": "śīlavān puruṣaḥ svagamudyānamiva gacchati /",
  "S04bsa052_u:dhs_23.19_1": "bandhuvanmanyate tatra śīlavān (su) pramāgataḥ //",
  "S04bsa052_u:dhs_23.20_0": "śuciśīlasamācārāḥ śubhadharmasamanvitāḥ /",
  "S04bsa052_u:dhs_23.20_1": "devalokopagāsteṣu janāḥ sukṛtakāriṇaḥ //",
  "S04bsa052_u:657_0": "śīlena paribṛṃhitā guṇā vardhante",
  "S04bsa052_u:dhs_23.21_0": "yo na prārthayate kāmān śīlavān puruṣaḥ sadā /",
  "S04bsa052_u:dhs_23.21_1": "guṇāstasya pravardhante śīlena paribṛṃhitāḥ //",
  "S04bsa052_u:658_0": "śīlaṃ svargasya sopānam",
  "S04bsa052_u:dhs_23.22_0": "mahārghamuttamaṃ śīlamasmiṃlloke paratra ca /",
  "S04bsa052_u:dhs_23.22_1": "tasmāt prahāya traiguṇyaṃ śīlameva sadā caret //",
  "S04bsa052_u:dhs_23.23_0": "devebhyo rocate taddhi trāṇaṃ śīlaṃ śubhānvitam /",
  "S04bsa052_u:dhs_23.23_1": "bhāvitaṃ paramaṃ dhanyaṃ paralokopagāmikam //",
  "S04bsa052_u:dhs_23.24_0": "devebhyo rocate taddhi trāṇaṃ śīlaṃ śubhānvitam /",
  "S04bsa052_u:dhs_23.24_1": "bhāvitaṃ paramaṃ dhanyaṃ paralokopagāmikam //",
  "S04bsa052_u:dhs_23.24_2": "śīlavān yadi jānīyāt phalaṃ śīlasya yādṛśam //",
  "S04bsa052_u:dhs_23.25_0": "śastraṃ sutīkṣṇamādāya vāṇaṃ chindyādihātmanaḥ /",
  "S04bsa052_u:dhs_23.25_1": "astropamasya nindyasya abhisaukhyasamanvitam //",
  "S04bsa052_u:659_0": "śīlasya phalaṃ sugatena pradarśitam",
  "S04bsa052_u:dhs_23.26_0": "phalaṃ śīlasya vimalaṃ sugatena pradarśitam /",
  "S04bsa052_u:dhs_23.26_1": "ādau śastaṃ tathā madhye nidhane śastameva tat //",
  "S04bsa052_u:dhs_23.27_0": "phalaṃ śīlasya vipulaṃ sukhāt sukhamuttamam /",
  "S04bsa052_u:dhs_23.27_1": "śīlacaryā paraṃ saukhyaṃ dhanacaryā na tādṛśī //",
  "S04bsa052_u:dhs_23.28_0": "narā dhanena hīyante śīlena na kathañcana /",
  "S04bsa052_u:dhs_23.28_1": "śocate puruṣastena pṛthak vā tadvirājate //",
  "S04bsa052_u:dhs_23.29_0": "śubhaṃ tasmānmunivaraiḥ praśastaṃ sārvagāmikam /",
  "S04bsa052_u:dhs_23.29_1": "udyānamiva gacchanti puruṣāḥ śubhacāriṇaḥ /",
  "S04bsa052_u:dhs_23.29_2": "devalokasamaṃ teṣāṃ saukhyānāmākaraṃ (param) //",
  "S04bsa052_u:660_0": "svargagamanārtha śīlaṃ samācaret",
  "S04bsa052_u:dhs_23.30_0": "suśīlitasya śīlasya bhakṣitasyāpyanekaśaḥ /",
  "S04bsa052_u:dhs_23.30_1": "phalaṃ vipacyate svargastasmācchīlaṃ samācaret //",
  "S04bsa052_u:dhs_23.31_0": "śīlaṃ svargasya sopānamākaraṃ sukhanirvṛte /",
  "S04bsa052_u:dhs_23.31_1": "śīlavarjī hi puruṣo na kvacit sukhamedhate //",
  "S04bsa052_u:661_0": "śīlavān asaṃkhyāni saukhyāni labhate",
  "S04bsa052_u:dhs_23.32_0": "śīlāmbhasā prasannena viprakīrṇena sarvadā /",
  "S04bsa052_u:dhs_23.32_1": "snātvā gacchanti puruṣā devaloke ca nirvṛte /",
  "S04bsa052_u:dhs_23.32_2": "yaddivyamālyābharaṇairdivyaiḥ saukhyaiḥ samanvitāḥ //",
  "S04bsa052_u:dhs_23.33_0": "ramate devabhavane tat sarva śubhahetukam /",
  "S04bsa052_u:dhs_23.33_1": "asaṃkhyāni ca saukhyāni vardhamānāni sarvadā //",
  "S04bsa052_u:dhs_23.34_0": "labhate puruṣaḥ sarva yaḥ śīlamanuvartate /",
  "S04bsa052_u:dhs_23.34_1": "śubhacārī sadā satyaḥ pūjyate so 'parājitaḥ //",
  "S04bsa052_u:662_0": "anekasaukhyadāyakaṃ śīlamācaraṇīyam",
  "S04bsa052_u:dhs_23.35_0": "śubhena śobhate martyaḥ pūjyate rājabhiḥ sadā /",
  "S04bsa052_u:dhs_23.35_1": "śubhena śobhate martyastasmācchīlaṃ samācaret //",
  "S04bsa052_u:dhs_23.36_0": "anekasaukhyajanakaṃ sarvamāśvāsakārakam /",
  "S04bsa052_u:dhs_23.36_1": "śīlaṃ sucaritaṃ kārya duṣkṛtaṃ ca vivarjayet //",
  "S04bsa052_u:dhs_23.37_0": "ye dānaśīlakarttāraḥ svargatadgatamānasāḥ /",
  "S04bsa052_u:dhs_23.37_1": "teṣāṃ sakalmaṣaṃ śīlaṃ viṣamiśraṃ yathaudanam //",
  "S04bsa052_u:dhs_23.38_0": "nānāvidhasya śīlasya rakṣitasyāpyanekaśaḥ /",
  "S04bsa052_u:dhs_23.38_1": "śubhakāryavipākāya deveṣu paripacyate //",
  "S04bsa052_u:dhs_23.39_0": "śīlāmbhasā prasanneṣu saṅkīrṇeṣu ca sarvadā /",
  "S04bsa052_u:dhs_23.39_1": "snātvā gacchanti manujā devāṃścātyantikaṃ sukham //",
  "S04bsa052_u:dhs_23.40_0": "dānaśīlāḥ sadā dāntāḥ sarvabhūtahite ratāḥ /",
  "S04bsa052_u:dhs_23.40_1": "jñānayuktā maitracitā gatāste devasammitim //",
  "S04bsa052_u:dhs_23.41_0": "hatadoṣāḥ kriyāvantaḥ śīlaratnena bhūṣitāḥ /",
  "S04bsa052_u:dhs_23.41_1": "sarvasattvadayāvantaḥ suralokeṣu te budhāḥ //",
  "S04bsa052_u:dhs_23.42_0": "viśuddhakāñcanaprakhyā nirdhmātamalakalmaṣāḥ /",
  "S04bsa052_u:dhs_23.42_1": "samyak karma susaṃlagnā devalokeṣu te budhāḥ //",
  "S04bsa052_u:dhs_23.43_0": "sarvasattvadayāvantaḥ sarvasattvahitaiṣiṇaḥ /",
  "S04bsa052_u:dhs_23.43_1": "sarvapāpaviraktā ye teṣāṃ vāsaḥ surālaye //",
  "S04bsa052_u:dhs_23.44_0": "ahanyahani ye śīlaṃ rakṣanti suparīkṣakāḥ /",
  "S04bsa052_u:dhs_23.44_1": "ahanyahani teṣāṃ hi sukhaṃ bhavati naikaśaḥ //",
  "S04bsa052_u:663_0": "śīlavājinamārūḍhā devabhavanaṃ prayānti",
  "S04bsa052_u:dhs_23.45_0": "śīlavājinamārūḍhāḥ puruṣāstattvacintakāḥ /",
  "S04bsa052_u:dhs_23.45_1": "prayānti devabhavanaṃ krīḍāyuktamanekaśaḥ //",
  "S04bsa052_u:dhs_23.46_0": "yā krīḍā devabhavane yacca saukhyamanuttamam /",
  "S04bsa052_u:dhs_23.46_1": "tat samagrasya śīlasya phalamuktaṃ tathāgataiḥ //",
  "S04bsa052_u:664_0": "devasukhaṃ śīlajameva",
  "S04bsa052_u:dhs_23.47_0": "yaddivyamālyābharaṇā divyāmbaravibhūṣitāḥ /",
  "S04bsa052_u:dhs_23.47_1": "krīḍanti vibudhāḥ sarve tatsarva śubhahetukam //",
  "S04bsa052_u:dhs_23.48_0": "padmotpalavane ramye vanopavanabhūṣite /",
  "S04bsa052_u:dhs_23.48_1": "svarge ramanti ye devāstat sarva śubhajaṃ phalam //",
  "S04bsa052_u:dhs_23.49_0": "yadākāśa ivātasthurdivyaratnavibhūṣitāḥ /",
  "S04bsa052_u:dhs_23.49_1": "virājante 'malā devāstacchīlasya mahat phalam //",
  "S04bsa052_u:dhs_23.50_0": "yatkānaneṣu ramyeṣu citreṣu puṣpiteṣu ca /",
  "S04bsa052_u:dhs_23.50_1": "ramanti giripṛṣṭheṣu surāstacchīlajaṃ phalam //",
  "S04bsa052_u:dhs_23.51_0": "svagṛhaṃ hi yathā martyāḥ praviśanti gatavyathāḥ /",
  "S04bsa052_u:dhs_23.51_1": "tathā śīlasamācārāḥ prayānti tridivaṃ narāḥ //",
  "S04bsa052_u:dhs_23.52_0": "etat sujīvitaṃ śreṣṭhaṃ yacchīlaparirakṣaṇam /",
  "S04bsa052_u:dhs_23.52_1": "maraṇānāṃ paraṃ mṛtyuḥ yacchīlaparivarjanam //",
  "S04bsa052_u:665_0": "śīlamanupamaṃ kāryam",
  "S04bsa052_u:dhs_23.53_0": "etān guṇān sadā matvā priyatvamapi cātmanaḥ /",
  "S04bsa052_u:dhs_23.53_1": "śīlaṃ surakṣitaṃ kārya dauḥśīlyaṃ ca vivarjayet //",
  "S04bsa052_u:dhs_23.54_0": "śīlacārī sadā dāntaḥ kṣamāvāṃśca sudarśanaḥ /",
  "S04bsa052_u:dhs_23.54_1": "sopānamiva cārūḍhaṃ prayātyānandasannidhim //",
  "S04bsa052_u:666_0": "śīlena plavabhūtena saṃsārottaraṇam",
  "S04bsa052_u:dhs_23.55_0": "phalaṃ śīlasya tu sukhaṃ devalokeṣu pacyate /",
  "S04bsa052_u:dhs_23.55_1": "śīlena plavabhūtena saṃsārāduttaranti ca //",
  "S04bsa052_u:dhs_23.56_0": "śīlāmbhasā viśuddhā ye svāyattā dhīracetasaḥ /",
  "S04bsa052_u:dhs_23.56_1": "jāmbūnadamayaiḥ puṣpaiste 'trārcanti divaukasaḥ //",
  "S04bsa052_u:dhs_23.57_0": "ye navādātamanaso nityaṃ śīlena bhūṣitāḥ /",
  "S04bsa052_u:dhs_23.57_1": "te yānti devasadanaṃ yatra saukhyamanantakam //",
  "S04bsa052_u:dhs_23.58_0": "saukhyāt saukhyataraṃ yānti narāḥ sukṛtakāriṇaḥ /",
  "S04bsa052_u:dhs_23.58_1": "krīḍanti devasadane śīlena paribṛṃhitāḥ //",
  "S04bsa052_u:667_0": "śīlasopānamārūḍhāḥ sugatiṃ prayānti",
  "S04bsa052_u:dhs_23.59_0": "śīlasopānamāruhya jñānena paribṛṃhitāḥ /",
  "S04bsa052_u:dhs_23.59_1": "narāḥ prayānti sugatiṃ jñānena ca parāyaṇā //",
  "S04bsa052_u:dhs_23.60_0": "suprasannena manasāśīlaṃ yadabhirakṣitam /",
  "S04bsa052_u:dhs_23.60_1": "tasya śīlasya śītasva sukhametadupasthitam //",
  "S04bsa052_u:668_0": "śīlasya pariṇāmo sukhadāyakaḥ",
  "S04bsa052_u:dhs_23.61_0": "surakṣitasya śīlasya bhāvitasyāpyanekaśaḥ /",
  "S04bsa052_u:dhs_23.61_1": "pariṇāme sukhībhūtvā nirvāṇaṃ cādhigacchati //",
  "S04bsa052_u:669_0": "śīlaṃ rakṣatyupāyena śīlaṃ nayati saṅgatim /",
  "S04bsa052_u:dhs_23.62_0": "tasmācchīlaṃ sadā rakṣyaṃ pariṇāmo 'sya śītalaḥ //",
  "S04bsa052_u:dhs_23.63_0": "mṛtyukāle samutpanne śīlavānakutobhayaḥ /",
  "S04bsa052_u:dhs_23.63_1": "na me durgatinā trāṇaṃ śīlaṃ hi trāṇamuttamam //",
  "S04bsa052_u:670_0": "kutsitaśīlasya kutsitaḥ pariṇāmaḥ",
  "S04bsa052_u:dhs_23.64_0": "kācābhrapaṭalaṃ yasya śīlaṃ bhavati kutsitam /",
  "S04bsa052_u:dhs_23.64_1": "sa kutsitena śīlena kutsito jāyate naraḥ //",
  "S04bsa052_u:671_0": "śīlavirahitaḥ mūḍho bhavati svargamapi na yāti",
  "S04bsa052_u:dhs_23.65_0": "śīlamūlena labdhvedaṃ sukhaṃ svargeṣu dehibhiḥ /",
  "S04bsa052_u:dhs_23.65_1": "tṛṣṇākṣayo na bhavati sa paścāt paritapyate //",
  "S04bsa052_u:dhs_23.66_0": "tasmācchīlavatā nityaṃ śīlameva viśiṣyate /",
  "S04bsa052_u:dhs_23.66_1": "niḥśīlaḥ puruṣo mūḍho na svargamadhirohati //",
  "S04bsa052_u:dhs_23.67_0": "pañcakāmopamaṃ divyaṃ yadidaṃ bhujyate sukham /",
  "S04bsa052_u:dhs_23.67_1": "tacchīlasya viśuddhasya prāpyate hi phalaṃ mahat //",
  "S04bsa052_u:dhs_23.68_0": "yattejaḥ kāñcanasyāsya meruparvataśālinaḥ /",
  "S04bsa052_u:dhs_23.68_1": "tacchīlatejasastejaḥ kalāṃ nārhati ṣoḍaśīm //",
  "S04bsa052_u:dhs_23.69_0": "dīpyamānaiḥ sadā śīlaiḥ nirdhātukanakatviṣā /",
  "S04bsa052_u:dhs_23.69_1": "saṃyuktāstridivaṃ yānti paṇḍitā svena karmaṇā //",
  "S04bsa052_u:672_0": "trividhaśīlasya trividhaṃ phalam",
  "S04bsa052_u:dhs_23.70_0": "hīnamadhyaviśiṣṭasya śīlasya trividhasya vai /",
  "S04bsa052_u:dhs_23.70_1": "phalaṃ hi trividhaṃ dṛṣṭaṃ hīnamadhyottamaṃ tathā //",
  "S04bsa052_u:dhs_23.71_0": "pramādarahitaṃ śīlamapramādopabṛṃhitam /",
  "S04bsa052_u:dhs_23.71_1": "nityaṃ tat sukhadaṃ dṛṣṭaṃ dharmateyaṃ vyavasthitā //",
  "S04bsa052_u:673_0": "śīlaprabhayā sūryasahastrasyādi parābhavaḥ",
  "S04bsa052_u:dhs_23.72_0": "śīlodbhavā yā vimalā prabhā bhavati dehinām /",
  "S04bsa052_u:dhs_23.72_1": "na sā sūryasahastrasya saṃyuktasya bhaviṣyati //",
  "S04bsa052_u:dhs_23.73_0": "śīlaṃ saptavidhaṃ ramyaṃ yo rakṣati narottamaḥ /",
  "S04bsa052_u:dhs_23.73_1": "sa kāmaṃ bhuñjati phalaṃ sugatena ca deśitam //",
  "S04bsa052_u:674_0": "śīlacaryā vinā svarga na yānti",
  "S04bsa052_u:dhs_23.74_0": "śīlacaryā samāśritya samyagdarśanatatparaḥ /",
  "S04bsa052_u:dhs_23.74_1": "martyalokād divaṃ yānti na kaṣṭaṃ tapacāriṇaḥ //",
  "S04bsa052_u:dhs_23.75_0": "yacchīlaṃ śīlasaṃsparśa pariṇāme 'pi śītalam /",
  "S04bsa052_u:dhs_23.75_1": "niṣevate sadāmūḍhaḥ sa paścāt paritapyate //",
  "S04bsa052_u:675_0": "saptavidhena śīlena devasānnidhyaṃ prāpyate",
  "S04bsa052_u:dhs_23.76_0": "śīlaṃ saptavidhaṃ dhanyamavisaṃvādakaṃ padam /",
  "S04bsa052_u:dhs_23.76_1": "śīlena rakṣitaḥ puruṣo devānāmantikaṃ gataḥ //",
  "S04bsa052_u:676_0": "śīlena śobhanaṃ phalaṃ milati",
  "S04bsa052_u:dhs_23.77_0": "yathā pakṣairdṛḍhaiḥ pakṣī svedacchatraṃ nihanti (vai) /",
  "S04bsa052_u:dhs_23.77_1": "tathā naro dṛḍhaḥ śīlairdevalokāya kalpyate //",
  "S04bsa052_u:dhs_23.78_0": "śrutimātraṃ ca (tacchīlaṃ) ramyād ramyataraṃ ca tat /",
  "S04bsa052_u:dhs_23.78_1": "labhate puruṣaḥ kartā phalaṃ śīlasya śobhanam //",
  "S04bsa052_u:dhs_23.79_0": "dānaśīlataporatnaṃ hṛdayaiśca samāśritam /",
  "S04bsa052_u:dhs_23.79_1": "devatā vā manuṣyo vā labhate paramaṃ padam //",
  "S04bsa052_u:dhs_23.80_0": "antarbahiśca niḥsārāḥ puruṣā dharmavarjitāḥ /",
  "S04bsa052_u:dhs_23.80_1": "saṃsārāt phalakāṅkṣibhyaḥ saddharmo na (ca) rocate //",
  "S04bsa052_u:dhs_23.81_0": "antarbahiśca ye sārāste narā vastuto dṛḍhāḥ /",
  "S04bsa052_u:dhs_23.81_1": "ye dharmacāriṇaḥ śāntāḥ parasattvahitaiṣiṇaḥ //",
  "S04bsa052_u:677_0": "anuttaraḥ śīlavatāṃ sugandhaḥ",
  "S04bsa052_u:dhs_23.82_0": "na ketakī campakapuṣpagandhā, tamālake nāgarucaśca gandhaḥ /",
  "S04bsa052_u:dhs_23.82_1": "prayānti gandhā hiṃ yathā sureṇa, anuttaraḥ śīlavatāṃ sugandhaḥ //",
  "S04bsa052_u:678_0": "dauḥśīlyaṃ sadā varjyam",
  "S04bsa052_u:dhs_23.83_0": "tasmācchīlaṃ sadā kārya dānajñānatapodhanaiḥ /",
  "S04bsa052_u:dhs_23.83_1": "dauḥśīlyaṃ ca sadā varjyaviṣaśastrānalopanam //",
  "S04bsa052_u:679_0": "śīlena eva sukhamavāpnute",
  "S04bsa052_u:dhs_23.84_0": "evaṃ surakṣitaṃ śīlaṃ narān nayati saṅgatim /",
  "S04bsa052_u:dhs_23.84_1": "na hi śīlādṛte kaścit padaṃ sukhamavāpnute //",
  "S04bsa052_u:680_0": "devaguṇasadṛśaṃ śīlaṃ sadācaret",
  "S04bsa052_u:dhs_23.85_0": "tasmād devaguṇaṃ matvā śīlameva sadācaret /",
  "S04bsa052_u:dhs_23.85_1": "na śīlasadṛśaṃ kiñcidanyat trāṇamihāsti vai //",
  "S04bsa052_u:681_0": "// iti śīlavargastrayoviṃśaḥ //",
  "S04bsa052_u:682_0": "(24) kṣāntivargaḥ",
  "S04bsa052_u:683_0": "kṣamābhūṣaṇenaiva bhūṣito bhavati pumān",
  "S04bsa052_u:dhs_24.1_0": "kṣāntyā vibhūṣitaḥ jīva bhūṣito netarairdhanaiḥ /",
  "S04bsa052_u:dhs_24.1_1": "dhanaṃ vinā samāyāti kṣāntiṃ naiva kathañcana //",
  "S04bsa052_u:dhs_24.2_0": "kṣamāvān puruṣaḥ sarvapriyo bhavati dehinām /",
  "S04bsa052_u:dhs_24.2_1": "pūjyate daivatairnityaṃ tasmāt kṣāntiḥ parantapa ! //",
  "S04bsa052_u:684_0": "kṣamāvān puruṣaḥ sarvatra pūjyate",
  "S04bsa052_u:dhs_24.3_0": "kṣamāvān puruṣaḥ sarvaiḥ krodhadoṣairvivarjitaḥ /",
  "S04bsa052_u:dhs_24.3_1": "yaśasā pūjyate nityamiha loke paratra ca //",
  "S04bsa052_u:685_0": "kṣāntidhanaṃ sarvottamam",
  "S04bsa052_u:dhs_24.4_0": "kṣāntirdhanaṃ dhanaṃ śīlaprajñāvardhanameva ca /",
  "S04bsa052_u:dhs_24.4_1": "dhanānyanyāni śastāni na hitasya kathañcana //",
  "S04bsa052_u:686_0": "sadbhiḥ kṣamāvāneva pūjyate",
  "S04bsa052_u:dhs_24.5_0": "pūjyate satataṃ sadbhiryaśasā caiva pūjyate /",
  "S04bsa052_u:dhs_24.5_1": "kṣamāvān puruṣaḥ sarvastamāt kṣāntiparo bhavet //",
  "S04bsa052_u:687_0": "krodhaviṣasya kṣamaiva bheṣajam",
  "S04bsa052_u:dhs_24.6_0": "kṣāntiḥ krodhaviṣasyāsya bheṣajaṃ paramaṃ matam /",
  "S04bsa052_u:dhs_24.6_1": "kṣāntyāvināśitaḥ krodho 'narthāyopajāyate //",
  "S04bsa052_u:dhs_24.7_0": "jñānaśīlābhibhūtānāṃ bāliśānāṃ viśeṣataḥ /",
  "S04bsa052_u:dhs_24.7_1": "pratīpakārya kurute kṣāntirmārganidarśikā //",
  "S04bsa052_u:688_0": "kṣamāvanta eva loke dhaninaḥ",
  "S04bsa052_u:dhs_24.8_0": "sa dharmadhanahīnānāṃ bhramatāṃ gatipañcake /",
  "S04bsa052_u:dhs_24.8_1": "yeṣāṃ kṣāntimayaṃ dravyaṃ te loke dhaninaḥ smṛtāḥ //",
  "S04bsa052_u:dhs_24.9_0": "tamonicayakāntāre dṛḍhakrodhena dustare /",
  "S04bsa052_u:dhs_24.9_1": "kṣāntyā yathā smṛtāḥ sadbhistaranti khula mānavāḥ //",
  "S04bsa052_u:dhs_24.10_0": "saddharmapāṭhanaṣṭānāṃ deśikā kṣāntiruttamā /",
  "S04bsa052_u:dhs_24.10_1": "apāyabhayabhītānāṃ na bhayaṃ kṣāntirucyate //",
  "S04bsa052_u:689_0": "nṛṇāṃ kṣāntiḥ sukhāvahā",
  "S04bsa052_u:dhs_24.11_0": "sukhāvahā sadā nṛṇāṃ duḥkhasya ca vighātikā /",
  "S04bsa052_u:dhs_24.11_1": "kṣemasamprāpikā nityaṃ viśvāsaguṇakārikā //",
  "S04bsa052_u:dhs_24.12_0": "śubhāsti nāyikā dhanyā hyaśubhebhyo vivarjitā /",
  "S04bsa052_u:dhs_24.12_1": "mokṣasaṃdeśikā puṃsāṃ saṃsārabhayanāśikā //",
  "S04bsa052_u:690_0": "kṣāntiḥ narakāgnivināśikā svargasopānabhūtā ca",
  "S04bsa052_u:dhs_24.13_0": "svargasopānabhūtā sā narakāgnivināśikā /",
  "S04bsa052_u:dhs_24.13_1": "trāyate pretalokātsā tiryagyonau tathaiva ca //",
  "S04bsa052_u:691_0": "kṣāntiḥ sanmārgāmṛtadīpikā",
  "S04bsa052_u:dhs_24.14_0": "sā guṇaudhaiḥ sadā pūrṇā śivā bhavati dehinām /",
  "S04bsa052_u:dhs_24.14_1": "sā praśaste sukhe prāpte kṣāntiḥ kāryā prayatnataḥ /",
  "S04bsa052_u:dhs_24.14_2": "sarvalokasya māteva sanmārgāmṛtadīpikā //",
  "S04bsa052_u:692_0": "// iti kṣāntivargaścaturviṃśaḥ //",
  "S04bsa052_u:693_0": "(25) vīryavargaḥ",
  "S04bsa052_u:694_0": "deśakriyāyuktāni kāryāṇi siddhayanti",
  "S04bsa052_u:dhs_25.1_0": "deśakālopapannasya kriyātithyocitasya ca /",
  "S04bsa052_u:dhs_25.1_1": "nyāyenārabhyamāṇasya vīryasya sakalaṃ phalam //",
  "S04bsa052_u:dhs_25.2_0": "nyāyadeśakriyāhīnā adharmeṇa vivarjitāḥ /",
  "S04bsa052_u:dhs_25.2_1": "sīdanti kāryanikarā vīryeṇa parivarjitāḥ //",
  "S04bsa052_u:695_0": "ārabdhavīryā mokṣaṃ prāpnuvanti",
  "S04bsa052_u:dhs_25.3_0": "dhyānenārabdhavīryeṇa mokṣaṃ gacchanti paṇḍitāḥ /",
  "S04bsa052_u:dhs_25.3_1": "bhavakṣipta ivākāro devaloke prayānti ca //",
  "S04bsa052_u:dhs_25.4_0": "yānyārabdhāni kāryāṇi vīryavad balinā nṛṇā /",
  "S04bsa052_u:dhs_25.4_1": "tāni tāni prasiddhāni vipulāni bhavanti ca //",
  "S04bsa052_u:dhs_25.5_0": "ye 'rthā lokottare siddhā ye ca lokeṣu sammatāḥ /",
  "S04bsa052_u:dhs_25.5_1": "te vīryeṇa prasādhyante vīryahīnā na jātu vai //",
  "S04bsa052_u:dhs_25.6_0": "mandavīrya cirotsāhaṃ saddharmeṇa vivarjitam /",
  "S04bsa052_u:dhs_25.6_1": "naro viśati lokaṃ (ca) śaśāṅkamiva kalmaṣam //",
  "S04bsa052_u:696_0": "vīryavattā paramāṃ gatiṃ pradadāti",
  "S04bsa052_u:dhs_25.7_0": "āryāṣṭāṅgena mārgeṇa na jñānaparipālitaḥ /",
  "S04bsa052_u:dhs_25.7_1": "vīryavattāmahotsāho prayāti paramāṃ gatim //",
  "S04bsa052_u:697_0": "bodhiḥ vīryeṇāvāpyate",
  "S04bsa052_u:dhs_25.8_0": "vīryaṇāvāpyate bodhiḥ svavīryeṇa tathā mahī /",
  "S04bsa052_u:dhs_25.8_1": "arhattvaṃ vīryavadbhiśca tasmānnāgnisamā gatiḥ //",
  "S04bsa052_u:698_0": "uttamasthānaprāptyartha vīryārambhe matiḥ kāryā",
  "S04bsa052_u:dhs_25.9_0": "tasmād devān guṇān matvā vīryavān niyatendriyaḥ /",
  "S04bsa052_u:dhs_25.9_1": "vīryārambhe matiṃ kuryārnnāsti vīryasamarthanam //",
  "S04bsa052_u:dhs_25.10_0": "vīryārthī smṛtimān yaśca naro jñānaparāyaṇaḥ /",
  "S04bsa052_u:dhs_25.10_1": "prayātyanuttamaṃ sthānaṃ jarāmaraṇavarjitam //",
  "S04bsa052_u:699_0": "// iti vīryavargaḥ pañcaviṃśaḥ //",
  "S04bsa052_u:700_0": "(26) dhyānavargaḥ",
  "S04bsa052_u:701_0": "svasthaḥ kaḥ?",
  "S04bsa052_u:dhs_26.1_0": "asaṃsaktamaternityaṃ nityaṃ dhyānavihāriṇaḥ /",
  "S04bsa052_u:dhs_26.1_1": "viśuddhamanaso nityamekāgrabhiratasya ca //",
  "S04bsa052_u:dhs_26.2_0": "yasyaikāgrakaraṃ cittaṃ tasya doṣā na bādhakāḥ /",
  "S04bsa052_u:dhs_26.2_1": "sa doṣabhayanirmuktaḥ svastha ityabhidhīyate //",
  "S04bsa052_u:dhs_26.3_0": "ekāgrābhiratañceto vivekamanudhāvati /",
  "S04bsa052_u:dhs_26.3_1": "sarvatarkavinirmuktaḥ svastha ityabhidhīyate //",
  "S04bsa052_u:702_0": "cittasyaikāgratāṃ varṇayati",
  "S04bsa052_u:dhs_26.4_0": "yasya cittaṃ dhruvaṃ śāntaṃ nirvāṇābhirataṃ sadā /",
  "S04bsa052_u:dhs_26.4_1": "na tasyendriyajā doṣā bhavasya śubhahetavaḥ //",
  "S04bsa052_u:dhs_26.5_0": "yacca dhyānakṛtaṃ saukhyaṃ yacca (cittaṃ) samādhijam /",
  "S04bsa052_u:dhs_26.5_1": "cittaṃ tatsarvamekāgramate bhavati dehinaḥ //",
  "S04bsa052_u:703_0": "yatiḥ alaukikaṃ sukhaṃ bhuṅkte",
  "S04bsa052_u:dhs_26.6_0": "ekārāmasya yatino yat sukhaṃ jāyate hṛdi /",
  "S04bsa052_u:dhs_26.6_1": "yat saukhyamativijñeyaṃ na saukhyaṃ laukikaṃ matam //",
  "S04bsa052_u:704_0": "kīdṛśaṃ cittaṃ śāntiṃ samadhigacchati?",
  "S04bsa052_u:dhs_26.7_0": "ekāgrābhirataṃ cittaṃ viśuddhākṛtameva ca /",
  "S04bsa052_u:dhs_26.7_1": "doṣajālavinirmuktaṃ śāntiṃ samadhigacchati //",
  "S04bsa052_u:705_0": "jñānāmbhasā tṛṣṇāgniṃ hanti",
  "S04bsa052_u:dhs_26.8_0": "ekāntamanasā nityaṃ saṃkṣiptendriyapañcakaiḥ /",
  "S04bsa052_u:dhs_26.8_1": "tṛṣṇāgninātivṛddhaṃ ca hanti jñānāmbhasā budhaḥ //",
  "S04bsa052_u:dhs_26.9_0": "tasya tṛṣṇāvimuktasya viśuddhasya sukhaiṣiṇaḥ /",
  "S04bsa052_u:dhs_26.9_1": "akṣayaṃ cāvyayaṃ caiva padaṃ hi sthitamagrataḥ //",
  "S04bsa052_u:706_0": "nirvāṇapuragāmi vartma",
  "S04bsa052_u:dhs_26.10_0": "vitarkakuṭilaṃ ceto yatra yatropapadyate /",
  "S04bsa052_u:dhs_26.10_1": "ekālambanayuktena dhārya tena samādhinā /",
  "S04bsa052_u:dhs_26.10_2": "tasmādetat paraṃ vartma nirvāṇapuragāmikam //",
  "S04bsa052_u:707_0": "manonigrahaphalam",
  "S04bsa052_u:dhs_26.11_0": "etadagraṃ manaḥ kṣutvā hanyādarisamūhakam /",
  "S04bsa052_u:dhs_26.11_1": "mano hīdaṃ vinirgṛhya (sa) vetti dhyānajairdṛḍhaiḥ //",
  "S04bsa052_u:708_0": "nirupamaṃ dhyānajaṃ sukham",
  "S04bsa052_u:dhs_26.12_0": "(tatra sthitāḥ narāḥ śreṣṭhāḥ śraddhāvanto manīṣiṇaḥ) /",
  "S04bsa052_u:dhs_26.12_1": "prayānti paramaṃ sthānamaśokaṃ hatakilviṣam //",
  "S04bsa052_u:dhs_26.13_0": "nirviṣaskasya tuṣṭasya nirāgasyāpi dhīmataḥ",
  "S04bsa052_u:dhs_26.13_1": "yat sukhaṃ dhyānajaṃ bhāti kutastasyopamā parā //",
  "S04bsa052_u:709_0": "dhyānaiḥ paramaṃ padaṃ prāpyate",
  "S04bsa052_u:dhs_26.14_0": "etatsāraṃ sudhīrāṇāṃ yogināṃ pāragāminām /",
  "S04bsa052_u:dhs_26.14_1": "yadevedaṃ manaḥ śrutvā prayānti padamacyutam //",
  "S04bsa052_u:710_0": "// iti dhyānavargaḥ ṣaḍviṃśaḥ //",
  "S04bsa052_u:711_0": "(27) prajñāvargaḥ",
  "S04bsa052_u:712_0": "prajñā māteva hitakāriṇī",
  "S04bsa052_u:dhs_27.1_0": "dharmānusāriṇī prajñā vīryeṇa parivṛṃhitā /",
  "S04bsa052_u:dhs_27.1_1": "samādhibalasaṃyuktā māteva hitakāriṇī //",
  "S04bsa052_u:713_0": "prajñā gatipañcakāt trāyate",
  "S04bsa052_u:dhs_27.2_0": "sā hi santrāyate sarvān puruṣān gatipañcakāt /",
  "S04bsa052_u:dhs_27.2_1": "na mātā na pitā tatra gacchantamanugacchati //",
  "S04bsa052_u:dhs_27.3_0": "prajñāśikharamāruhya śīlakandaraśobhanam /",
  "S04bsa052_u:dhs_27.3_1": "bhavadoṣamidaṃ sarva paśyati (jñāna) bhūṣaṇaḥ //",
  "S04bsa052_u:714_0": "samādhinā bhavārṇavaṃ tarati",
  "S04bsa052_u:dhs_27.4_0": "indriyāṇīndriyārthebhyo yadā vindanti tatpadam /",
  "S04bsa052_u:dhs_27.4_1": "tadā samādhinā jñāna bhavasāgaramuttaret //",
  "S04bsa052_u:dhs_27.5_0": "dānaśīlatapodhyānairjñānamevāgramucyate /",
  "S04bsa052_u:dhs_27.5_1": "apavargād yadā jñānaṃ jñānaśīle sukhāvahe //",
  "S04bsa052_u:dhs_27.6_0": "cakṣuṣāṃ ca parā dṛṣṭā prajñoktā (yā)sunirmalā /",
  "S04bsa052_u:dhs_27.6_1": "mārgāṇāṃ cāṣṭamo mārgaḥ śivaḥ proktastathāgataiḥ //",
  "S04bsa052_u:715_0": "prajñābalaṃ sarvottamam",
  "S04bsa052_u:dhs_27.7_0": "caturṇā caiva satyānāmagre dve tu prakīrtite /",
  "S04bsa052_u:dhs_27.7_1": "bālānāṃ ca sadā dṛṣṭaṃ prajñābalamihottamam //",
  "S04bsa052_u:716_0": "janmapadvatirjñānaśastreṇa chettavyā",
  "S04bsa052_u:dhs_27.8_0": "jñānaśastreṇa tikṣṇena latā chedyā durāsadā /",
  "S04bsa052_u:dhs_27.8_1": "hantavyā doṣanivahāśchettavyā janmapaddhatiḥ //",
  "S04bsa052_u:717_0": "na jñānātparo bandhuḥ",
  "S04bsa052_u:dhs_27.9_0": "amṛtānāṃ paraṃ jñānaṃ śreyasāṃ nidhiruttamam /",
  "S04bsa052_u:dhs_27.9_1": "na jñānācca paraṃ bandhurna jñānāddhanamuttamam //",
  "S04bsa052_u:718_0": "jñānaśīlayutā prajñā sevitavyā",
  "S04bsa052_u:dhs_27.10_0": "jñānaśīlayutāvṛddhā vītarāgā gataspṛhāḥ /",
  "S04bsa052_u:dhs_27.10_1": "sevitavyāḥ sadā santastattvamārganidarśakāḥ //",
  "S04bsa052_u:719_0": "kleśādīn prajñāśastreṇa vidārayet",
  "S04bsa052_u:dhs_27.11_0": "prajñāvajreṇa tīkṣṇena mahodayavasena ca /",
  "S04bsa052_u:dhs_27.11_1": "mahāyogarathārūḍhaḥ kleśādīn pravidārayet //",
  "S04bsa052_u:720_0": "// iti prajñāvargaḥ saptaviṃśaḥ //",
  "S04bsa052_u:721_0": "(28) nirvāṇavargaḥ",
  "S04bsa052_u:722_0": "kleśakṣaya eva nirvāṇamārgaḥ",
  "S04bsa052_u:dhs_28.1_0": "kleśakṣayāt paraṃ saukhyaṃ kathayanti manīṣiṇaḥ /",
  "S04bsa052_u:dhs_28.1_1": "eṣa nirvāṇago mārgaḥ kathitastattvadarśakaiḥ //",
  "S04bsa052_u:dhs_28.2_0": "tatpadaṃ śāśvataṃ juṣṭaṃ kathayanti tathāgatāḥ /",
  "S04bsa052_u:dhs_28.2_1": "yatra janma na mṛtyurna vidyate duḥkhasambhavaḥ //",
  "S04bsa052_u:dhs_28.3_0": "vibhūtasyāpramattasya śāntasya vanacāriṇaḥ /",
  "S04bsa052_u:dhs_28.3_1": "alolupasya vīrasya nirvāṇasya vibhūtayaḥ //",
  "S04bsa052_u:723_0": "viṣayeṣvapramatto nirvāṇaṃ nāticiraṃ prāpnoti",
  "S04bsa052_u:dhs_28.4_0": "mitrāmitraprahīṇasya bhavarāgavivarjinaḥ /",
  "S04bsa052_u:dhs_28.4_1": "viṣayeṣvapramattasya nirvāṇaṃ nātidūrataḥ //",
  "S04bsa052_u:724_0": "śubhakarttṛ nirvāṇaṃ prāpnoti",
  "S04bsa052_u:dhs_28.5_0": "śubhakāryeṣu saktasya maitrīkāruṇyabhāvinaḥ /",
  "S04bsa052_u:dhs_28.5_1": "saṃsārabhayabhītasya nirvāṇaṃ nātidūrataḥ //",
  "S04bsa052_u:725_0": "kausīdyavirahitaḥ tvaritaṃ nirvāṇaṃ yāti",
  "S04bsa052_u:dhs_28.6_0": "kleśakṣayavidhijñasya nairātmyasyāpi tasya ca /",
  "S04bsa052_u:dhs_28.6_1": "kausīdyāccaiva muktasya nirvāṇaṃ nātidūrataḥ //",
  "S04bsa052_u:726_0": "vaśyendriyasya śāntasya nirvāṇaṃ samīpataram",
  "S04bsa052_u:dhs_28.7_0": "catuḥsatyavidhijñasya tridoṣavadhasevinaḥ /",
  "S04bsa052_u:dhs_28.7_1": "vaśyendriyasya śāntasya nirvāṇaṃ nātidūrataḥ //",
  "S04bsa052_u:dhs_28.8_0": "sukhaduḥkhamayaiḥ pāśairyasya ceto na hanyate /",
  "S04bsa052_u:dhs_28.8_1": "sa doṣabhayanirmuktaḥ pārago munirucyate //",
  "S04bsa052_u:727_0": "śubhānveṣī nirvāṇamadhigacchati",
  "S04bsa052_u:dhs_28.9_0": "puruṣo 'pāyabhīruśca pramādabalavarjakaḥ /",
  "S04bsa052_u:dhs_28.9_1": "śubhakārī śubhānveṣī nirvāṇamadhigacchati //",
  "S04bsa052_u:728_0": "// iti nirvāṇavargo 'ṣṭāviṃśaḥ //",
  "S04bsa052_u:729_0": "(29) mārgavargaḥ",
  "S04bsa052_u:730_0": "āryacatuṣṭayopāsakaḥ pāraṃ gacchati",
  "S04bsa052_u:dhs_29.1_0": "satyāni catvāri śivāni tāni, subhāvitānyeva samīkṣya vidvān /",
  "S04bsa052_u:dhs_29.1_1": "sucintako jātijarābhayebhyaḥ, pramucyaye pāramupaiti śāntaḥ //",
  "S04bsa052_u:731_0": "kāmeṣu saktaḥ bhavabhogabaddhaḥ bhavati",
  "S04bsa052_u:dhs_29.2_0": "acintako yastu vibhūtabuddhiḥ kāmeṣu sakto bhavabhogabaddhaḥ /",
  "S04bsa052_u:dhs_29.2_1": "sa bandhanaiḥ kāmamayairnibaddho, na mucyate jātijarābhayebhyaḥ //",
  "S04bsa052_u:732_0": "bhavārṇave sukhadraṣṭā ante narakaṃ yāti",
  "S04bsa052_u:dhs_29.3_0": "vicintya yo duḥkhamidaṃ viśālaṃ, na khedamāyāti bhavārṇavebhyaḥ /",
  "S04bsa052_u:dhs_29.3_1": "sa kāmavāṇairnihato hi mūḍhaḥ, kaṣṭāmavasthāṃ narake 'pi yāti //",
  "S04bsa052_u:dhs_29.4_0": "ābhyantaraṃ kṣemasukhaṃ ca hitvā, kiṃ kāmabhogābhiratā hi bālāḥ /",
  "S04bsa052_u:dhs_29.4_1": "naite bijānanti bhayaṃ ca tīvramabhyeti mṛtyurjvalanaprakāśaḥ //",
  "S04bsa052_u:733_0": "tattvamārgapradarśakaiḥ kimuktam?",
  "S04bsa052_u:dhs_29.5_0": "anityaduḥkhaśūnyo 'yamātmā kārakavarjitaḥ /",
  "S04bsa052_u:dhs_29.5_1": "saṃsāraḥ kathito buddhaiḥ tattvamārgapradarśakaiḥ //",
  "S04bsa052_u:dhs_29.6_0": "tena sarvamidaṃ tattvajñānaṃ jñeyaṃ samāsataḥ /",
  "S04bsa052_u:dhs_29.6_1": "jñānajñeyavinirmuktaṃ tṛtīyaṃ nopalabhyate //",
  "S04bsa052_u:734_0": "kaḥ tattvavidhijñaḥ?",
  "S04bsa052_u:dhs_29.7_0": "antapāravidhijño yaḥ ṣoḍaśākāratattvavit /",
  "S04bsa052_u:dhs_29.7_1": "ūrdhvagatividhijño hi kṣāntitattvavicakṣaṇaḥ //",
  "S04bsa052_u:735_0": "tattvavideva dharmatāmanuviśati",
  "S04bsa052_u:dhs_29.8_0": "agralokaikadharmajñaḥ samanantaratattvavit /",
  "S04bsa052_u:dhs_29.8_1": "sa dharmatāmanuviśed yathā (ca) na vikampate //",
  "S04bsa052_u:dhs_29.9_0": "dvayopāyavinirmukto naṣṭān nāśayate muhuḥ /",
  "S04bsa052_u:dhs_29.9_1": "naṣṭapāpagatirvīraḥ strotāpanno nirucyate //",
  "S04bsa052_u:dhs_29.10_0": "srotāṃsya kuśalā dharmā jīryante pāpagāminaḥ /",
  "S04bsa052_u:dhs_29.10_1": "mokṣāgninā pratapyante srotāpanno bhavatyataḥ //",
  "S04bsa052_u:dhs_29.11_0": "prasrabdhijaṃ mahodarkamuktaṃ saṃsāramokṣakam /",
  "S04bsa052_u:dhs_29.11_1": "tṛṣṇākṣayasukhaṃ dṛṣṭaṃ satyataḥ sukhakārakam //",
  "S04bsa052_u:736_0": "kaḥ sadaiva sukhī bhavati?",
  "S04bsa052_u:dhs_29.12_0": "nāvabadhnāti yaṃ tṛṣṇā na vitarkairvihasyate /",
  "S04bsa052_u:dhs_29.12_1": "samprāptabhavapārastu sukhī bhavati sarvadā //",
  "S04bsa052_u:737_0": "ārya mārgacatuṣṭayam anyonyaphalasambhūtam",
  "S04bsa052_u:dhs_29.13_0": "anyonyaphalasambhūta sarvataḥ sampravartate /",
  "S04bsa052_u:dhs_29.13_1": "tadeva kāraṇaṃ jñeyamāryamārgacatuṣṭayam //",
  "S04bsa052_u:dhs_29.14_0": "āryasatyeṣu viditaḥ puruṣo vidyate dhruvam /",
  "S04bsa052_u:dhs_29.14_1": "viṣayeṣu hi saṃghuṣṭaṃ jagad bhramati cakravat //",
  "S04bsa052_u:738_0": "kaḥ śreṣṭho mārgaḥ?",
  "S04bsa052_u:dhs_29.15_0": "sa mārgo deśakaḥ śreṣṭho yo mārgo bhāṣitaḥ śivaḥ /",
  "S04bsa052_u:dhs_29.15_1": "yena mārgeṇa prācīnā (dhruvaṃ) yātā manīṣiṇaḥ //",
  "S04bsa052_u:739_0": "triśaraṇagata eva sukhaṃ jīvati",
  "S04bsa052_u:dhs_29.16_0": "sujīvitaṃ bhavet tasya yasya buddhau sthitaṃ manaḥ /",
  "S04bsa052_u:dhs_29.16_1": "nahi buddhivinirmuktaṃ jīvitaṃ jīvitaṃ bhavet //",
  "S04bsa052_u:dhs_29.17_0": "sujīvitaṃ bhavet tasya yasya dharme sthitaṃ manaḥ /",
  "S04bsa052_u:dhs_29.17_1": "nahi dharmavinirmuktaṃ jīvitaṃ jīvitaṃ bhavet //",
  "S04bsa052_u:dhs_29.18_0": "sujīvitaṃ bhavet tasya yasya saṅghe sthitaṃ manaḥ /",
  "S04bsa052_u:dhs_29.18_1": "nahi saṅghavinirmuktaṃ jīvitaṃ jīvitaṃ bhavet //",
  "S04bsa052_u:740_0": "keṣāṃ sujīvitaṃ jīvanam?",
  "S04bsa052_u:dhs_29.19_0": "sujīvitaṃ bhavet tasya yasya satye sthitaṃ manaḥ /",
  "S04bsa052_u:dhs_29.19_1": "nahi satyavinirmuktaṃ jīvitaṃ jīvitaṃ bhavet //",
  "S04bsa052_u:dhs_29.20_0": "sujīvitaṃ bhavet tasya yasya mārge sthitaṃ manaḥ /",
  "S04bsa052_u:dhs_29.20_1": "nahi mārgavinirmuktaṃ jīvitaṃ jīvitaṃ bhavet //",
  "S04bsa052_u:dhs_29.21_0": "nirvāṇagamane yasya nityaṃ buddhiravasthitā /",
  "S04bsa052_u:dhs_29.21_1": "sa doṣādeva nirmukto na devaḥ krīḍati svayam //",
  "S04bsa052_u:741_0": "kīdṛśī krīḍā sukhodbhāvikā?",
  "S04bsa052_u:dhs_29.22_0": "yā bhavavyāpinī krīḍā nityamekāgracetasaḥ /",
  "S04bsa052_u:dhs_29.22_1": "sā sukhodbhāvikā krīḍā na krīḍā rāgakārikā //",
  "S04bsa052_u:742_0": "kena mārgeṇa śivaṃ sthānaṃ milati?",
  "S04bsa052_u:dhs_29.23_0": "sukhādīniha satyāni yathā dāntena vindati /",
  "S04bsa052_u:dhs_29.23_1": "tadā kṣemaṃ śivaṃ sthānaṃ prāpnoti puruṣottamaḥ //",
  "S04bsa052_u:743_0": "// iti mārgavarga ekonatriṃśaḥ //",
  "S04bsa052_u:744_0": "(30) bhikṣuvargaḥ",
  "S04bsa052_u:745_0": "ādarśo bhikṣuḥ lokamārgadarśakaḥ",
  "S04bsa052_u:dhs_30.1_0": "yo hinasti na bhūtāni mitravettā sadākṣayaḥ /",
  "S04bsa052_u:dhs_30.1_1": "pitṛvat sarvabhūtāni lokastamanupaśyati //",
  "S04bsa052_u:dhs_30.2_0": "adattādānavirato nityaṃ jñānī jitendriyaḥ /",
  "S04bsa052_u:dhs_30.2_1": "praśāntadehakarmā (ca) tīrṇasambhavasaṅkramaḥ //",
  "S04bsa052_u:dhs_30.3_0": "nāpyālekhyagatā nāpi cakṣuṣā sā nirīkṣyate /",
  "S04bsa052_u:dhs_30.3_1": "hatakāmo dṛṣṭasatyo muktastādṛśa ucyate //",
  "S04bsa052_u:dhs_30.4_0": "samaloṣṭāśmakanakaḥ vītaśokaḥ samāhitaḥ /",
  "S04bsa052_u:dhs_30.4_1": "na kleśoragasampṛktaḥ sa saukhyaṃ dhruvamāpnuyāt //",
  "S04bsa052_u:746_0": "kaḥ bhikṣurvidyate?",
  "S04bsa052_u:dhs_30.5_0": "arthānarthasamo yasya lābhālābhau tathaiva ca /",
  "S04bsa052_u:dhs_30.5_1": "sukhaduḥkhasamāyuktaḥ bhikṣuḥ sa khalu kathyate //",
  "S04bsa052_u:dhs_30.6_0": "mitrāmitraprahīṇo yaḥ samacetā jitendriyaḥ /",
  "S04bsa052_u:dhs_30.6_1": "vibheti yo na viṣayaiḥ vijñeyastādṛśo yatiḥ //",
  "S04bsa052_u:747_0": "viṣayadveṣī nirvāṇamadhigacchati",
  "S04bsa052_u:dhs_30.7_0": "viṣamatvāddhi viṣayān dveṣṭi dhīro gatavyathaḥ /",
  "S04bsa052_u:dhs_30.7_1": "na tasya dūre nirvāṇaṃ samyaksambuddhadeśitam //",
  "S04bsa052_u:dhs_30.8_0": "udayavyayatattvajñaḥ samyagdṛṣṭiralolupaḥ /",
  "S04bsa052_u:dhs_30.8_1": "himavāniva niṣkramya saṃsārānmuktahetukaḥ //",
  "S04bsa052_u:dhs_30.9_0": "tṛṇacandanatulyo hi samatṛṣṇāmbarāśinaḥ /",
  "S04bsa052_u:dhs_30.9_1": "sa kauśeyasaṅghaṭitatṛṣṇayā naiva bādhate //",
  "S04bsa052_u:dhs_30.10_0": "lābhasatkārasantuṣṭaḥ santuṣṭastṛṇasaṃstaraiḥ /",
  "S04bsa052_u:dhs_30.10_1": "vahnivallābhasatkāraṃ yaḥ paśyati sa paśyati //",
  "S04bsa052_u:748_0": "buddhadeśitāḥ bhikṣudharmāḥ",
  "S04bsa052_u:dhs_30.11_0": "vāhyate yo na viṣayaistṛṇanadyā na vāhayate /",
  "S04bsa052_u:dhs_30.11_1": "svakarmaphalatattvajñaḥ sa bhikṣurbuddhadeśitaḥ //",
  "S04bsa052_u:dhs_30.12_0": "nātītaṃ śocate yo hi buddhayā (caiva) gataspṛhaḥ /",
  "S04bsa052_u:dhs_30.12_1": "pratyutpannakriyāyogī na buddhistasya lipyate //",
  "S04bsa052_u:dhs_30.13_0": "nirvāṇe (ca) matiryasya dharme nityaṃ sthitā bhavet /",
  "S04bsa052_u:dhs_30.13_1": "na vartate sa saṃsāre śukladharmasamāvṛtaḥ //",
  "S04bsa052_u:dhs_30.14_0": "nāvilaṃ kriyate yasya cittaṃ vidyāgnikalpayā /",
  "S04bsa052_u:dhs_30.14_1": "dāruvadviṣayā yasya tasya duḥkhaṃ na vidyate //",
  "S04bsa052_u:dhs_30.15_0": "indriyāṇi vaśe yasya cendriyeṣu vaśānugaḥ /",
  "S04bsa052_u:dhs_30.15_1": "hriyate yaḥ pumarthaino nikaṣastādṛśo muniḥ //",
  "S04bsa052_u:dhs_30.16_0": "sādhuvaddhimano yasya kṣamāvān priyadarśanaḥ /",
  "S04bsa052_u:dhs_30.16_1": "prahlādayati cetāṃsi sa nṛṇāṃ śaśivanmuniḥ //",
  "S04bsa052_u:dhs_30.17_0": "aruṇābhirato yastu harmyāgreṣu na rajyati /",
  "S04bsa052_u:dhs_30.17_1": "santuṣṭaḥ pāṃśukūlena bhikṣurbhikṣārato bhavet //",
  "S04bsa052_u:dhs_30.18_0": "śānto dāntaḥ sudhīrarthāt tattvavit sukhaduḥkhayoḥ /",
  "S04bsa052_u:dhs_30.18_1": "sa yātyuttamamadhvānaṃ yatra gatvā na śocati //",
  "S04bsa052_u:dhs_30.19_0": "ṛjumatpātakānyasya nityaṃ dhyānaparāyaṇaḥ /",
  "S04bsa052_u:dhs_30.19_1": "prākṛtaiśca malai(rhīnaḥ) sa yogī satyavartmani //",
  "S04bsa052_u:dhs_30.20_0": "sarvendriyavighātī yaḥ sarvabhūtahite rataḥ /",
  "S04bsa052_u:dhs_30.20_1": "śānto dāntendriyaḥ svastho bhikṣurbhavati tādṛśaḥ //",
  "S04bsa052_u:dhs_30.21_0": "ṣaḍindriyarathārūḍho rāgaśatrunivārakaḥ /",
  "S04bsa052_u:dhs_30.21_1": "prajñādhīraḥ kriyāvān yaḥ sa śāntipadamaśnute //",
  "S04bsa052_u:dhs_30.22_0": "araṇyavāsī santuṣṭo bhūmivāsī samāhitaḥ /",
  "S04bsa052_u:dhs_30.22_1": "dhunāti pāpako dharmaścāyurmeghānivāmbaraḥ //",
  "S04bsa052_u:dhs_30.23_0": "śubhaṃ vā dehakarmāntaḥ śubhacaryāsu saṃrataḥ /",
  "S04bsa052_u:dhs_30.23_1": "tattvadṛṣṭiḥ kriyādakṣo nāśayanmārasādhanam //",
  "S04bsa052_u:749_0": "dayālurbhikṣurnirvāṇamārge sthito bhavati",
  "S04bsa052_u:dhs_30.24_0": "rāgātyaye na bādheta śubhacittaṃ gatālayam /",
  "S04bsa052_u:dhs_30.24_1": "maitryā kāruṇyabahulo bhikṣurnairyyāṇike sthitaḥ //",
  "S04bsa052_u:dhs_30.25_0": "yasya rūpādayo neṣṭā viṣayā bandhahetave /",
  "S04bsa052_u:dhs_30.25_1": "sa yāti paramāṃ śāntiṃ yatra gatvā na śocyate //",
  "S04bsa052_u:dhs_30.26_0": "hetupratyayatattvajñaḥ sūkṣmārthe kṛtaniścayaḥ /",
  "S04bsa052_u:dhs_30.26_1": "mokṣasrotasyabhiratastṛṣṇayā naiva rajyate //",
  "S04bsa052_u:dhs_30.27_0": "yo nādatte 'śubhaṃ karma śubhakarmarataḥ sadā /",
  "S04bsa052_u:dhs_30.27_1": "candrāṃśunirmalagatiryogī bhavati tādṛśaḥ //",
  "S04bsa052_u:dhs_30.28_0": "pradahan pāpakān dharmān śuṣkendhanamivānalaḥ /",
  "S04bsa052_u:dhs_30.28_1": "vibhrājate tribhuvane muktapāyo gatavyathaḥ //",
  "S04bsa052_u:dhs_30.29_0": "mokṣe 'sti yasya tu mano na saṃsāre kathañcana /",
  "S04bsa052_u:dhs_30.29_1": "nāsau badhnāti saṃsāre muktaḥ pakṣī yathāmbare //",
  "S04bsa052_u:dhs_30.30_0": "vedanodayatattvajño vedanāphalaniścayaḥ /",
  "S04bsa052_u:dhs_30.30_1": "sa mukta iti vijñeyastattvavid ṛtavāṃśca saḥ //",
  "S04bsa052_u:dhs_30.31_0": "tathāpyete sukhaduḥkhe mṛṣṭāmṛṣṭairna lipyate /",
  "S04bsa052_u:dhs_30.31_1": "dīptaṃ paśyati saṃsāraṃ yaḥ sa yogī satāṃ mataḥ //",
  "S04bsa052_u:750_0": "bhikṣurbhavati kīdṛśaḥ?",
  "S04bsa052_u:dhs_30.32_0": "athāmūḍhamatirnityaṃ nityaṃ dharmaparāyaṇaḥ /",
  "S04bsa052_u:dhs_30.32_1": "bhikṣuvṛttāvabhirato bhikṣurbhavati tādṛśaḥ //",
  "S04bsa052_u:dhs_30.33_0": "na tṛptirdarśanārāmaiḥ sādhūnāṃ darśane ratiḥ /",
  "S04bsa052_u:dhs_30.33_1": "niṣkrāntagṛhakalmāṣo bhikṣurbhavati tādṛśaḥ //",
  "S04bsa052_u:dhs_30.34_0": "na nṛtyagītasandarśī (satyaṃ) ca punarīkṣate /",
  "S04bsa052_u:dhs_30.34_1": "saṃrakṣito śmaśāneṣu bhikṣurbhavati tādṛśaḥ //",
  "S04bsa052_u:dhs_30.35_0": "ekāhaṃ paramaṃ piṇḍamādatte 'nyatra kāṅkṣati /",
  "S04bsa052_u:dhs_30.35_1": "tribhāgakukṣisantuṣṭo bhikṣurbhavati tādṛśaḥ //",
  "S04bsa052_u:dhs_30.36_0": "vastrottamavivarjī yaḥ pāṃsukūleṣu rajyate /",
  "S04bsa052_u:dhs_30.36_1": "muktāhāravihāro yo bhikṣurbhavati tādṛśaḥ //",
  "S04bsa052_u:dhs_30.37_0": "karmāṇyārabhate yo na nirāśaḥ sa ca karmasu /",
  "S04bsa052_u:dhs_30.37_1": "niruddhako noparato bhikṣurbhavati tādṛśaḥ //",
  "S04bsa052_u:dhs_30.38_0": "kāyakoṭivinirmukto mohadhvāntavivarjitaḥ /",
  "S04bsa052_u:dhs_30.38_1": "aliptaḥ pāpakairdharmaibhikṣurbhavati tādṛśaḥ //",
  "S04bsa052_u:dhs_30.39_0": "sarvāśayajanānītaḥ sarvāśayavivarjitaḥ /",
  "S04bsa052_u:dhs_30.39_1": "sarvāśayavinirmukto bhikṣurbhavati tādṛśaḥ //",
  "S04bsa052_u:dhs_30.40_0": "āryāṣṭāṅgena mārgeṇa nirvāṇapurataḥ sthitaḥ /",
  "S04bsa052_u:dhs_30.40_1": "sarvārthadharmatā hyeṣā bhikṣurbhavati tādṛśaḥ //",
  "S04bsa052_u:dhs_30.41_0": "śāntendriyo dṛḍhamatiḥ kāmapākavivarjitaḥ /",
  "S04bsa052_u:dhs_30.41_1": "ekāgrasaṃsthitamanā bhikṣurbhavati tādṛśaḥ //",
  "S04bsa052_u:dhs_30.42_0": "bhūmisaṅkramaṇajño yo bhūmitattvanidarśakaḥ /",
  "S04bsa052_u:dhs_30.42_1": "bhūmeḥ parāparajño yo bhikṣurbhavati tādṛśaḥ //",
  "S04bsa052_u:dhs_30.43_0": "sambhavāsambhavān dharmān hetupratyayasambhavān /",
  "S04bsa052_u:dhs_30.43_1": "jānīte vidhivat sarvān bhikṣurbhavati tādṛśaḥ //",
  "S04bsa052_u:dhs_30.44_0": "brahmacārī ṛtujñānī styānamiddhavivarjitaḥ /",
  "S04bsa052_u:dhs_30.44_1": "kalpodagro 'vanau dakṣo bhikṣurbhavati tādṛśaḥ //",
  "S04bsa052_u:dhs_30.45_0": "śamasthovipaśyanāśca caturdhyānarataśca yaḥ /",
  "S04bsa052_u:dhs_30.45_1": "ālaye muditārāmo bhikṣurbhavati tādṛśaḥ //",
  "S04bsa052_u:dhs_30.46_0": "pakṣiṇo gaganasthasya chāyevānugataḥ sadā /",
  "S04bsa052_u:dhs_30.46_1": "saddharmasyānujīvī sa bhikṣurbhavati tādṛśaḥ //",
  "S04bsa052_u:dhs_30.47_0": "kleśopakleśabadhakaḥ samadarśī śubhānvitaḥ /",
  "S04bsa052_u:dhs_30.47_1": "anāpānavidhijño yo bhikṣurbhavati tādṛśaḥ //",
  "S04bsa052_u:dhs_30.48_0": "anukramavidhijño yo yogavit tattvadarśakaḥ /",
  "S04bsa052_u:dhs_30.48_1": "pārāpāravidhijño yo bhikṣurbhavati tādṛśaḥ //",
  "S04bsa052_u:dhs_30.49_0": "yo na hṛṣyati harṣeṣu bhayeṣu na bibheti ca /",
  "S04bsa052_u:dhs_30.49_1": "mukto harṣabhayodvegairbhikṣurbhavati tādṛśaḥ //",
  "S04bsa052_u:dhs_30.50_0": "janmamaraṇatattvajñaḥ surāsuranamaskṛtaḥ /",
  "S04bsa052_u:dhs_30.50_1": "parāvarajñaḥ sattvānāṃ bhikṣurbhavati tādṛśaḥ //",
  "S04bsa052_u:dhs_30.51_0": "saṅghāṭimātrasaṃhṛṣṭaḥ sañcayeṣu na rajyate /",
  "S04bsa052_u:dhs_30.51_1": "alpeccho brahmacārī yo bhikṣurbhavati tādṛśaḥ //",
  "S04bsa052_u:dhs_30.52_0": "ekāśī vṛkṣamūle yaḥ sadā dhyānaṃ samīhate /",
  "S04bsa052_u:dhs_30.52_1": "lābhasatkāravirato bhikṣurbhavati tādṛśaḥ //",
  "S04bsa052_u:dhs_30.53_0": "upekṣākaruṇārāgo mokṣadoṣavivarjitaḥ /",
  "S04bsa052_u:dhs_30.53_1": "nirdagdhadoṣasarvasvo bhikṣurbhavati tādṛśaḥ //",
  "S04bsa052_u:dhs_30.54_0": "mandavīryakusīdānāṃ bhikṣūṇāṃ darśanāya ca /",
  "S04bsa052_u:dhs_30.54_1": "nānyayogābhirakto yo bhikṣurbhavati tādṛśaḥ //",
  "S04bsa052_u:dhs_30.55_0": "na śayyāsanasambhogī bhikṣurbuddhena bhāṣitaḥ /",
  "S04bsa052_u:dhs_30.55_1": "kausīdyabhirato yastu nāsau kalyāṇamarhati //",
  "S04bsa052_u:dhs_30.56_0": "kleśānāṃ mūlapākaṃ hi kausīdyaṃ yasya vidyate /",
  "S04bsa052_u:dhs_30.56_1": "tasya duḥkhaṃ mahāghoraṃ saṃsāre sampravartate //",
  "S04bsa052_u:dhs_30.57_0": "kausīdyameva yasyāsti tasya dharmo na vidyate /",
  "S04bsa052_u:dhs_30.57_1": "kevalaṃ vastramātreṇa 'bhikṣuḥ' sa iti kathyate //",
  "S04bsa052_u:751_0": "bhikṣurbhavati na tādṛśaḥ",
  "S04bsa052_u:dhs_30.58_0": "nādhyāpane ratiryasya na dhyānenāśu rakṣati /",
  "S04bsa052_u:dhs_30.58_1": "kevalaṃ vastumātreṇa bhikṣurbhavati tādṛśaḥ //",
  "S04bsa052_u:dhs_30.59_0": "vihārābhirato yastu na rato dharmagocare /",
  "S04bsa052_u:dhs_30.59_1": "strīmadyalolupamatibhikṣurasti na tādṛśaḥ //",
  "S04bsa052_u:dhs_30.60_0": "(bhavenmatiryasya nityaṃ vividhe) pāpakarmaṇi /",
  "S04bsa052_u:dhs_30.60_1": "sa bhikṣurdeśito buddhaiḥ na bhoktā svakagocare //",
  "S04bsa052_u:dhs_30.61_0": "varamāśīviṣaviṣaṃ kathitaṃ tāmrameva ca /",
  "S04bsa052_u:dhs_30.61_1": "bhuktasyātyantaduḥśīlairadhikaṃ pāpabhojanam //",
  "S04bsa052_u:dhs_30.62_0": "yo hi nārhati piṇḍāya nāsau piṇḍāya kalpate /",
  "S04bsa052_u:dhs_30.62_1": "yasya piṇḍikṛtāḥ kleśāḥ sarpā iva vileśayāḥ //",
  "S04bsa052_u:dhs_30.63_0": "sa bhikṣuḥ piṇḍabhojī syānna strīdarśanatatparaḥ /",
  "S04bsa052_u:dhs_30.63_1": "bandhakaṃ yadi cātmānaṃ kṛtvā paraśubhakṣatim //",
  "S04bsa052_u:752_0": "bhikṣurdurguṇānāṃ svarūpam",
  "S04bsa052_u:dhs_30.64_0": "kathaṃ sa bhikṣurvijñeyaḥ saṅgharatnapradūṣakaḥ /",
  "S04bsa052_u:dhs_30.64_1": "yasyeṣṭā lābhasatkārā viṣayā yasya sammatāḥ //",
  "S04bsa052_u:dhs_30.65_0": "nāridarśanasākāṅkṣī na bhikṣurna gṛhīva saḥ /",
  "S04bsa052_u:dhs_30.65_1": "rājaseviṣu sṛṣṭāśo madyapaḥ krodhanastathā //",
  "S04bsa052_u:dhs_30.66_0": "sadā bhikṣurbañcayate dāyakānnanu cetasā /",
  "S04bsa052_u:dhs_30.66_1": "upāyanānyupādāya rājadvārāśritā hi ye /",
  "S04bsa052_u:dhs_30.66_2": "saṃrabdhā gṛhibhiḥ sārdha yathā nāgā vanāśritāḥ //",
  "S04bsa052_u:dhs_30.67_0": "tasmāt tāneva puṣṇanti vāterṣyāste samāgatāḥ /",
  "S04bsa052_u:dhs_30.67_1": "putradārān parityajya ye śāntā ratnamāśritāḥ //",
  "S04bsa052_u:753_0": "bhikṣorguṇānāṃ māhātmyam",
  "S04bsa052_u:dhs_30.68_0": "prahāya doṣān yo bhikṣurasti darśanatattvavit /",
  "S04bsa052_u:dhs_30.68_1": "rūpādiskandhatattvajño mokṣāya yatate sadā //",
  "S04bsa052_u:dhs_30.69_0": "dharmāvabodhābhirato dhyānārāmavihāravān",
  "S04bsa052_u:dhs_30.69_1": "tattvalakṣaṇasambodhāt prāpnuyāt padamavyayam //",
  "S04bsa052_u:dhs_30.70_0": "maitryārāmo hi satatamudyukto dharmagocare /",
  "S04bsa052_u:dhs_30.70_1": "tattvalakṣaṇatattvajño bhikṣurbhavati tādṛśaḥ //",
  "S04bsa052_u:dhs_30.71_0": "yoniśastu matiryasya kāmakrodhairna hanyate /",
  "S04bsa052_u:dhs_30.71_1": "sa bhikṣuriti vijñeyo viparītastato 'nyathā //",
  "S04bsa052_u:dhs_30.72_0": "sarvabhūtadṛḍhaḥ śāntaḥ sarvasaṅgativarjitaḥ /",
  "S04bsa052_u:dhs_30.72_1": "sarvabandhananirmukto bhikṣurbhavati tattvavit //",
  "S04bsa052_u:dhs_30.73_0": "karmaṇi yasya vijñānaviṣayairyo na hanyate /",
  "S04bsa052_u:dhs_30.73_1": "nirmalaḥ syāt kanakavat santuṣṭo bhikṣurucyate //",
  "S04bsa052_u:dhs_30.74_0": "priyāpriye mano yasya na lepamanugacchati /",
  "S04bsa052_u:dhs_30.74_1": "saṅkalpānāṃ vidhijño yaḥ sarvapāpavivarjitaḥ //",
  "S04bsa052_u:dhs_30.75_0": "anyasaṃduṣṭacarito dharmaśīlo jitendriyaḥ /",
  "S04bsa052_u:dhs_30.75_1": "ahīnasatvo matimān bhikṣurbhavati tādṛśaḥ //",
  "S04bsa052_u:dhs_30.76_0": "śāstre śāstrārthavijñāne matiryasya sadā ratā /",
  "S04bsa052_u:dhs_30.76_1": "na pānabhojanarataḥ sa bhikṣuḥ śāntamānasaḥ //",
  "S04bsa052_u:754_0": "bhikṣoḥ svarūpanirūpaṇam",
  "S04bsa052_u:dhs_30.77_0": "vanāraṇyavihāreṣu śmaśāne tṛṇasaṃstare /",
  "S04bsa052_u:dhs_30.77_1": "ramate yasya tu mano bhikṣurbhavati tādṛśaḥ //",
  "S04bsa052_u:dhs_30.78_0": "doṣāṇāṃ karmatattvajñaḥ phalavit pariśeṣataḥ /",
  "S04bsa052_u:dhs_30.78_1": "hetupratyayatattvajño bhikṣuḥ syād vītakalmaṣaḥ //",
  "S04bsa052_u:dhs_30.79_0": "(hata) kilviṣakāntāro hatadoṣo jitendriyaḥ /",
  "S04bsa052_u:dhs_30.79_1": "punarbhavavidhijño yo bhikṣuḥ śāntamanāḥ (smṛta) //",
  "S04bsa052_u:dhs_30.80_0": "notkarṣo hṛṣṭahṛdaye nindayā naiva rūṣyati /",
  "S04bsa052_u:dhs_30.80_1": "samudratulyagāmbhīryo yogavān bhikṣurucyate //",
  "S04bsa052_u:dhs_30.81_0": "āveṇiko dṛḍhamatiḥ sūkṣmavādī na lolupaḥ /",
  "S04bsa052_u:dhs_30.81_1": "kāmavādī samo dakṣaḥ sa bhikṣuḥ śānta ucyate //",
  "S04bsa052_u:dhs_30.82_0": "kāmadhātūpagān hetūn rūpadhātau tathaiva ca /",
  "S04bsa052_u:dhs_30.82_1": "āruṣyeṣu ca tattvajñaḥ śāstrā bhikṣuḥ sa ucyate //",
  "S04bsa052_u:dhs_30.83_0": "na laukikakathāsaktaḥ śatrudoṣabadhe sadā /",
  "S04bsa052_u:dhs_30.83_1": "viṣavad yasya viṣayāḥ sa bhikṣurdeśito budhaiḥ //",
  "S04bsa052_u:dhs_30.84_0": "śuddhā yasya (hi)kāmeṣu matirbhavati nityaśaḥ /",
  "S04bsa052_u:dhs_30.84_1": "sa nirmuktamatirbhikṣurmuktaḥ saṃsārabandhanāt //",
  "S04bsa052_u:dhs_30.85_0": "dhyānādhyayanakarmaṇyaḥ kausīdyaṃ yasya dūrataḥ /",
  "S04bsa052_u:dhs_30.85_1": "hitakārī ca sattvānām āraṇyo bhikṣurucyate //",
  "S04bsa052_u:dhs_30.86_0": "praśnottaramatiryasya pratibhāvan jitendriyaḥ /",
  "S04bsa052_u:dhs_30.86_1": "sa dharmaḥ kathito jñeyo viparītastṛṇaiḥ samaḥ //",
  "S04bsa052_u:755_0": "buddhaśāsane kīdṛg bhikṣuḥ śastaḥ?",
  "S04bsa052_u:dhs_30.87_0": "kāyamānasabhīryasya sarvadā naiva khidyate /",
  "S04bsa052_u:dhs_30.87_1": "sarvakṛtyakaro jñeyo yaḥ saṅghāya ca tatparaḥ //",
  "S04bsa052_u:dhs_30.88_0": "na parārtha na lobhārtha yaśo 'rtha kurute na tu /",
  "S04bsa052_u:dhs_30.88_1": "saṅghakārye matiryasya sa muktaḥ sarvabandhanaiḥ //",
  "S04bsa052_u:dhs_30.89_0": "na svargārtha matiryasya lābhārtha yaśase na vā /",
  "S04bsa052_u:dhs_30.89_1": "nirvāṇārtha kriyā sarvā sa bhikṣuḥ srota ucyate //",
  "S04bsa052_u:dhs_30.90_0": "pāpebhyo nityavirataḥ satkṛtyeṣu rataḥ sadā /",
  "S04bsa052_u:dhs_30.90_1": "na pāpamitrasaṃsargī bhikṣuḥ syād buddhaśāsane //",
  "S04bsa052_u:dhs_30.91_0": "maitryā bhāvitacittasya dakṣasya ṛjucetasaḥ /",
  "S04bsa052_u:dhs_30.91_1": "śikṣāpadeṣu raktasya nirvāṇaṃ nātidūrataḥ //",
  "S04bsa052_u:dhs_30.92_0": "jarāmaraṇaśīlasya saṃsāravimukhasya ca /",
  "S04bsa052_u:dhs_30.92_1": "dhyāne 'pi na pramattasya nirvāṇaṃ nātidūrataḥ //",
  "S04bsa052_u:dhs_30.93_0": "anityatāvidhijñasya śūnyatāvatkriyāvataḥ /",
  "S04bsa052_u:dhs_30.93_1": "dhyānotkarṣavidhijñasya nirvāṇaṃ nātidūrataḥ //",
  "S04bsa052_u:dhs_30.94_0": "dhīro 'yamagracoro 'yaṃ yo 'yaṃ bhikṣurasaṃvṛtaḥ /",
  "S04bsa052_u:dhs_30.94_1": "antaḥpurīvarasrāvī bahiścīvarasaṃvṛtaḥ //",
  "S04bsa052_u:756_0": "dharmavinayād rikto bhikṣurduḥkhabhāgī bhavedeva",
  "S04bsa052_u:dhs_30.95_0": "yathā yatnamayo rāśiḥ sarvo 'sāraśca durbalaḥ /",
  "S04bsa052_u:dhs_30.95_1": "evaṃ sañcarati rikto vitatho bhikṣuvādikaḥ //",
  "S04bsa052_u:dhs_30.96_0": "sa nārakeyo duḥśīlaḥ saṅgharatnabahiṣkṛtaḥ /",
  "S04bsa052_u:dhs_30.96_1": "kāyasya bhedānnarakaṃ nīyate cittavañcitaḥ //",
  "S04bsa052_u:dhs_30.97_0": "vañcito dharmavinayād yāti tat svena karmaṇā /",
  "S04bsa052_u:dhs_30.97_1": "malinastamasā baddho duḥkhabhāgī bhaviṣyati //",
  "S04bsa052_u:dhs_30.98_0": "aprāvṛtaḥ śubhadhaman nagnaḥ sādhujugupsitaḥ /",
  "S04bsa052_u:dhs_30.98_1": "nayate narakaṃ ghoraṃ yathā dharmabahiṣkṛtaḥ //",
  "S04bsa052_u:dhs_30.99_0": "aśobhanasya nicayo duḥkhadvāramanāvṛtam /",
  "S04bsa052_u:dhs_30.99_1": "saṃsārabandhanaṃ tīvraṃ dauḥśīlyamiti kathyate //",
  "S04bsa052_u:dhs_30.100_0": "asaṃvareṇa yo dagdhaḥ sa dagdho vahninā bhṛśam /",
  "S04bsa052_u:dhs_30.100_1": "tasya saṃvarakṣīṇasya vinipāto dhruvaṃ sthitaḥ //",
  "S04bsa052_u:757_0": "kukartṛbhikṣurapi narakaṃ yāti",
  "S04bsa052_u:dhs_30.101_0": "manasā saṃvarasthena svācāraiḥ saṃvarāyate /",
  "S04bsa052_u:dhs_30.101_1": "samūḍhacaryāmāruhya narakāyopakalpate //",
  "S04bsa052_u:dhs_30.102_0": "aśubhaṃ vardhate tasya divārātrau ca sarvataḥ /",
  "S04bsa052_u:dhs_30.102_1": "yasya śīlamayaṃ ratnaṃ dauḥśīlyena nivāritam //",
  "S04bsa052_u:dhs_30.103_0": "dharmaśūnyasya riktasya tamasā saṃvṛtasya ca /",
  "S04bsa052_u:dhs_30.103_1": "vidyate 'saṃvarastasya yo na śaucāya kalpate //",
  "S04bsa052_u:dhs_30.104_0": "asaṃvaramayaḥ pāśo malinaḥ sādhuvarjitaḥ /",
  "S04bsa052_u:dhs_30.104_1": "ākarṣati sa duḥśīlān pāpiṣṭhān śīlavarjitān //",
  "S04bsa052_u:dhs_30.105_0": "asaṃvaraiśca dauḥśīlyaiḥ pāpaiśca saha saṅgatiḥ /",
  "S04bsa052_u:dhs_30.105_1": "dūtakā narakasyaite kāmānāmapi sevakāḥ //",
  "S04bsa052_u:dhs_30.106_0": "asaṃvṛtaprasūtasya capalasya viśeṣataḥ /",
  "S04bsa052_u:dhs_30.106_1": "pāpakarmābhiyuktasya narakaṃ nātidūrataḥ //",
  "S04bsa052_u:dhs_30.107_0": "kimete nāvagacchanti karmaṇāṃ sadṛśaṃ phalam /",
  "S04bsa052_u:dhs_30.107_1": "akṣipātāya mūḍhāya durmatau (ye) vimohitāḥ //",
  "S04bsa052_u:dhs_30.108_0": "ahanyahani vardhante pāpanadyo durāsadāḥ /",
  "S04bsa052_u:dhs_30.108_1": "duḥkhormimālāścapalāḥ pāpiṣṭhajanahāriṇaḥ //",
  "S04bsa052_u:dhs_30.109_0": "na teṣāṃ sukaraṃ janma na teṣāṃ sukaraṃ manaḥ /",
  "S04bsa052_u:dhs_30.109_1": "aśīlāḥ puruṣā ye vā śukladharmavivarjitāḥ //",
  "S04bsa052_u:758_0": "dharmo 'tyuccaḥ śubho mārgaḥ",
  "S04bsa052_u:dhs_30.110_0": "atyuccaśca śubho mārgaḥ sa 'dharma' iti kathyate /",
  "S04bsa052_u:dhs_30.110_1": "taṃ prāpyamanujaḥ śīghraṃ prayāti padamacyutam //",
  "S04bsa052_u:dhs_30.111_0": "tato 'pavādāḥ sādhyante śaktimantaḥ sukhāstu ye /",
  "S04bsa052_u:dhs_30.111_1": "saṃvarasya sadā dāsāsteṣāṃ duḥkhaṃ na vidyate /",
  "S04bsa052_u:dhs_30.111_2": "dauḥśīlyaparamo hyeṣa malinīkurute nṛṇām //",
  "S04bsa052_u:dhs_30.112_0": "ye śaikṣyapadavibhraṣṭā bhāgino narakasya te /",
  "S04bsa052_u:dhs_30.112_1": "evaṃ jñātvā naraḥ sarva saṃvaraṃ pratipadyate //",
  "S04bsa052_u:759_0": "śubhadharmī bhikṣurnirvāṇaṃ nāticiraṃ prāpnoti",
  "S04bsa052_u:dhs_30.113_0": "bhavārṇasya sarvasya setubhūto hi saṃvaraḥ /",
  "S04bsa052_u:dhs_30.113_1": "śuddhājīvaviśuddhasya śāntavaktrasya karmaṇaḥ //",
  "S04bsa052_u:dhs_30.114_0": "dhyāyino vipramuktasya nirvāṇaṃ nātidūrataḥ /",
  "S04bsa052_u:dhs_30.114_1": "dhūrdharasyāpramattasya śmaśānavanasevinaḥ //",
  "S04bsa052_u:dhs_30.115_0": "śāyino bhūtale nityaṃ nirvāṇaṃ nātidūrataḥ /",
  "S04bsa052_u:dhs_30.115_1": "pāṃśuśayyāvalambāṃsapātamekaṃ sajarjaram //",
  "S04bsa052_u:dhs_30.116_0": "santoṣaḥ phalamūlaiśca sa sukhī buddhasambhavaḥ /",
  "S04bsa052_u:dhs_30.116_1": "vipramuktasya kāmebhyaḥ santoṣo hītarasya ca //",
  "S04bsa052_u:dhs_30.117_0": "savimuktakacittasya nirvāṇaṃ nātidūrataḥ /",
  "S04bsa052_u:dhs_30.117_1": "kuhakāmalamuktasya rajo vā tasya tāyinaḥ //",
  "S04bsa052_u:dhs_30.118_0": "ākāśasamacittasya nirvāṇaṃ nātidūrataḥ /",
  "S04bsa052_u:dhs_30.118_1": "bahubaddhapadairyuktā vijñeyā (bhava)cārikā //",
  "S04bsa052_u:dhs_30.119_0": "nāśikā brahmacaryasya nirvāṇagatiduḥkhikā /",
  "S04bsa052_u:dhs_30.119_1": "sevyate yā janairnityaṃ prākṛtaiḥ śīlavarjitaiḥ //",
  "S04bsa052_u:dhs_30.120_0": "ajastraṃ parivarjyā sā dhyāyibhistattvadarśibhiḥ /",
  "S04bsa052_u:dhs_30.120_1": "daurbalyamūlamekā sā manaskārapraṇāśikā //",
  "S04bsa052_u:dhs_30.121_0": "nāśinī brahmacaryasya narakasya pradarśikā /",
  "S04bsa052_u:dhs_30.121_1": "bhraṃśikā svargamārgasya duḥkhasāgaraśoṣikā //",
  "S04bsa052_u:dhs_30.122_0": "dūtikā pretalokasya tiryagyoninipātikā /",
  "S04bsa052_u:dhs_30.122_1": "nāmnā saṅgaṇikā sevā saṃsāre bandhamātṛkā //",
  "S04bsa052_u:dhs_30.123_0": "dhyānādhyayanaśaktaiva varjyā nityaṃ hi bhikṣubhiḥ /",
  "S04bsa052_u:dhs_30.123_1": "dhyānādhyayananirmukto nimittābhirataḥ sadā //",
  "S04bsa052_u:760_0": "paradharmo bhayāvahaḥ",
  "S04bsa052_u:dhs_30.124_0": "vivarjitaḥ śubhairdharmairapāpagamanāya saḥ /",
  "S04bsa052_u:dhs_30.124_1": "svadharma yaḥ parityajya paradharmeṣu rajyate //",
  "S04bsa052_u:dhs_30.125_0": "dharmadvayaparibhraṣṭo vinipātāya kalpate /",
  "S04bsa052_u:dhs_30.125_1": "svagṛhaṃ yaḥ parityajya paraveśyāni tiṣṭhati //",
  "S04bsa052_u:dhs_30.126_0": "sadāyaṃ lāghavaṃ yāti nidhanaṃ cāśu gacchati /",
  "S04bsa052_u:dhs_30.126_1": "tathā yo vimatirbhūto vidvanmānī janecchayā //",
  "S04bsa052_u:dhs_30.127_0": "svadharmaviratiṃ kṛtvā paradharmeṣu vartate /",
  "S04bsa052_u:dhs_30.127_1": "adharme cāśayastasya paraliṅgopajīvinaḥ //",
  "S04bsa052_u:dhs_30.128_0": "tṛṇavidyābhilipto 'yaṃ pretaḥ pāpeṣu pacyate /",
  "S04bsa052_u:dhs_30.128_1": "yaśo 'ntaṃ padamāsthāya pāpakarmaṇi vartate //",
  "S04bsa052_u:761_0": "nāsau bhikṣurihocyate",
  "S04bsa052_u:dhs_30.129_0": "śaśvat sa patito dṛṣṭaḥ śāsanāntāt pravartate /",
  "S04bsa052_u:dhs_30.129_1": "nispṛhaḥ kāmacaryāsu nirāmodaḥ pravarjitaḥ //",
  "S04bsa052_u:dhs_30.129_2": "ārabdhavīryaḥ santuṣṭo dhyāyī bhikṣurihocyate //",
  "S04bsa052_u:dhs_30.130_0": "na ca kāmeṣu saṃsakto nityāhāravihāravān /",
  "S04bsa052_u:dhs_30.130_1": "kāṣāyasaṃvṛtaḥ kṣauro nāsau bhikṣurihocyate //",
  "S04bsa052_u:dhs_30.131_0": "nimittabodhako (yastu) nakṣatragaticintakaḥ /",
  "S04bsa052_u:dhs_30.131_1": "rājasevāpramattaśca na sa bhikṣurihocyate //",
  "S04bsa052_u:dhs_30.132_0": "vaidyakarmāṇi kurvaśca śruti saṅgrathanaṃ tathā /",
  "S04bsa052_u:dhs_30.132_1": "saṅkīrṇā dinacaryā ca kurvan bhikṣuḥ praṇaśyati //",
  "S04bsa052_u:dhs_30.133_0": "dhyānādhyayanavidveṣī rataḥ saṅgaṇikāsu ca /",
  "S04bsa052_u:dhs_30.133_1": "lobhasatkāralābhaṃ ca kurvan bhikṣuḥ praṇaśyati //",
  "S04bsa052_u:dhs_30.134_0": "suvarṇadhātusaṃsakto bahumitraratiśca yaḥ /",
  "S04bsa052_u:dhs_30.134_1": "anyalābhābhilāṣito bhikṣuḥ patati śāsanāt //",
  "S04bsa052_u:dhs_30.135_0": "tapasaḥ saṅganirmukto na pāpagaṇasevakaḥ /",
  "S04bsa052_u:dhs_30.135_1": "saktūdakena santuṣṭaḥ sa bhikṣurniṣṭhuraḥ smṛtaḥ //",
  "S04bsa052_u:762_0": "kaḥ śuddho bhikṣuḥ?",
  "S04bsa052_u:dhs_30.136_0": "āgatān viṣayān sarvān tyajati jvalanopamān /",
  "S04bsa052_u:dhs_30.136_1": "viśuddhadoṣo maṇivacchuddho bhikṣurihocyate //",
  "S04bsa052_u:dhs_30.137_0": "antarbahirviśuddhātmā jñānādibhiralaṅkṛtaḥ /",
  "S04bsa052_u:dhs_30.137_1": "śraddhayā śīlavastreṇa kriyāvān bhikṣurucyate //",
  "S04bsa052_u:dhs_30.138_0": "lobhadharmavyatīto yaḥ sthito merurivācalaḥ /",
  "S04bsa052_u:dhs_30.138_1": "sarvalokapriyaḥ śāntaḥ pārago bhikṣurucyate //",
  "S04bsa052_u:dhs_30.139_0": "trirātrivāsī kutrāpi kuśāsanavidhārakaḥ /",
  "S04bsa052_u:dhs_30.139_1": "girigahvarasevī ca vimukto bhikṣurucyate //",
  "S04bsa052_u:dhs_30.140_0": "pāpabhīrurasaṃsparśī saṃvṛtaḥ ca susaṃvṛtaḥ /",
  "S04bsa052_u:dhs_30.140_1": "jñānasevī sthiraḥ śānta ekākī bhikṣurucyate //",
  "S04bsa052_u:dhs_30.141_0": "acalaḥ priyavādī ca pāpamitravivarjitaḥ /",
  "S04bsa052_u:dhs_30.141_1": "aśaktaḥ sarvakṛtyeṣu mukto bhikṣurihocyate //",
  "S04bsa052_u:763_0": "rājasevā kukaṣāyoktisevā",
  "S04bsa052_u:dhs_30.142_0": "rājasevā vigarhyāsti bhikṣoścāraṇyavāsinaḥ /",
  "S04bsa052_u:dhs_30.142_1": "kukaṣāyoktisevāsau mṛtyutaskarajīvikā //",
  "S04bsa052_u:dhs_30.143_0": "na hi rājasevako bhikṣuryaḥ sevyo devatairapi /",
  "S04bsa052_u:dhs_30.143_1": "na hiṃsāsavasaṃsṛṣṭo mahate 'śucisevakaḥ //",
  "S04bsa052_u:764_0": "bhikṣoḥ rājasevā na śobhate",
  "S04bsa052_u:dhs_30.144_0": "nirmalasya nirāmasya nispṛhasya ca dehinaḥ /",
  "S04bsa052_u:dhs_30.144_1": "saṃsārabhayabhītasya rājasevā na śobhate //",
  "S04bsa052_u:dhs_30.145_0": "vanāraṇyaśmaśāneṣu palvalo giribhūmiṣu /",
  "S04bsa052_u:dhs_30.145_1": "prāntabhūmiṣu grāmasya sthitaḥ bhikṣuḥ praśobhate //",
  "S04bsa052_u:dhs_30.146_0": "vanāraṇyaśmaśāneṣu bhikṣurna rājasevayā /",
  "S04bsa052_u:dhs_30.146_1": "dhyānādhyayananirmuktaḥ kavalāhārabhojitā /",
  "S04bsa052_u:dhs_30.146_2": "na bhikṣuriti vijñeyaḥ piśācasamamānasaḥ //",
  "S04bsa052_u:dhs_30.147_0": "dhyānāddhi vimalaṃ saukhyaṃ pravadanti manīṣiṇaḥ /",
  "S04bsa052_u:dhs_30.147_1": "na tatsukhātsukhaṃ cānyadasti loke kathañcana //",
  "S04bsa052_u:dhs_30.148_0": "taduttamadhyānasukhaṃ muktvā yaḥ puruṣādhamaḥ /",
  "S04bsa052_u:dhs_30.148_1": "raseṣu ramate bālastena mūḍho vihanyate //",
  "S04bsa052_u:dhs_30.149_0": "viṣayairbhrāmitasyāsya nityaṃ tadgatacetasaḥ /",
  "S04bsa052_u:dhs_30.149_1": "vardhante 'kuśalā dharmāḥ paralokāpakarṣakāḥ //",
  "S04bsa052_u:765_0": "ātmajño bhikṣurnirvāṇamadhigacchati",
  "S04bsa052_u:dhs_30.150_0": "ātmano yānahīnaśca gurupṛcchanakastathā /",
  "S04bsa052_u:dhs_30.150_1": "bhikṣurudyuktavīryaśca nirvāṇamadhigacchati //",
  "S04bsa052_u:dhs_30.151_0": "śrutaṃ yāvad bhavatyeva tāvadeva prabhāṣate /",
  "S04bsa052_u:dhs_30.151_1": "ātmajño mānahīnaśca bhikṣurbhavati tattvavid //",
  "S04bsa052_u:dhs_30.152_0": "mānāpamānahīno yo mārgāmārgavicakṣaṇaḥ /",
  "S04bsa052_u:dhs_30.152_1": "svaparārthavidhijño yaḥ sa tuṣṭo bhikṣurucyate //",
  "S04bsa052_u:766_0": "māninaḥ kutaḥ śāntiḥ?",
  "S04bsa052_u:dhs_30.153_0": "māninaḥ krūramanasaścapalasyālpamedhasaḥ /",
  "S04bsa052_u:dhs_30.153_1": "lābhasatkārayātasya kutaḥ śāntirbhaviṣyati? //",
  "S04bsa052_u:dhs_30.154_0": "prasannācārayuktasya jñānagocarasevinaḥ /",
  "S04bsa052_u:dhs_30.154_1": "saṃsāradoṣabhītasya pravrajyā saphalā matā //",
  "S04bsa052_u:dhs_30.155_0": "svabhāvaparabhāveṣu yasya buddhirnamuñcati /",
  "S04bsa052_u:dhs_30.155_1": "na karmaṇyavipāke ca mārgāmārge tathaiva ca //",
  "S04bsa052_u:dhs_30.156_0": "sadācāraviyuktasya sukhaduḥkhābhayasya ca /",
  "S04bsa052_u:dhs_30.156_1": "nivāsopahato bhikṣurbālavad dṛśyate paraiḥ //",
  "S04bsa052_u:dhs_30.157_0": "tṛṇavallaghutāṃ yāti svārthācca parihīyate /",
  "S04bsa052_u:dhs_30.157_1": "nivāsopahato bhikṣuḥ parihīṇavane sthitaḥ //",
  "S04bsa052_u:dhs_30.158_0": "dhyānādhyayanakṛtyeṣu mano naiva pravartate /",
  "S04bsa052_u:dhs_30.158_1": "nivāsopahato bhikṣurjanasañcayatatparaḥ //",
  "S04bsa052_u:dhs_30.159_0": "sañcayavyagramanasā jīvitaṃ parihīyate /",
  "S04bsa052_u:dhs_30.159_1": "kṣiṇoti retasaṃ svasya jīvitaṃ naiva gacchati //",
  "S04bsa052_u:767_0": "kaḥ durgatiṃ yāti?",
  "S04bsa052_u:dhs_30.160_0": "na ca vindati yat kṛtvā sukhamanyatra bhujyate /",
  "S04bsa052_u:dhs_30.160_1": "nivāsopahato bhikṣurjanasañcayatatparaḥ /",
  "S04bsa052_u:dhs_30.160_2": "pāpāni yāti nityaṃ sa tena gacchati durgatim //",
  "S04bsa052_u:768_0": "śrāmaṇyadharmasya mahattvam",
  "S04bsa052_u:dhs_30.161_0": "anabhipretamanaso nirāśasya ca dehinaḥ /",
  "S04bsa052_u:dhs_30.161_1": "sarvasaṅgavimuktasya śrāmaṇyaṃ saphalaṃ matam //",
  "S04bsa052_u:dhs_30.162_0": "girigahvaravṛkṣeṣu nityaṃ dhyānavihāriṇaḥ /",
  "S04bsa052_u:dhs_30.162_1": "prasīdati śubhaṃ jñānaṃ dauḥśīlyaparivarjitam //",
  "S04bsa052_u:769_0": "keṣāṃ saphalaṃ jīvanam?",
  "S04bsa052_u:dhs_30.163_0": "sarvasaṅgavinirmukto viṣayairna ca vañcitaḥ /",
  "S04bsa052_u:dhs_30.163_1": "(sa) bhikṣu niṣphalo jñeyaḥ śuṣkendhanamivānalaḥ //",
  "S04bsa052_u:770_0": "nirvāṇābhiratasya bhikṣoḥ praśaṃsā",
  "S04bsa052_u:dhs_30.164_0": "nirvāṇābhirato yo hi bhītasya vibhavārṇavāt /",
  "S04bsa052_u:dhs_30.164_1": "bhikṣurbhavati śuddhātmā na nivāsena karhicit //",
  "S04bsa052_u:771_0": "tṛṣṇā eva anarthakarī",
  "S04bsa052_u:dhs_30.165_0": "lobhamoheṣu ye śaktāste śaktā tṛṣṇayā sadā /",
  "S04bsa052_u:dhs_30.165_1": "tṛṣṇābandhanabaddhānāṃ nāyaṃ loko na cāparaḥ //",
  "S04bsa052_u:772_0": "dharmajño durgati na labhate",
  "S04bsa052_u:dhs_30.166_0": "asaṃśaktā matiryasya mithyākarmasu sarvadā /",
  "S04bsa052_u:dhs_30.166_1": "apakṣapātī dharmajño na sa gacchati durgatim //",
  "S04bsa052_u:773_0": "kaḥ munirucyate?",
  "S04bsa052_u:dhs_30.167_0": "doṣapaṅkemano yasya na limpati kathañcana /",
  "S04bsa052_u:dhs_30.167_1": "ekārāmavihārīyo nirāśo munirucyate //",
  "S04bsa052_u:dhs_30.168_0": "nirmukto vimalācāro nivṛttamalakalmaṣaḥ /",
  "S04bsa052_u:dhs_30.168_1": "mukto yo viṣayaiḥ sarvairāraṇyo munirucyate //",
  "S04bsa052_u:dhs_30.169_0": "lokadharmairna nirvedaṃ samāyāti kathañcana /",
  "S04bsa052_u:dhs_30.169_1": "sukhaduḥkhasamaprajño nirmalo munirucyate //",
  "S04bsa052_u:dhs_30.170_0": "santoṣaḥ paramo(dharmo) nityaṃ kāmavivarjitaḥ /",
  "S04bsa052_u:dhs_30.170_1": "nirāmayaḥ kṛcchrajīvī śucirmunirihocyate //",
  "S04bsa052_u:dhs_30.171_0": "nayenna tena saṃśleṣaṃ yatra yatrānugacchati /",
  "S04bsa052_u:dhs_30.171_1": "ekacārī dṛḍhamatiḥ kriyāvān munirucyate //",
  "S04bsa052_u:dhs_30.172_0": "śubhāśubhānāṃ sarveṣāṃ karmaṇāṃ phalatattvavit /",
  "S04bsa052_u:dhs_30.172_1": "śubhāśubhaparityāgī loke 'sau munirucyate //",
  "S04bsa052_u:dhs_30.173_0": "udyukto doṣanāśāya nityakāmagatiḥ smṛtaḥ /",
  "S04bsa052_u:dhs_30.173_1": "udayavyayatattvajño buddhimān munirucyate //",
  "S04bsa052_u:dhs_30.174_0": "deśakālavidāṃ śreṣṭho 'dvayavādī jitendriyaḥ /",
  "S04bsa052_u:dhs_30.174_1": "saṃsārabhayabhīto 'yaṃ praśānto munirucyate //",
  "S04bsa052_u:774_0": "kaḥ bhikṣuḥ nirvāṇamadhigacchati?",
  "S04bsa052_u:dhs_30.175_0": "ekārāmagato bhikṣuḥ saṃkṣiptendriyapañcakaḥ /",
  "S04bsa052_u:dhs_30.175_1": "dehalakṣaṇatattvajño nirvāṇamadhigacchati //",
  "S04bsa052_u:dhs_30.176_0": "vīryavān (satyavāk) bhikṣurnityaṃ doṣavivarjitaḥ /",
  "S04bsa052_u:dhs_30.176_1": "udyānamiva krīḍāyā nirvāṇamadhigacchati //",
  "S04bsa052_u:775_0": "kalyāṇadharmī bhava",
  "S04bsa052_u:dhs_30.177_0": "dagdhe kleśe vayaṃ dagdhā vanaṃ dagdhaṃ yathāgninā /",
  "S04bsa052_u:dhs_30.177_1": "kalyāṇadharme saṃraktā na raktā kāmabhojane //",
  "S04bsa052_u:776_0": "māyayā janāḥ vañcakāḥ bhavanti",
  "S04bsa052_u:dhs_30.178_0": "nityaṃ prāptyutsukā ye (hi) nityaṃ svajanasaṃratāḥ /",
  "S04bsa052_u:dhs_30.178_1": "māyayā vañcakā (ye tu) mūḍhāste dharmavartmani //",
  "S04bsa052_u:777_0": "śubhakarmaṇi manaḥ kāryaḥ",
  "S04bsa052_u:dhs_30.179_0": "ramaṇīyānyaraṇyāni tatraiva ramate manaḥ /",
  "S04bsa052_u:dhs_30.179_1": "ramante vītarāgāste na tu kāmagaveṣiṇaḥ //",
  "S04bsa052_u:dhs_30.180_0": "sa kathābhirato yastu rato viṣayatṛṣṇayoḥ /",
  "S04bsa052_u:dhs_30.180_1": "na yāsyati puraṃ śāntaṃ yo ca mṛtyuṃ na vindati //",
  "S04bsa052_u:778_0": "advayavādī bhava",
  "S04bsa052_u:dhs_30.181_0": "yo 'tyantaśāntamanasā nityaṃ dhyānaparāyaṇaḥ /",
  "S04bsa052_u:dhs_30.181_1": "ādimadhyāntakalyāṇo nityamadvayagocaraḥ //",
  "S04bsa052_u:779_0": "// iti bhikṣuvargastriṃśaḥ //",
  "S04bsa052_u:780_0": "karuṇādānaśīlānikṣāntirvīryamathāpi ca /",
  "S04bsa052_u:780_1": "dhyānaṃ prajñātha nirvāṇo mano bhikṣuśca te daśa //",
  "S04bsa052_u:781_0": "// iti tṛtīyam udānam //",
  "S04bsa052_u:782_0": "atha caturtham udānam",
  "S04bsa052_u:783_0": "(puṇyadevasukhairmitrarājastutibhiranvitāḥ /",
  "S04bsa052_u:783_1": "saddharmasmṛtivaipulyai gṛhīto 'yaṃ samuccayaḥ // ) //",
  "S04bsa052_u:784_0": "(31) puṇyavargaḥ",
  "S04bsa052_u:785_0": "puṇyapraśaṃsā",
  "S04bsa052_u:dhs_31.1_0": "ramaṇīyāni puṇyāni phalaṃ teṣāṃ paraṃ śubham /",
  "S04bsa052_u:dhs_31.1_1": "tasmāt kuruta puṇyāni nāsti puṇyasamaṃ dhanam //",
  "S04bsa052_u:dhs_31.2_0": "puṇyaṃ nidhānamakṣayyaṃ puṇyaṃ ratnamanuttamam /",
  "S04bsa052_u:dhs_31.2_1": "pradīpasadṛśaṃ puṇyaṃ mātṛvat pitṛvat sadā //",
  "S04bsa052_u:dhs_31.3_0": "puṇyaṃ kṛtvā gatā devāḥ puṇyaṃ nayati sadgatim /",
  "S04bsa052_u:dhs_31.3_1": "puṇyaṃ kṛtvā narā loke modante tridive hi (te) //",
  "S04bsa052_u:786_0": "puṇyaṃ paraṃ sukham",
  "S04bsa052_u:dhs_31.4_0": "puṇyādhikā hi puruṣā bhavanti sukhinaḥ sadā /",
  "S04bsa052_u:dhs_31.4_1": "tasmāt kuruta puṇyāni nāsti puṇyasamaṃ sukham //",
  "S04bsa052_u:dhs_31.5_0": "puṇyaṃ kṛtvā gatā devāḥ puṇyapriyadhanasya ca /",
  "S04bsa052_u:dhs_31.5_1": "hetubhūtaṃ sadā dṛṣṭaṃ tasmāt puṇyaṃ paraṃ sukham //",
  "S04bsa052_u:787_0": "puṇyādṛte sukhamasaṃbhavam",
  "S04bsa052_u:dhs_31.6_0": "puṇyaṃ nityottamaṃ dṛṣṭaṃ chāyāvadanugāmikam /",
  "S04bsa052_u:dhs_31.6_1": "tasmāt sukhaṃ paraṃ puṇyaṃ nāsti puṇyādṛte sukham //",
  "S04bsa052_u:788_0": "puṇyāpuṇyaphalayorantaram",
  "S04bsa052_u:dhs_31.7_0": "puṇyottīrṇāḥ punardevā patanti sukṛtānugāḥ /",
  "S04bsa052_u:dhs_31.7_1": "puṇyāpuṇyaphalo lokastasmāt puṇyaṃ samācaret //",
  "S04bsa052_u:789_0": "apuṇyanindā",
  "S04bsa052_u:dhs_31.8_0": "ye puṇyahīnā durdāntā nityaṃ kugatigāminaḥ /",
  "S04bsa052_u:dhs_31.8_1": "kutasteṣāṃ sukhaṃ dṛṣṭaṃ sikatāsu yathā ghṛtam //",
  "S04bsa052_u:dhs_31.9_0": "vittena vañcitā mūḍhāḥ puṇyena parivañcitāḥ /",
  "S04bsa052_u:dhs_31.9_1": "na teṣāṃ vidyate śarma duḥkhaṃ teṣāmanuttaram //",
  "S04bsa052_u:790_0": "puṇyavaśād devalokaṃ gacchati",
  "S04bsa052_u:dhs_31.10_0": "mānuṣyaṃ sukṛtaṃ hyetat kṛte bhavati dehinaḥ /",
  "S04bsa052_u:dhs_31.10_1": "tena karmavipākena svargalokeṣu jāyate //",
  "S04bsa052_u:dhs_31.11_0": "priyo bhavati yasyātmā yasya saukhye sthitā matiḥ /",
  "S04bsa052_u:dhs_31.11_1": "sa karotu mahatpuṇyaṃ devalokopapattaye //",
  "S04bsa052_u:791_0": "dharmacārī puruṣa eva sukhamavāpnute",
  "S04bsa052_u:dhs_31.12_0": "dharmacārī hi puruṣaḥ sukhāt sukhamavāpnute /",
  "S04bsa052_u:dhs_31.12_1": "nirmalaśca parāṃ śāntiṃ kṣipramevādhigacchati /",
  "S04bsa052_u:dhs_31.12_2": "tasmāt kuruta puṇyāni (yannityaṃ) sāṃpracāyikam //",
  "S04bsa052_u:792_0": "puṇyakarttṛ avyayaṃ sukhamaśnute",
  "S04bsa052_u:dhs_31.13_0": "puṇyakārī sadā dānto padaṃ gacchati cāvyayam /",
  "S04bsa052_u:dhs_31.13_1": "ramaṇīyāni puṇyāni karaṇīyānyanekaśaḥ //",
  "S04bsa052_u:793_0": "puṇyasya vaicitryaṃ dharmasya upādeyatā ca",
  "S04bsa052_u:dhs_31.14_0": "vicitraṃ hi kṛtaṃ puṇyaṃ vicitraṃ paripacyate /",
  "S04bsa052_u:dhs_31.14_1": "dharmādharmapradhānasya jīvalokasya sarvataḥ /",
  "S04bsa052_u:dhs_31.14_2": "śamatrāṇo yathā dharmastasmād dharmarato bhavet //",
  "S04bsa052_u:794_0": "adharmī duḥkhaṃ prāpnoti",
  "S04bsa052_u:dhs_31.15_0": "yo (hi) dharma parityajya ramate kukṛte naraḥ /",
  "S04bsa052_u:dhs_31.15_1": "tasya duṣkṛtadagdhasya duḥkhaṃ bhavati nityaśaḥ //",
  "S04bsa052_u:795_0": "dharme eva manaḥ kāryam",
  "S04bsa052_u:dhs_31.16_0": "yāvannābhyeti maraṇaṃ yāvat sakalacintanam /",
  "S04bsa052_u:dhs_31.16_1": "tāvad dharme manaḥ kāryamupaśāntirbhaviṣyati //",
  "S04bsa052_u:796_0": "paropakartṛ nirvāṇapuraṃ yāti",
  "S04bsa052_u:dhs_31.17_0": "yo hi deśayate dharma pareṣāṃ hitakāṅkṣayā /",
  "S04bsa052_u:dhs_31.17_1": "sa mātā sa pitā caiva nirvāṇapuradeśakaḥ //",
  "S04bsa052_u:797_0": "śāstuḥ subhāṣitamamūlyam",
  "S04bsa052_u:dhs_31.18_0": "śubhādhikaparaścaikaḥ yo deśayati deśikaḥ /",
  "S04bsa052_u:dhs_31.18_1": "sa gatyantaramārgajño nātho bhavati dehinām /",
  "S04bsa052_u:dhs_31.18_2": "na mūlyaṃ vidyate śāstuḥ subhāṣitapadasya vai //",
  "S04bsa052_u:798_0": "sādhāraṇadravyād dharmadravyasya vailakṣaṇyam",
  "S04bsa052_u:dhs_31.19_0": "na padaṃ labhate śāntaṃ yad dhanairupalabhyate /",
  "S04bsa052_u:dhs_31.19_1": "dravyaṃ sādhāraṇaṃ dṛṣṭaṃ na dharmo buddhibandhanam //",
  "S04bsa052_u:799_0": "dharmadravyamakṣuṇṇamasti",
  "S04bsa052_u:dhs_31.20_0": "dravyaṃ vinaśyati nṛṇāṃ dharmadravyaṃ na jātu vai /",
  "S04bsa052_u:dhs_31.20_1": "ābhyantarasahastrāṇi dharma eko 'nugacchati //",
  "S04bsa052_u:800_0": "na dhanaṃ padamapyekaṃ gacchantamanugacchati /",
  "S04bsa052_u:dhs_31.21_0": "hīyate draviṇaṃ teṣāṃ rājacaurokāgnibhiḥ /",
  "S04bsa052_u:dhs_31.21_1": "dharmavittaṃ na tacchakyamapahartu kathañcana //",
  "S04bsa052_u:801_0": "ato dharmaparo bhavet",
  "S04bsa052_u:dhs_31.22_0": "acireṇāpi kālena bhuktvā saukhyamanekaśaḥ /",
  "S04bsa052_u:dhs_31.22_1": "bhavatyavaśyaṃ patanaṃ tasmād dharmaparo bhavet //",
  "S04bsa052_u:dhs_31.23_0": "dharma ekaḥ paraṃ trāṇaṃ dharma ekaḥ parā gatiḥ /",
  "S04bsa052_u:dhs_31.23_1": "dharmeṇa pūrvavartyeṣa maraṇaṃ cāpyadharmataḥ //",
  "S04bsa052_u:802_0": "dharmacāriṇaḥ praśaṃsā",
  "S04bsa052_u:dhs_31.24_0": "varaṃ dharmo dharmacārī dharmameva niṣevate /",
  "S04bsa052_u:dhs_31.24_1": "sa sukhāt sukhamāpnoti na duḥkhamanupaśyati //",
  "S04bsa052_u:803_0": "adharmacāriṇo nindā",
  "S04bsa052_u:dhs_31.25_0": "adharmacārī puruṣo yadādharma niṣevate /",
  "S04bsa052_u:dhs_31.25_1": "sa tadā duḥkhamāpnoti narakeṣu punaḥ punaḥ //",
  "S04bsa052_u:804_0": "nirvāṇamahattvam",
  "S04bsa052_u:dhs_31.26_0": "ratnatrayaprasādasya bhāvitasyāpyanekaśaḥ /",
  "S04bsa052_u:dhs_31.26_1": "phalaṃ bhavati nirvāṇaṃ pūrvasvargopajīvinaḥ //",
  "S04bsa052_u:805_0": "ātmanaiva puṇyamācaraṇīyam",
  "S04bsa052_u:dhs_31.27_0": "ātmanā kriyate puṇyamātmanā pratipadyate /",
  "S04bsa052_u:dhs_31.27_1": "sukhaṃ vā yadi vā duḥkhamātmanaivopabhujyate //",
  "S04bsa052_u:806_0": "śīlavataḥ puṇyaprabhāvo vipulaḥ",
  "S04bsa052_u:dhs_31.28_0": "nadīstrota ivājastraṃ puruṣasya pravartate /",
  "S04bsa052_u:dhs_31.28_1": "puṇyaprabhāvo vipulo yasya śīle rataṃ manaḥ //",
  "S04bsa052_u:dhs_31.29_0": "bhavajanyaṃ phalaṃ yasya (yasmai) dharmo na rocate /",
  "S04bsa052_u:dhs_31.29_1": "dharmo hi nayati svarga dharmacārī sukhānvitaḥ //",
  "S04bsa052_u:807_0": "dharmādṛte puruṣaḥ narakaṃ yāti",
  "S04bsa052_u:dhs_31.30_0": "etadeva hi paryāptaṃ yad dharmaparipālanam /",
  "S04bsa052_u:dhs_31.30_1": "dharmādṛte hi puruṣo narakānupadhāvati //",
  "S04bsa052_u:808_0": "dharmavigarhaṇānmaraṇaṃ śreyaḥ",
  "S04bsa052_u:dhs_31.31_0": "śreyo bhaveddhi maraṇaṃ na tu dharmavigarhaṇam /",
  "S04bsa052_u:dhs_31.31_1": "dharmeṇa varjito lokaḥ saṃsāre sarvadā bhramet //",
  "S04bsa052_u:809_0": "dharmavirahitasya duḥkhamayaṃ jīvanam",
  "S04bsa052_u:dhs_31.32_0": "dharmacakṣurvimuktasya mohenākrāntacetasaḥ /",
  "S04bsa052_u:dhs_31.32_1": "vṛthā saukhyamidaṃ dṛṣṭaṃ dṛṣṭvā yāto yathāparaḥ //",
  "S04bsa052_u:dhs_31.33_0": "dharmāṅkuro manaḥ kṣetre naiva rohatyacetasaḥ /",
  "S04bsa052_u:dhs_31.33_1": "yasya śīlapradā buddhiḥ dharmācaraṇatatparā //",
  "S04bsa052_u:dhs_31.34_0": "śubhena saviśuddhena bhāvitena prayatnataḥ /",
  "S04bsa052_u:dhs_31.34_1": "prayānti tat padaṃ śāntaṃ yatra duḥkhaṃ na vidyate //",
  "S04bsa052_u:810_0": "indriyavaśī māraṃ nātivartate",
  "S04bsa052_u:dhs_31.35_0": "indriyāṇāṃ vaśe yastu viṣayeṣu tathaiva ca /",
  "S04bsa052_u:dhs_31.35_1": "sa sarvabandhanairbaddhaḥ sa māraṃ nātivartate //",
  "S04bsa052_u:811_0": "pāpakairdharmairalipta eva svasthaḥ",
  "S04bsa052_u:dhs_31.36_0": "aliptapāpakairdharmaiḥ nirdhanāt kanakadyutiḥ /",
  "S04bsa052_u:dhs_31.36_1": "sa muktabhavakāntāraḥ svastho bhavati sarvataḥ //",
  "S04bsa052_u:812_0": "buddhādīnāṃ pūjayā nirvāṇalābhaḥ",
  "S04bsa052_u:dhs_31.37_0": "buddho yeṣāṃ bahumato nityaṃ dharmaśca gocaraḥ /",
  "S04bsa052_u:dhs_31.37_1": "śuśrūṣācāryapādānāṃ śraddadhānaśca karmaṇām //",
  "S04bsa052_u:dhs_31.38_0": "triratnapūjayā nityaṃ sadbuddhiśca (su) nirmalā /",
  "S04bsa052_u:dhs_31.38_1": "mātāpitṛṇāṃ pūjātaḥ nirvāṇapuragāminām //",
  "S04bsa052_u:dhs_31.39_0": "pravrajyābhāvadharmāśca sameṣāṃ samprakīrtitāḥ /",
  "S04bsa052_u:dhs_31.39_1": "brahmacaryāttacaryāṇāṃ sarvasaukhyāgrakārakāḥ //",
  "S04bsa052_u:813_0": "dharmadānaṃ sarvottamam",
  "S04bsa052_u:dhs_31.40_0": "dānānāmuttamaṃ dānaṃ dharmadānaṃ prakathyate /",
  "S04bsa052_u:dhs_31.40_1": "udyogānāṃ sadā dhyānaṃ yena gacchati nirvṛtim //",
  "S04bsa052_u:814_0": "agrayastathāgataḥ proktaḥ",
  "S04bsa052_u:dhs_31.41_0": "ūrdhvādhastiryaguktasya lokasyānekakarmaṇaḥ /",
  "S04bsa052_u:dhs_31.41_1": "agrayastathāgataḥ prokto dharmāṇāṃ tattvadarśakaḥ //",
  "S04bsa052_u:dhs_31.42_0": "vargāṇāṃ cārthasaṅghore pravaraḥ śānta ucyate /",
  "S04bsa052_u:dhs_31.42_1": "kṣetrāṇāṃ trividhaṃ puṇyaṃ guṇaduḥkhobhayaṃ tataḥ //",
  "S04bsa052_u:dhs_31.43_0": "mātā pitṛsamaḥ pūjya upādhyāyaḥ sadā bhavet /",
  "S04bsa052_u:dhs_31.43_1": "sa unmīlayate cakṣurvaśagocaratāṃ prati //",
  "S04bsa052_u:815_0": "niḥsukhā viṣayā matāḥ",
  "S04bsa052_u:dhs_31.44_0": "agrāhyā vā sadā dṛṣṭā muninā tattvadarśinā /",
  "S04bsa052_u:dhs_31.44_1": "sukhasya bhūmayo hyetā niḥsukhā viṣayā matāḥ //",
  "S04bsa052_u:dhs_31.45_0": "yadyevaṃ kurute dharma nirmalaṃ mārgadarśinam /",
  "S04bsa052_u:dhs_31.45_1": "saukhyaṃ tasya bhavennityaṃ na saukhyaṃ devabhūmiṣu //",
  "S04bsa052_u:dhs_31.46_0": "bhavāntareṣu sukṛtaṃ pṛṣṭhato dehināṃ sthitam /",
  "S04bsa052_u:dhs_31.46_1": "sa āhūya prayatnena sevitavyaḥ sadā naraiḥ //",
  "S04bsa052_u:dhs_31.47_0": "anāgate bhayaṃ yo hi paśyati buddhacakṣuṣā /",
  "S04bsa052_u:dhs_31.47_1": "sa paṇḍitaḥ sadā dhīro mūrkhatvādatibhīrukaḥ //",
  "S04bsa052_u:dhs_31.48_0": "vipattijaṃ bhayaṃ dṛṣṭvā (mārga) paśyati buddhimān /",
  "S04bsa052_u:dhs_31.48_1": "sa hi vighne tu samprāpte na viṣādena bādhyate //",
  "S04bsa052_u:dhs_31.49_0": "atha mūḍhamatirnityaṃ viṣayāneva sevate /",
  "S04bsa052_u:dhs_31.49_1": "vimohitaḥ sa viṣayaiḥ paścāttāpena dahyate //",
  "S04bsa052_u:816_0": "samagraṃ janma puṇyāni karaṇīyāni",
  "S04bsa052_u:dhs_31.50_0": "yāvat samagraṃ janmedaṃ jñānaṃ yāti vināvilam /",
  "S04bsa052_u:dhs_31.50_1": "tāvat kuruta puṇyāni duḥkhaṃ hayakṛtapuṇyatā //",
  "S04bsa052_u:dhs_31.51_0": "kṣayaṃ prayānti puṇyāni tvaritaṃ yāti jīvitam /",
  "S04bsa052_u:dhs_31.51_1": "dharmasaṅgrahaṇe yatnaḥ karttavyastuṣite suraiḥ //",
  "S04bsa052_u:dhs_31.52_0": "yo hi dharma parityajya pramādopahato naraḥ /",
  "S04bsa052_u:dhs_31.52_1": "na sañcinoti puṇyāni sa paścādapi tapyate //",
  "S04bsa052_u:dhs_31.53_0": "na yāvadāyāti jarā na vyādhiḥ saha mṛtyunā /",
  "S04bsa052_u:dhs_31.53_1": "tāvat kāryāṇi puṇyāni mā paścāt paritapyatha //",
  "S04bsa052_u:dhs_31.54_0": "asaṅgṛhītapuṇyasya pramādopahatasya ca /",
  "S04bsa052_u:dhs_31.54_1": "narake kāraṇaṃ duḥkhaṃ pramādastvāṃ haniṣyati //",
  "S04bsa052_u:dhs_31.55_0": "kiṃ tasya jīvitenārthaḥ kiṃ bhāgyaiḥ kiṃ ca bāndhavaiḥ /",
  "S04bsa052_u:dhs_31.55_1": "sabalendriyatāṃ prāpya yo na dharmarataḥ sadā //",
  "S04bsa052_u:dhs_31.56_0": "ahanyahani karttavyaṃ dharmasaṅgrahaṇe manaḥ /",
  "S04bsa052_u:dhs_31.56_1": "viratiścāpi pāpebhyaḥ sādhūnāṃ darśane na ca //",
  "S04bsa052_u:dhs_31.57_0": "śīlena yaḥ suro janma labdhvedaṃ kāmamohitaḥ /",
  "S04bsa052_u:dhs_31.57_1": "na sañcinoti puṇyāni sa bhavaṃ nātivartate //",
  "S04bsa052_u:817_0": "dharmaratāḥ sadā vandyāḥ",
  "S04bsa052_u:dhs_31.58_0": "jñānārambhābhiratayaḥ śīlaratnavibhūṣitāḥ /",
  "S04bsa052_u:dhs_31.58_1": "kāmarāgāddhi ye bhītā devānāṃ devasammatāḥ //",
  "S04bsa052_u:dhs_31.59_0": "devāste hi sadā vandyā ye dharme niratāḥ sadā /",
  "S04bsa052_u:dhs_31.59_1": "ye tu nityaṃ bhavāsaktāste sarve nidhanaṃ gatāḥ //",
  "S04bsa052_u:dhs_31.60_0": "dharmasetumimaṃ prāpya pārāvāragataṃ mahat /",
  "S04bsa052_u:dhs_31.60_1": "na sañcarati yastūrṇa bhavānnaiva pramucyate //",
  "S04bsa052_u:818_0": "śubhaṃ naiva praṇaśyati",
  "S04bsa052_u:dhs_31.61_0": "śubhānucāridharmaiśca śubhaṃ bhavati sarvadā /",
  "S04bsa052_u:dhs_31.61_1": "kalpakoṭisahastreṇa śubhaṃ naiva praṇaśyati //",
  "S04bsa052_u:819_0": "puṇyaprāptyarthe karaṇīyāni karttavyāni",
  "S04bsa052_u:dhs_31.62_0": "saṅgṛhītaṃ sadā śīlaṃ jñānaṃ ca parivartitam /",
  "S04bsa052_u:dhs_31.62_1": "dānaṃ cābhikṣayā dattaṃ bhavati svarasātmakam //",
  "S04bsa052_u:820_0": "sadaiva guṇāḥ sevyāḥ",
  "S04bsa052_u:dhs_31.63_0": "doṣāstrayaḥ praṇaśyanti tribhirdānādibhirnṛṇām /",
  "S04bsa052_u:dhs_31.63_1": "tasmād doṣān parityajya guṇāḥ sevyāḥ prayatnataḥ //",
  "S04bsa052_u:821_0": "jñānena laukikaṃ duḥkhaṃ naśyati",
  "S04bsa052_u:dhs_31.64_0": "saṃsargo dharmaśīlānāṃ jñānārambhaḥ prayatnataḥ /",
  "S04bsa052_u:dhs_31.64_1": "naśyati bhavajaṃ duḥkhamarkapādairyathā tamaḥ //",
  "S04bsa052_u:dhs_31.65_0": "abhyupeyo devarato devatābhiśca vandyate /",
  "S04bsa052_u:dhs_31.65_1": "prāpya janmāntara cāpi nirvṛtiṃ cāśu gacchati //",
  "S04bsa052_u:822_0": "// iti puṇyavarga ekatriṃśaḥ //",
  "S04bsa052_u:823_0": "(32) devavargaḥ",
  "S04bsa052_u:824_0": "saugatamārge carantaḥ puruṣā devatulyāḥ",
  "S04bsa052_u:dhs_32.1_0": "panthāno muninā śāstre uktā ye tattvadarśinā /",
  "S04bsa052_u:dhs_32.1_1": "taistu samprasthitāste (hi) puruṣā devasammatāḥ //",
  "S04bsa052_u:825_0": "sugatokto mārgaḥ",
  "S04bsa052_u:dhs_32.2_0": "satyaṃ hi dānaṃ ca tathaiva maitrī sattveṣu rakṣā priyavāditā ca /",
  "S04bsa052_u:dhs_32.2_1": "samyaktvadṛṣṭirvimalaṃ manaśca panthānamāhustridivasya buddhāḥ //",
  "S04bsa052_u:dhs_32.3_0": "śukladharmasamāyuktaḥ śuklacittasamanvitaḥ /",
  "S04bsa052_u:dhs_32.3_1": "sukhāt sukhataraṃ yāti jyotirjyotiḥparāyaṇaḥ //",
  "S04bsa052_u:dhs_32.4_0": "jyoti(hi)rjyotiṣā pūrṇa dīpo dīpāntarād yathā /",
  "S04bsa052_u:dhs_32.4_1": "tasmāddhi paramāṃllokān prayātā samprapadyate //",
  "S04bsa052_u:826_0": "ācāravān devānāmantikaṃ vrajet",
  "S04bsa052_u:dhs_32.5_0": "yasya śuddhaṃ sadā cittaṃ nirmalaṃ maṇivat sadā /",
  "S04bsa052_u:dhs_32.5_1": "sa śānto nirmamo dhīmān devānāmantikaṃ vrajet //",
  "S04bsa052_u:dhs_32.6_0": "dhyānaśīlasamādhibhyo yasya cittaṃ śubhānvitam /",
  "S04bsa052_u:dhs_32.6_1": "sa dhīmān kāñcanaprakhyo devānāmantikaṃ vrajet //",
  "S04bsa052_u:dhs_32.7_0": "prāṇātipātād virataḥ sarvasattvadayāparaḥ /",
  "S04bsa052_u:dhs_32.7_1": "ṛtusroto 'nukampāśca devānāmantikaṃ vrajet //",
  "S04bsa052_u:dhs_32.8_0": "śrutavān sarvalokasya krūrakarmavivarjitaḥ /",
  "S04bsa052_u:dhs_32.8_1": "aliptaḥ pāpakairdharmairdevānāmantikaṃ vrajet //",
  "S04bsa052_u:dhs_32.9_0": "tṛṇavat kāñcanaṃ yasya kāmā yasya viṣopamāḥ /",
  "S04bsa052_u:dhs_32.9_1": "sa kāmavarjako dhīmān devānāmantikaṃ vrajet //",
  "S04bsa052_u:dhs_32.10_0": "nākṛṣyate manaḥ kāmairviṣayai rāgahetubhiḥ /",
  "S04bsa052_u:dhs_32.10_1": "samantātbhavakāntārairdevānāmantikaṃ vrajet //",
  "S04bsa052_u:dhs_32.11_0": "bhinnāḥ paramparā ādau mitravān dhanabāndhavaḥ /",
  "S04bsa052_u:dhs_32.11_1": "yaḥ karoti susaṃśliṣṭā devānāmantikaṃ vrajet //",
  "S04bsa052_u:dhs_32.12_0": "yasya buddhisthitaṃ veśma na buddhiḥ kvāpi rāgiṇī /",
  "S04bsa052_u:dhs_32.12_1": "sa jitārirviśuddhātmā devānāmantikaṃ vrajet //",
  "S04bsa052_u:dhs_32.13_0": "praśastakāyakarmānto yaḥ pāpavirataḥ sukhī /",
  "S04bsa052_u:dhs_32.13_1": "sa kāmavirato dhyāyī devānāmantikaṃ vrajet //",
  "S04bsa052_u:dhs_32.14_0": "pāpamitravinirmuktastṛṣṇāviṣavivarjitaḥ /",
  "S04bsa052_u:dhs_32.14_1": "na baddhaḥ strībhayaiḥ pāśairdevānāmantikaṃ vrajet //",
  "S04bsa052_u:dhs_32.15_0": "prayatnavādī yo dharme dānaśīlasamādhimān /",
  "S04bsa052_u:dhs_32.15_1": "nityodyukto dṛḍhamatirdevānāmantikaṃ vrajet //",
  "S04bsa052_u:dhs_32.16_0": "samyagbandhano yena pāśaśchinno yathāsinā /",
  "S04bsa052_u:dhs_32.16_1": "sacchinnapāśaḥ svavaśī devānāmantikaṃ vrajet //",
  "S04bsa052_u:827_0": "śubhakarmavipākena devaloke udbhavaḥ",
  "S04bsa052_u:dhs_32.17_0": "manuṣyabhūtā ye sattvāścaranti sukṛtāvahāḥ /",
  "S04bsa052_u:dhs_32.17_1": "tena karmavipākena suraloke prasūyate //",
  "S04bsa052_u:828_0": "dharmapathāśritā eva balinaḥ",
  "S04bsa052_u:dhs_32.18_0": "manuṣyāṇāṃ balād devā devānāṃ balino narāḥ /",
  "S04bsa052_u:dhs_32.18_1": "anyonyabalino te ye saddharmapathamāsthitāḥ //",
  "S04bsa052_u:829_0": "tistro 'pāyabhūmayaḥ",
  "S04bsa052_u:dhs_32.19_0": "devānāṃ sugatirmartyāḥ martyānāṃ sugatiḥ surāḥ /",
  "S04bsa052_u:dhs_32.19_1": "apāyabhūmayastisraḥ śubhakarmavivarjitāḥ //",
  "S04bsa052_u:830_0": "sarva sukhaṃ dharmādhīnam",
  "S04bsa052_u:dhs_32.20_0": "dharmādhīnaṃ sukhaṃ sarva dharmādhīnā hi nirvṛtiḥ /",
  "S04bsa052_u:dhs_32.20_1": "dharmaḥ supteṣu jāgarti dharmo hi paramā gatiḥ //",
  "S04bsa052_u:831_0": "devairasurā jitāḥ",
  "S04bsa052_u:dhs_32.21_0": "dharmeṇa nirjito 'dharmaḥ satyenānṛtiko jitaḥ /",
  "S04bsa052_u:dhs_32.21_1": "jñānena varjito moho devaistu hyasurā jitāḥ //",
  "S04bsa052_u:832_0": "devalokaṃ sukhodayam",
  "S04bsa052_u:dhs_32.22_0": "sopānabhūtā ye tāni karmāṇi tridivasya hi /",
  "S04bsa052_u:dhs_32.22_1": "yoniṃ tyaktvā narā yānti devalokaṃ sukhodayam //",
  "S04bsa052_u:833_0": "vāksaṃyamena budhāstridivaṃ sukhaṃ bhuñjanti",
  "S04bsa052_u:dhs_32.23_0": "caturvidho vāṅniyamaḥ ko 'pi trividhapañcadhā /",
  "S04bsa052_u:dhs_32.23_1": "saptasopānamārūpyaṃ gacchanti tridivaṃ budhāḥ //",
  "S04bsa052_u:dhs_32.24_0": "prabhayā te ca divyantaḥ svaśarīreṇa jātayā /",
  "S04bsa052_u:dhs_32.24_1": "ramante svargabhuvane rañjitāḥ svena karmaṇā //",
  "S04bsa052_u:834_0": "śīlameva śubhasya kāraṇam",
  "S04bsa052_u:dhs_32.25_0": "nityāmodavihārā(ye) nityaṃ saukhyavihāriṇaḥ /",
  "S04bsa052_u:dhs_32.25_1": "yad devā devabhavane śīlaṃ tatra hi kāraṇam //",
  "S04bsa052_u:dhs_32.26_0": "yadapsaraḥ parivṛtā yat sūryaśaśisannibhāḥ /",
  "S04bsa052_u:dhs_32.26_1": "devāḥ samantād deveṣu tatsarvaśubhahetukam //",
  "S04bsa052_u:dhs_32.27_0": "yadīpsitaṃ sambhavati sambhūtaṃ ca na hīyate /",
  "S04bsa052_u:dhs_32.27_1": "vartate ca śubhaṃ nityaṃ tat sarva śubhahetukam //",
  "S04bsa052_u:835_0": "śubhacārī devānāṃ samatāṃ vrajet",
  "S04bsa052_u:dhs_32.28_0": "śubhacārī sadā dānī sarvabhūtadayārataḥ /",
  "S04bsa052_u:dhs_32.28_1": "dānamaitryā sadā yukto devānāṃ samatāṃ vrajet //",
  "S04bsa052_u:dhs_32.29_0": "prāṇātipātād virataḥ sarvasattvadayāparaḥ /",
  "S04bsa052_u:dhs_32.29_1": "samyagājīvakarmānto devānāṃ saṅgatiṃ vrajet //",
  "S04bsa052_u:dhs_32.30_0": "adatte na ratiḥ kiñcid dāne cāsya sadāmatiḥ /",
  "S04bsa052_u:dhs_32.30_1": "śāntendriyamatirdhīmān devasaṅgatimaśnute //",
  "S04bsa052_u:dhs_32.31_0": "mithyākāmairvimukto yaḥ satpathābhirataḥ sadā /",
  "S04bsa052_u:dhs_32.31_1": "nirvāṇakāṃkṣī vimalo devānāmantikaṃ vrajet //",
  "S04bsa052_u:dhs_32.32_0": "vimanaskaṃ hi yat prīte puruṣe kurute laghu /",
  "S04bsa052_u:dhs_32.32_1": "madyavarjī paraṃ dhīro devānāmantikaṃ vrajet //",
  "S04bsa052_u:836_0": "pramādavirahitaḥ sukhamāpnoti",
  "S04bsa052_u:dhs_32.33_0": "sukha (prāṇo) hi yo devaḥ pramādaṃ nānusevate /",
  "S04bsa052_u:dhs_32.33_1": "sukhāt sukhamavāpnoti nirvṛttiṃ cādhigacchati //",
  "S04bsa052_u:dhs_32.34_0": "kṣayāvasānaṃ tat saukhyaṃ nirvāṇamiti śāśvatam /",
  "S04bsa052_u:dhs_32.34_1": "tat saprāpyavimāneṣu rājante puruṣottamāḥ //",
  "S04bsa052_u:dhs_32.35_0": "uccāduccaro merustasmāduccaṃ sadā sukham /",
  "S04bsa052_u:dhs_32.35_1": "śubhena niyato janturakaniṣṭhān surān (jayet) //",
  "S04bsa052_u:dhs_32.36_0": "niravadye kutastṛptirdevaloke viśeṣataḥ /",
  "S04bsa052_u:dhs_32.36_1": "atīva saukhyaṃ labhate kasmād deveṣu sarvadā //",
  "S04bsa052_u:837_0": "kaḥ saukhyamupalabhyate?",
  "S04bsa052_u:dhs_32.37_0": "tṛṣṇāgniparidagdhena na saukhyamupalabhyate /",
  "S04bsa052_u:dhs_32.37_1": "evaṃ sukṛtadagdhena na saukhyamupalabhyate //",
  "S04bsa052_u:dhs_32.38_0": "trividhaṃ sukṛtaṃ kṛtvā triprakāraṃ trihetukam /",
  "S04bsa052_u:dhs_32.38_1": "etadagryaṃ tribhūmiṣṭhaṃ (triguṇaṃ ca) phalaṃ mahat //",
  "S04bsa052_u:dhs_32.39_0": "ahiṃsādānaparamā ye saddharmaparāyaṇāḥ /",
  "S04bsa052_u:dhs_32.39_1": "satyakṣāntidamairyuktāḥ tridivaṃ(te) samāgatāḥ //",
  "S04bsa052_u:dhs_32.40_0": "divyābharaṇasampannā divyamālyavibhūṣitāḥ /",
  "S04bsa052_u:dhs_32.40_1": "yad devā divyamatayaḥ (kurvanti) śubhameva tat //",
  "S04bsa052_u:dhs_32.41_0": "devānāṃ yanmahatsaukhyaṃ(na)nyūnādhikyamāsthitam /",
  "S04bsa052_u:dhs_32.41_1": "nyūnamadhyaṃ tu yasyaitat phalaṃ puṇyasya dṛśyate //",
  "S04bsa052_u:838_0": "puṇyakartā devalokaṃ gacchati",
  "S04bsa052_u:dhs_32.42_0": "yena yāvaddhi yat puṇyaṃ kṛtaṃ bhavati dehinā /",
  "S04bsa052_u:dhs_32.42_1": "tasya tāvaddhi tat saukhyaṃ devalokeṣu pacyate //",
  "S04bsa052_u:839_0": "śīlasaṃrakṣaṇamāvaśyakam",
  "S04bsa052_u:dhs_32.43_0": "svāgataṃ tava bho bhadra! sukṛtaṃ kṛtavānasi /",
  "S04bsa052_u:dhs_32.43_1": "saptadhā rakṣitaṃ śīlaṃ tasyaitat phalamāgatam //",
  "S04bsa052_u:840_0": "ramasva saha daivataiḥ",
  "S04bsa052_u:dhs_32.44_0": "vanopavanaśaileṣu padmākaravaneṣu ca /",
  "S04bsa052_u:dhs_32.44_1": "harmyāgreṣu ramasva (tvaṃ kāñcaneṣu) sadaivataḥ //",
  "S04bsa052_u:dhs_32.45_0": "vanopavanaśaileṣu vaidūryaśikhareṣu ca /",
  "S04bsa052_u:dhs_32.45_1": "vanādriṣu ca naikeṣu ramasva saha daivataiḥ //",
  "S04bsa052_u:dhs_32.46_0": "kalpavṛkṣeṣu ramyeṣu nadīprastravaṇeṣu ca /",
  "S04bsa052_u:dhs_32.46_1": "saritsu ca viśālāsu (ramasva) saha daivataiḥ //",
  "S04bsa052_u:dhs_32.47_0": "strotasvinyādiyukteṣu parvateṣu nadīṣu ca /",
  "S04bsa052_u:dhs_32.47_1": "nagareṣu mahārtheṣu ramasva saha daivataiḥ //",
  "S04bsa052_u:dhs_32.48_0": "madagandhipraroheṣu nīlotpalavaneṣu ca /",
  "S04bsa052_u:dhs_32.48_1": "yakṣasadmasu ramyeṣu ramasva saha daivataiḥ //",
  "S04bsa052_u:dhs_32.49_0": "bhūmibhāgeṣu cānteṣu ratnākaravaneṣu ca /",
  "S04bsa052_u:dhs_32.49_1": "vimāneṣu ca ramyeṣu ramasva saha daivataiḥ //",
  "S04bsa052_u:dhs_32.50_0": "pañcāṅgikena tūryeṇa manaḥprahlādakāriṇā /",
  "S04bsa052_u:dhs_32.50_1": "nṛtyamānaḥ sukhī nityaṃ ramasva saha daivataiḥ //",
  "S04bsa052_u:dhs_32.51_0": "śīlabījaṃ śodhayitvā śīleṣu vividheṣu ca /",
  "S04bsa052_u:dhs_32.51_1": "krīḍa tvaṃ vividhairdivyairyathārthamanusevase //",
  "S04bsa052_u:dhs_32.52_0": "yatprabhāmālino devā ramante vividhaiḥ sukhaiḥ /",
  "S04bsa052_u:dhs_32.52_1": "tacchubhasya phalaṃ dṛṣṭaṃ nirmalasya viśeṣataḥ //",
  "S04bsa052_u:dhs_32.53_0": "yadetairvividhaiḥ saukhyairdevāḥ krīḍantyanekaśaḥ /",
  "S04bsa052_u:dhs_32.53_1": "na vayaṃ hetavastatra (tatra hetuḥ) purākṛtam //",
  "S04bsa052_u:dhs_32.54_0": "kūṭāgārāṇi sarvāṇi karmacitrāṇi sarvadā /",
  "S04bsa052_u:dhs_32.54_1": "bhunakti devo deveṣu satkṛtenopabṛṃhitaḥ //",
  "S04bsa052_u:dhs_32.55_0": "pāśatrayavimuktasya pañcabhiḥ pālitasya vai /",
  "S04bsa052_u:dhs_32.55_1": "ekadharmavyatītasya devaloko mahīyate //",
  "S04bsa052_u:dhs_32.56_0": "pramudyaccetasāṃ puṃsāṃ spaṣṭaceṣṭā samāhitā /",
  "S04bsa052_u:dhs_32.56_1": "āgatā devasadanaṃ svakarmaphalasākṣiṇī //",
  "S04bsa052_u:841_0": "sukṛtaphalam",
  "S04bsa052_u:dhs_32.57_0": "uparyupari saukhyāni (tathā ca) sukṛtasya vai /",
  "S04bsa052_u:dhs_32.57_1": "bhuñjanti vibudhāḥ svarga yaddhi pūrvakṛtānugam //",
  "S04bsa052_u:dhs_32.58_0": "sākṣibhūtā ime sarvakarmaṇāṃ vividhā drumāḥ /",
  "S04bsa052_u:dhs_32.58_1": "nirantaraṃ susadṛśaṃ kathayanti manīṣiṇaḥ //",
  "S04bsa052_u:842_0": "bhāgyaṃ phalati sarvatra",
  "S04bsa052_u:dhs_32.59_0": "yena yena vipākena yatra yatropapadyate /",
  "S04bsa052_u:dhs_32.59_1": "puruṣo labhate svasya prārabdhasya śubhāśubham //",
  "S04bsa052_u:843_0": "śubhakarmaṇā prāṇī nityaṃ deveṣu jāyate",
  "S04bsa052_u:dhs_32.60_0": "śubhena karmaṇā janturnityaṃ deveṣu jāyate /",
  "S04bsa052_u:dhs_32.60_1": "tathāśubhena narake patanti puruṣādhamāḥ //",
  "S04bsa052_u:844_0": "kāmino maraṇaṃ nāvagacchanti",
  "S04bsa052_u:dhs_32.61_0": "śubhāśubhābhyāṃ saṃraktāḥ kāminaḥ kāmamohitāḥ /",
  "S04bsa052_u:dhs_32.61_1": "nāvagacchanti maraṇaṃ yadavaśyaṃ bhaviṣyati //",
  "S04bsa052_u:dhs_32.62_0": "śubhāśubhavipāko 'yaṃ yo vṛkṣeṣūpalabhyate /",
  "S04bsa052_u:dhs_32.62_1": "na saukhyād viramantyete manaḥ saukhyena mohitāḥ //",
  "S04bsa052_u:845_0": "sukṛtaṃ kṛtvā mānavāḥ deveṣu yānti",
  "S04bsa052_u:dhs_32.63_0": "trividhaṃ sukṛtaṃ kṛtvā bhāvayitvā ca saptadhā /",
  "S04bsa052_u:dhs_32.63_1": "trisaṃkhyākān ripūn hatvā yānti deveṣu mānavāḥ //",
  "S04bsa052_u:846_0": "kaḥ devānāmantikaṃ vrajet?",
  "S04bsa052_u:dhs_32.64_0": "nāsūyati kriyākleśān na ca nandīmasūyati /",
  "S04bsa052_u:dhs_32.64_1": "sa nandyasūyakaḥ śuddho devānāmantikaṃ gataḥ //",
  "S04bsa052_u:dhs_32.65_0": "vinindya mātsaryamidaṃ duḥkhasyāyatanaṃ mahat /",
  "S04bsa052_u:dhs_32.65_1": "samaṃ ca trividhaṃ dattvā devānāmantikaṃ gataḥ //",
  "S04bsa052_u:dhs_32.66_0": "prāṇināṃ praṇayaṃ nityaṃ rakṣayitvānukampayā /",
  "S04bsa052_u:dhs_32.66_1": "maitracittaḥ sadā dānto devānāmantikaṃ gataḥ //",
  "S04bsa052_u:dhs_32.67_0": "adattaṃ ca dhanaṃ dattvā dattvānandaṃ ca sarvataḥ /",
  "S04bsa052_u:dhs_32.67_1": "cetanābhāvitamatirdevānāmantikaṃ vrajet //",
  "S04bsa052_u:dhs_32.68_0": "mātṛvat paradārāṃśca dṛṣṭvā tattvārthacintakaḥ /",
  "S04bsa052_u:dhs_32.68_1": "alipto pāpakairdharmairdevānāmantikaṃ vrajet //",
  "S04bsa052_u:dhs_32.69_0": "(kṛtaḥ) svacittaprītyartha jihvāraṇisamudbhavaḥ /",
  "S04bsa052_u:dhs_32.69_1": "kathyate sa mṛṣāvādastaṃ hitvā sugatiṃ vrajet //",
  "S04bsa052_u:dhs_32.70_0": "paiśūnyaṃ ca sadā hitvā maitryanarthakaraṃ padam /",
  "S04bsa052_u:dhs_32.70_1": "ślakṣṇaprabhaḥ ślakṣṇamatiḥ devānāmantikaṃ vrajet //",
  "S04bsa052_u:dhs_32.71_0": "pāruṣyaṃ śatruvaddhīro varjayatyeva sarvadā /",
  "S04bsa052_u:dhs_32.71_1": "ślakṣṇaprabhāmatirnityaṃ sarveṣu gatigāmikaḥ //",
  "S04bsa052_u:dhs_32.72_0": "adharmo yasya jihvāgre na bhūto na bhaviṣyati /",
  "S04bsa052_u:dhs_32.72_1": "sadā duṣkālatattvajño devānāmantikaṃ vrajet //",
  "S04bsa052_u:dhs_32.73_0": "yenedaṃ rakṣitaṃ śīlaṃ saptadhā buddhadeśitam /",
  "S04bsa052_u:dhs_32.73_1": "sa dhīraḥ śīlatattvajño devānāmantikaṃ vrajet //",
  "S04bsa052_u:847_0": "kaḥ saphalaḥ dharmajñaḥ?",
  "S04bsa052_u:dhs_32.74_0": "vividhakarmavaśagaṃ janmedaṃ labhate suraiḥ /",
  "S04bsa052_u:dhs_32.74_1": "tatprāpya yo na dharmajñaḥ sa paścāt paritapyate //",
  "S04bsa052_u:848_0": "sukarmaṇā śubhajaṃ phalam",
  "S04bsa052_u:dhs_32.75_0": "vanopavanaramyo 'yaṃ latāvedikamaṇḍapaḥ /",
  "S04bsa052_u:dhs_32.75_1": "yadvicitramayo lokastat sarva śubhajaṃ phalam //",
  "S04bsa052_u:dhs_32.76_0": "yena yena yathā karma kṛtaṃ bhavati śobhanam /",
  "S04bsa052_u:dhs_32.76_1": "tasya tasya tathā dṛṣṭaṃ phalaṃ tadanugāmikam //",
  "S04bsa052_u:dhs_32.77_0": "pratyakṣaṃ dṛśyate devairhīnamadhyottamaṃ sukham /",
  "S04bsa052_u:dhs_32.77_1": "yena yena yathā cīrṇaṃ tasya tasya tathā phalam //",
  "S04bsa052_u:849_0": "kukarmaṇā duḥkhajaṃ phalam",
  "S04bsa052_u:dhs_32.78_0": "vicitraveṣāḥ saṃmūḍhā devā mohavaśānugāḥ /",
  "S04bsa052_u:dhs_32.78_1": "tannāśānmanasā mūḍhā na paśyanti mahadbhayam //",
  "S04bsa052_u:dhs_32.79_0": "vicitrakāmaratayo vicitraphalakāṅkṣiṇaḥ /",
  "S04bsa052_u:dhs_32.79_1": "na vā kurvanti karmāṇi te 'surā mūḍhacetasaḥ //",
  "S04bsa052_u:850_0": "ke premaparāyaṇāḥ?",
  "S04bsa052_u:dhs_32.80_0": "phalaṃ yeṣāṃ priyaṃ cittaṃ na ca śīle ratā matiḥ /",
  "S04bsa052_u:dhs_32.80_1": "te pradīpaṃ parityajya premālokaparāyaṇāḥ //",
  "S04bsa052_u:851_0": "hetuphalatattvajñāḥ sukhino bhavanti",
  "S04bsa052_u:dhs_32.81_0": "ye hetuphalasādṛśyenecchanti surasattamān /",
  "S04bsa052_u:dhs_32.81_1": "te hetuphalatattvajñā bhavanti sukhabhāginaḥ //",
  "S04bsa052_u:852_0": "jñānādeva muktiḥ",
  "S04bsa052_u:dhs_32.82_0": "vinābījaṃ phalaṃ nāsti vinā dīpaṃ kutaḥ prabhā? /",
  "S04bsa052_u:dhs_32.82_1": "vinā śīlaiḥ kutaḥ svargo muktirjñānaṃ vinā kutaḥ? //",
  "S04bsa052_u:853_0": "kaḥ dhīmataḥ?",
  "S04bsa052_u:dhs_32.83_0": "tatsukhaṃ tadvimuktasya gatakāṅkṣasya tāyinaḥ /",
  "S04bsa052_u:dhs_32.83_1": "vimuktakāmatṛṣṇasya nirmamasya ca dhīmataḥ //",
  "S04bsa052_u:854_0": "sukarmaiḥ sukhaṃ bhavatyeva",
  "S04bsa052_u:dhs_32.84_0": "yadidaṃ karmajaṃ saukhyaṃ sarva (tajjñeya) kalmaṣam /",
  "S04bsa052_u:dhs_32.84_1": "yaṃ neṣṭakaṃ bhavatyeva tat sarvamamalaṃ smṛtam //",
  "S04bsa052_u:855_0": "devalokasya varṇanam",
  "S04bsa052_u:dhs_32.85_0": "yo manorathakṛtsnasya bahirantaśca (sarvataḥ) /",
  "S04bsa052_u:dhs_32.85_1": "sarvālokaḥ sadāloko devatāgaṇasevitaḥ //",
  "S04bsa052_u:dhs_32.86_0": "virājate girivaro ratnamāṇikyasannibhaḥ /",
  "S04bsa052_u:dhs_32.86_1": "prabhūtasalilo yaśca padminībhiḥ samāvṛtaḥ //",
  "S04bsa052_u:dhs_32.87_0": "vanopavanaramyo 'yaṃ mṛgapakṣiniṣevitaḥ /",
  "S04bsa052_u:dhs_32.87_1": "kandarodarasaṃrambho bhitvā gaganamutthitaḥ //",
  "S04bsa052_u:856_0": "kutra devataiḥ sevyate?",
  "S04bsa052_u:dhs_32.88_0": "sevyate devatairnityaṃ divyamālyavibhūṣitaiḥ /",
  "S04bsa052_u:dhs_32.88_1": "nṛtyagītaprakṛṣṭābhirdevatābhiśca sarvataḥ //",
  "S04bsa052_u:dhs_32.89_0": "pañcāṅgikena tūryeṇa prerita iva lakṣyate /",
  "S04bsa052_u:dhs_32.89_1": "śirobhūto mahāramyaḥ prabhāmālī samantataḥ //",
  "S04bsa052_u:dhs_32.90_0": "sukṛtena śubhenāyaṃ karmaṇādhiguṇena vai /",
  "S04bsa052_u:dhs_32.90_1": "yaṃ samāśritya krīḍanti devavṛndāni sarvataḥ //",
  "S04bsa052_u:857_0": "ke svarga gacchanti?",
  "S04bsa052_u:dhs_32.91_0": "dānaśīlayutā vṛddhā nityaṃ tadgatamānasāḥ /",
  "S04bsa052_u:dhs_32.91_1": "ye bhavanti sadā dāntāste janāḥsvargagāminaḥ //",
  "S04bsa052_u:dhs_32.92_0": "saṃkṣiptamanasaḥ śāntāste janāḥ svargagāminaḥ /",
  "S04bsa052_u:dhs_32.92_1": "vairiṇāṃ viṣayo nityaṃ praśāntamanasastu ye //",
  "S04bsa052_u:dhs_32.93_0": "(vītarāgā vītamohāste janāḥ) svargagāminaḥ /",
  "S04bsa052_u:dhs_32.93_1": "bhavābhavena tīvreṇa bādhate (yatra) sādhanam /",
  "S04bsa052_u:dhs_32.93_2": "sudāntamānasāṃ dhīrāste janāḥ svargagāminaḥ //",
  "S04bsa052_u:dhs_32.94_0": "satyamārgavilambena hayatīva sukhabhāginaḥ /",
  "S04bsa052_u:dhs_32.94_1": "sārāsāravidhijñāśca te janāḥ svargagāminaḥ //",
  "S04bsa052_u:dhs_32.95_0": "saṃsāre ye na rakṣanti svamano (nanu) dehinaḥ /",
  "S04bsa052_u:dhs_32.95_1": "nirvāṇābhiratā nityaṃ te janāḥ svargagāminaḥ //",
  "S04bsa052_u:dhs_32.96_0": "vṛkṣamūle śmaśāne vā tathā ca girikandare /",
  "S04bsa052_u:dhs_32.96_1": "dhyāyinaḥ sattvamanasaste janāḥ svargagāminaḥ //",
  "S04bsa052_u:dhs_32.97_0": "mātrajñā deśakālajñāḥ pāpamitra(vi)varjitāḥ /",
  "S04bsa052_u:dhs_32.97_1": "maitreṇa cetasā ye tu te janāḥ svargagāminaḥ //",
  "S04bsa052_u:dhs_32.98_0": "na snānadarśanaratā narāḥ manmathavāriṇā /",
  "S04bsa052_u:dhs_32.98_1": "ekāntagāminaḥ śāntāste janāḥ svargagāminaḥ //",
  "S04bsa052_u:dhs_32.99_0": "kṣaṇe kṣaṇe sadā kāyaṃ paśyantyaśucisambhavam /",
  "S04bsa052_u:dhs_32.99_1": "kāryākāryavidhijñā ye te janāḥ svargagāminaḥ //",
  "S04bsa052_u:dhs_32.100_0": "dharmāṇāṃ dharmatāṃ ye ca paśyanti vividhā samāḥ /",
  "S04bsa052_u:dhs_32.100_1": "na ca rakṣanti saṃsāre te janāḥ svargagāminaḥ //",
  "S04bsa052_u:dhs_32.101_0": "vedanā madhyatattvāntamanekavidhasambhavam /",
  "S04bsa052_u:dhs_32.101_1": "paśyanti ca na rakṣanti te janāḥ svargagāminaḥ //",
  "S04bsa052_u:dhs_32.102_0": "māyopamaṃ ca kṣaṇikaṃ gandharvanagaropamam /",
  "S04bsa052_u:dhs_32.102_1": "ye jānanti (sadā) cittāḥ te janāḥ svargagāminaḥ //",
  "S04bsa052_u:dhs_32.103_0": "ekalakṣaṇatattvajñā vilakṣaṇavidaḥ svayam /",
  "S04bsa052_u:dhs_32.103_1": "nirvāṇarāgamanasaste janāḥ svargagāminaḥ //",
  "S04bsa052_u:dhs_32.104_0": "mātṛvat paradārān ye pitṛvat sarvadehinaḥ /",
  "S04bsa052_u:dhs_32.104_1": "paśyanti ye bhayaṃ loke te janāḥ svargagāminaḥ //",
  "S04bsa052_u:dhs_32.105_0": "śūnyavargagato nityaṃ sattvānāṃ priyavādinaḥ /",
  "S04bsa052_u:dhs_32.105_1": "akrūrā ṛddhimanasaste janāḥ svargagāminaḥ //",
  "S04bsa052_u:dhs_32.106_0": "kāṣṭhavalloṣṭhavat sarva paravittasamīkṣakāḥ /",
  "S04bsa052_u:dhs_32.106_1": "saṃtuṣṭāḥ svena cittena te janāḥ svargagāminaḥ //",
  "S04bsa052_u:dhs_32.107_0": "na rātrau na divā yeṣāṃ kausīdyadyutiriṣyate /",
  "S04bsa052_u:dhs_32.107_1": "nityodyuktavihārā ye te janāḥ svargagāminaḥ //",
  "S04bsa052_u:dhs_32.108_0": "kaukṛtyaṃ styānamiddhaṃ ca kausīdyaṃ ca viśeṣataḥ /",
  "S04bsa052_u:dhs_32.108_1": "varjayanti sadā dhanyāste janāḥ svargagāminaḥ //",
  "S04bsa052_u:dhs_32.109_0": "dauḥśīlyaṃ pañcarandhrebhyaḥ pariśuddhamanekadhā /",
  "S04bsa052_u:dhs_32.109_1": "saṃkṣipanti sadā duḥkhaṃ te janāḥ svargagāminaḥ //",
  "S04bsa052_u:dhs_32.110_0": "upādānacatuṣṭvajñāḥ satyāni ca tathaiva ca /",
  "S04bsa052_u:dhs_32.110_1": "ye paśyanti budhāḥ prajñāṃ te janāḥ svargagāminaḥ //",
  "S04bsa052_u:dhs_32.111_0": "duḥkhaṃ duḥkhavipākaśca duḥkheṣu ca manaśca yat /",
  "S04bsa052_u:dhs_32.111_1": "paśyanti ye sadā tattvaṃ te janāḥ svargagāminaḥ //",
  "S04bsa052_u:dhs_32.112_0": "tīvravyasanamāpannā ye (ca) dharmāvimuñcakāḥ /",
  "S04bsa052_u:dhs_32.112_1": "śāntāśca dharmamatayaste janāḥ svargagāminaḥ //",
  "S04bsa052_u:dhs_32.113_0": "śuklāvadātaṃ ye vastraṃ pāṃsukūlaṃ tathaiva ca /",
  "S04bsa052_u:dhs_32.113_1": "piṇḍapātaratā nityaṃ te janāḥ svargagāminaḥ //",
  "S04bsa052_u:dhs_32.114_0": "adaṇḍāḥ śāntamanaso nityaṃ dhyānavihāriṇaḥ /",
  "S04bsa052_u:dhs_32.114_1": "naiṣkarmyaniratāḥ sarve te janāḥ svargagāminaḥ //",
  "S04bsa052_u:dhs_32.115_0": "mṛṣṭaṃ ca yadi vāṅmṛṣṭaṃ yathecchāvidhimāgatam /",
  "S04bsa052_u:dhs_32.115_1": "santuṣyanti na kupyanti te janāḥ svargagāminaḥ //",
  "S04bsa052_u:dhs_32.116_0": "śuklāvadātaṃ ye vastraṃ pāṃsukūlaṃ tathaiva ca /",
  "S04bsa052_u:dhs_32.116_1": "saṃvṛtau caiva saṃtuṣṭāste janāḥ svargagāminaḥ //",
  "S04bsa052_u:dhs_32.117_0": "śayyātale yathā bhūmau harmyāgre vā tathāpare /",
  "S04bsa052_u:dhs_32.117_1": "na duṣyanti (na hṛṣyanti) te janāḥ svargagāminaḥ //",
  "S04bsa052_u:dhs_32.118_0": "cakṣurviṣayamāpannaṃ yatkarma sāmparāyikam /",
  "S04bsa052_u:dhs_32.118_1": "tattvato ye prapaśyanti te janāḥ svargagāminaḥ //",
  "S04bsa052_u:dhs_32.119_0": "apriyaṃ vā priyaṃ vāpi ye śrutvā tīvrasambhramāt /",
  "S04bsa052_u:dhs_32.119_1": "akṣubdhamatayo muktāste janāḥ svargagāminaḥ //",
  "S04bsa052_u:dhs_32.120_0": "ṣaḍindriyāṇi sarvāṇi viṣayāṃstu tathaiva ca /",
  "S04bsa052_u:dhs_32.120_1": "saṃkṣipanti na rakṣanti te janāḥ svargagāminaḥ //",
  "S04bsa052_u:dhs_32.121_0": "yathā karma kṛtaṃ sarvamaviśeṣeṇa tattvataḥ /",
  "S04bsa052_u:dhs_32.121_1": "paśyantyamanaso dhanyāste janāḥ svargagāminaḥ //",
  "S04bsa052_u:dhs_32.122_0": "karmaṇāṃ ca vipākaṃ ca kṛtaṃ (ye dhīracetasā) /",
  "S04bsa052_u:dhs_32.122_1": "bibhyatīha sadā duḥkhete janāḥ svargagāminaḥ //",
  "S04bsa052_u:dhs_32.123_0": "ityetāni mahārthāni nityaṃ duḥkhakarāṇi ca /",
  "S04bsa052_u:dhs_32.123_1": "kurvanti vidhivat sarva te janāḥ svargagāminaḥ //",
  "S04bsa052_u:858_0": "// iti devavargo dvātriṃśaḥ //",
  "S04bsa052_u:859_0": "(33) sukhavargaḥ",
  "S04bsa052_u:860_0": "sukhasvarūpanirūpaṇam",
  "S04bsa052_u:dhs_33.1_0": "anuttareṣu saukhyeṣu dhyānopātteṣu ye ratāḥ /",
  "S04bsa052_u:dhs_33.1_1": "teṣāṃ sukhaṃ yathāvat syāt nirvāṇapuradarśakam //",
  "S04bsa052_u:dhs_33.2_0": "navena sukhaduḥkhena purāṇamabhihanyate /",
  "S04bsa052_u:dhs_33.2_1": "devasyaitannavenaiva purāṇamabhihanyate //",
  "S04bsa052_u:dhs_33.3_0": "dhū(ma) miśraṃ yathā kāṣṭhaṃ vi(ṣṭhā) miśraṃ yathodanam /",
  "S04bsa052_u:dhs_33.3_1": "tathā sukhamidaṃ sarvamasvatvaṃ nāvagamyate //",
  "S04bsa052_u:861_0": "nirvāṇapuragāmināṃ sukham",
  "S04bsa052_u:dhs_33.4_0": "tat sukhaṃ yad vitṛṣṇānāmekāntasukhacāriṇām /",
  "S04bsa052_u:dhs_33.4_1": "nirmohiṇāmarāgāṇāṃ nirvāṇapuragāminām //",
  "S04bsa052_u:dhs_33.5_0": "teṣāṃ vimalamādyantaṃ saukhyānāmapi tat sukham /",
  "S04bsa052_u:dhs_33.5_1": "yeṣāṃ tṛṣṇānugā cāśā sarvathā naiva cetasi //",
  "S04bsa052_u:dhs_33.6_0": "saṅgṛhītasya cittasya nirātmasya ca sarvataḥ /",
  "S04bsa052_u:dhs_33.6_1": "kāryākāryeṣu mūḍhasya sukhaṃ nityamupasthitam //",
  "S04bsa052_u:862_0": "kaḥ śreṣṭhaḥ sukhī?",
  "S04bsa052_u:dhs_33.7_0": "sā bahirnihatā yena nandisaṃsārahetukī /",
  "S04bsa052_u:dhs_33.7_1": "sa dhīraḥ pāragaḥ śreṣṭhaḥ sukhī nirvāṇamāśritaḥ //",
  "S04bsa052_u:dhs_33.8_0": "naitat sukhena tṛṣṇānāṃ yad rāgadveṣasaṃyutam /",
  "S04bsa052_u:dhs_33.8_1": "yatra rāgādinirmuktaṃ tat sukhaṃ nirmalaṃ matam //",
  "S04bsa052_u:863_0": "kutra tṛṣṇā na bādhate?",
  "S04bsa052_u:dhs_33.9_0": "devaloke samāsādya yaḥ suro nāvamanyate /",
  "S04bsa052_u:dhs_33.9_1": "sa sukhāt sukhatāṃ yāti yatra tṛṣṇā na bādhate //",
  "S04bsa052_u:864_0": "tadantyasukhi śreyo yatra mṛtyurna vidyate /",
  "S04bsa052_u:dhs_33.10_0": "mṛtyupāśairna baddhasya na sukhaṃ vidyate kvacit /",
  "S04bsa052_u:dhs_33.10_1": "yat sukhaṃ kāmajanakaṃ na tat saukhyaṃ satāṃ matam //",
  "S04bsa052_u:dhs_33.11_0": "yatra kāmavinirmuktastatsukhāt sukhamuttamam /",
  "S04bsa052_u:dhs_33.11_1": "yat sukhaṃ janayet śreyaḥ (payomiśraṃ) yathodanam //",
  "S04bsa052_u:dhs_33.12_0": "yatra tṛṣṇāvinirmuktiḥ payomiśraṃ yathodanam /",
  "S04bsa052_u:dhs_33.12_1": "yathā padmavane gṛddhā yānti(te) kravyabhakṣiṇaḥ //",
  "S04bsa052_u:dhs_33.13_0": "evaṃ śānteṣvaraṇyeṣu na bhāntyaśubhacāriṇaḥ /",
  "S04bsa052_u:dhs_33.13_1": "kvacicchāntaṃ vanaṃ ramyaṃ kvacid devāḥ pramādinaḥ //",
  "S04bsa052_u:865_0": "kaḥ paramaṃ sukhaṃ prāpnoti?",
  "S04bsa052_u:dhs_33.14_0": "viparītaṃ na sadṛśaṃ bhānoḥ śītā yathā prabhā /",
  "S04bsa052_u:dhs_33.14_1": "gatatṛṣṇasya yat saukhyaṃ muktaduḥkhasya tāyinaḥ //",
  "S04bsa052_u:dhs_33.15_0": "tasyāntareṇa saukhyasya sukhametanna gaṇyate /",
  "S04bsa052_u:dhs_33.15_1": "dhyāyinastvapramattasya muktapāpasya sarvadā //",
  "S04bsa052_u:dhs_33.16_0": "tat sukhaṃ tat paraṃ saukhyaṃ nedaṃ tṛṣṇāvidāṃ matam /",
  "S04bsa052_u:dhs_33.16_1": "munisevyaṃ vanamidaṃ sevitaṃ ca subhāṣitaiḥ //",
  "S04bsa052_u:dhs_33.17_0": "nārhā (yūyaṃ) rāgagaṇaṃ sevituṃ bho surottamāḥ /",
  "S04bsa052_u:dhs_33.17_1": "yadetad bhavatāṃ saukhyametanna khalu śāśvatam //",
  "S04bsa052_u:dhs_33.18_0": "tat sukhaṃ paramaṃ śāntaṃ vītatṛṣṇai niṣevyate /",
  "S04bsa052_u:dhs_33.18_1": "niḥsevitaṃ vanamidaṃ ye gatāḥ paramaṃ padam //",
  "S04bsa052_u:dhs_33.19_0": "yat prāpya sarvaduḥkhasyacchedo bhavati sarvathā /",
  "S04bsa052_u:dhs_33.19_1": "brahmacaryādanirmuṣṭāḥ śīlālāpena vañcitāḥ //",
  "S04bsa052_u:866_0": "bhikṣūṇāṃ vane vāsa eva sukhāvahaḥ",
  "S04bsa052_u:dhs_33.20_0": "nārhanti sevituṃ ramyaṃ vanaṃ śāntaṃ subhāṣitam /",
  "S04bsa052_u:dhs_33.20_1": "śāntaṃ ca bhāvitaṃ (caiva) ramate śubhagocare //",
  "S04bsa052_u:dhs_33.21_0": "na rāgacāriṇāṃ cittaṃ ramate vanagocare /",
  "S04bsa052_u:dhs_33.21_1": "na rāgavyākulaṃ cittaṃ vaneṣu labhate dhṛtim //",
  "S04bsa052_u:867_0": "kaḥ puruṣottamaḥ?",
  "S04bsa052_u:dhs_33.22_0": "śravyāmūḍhā matiryasya nityaṃ tribhuvanaṃ kare /",
  "S04bsa052_u:dhs_33.22_1": "sa ratiṃ labhate śāntiṃ vane puruṣasattamaḥ //",
  "S04bsa052_u:868_0": "sukhāya vanaṃ sevyam",
  "S04bsa052_u:dhs_33.23_0": "sa kalparāgakuṭilo nityaṃ rāgādibhirvṛtaḥ /",
  "S04bsa052_u:dhs_33.23_1": "sa śāntiṃ naiva labhate vane śānte sukhāvahe //",
  "S04bsa052_u:dhs_33.24_0": "yeṣāṃ tu manasā nityaṃ vane dhyānaniyoginām /",
  "S04bsa052_u:dhs_33.24_1": "vanaṃ teṣāṃ sadāramyaṃ na tu rāgagaveṣiṇām //",
  "S04bsa052_u:dhs_33.25_0": "vaneṣu bhāvitaṃ cittaṃ nagareṣu na kupyate /",
  "S04bsa052_u:dhs_33.25_1": "tasmād vanaṃ sadā sevyaṃ nagaraṃ naiva śasyate //",
  "S04bsa052_u:dhs_33.26_0": "vikṣipyate hi nagare nṛṇāṃ rāgādibhirvṛtaḥ /",
  "S04bsa052_u:dhs_33.26_1": "vikṣipta mohakuṭilaṃ vanaṃ bhūyaḥ prasīdati //",
  "S04bsa052_u:dhs_33.27_0": "tasmād vanaṃ paraṃ śāntaṃ yogināmālayaṃ mahat /",
  "S04bsa052_u:dhs_33.27_1": "saṃsevyaṃ vītamanasā yasya tad vītakalmaṣam //",
  "S04bsa052_u:869_0": "ratiṃ mā kṛthā",
  "S04bsa052_u:dhs_33.28_0": "praśāntendriyacittasya yā ratiryogino hṛdi /",
  "S04bsa052_u:dhs_33.28_1": "nāsau śaktiḥ sahasrasya (mānavānāṃ) bhaviṣyati //",
  "S04bsa052_u:dhs_33.29_0": "yā dhyāyino ratirdṛṣṭā vyavadānāya sarvadā /",
  "S04bsa052_u:dhs_33.29_1": "na yāmeṣvapi sā dṛṣṭā nityaṃ rāgānurāgiṇī //",
  "S04bsa052_u:dhs_33.30_0": "ratiryā kāmavaśagā sā nityaṃ duḥkhasambhavā /",
  "S04bsa052_u:dhs_33.30_1": "yā tu kleśavaśāt prītiḥ (sā prītiḥ) śāśvatā nahi //",
  "S04bsa052_u:870_0": "kaḥ śreyaspadaṃ prāpnoti?",
  "S04bsa052_u:dhs_33.31_0": "śreyo vaneṣu caritaṃ tattaduccaritaṃ nṛbhiḥ /",
  "S04bsa052_u:dhs_33.31_1": "yasmāt tat pratibaddhaṃ hi śreyasāṃ padamucyate //",
  "S04bsa052_u:dhs_33.32_0": "susambhṛtena dharmeṇa rakṣiteneva cetasā /",
  "S04bsa052_u:dhs_33.32_1": "sudṛṣṭaṃ labhate sthānaṃ yatra doṣo na vidyate //",
  "S04bsa052_u:dhs_33.33_0": "yaḥ kṣiptamanasā nityaṃ na ca dharmaparāyaṇaḥ /",
  "S04bsa052_u:dhs_33.33_1": "teṣāṃ vṛthā sukhamidaṃ gacchati na nivartate //",
  "S04bsa052_u:871_0": "tattvajñā duḥkhaṃ na paśyanti",
  "S04bsa052_u:dhs_33.34_0": "ye tu tattvavido dhīrāḥ paśyanti jagataḥ sthitim /",
  "S04bsa052_u:dhs_33.34_1": "anityaduḥkhaśūnyānāṃ teṣāṃ duḥkhaṃ na vidyate //",
  "S04bsa052_u:dhs_33.35_0": "sukhadharmasya caraṇaṃ jñānasya ca niṣevaṇam /",
  "S04bsa052_u:dhs_33.35_1": "ahiṃsā satyavacanaṃ tadapyekāntataḥ sthitam //",
  "S04bsa052_u:872_0": "kaḥ svarga yāti?",
  "S04bsa052_u:dhs_33.36_0": "ekadharmavyatītā ye ye 'dharmaparivañcakāḥ /",
  "S04bsa052_u:dhs_33.36_1": "tristhānalakṣaṇāviṣṭāste janāḥ svargagāminaḥ //",
  "S04bsa052_u:873_0": "sukhasya svarūpam",
  "S04bsa052_u:dhs_33.37_0": "udayavyayadharmāṇāmanityaṃ karmajaṃ hi tat /",
  "S04bsa052_u:dhs_33.37_1": "tat sukhaṃ sāstravaṃ nityaṃ na bhūtaṃ na bhaviṣyati //",
  "S04bsa052_u:dhs_33.38_0": "tat sukhaṃ tadvitṛṣṇasya nīrāgasya hi dehinaḥ /",
  "S04bsa052_u:dhs_33.38_1": "muktirbhavati doṣasya pārasthasya hi tāpinaḥ //",
  "S04bsa052_u:dhs_33.39_0": "tat kiñcit sāsravaṃ saukhyaṃ tat sarva kṣaṇikaṃ matam /",
  "S04bsa052_u:dhs_33.39_1": "rāgabandhād vinirmuktaṃ tat sarva niścalaṃ sukham //",
  "S04bsa052_u:dhs_33.40_0": "ye na kṣipanti duḥkhena sukhe yeṣāṃ na saṅgatiḥ /",
  "S04bsa052_u:dhs_33.40_1": "te duḥkhasukhanirmuktā nirvāṇasukhagāminaḥ //",
  "S04bsa052_u:dhs_33.41_0": "anupāyena ye mūḍhāḥ prārthayanti sukhaṃ sadā /",
  "S04bsa052_u:dhs_33.41_1": "bālukābhiryathā tailaṃ yallabhyaṃ nityameva tat //",
  "S04bsa052_u:dhs_33.42_0": "na cetasā naraḥ prājño manorathaśatairapi /",
  "S04bsa052_u:dhs_33.42_1": "śakro 'pi tat sukhaṃ kartu yathā karma kṛtaṃ mahat //",
  "S04bsa052_u:874_0": "sukhāya dharmamācaret",
  "S04bsa052_u:dhs_33.43_0": "sasukhaṃ yasya tu manaḥ saddharmānucaro bhavet /",
  "S04bsa052_u:dhs_33.43_1": "duḥkhairmuktyabhilāṣo 'yaṃ sa dharme kurute matim //",
  "S04bsa052_u:dhs_33.44_0": "nāhetukaṃ sukhaṃ dṛṣṭaṃ duḥkhaṃ vā trividhātmakam /",
  "S04bsa052_u:dhs_33.44_1": "sukhe duḥkhe pṛthagbhāve tasmānnu sukṛta caret //",
  "S04bsa052_u:dhs_33.45_0": "nedaṃ saukhyaṃ sadā śastamadhruvaṃ vipralopi ca /",
  "S04bsa052_u:dhs_33.45_1": "tṛṣṇāviṣeṇa sammiśraṃ viṣamiśraṃ yathodanam //",
  "S04bsa052_u:dhs_33.46_0": "tat saukhyaṃ (hi)satāṃ śastaṃ yatra mṛtyurna vidyate /",
  "S04bsa052_u:dhs_33.46_1": "na ca priyeṇa viśleṣo nāpriyeṇa samāgamaḥ //",
  "S04bsa052_u:875_0": "kīdṛśaṃ sukhaṃ duḥkhajanakam?",
  "S04bsa052_u:dhs_33.47_0": "yadetat strīmayaṃ saukhyametad duḥkhāya kalpyate /",
  "S04bsa052_u:dhs_33.47_1": "tadbījavartakā dṛṣṭā narakeṣūpapattaye //",
  "S04bsa052_u:dhs_33.48_0": "yat sukhaṃ duḥkhajanakaṃ kathaṃ tat sukhamiṣyate?",
  "S04bsa052_u:dhs_33.48_1": "duḥkhād duḥkhataraṃ jñeyaṃ pariṇāmavaśena tat //",
  "S04bsa052_u:dhs_33.49_0": "yadetad bhujyate saukhyametat kālena naśyati /",
  "S04bsa052_u:dhs_33.49_1": "sūryastāstaṅgatasyaivaṃ raśmayaḥ saha cāriṇaḥ //",
  "S04bsa052_u:dhs_33.50_0": "vikṛtiṃ yasya (ca) manaḥ sukhaduḥkhairna gacchati /",
  "S04bsa052_u:dhs_33.50_1": "sa dhīmān suraloke ca gatvānyallabhate sukham //",
  "S04bsa052_u:dhs_33.51_0": "bhuktaṃ sukhaṃ purāṇaṃ tu hīnakarma karoti ca /",
  "S04bsa052_u:dhs_33.51_1": "purāṇaṃ sukṛtaṃ śīrṇa mṛtyukāle na budhyate //",
  "S04bsa052_u:876_0": "sarva sukhamanityaṃ bhavati",
  "S04bsa052_u:dhs_33.52_0": "yadidaṃ dṛśyate saukhyaṃ manovākkāmajaṃbhṛśam /",
  "S04bsa052_u:dhs_33.52_1": "anityaṃ tad vināśatvamacireṇa bhaviṣyati //",
  "S04bsa052_u:dhs_33.53_0": "phenabudbudasaṅkāśaṃ marīcyudakasannibham /",
  "S04bsa052_u:dhs_33.53_1": "cañcalormi sukhaṃ sarva vinipāto bhavārṇave //",
  "S04bsa052_u:dhs_33.54_0": "niṣpratīkāraviṣamaḥ sarvabhūtabhayāvahaḥ /",
  "S04bsa052_u:dhs_33.54_1": "cakravātapravego (vai) mṛtyurājaiṣa dhāvati //",
  "S04bsa052_u:dhs_33.55_0": "nāśayitvā sukhaṃ sarva nāśayitvā ca jīvitam /",
  "S04bsa052_u:dhs_33.55_1": "karmasaṅkalpavāhyeṣu lokamanyatra neṣyati //",
  "S04bsa052_u:dhs_33.56_0": "yadatīva sukhaṃ nṛṇāṃ taddhi saukhyāya kalpyate /",
  "S04bsa052_u:dhs_33.56_1": "yannaiṣyati sukhaṃ kiñcit taddhi naiva vigaṇyate //",
  "S04bsa052_u:dhs_33.57_0": "vartamānaṃ tu yat saukhyaṃ tṛṣṇāviṣavivarjitam /",
  "S04bsa052_u:dhs_33.57_1": "sarva hyanātmajaṃ duḥkhamanityaṃ saṃskṛtaṃ balam //",
  "S04bsa052_u:877_0": "laukikaṃ sukhaṃ na sukham",
  "S04bsa052_u:dhs_33.58_0": "yad sukhaṃ triṣu lokeṣu na śastaṃ tattvadarśibhiḥ /",
  "S04bsa052_u:dhs_33.58_1": "tena matvā kathaṃ devā bhavanti vigatajvarāḥ? //",
  "S04bsa052_u:dhs_33.59_0": "aviṣṭovatakālo 'yaṃ bhairavo yāti sattvaram /",
  "S04bsa052_u:dhs_33.59_1": "yo bhokṣyate surān sarvān śuṣkendhanamivānalaḥ //",
  "S04bsa052_u:dhs_33.60_0": "atiyāti sukhaṃ sarva kriyatāṃ śraiyasaṃ manaḥ /",
  "S04bsa052_u:dhs_33.60_1": "mā paścāt saṃbhavo yoge mṛtyukālo bhaviṣyati //",
  "S04bsa052_u:878_0": "sukhamasthiraṃ bhavati",
  "S04bsa052_u:dhs_33.61_0": "janmāntarasahasreṣu yad muktaṃ karmajaṃ sukham /",
  "S04bsa052_u:dhs_33.61_1": "taraṅgasannibhaḥ kvāyaṃ(jānīyād) bāliśo 'sthiram //",
  "S04bsa052_u:879_0": "kaḥ sukhena prasīdati?",
  "S04bsa052_u:dhs_33.62_0": "na sukhaistṛpyate bālastathā kāṣṭhairyathānalaḥ /",
  "S04bsa052_u:dhs_33.62_1": "tasmānna (sukha) saktasya sukhaṃ bhavati naiṣṭhikam //",
  "S04bsa052_u:dhs_33.63_0": "viṣasya doṣamuktasya kāmadoṣānudarśinaḥ /",
  "S04bsa052_u:dhs_33.63_1": "dhyāyinaścāpramatasya tat sukhaṃ yadanāvilam //",
  "S04bsa052_u:dhs_33.64_0": "sukhī bhavati tat prāpya na sukhaṃ bhavajanmanaḥ /",
  "S04bsa052_u:dhs_33.64_1": "bandhamiśraṃ viṣaṃ yadvad dharmasaukhyodayastathā //",
  "S04bsa052_u:880_0": "kāmavirahitaḥ sukhamaśnuvate",
  "S04bsa052_u:dhs_33.65_0": "tasmāt tatsukhasaktānāṃ nityaṃ kāmagaveṣiṇām /",
  "S04bsa052_u:dhs_33.65_1": "bhavantyanekasaukhyā(ni)tasmāt kāmo na jāyate //",
  "S04bsa052_u:881_0": "jñānenaivendriyāṇi svagocare nivartante",
  "S04bsa052_u:dhs_33.66_0": "nendriyāṇāṃ jayaḥ śakyaḥ karttu viṣayagocare /",
  "S04bsa052_u:dhs_33.66_1": "jñānena hi nivartante indriyāṇi svagocare //",
  "S04bsa052_u:882_0": "bālā eva gatipañcake bhramanti",
  "S04bsa052_u:dhs_33.67_0": "duḥkhe sukhābhisaṃsaktā nityaṃ bālā (haya)medhasaḥ /",
  "S04bsa052_u:dhs_33.67_1": "viparyayā paribhrāntā bhramanti gatipañcake //",
  "S04bsa052_u:883_0": "kutra sukhaṃ duḥkhasadṛśaṃ bhavati?",
  "S04bsa052_u:dhs_33.68_0": "yadatyantasukhaṃ dṛṣṭaṃ tat sukhaṃ satyamucyate /",
  "S04bsa052_u:dhs_33.68_1": "yatra duḥkhaṃ vipākaṃ syāt tat sukhaṃ duḥkhameva tat //",
  "S04bsa052_u:884_0": "pāpasyākaraṇameva sukham",
  "S04bsa052_u:dhs_33.69_0": "anyāgatasya duḥkhasya pratighātayate budhaḥ /",
  "S04bsa052_u:dhs_33.69_1": "pāpasya hetujaṃ duḥkhaṃ pāpasyākaraṇaṃ sukham //",
  "S04bsa052_u:885_0": "// iti sukhavargo trayastriṃśaḥ //",
  "S04bsa052_u:886_0": "(34) mitravargaḥ",
  "S04bsa052_u:887_0": "kaḥ pāpānnivārayati?",
  "S04bsa052_u:dhs_34.1_0": "tanmitraṃ mitramityuktaṃ yanmitraṃ sāmparāyikam /",
  "S04bsa052_u:dhs_34.1_1": "nivartayati yaḥ pāpād vyasanāccāpi rakṣati //",
  "S04bsa052_u:dhs_34.2_0": "praveśayati yannityaṃ taddhitaṃ sāmparāyikam /",
  "S04bsa052_u:dhs_34.2_1": "mitraṃ bhavati tannṛṇāṃ na mitraṃ pāpakārakam //",
  "S04bsa052_u:888_0": "saṃsargajā doṣaguṇā bhavanti",
  "S04bsa052_u:dhs_34.3_0": "apūtiḥ pūtisaṃśleṣāt pūtirevopajāyate /",
  "S04bsa052_u:dhs_34.3_1": "na pūtiḥ pūtasaṃśleṣamapūtiṃ karttumarhati //",
  "S04bsa052_u:dhs_34.4_0": "yādṛśena (hi) saṃśleṣaṃ kurute puruṣaḥ sadā /",
  "S04bsa052_u:dhs_34.4_1": "taddoṣāt sadṛśo dṛṣṭaḥ śubho vā yadi vāśubhaḥ //",
  "S04bsa052_u:889_0": "na śubhaṃ duḥkhakārakam",
  "S04bsa052_u:dhs_34.5_0": "śubhārthī puruṣaḥ sarvānaśubhānnaiva sevate /",
  "S04bsa052_u:dhs_34.5_1": "tenāsau duḥkhamāpnoti na śubhaṃ duḥkhakāraṇam //",
  "S04bsa052_u:890_0": "guṇadoṣayorlakṣaṇam",
  "S04bsa052_u:dhs_34.6_0": "saṃśleṣajā guṇāḥ dṛṣṭā doṣāḥ saṃśleṣajātayaḥ /",
  "S04bsa052_u:dhs_34.6_1": "lakṣaṇaṃ guṇadoṣāṇāmidamuktaṃ svabhāvajam //",
  "S04bsa052_u:dhs_34.7_0": "yaśasā yujyate yo hi nityaṃ sādhusamāgamāt /",
  "S04bsa052_u:dhs_34.7_1": "asādhu'saṅgamācchrīghraṃ prayāti puruṣādhamaḥ //",
  "S04bsa052_u:891_0": "satsaṅgatiphalam",
  "S04bsa052_u:dhs_34.8_0": "etat sāraṃ sadā kārya yadasādhuvivarjanam /",
  "S04bsa052_u:dhs_34.8_1": "sādhubhiśca sadā vāso duṣṭāṇāṃ ca vivarjanam //",
  "S04bsa052_u:dhs_34.9_0": "doṣān samuddhareddhīmān guṇavṛddhiṃ samācaret /",
  "S04bsa052_u:dhs_34.9_1": "(sādhu) mitraṃ prakurvīta kausīdyavimukho bhavet //",
  "S04bsa052_u:dhs_34.10_0": "na māninaṃ kusīdaṃ vā nityaṃ sarvānuśaṅkinam /",
  "S04bsa052_u:dhs_34.10_1": "liptapāpamatikrūraṃ mitraṃ kuryānna paṇḍitaḥ //",
  "S04bsa052_u:dhs_34.11_0": "udyuktaṃ mṛdujātīyaṃ dharmiṣṭhaṃ doṣavarjitam /",
  "S04bsa052_u:dhs_34.11_1": "samyagdṛṣṭiracapalaṃ mitraṃ seveta paṇḍitaḥ //",
  "S04bsa052_u:dhs_34.12_0": "na pāpakaṃ bhavenmitraṃ bhaveduttamapauruṣaḥ /",
  "S04bsa052_u:dhs_34.12_1": "uttamaṃ bhajamānasya na doṣebhyo bhayaṃ bhavet //",
  "S04bsa052_u:892_0": "kaḥ laghutāṃ yāti?",
  "S04bsa052_u:dhs_34.13_0": "rūpaiśvaryakulādīni bhidyante (yasya) dehinaḥ /",
  "S04bsa052_u:dhs_34.13_1": "bhayapradaṃ taṃ mātaṅgaḥ prayāntaṃ naiva paśyati //",
  "S04bsa052_u:dhs_34.14_0": "udvṛttaḥ puruṣo nityaṃ pramādākulitendriyaḥ /",
  "S04bsa052_u:dhs_34.14_1": "laghutāṃ yāti loke 'smin pretyapāpeṣu pacyate //",
  "S04bsa052_u:dhs_34.15_0": "rūpaiśvaryamadārthā ye te narāḥ pāpakāriṇaḥ /",
  "S04bsa052_u:dhs_34.15_1": "teṣāṃ na suśamaṃ (karma) pretyapāpeṣu pacyate //",
  "S04bsa052_u:dhs_34.16_0": "rūpaiśvaryakulārthā ye na te tattvasya bhāginaḥ /",
  "S04bsa052_u:dhs_34.16_1": "atattvabuddhayo bālā na taranti bhavārṇavam //",
  "S04bsa052_u:893_0": "jñānaśīlādiyutaṃ kulaṃ śreṣṭham",
  "S04bsa052_u:dhs_34.17_0": "etatkulaṃ ye vibhavā yaccānyat sukhamiṣyate /",
  "S04bsa052_u:dhs_34.17_1": "sarvāṇyetānyanityāni tasmātteṣu na viśramet //",
  "S04bsa052_u:dhs_34.18_0": "na jñānaśīlanirmuktaṃ kuśalaṃ yānti paṇḍitāḥ /",
  "S04bsa052_u:dhs_34.18_1": "yeṣāṃ jñānaṃ ca śīlaṃ ca te kule mahati sthitāḥ //",
  "S04bsa052_u:dhs_34.19_0": "carituṃ cāmalaṃ śīlaṃ śīlameva mahādbhutam /",
  "S04bsa052_u:dhs_34.19_1": "mahākulaprasūtāste (paṇḍitāḥ) vaśamāninaḥ //",
  "S04bsa052_u:dhs_34.20_0": "dānaśīlatapodhyānasatyaiśvaryaparākramaiḥ /",
  "S04bsa052_u:dhs_34.20_1": "saṃyuktā ye kulīnāste ye na dharmavivarjitāḥ //",
  "S04bsa052_u:dhs_34.21_0": "naiśvaryajñānahīnasya na kulaṃ nāpi saṅgatiḥ /",
  "S04bsa052_u:dhs_34.21_1": "tasmātkulaṃ jñānamayaṃ jñānahīnaṃ na tat kulam //",
  "S04bsa052_u:894_0": "// iti mitravargaścatustriṃśaḥ //",
  "S04bsa052_u:895_0": "(35) rājāvavādavargaḥ",
  "S04bsa052_u:896_0": "dhārmiko rājā svarga yāti",
  "S04bsa052_u:dhs_35.1_0": "bhuvaṃ parijano paśyan dharmacārī jitendriyaḥ /",
  "S04bsa052_u:dhs_35.1_1": "sa rājā dhārmiko dhīmān svargalokopapattaye //",
  "S04bsa052_u:897_0": "kaḥ lobhanirmukto rājā?",
  "S04bsa052_u:dhs_35.2_0": "niyataṃ yaḥ karaṃ kāle dharmeṇa paribhujyate /",
  "S04bsa052_u:dhs_35.2_1": "sa rājā lobhanirmukto yāmānāmadhipo bhavet //",
  "S04bsa052_u:898_0": "rājñaḥ svarūpam",
  "S04bsa052_u:dhs_35.3_0": "kṣamāvān priyavākyo yaḥ krodhaharṣādidhārakaḥ /",
  "S04bsa052_u:dhs_35.3_1": "sa mahīṃ pālayettvenāṃ loke hi śreṣṭhatāṃ gataḥ //",
  "S04bsa052_u:dhs_35.4_0": "apakṣapātinaḥ śraddhā mitreṇa ca (vi)hanyate /",
  "S04bsa052_u:dhs_35.4_1": "sa rājanyasabhājetā devalokāya kalpyate //",
  "S04bsa052_u:dhs_35.5_0": "baddhadarśī mahātmā yo gurupūjaka eva ca /",
  "S04bsa052_u:dhs_35.5_1": "alolo yo dṛḍhamatirdevānāmantikaṃ vrajet //",
  "S04bsa052_u:dhs_35.6_0": "pūrve yat pitṛbhirdattaṃ devānupadiśanti ca /",
  "S04bsa052_u:dhs_35.6_1": "na ca hiṃsati bhūtāni sa deveṣūpapadyate //",
  "S04bsa052_u:dhs_35.7_0": "dānaśīle sadā dakṣo dharmavādī jitendriyaḥ /",
  "S04bsa052_u:dhs_35.7_1": "sa matvāryāṃ mahīṃ kṛtsnāṃ devalokaṃ mahīyate //",
  "S04bsa052_u:dhs_35.8_0": "nādhārmikaṃ dhārayati dhārmikeṣu ca rakṣati /",
  "S04bsa052_u:dhs_35.8_1": "sa dharmaśīlasaṃśuddho devānāmantikaṃ vrajet //",
  "S04bsa052_u:dhs_35.9_0": "na strīṇāṃ vaśago rājā sādhūnāṃ ca vaset sadā /",
  "S04bsa052_u:dhs_35.9_1": "sa nirmalamatirdhīraḥ suralokopapattaye //",
  "S04bsa052_u:dhs_35.10_0": "na sarvasya vacogrāhī priyaḥ sādhujanasya tu /",
  "S04bsa052_u:dhs_35.10_1": "so 'mṛtastattvadarśīvā nākṛṣṭa iva rohati //",
  "S04bsa052_u:899_0": "ko yāmānāmadhipo?",
  "S04bsa052_u:dhs_35.11_0": "yo dharmalobhamāyāti draviṇaṃ naiva lapsyate /",
  "S04bsa052_u:dhs_35.11_1": "sa lobhamalanirmukto yāmānāmadhipo bhavet //",
  "S04bsa052_u:dhs_35.12_0": "na mithyādarśanenāpi strītvadarśanatatparaḥ /",
  "S04bsa052_u:dhs_35.12_1": "sa śuddha eva vimalo yāmānāmadhipo bhavet //",
  "S04bsa052_u:900_0": "kaḥ rājā devapriyo bhavati?",
  "S04bsa052_u:dhs_35.13_0": "prājñaḥ śīle sadāyukto dānenābhīkṣṇatāṃ gataḥ /",
  "S04bsa052_u:dhs_35.13_1": "pravijitya mahīṃ kṛtsnāṃ pretya devapriyo bhavet //",
  "S04bsa052_u:dhs_35.14_0": "priyasya tu bhaved vākyaṃ stotrotsavakaraṃ param /",
  "S04bsa052_u:dhs_35.14_1": "āhlādayitvā vasudhāmante devopapattaye //",
  "S04bsa052_u:dhs_35.15_0": "avisaṃvādakaṃ vākyaṃ yasya merurivācalam /",
  "S04bsa052_u:dhs_35.15_1": "satyasopānamāruhya devānāmantike gataḥ //",
  "S04bsa052_u:dhs_35.16_0": "hrāsavṛddhī ca bhūtānāmakasmāt kurute hi yaḥ /",
  "S04bsa052_u:dhs_35.16_1": "sa rājā vai paro devairdevaloke ca tiṣṭhati //",
  "S04bsa052_u:dhs_35.17_0": "manuṣyāntaratattvajño yo vetti hi balābalam /",
  "S04bsa052_u:dhs_35.17_1": "sa dhībalābhyāṃ saṃyukto yāmānāmadhipo bhavet //",
  "S04bsa052_u:dhs_35.18_0": "traidhātukapadaṃ yacca ratnatrayamihocyate /",
  "S04bsa052_u:dhs_35.18_1": "yastat pūjayate rājā sa deveṣūpajāyate //",
  "S04bsa052_u:dhs_35.19_0": "kālaṃ niyatadarśī yaḥ prajānāṃ ca hite rataḥ /",
  "S04bsa052_u:dhs_35.19_1": "sarvato bhadrakāntāro devānāmadhipaḥ smṛtaḥ //",
  "S04bsa052_u:dhs_35.20_0": "nindāmalavinirmuktaḥ saṅgadoṣavivarjitaḥ /",
  "S04bsa052_u:dhs_35.20_1": "jñānagocarasampūjyo niyataṃ deva eva saḥ //",
  "S04bsa052_u:901_0": "kaḥ svarga yāti?",
  "S04bsa052_u:dhs_35.21_0": "kausīdyadoṣarahito nityaṃ dṛḍhaparākramaḥ /",
  "S04bsa052_u:dhs_35.21_1": "nāśayitvā sa doṣaughān pretya svargeṣu jāyate //",
  "S04bsa052_u:902_0": "sanmitraiḥ parivārito rājā devādhipo bhavati",
  "S04bsa052_u:dhs_35.22_0": "hitāni yasya mitrāṇi karmakartṛṇi nityaśaḥ /",
  "S04bsa052_u:dhs_35.22_1": "sa mitraiḥ samparivṛto nṛpo devādhipo bhavet //",
  "S04bsa052_u:dhs_35.23_0": "nānuseveta durvṛttān vākkṣepeṇa ca varjitaḥ /",
  "S04bsa052_u:dhs_35.23_1": "sa sadyo viṣanirmuktaḥ surāṇāmadhipo bhavet //",
  "S04bsa052_u:dhs_35.24_0": "krodhaharṣavighātāya na ca pāpeṣu rakṣyate /",
  "S04bsa052_u:dhs_35.24_1": "sa pāpapaṅkanidhautaḥ suralokādhipaḥ sadā //",
  "S04bsa052_u:dhs_35.25_0": "na śaktaḥ pānabhojyeṣu saṃsaktastu śubhe sadā /",
  "S04bsa052_u:dhs_35.25_1": "sa śuddhadharmasandarśī vibudho 'dhikatāṃ vrajet //",
  "S04bsa052_u:903_0": "kaḥ padamuttamaṃ prāpnoti?",
  "S04bsa052_u:dhs_35.26_0": "sucintitaṃ cintayati (yo) dharmeṣu ca vartate /",
  "S04bsa052_u:dhs_35.26_1": "dharmodayena dṛṣṭena yathā yāti triviṣṭapam //",
  "S04bsa052_u:dhs_35.27_0": "saṃsārād dīrghasūtrād yastvaritaṃ dharmamācaret /",
  "S04bsa052_u:dhs_35.27_1": "sa dīrghasūtranirmuktaḥ prayāti padamuttamam //",
  "S04bsa052_u:904_0": "dharmeṇa prajāpālakaḥ svargasukhaṃ yāti",
  "S04bsa052_u:dhs_35.28_0": "dharmeṇaiva prajā nityaṃ prapālayati (yo) nṛpaḥ /",
  "S04bsa052_u:dhs_35.28_1": "sa dhārmikaḥ praśastātmā suraloke mahīyate //",
  "S04bsa052_u:dhs_35.29_0": "daśeme kuśalā dharmā ihoktāstattvadarśinā /",
  "S04bsa052_u:dhs_35.29_1": "yaste prakurute dharmān sa surādhipatāṃ vrajet //",
  "S04bsa052_u:dhs_35.30_0": "hetupratyayasandarśī mārgāmārgau tathaiva ca /",
  "S04bsa052_u:dhs_35.30_1": "sa dṛṣṭimalanirmukto vibudho 'dhikatāṃ gataḥ //",
  "S04bsa052_u:905_0": "kīdṛśairguṇayutaiḥ rājā devānāmadhipo bhavati",
  "S04bsa052_u:dhs_35.31_0": "yo devatāṃ pūjayati yathā cāhni mahīpatiḥ /",
  "S04bsa052_u:dhs_35.31_1": "sa devapūjito bhūyo devānāmadhipo bhavet //",
  "S04bsa052_u:dhs_35.32_0": "anāvilena manasā prasannaścādhidārakaḥ /",
  "S04bsa052_u:dhs_35.32_1": "svasvadāraiśca santuṣṭo devānāmadhipo bhavet //",
  "S04bsa052_u:906_0": "kaḥ śīlavān?",
  "S04bsa052_u:dhs_35.33_0": "hīyate yo na viṣayaiḥ sarvabālāpahāribhiḥ /",
  "S04bsa052_u:dhs_35.33_1": "sa śīlavān divaṃ yāti nityaṃ śīlena rakṣitaḥ //",
  "S04bsa052_u:dhs_35.34_0": "avidyāvarjakān nityaṃ sevate yaḥ sudhārmikān /",
  "S04bsa052_u:dhs_35.34_1": "saddharmacintakaḥ saukhyaṃ kalpate sura(saṃ)sadi //",
  "S04bsa052_u:dhs_35.35_0": "(vyāpāraiḥ svasthacitto yaḥ) pārṣadālāpahāribhiḥ /",
  "S04bsa052_u:dhs_35.35_1": "sa śīlavān divaṃ yāti nityaṃ śīlena rakṣitaḥ //",
  "S04bsa052_u:907_0": "saddharmī rājā eva vasudhādhipatiḥ",
  "S04bsa052_u:dhs_35.36_0": "sadvyāpārāddharmamimaṃ pālayan vasudhādhipaḥ /",
  "S04bsa052_u:dhs_35.36_1": "praśāsti ca mahīṃ kṛtsnāṃ yāmānāmadhipo bhavet //",
  "S04bsa052_u:908_0": "satkarmaniratasya rājño bhṛtyo 'pi śobhate",
  "S04bsa052_u:dhs_35.37_0": "satkarmanirato bhṛtyo nṛpe sadguṇaśālini /",
  "S04bsa052_u:dhs_35.37_1": "jano nirmalatāṃ yāti śaraccandra ivāmbare //",
  "S04bsa052_u:909_0": "kaḥ rājā devatulyo bhavati?",
  "S04bsa052_u:dhs_35.38_0": "hetulakṣyavidhijñā ye aviruddhāḥ parasparam /",
  "S04bsa052_u:dhs_35.38_1": "samyaksvāmyarthakarttāraḥ devānāṃ vaśamāgatāḥ //",
  "S04bsa052_u:910_0": "// iti rājāvavādavargaḥ pañcatriṃśaḥ //",
  "S04bsa052_u:911_0": "(36) stutivargaḥ",
  "S04bsa052_u:912_0": "buddhastutiḥ",
  "S04bsa052_u:dhs_36.1_0": "samasattvāgravedāya sarvasattveṣu bandhave /",
  "S04bsa052_u:dhs_36.1_1": "sanmārgasārthavāhāya bhavabandhanabhedine //",
  "S04bsa052_u:dhs_36.2_0": "(nā)nādṛṣṭivibhedāya sarvasaṃśayamocine /",
  "S04bsa052_u:dhs_36.2_1": "samyagdṛṣṭiniveśāya namaḥ sañjñānacakṣuṣe //",
  "S04bsa052_u:dhs_36.3_0": "sarvasaṅkaṭabhedāya tridoṣamalaśodhine /",
  "S04bsa052_u:dhs_36.3_1": "namo nakṣatrabhūtāya sarvabījaphaloruhe //",
  "S04bsa052_u:dhs_36.4_0": "sarvaprajñākarāgrāya sarvadhyānāgravedine /",
  "S04bsa052_u:dhs_36.4_1": "sarvaratnottamāryāya namo 'lānāgradarśine //",
  "S04bsa052_u:dhs_36.5_0": "iyaṃ sā lokanāśasya viprayuktasya tāpinaḥ /",
  "S04bsa052_u:dhs_36.5_1": "pratimā dṛśyate śāntā mokṣamudghāṭyakārikā //",
  "S04bsa052_u:dhs_36.6_0": "samarcatīmāṃ nityaṃ (yaḥ) puruṣaḥ śāntamānasaḥ /",
  "S04bsa052_u:dhs_36.6_1": "sa mucyate bhavabhayānnivṛttiṃ cādhigacchati //",
  "S04bsa052_u:dhs_36.7_0": "etacchāntapadaṃ ramyametannaiṣṭhikamucyate /",
  "S04bsa052_u:dhs_36.7_1": "yadayaṃ bhāṣate dharma nirvāṇapuradeśikaḥ //",
  "S04bsa052_u:dhs_36.8_0": "asya vākyaṃ samālambya puruṣādhīnavikramāḥ /",
  "S04bsa052_u:dhs_36.8_1": "ākarṣanti padaṃ nityaṃ yadanantasukhāvaham //",
  "S04bsa052_u:dhs_36.9_0": "etat pūrva samāruhaya puruṣāstattvacintakāḥ /",
  "S04bsa052_u:dhs_36.9_1": "trilokaughārṇavaṃ ghoraṃ taranti bhavasāgaram //",
  "S04bsa052_u:dhs_36.10_0": "ayaṃ sa cakṣurlokasya samantāddhi vicakṣuṣaḥ /",
  "S04bsa052_u:dhs_36.10_1": "ayaṃ jyotiḥ paraṃ jyotiryajjyotiḥkāṣṭhasambhavam //",
  "S04bsa052_u:dhs_36.11_0": "kalpāntaṃ prāṇināṃ citte nṛṇāṃ rāgādibhirmalaiḥ /",
  "S04bsa052_u:dhs_36.11_1": "jñānatoyena mahatā śodhayatyeva vāṅnṛpaḥ //",
  "S04bsa052_u:dhs_36.12_0": "yanna dṛṣṭaṃ padaṃ sarvaistīrthikairjñānapāṇibhiḥ /",
  "S04bsa052_u:dhs_36.12_1": "tatpadaṃ vimalairvākyaistvayā nṛṇāṃ pradarśitam //",
  "S04bsa052_u:dhs_36.13_0": "pramādaparamo 'nātho jano 'yaṃ tāritastvayā /",
  "S04bsa052_u:dhs_36.13_1": "tīrṇaḥ pāragato nāthastārayatyaghanāśanāt //",
  "S04bsa052_u:dhs_36.14_0": "hitārtha sarvajagatastvamevaiko vyavasthitaḥ /",
  "S04bsa052_u:dhs_36.14_1": "ahitānāṃ hitāyaiva tvameva puruṣottamaḥ //",
  "S04bsa052_u:dhs_36.15_0": "anādimati saṃsāre nṛṇāṃ kleśāpahārakaiḥ /",
  "S04bsa052_u:dhs_36.15_1": "tvayā viśodhito vākyaistamaḥ sūryodaye yathā //",
  "S04bsa052_u:dhs_36.16_0": "akṣayaḥ sarvadharmāṇāṃ jñānalokakaro mahān /",
  "S04bsa052_u:dhs_36.16_1": "tvamevaiko jagannātha lokottaraguṇārṇavaḥ //",
  "S04bsa052_u:913_0": "// iti stutivargaḥ ṣaṭtriṃśaḥ //",
  "S04bsa052_u:914_0": "puṇyadevasukhairmitrarājastutibhiranvitāḥ /",
  "S04bsa052_u:914_1": "saddharmasmṛtivaipulyai gṛhīto 'yaṃ samuccayaḥ //",
  "S04bsa052_u:915_0": "// iti caturtham udānam //",
  "S04bsa052_u:916_0": "ye ca dharmā hetubhavā teṣāṃ tathāgato 'vadat /",
  "S04bsa052_u:916_1": "teṣāṃ ca yo nirodhaścaivaṃvādīmahāśramaṇaḥ //",
  "S04bsa052_u:917_0": "puṇyamavāptamantrakleśaṃ vibhidyājanavalāśrīkam /",
  "S04bsa052_u:917_1": "yāvajjagadvyākulaṃ tarkaniṣṭhaiḥ samākulaṃ vetti satyavacanaiḥ //",
  "S04bsa052_u:918_0": "vaipulyamahāgambhīrodadhisūtravarād bhikṣu(ṇā)avalokitasiṃhenoddhṛtamiti /",
  "S04bsa052_u:919_0": "mohāśivādirahitasya vākyavidyasya vipulārjanasya 'dharmasamuccayo' nāma dharmaparyāyaḥ samāptaḥ /",
  "S04bsa052_u:920_0": "// iti śubham //"
}