{
  "S04bsa052_u:0": "Bhikṣuṇā avalokitasiṃhena samudbhāvitaḥ",
  "S04bsa052_u:1": "Dharmasamuccayaḥ",
  "S04bsa052_u:2": "prathamam udānam",
  "S04bsa052_u:3": "(jitadharmakāyavargāḥ parivarto hyanityatā /",
  "S04bsa052_u:4": "apramādaḥ kāmatṛṣṇe strī ca madyena te daśa // ) //",
  "S04bsa052_u:5": "(1) jitavargaḥ",
  "S04bsa052_u:6": "maṅgalācaraṇam",
  "S04bsa052_u:7": "// om namo buddhāya //",
  "S04bsa052_u:8": "prahīṇasarvāsrava nirmalaśrīryaḥ kleśajambālanimagnalokam /",
  "S04bsa052_u:9": "kṛpāguṇenodaharatsamena praṇamyate 'smai tribhavottamāya // Dhs_1.1 //",
  "S04bsa052_u:10": "granthakārapratijñā",
  "S04bsa052_u:11": "saddharma smṛtyupasthānasūtravaipulyasāgarāt /",
  "S04bsa052_u:12": "gāthāḥ samuddhariṣyāmi lokalocanatatparāḥ // Dhs_1.2 //",
  "S04bsa052_u:13": "mokṣasyāyatanāni ṣaṭ",
  "S04bsa052_u:14": "apramādastathā śraddhā vīryārambhastathā dhṛtiḥ /",
  "S04bsa052_u:15": "jñānābhyāsaḥ saṃtāśleṣo mokṣasyāyatanāni ṣaṭ // Dhs_1.3 //",
  "S04bsa052_u:16": "nava śāntisamprāptihetavaḥ",
  "S04bsa052_u:17": "dānaṃ śīlaṃ damaḥ kṣāntirmaitrībhūteṣvahiṃsatā /",
  "S04bsa052_u:18": "karuṇāmuditopekṣā śāntisamprāptihetavaḥ // Dhs_1.4 //",
  "S04bsa052_u:19": "narakasyāgrahetavaḥ",
  "S04bsa052_u:20": "cāpalyaṃ pāpasaṃśleṣaḥ krūratā vitathaṃ vacaḥ /",
  "S04bsa052_u:21": "mithyādṛṣṭiḥ pramādaśca narakasyāgrahetavaḥ // Dhs_1.5 //",
  "S04bsa052_u:22": "preteṣu ṣaṭ udbhavakāraṇāni",
  "S04bsa052_u:23": "mātsaryamīrṣyā kaṭuvākyatā hi pramādasevā viratiḥ śubhācca /",
  "S04bsa052_u:24": "tattveṣvabhidroharataṃ manaśca preteṣu panthāna ihodbhavanti // Dhs_1.6 //",
  "S04bsa052_u:25": "tiryagyonau udbhavasādhanāni",
  "S04bsa052_u:26": "ajñānasevā jaḍa (tā)",
  "S04bsa052_u:27": "ca buddheḥ saddharmanāśaḥ priyamaithunatvam /",
  "S04bsa052_u:28": "āhāraśaktiḥ prabalā ca nidrā tiryaggatau ca pravadanti hetum // Dhs_1.7 //",
  "S04bsa052_u:29": "karmaphalam",
  "S04bsa052_u:30": "aśubhaṃ trividhaṃ kṛtvā kāyavāṅmanasāṃ mahat /",
  "S04bsa052_u:31": "uttarottarasambaddhaṃ karmaṇā sampradṛśyate // Dhs_1.8 //",
  "S04bsa052_u:32": "bālānāmapi sambaddhamuttarottarameva tat /",
  "S04bsa052_u:33": "śubhañca trividhaṃ kṛtvā sādhavo yānti nirvṛtim // Dhs_1.9 //",
  "S04bsa052_u:34": "tasmāt karmaphalaṃ matvā pramādasya ca varjanam /",
  "S04bsa052_u:35": "śreyase kriyate buddheretat sukhamanuttamam // Dhs_1.10 //",
  "S04bsa052_u:36": "dānaśīlavato nityaṃ sarvasattvānukampinaḥ /",
  "S04bsa052_u:37": "siddhayanti sarvaśastulyāstasmācchīlaparo bhavet // Dhs_1.11 //",
  "S04bsa052_u:38": "kasya kāryasiddhiḥ bhavati?",
  "S04bsa052_u:39": "maitrīkaruṇāyuktasya gatākāṃkṣasya dehinaḥ /",
  "S04bsa052_u:40": "parānugrahayuktasya kāryasiddhirdhruvaṃ sthitā // Dhs_1.12 //",
  "S04bsa052_u:41": "santuṣṭasyāpramattasya sarvasattvahitaiṣiṇaḥ /",
  "S04bsa052_u:42": "rāgadveṣavimuktasya kāryasiddhirdhruvaṃ sthitā // Dhs_1.13 //",
  "S04bsa052_u:43": "mitrāmitraprahīṇasya samacittasya dehinaḥ /",
  "S04bsa052_u:44": "apāyagatibhinnasya kāryasiddhirdhruvaṃ sthitā // Dhs_1.14 //",
  "S04bsa052_u:45": "evaṃ ca tasya dhīrasya dharmadānaratasya ca /",
  "S04bsa052_u:46": "mātsaryerṣyāpramuktasya kāryasiddhirdhruvaṃ sthitā // Dhs_1.15 //",
  "S04bsa052_u:47": "saṃvarasthasya śāntasya gurupūjāratasya ca /",
  "S04bsa052_u:48": "kāryākāryavidhijñasya kāryasiddhirdhruvaṃ sthitā // Dhs_1.16 //",
  "S04bsa052_u:49": "aśaṭhasyātidakṣasya priyavākyasya nityaśaḥ /",
  "S04bsa052_u:50": "dhyānādhyayanaśaktasya kāryasiddhirdhruvaṃ sthitā // Dhs_1.17 //",
  "S04bsa052_u:51": "deśakālavidhijñasya sādhyāsādhyaṃ vijānataḥ /",
  "S04bsa052_u:52": "śakyopāyavidhijñasya kāryasiddhirdhruvaṃ sthitā // Dhs_1.18 //",
  "S04bsa052_u:53": "krodhādivijayasādhanamukhena dharmatāsvarūpanirūpaṇam",
  "S04bsa052_u:54": "akrodhena hataḥ krodhaḥ kṣamayā krūratā jitā /",
  "S04bsa052_u:55": "dharmeṇa nirjito 'dharmaḥ prabhayā vijitaṃ tamaḥ // Dhs_1.19 //",
  "S04bsa052_u:56": "satyādeḥ praśaṃsā",
  "S04bsa052_u:57": "mṛṣāvākyaṃ satyahataṃ paiśunyaṃ ca samādhinā /",
  "S04bsa052_u:58": "pārūṣyaṃ mārdava jitaṃ abaddhaṃ bandhanā jitam // Dhs_1.20 //",
  "S04bsa052_u:59": "prāṇātipāto maitryā ca steyaṃ dānaiḥ sadā jitam /",
  "S04bsa052_u:60": "ayoniśomanaskāro yonijena sadā jitaḥ // Dhs_1.21 //",
  "S04bsa052_u:61": "avidyā vidyayā jitā divasena tathā kṣapā /",
  "S04bsa052_u:62": "śuklapakṣeṇa ca kṛṣṇapakṣo (hi)",
  "S04bsa052_u:63": "sarvaśo jitaḥ // Dhs_1.22 //",
  "S04bsa052_u:64": "mithyākāmeṣvavijito buddhayā tattvavicārayā /",
  "S04bsa052_u:65": "āryāṣṭāṅgena mārgeṇa yonijena sadā jitaḥ // Dhs_1.23 //",
  "S04bsa052_u:66": "vaiśāradyaiścaturbhiśca kadarya jitameva tat /",
  "S04bsa052_u:67": "vismṛtiśca hatā smṛtyā kṣaṇenātmānameva ca // Dhs_1.24 //",
  "S04bsa052_u:68": "araṇyavāsaniyatairjitā rāgavaśā narāḥ /",
  "S04bsa052_u:69": "meruṇā parvatā jitā (vṛkṣeṇa)",
  "S04bsa052_u:70": "vanamālikā // Dhs_1.25 //",
  "S04bsa052_u:71": "samudreṇa jitā sarve tīrthā (hi)",
  "S04bsa052_u:72": "jalasambhavāḥ /",
  "S04bsa052_u:73": "ādityatejovijitā sarve ca grahatārakāḥ // Dhs_1.26 //",
  "S04bsa052_u:74": "nityā jitā anityena dāridrayaṃ dānasampadā /",
  "S04bsa052_u:75": "śāṭhyaṃ na mārdava jitaṃ satyenānṛtiko hataḥ // Dhs_1.27 //",
  "S04bsa052_u:76": "bhūtena nirjito 'bhūto vahninā tarusampadaḥ /",
  "S04bsa052_u:77": "pipāsā vijitā toyairjighitsā bhojanaistathā // Dhs_1.28 //",
  "S04bsa052_u:78": "vīryapraśaṃsā",
  "S04bsa052_u:79": "siṃhena vijitāḥ sarve mṛgāḥ sattvādhikāśca ye /",
  "S04bsa052_u:80": "santāpena mahecchā ca jitā nityaṃ prakīrtyate // Dhs_1.29 //",
  "S04bsa052_u:81": "dayā praśasyate nityamadayā naiva śasyate /",
  "S04bsa052_u:82": "vīryeṇa nirjitaṃ sarva kausīdyaṃ mohavardhanam // Dhs_1.30 //",
  "S04bsa052_u:83": "tattvadarśipuruṣapraśaṃsā jñānādhikaiḥ sadā dāntaiḥ puruṣaistattvada(rśi)bhiḥ /",
  "S04bsa052_u:84": "vijitāḥ krūrakarmāṇo mithyāvādādhikā narāḥ // Dhs_1.31 //",
  "S04bsa052_u:85": "buddhena nirjitāḥ sarve tīrthyāḥ kuṭilavādinaḥ /",
  "S04bsa052_u:86": "asurā vijitā devairdharmateyaṃ vyavasthitā // Dhs_1.32 //",
  "S04bsa052_u:87": "// iti jitavargaḥ prathamaḥ //",
  "S04bsa052_u:88": "(2) dharmopadeśavargaḥ",
  "S04bsa052_u:89": "guruḥ kīdṛgbhavet?",
  "S04bsa052_u:90": "yo hi deśayate dharma kṣemaṃ nirvāṇagāminam /",
  "S04bsa052_u:91": "sa sarvabandhanacchettā gururbhavati dehinām // Dhs_2.1 //",
  "S04bsa052_u:92": "chittvā mohamayaṃ pāśaṃ yo hi deśayate śivam /",
  "S04bsa052_u:93": "sanmārgadeśakaḥ prokto durmārgavinivārakaḥ // Dhs_2.2 //",
  "S04bsa052_u:94": "dharmasya pravaratvam yena dharmeṇa manujāstaranti bhavasāgaram /",
  "S04bsa052_u:95": "saddharmaprabaraḥ prokto na dharmo laukiko hi saḥ // Dhs_2.3 //",
  "S04bsa052_u:96": "kṣetrāṇīmāni catvāri vidyante yasya dehinaḥ /",
  "S04bsa052_u:97": "tasyedaṃ saphalaṃ janma kathitaṃ mārgadeśakaiḥ // Dhs_2.4 //",
  "S04bsa052_u:98": "sakalendriyatāṃ prāpya labdhvā buddhasya śāsanam /",
  "S04bsa052_u:99": "yo na dharmarato martyaḥ sa paścādanutapyate // Dhs_2.5 //",
  "S04bsa052_u:100": "yamasāyujyam vyāsaktamanasāṃ nityaṃ nityaṃ kāmagaveṣiṇām /",
  "S04bsa052_u:101": "putradāraprasaktānāmantako 'bhyeti dehinām // Dhs_2.6 //",
  "S04bsa052_u:102": "cittasya vaśīkaraṇam saṅkalpadoṣamanasaṃ taistairdoṣaiḥ samākulam /",
  "S04bsa052_u:103": "cittaṃ nayatyupāyena cittabaddhā hi dehinaḥ // Dhs_2.7 //",
  "S04bsa052_u:104": "durdamasyāticaṇḍasya siddhiprepsorviśeṣataḥ /",
  "S04bsa052_u:105": "na cittasya vaśaṃ gacchet śatrubhūtaṃ hi tannṛṇām // Dhs_2.8 //",
  "S04bsa052_u:106": "saśrutena sudiṣṭena bhāvitenāpyanekaśaḥ /",
  "S04bsa052_u:107": "dharmeṇa śāmyate cittaṃ jālineva yathā hayaḥ // Dhs_2.9 //",
  "S04bsa052_u:108": "saddharmaśravaṇaphalam saddharmaśravaṇaṃ kṛtvā pāpād viramate pumān /",
  "S04bsa052_u:109": "śreyase pratipattiṃ ca nityamevopapadyate // Dhs_2.10 //",
  "S04bsa052_u:110": "saddharmaśravaṇaṃ kṛtvā manaḥ prahalādamṛcchati /",
  "S04bsa052_u:111": "kuśalaṃ cāsya sumahat sandhāne sampratīkṣate // Dhs_2.11 //",
  "S04bsa052_u:112": "śrutvā bhavati dharmātmā śrutvā pāpaṃ na kurvate /",
  "S04bsa052_u:113": "śrutvā karmaphalaṃ jñātvā nirvāṇamadhigacchati // Dhs_2.12 //",
  "S04bsa052_u:114": "śrutvā vedayate dharma śrutvā buddhaḥ prasīdati /",
  "S04bsa052_u:115": "śrutvā dharmaṃ vimokṣāya yatate paṇḍito naraḥ // Dhs_2.13 //",
  "S04bsa052_u:116": "dharmalakṣaṇatattvajñaḥ śrutvā bhavati mānavaḥ /",
  "S04bsa052_u:117": "tasmācchrutvā prayatnena buddhiḥ kāryā prayatnataḥ // Dhs_2.14 //",
  "S04bsa052_u:118": "śrutvā saṃsāravimukhāṃ kathāṃ sugatadeśitām /",
  "S04bsa052_u:119": "prahāya tṛṣṇāṃ vividhāṃ prayāti padamavyayam // Dhs_2.15 //",
  "S04bsa052_u:120": "caturvidhāṃ pratyayitāṃ dharmāṇāṃ codamavyayau /",
  "S04bsa052_u:121": "śrutvā tāṃ jñāyate sarvā pumān śraddhāvibhāvitaḥ // Dhs_2.16 //",
  "S04bsa052_u:122": "skandhāyatanadhātūnāṃ yadetallakṣaṇadvayam /",
  "S04bsa052_u:123": "śrutvā tajjñāyate sarva tasmāt dharmaparo bhavet // Dhs_2.17 //",
  "S04bsa052_u:124": "prabalā ye trayo doṣāḥ sarvasaṃsārabandhanāḥ /",
  "S04bsa052_u:125": "te praṇaśyantyaśeṣeṇa saddharmaśravaṇena vai // Dhs_2.18 //",
  "S04bsa052_u:126": "pravṛtterlakṣaṇaṃ kṛtsnaṃ nivṛtteścāpyaśeṣataḥ /",
  "S04bsa052_u:127": "śrutimāṃstat prajānāti tasmācchrutamanuttamam // Dhs_2.19 //",
  "S04bsa052_u:128": "mṛtyukālopapannasya vedanārtasya dehinaḥ /",
  "S04bsa052_u:129": "na vyathā śrutamālambya svalpāpi hṛdi jāyate // Dhs_2.20 //",
  "S04bsa052_u:130": "samyagjñānena ye dagdhāḥ kleśavṛkṣāḥ samantataḥ /",
  "S04bsa052_u:131": "na teṣāmudbhavo bhūyaḥ kadācidupalabhyate // Dhs_2.21 //",
  "S04bsa052_u:132": "apramādavidagdhaṃ hi śrutaṃ sarva sukhodayam /",
  "S04bsa052_u:133": "śreyasaśva śrutaṃ mūlaṃ tasmācchrutaparo bhavet // Dhs_2.22 //",
  "S04bsa052_u:134": "saddharmaśravaṇaṃ śrutvā vṛddhāṃścopāsya paṇḍitaḥ /",
  "S04bsa052_u:135": "prayātyanuttamaṃ sthānaṃ jarāmaraṇavarjitam // Dhs_2.23 //",
  "S04bsa052_u:136": "dharmeṇa vartate śrutvā duḥkhānmucyeta vai yathā /",
  "S04bsa052_u:137": "śrutvā bhavati maitryātmā tasmācchreyaḥ paraṃ śrutam // Dhs_2.24 //",
  "S04bsa052_u:138": "kāyavāṅmanasāṃ buddhiḥ śrutvā bhavati dehinām /",
  "S04bsa052_u:139": "tasmāt sadbuddhikāmo yastena śrotavyamādarāt // Dhs_2.25 //",
  "S04bsa052_u:140": "śrutvā bhāvaṃ samāśritya dṛḍhavīryaparākramam /",
  "S04bsa052_u:141": "taranti puruṣāstūrṇa tribhava vipulaṃ mahat // Dhs_2.26 //",
  "S04bsa052_u:142": "śrutvā yaḥ puruṣaḥ sarvairdhanavānabhijāyate /",
  "S04bsa052_u:143": "aśrutārthadhanairyuktaṃ daridraṃ prāhustaṃ budhāḥ // Dhs_2.27 //",
  "S04bsa052_u:144": "saddharmanāśaphalam",
  "S04bsa052_u:145": "saddharmadhananaṣṭasya guruṇā varjitasya ca /",
  "S04bsa052_u:146": "viphalaṃ jīvitaṃ ceṣṭaṃ pāpairupahatasya ca // Dhs_2.28 //",
  "S04bsa052_u:147": "pramādādīnāmaniṣṭaphalasādhanatvam",
  "S04bsa052_u:148": "pramādinaḥ kusīdastha pāpamitrasya dehinaḥ /",
  "S04bsa052_u:149": "jīvitaṃ niṣphalaṃ dṛṣṭaṃ bījamuptaṃ yathosare // Dhs_2.29 //",
  "S04bsa052_u:150": "śāstraprāmāṇyam",
  "S04bsa052_u:151": "śrutadṛṣṭivinirmuktamarthamāhurvicakṣaṇāḥ /",
  "S04bsa052_u:152": "na cakṣurbhyāṃ vinirmuktamarthamityabhidhīyate // Dhs_2.30 //",
  "S04bsa052_u:153": "dharmasevanāgrahaḥ yo hi dharma parityajya adharmamanutiṣṭhati /",
  "S04bsa052_u:154": "sa bhaiṣajyaṃ parityajya vyādhimevopasevate // Dhs_2.31 //",
  "S04bsa052_u:155": "sevatāṃ sevatāṃ puṃsāṃ dharmo bhavatyanekaśaḥ /",
  "S04bsa052_u:156": "varṣāṇāṃ samavāyena yathodyānaṃ pravardhate // Dhs_2.32 //",
  "S04bsa052_u:157": "iha vajrāsane bhūmirna saṃsāre 'nyathā bhavet /",
  "S04bsa052_u:158": "bodhicittasamutthānaṃ bodhiprāptistathottamā // Dhs_2.33 //",
  "S04bsa052_u:159": "dharmacārī praśāntātmā kāyotthāyī samāhitaḥ /",
  "S04bsa052_u:160": "avaśyaṃ śubhabhāgīsyāt sa pramādena vañcitaḥ // Dhs_2.34 //",
  "S04bsa052_u:161": "jñānasevanāgrahaḥ tasmājjñānaguṇānmatvā jñānaṃ seveta paṇḍitaḥ /",
  "S04bsa052_u:162": "nahyajñānena saṃyuktaṃ pumān kaścit pratibhavet // Dhs_2.35 //",
  "S04bsa052_u:163": "dharmānusāriṇī śraddhā dharmānusāriṇī śraddhā yathā yāti sukhāvahā /",
  "S04bsa052_u:164": "sātidurgatisanyaktā vyasaneṣu mahad balam // Dhs_2.36 //",
  "S04bsa052_u:165": "pradīpakalpā tamasi vyādhitānāmivauṣadham /",
  "S04bsa052_u:166": "arthānāṃ netra bhūtā sā daridrāṇāṃ mahadbalam // Dhs_2.37 //",
  "S04bsa052_u:167": "bhavādyairhriyamāṇānāṃ pūrvabhūtā sukhāvahā /",
  "S04bsa052_u:168": "pramādamadamattānāṃ sā pramādavighātikā // Dhs_2.38 //",
  "S04bsa052_u:169": "śāntapadaprāpteḥ phalam sa hi yattatpadaṃ śāntaṃ nirvāṇamunibhirvṛtam /",
  "S04bsa052_u:170": "tat prāpayatyakhedena samyagjñānapuraḥsaram // Dhs_2.39 //",
  "S04bsa052_u:171": "// iti dharmopadeśavargaḥ dvitīyaḥ //",
  "S04bsa052_u:172": "(3) kāyajugutsāvargaḥ",
  "S04bsa052_u:173": "kāyasya svarūpanirūpaṇam",
  "S04bsa052_u:174": "satkārairvṛhaṇairmāsairapi śayyāsanādibhiḥ /",
  "S04bsa052_u:175": "na svīkartumayaṃ kāyaḥ kadācit kenacit kṛtaḥ // Dhs_3.1 //",
  "S04bsa052_u:176": "kāyasya riputvam",
  "S04bsa052_u:177": "kṛtaghnasyāvidakṣasya nityaṃ randhraprahāriṇaḥ /",
  "S04bsa052_u:178": "kaḥ kāyasya riporartha pāpaṃ kuryād vicakṣaṇaḥ // Dhs_3.2 //",
  "S04bsa052_u:179": "rogānī tamanarthānāṃ bahūnā bhājanaṃ tathā /",
  "S04bsa052_u:180": "aśucyaṅgasya nikaraṃ kāyamityabhidhīyate // Dhs_3.3 //",
  "S04bsa052_u:181": "avijñeyaṃ maraṇaṃ jīvitañca kṣaṇikam",
  "S04bsa052_u:182": "upasthitamavijñeyaṃ maraṇaṃ tattvacintakaiḥ /",
  "S04bsa052_u:183": "jīvitaṃ ca kṣaṇādūrdhvaṃ na gacchati nirūpyate // Dhs_3.4 //",
  "S04bsa052_u:184": "kāyasya heyatvam",
  "S04bsa052_u:185": "āyuṣkarmārthanirmāṇametaṃ kāyaṃ tyajyayam /",
  "S04bsa052_u:186": "api viddhastathā śete kāṣṭhaloṣṭhasamo bhuvi // Dhs_3.5 //",
  "S04bsa052_u:187": "kṣaṇe kṣaṇe 'pi kāyo 'yaṃ jīryate na nivartate /",
  "S04bsa052_u:188": "tathā yauvanamadairbālā muhayante (mugdhacetasaḥ) // Dhs_3.6 //",
  "S04bsa052_u:189": "dhanadhānyamadairmattāḥ kurvantyahitamātmanaḥ /",
  "S04bsa052_u:190": "tannāśamupayātyevaṃ sa ca pāpena dahayate // Dhs_3.7 //",
  "S04bsa052_u:191": "adhārmikanindā",
  "S04bsa052_u:192": "na manuṣyā manuṣyāste yebhyo dharmo na rocate /",
  "S04bsa052_u:193": "na mārge ca sthitāstattve nirvāṇapuragāmike // Dhs_3.8 //",
  "S04bsa052_u:194": "manuṣyayoneḥ bhavasāgarataraṇopāyaḥ",
  "S04bsa052_u:195": "kathaṃ prāpya hi mānuṣyaṃ śreyasāmālayaṃ mahat /",
  "S04bsa052_u:196": "na jñānaplavamārūhaya taranti bhavasāgarāt // Dhs_3.9 //",
  "S04bsa052_u:197": "jīvanasya kṣaṇikatā",
  "S04bsa052_u:198": "vidyudālātasadṛśaṃ gandharvanagaropamam /",
  "S04bsa052_u:199": "sadā tad yāti rabhasaṃ jīvitaṃ sarvadehinām // Dhs_3.10 //",
  "S04bsa052_u:200": "śarīre na madaṃ kuryāt kṣaṇike bhaṅgure sadā /",
  "S04bsa052_u:201": "itvare capale 'sāre jarāmaraṇabhīruke // Dhs_3.11 //",
  "S04bsa052_u:202": "dhyāyinānnagataṃ hyetat śokānāmālayo mahān /",
  "S04bsa052_u:203": "śubhāśubhānāṃ kṣetraṃ ca śarīramavadhīyate // Dhs_3.12 //",
  "S04bsa052_u:204": "saphalajīvanarahasyam",
  "S04bsa052_u:205": "jñānaśīladayādānairyasya gātraṃ vibhūṣitam /",
  "S04bsa052_u:206": "tasya sattvaikasārasya śarīraṃ saphalaṃ matam // Dhs_3.13 //",
  "S04bsa052_u:207": "dhātujñānāt mokṣaḥ",
  "S04bsa052_u:208": "dhātūnāṃ mārakāt sarvamidaṃ muktaṃ kalevaram /",
  "S04bsa052_u:209": "śarīradhātu vicayāt sākṣād bhavati netarāt // Dhs_3.14 //",
  "S04bsa052_u:210": "śarīradhātuṃ yo muktvā dhātuṣvanyeṣu rajyate /",
  "S04bsa052_u:211": "sa dhātukatvaśikṣāto duḥkhenaiva pramucyate // Dhs_3.15 //",
  "S04bsa052_u:212": "hiraṇyadhāturna tathā duḥkhaśāntyai hi vartate /",
  "S04bsa052_u:213": "śarīradhātutattvajño yathā duḥkhāt pramucyate // Dhs_3.16 //",
  "S04bsa052_u:214": "duḥkhād duḥkhodayastena duḥkhī na parirakṣyate /",
  "S04bsa052_u:215": "pravīṇo rājacaurādibhayaiḥ sarvairūpadrutam // Dhs_3.17 //",
  "S04bsa052_u:216": "tasmādanarthakaṃ nityaṃ dūratastaṃ vivarjayet /",
  "S04bsa052_u:217": "varjanāt sukhito duṣṭasaṅgrahād duḥkhitaḥ pumān // Dhs_3.18 //",
  "S04bsa052_u:218": "śarīradhātutattvajño dhātulakṣaṇatattvavit /",
  "S04bsa052_u:219": "dhyānādhyayanasaṃsakto dahati kleśaparvatān // Dhs_3.19 //",
  "S04bsa052_u:220": "tasmāccharīrajān dhātūn paṇḍitaḥ pratyavekṣate /",
  "S04bsa052_u:221": "teṣāṃ svalakṣaṇaṃ jñātvā mokṣo bhavati dehinām // Dhs_3.20 //",
  "S04bsa052_u:222": "// iti kāyajugupsāvargastṛtīyaḥ //",
  "S04bsa052_u:223": "(4) parivartavargaḥ",
  "S04bsa052_u:224": "kasya kālaḥ parivartate",
  "S04bsa052_u:225": "kāmairevāvitṛṣṇasya tṛṣṇayā tṛṣitasya ca /",
  "S04bsa052_u:226": "cañcalendriyacittasya kālo 'yaṃ parivartate // Dhs_4.1 //",
  "S04bsa052_u:227": "anityadhyeyatā yasya sukhasaktasya dehinaḥ /",
  "S04bsa052_u:228": "strīdarśanena mattasya kālo 'yaṃ parivartate // Dhs_4.2 //",
  "S04bsa052_u:229": "jātimaraṇavaśyasya mohitasya ca tṛṣṇayā /",
  "S04bsa052_u:230": "bālasya tu janasyāsya kālo 'yaṃ parivartate // Dhs_4.3 //",
  "S04bsa052_u:231": "gaticārakabaddhasya udvegavaśagasya ca /",
  "S04bsa052_u:232": "pramādaviṣamūḍhasya kālo 'yaṃ parivartate // Dhs_4.4 //",
  "S04bsa052_u:233": "auddhatyādiprasaktasya gātraśobhāratasya ca /",
  "S04bsa052_u:234": "lābhairatṛptamanasaḥ kālo 'yaṃ parivartate // Dhs_4.5 //",
  "S04bsa052_u:235": "pañcabandhanabaddhasya ṣaḍbhirvyāmohitasya ca /",
  "S04bsa052_u:236": "trailokyavidhimūḍhasya kālo 'yaṃ parivartate // Dhs_4.6 //",
  "S04bsa052_u:237": "vinipātānabhijñasya vitarkopahatasya ca /",
  "S04bsa052_u:238": "janasya saktamanasaḥ kālo 'yaṃ parivartate // Dhs_4.7 //",
  "S04bsa052_u:239": "tatkālaramaṇīyeṣu pariṇāmahiteṣu ca /",
  "S04bsa052_u:240": "kāmeṣu saktamanasaḥ kālo 'yaṃ parivartate // Dhs_4.8 //",
  "S04bsa052_u:241": "pūrvaduḥkhānabhijñasya divyasaukhyaratasya ca /",
  "S04bsa052_u:242": "viprayogānabhijñasya kālo 'yaṃ parivartate // Dhs_4.9 //",
  "S04bsa052_u:243": "karmajālena baddhasya manasyeva viceṣṭinaḥ /",
  "S04bsa052_u:244": "satpathāt paribhraṣṭasya kālo 'yaṃ parivartate // Dhs_4.10 //",
  "S04bsa052_u:245": "bhavadoṣānabhijñasya tṛṣṇayā mūḍhacetasaḥ /",
  "S04bsa052_u:246": "mohāndhakāramagnasya kālo 'yaṃ parivartate // Dhs_4.11 //",
  "S04bsa052_u:247": "kāmaikapāśabaddhasya niḥsahāyasya dehinaḥ /",
  "S04bsa052_u:248": "devīgaṇavimūḍhasyaṃ kālo 'yaṃ parivartate // Dhs_4.12 //",
  "S04bsa052_u:249": "indriyād vyapakṛṣṭasya satpathabhrāmitasya ca /",
  "S04bsa052_u:250": "traidhātukarasajñasya kālo 'yaṃ parivartate // Dhs_4.13 //",
  "S04bsa052_u:251": "saṃvarāsaṃvarajñasya vyāpādabahulasya ca /",
  "S04bsa052_u:252": "naṣṭasambuddhamārgasya kālo 'yaṃ parivartate // Dhs_4.14 //",
  "S04bsa052_u:253": "hitāhitavahirgasya kāryākāryajaḍasya ca /",
  "S04bsa052_u:254": "krīḍābāla sadṛśasya kālo 'yaṃ parivartate // Dhs_4.15 //",
  "S04bsa052_u:255": "nadīprastravaṇocceṣu vanopavanabhūmiṣu /",
  "S04bsa052_u:256": "(saṃ)krīḍātatparasyāsya kālo 'yaṃ parivartate // Dhs_4.16 //",
  "S04bsa052_u:257": "vimānagiripṛṣṭheṣu dharmākaravaneṣu ca /",
  "S04bsa052_u:258": "ramataḥ kāmabhogeṣu kālo 'yaṃ parivartate // Dhs_4.17 //",
  "S04bsa052_u:259": "karmadharma vipākeṣu nirāsaktasya dehinaḥ /",
  "S04bsa052_u:260": "kevalāhārasaktasya kālo 'yaṃ parivartate // Dhs_4.18 //",
  "S04bsa052_u:261": "śarīrasthitasyāpi śarīrānabhijñatā",
  "S04bsa052_u:262": "karmaṇāyuḥ pariśrāntaṃ traidhātukamidaṃ sadā /",
  "S04bsa052_u:263": "bhramanti cakravannityaṃ na ca vindanti bāliśāḥ // Dhs_4.19 //",
  "S04bsa052_u:264": "jagataḥ doṣānabhijñatā",
  "S04bsa052_u:265": "vinipātocchru yamayaṃ yo nāmārohate jagat /",
  "S04bsa052_u:266": "na ca doṣāvadheyatvaṃ prakurvanti vimohitāḥ // Dhs_4.20 //",
  "S04bsa052_u:267": "dhīrasya kāmaparivarjanaṃ saukhyahetuḥ",
  "S04bsa052_u:268": "etat (tu) paramaṃ saukhyaṃ yat kāmaparivarjanam /",
  "S04bsa052_u:269": "vītakāṃkṣasya dhīrasya gataśokasya tāpinaḥ // Dhs_4.21 //",
  "S04bsa052_u:270": "munīnāṃ caramapadaprāptiphalam",
  "S04bsa052_u:271": "tadādimadhyanidhane kalyāṇaṃ kṣemamuttamam /",
  "S04bsa052_u:272": "yad prāpyamunayaḥ śrāntāścaranti vigatajvarāḥ // Dhs_4.22 //",
  "S04bsa052_u:273": "duḥkhahetavaḥ kāmāḥ",
  "S04bsa052_u:274": "satkāmajaṃ bhavet saukhyaṃ vinipātagataṃ tu tat /",
  "S04bsa052_u:275": "na hi kāmaviśeṣaṃ ca kiñcid duḥkhavipākajam // Dhs_4.23 //",
  "S04bsa052_u:276": "tasmāt kāmeṣu matimān na lubhyet kathañcana /",
  "S04bsa052_u:277": "te hi saṃsāraduḥkhānāṃ hetubhūtāḥ sudāruṇāḥ // Dhs_4.24 //",
  "S04bsa052_u:278": "vanopavanaśaileṣu padmākaravaneṣu ca /",
  "S04bsa052_u:279": "vibhrāntāstṛṣṇayā bālāḥ patanti saha daivataiḥ // Dhs_4.25 //",
  "S04bsa052_u:280": "śubhakarmāsakteḥ upadeśaḥ",
  "S04bsa052_u:281": "kāñcaneṣu (ca)",
  "S04bsa052_u:282": "śaileṣu vaidūryaśikhareṣu ca /",
  "S04bsa052_u:283": "kṣīyate hi śubhaṃ karma yatasva saha daivataiḥ // Dhs_4.26 //",
  "S04bsa052_u:284": "kalpavṛkṣeṣu ramyeṣu nadīprastravaṇeṣu ca /",
  "S04bsa052_u:285": "caratastaiḥ śubhaṃ kṣīṇaṃ yatasva saha daivataiḥ // Dhs_4.27 //",
  "S04bsa052_u:286": "bhūmibhāgeṣu ramyeṣu ratnākaravaneṣu ca /",
  "S04bsa052_u:287": "na śubhaṃ te sadā cīrṇa yatasva saha daivataiḥ // Dhs_4.28 //",
  "S04bsa052_u:288": "pañcātmakena vīryeṇa manaḥprahalādakāriṇā /",
  "S04bsa052_u:289": "hatasya gatakālasya yatasva saha daivataiḥ // Dhs_4.29 //",
  "S04bsa052_u:290": "devānāṃ hitānabhijñatā",
  "S04bsa052_u:291": "kāmaṃ saṃsakta manasairnityaṃ viṣayatatparaiḥ /",
  "S04bsa052_u:292": "na jñāyate hitaṃ devairyadamantrāhitaṃ bhavet // Dhs_4.30 //",
  "S04bsa052_u:293": "devanindā",
  "S04bsa052_u:294": "alpaśiṣṭamidaṃ puṇyaṃ cyavanaṃ samupasthitam /",
  "S04bsa052_u:295": "gantavyamanyatra suraiḥ sukarmaphalabhojibhiḥ // Dhs_4.31 //",
  "S04bsa052_u:296": "ye nityaṃ śubhasaṃsaktāḥ kurvanti vā śubhaṃ sadā /",
  "S04bsa052_u:297": "teṣāṃ visadṛśo heturmūrkhāṇāṃ hi vivartate // Dhs_4.32 //",
  "S04bsa052_u:298": "ke mṛtyuṃ pratīkṣante",
  "S04bsa052_u:299": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:300": "śubhaśīlatamo 'jñānāḥ sarvadā na parāyaṇāḥ // Dhs_4.33 //",
  "S04bsa052_u:301": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:302": "ye na karmavipākasya jñānaṃ roṣavadhe ratāḥ // Dhs_4.34 //",
  "S04bsa052_u:303": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:304": "prajñāpayanti na samā stṛṣṇāgniparivāritāḥ // Dhs_4.35 //",
  "S04bsa052_u:305": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:306": "viprayogakṛtaṃ duḥkhaṃ ye na paśyanti dāruṇam // Dhs_4.36 //",
  "S04bsa052_u:307": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:308": "strījanāsaktahṛdayā na vindanti punarbhavam // Dhs_4.37 //",
  "S04bsa052_u:309": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:310": "vipattivyādhiśokebhyo nodvijanti kathañcana // Dhs_4.38 //",
  "S04bsa052_u:311": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:312": "ye pāpamitrasaṃsarga prakurvanti mahārūṣam // Dhs_4.39 //",
  "S04bsa052_u:313": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:314": "bhāvitaṃ cetasā yairna na ca tattvapraveśitā // Dhs_4.40 //",
  "S04bsa052_u:315": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:316": "yena sarvāsvavasthāsu saṃsārabhayabhīravaḥ // Dhs_4.41 //",
  "S04bsa052_u:317": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:318": "kāryākāryeṣu ye nityaṃ na subhāṣitacetasaḥ // Dhs_4.42 //",
  "S04bsa052_u:319": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:320": "ye na tattvadhiyo nityaṃ sarvabhūtahite ratāḥ // Dhs_4.43 //",
  "S04bsa052_u:321": "bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:322": "ye śarīra sukhārthena dharma hiṃsanti mohitāḥ // Dhs_4.44 //",
  "S04bsa052_u:323": "paṇḍitalakṣaṇam",
  "S04bsa052_u:324": "ekāntamanasā nityaṃ śubhaṃ kāryaṃ prayatnataḥ /",
  "S04bsa052_u:325": "aśubhaṃ ca sadā varjyametat paṇḍitalakṣaṇam // Dhs_4.45 //",
  "S04bsa052_u:326": "vinipātasādhanāni",
  "S04bsa052_u:327": "kṣayaṃ yātaṃ ca yat śīlaṃ spṛṣṭvā yaḥ samupāgataḥ /",
  "S04bsa052_u:328": "pramādāvañcito 'vaśyaṃ vinipāto bhaviṣyati // Dhs_4.46 //",
  "S04bsa052_u:329": "viṣayiṇaḥ parivartanaśīlatā na tu viṣayāṇām",
  "S04bsa052_u:330": "gatā gacchanti yāsyanti deveśāścaiva sarvataḥ /",
  "S04bsa052_u:331": "tiṣṭhanti śikhare ramye nānāratnavibhūṣite // Dhs_4.47 //",
  "S04bsa052_u:332": "vaidūryaśikharā ramyāstathānye vanamālinaḥ /",
  "S04bsa052_u:333": "viṣayāstādṛśā eva janastu parivartate // Dhs_4.48 //",
  "S04bsa052_u:334": "vanopavanaramyāṇi bhūmibhāgāni sarvaśaḥ /",
  "S04bsa052_u:335": "tiṣṭhantyavikalānyeva janastu parivartate // Dhs_4.49 //",
  "S04bsa052_u:336": "vaidūryamayanālāni kāñcanāni viśeṣataḥ /",
  "S04bsa052_u:337": "padmākarāṇi tānyeva janastu parivartate // Dhs_4.50 //",
  "S04bsa052_u:338": "sarāṃsi sarito ramyāḥ pakṣisaṅghairnirantaram /",
  "S04bsa052_u:339": "tathaivāvikalā hyete janastu parivartate // Dhs_4.51 //",
  "S04bsa052_u:340": "vimānāni rathāścaiva harmyāṇi ca tathaiva ca /",
  "S04bsa052_u:341": "tiṣṭhantyavikalā hyete janastu parivartate // Dhs_4.52 //",
  "S04bsa052_u:342": "parivartanaṃ lokasya viṣayairvañcitasya ca /",
  "S04bsa052_u:343": "tathāpi nāmalokasya nodvego hṛdi jāyate // Dhs_4.53 //",
  "S04bsa052_u:344": "abhyāsena kharī bhūtaṃ cittaṃ saṃsāracāriṇam /",
  "S04bsa052_u:345": "yena manye mahad duḥkhaṃ hṛdaye naiva vartate // Dhs_4.54 //",
  "S04bsa052_u:346": "śūlikena yathā baddhāḥ paśavo gṛhapañjare /",
  "S04bsa052_u:347": "ekaikaśo vinaśyanti śeṣāṇāṃ nāsti sambhramaḥ // Dhs_4.55 //",
  "S04bsa052_u:348": "sukhāya kāmināmeva iyaṃ bhūmiravasthitā /",
  "S04bsa052_u:349": "cyutāścaivopapannāśca tathāmī bāliśāḥ surāḥ // Dhs_4.56 //",
  "S04bsa052_u:350": "viṣayonmukhānāṃ maraṇānabhijñatvam",
  "S04bsa052_u:351": "pramādāya hatāḥ sattvā mṛtyuḥ kṣaṇikaduḥkhadaḥ /",
  "S04bsa052_u:352": "nāvabuddhayanti maraṇaṃ paśuvad vītasambhramāḥ // Dhs_4.57 //",
  "S04bsa052_u:353": "te paścād dīrghamanasaḥ kālasya vaśamāgatāḥ /",
  "S04bsa052_u:354": "paścāttāpamayo vahnirdhakṣyate niṣpratikṣayaḥ // Dhs_4.58 //",
  "S04bsa052_u:355": "dāruṇaṃ niṣpratīkāramavaśyaṃ rūpadehinām /",
  "S04bsa052_u:356": "maraṇaṃ kālavaśagaṃ tad viditvāgamaṃ caret // Dhs_4.59 //",
  "S04bsa052_u:357": "viprayogāntāḥ sarve saṃyogāḥ",
  "S04bsa052_u:358": "samāgamāḥ priyāloke viyogāścāpriyāḥ sadā /",
  "S04bsa052_u:359": "saṃyogo viprayogānto dharmateyaṃ sanātanā // Dhs_4.60 //",
  "S04bsa052_u:360": "kṣaṇe lave muhūrte ca divārātrau tathādhvani /",
  "S04bsa052_u:361": "maraṇaṃ cintayed dhīrastasya nāsti pratikriyā // Dhs_4.61 //",
  "S04bsa052_u:362": "gatakalmaṣā eva śāntimadhigacchanti",
  "S04bsa052_u:363": "smṛtimagnyāṃ praśaṃsanti yeṣāṃ maraṇasaṃbhavā /",
  "S04bsa052_u:364": "śreyasaikaparāṃ śānti prayāntiṃ gatakalmaṣāḥ // Dhs_4.62 //",
  "S04bsa052_u:365": "mṛtyorarthamanusmṛtya doṣo 'yaṃ kasya sammataḥ /",
  "S04bsa052_u:366": "nirdoṣaṃ hi manaḥ sarvaṃ śāntaṃ bhavati nityaśaḥ // Dhs_4.63 //",
  "S04bsa052_u:367": "tathāgataiḥ apramādaparaṃ śreṣṭhamuktam",
  "S04bsa052_u:368": "apramādaparaṃ śreṣṭhamidamuktaṃ tathāgataiḥ /",
  "S04bsa052_u:369": "yanmṛtyoḥ smaraṇaṃ nityamaśubhānāṃ ca varjanam // Dhs_4.64 //",
  "S04bsa052_u:370": "// iti parivartavargaścaturthaḥ //",
  "S04bsa052_u:371": "(5) anityatāvargaḥ",
  "S04bsa052_u:372": "sukhaṃ kṣayāntam",
  "S04bsa052_u:373": "kṣayāntaṃ hi sukhaṃ sarva na sukhaṃ vidyate dhruvam /",
  "S04bsa052_u:374": "saṃsṛjenna sukhaṃ tasmāt yadīcchet sukhamātmanaḥ // Dhs_5.1 //",
  "S04bsa052_u:375": "mṛtyuḥ sarvānapi ākarṣati",
  "S04bsa052_u:376": "gacchatāṃ tiṣṭhatāṃ caiva hasatāṃ krīḍatāmapi /",
  "S04bsa052_u:377": "avisahyo mahāvego mṛtyurnaśyati dāruṇaḥ // Dhs_5.2 //",
  "S04bsa052_u:378": "na tatstha mihāmutra yatrāsau pratipadyate /",
  "S04bsa052_u:379": "tathāpi nāma saṃmūḍhā janayitvā vaśaṃgataḥ // Dhs_5.3 //",
  "S04bsa052_u:380": "(na bālaṃ na yuvānaṃ vā)",
  "S04bsa052_u:381": "na sthavirameva vā /",
  "S04bsa052_u:382": "gṛhasthamagṛhasthaṃ vā yadāsau nāpakarṣati // Dhs_5.4 //",
  "S04bsa052_u:383": "sukhitaṃ duḥkhitaṃ vāpi guṇavantaṃ tathaiva ca /",
  "S04bsa052_u:384": "vratasthamavratasthaṃ vā yadāsau nāpakarṣati // Dhs_5.5 //",
  "S04bsa052_u:385": "duḥśīlaṃ śīlavantaṃ ca (dāninaṃ ca tathottamam) /",
  "S04bsa052_u:386": "rājānaṃ cottamaṃ cāpi yadāsau nāpakarṣati // Dhs_5.6 //",
  "S04bsa052_u:387": "daivaṃ vā nārakaṃ vāpi tiryañca pratajaṃ tathā /",
  "S04bsa052_u:388": "pramattamapramattaṃ vā yadāsau nāpakarṣati // Dhs_5.7 //",
  "S04bsa052_u:389": "kāmadhātūpapannaṃ vā rūpadhātau sthitañca yaḥ /",
  "S04bsa052_u:390": "ārupyadhātūpapannaṃ vā yadāsau nāpakarṣati // Dhs_5.8 //",
  "S04bsa052_u:391": "karmapāśo jarādaṇḍo vyādhidaṇḍo mahāvanam /",
  "S04bsa052_u:392": "raktopamo mṛtyurayaṃ sattvānādāya gacchati // Dhs_5.9 //",
  "S04bsa052_u:393": "evaṃvidhe pratibhaye mṛtyau paramadāruṇe /",
  "S04bsa052_u:394": "(upasthite pravartante)",
  "S04bsa052_u:395": "surāḥ kāmavimohitāḥ // Dhs_5.10 //",
  "S04bsa052_u:396": "patanāntaṃ sarvasukhaṃ santyajet",
  "S04bsa052_u:397": "yad duḥkhaṃ cyavamānasya devalokāt surasya ca /",
  "S04bsa052_u:398": "narake yadbhavaṃ duḥkhaṃ viprayogapuraḥsaram // Dhs_5.11 //",
  "S04bsa052_u:399": "viṣamākṣikasaṃyuktaṃ yathānnaṃ cāpi (śobhanam) /",
  "S04bsa052_u:400": "(tato) devagataṃ saukhyaṃ patanāntaṃ visarjayet // Dhs_5.12 //",
  "S04bsa052_u:401": "kṣīṇapuṇyasya dīnasya svadārairvarjitasya ca /",
  "S04bsa052_u:402": "yad duḥkhaṃ cyavamānasya tasyaupamyaṃ na vidyate // Dhs_5.13 //",
  "S04bsa052_u:403": "sukṛtakṣīṇamandasya dvipasyeva gatattviṣaḥ /",
  "S04bsa052_u:404": "śāmyati devasya yadduḥkhaṃ mahadduḥkhaṃ prajāyate // Dhs_5.14 //",
  "S04bsa052_u:405": "devasyāpi cyavanam",
  "S04bsa052_u:406": "tṛṣṇāviṣayavṛddhasya śokopahatacetasaḥ /",
  "S04bsa052_u:407": "mandavāgdehaceṣṭasya devasya cyavanād bhayam // Dhs_5.15 //",
  "S04bsa052_u:408": "duḥkhasya viṣayataratvam",
  "S04bsa052_u:409": "yathā yathā sukhāsvādāḥ kāmā paramavañcakāḥ /",
  "S04bsa052_u:410": "(tathā) tathā bhavatyeva teṣāṃ duḥkhaṃ mahattaram // Dhs_5.16 //",
  "S04bsa052_u:411": "yatamānasya yad duḥkhaṃ devalokān prajāyate /",
  "S04bsa052_u:412": "tasyāntareṇa narakaṃ kalāṃ nārhati ṣoḍaśīm // Dhs_5.17 //",
  "S04bsa052_u:413": "cyavanāntaṃ devalokaṃ maraṇāntaṃ tadā bhuvi /",
  "S04bsa052_u:414": "dṛṣṭvā duḥkhaṃ (bhavatyeva śreyase kriyatāṃ manaḥ) // Dhs_5.18 //",
  "S04bsa052_u:415": "saukhyaṃ patanāntam",
  "S04bsa052_u:416": "patanāntaṃ sadā saukhyaṃ nāsti lokasya nityajāḥ /",
  "S04bsa052_u:417": "tad buddhvā kāraṇaṃ sarva śreyase kriyatāṃ manaḥ // Dhs_5.19 //",
  "S04bsa052_u:418": "sarva duḥkhāntam",
  "S04bsa052_u:419": "sarve kṣayāntā nicayā patanāntā samucchrayāḥ /",
  "S04bsa052_u:420": "saṃyogā viprayogāntā maraṇāntaṃ hi jīvitam // Dhs_5.20 //",
  "S04bsa052_u:421": "jātasya maraṇaṃ nityaṃ na tasyāstīti nityatā /",
  "S04bsa052_u:422": "na bhūtārāvitānena triṣu dhātuṣu dṛśyate // Dhs_5.21 //",
  "S04bsa052_u:423": "garbhameke vinaśyanti tathaike sūtikāgṛhe /",
  "S04bsa052_u:424": "parisarpaṇakāścaike tathaiva (ca vinaśvarāḥ) // Dhs_5.22 //",
  "S04bsa052_u:425": "maraṇaṃ dhruvam",
  "S04bsa052_u:426": "udayāstaṃ ca gamanaṃ bhāskarasya pradṛśyate /",
  "S04bsa052_u:427": "tathā jātasya sarvasya sthitaṃ maraṇamagrataḥ // Dhs_5.23 //",
  "S04bsa052_u:428": "sarva sukhaṃ kṣayāntam",
  "S04bsa052_u:429": "kṣayāntaṃ hi sukhaṃ sarva yo na vindati mohadhīḥ /",
  "S04bsa052_u:430": "sa paścānmaraṇe prāpte (duḥkhāya janibhāgbhavet) // Dhs_5.24 //",
  "S04bsa052_u:431": "kuśalaṃ kārya(karaṇaṃ kuśalī ca)",
  "S04bsa052_u:432": "priyaḥ sadā /",
  "S04bsa052_u:433": "sukhaṃ hi dharmācaraṇaṃ kathayanti manīṣiṇaḥ // Dhs_5.25 //",
  "S04bsa052_u:434": "anityamadhruvaṃ sarva pariṇāme kaṭuḥ sadā /",
  "S04bsa052_u:435": "saṃsāraḥ kathito buddherhetustattvavicāraṇe // Dhs_5.26 //",
  "S04bsa052_u:436": "devāḥ sukhapramattā ye teṣāṃ sukhamaśāśvatam /",
  "S04bsa052_u:437": "cyavamānasya ca yadduḥkhaṃ devalokāt surasya hi // Dhs_5.27 //",
  "S04bsa052_u:438": "tasyopamānaṃ naivāsti narakānnarakaṃ hi tat /",
  "S04bsa052_u:439": "kimete nāvabudhyante patanāntaṃ sadā sukham // Dhs_5.28 //",
  "S04bsa052_u:440": "ajarāmaravallokaṃ paśyanti sukhamohitāḥ /",
  "S04bsa052_u:441": "cyutyupapattimallokaḥ saṃkhyā tasya na vidyate /",
  "S04bsa052_u:442": "na codvijanti puruṣāstṛṣṇayā parivañcitāḥ // Dhs_5.29 //",
  "S04bsa052_u:443": "abhiyāti sadā janma tvaritaṃ yāti yauvanam /",
  "S04bsa052_u:444": "saṃyogo viprayogaśca sahajaḥ paridṛśyate /",
  "S04bsa052_u:445": "vimūḍhā nānupaśyanti viṣayaiḥ parivañcitāḥ // Dhs_5.30 //",
  "S04bsa052_u:446": "tṛṣṇāvivaśā devāḥ cyavanti",
  "S04bsa052_u:447": "cyavanti devāḥ vivaśāstṛṣṇayā parimohitāḥ /",
  "S04bsa052_u:448": "sā bhūmistāni padmāni vanāni vividhāni ca // Dhs_5.31 //",
  "S04bsa052_u:449": "sarvapadārthānāmāpātaramaṇīyatvam",
  "S04bsa052_u:450": "śikharāgrāṇi ramyāṇi ratnavanti mahānti ca /",
  "S04bsa052_u:451": "sarāṃsi nadyo vividhā ratnapāṣāṇabhūṣitāḥ // Dhs_5.32 //",
  "S04bsa052_u:452": "vṛkṣā vicitrakusumāḥ paṅktibhirvividhaiḥ sthitāḥ /",
  "S04bsa052_u:453": "harmyāgrāṇi ca ramyāṇi ratnavanti mahānti ca // Dhs_5.33 //",
  "S04bsa052_u:454": "kalpavṛkṣā hemamayā kecidvaidūrya nirmalāḥ /",
  "S04bsa052_u:455": "rājatāstapanīyāśca vimiśrā vararohiṇaḥ // Dhs_5.34 //",
  "S04bsa052_u:456": "bhramarairūpagītāśca vibhānti kamalākarāḥ /",
  "S04bsa052_u:457": "vibhūṣaṇāni ramyāṇi devārhāṇi ca sarvataḥ // Dhs_5.35 //",
  "S04bsa052_u:458": "sarva kṣaṇikam",
  "S04bsa052_u:459": "sarvametat tathaivāsti janastu parivartate /",
  "S04bsa052_u:460": "māyābudbudaphenābhaṃ gandharvanagaropamam // Dhs_5.36 //",
  "S04bsa052_u:461": "sukhaṃ sarvasya devasya tṛṣṇayā vañcitasya hi /",
  "S04bsa052_u:462": "sa vināśya janaṃ sarva bhrāmayitvā bhavārṇave // Dhs_5.37 //",
  "S04bsa052_u:463": "tṛṣṇaiva duḥkhamūlam",
  "S04bsa052_u:464": "tṛṣṇā viṣāgnisadṛśā lokānāmatra tiṣṭhati /",
  "S04bsa052_u:465": "avitṛptā kāmabhogairapi taptā sukhodbhavā // Dhs_5.38 //",
  "S04bsa052_u:466": "kālānalena nirdagdhā kva te devagaṇāḥ gatāḥ /",
  "S04bsa052_u:467": "sarvathādhigatā yeyaṃ tṛṣṇā lokavitanvinī // Dhs_5.39 //",
  "S04bsa052_u:468": "yayā vimohitā devāḥ kālasya vaśamāgatāḥ /",
  "S04bsa052_u:469": "devāsurā narā yakṣā narake yānti jaṅgamāḥ // Dhs_5.40 //",
  "S04bsa052_u:470": "kālapāśayojitaṃ traidhātukamidam",
  "S04bsa052_u:471": "gacchanti vivaśāḥ sarve kālapāśaṃ durāsadam /",
  "S04bsa052_u:472": "traidhātukamidaṃ sarva kālapāśena yojitam // Dhs_5.41 //",
  "S04bsa052_u:473": "tṛṣṇāvimohitāḥ maraṇaṃ na paśyanti",
  "S04bsa052_u:474": "na ca paśyanti vivaśāstṛṣṇāmohena mohitāḥ /",
  "S04bsa052_u:475": "anena hi yathā devāḥ śataśo 'tha sahastraśaḥ // Dhs_5.42 //",
  "S04bsa052_u:476": "gatāḥ kālāgninirdagdhā viṣayairdhanasaṃbhavaiḥ /",
  "S04bsa052_u:477": "parasya dṛśyate maraṇamātmano naiva dṛśyate // Dhs_5.43 //",
  "S04bsa052_u:478": "paścātte vyasane prāpte vindante duḥkhamātmanaḥ /",
  "S04bsa052_u:479": "pramādakaluṣaṃ ceto viṣayābhirataṃ sadā // Dhs_5.44 //",
  "S04bsa052_u:480": "na vindanti dhruvaṃ mṛtyuṃ dehināṃ sahajasthitam /",
  "S04bsa052_u:481": "sukhottaramanāśasya pramādābhiratasya ca // Dhs_5.45 //",
  "S04bsa052_u:482": "mṛtyusainyamupaitīdaṃ pramāthi viṣasannibham /",
  "S04bsa052_u:483": "na mantrauṣadhakarmāṇi na devā nāsurāstathā // Dhs_5.46 //",
  "S04bsa052_u:484": "kālapāśabaddhasya na ko 'pi trātā",
  "S04bsa052_u:485": "kālapāśena baddhasya trātāro na bhavanti te /",
  "S04bsa052_u:486": "rajasā guṇṭhitaṃ vaktraṃ ātmano naiva vindati // Dhs_5.47 //",
  "S04bsa052_u:487": "tṛṣṇāyā heyatve hetuḥ",
  "S04bsa052_u:488": "prāpteścyavanabhūto 'yaṃ mṛtyuḥ paścād bhaviṣyati /",
  "S04bsa052_u:489": "lolupasya sadā yatnairavitṛptasya tṛṣṇayā // Dhs_5.48 //",
  "S04bsa052_u:490": "sahasābhyeti maraṇaṃ yannadṛṣṭaṃ sukhārthinām /",
  "S04bsa052_u:491": "ayaṃ tavāgraho duḥkhaṃ mṛtyunā preṣito mahān // Dhs_5.49 //",
  "S04bsa052_u:492": "asmādanantaraṃ mṛtyurbhaviṣyati sudāruṇaḥ /",
  "S04bsa052_u:493": "mahāgirivarādasmāt vanopavanabhūṣitāt // Dhs_5.50 //",
  "S04bsa052_u:494": "baddhānarā viṣayagā svakarmaphalabhoginaḥ /",
  "S04bsa052_u:495": "krīḍāvihāriṇastāvat kvacit tṛṣṇāsukhaṃ na hi /",
  "S04bsa052_u:496": "tarṣyayā tṛṣṇayā mūḍhāḥ patanti vivaśā bhuvi // Dhs_5.51 //",
  "S04bsa052_u:497": "dhūmasyānantaraṃ vahniryathā bhavati nityaśaḥ /",
  "S04bsa052_u:498": "tathā cyavanaliṅgasya pṛṣṭhataścyavanaṃ sthitam // Dhs_5.52 //",
  "S04bsa052_u:499": "jātyā jātyā dhruvaṃ mṛtyuścārogye sati ruk sthitā /",
  "S04bsa052_u:500": "sampattau vyasanaprāptiyauvane sahajā jarā /",
  "S04bsa052_u:501": "sarvaiḥ priyairviyogaśca na saṃyogo dhruvaṃ sthitaḥ // Dhs_5.53 //",
  "S04bsa052_u:502": "dharmatāyāḥ mahattvam",
  "S04bsa052_u:503": "dharmateyaṃ sadāloke samyagbuddhena deśitā /",
  "S04bsa052_u:504": "ubhayasya kṣayo nāśo janasyo parivartate // Dhs_5.54 //",
  "S04bsa052_u:505": "jātau satyāṃ yathā mṛtyuravaśyaṃ sthita eva hi /",
  "S04bsa052_u:506": "kṣīyate sukṛtaṃ karma āyūṃṣi kṣaṇikāni hi // Dhs_5.55 //",
  "S04bsa052_u:507": "saṃvarādikaṃ bhajadhvam",
  "S04bsa052_u:508": "saṃvara dharmavinaye bhajadhvaṃ puruṣottamāḥ /",
  "S04bsa052_u:509": "abhyeti yauvanaṃ sarvaṃ jīvitaṃ cānugacchati // Dhs_5.56 //",
  "S04bsa052_u:510": "sarvasya nāśaśālitvam",
  "S04bsa052_u:511": "naśyanti sarvadā sarvā mā pramāde manaḥkṛthā /",
  "S04bsa052_u:512": "na nityaṃ labhyate svargo na nityaṃ kṣaṇasampadā // Dhs_5.57 //",
  "S04bsa052_u:513": "yasya yāvannābhipatanaṃ tāvat kṣipraṃ (pra)yujyatām /",
  "S04bsa052_u:514": "(tasya jāte hi patane tat prayogo vṛthā bhavet) // Dhs_5.58 //",
  "S04bsa052_u:515": "ayaṃ sa hi drumavano nānāratnavibhūṣitaḥ /",
  "S04bsa052_u:516": "latāgahvarasaṃcchannaḥ padmākaravibhūṣitaḥ // Dhs_5.59 //",
  "S04bsa052_u:517": "jāmbūnadamayaiśśuddhaiḥ prāsādaiḥ ratnacitritaiḥ /",
  "S04bsa052_u:518": "nānāvidhaiḥ prastravaṇairlatābhirupaśobhitaḥ // Dhs_5.60 //",
  "S04bsa052_u:519": "karmasākṣījanasyāsya bhitvā gaganamucchritaḥ /",
  "S04bsa052_u:520": "kalpāgnivirato meruḥ sarvathā na bhaviṣyati // Dhs_5.61 //",
  "S04bsa052_u:521": "kiṃ punarye surāstatra phenabudbudasannibhāḥ /",
  "S04bsa052_u:522": "utpadyante vinaśyanti pramādamadamohitāḥ // Dhs_5.62 //",
  "S04bsa052_u:523": "sukhaduḥkhamanantaṃ ca svecchākāmaphalodbhavam /",
  "S04bsa052_u:524": "devalokād yathā devāḥ patanti narake punaḥ // Dhs_5.63 //",
  "S04bsa052_u:525": "tad duḥkhaṃ paramaṃ kaṭu",
  "S04bsa052_u:526": "śarīramānasaiduḥkhairvidyamāneṣu sarvataḥ /",
  "S04bsa052_u:527": "na tacchakyaṃ pramatte syāt tadduḥkhaṃ paramaṃ kaṭu // Dhs_5.64 //",
  "S04bsa052_u:528": "viyogaduḥkhaṃ duḥkhanāmagrataḥ paripaṭhyate /",
  "S04bsa052_u:529": "taccadevagatau nityamagrataḥ sampravartate // Dhs_5.65 //",
  "S04bsa052_u:530": "sarvapriyairmanāpaiśca viprayogo bhaviṣyati /",
  "S04bsa052_u:531": "na ca devāḥ prapaśyadhvaṃ maraṇāntaṃ hi jīvitam // Dhs_5.66 //",
  "S04bsa052_u:532": "cyutikāle tu samprāpte vihvalendriyacetasā /",
  "S04bsa052_u:533": "jānīdhvaṃ tatparaṃ duḥkhaṃ yadavaśyaṃ bhaviṣyati // Dhs_5.67 //",
  "S04bsa052_u:534": "sarvaṃ kṣaṇikam",
  "S04bsa052_u:535": "akālacakrapratimaṃ gandharvanagaropamam /",
  "S04bsa052_u:536": "tribhave saṃbhavaṃ sarva phenabudbudasannibham // Dhs_5.68 //",
  "S04bsa052_u:537": "yaḥ phenarāśau saṃmūḍhaḥ kuryācchādanasaṃstaram /",
  "S04bsa052_u:538": "sa mūḍhaḥ saṃskṛte kuryādabhisvādaṃ bhramātmakam // Dhs_5.69 //",
  "S04bsa052_u:539": "mṛtyumahimā",
  "S04bsa052_u:540": "na devā na narā yakṣā nāsurā garuḍāstathā /",
  "S04bsa052_u:541": "trāyante mṛtyusamaye karmaṇā paritapyatām // Dhs_5.70 //",
  "S04bsa052_u:542": "yāvannāyāti samaye mṛtyurājaḥ sudāruṇaḥ /",
  "S04bsa052_u:543": "tāvattu sukṛtaṃ kārya mā paścāt paritapyatha // Dhs_5.71 //",
  "S04bsa052_u:544": "yadbhūtakāmajaṃ saukhyaṃ prākṛtaṃ viṣayodbhavam /",
  "S04bsa052_u:545": "mṛtyukāle samutpanne tiṣṭhanti na budharṣamā // Dhs_5.72 //",
  "S04bsa052_u:546": "kiṃ kariṣyanti saukhyāni kiṃ striyaḥ kiñcabāndhavāḥ /",
  "S04bsa052_u:547": "mṛtyunā hriyamāṇasya devalokāt samantataḥ // Dhs_5.73 //",
  "S04bsa052_u:548": "sthirāstā bhūmayaḥ sarvā vanopavanabhūṣitāḥ /",
  "S04bsa052_u:549": "mṛtyurajjvā vibaddhaśca tvantu kālena nīyase // Dhs_5.74 //",
  "S04bsa052_u:550": "ākāśe jaladā yadvada vāyunā samudīritāḥ /",
  "S04bsa052_u:551": "saṃśliṣṭāśca viyujyante saṃsāre prāṇinastathā // Dhs_5.75 //",
  "S04bsa052_u:552": "ṛtau ṛtau yathā puṣpamāgatairdṛśyate naraiḥ /",
  "S04bsa052_u:553": "vyatīte tu ṛtau sarve pratiyānti yathāgatāḥ // Dhs_5.76 //",
  "S04bsa052_u:554": "yathā kāle samutpanne modante sukṛtaiḥ surāḥ /",
  "S04bsa052_u:555": "vyatīte tu śubhe kāle pratiyānti yathāgatāḥ // Dhs_5.77 //",
  "S04bsa052_u:556": "ṛtau ṛtau yathā vṛkṣe parṇajāyate 'nekaśaḥ /",
  "S04bsa052_u:557": "vyatīte tu śubhe kāle śīryate tat samantataḥ // Dhs_5.78 //",
  "S04bsa052_u:558": "yathā parṇopamādetanna saukhyamabhayaṃ bhave /",
  "S04bsa052_u:559": "śīryate satataṃ saukhyaṃ nāsaukhyaṃ vidyate dhruvam // Dhs_5.79 //",
  "S04bsa052_u:560": "prābṛṭkāle yathā varṣamākāśe na nivartate /",
  "S04bsa052_u:561": "tathā saukhyamidaṃ sarva gacchati na nivartate // Dhs_5.80 //",
  "S04bsa052_u:562": "barhiṇāṃ ca yathā nādo vāyunā samudīritaḥ /",
  "S04bsa052_u:563": "śrūyate tatpraṇāśāya tathā saukhyamidaṃ smṛtam // Dhs_5.81 //",
  "S04bsa052_u:564": "yathā hi jvalane kṣiptaṃ dhruvaṃ kālaṃ pradahayate /",
  "S04bsa052_u:565": "tathā vahanyupamaḥ kālaḥ kāṣṭhavaccaratāṃ smṛtaḥ // Dhs_5.82 //",
  "S04bsa052_u:566": "āgatāśca gatāścaike śataśo 'tha sahastraśaḥ /",
  "S04bsa052_u:567": "saṃvego na bhavatyeṣā tṛṣṇayā mohitāstathā // Dhs_5.83 //",
  "S04bsa052_u:568": "yathā yathā mahāsaukhyaṃ svayaṃ bhogo yathā yathā /",
  "S04bsa052_u:569": "tathā tathā mahad duḥkhaṃ patanāntodbhavaṃ dhruvam // Dhs_5.84 //",
  "S04bsa052_u:570": "jātyādi duḥkhaparamparā",
  "S04bsa052_u:571": "jātirduḥkhā jarā duḥkhā maraṇaṃ duḥkhameva ca /",
  "S04bsa052_u:572": "priyaiśca saha viśleṣo duḥkhasyaiṣā paramparā // Dhs_5.85 //",
  "S04bsa052_u:573": "mṛtyunā na bibhet",
  "S04bsa052_u:574": "ekasya patanaṃ dṛṣṭvā kathaṃ nodvijate janaḥ /",
  "S04bsa052_u:575": "mamāpi patanaṃ hyetat sarvapāpairbhaviṣyati // Dhs_5.86 //",
  "S04bsa052_u:576": "yaḥ paśyati bhayaṃ dūrāt pratipattau ca vartate /",
  "S04bsa052_u:577": "(sa)mprāpte mṛtyusamaye na vibheti gatavyathaḥ // Dhs_5.87 //",
  "S04bsa052_u:578": "vibhujyamāno daunaiśca mṛtyuḥ svajanabāndhavaiḥ /",
  "S04bsa052_u:579": "yadduḥkhaṃ mṛtyusamaye tanna śakyaṃ prabhāṣitum // Dhs_5.88 //",
  "S04bsa052_u:580": "patanāntaṃ hi maraṇaṃ patamāno yathā giriḥ /",
  "S04bsa052_u:581": "niṣpratyanīkaṃ balavat puruṣānapakarṣati /",
  "S04bsa052_u:582": "saṃśliṣyate mahāvegaḥ samprahārī ca sarvadā // Dhs_5.89 //",
  "S04bsa052_u:583": "taṃ jñātvā mā pramādeṣu stubadhvaṃ devasattamāḥ /",
  "S04bsa052_u:584": "saṃśleṣayati viśleṣaṃ yauvane ca sadā jarā // Dhs_5.90 //",
  "S04bsa052_u:585": "jīvite ca sadā mṛtyuḥ padametat sadā sthitam /",
  "S04bsa052_u:586": "anityenāgnināvaśyaṃ dagdhabyo yatra gocaraḥ // Dhs_5.91 //",
  "S04bsa052_u:587": "kalpānte kiṃ punardevā ye phenakadalīsamāḥ /",
  "S04bsa052_u:588": "na tadasti bhavet kiñcid yad jñānaṃ saṃskṛtaṃ calam // Dhs_5.92 //",
  "S04bsa052_u:589": "yannityaṃ (ca)",
  "S04bsa052_u:590": "sukhaṃ vā syādetatsthānaṃ na vidyate /",
  "S04bsa052_u:591": "upasthitamiva jñeyaṃ maraṇaṃ sarvajantubhiḥ // Dhs_5.93 //",
  "S04bsa052_u:592": "yasmāt tasya pratīkāraḥ sarvopāyairna śakyate /",
  "S04bsa052_u:593": "rūpaṃ kṣaṇikameteṣāṃ vayo 'pi kṣaṇikaṃ tathā // Dhs_5.94 //",
  "S04bsa052_u:594": "kṣīyate ca tathā saukhyaṃ na ca buddhayantyamedhasaḥ /",
  "S04bsa052_u:595": "yadā tat sarvameteṣāmanekaṃ śubhalakṣaṇam // Dhs_5.95 //",
  "S04bsa052_u:596": "janmataḥ kālacakreṇa paripāṭayā vināśitam /",
  "S04bsa052_u:597": "tathaivaitat purā naṣṭamanekaśatalakṣaṇam // Dhs_5.96 //",
  "S04bsa052_u:598": "tathaitadapi janmaiṣāṃ mṛtyurājo hariṣyati /",
  "S04bsa052_u:599": "pramādamanasāṃ hyeṣāṃ nityaṃ sukhavihāriṇām // Dhs_5.97 //",
  "S04bsa052_u:600": "nidhanāya kālapāśo 'yamabhyeti sukhanāśakaḥ /",
  "S04bsa052_u:601": "sukhārogyabalaprāṇapriyaviśleṣakārakaḥ // Dhs_5.98 //",
  "S04bsa052_u:602": "balavanmṛtyurājo 'sau samīpamupasarpati /",
  "S04bsa052_u:603": "yaḥ samīpagato hyeṣāṃ pramattānāmanekaśaḥ // Dhs_5.99 //",
  "S04bsa052_u:604": "sukhanāśaḥ suniścitaḥ",
  "S04bsa052_u:605": "jīvitaṃ saha saukhyena tvaritaṃ nāśayiṣyati /",
  "S04bsa052_u:606": "dīrghakālamidaṃ dhvastaṃ pramādāpahatāḥ surāḥ // Dhs_5.100 //",
  "S04bsa052_u:607": "nāvabuddhayanti mohāndhāḥ saukhyena pratibodhitāḥ /",
  "S04bsa052_u:608": "yadā hīnaprabhāhyete vihvalendriyacetasaḥ // Dhs_5.101 //",
  "S04bsa052_u:609": "yamalokaṃ patiṣyanti tadā jñānasya tatphalam /",
  "S04bsa052_u:610": "jīyate bata kālo 'yaṃ kṣaṇikaṃ ca yathā sukham // Dhs_5.102 //",
  "S04bsa052_u:611": "tathāpi raktamanaso nāvabuddhayantyacakṣuṣaḥ /",
  "S04bsa052_u:612": "ramyād ramyataraṃ yānti nityaṃ sukhavihāriṇaḥ // Dhs_5.103 //",
  "S04bsa052_u:613": "prayāsyanti yathā hayete mṛtyurājo hariṣyati /",
  "S04bsa052_u:614": "jarā jātivipattīnāṃ yo na mūḍho viṣīdati // Dhs_5.104 //",
  "S04bsa052_u:615": "sa paścāt mṛtyusamaye tapyate (hīnacetasā) /",
  "S04bsa052_u:616": "sukhaṃ deveṣu samprāpya (tadetad)",
  "S04bsa052_u:617": "guṇasammatam // Dhs_5.105 //",
  "S04bsa052_u:618": "kṛtahutaṃ vināśāntaṃ kṣaṇikaṃ jīvitaṃ calam /",
  "S04bsa052_u:619": "yathā hi yad vināśāntaṃ tathaiṣāmapi jīvitam // Dhs_5.106 //",
  "S04bsa052_u:620": "acireṇāpi kālena bhaviṣyati na saṃśayaḥ /",
  "S04bsa052_u:621": "yāvannāyāti maraṇaṃ yāvad buddhiranāvilā // Dhs_5.107 //",
  "S04bsa052_u:622": "manasā dharmaratiḥ kāryā",
  "S04bsa052_u:623": "tāvaddharmarataṃ dhārya manobalena dhīmatā /",
  "S04bsa052_u:624": "sarvajīvitanāśāya sarvasaukhyakṣayāya ca // Dhs_5.108 //",
  "S04bsa052_u:625": "priyaviyogaḥ niścitaḥ",
  "S04bsa052_u:626": "sarvapriyaviyogāya mṛtyurāśrayameti ca /",
  "S04bsa052_u:627": "tasminnāpte mahādhyāne mṛtyuḥ paramadāruṇaḥ // Dhs_5.109 //",
  "S04bsa052_u:628": "nānyat trāṇamṛte dharmāt tasmād dharmarato bhavet /",
  "S04bsa052_u:629": "upapannasya devasya yā prītirupapadyate // Dhs_5.110 //",
  "S04bsa052_u:630": "nāsau cyavanaduḥkhasya kalāmarhati ṣoḍaśīm /",
  "S04bsa052_u:631": "mṛtyukāle samutpanne na kaścit kasyacit tathā // Dhs_5.111 //",
  "S04bsa052_u:632": "sarvasya nāśatvam",
  "S04bsa052_u:633": "na ca gacchantimapyekaṃ padamekaṃ hi gacchati /",
  "S04bsa052_u:634": "yadā jātaṃ tadāramya naro mṛtyuparāyaṇaḥ // Dhs_5.112 //",
  "S04bsa052_u:635": "nānāmohaparītastu bhayametanna vidyate /",
  "S04bsa052_u:636": "yadā te cyavanaṃ prāpte bhavabhogakaraṃ param // Dhs_5.113 //",
  "S04bsa052_u:637": "tadā vindati mūḍhātmā yad bhayaṃ mṛtyujaṃ mahat /",
  "S04bsa052_u:638": "viṣayoragasandaṣṭā tṛṣṇā viṣavimohitā // Dhs_5.114 //",
  "S04bsa052_u:639": "na vindanti sadā devāścyavanānte mahad bhayam /",
  "S04bsa052_u:640": "cyavanti ca tathā duḥkhamutpādayanti dehinām // Dhs_5.115 //",
  "S04bsa052_u:641": "yathopapattiścyavanaṃ devānāṃ samprajāyate /",
  "S04bsa052_u:642": "karmavāyusamudbhrāntaṃ prayogeṇa ca duḥkhitam // Dhs_5.116 //",
  "S04bsa052_u:643": "puruṣaṃ nayate mṛtyuravaśaṃ (sukhavañcitam) /",
  "S04bsa052_u:644": "na mātaro na pitaro na mitrāṇi na bāndhavāḥ // Dhs_5.117 //",
  "S04bsa052_u:645": "sahāyatāṃ vrajantīyaṃ puruṣaṃ kālacoditam /",
  "S04bsa052_u:646": "asahāyo janaścāyaṃ janaḥ prakṛtivañcitaḥ // Dhs_5.118 //",
  "S04bsa052_u:647": "mana eva pāśabandhanam",
  "S04bsa052_u:648": "kevalaṃ tu manaḥpāśairbandhanairbadhyate janaḥ /",
  "S04bsa052_u:649": "na janaḥ svajanaśceha trātā bhavati kasyacita // Dhs_5.119 //",
  "S04bsa052_u:650": "gṛhīta iva keśeṣu mṛtyunā dharmamācaret",
  "S04bsa052_u:651": "mṛtyukāle samutpanne svajano 'pi yathā janaḥ /",
  "S04bsa052_u:652": "yastvaṃ paśyasi devānāṃ sukhametanmahodayam // Dhs_5.120 //",
  "S04bsa052_u:653": "tat prasahyamahādevo mṛtyurājo hariṣyati /",
  "S04bsa052_u:654": "tvaritaṃ yāti janmedaṃ na ca vindati bāliśaḥ // Dhs_5.121 //",
  "S04bsa052_u:655": "paścāttu vyasane prāpte prativindanti duḥkhinaḥ /",
  "S04bsa052_u:656": "yadi duḥkhādbhayaṃ tvaritaṃ yadi mṛtyubhayaśca yaḥ // Dhs_5.122 //",
  "S04bsa052_u:657": "dharme hi kriyatāṃ buddhirevaṃ sukhamavāpsyatha /",
  "S04bsa052_u:658": "vināśāntaṃ sadā saukhyamanityaṃ sarvataścalam // Dhs_5.123 //",
  "S04bsa052_u:659": "devatvaṃ patanāntam",
  "S04bsa052_u:660": "sarvadevakṛtaṃ saukhyaṃ na ca vindanti mohitāḥ /",
  "S04bsa052_u:661": "abhūtvā ca cyavantyete bhūtvāvaśyaṃ hi cañcalāḥ // Dhs_5.124 //",
  "S04bsa052_u:662": "devāḥ patanabhāvāya dharmateyaṃ vyavasthitā /",
  "S04bsa052_u:663": "pramattāḥ kāmabhogeṣu ye devāścalamānasāḥ // Dhs_5.125 //",
  "S04bsa052_u:664": "na paśyanti surāstīvraṃ vyasanāntaṃ hi jīvitam /",
  "S04bsa052_u:665": "yadaiva jāyate devastadaiva maraṇāya saḥ // Dhs_5.126 //",
  "S04bsa052_u:666": "śreyase matiḥ karttavyā",
  "S04bsa052_u:667": "divasānte yathā rātriravaśyaṃ pratipadyate /",
  "S04bsa052_u:668": "divasaṃ jīvitaṃ proktaṃ rātriḥ sthānmaraṇopamā // Dhs_5.127 //",
  "S04bsa052_u:669": "tasmāt tadubhayaṃ jñātvā śreyase kriyatāṃ manaḥ /",
  "S04bsa052_u:670": "tadetadartha nṛṇāṃ hi strīrāgavaśavartinām // Dhs_5.128 //",
  "S04bsa052_u:671": "tadiṣṭaṃ mṛtyusainyena prasahayamavamarditam /",
  "S04bsa052_u:672": "bhāvābhāvādibhirmūḍhān vañcayitvā striyo narān // Dhs_5.129 //",
  "S04bsa052_u:673": "prayānti mṛtyusamaye svakarmaphalabhoginaḥ /",
  "S04bsa052_u:674": "padmopavanaśaileṣu nadīnāṃ nirjhareṣu ca // Dhs_5.130 //",
  "S04bsa052_u:675": "bahuśaḥ krīḍanaṃ kṛtvā kūpāyābhigatāḥ priyāḥ /",
  "S04bsa052_u:676": "avaśyambhāvi maraṇamavaśyaṃ ca viyogitā // Dhs_5.131 //",
  "S04bsa052_u:677": "tathāpi nāma puruṣā nityaṃ rāgavaśānugāḥ /",
  "S04bsa052_u:678": "sukhitaṃ duḥkhitaṃ vā(pi)",
  "S04bsa052_u:679": "jīrṇamanyatra yauvanam // Dhs_5.132 //",
  "S04bsa052_u:680": "mṛtyurājo 'vamardati",
  "S04bsa052_u:681": "duṣkulīnaṃ kulīnaṃ vā mṛtyurājo 'vamardati /",
  "S04bsa052_u:682": "surūpaṃ vā virūpaṃ vā balavantaṃ tathābalam // Dhs_5.133 //",
  "S04bsa052_u:683": "sanāthaṃ naṣṭanāthaṃ vā mṛtyurājo 'vamardati /",
  "S04bsa052_u:684": "rājānaṃ vā tathā mṛtyuḥ gṛhiṇaṃ vā tathā yatim // Dhs_5.134 //",
  "S04bsa052_u:685": "krūraṃ vā mṛdukaṃ vāpi mṛtyurājo 'vamardati /",
  "S04bsa052_u:686": "nirdhanaṃ vā daridraṃ vā saguṇaṃ nirguṇaṃ tathā // Dhs_5.135 //",
  "S04bsa052_u:687": "striyaṃ vā puruṣaṃ vāpi mṛtyurājo 'vamardati /",
  "S04bsa052_u:688": "pravāsinaṃ gṛhasthaṃ vā jale vāpi sthalesthitam // Dhs_5.136 //",
  "S04bsa052_u:689": "sthitaṃ vā giriśṛṅgeṣu mṛtyurājo 'vamardati /",
  "S04bsa052_u:690": "jāgarantaṃ tathā suptaṃ bhuñjānaṃ vā tathā sthitam // Dhs_5.137 //",
  "S04bsa052_u:691": "pramāthī sarvalokasya mṛtyurājo 'vamardati /",
  "S04bsa052_u:692": "bhūmisthaṃ (vā)",
  "S04bsa052_u:693": "vimānasthaṃ videśasthaṃ tathā gṛhe // Dhs_5.138 //",
  "S04bsa052_u:694": "krakacaḥ kālacakro 'yaṃ mṛtyurājo 'vamardati /",
  "S04bsa052_u:695": "bhāgyavantaṃ tathā dhanya nistriśaṃ (caiva)",
  "S04bsa052_u:696": "dharmikam // Dhs_5.139 //",
  "S04bsa052_u:697": "rogiṇaṃ svasthadehaṃ vā mṛtyurājo 'vamardati /",
  "S04bsa052_u:698": "caṇḍaṃ suśīlinaṃ cāpi kadarya dhaninaṃ tathā // Dhs_5.140 //",
  "S04bsa052_u:699": "pramattamapramattaṃ vā mṛtyurājo 'vamardati /",
  "S04bsa052_u:700": "nārakeyaṃ tathā pretaṃ tiryañco manujaṃ tathā // Dhs_5.141 //",
  "S04bsa052_u:701": "anivṛttabalotsāho mṛtyurājo 'vamardati /",
  "S04bsa052_u:702": "kāmadhātau ca ye devā rūpadhātau ca ye sthitāḥ // Dhs_5.142 //",
  "S04bsa052_u:703": "tān sarvān hi pratibalān mṛtyurājo 'vamardati /",
  "S04bsa052_u:704": "ārūpyeṣu ca ye devāḥ samāpattiniveśakāḥ /",
  "S04bsa052_u:705": "tān sarvānapi vai devān mṛtyurājo 'vamardati // Dhs_5.143 //",
  "S04bsa052_u:706": "sarva vināśāntam",
  "S04bsa052_u:707": "yad jātaṃ saṃskṛtaṃ kiñcid tad vināśāntameva hi /",
  "S04bsa052_u:708": "tannāsti saṃskṛtaṃ kiñcid yasya nāśo ca vidyate /",
  "S04bsa052_u:709": "mṛtyorbalamidaṃ jñātvā kāmadoṣaṃ ca sarvataḥ // Dhs_5.144 //",
  "S04bsa052_u:710": "tṛṣṇayā vañcanaṃ cāpi viramadhvaṃ bhavārṇavāt /",
  "S04bsa052_u:711": "tadaitad vyasanaṃ matvā mṛtyorapi calācalam // Dhs_5.145 //",
  "S04bsa052_u:712": "sudāntaṃ kriyatāṃ cittam",
  "S04bsa052_u:713": "sudāntaṃ kriyatāṃ cittaṃ yenedaṃ bhrāmyate jagat /",
  "S04bsa052_u:714": "vanopavanaśailebhyo vimānebhyaśca sarvataḥ // Dhs_5.146 //",
  "S04bsa052_u:715": "sarvadevāḥ paciṣyanti kālāgnivinipātitāḥ /",
  "S04bsa052_u:716": "pramādamanaso mūḍhā bhūyo viṣayajihimatāḥ // Dhs_5.147 //",
  "S04bsa052_u:717": "tṛṣṇāpāśena sambaddhā devāḥ yāsyanti durgatim /",
  "S04bsa052_u:718": "rabhasaṃ jīvitaṃ saukhyaṃ prayāti khalu dehinām // Dhs_5.148 //",
  "S04bsa052_u:719": "na ca vindanti vibudhā jātyandhā iva satpatham /",
  "S04bsa052_u:720": "jalabudbudasaṃkāśaṃ jīvitaṃ sarvadehinām // Dhs_5.149 //",
  "S04bsa052_u:721": "nadītaraṅgacapalaṃ yauvanaṃ vyativartate /",
  "S04bsa052_u:722": "anityā (hi)kaṭākṣekṣāpraduḥkhāstuṣitāḥ surāḥ // Dhs_5.150 //",
  "S04bsa052_u:723": "rāgasya heyatvam",
  "S04bsa052_u:724": "nirvāyatyavaśo dīno dīpaḥ snehakṣayādiva /",
  "S04bsa052_u:725": "karmakṣayaparikṣipto dvādaśāro mahābalaḥ // Dhs_5.151 //",
  "S04bsa052_u:726": "dharmacakro bhavatyeṣa nipātī syānna cañcalaḥ /",
  "S04bsa052_u:727": "vicitraviṣayāramyā anekasukhamaṇḍitāḥ // Dhs_5.152 //",
  "S04bsa052_u:728": "kālagrāsāḥ sarve bhavanti",
  "S04bsa052_u:729": "tuṣitāḥ patanti vivaśāḥ kālasya vaśamāgatāḥ /",
  "S04bsa052_u:730": "kālasya vaśamāpannā yathā rohanti pādapāḥ // Dhs_5.153 //",
  "S04bsa052_u:731": "te punaḥ kālamāsādya bhavanti vigatatviṣaḥ /",
  "S04bsa052_u:732": "yathā kālaṃ samāpadya bhavanti sukhitāḥ surāḥ // Dhs_5.154 //",
  "S04bsa052_u:733": "punastamaiva saṃsṛtya patanti vivaśā hi te /",
  "S04bsa052_u:734": "karmakālaṃ samāsādya loko 'yaṃ parivartate // Dhs_5.155 //",
  "S04bsa052_u:735": "sukhaṃ vrajati duḥkhaṃ hi kālasya vaśamāgataḥ /",
  "S04bsa052_u:736": "yadvṛttaṃ prākśubhaṃ karma tacca duṣṭamahodayam // Dhs_5.156 //",
  "S04bsa052_u:737": "tadidaṃ bhuñjate svargaṃ kṣīyate ca tataḥ punaḥ /",
  "S04bsa052_u:738": "sahetukasya sarvasya kṣaṇikasya viśeṣataḥ // Dhs_5.157 //",
  "S04bsa052_u:739": "anityatāparāmarśo nāsau bhavati sarvataḥ /",
  "S04bsa052_u:740": "ye bhāvāḥ saṃskṛtā nityāḥ sarve te vipralobhinaḥ // Dhs_5.158 //",
  "S04bsa052_u:741": "vipralobhya janaṃ yāti dharmateyaṃ vyavasthitā /",
  "S04bsa052_u:742": "śīghrasrotā yathā nadyastathā saukhyaṃ śarīriṇām // Dhs_5.159 //",
  "S04bsa052_u:743": "kṣaṇikaṃ jīvitaṃ sarva na ca vindanti bāliśāḥ /",
  "S04bsa052_u:744": "jarā vyādhiśca mṛtyuśca vipattiḥ karmasaṃkṣaye // Dhs_5.160 //",
  "S04bsa052_u:745": "bhavantyetāni devānāṃ nityānāṃ kāmacāriṇām /",
  "S04bsa052_u:746": "nāyurdhruvaṃ bhavatyeva na saukhyaṃ triṣu dhātuṣu // Dhs_5.161 //",
  "S04bsa052_u:747": "na (ca) vindanti vivaśā devāḥ kāmena mohitāḥ /",
  "S04bsa052_u:748": "varṣadhārā yathākāśe duḥsthā bhavati sarvataḥ // Dhs_5.162 //",
  "S04bsa052_u:749": "tathā saukhyamidaṃ sarva varṣadhāropamaṃ sadā /",
  "S04bsa052_u:750": "vāyunā pāṃsavo yānti anyonya parighaṭṭitāḥ // Dhs_5.163 //",
  "S04bsa052_u:751": "bhrāmyate gagane 'vaśyastathā śleṣaḥ śarīriṇām /",
  "S04bsa052_u:752": "suciramapi saṃramyaṃ nityatā nāsti dehinām // Dhs_5.164 //",
  "S04bsa052_u:753": "acintyārthe saukhyamidaṃ na ca vindanti bāliśāḥ /",
  "S04bsa052_u:754": "vāteritaṃ tu yat saukhyaṃ vināśāntaṃ bhaviṣyati // Dhs_5.165 //",
  "S04bsa052_u:755": "sukhasya duḥkhamiśritatvam",
  "S04bsa052_u:756": "vināśaṃ naiva budhyanti kāminaścittavañcitāḥ /",
  "S04bsa052_u:757": "duḥkhamiśraṃ sukhamidaṃ pracchannamiva vidyate // Dhs_5.166 //",
  "S04bsa052_u:758": "padmamālāparicchinno viṣapūrṇo yathā ghaṭaḥ /",
  "S04bsa052_u:759": "odanaṃ viṣasammiśraṃ maraṇāntaṃ (hi)",
  "S04bsa052_u:760": "tat tathā // Dhs_5.167 //",
  "S04bsa052_u:761": "tathā saukhyamidaṃ sarva tasmāt tat parivarjayet /",
  "S04bsa052_u:762": "ādau madhye tathā cānte narakāya bhaviṣyati // Dhs_5.168 //",
  "S04bsa052_u:763": "utpādasthitibhaṅgāni sarvāṇi vastūni",
  "S04bsa052_u:764": "utpādasthitabhṅgāntaṃ sarva saṃskṛtamucyate /",
  "S04bsa052_u:765": "sarva ca saṃskṛtaṃ saukhyaṃ nanu bhaṭṭārameva tat // Dhs_5.169 //",
  "S04bsa052_u:766": "bhaṭṭārañca vilāsaśca (su)",
  "S04bsa052_u:767": "vyayakṣaṇikaṃ tathā /",
  "S04bsa052_u:768": "sukhaṃ ca jīvitaṃ sarva tasmāt tat parivarjayet // Dhs_5.170 //",
  "S04bsa052_u:769": "ādau madhye tathā cānte śreyasyeva manaḥ sadā /",
  "S04bsa052_u:770": "sudāntaḥ śuddhacitasya mṛtyukāle na sīdati // Dhs_5.171 //",
  "S04bsa052_u:771": "maraṇasyāvaśyambhāvitvam",
  "S04bsa052_u:772": "avaśyambhāvi maraṇaṃ priyasya ca viyogatā /",
  "S04bsa052_u:773": "na ca cintayataḥ kāle viṣaye vipralobhinaḥ // Dhs_5.172 //",
  "S04bsa052_u:774": "jarāmaraṇacakraṃ tamaviṣahyaṃ sudāruṇam /",
  "S04bsa052_u:775": "pādapān devagān sattvān na ca buddhayantyacakṣuṣaḥ // Dhs_5.173 //",
  "S04bsa052_u:776": "sarvasya jātasya cyavanaṃ bhavati",
  "S04bsa052_u:777": "cyavamānasya devasya vikalendriyacetasaḥ /",
  "S04bsa052_u:778": "yad duḥkhaṃ sukaraṃ tasya naupamyamiha vidyate // Dhs_5.174 //",
  "S04bsa052_u:779": "yathā yathā mahat saukhyaṃ tṛṣṇopahatacetasaḥ /",
  "S04bsa052_u:780": "tathā tathā mahad duḥkhaṃ cyavamānasya duḥsaham // Dhs_5.175 //",
  "S04bsa052_u:781": "kṛtvā hi saṃskṛtaṃ karma na jñātvā karmaṇaḥ sthitiḥ /",
  "S04bsa052_u:782": "mṛtyukāle samutpanne paścāttāpena dahayate // Dhs_5.176 //",
  "S04bsa052_u:783": "mṛtyoḥ pūrvameva svahitamādheyam",
  "S04bsa052_u:784": "yāvannāpyeti maraṇaṃ yāvacca kṣaṇasampadaḥ /",
  "S04bsa052_u:785": "tāvat svahitamādheyameṣa mārgaḥ sukhāvahaḥ // Dhs_5.177 //",
  "S04bsa052_u:786": "cyavanaṃ devalokeṣu maraṇaṃ narabhūmiṣu /",
  "S04bsa052_u:787": "viditvā kaḥ pumān āsthāṃ kuryātsopadrave bhave // Dhs_5.178 //",
  "S04bsa052_u:788": "sarva vināśi",
  "S04bsa052_u:789": "tailavartipraṇāśena dīpanāśo yathā dhruvam /",
  "S04bsa052_u:790": "karmakriyā tathā kasya vinipātaḥ surālayāt /",
  "S04bsa052_u:791": "bhittināśo yathāvaśyaṃ cittanāśo dhruvaṃsthitaḥ // Dhs_5.179 //",
  "S04bsa052_u:792": "karmanāśāttathā saukhyamavaśyaṃ vinipadyate /",
  "S04bsa052_u:793": "kṣīṇapuṇyāḥ nipatyante devāḥ sarve surālayāt // Dhs_5.180 //",
  "S04bsa052_u:794": "anityataiṣāṃ sarveṣāṃ sattvānāṃ vinipātikā /",
  "S04bsa052_u:795": "mṛtyuḥ pivati bhūtāni jarā pivati yauvanam // Dhs_5.181 //",
  "S04bsa052_u:796": "vyādhiḥ pivati cārogyaṃ na ca loko 'vabudhyate /",
  "S04bsa052_u:797": "upapannāḥ subahuśaḥ pratītāścāpyanekaśaḥ // Dhs_5.182 //",
  "S04bsa052_u:798": "jāyate jīryate cāyaṃ cyavane copapadyate /",
  "S04bsa052_u:799": "na kṣaṇo 'sti muhūrto vā parivartastathāpi vā // Dhs_5.183 //",
  "S04bsa052_u:800": "yatra mṛtyurvilambena na ca loko 'vabudhyate /",
  "S04bsa052_u:801": "upapannāstu bahuśaḥ pratītāścāpyanekaśaḥ // Dhs_5.184 //",
  "S04bsa052_u:802": "yanna mṛtyuvilambaḥ syānna ca loko 'vabudhyate /",
  "S04bsa052_u:803": "anityaṃ jīvitaṃ sarva na vilambi ca yauvanam // Dhs_5.185 //",
  "S04bsa052_u:804": "sarvabhūtānyanityāni na ca loko 'vabudhyate /",
  "S04bsa052_u:805": "ante krameṇa naśyanti bhāvāḥ kṣaṇavilamvinaḥ // Dhs_5.186 //",
  "S04bsa052_u:806": "sambaddhāḥ karmasūtreṇa na ca loko 'vabudhyate /",
  "S04bsa052_u:807": "devakoṭisahastrāṇi vanopavanasevinām // Dhs_5.187 //",
  "S04bsa052_u:808": "nimīlitāni kālena na ca loko 'vabudhyate /",
  "S04bsa052_u:809": "paṅkābhāvacarā devāḥ pramattā bhogatṛṣṇayā // Dhs_5.188 //",
  "S04bsa052_u:810": "yāsyanti vilayaṃ sarve na ca loko 'vabudhyate /",
  "S04bsa052_u:811": "phenabudbudasaṅkāśaṃ svapnadravyopamaṃ sukham // Dhs_5.189 //",
  "S04bsa052_u:812": "kṣayaṃ prayāti śīghraṃ ca na ca loko 'vabudhyate /",
  "S04bsa052_u:813": "sarvasya sarvathā sarvo vināśo niyato bhave // Dhs_5.190 //",
  "S04bsa052_u:814": "na ca bālasya saṃsārānnirvedamupapadyate /",
  "S04bsa052_u:815": "na sarvaḥ sarvathā sarva sarvopāyaiḥ prayatnaśaḥ /",
  "S04bsa052_u:816": "saṃtrātā bhavane prāpte mṛtyukāle sudāruṇe // Dhs_5.191 //",
  "S04bsa052_u:817": "mṛtyurityabhidhīyate",
  "S04bsa052_u:818": "vyucchettā sarvasaukhyānāṃ duḥkhanāmākaro mahān /",
  "S04bsa052_u:819": "viśleṣaḥ sarvabandhānāṃ mṛtyurityabhidhīyate // Dhs_5.192 //",
  "S04bsa052_u:820": "bhayopanetā bhūtānāṃ duḥkhānāmudadhiḥ samaḥ /",
  "S04bsa052_u:821": "vyāmohakarttā buddhīnāṃ mṛtyurityabhidhīyate // Dhs_5.193 //",
  "S04bsa052_u:822": "sañchettā jīvitānāmindriyāṇāṃ ca nāśakaḥ /",
  "S04bsa052_u:823": "amṛśyaḥ sarvabhūtānāṃ mṛtyurityabhidhīyate // Dhs_5.194 //",
  "S04bsa052_u:824": "adhṛṣyaḥ sarvabhūtānāmajeyaḥ sarvakarmaṇām /",
  "S04bsa052_u:825": "vināśaḥ sarvasattvānāṃ mṛtyurityabhidhīyate // Dhs_5.195 //",
  "S04bsa052_u:826": "avaśyambhāvi tattvānāmantakaṃ sarvadehinām /",
  "S04bsa052_u:827": "nikāyabhāganāśo 'yaṃ mṛtyurityabhidhīyate // Dhs_5.196 //",
  "S04bsa052_u:828": "sadeva yakṣagandharvapiśācoragarakṣasām /",
  "S04bsa052_u:829": "kālacakravināśī (ca)",
  "S04bsa052_u:830": "mṛtyurityabhidhīyate // Dhs_5.197 //",
  "S04bsa052_u:831": "asaṃyamī pramāthī ca bahnivat sarvadehinām /",
  "S04bsa052_u:832": "krūraścāvinivarttyaśca mṛtyurityabhidhīyate // Dhs_5.198 //",
  "S04bsa052_u:833": "skandhāyatananāśaśca ārupyasyātha cetasaḥ /",
  "S04bsa052_u:834": "kāladharmo mahāveśo mṛtyurityabhidhīyate // Dhs_5.199 //",
  "S04bsa052_u:835": "śreyase matiḥ karaṇīyā na tu pramāde",
  "S04bsa052_u:836": "sa eva dhā(ta)",
  "S04bsa052_u:837": "ve śīghraṃ vinipātāya dehinām /",
  "S04bsa052_u:838": "śreyase kriyatāṃ yatno mā pramādeḥ manaḥ kṛthāḥ // Dhs_5.200 //",
  "S04bsa052_u:839": "gataṃ jīvanaṃ nāyāti",
  "S04bsa052_u:840": "yathā (hi śīghra)",
  "S04bsa052_u:841": "gamanaṃ pakṣiṇāṃ pavanasya vā /",
  "S04bsa052_u:842": "tathā śīghrataraṃ yāti jīvitaṃ sarvadehinām // Dhs_5.201 //",
  "S04bsa052_u:843": "gato nivartate vāyurnivartante ca pakṣiṇaḥ /",
  "S04bsa052_u:844": "jīvitaṃ yanniruddhaṃ tu tasya nāgamanaṃ punaḥ // Dhs_5.202 //",
  "S04bsa052_u:845": "drutaṃ kṣīyanti karmāṇi drutamabhyeti cāntakaḥ /",
  "S04bsa052_u:846": "avaśyambhāvi viśleṣaṃ na ca vindanti devatāḥ // Dhs_5.203 //",
  "S04bsa052_u:847": "anirvāyo mahāvegaścatuḥsatyanivarhaṇaḥ /",
  "S04bsa052_u:848": "avaśyambhāvi balavāneṣa mṛtyurupaiti ca // Dhs_5.204 //",
  "S04bsa052_u:849": "śruti pramādino devāḥ sukhena parivañcitāḥ /",
  "S04bsa052_u:850": "na vindanti mahad duḥkhaṃ yadavaśyaṃ bhaviṣyati // Dhs_5.205 //",
  "S04bsa052_u:851": "saṃskṛtasya hi sarvasya samayasya viśeṣataḥ /",
  "S04bsa052_u:852": "vināśo bhavati (cā)",
  "S04bsa052_u:853": "sau dharmateyaṃ bhave bhave // Dhs_5.206 //",
  "S04bsa052_u:854": "jarāyauvananāśāya prāṇanāśāya cāntakaḥ /",
  "S04bsa052_u:855": "vipattibhūtanāśāya sthitā (vai)",
  "S04bsa052_u:856": "nāśahetavaḥ // Dhs_5.207 //",
  "S04bsa052_u:857": "evaṃvidhe mahāghore vyasane (vai)",
  "S04bsa052_u:858": "mahad bhaye /",
  "S04bsa052_u:859": "pramādino hi yad devāḥ nūnamete ca cetanāḥ // Dhs_5.208 //",
  "S04bsa052_u:860": "anāgatabhayaṃ yo hi paśyati jñānacakṣuṣā /",
  "S04bsa052_u:861": "sa paṇḍita iti jñeyo viparītastu bāliśaḥ // Dhs_5.209 //",
  "S04bsa052_u:862": "karmakṣaye sukhasya nāśaḥ",
  "S04bsa052_u:863": "vimūḍhamanasaḥ sarve vañcitāḥ svena cetasā /",
  "S04bsa052_u:864": "karmakṣaye tu naśyanti dīpā snehavaśādiva // Dhs_5.210 //",
  "S04bsa052_u:865": "anekaviṣayāṇāṃ ca idaṃ saukhyamanuttamam /",
  "S04bsa052_u:866": "bhuktvā karmakṣayo bhūta vinipāto bhaviṣyati // Dhs_5.211 //",
  "S04bsa052_u:867": "anityatvānavagamādadharmaratiḥ",
  "S04bsa052_u:868": "jalataraṅgacapalaṃ jīvitaṃ yāti dehinām /",
  "S04bsa052_u:869": "na ca budbudaniḥsāramavagacchanti bāliśāḥ // Dhs_5.212 //",
  "S04bsa052_u:870": "phenarāśiściraṃ tiṣṭhed upāyaiḥ katibhirnanu /",
  "S04bsa052_u:871": "na tu devāściraṃ tiṣṭhantyanityo bhāvanamiti // Dhs_5.213 //",
  "S04bsa052_u:872": "lobhavaśādeva mṛtyorupekṣā",
  "S04bsa052_u:873": "kṛṣyate bhūriyaṃ sarvā manujaiḥ phalakāṃkṣibhiḥ /",
  "S04bsa052_u:874": "na ca saṃdṛśyate mṛtyurlābhasaktairapaṇḍitaiḥ // Dhs_5.214 //",
  "S04bsa052_u:875": "kṣaṇe kṣaṇe vivardhante lobhāśā mohite jane /",
  "S04bsa052_u:876": "na ca vindanti saṃsārāḥ kṣīyamāṇāḥ kṣaṇe kṣaṇe // Dhs_5.215 //",
  "S04bsa052_u:877": "daṇḍatrayamupasaṃharati",
  "S04bsa052_u:878": "jarādaṇḍo 'yamabhyeti yauvanāntakaro nṛṇām /",
  "S04bsa052_u:879": "ārogyaśaktināśāya vyādhidaṇḍo 'yamāgataḥ /",
  "S04bsa052_u:880": "daṇḍatrayamidaṃ ghoraṃ sasurāsuranāśakam // Dhs_5.216 //",
  "S04bsa052_u:881": "abhyeti na ca mūḍho 'yaṃ lokaṃ paśyati bāliśaḥ /",
  "S04bsa052_u:882": "parasparaṃ pralobhācca svajanaṃ snehacañcalam // Dhs_5.217 //",
  "S04bsa052_u:883": "mohabaddhāḥ mṛtyuṃ viyogaṃ ca nāvagacchanti",
  "S04bsa052_u:884": "gacchatyanyonyasaṃśliṣṭo mohabaddhe jane janaḥ /",
  "S04bsa052_u:885": "putrapautraprapautrāṇāṃ vaśagāścāpi ye narāḥ // Dhs_5.218 //",
  "S04bsa052_u:886": "karmaskandhasya duḥkhāvahatvam",
  "S04bsa052_u:887": "sarve tena bhaviṣyanti tvaṃ tu saṅgena bādhyase /",
  "S04bsa052_u:888": "jīvitāntakaraḥ śatrurna viśaṅko mahābalaḥ // Dhs_5.219 //",
  "S04bsa052_u:889": "so 'vilambī mahāvego mṛtyureṣo 'bhyupaiti ca /",
  "S04bsa052_u:890": "calācalavidhirjñeyaḥ karmaskandhairnidarśitaḥ // Dhs_5.220 //",
  "S04bsa052_u:891": "devādīnāṃ kṣayo bhavati",
  "S04bsa052_u:892": "devanāgāḥ (sa)",
  "S04bsa052_u:893": "gandharvā piśācoragarākṣasāḥ /",
  "S04bsa052_u:894": "na śaktāścyavane kṣāntaṃ balaṃ tasya tathāgatam // Dhs_5.221 //",
  "S04bsa052_u:895": "tattvadarśako durgatiṃ nādhigacchati",
  "S04bsa052_u:896": "calācalavidhirjñeyaḥ karmaṇā tattvadarśakaḥ /",
  "S04bsa052_u:897": "aliptaḥ pāpakairdharmairna sa gacchati durgatim // Dhs_5.222 //",
  "S04bsa052_u:898": "iti anityatāvargaḥ pañcamaḥ",
  "S04bsa052_u:899": "(6) apramādavargaḥ",
  "S04bsa052_u:900": "pramādaratasya na mokṣaḥ",
  "S04bsa052_u:901": "yaḥ pramādarato janturnāsau mokṣāya kalpate /",
  "S04bsa052_u:902": "pramādaviṣamūḍhasya nirvāṇaṃ dūrameva tat // Dhs_6.1 //",
  "S04bsa052_u:903": "na pramāde manaḥ kāryam",
  "S04bsa052_u:904": "na pramādeṣu badhyet pramādaḥ śatruruttamaḥ /",
  "S04bsa052_u:905": "pramādaparamā devāḥ patanti narake punaḥ // Dhs_6.2 //",
  "S04bsa052_u:906": "svabhāvatāmimāṃ jñātvā dharmāṇāmudayavyayam /",
  "S04bsa052_u:907": "na pramāde manaḥ kārya pramādaviṣamuttamam // Dhs_6.3 //",
  "S04bsa052_u:908": "pramādāpramādayoḥ parasparavirodhitvam",
  "S04bsa052_u:909": "apramādo 'mṛtapadaṃ pramādo mṛtyunaḥ padam /",
  "S04bsa052_u:910": "apramattā na bhriyante pramattāstu sadātmṛtāḥ // Dhs_6.4 //",
  "S04bsa052_u:911": "yathā viṣaṃ tathā vahniḥ pramādaḥ prāṇināṃ tathā /",
  "S04bsa052_u:912": "pramādonmāditāḥ satvāḥ duḥkhād duḥkhaṃ prayānti te // Dhs_6.5 //",
  "S04bsa052_u:913": "apramattāḥ sadāmartyāḥ sarva prakramasaṃskṛtāḥ /",
  "S04bsa052_u:914": "prayānti paramāṃ śānti pramādo yatra nāsti hi // Dhs_6.6 //",
  "S04bsa052_u:915": "yaḥ pramāde rato janturna śubhānyanuceṣṭate /",
  "S04bsa052_u:916": "tasya dharmavimūḍhasya kutaḥ svargo bhaviṣyati? // Dhs_6.7 //",
  "S04bsa052_u:917": "pramādaṃ varjayed yasmāt pramādaṃ viṣamuttamam /",
  "S04bsa052_u:918": "apramattā na bhriyante pramattāstu sadātmṛtāḥ // Dhs_6.8 //",
  "S04bsa052_u:919": "saubhāgyaṃ prāpya yo martyaḥ pramādeṣu ca vartate /",
  "S04bsa052_u:920": "na paṇḍita itikhyāto viparītastu nānyathā // Dhs_6.9 //",
  "S04bsa052_u:921": "na pramādasya kālo hi harṣasya na kathañcana /",
  "S04bsa052_u:922": "vyāmohajananācceto mṛtyukāle mahābale // Dhs_6.10 //",
  "S04bsa052_u:923": "pramādamukhena pramādavarṇanam",
  "S04bsa052_u:924": "harṣo dhūmaḥ pramādo 'gnirdevān dahati naikaśaḥ /",
  "S04bsa052_u:925": "viṣayairmohitā mūḍhā na ca vindantyacakṣuṣaḥ // Dhs_6.11 //",
  "S04bsa052_u:926": "avyucchinnāni paśyanti saṃskārāṇi ca dehinām /",
  "S04bsa052_u:927": "yathā hi viṣayairmūḍhā nāvagacchanti yaddviṣaḥ // Dhs_6.12 //",
  "S04bsa052_u:928": "tasmāt pramādaṃ viṣavat kathayanti manīṣiṇaḥ /",
  "S04bsa052_u:929": "sukhaṃ na dṛśyate pūrva pramādomandabuddhibhiḥ // Dhs_6.13 //",
  "S04bsa052_u:930": "(yathā) pramādopakṛtāḥ prayānti narakaṃ punaḥ /",
  "S04bsa052_u:931": "phale prāpte pramādo 'yaṃ paścāt santapyate vyathā // Dhs_6.14 //",
  "S04bsa052_u:932": "pramādo 'narthakaraḥ",
  "S04bsa052_u:933": "sarvānarthakaro dṛṣṭaḥ pramādaḥ paṇḍitaiḥ naraiḥ /",
  "S04bsa052_u:934": "tathā ca kuśalaṃ prāyo yaḥ pramādaṃ na sevate // Dhs_6.15 //",
  "S04bsa052_u:935": "duḥkhaṃ yasya bhavediṣṭaṃ sa pramādaṃ niṣevatām /",
  "S04bsa052_u:936": "na pramādaparaḥ kaścit kadācit sukhamāpnuyāt // Dhs_6.16 //",
  "S04bsa052_u:937": "pramādaśūnyānāmacyutapadaprāptiḥ",
  "S04bsa052_u:938": "pramādaviratāḥ santo gacchanti padamacyutam /",
  "S04bsa052_u:939": "nā pramādaparaḥ kaścinnarake duḥkhitānnayet // Dhs_6.17 //",
  "S04bsa052_u:940": "yadi devāḥ sahantīmaṃ ramante mandamedhasaḥ /",
  "S04bsa052_u:941": "tiraścāṃ hi surāṇāṃ ca viśeṣo naiva vidyate // Dhs_6.18 //",
  "S04bsa052_u:942": "pramādavaśāt devalokād patanti",
  "S04bsa052_u:943": "pratyekaṃ karmavaicitryaṃ pramādaparamāḥ surāḥ /",
  "S04bsa052_u:944": "nāvagacchanti patanaṃ devalokād bhaviṣyati // Dhs_6.19 //",
  "S04bsa052_u:945": "sannikṛṣṭaṃ sadā duḥkhaṃ patanaṃ vā bhaviṣyati /",
  "S04bsa052_u:946": "devalokottarā devā yathā syāt sukhamātmanaḥ // Dhs_6.20 //",
  "S04bsa052_u:947": "devalokaṃ samāsādya yaḥ pramādeṣu rakṣate /",
  "S04bsa052_u:948": "sa kṣīṇaśubhakarmāntaṃ cyavanānte vibudhyate // Dhs_6.21 //",
  "S04bsa052_u:949": "mā pramādaparobhūyāḥ pramādo nocitaḥ suraiḥ /",
  "S04bsa052_u:950": "pramādairdoṣavihatāścyavanti tridaśālayāt // Dhs_6.22 //",
  "S04bsa052_u:951": "pramādavaśagaḥ puruṣaḥ nāśameti",
  "S04bsa052_u:952": "dahyate puruṣaḥ sarvaḥ pramādena vimohitaḥ /",
  "S04bsa052_u:953": "sa paścād vigate tasmin pratyādeśena rakṣyate // Dhs_6.23 //",
  "S04bsa052_u:954": "doṣodbhavāmimāṃ bhūmiṃ pramādāvṛttaśādvalam /",
  "S04bsa052_u:955": "vicaranti sadā mūḍhāḥ surāḥ satkṛtamohitāḥ // Dhs_6.24 //",
  "S04bsa052_u:956": "cañcalā viṣamāstīvrā pramādāḥ kāmahetavaḥ /",
  "S04bsa052_u:957": "na teṣāṃ viśvased vīro yasmāt svapnopamā hi te // Dhs_6.25 //",
  "S04bsa052_u:958": "kāmaḥ nārakasya heturiti",
  "S04bsa052_u:959": "na svapno narake hetuḥ kāmāḥ svapnasya hetukāḥ /",
  "S04bsa052_u:960": "tasmāt kāmamimaṃ muktvā nityaṃ sucaritaṃ caret // Dhs_6.26 //",
  "S04bsa052_u:961": "apramādātsarva prāptuṃ śaknoti",
  "S04bsa052_u:962": "yatrāvāptaṃ padaṃ kṛtsnaṃ suraiḥ kāmavimohitaiḥ /",
  "S04bsa052_u:963": "tat prāpyate padaṃ vīrairapramādaparairnaraiḥ // Dhs_6.27 //",
  "S04bsa052_u:964": "pramādamūlasaṃsāraḥ",
  "S04bsa052_u:965": "pramādamūlasaṃsāro devānāmālayastathā /",
  "S04bsa052_u:966": "ye pramādaviṣairmattāste magnā bhavasaṅkaṭe // Dhs_6.28 //",
  "S04bsa052_u:967": "tamaḥ pramādamūlañca avidyā hayapakārikā /",
  "S04bsa052_u:968": "andhakāreṇa ye mūḍhāsteṣāṃ cakṣurna vidyate // Dhs_6.29 //",
  "S04bsa052_u:969": "pramādaḥ mohātmakaḥ",
  "S04bsa052_u:970": "tejasā hi tathā mūlairagninā na ca kathyate /",
  "S04bsa052_u:971": "mohānāṃ pravarastadvat pramādaḥ parikīrtyate // Dhs_6.30 //",
  "S04bsa052_u:972": "pramādānalataptena manasā tad viceṣṭate /",
  "S04bsa052_u:973": "muhayante yena te bālāḥ prayānti narakaṃ punaḥ // Dhs_6.31 //",
  "S04bsa052_u:974": "pramādonmāditaḥ sukhamevānubhavati",
  "S04bsa052_u:975": "pramādonmāditā devāstrividhā ye calātmakāḥ /",
  "S04bsa052_u:976": "viyogaduḥkhaṃ vismṛtya saṃyoge sukhakāṃkṣiṇaḥ // Dhs_6.32 //",
  "S04bsa052_u:977": "patanāntameva jīvanam",
  "S04bsa052_u:978": "upasthite mahāduḥkhe patanānte hi jīvite /",
  "S04bsa052_u:979": "paścād vahanti virasaṃ patanāntaṃ sukhaṃ calam // Dhs_6.33 //",
  "S04bsa052_u:980": "saṃyogo viprayogāntaḥ patanāntaḥ sukhaṃ sadā /",
  "S04bsa052_u:981": "jarāntaṃ yauvanaṃ sarva karmāntaḥ sarvadehinām // Dhs_6.34 //",
  "S04bsa052_u:982": "saṃsāraḥ karmanāṭakasambaddhaḥ",
  "S04bsa052_u:983": "śubhāśubhena baddhā hi karmaṇā sarvadehinaḥ /",
  "S04bsa052_u:984": "naṭavannaṭayantyete gatyāṃ gatyāṃ pṛthak pṛthak // Dhs_6.35 //",
  "S04bsa052_u:985": "karmanāṭakasambaddhaḥ saṃsāro bhramate sadā /",
  "S04bsa052_u:986": "na tatra viśvaseddhīmānanityā karmaṇāṃ gatiḥ // Dhs_6.36 //",
  "S04bsa052_u:987": "pramādaḥ paramodoṣaḥ",
  "S04bsa052_u:988": "sarvapāpāni viṣavat pramādaḥ paribarjyatām /",
  "S04bsa052_u:989": "pramādena tu ye muktā (ste)",
  "S04bsa052_u:990": "tīrṇāsti bhavārṇavāt // Dhs_6.37 //",
  "S04bsa052_u:991": "prapātapatito doṣī kadācidapi jīvati /",
  "S04bsa052_u:992": "na pramādaprapatitaḥ kadāpi sukhavān bhavet // Dhs_6.38 //",
  "S04bsa052_u:993": "pramādaḥ paramo doṣaḥ kadācit sarvakarmasu /",
  "S04bsa052_u:994": "na rātrau na divā tasya śubhaṃ bhavati karhicit // Dhs_6.39 //",
  "S04bsa052_u:995": "yat sukhaṃ laukikaṃ kiñcid yacca lokottaraṃ matam /",
  "S04bsa052_u:996": "naśyate tat pramādena tasmāt tat parivarjayet // Dhs_6.40 //",
  "S04bsa052_u:997": "apramādo 'mṛtapadam",
  "S04bsa052_u:998": "apramādo 'mṛtapadaṃ pramādo mṛtyunaḥ padam /",
  "S04bsa052_u:999": "apramādena te devāḥ devānāṃ śreṣṭhatāṃ gatāḥ // Dhs_6.41 //",
  "S04bsa052_u:1000": "pramādamūlaḥ saṃsāraḥ apramādaśca (sad) gatiḥ /",
  "S04bsa052_u:1001": "tasmād pramādavirataḥ sukhī bhavati sarvadā // Dhs_6.42 //",
  "S04bsa052_u:1002": "duḥkhād vibheti cet pramādaṃ parityajet",
  "S04bsa052_u:1003": "icchate yatsukhaṃ nityaṃ yaśca duḥkhād vibheti (vai) /",
  "S04bsa052_u:1004": "sa (hi) pramādād viramet pramādo viṣavannṛṇām // Dhs_6.43 //",
  "S04bsa052_u:1005": "pramādanidrāvihatā pramādaviṣamohitāḥ /",
  "S04bsa052_u:1006": "prapātaṃ hi prapadyante janāḥ śukla kṛtātmakāḥ // Dhs_6.44 //",
  "S04bsa052_u:1007": "apramādaḥ paraṃ śreyaḥ",
  "S04bsa052_u:1008": "apramādaḥ paraṃ śreyo na pramādaḥ kathañcanaḥ /",
  "S04bsa052_u:1009": "apramādena sukhinaḥ pramādena (su)",
  "S04bsa052_u:1010": "duḥkhitāḥ // Dhs_6.45 //",
  "S04bsa052_u:1011": "pramādamūḍhāḥ narakaṃ vrajanti",
  "S04bsa052_u:1012": "pramādamūḍhā hi narā bhūyo madyena mohitā /",
  "S04bsa052_u:1013": "dhik pramādavimūḍhāste caranti narakaṃ punaḥ // Dhs_6.46 //",
  "S04bsa052_u:1014": "pramādavāgurābaddhā viṣayārṇavasaṃsthitāḥ /",
  "S04bsa052_u:1015": "tṛṣṇāviṣayasambaddho devaḥ krīḍatyanekaśaḥ // Dhs_6.47 //",
  "S04bsa052_u:1016": "jātamātrasya devasya tat kṣaṇaṃ kṣīyate sukham /",
  "S04bsa052_u:1017": "na vindanti vivaśāḥ pramādāvṛttacetasaḥ // Dhs_6.48 //",
  "S04bsa052_u:1018": "pramādavaśaḥ kāmavaśago 'tṛpta eva tiṣṭhati",
  "S04bsa052_u:1019": "pramādod bhrāntamanaso nityaṃ viṣayatatparāḥ /",
  "S04bsa052_u:1020": "atṛptāḥ kāmabhogeṣu sukhena sukhitā hi ca // Dhs_6.49 //",
  "S04bsa052_u:1021": "kāmānalena sandagdhāḥ vipramādena mohitāḥ /",
  "S04bsa052_u:1022": "na vindanti balaṃ sarva vināśāntaṃ hi jīvitam // Dhs_6.50 //",
  "S04bsa052_u:1023": "anekāni sahastrāṇi surāṇāṃ niyutāni ca /",
  "S04bsa052_u:1024": "kāmānalena sandagdhāḥ pramādena vimohitāḥ // Dhs_6.51 //",
  "S04bsa052_u:1025": "pramādayutāḥ patanti",
  "S04bsa052_u:1026": "hriyate puruṣaḥ sarvaḥ pramādena vimohitaḥ /",
  "S04bsa052_u:1027": "sa paścād vyasane prāpte budhyate tasya tatphalam // Dhs_6.52 //",
  "S04bsa052_u:1028": "viṣavat prāṇahṛd dṛṣṭaḥ pramādastattvadarśibhiḥ /",
  "S04bsa052_u:1029": "agnivad dahyate nityaṃ śastravacca nikṛntatiḥ // Dhs_6.53 //",
  "S04bsa052_u:1030": "mitravad dṛśyate pūrva paścād bhavati śatruvat /",
  "S04bsa052_u:1031": "vahiśaḥ sarvadevānāṃ pramādaḥ sampravartate // Dhs_6.54 //",
  "S04bsa052_u:1032": "devāsuramanuṣyāṇāṃ nāgānāṃ ca viśeṣataḥ /",
  "S04bsa052_u:1033": "pramādaḥ kāraṇaṃ dṛṣṭaṃ sarvānnarthān karoti saḥ // Dhs_6.55 //",
  "S04bsa052_u:1034": "yaḥ pramādahato nityaṃ nāsau kalyāṇamarhati /",
  "S04bsa052_u:1035": "kalyāṇavarjitaḥ puruṣo narakānupakarṣati // Dhs_6.56 //",
  "S04bsa052_u:1036": "vividhā kṛtayastiryag pramādaparivañcitāḥ /",
  "S04bsa052_u:1037": "maithune bhojane caiva yeṣāṃ buddhiḥ sadāratāḥ // Dhs_6.57 //",
  "S04bsa052_u:1038": "yadā sucaritaṃ karma cāntībhūtaṃ divaukasām /",
  "S04bsa052_u:1039": "bhaviṣyati tadābhūyaḥ kva yāsyanti pramādinaḥ // Dhs_6.58 //",
  "S04bsa052_u:1040": "pramādavāriṇāṃ duḥṣṭāḥ karmavāyubhirāhatāḥ /",
  "S04bsa052_u:1041": "patanti vṛkṣavad devā gatyāṃ gatyāṃ pṛthak pṛthak // Dhs_6.59 //",
  "S04bsa052_u:1042": "surāṇāmapi saṃvegajanitaḥ śoko jāyate",
  "S04bsa052_u:1043": "śataśo na hutaścaiva divi jātā divaukasaḥ /",
  "S04bsa052_u:1044": "na ca saṃvegajanito hṛdi śokaḥ prajāyate // Dhs_6.60 //",
  "S04bsa052_u:1045": "pramādakaluṣaṃ pītvā mohātpānaṃ divaukasaḥ /",
  "S04bsa052_u:1046": "patanti narakaṃ tīvraṃ vahninā parivāritam // Dhs_6.61 //",
  "S04bsa052_u:1047": "sudurlabhasya mānuṣasya janmanaḥ sāphalyavaiphalye",
  "S04bsa052_u:1048": "sulabdhaṃ mānuṣaṃ janma ye labdhvā apramādinaḥ /",
  "S04bsa052_u:1049": "kurvanti sukṛtaṃ karma devalokopagāminaḥ // Dhs_6.62 //",
  "S04bsa052_u:1050": "durlabhaṃ mānuṣaṃ karma labdhvāpi ye pramādinaḥ /",
  "S04bsa052_u:1051": "te pramādāt paribhrāntāḥ patanti narake narāḥ // Dhs_6.63 //",
  "S04bsa052_u:1052": "mṛtyusamaye pramādī tapatyeva",
  "S04bsa052_u:1053": "pramādaratasattvo yaḥ kṛpayā parivartate /",
  "S04bsa052_u:1054": "sa paścānmṛtyusamaye tapyate svenacetasā // Dhs_6.64 //",
  "S04bsa052_u:1055": "pramādasya dāhakatvam",
  "S04bsa052_u:1056": "na tathā dahyate vahnirna ca śastraṃ vikṛntati /",
  "S04bsa052_u:1057": "pañcendriyasamudbhūtaṃ pramādo dahyate tathā // Dhs_6.65 //",
  "S04bsa052_u:1058": "sukharūpaṃ tathā duḥkhaṃ mitrarūpaṃ tathā ripuḥ /",
  "S04bsa052_u:1059": "pramādināṃ hi tannityaṃ tasmāttaṃ parivarjayet // Dhs_6.66 //",
  "S04bsa052_u:1060": "pramādatṛṣṇayā miśro rāgastadanuvardhakaḥ /",
  "S04bsa052_u:1061": "trayaste ripavaḥ kruṣṭāḥ nāśayanti sukhaṃ nṛṇām // Dhs_6.67 //",
  "S04bsa052_u:1062": "ye pramādaratā nityaṃ na ca dharmaratā budhāḥ /",
  "S04bsa052_u:1063": "te mṛtyusamaye prāpte yamadūtaiḥ parākṛtāḥ // Dhs_6.68 //",
  "S04bsa052_u:1064": "viṣavatpramādaṃ matvā tatparityāginaḥdhanyā",
  "S04bsa052_u:1065": "pramādaṃ viṣavad ye tu parirakṣanti paṇḍitāḥ /",
  "S04bsa052_u:1066": "te mṛtyusamaye prāpte bhavanti sukhabhāginaḥ // Dhs_6.69 //",
  "S04bsa052_u:1067": "pramādaḥ paramo mṛtyurapramādaḥ paraṃ sukham /",
  "S04bsa052_u:1068": "tasmāt sukhārthināḥ nityaṃ mā pramāde matiṃ kṛthāḥ // Dhs_6.70 //",
  "S04bsa052_u:1069": "dhātvāyatana sammohaḥ śreyasāṃ vidhna",
  "S04bsa052_u:1070": "dhātvāyatanasammohaḥ śreyasāṃ vighnakārakaḥ /",
  "S04bsa052_u:1071": "sanyāsaḥ sarvakarmāṇāṃ pramādaḥ sampravartate // Dhs_6.71 //",
  "S04bsa052_u:1072": "doṣayantravilagnāya māyādvārasya dūtakaḥ /",
  "S04bsa052_u:1073": "sammohasyāgraṇī pāpaḥ pramādaḥ sampravartate // Dhs_6.72 //",
  "S04bsa052_u:1074": "pramādaratāḥ mṛtyumukhaṃ prati gacchanti",
  "S04bsa052_u:1075": "ye pramādaratā bālāste mṛtyorhastamāsthitāḥ /",
  "S04bsa052_u:1076": "pramādasevakā ye tu te sarve nidhanaṃgatā // Dhs_6.73 //",
  "S04bsa052_u:1077": "pramādino devā api kṣīṇapuṇyāḥ bhavanti",
  "S04bsa052_u:1078": "puṇyakṣayāya devānāṃ pramādena vihiṃsitāḥ /",
  "S04bsa052_u:1079": "patanti sukhasaṃmūḍhāstrāṇaṃ teṣāṃ tadā kutaḥ // Dhs_6.74 //",
  "S04bsa052_u:1080": "saddharmācaraṇaṃ bhūtadayaiva",
  "S04bsa052_u:1081": "eko dharmastathāśreyaḥ kṛpayā saṃyataḥ pṛthuḥ /",
  "S04bsa052_u:1082": "kṣāntiścāpi sadā yuktā dayā bhūteṣu sarvadā // Dhs_6.75 //",
  "S04bsa052_u:1083": "balabhūtā bhavantyete mṛtyukāle mahābhaye /",
  "S04bsa052_u:1084": "tasmāt pramādarahitaiḥ sevanīyāḥ prayatnataḥ // Dhs_6.76 //",
  "S04bsa052_u:1085": "vidyāvidhijñasyaiva prāṇinaḥ śāntirjāyate",
  "S04bsa052_u:1086": "avidyāvartanaṃ śreyo vidyāyā rakṣaṇaṃ sadā /",
  "S04bsa052_u:1087": "vidyāvidhijño yaḥ (satvaḥ)",
  "S04bsa052_u:1088": "pramādastasya śāmyati /",
  "S04bsa052_u:1089": "puruṣārtho niyato (hyatra)",
  "S04bsa052_u:1090": "yat pramādasya varjanam // Dhs_6.77 //",
  "S04bsa052_u:1091": "apramādaratasyaiva puruṣārthasiddhirbhavati",
  "S04bsa052_u:1092": "apramādaratasyaiva puruṣārthaḥ satāṃ mataḥ /",
  "S04bsa052_u:1093": "pramādo bandhanaṃ prāyo muktistasyāpramādataḥ // Dhs_6.78 //",
  "S04bsa052_u:1094": "pramādasevanād bandhanam",
  "S04bsa052_u:1095": "mokṣabandhanayoretallakṣaṇaṃ syāt satāṃ matam",
  "S04bsa052_u:1096": "evaṃ matvā sadā devo yaḥ pramādena rakṣati /",
  "S04bsa052_u:1097": "sa paścānmṛtyusamaye jñāsyate tasya tatphalam // Dhs_6.79 //",
  "S04bsa052_u:1098": "santoṣa eva nirvāṇasādhanam",
  "S04bsa052_u:1099": "yathā yathā hi santoṣaḥ sevyate yatibhiḥ sadā /",
  "S04bsa052_u:1100": "tathā tathā hi nirvāṇamanike tasya vartate // Dhs_6.80 //",
  "S04bsa052_u:1101": "virāgaḥ sarvakāmeṣu nirvāṇe ca pravartatām /",
  "S04bsa052_u:1102": "nāsau mārasya viṣayaḥ kadācit sampravartate // Dhs_6.81 //",
  "S04bsa052_u:1103": "jñānenaiva duḥkhaprahāṇam",
  "S04bsa052_u:1104": "narāṇāṃ paśya manaso nityaṃ vyāpārameva ca /",
  "S04bsa052_u:1105": "udyogaśca sadājñānaṃ sa kathaṃ duḥkhameṣyati // Dhs_6.82 //",
  "S04bsa052_u:1106": "kaḥ bandhanamukto bhavati?",
  "S04bsa052_u:1107": "atītabhayasampannaḥ pratyutpanne ca buddhimān /",
  "S04bsa052_u:1108": "anāgatavidhijño yaḥ sa muktaḥ kleśabandhanāt // Dhs_6.83 //",
  "S04bsa052_u:1109": "apramādarato nityamaviśvāse ca kātaraḥ /",
  "S04bsa052_u:1110": "saṃjñānasevī vimalo nirvāṇasyāntike sthitaḥ // Dhs_6.84 //",
  "S04bsa052_u:1111": "mahatsukhaṃ pramādena naśyati",
  "S04bsa052_u:1112": "pramādenāpi naśyanti devāḥ prāpyamahatsukham /",
  "S04bsa052_u:1113": "kiṃ punaryena vā mūḍhāḥ pramādavaśasevinaḥ // Dhs_6.85 //",
  "S04bsa052_u:1114": "mṛtaḥ sa naro bhavati yaḥ pramādavihāravān /",
  "S04bsa052_u:1115": "jīvite ca pramatto 'yaṃ satataṃ jñānadhāraṇe // Dhs_6.86 //",
  "S04bsa052_u:1116": "pramādāpramādayorantaram",
  "S04bsa052_u:1117": "apramādapramādābhyāmidamantaramiṣyate /",
  "S04bsa052_u:1118": "mṛtyuṃ ca varjayed doṣaṃ pramādaṃ duḥkhamūlakam // Dhs_6.87 //",
  "S04bsa052_u:1119": "nityaṃ pramuditā devāḥ nityaṃ pramuditā vayam /",
  "S04bsa052_u:1120": "pakṣiṇāṃ ca surāṇāṃ ca viśeṣo nopalabhyate // Dhs_6.88 //",
  "S04bsa052_u:1121": "na dharmācaraṇaṃ dṛṣṭaṃ mokṣacaryā na yātyasau /",
  "S04bsa052_u:1122": "tathaiva yadi devānāṃ te gatāḥ pakṣibhiḥ samā // Dhs_6.89 //",
  "S04bsa052_u:1123": "ye pramādavinirmuktā ye ca dharmaratāḥ sadā /",
  "S04bsa052_u:1124": "te devāḥ satpathā loke na pramādavihāriṇaḥ // Dhs_6.90 //",
  "S04bsa052_u:1125": "yadi krīḍāratā devāḥ pramādacaritāḥ sadā /",
  "S04bsa052_u:1126": "devānāṃ ca khagānāṃ ca viśeṣo nopalabhyate // Dhs_6.91 //",
  "S04bsa052_u:1127": "dharmapatitaḥ jātyā na śobhate",
  "S04bsa052_u:1128": "karmaṇāṃ tu viśeṣeṇa jātirdharmairviśiṣyate /",
  "S04bsa052_u:1129": "na dharmapatitaḥ kaścid jātyā bhavati śobhanaḥ // Dhs_6.92 //",
  "S04bsa052_u:1130": "yena nindanti saṃsāramimaṃ sarvakṣayātmakam /",
  "S04bsa052_u:1131": "te surāpisamā nityaṃ pakṣibhirmūḍhabuddhibhiḥ // Dhs_6.93 //",
  "S04bsa052_u:1132": "yeṣāmevasthitā buddhiramatā dharmagocare /",
  "S04bsa052_u:1133": "te devāḥ sammattā loke na pramādavicāriṇaḥ // Dhs_6.94 //",
  "S04bsa052_u:1134": "ye janmahetuprabhavaṃ duḥkhaṃ budhyanti śobhanam /",
  "S04bsa052_u:1135": "te devā na tu ye saktāḥ kāmeṣu hitakāriṣu // Dhs_6.95 //",
  "S04bsa052_u:1136": "viyujyamānā bahuśo bhṛtyasvajanabāndhavaiḥ /",
  "S04bsa052_u:1137": "ye nodvijanti saṃsāre te devāḥ pakṣibhiḥ samāḥ // Dhs_6.96 //",
  "S04bsa052_u:1138": "madyapānādhikaḥ pramādaḥ",
  "S04bsa052_u:1139": "madyapānādhiko dṛṣṭaḥ pramādastattvadarśibhiḥ /",
  "S04bsa052_u:1140": "jīryate madyapānaṃ hi pramādo naiva jīryate // Dhs_6.97 //",
  "S04bsa052_u:1141": "pramādamatto gatipañcake bhramate",
  "S04bsa052_u:1142": "pramādopahatoloko bhramate gatipañcake /",
  "S04bsa052_u:1143": "tasmāt pramādamatto hi sarvopāyairviśiṣyate // Dhs_6.98 //",
  "S04bsa052_u:1144": "pramādaḥ madyādapi hīnataraḥ",
  "S04bsa052_u:1145": "ekāhaṃ paramaṃ madyaṃ pramādayati dehinaḥ /",
  "S04bsa052_u:1146": "pramādaḥ kalpakoṭibhirbhramato 'pi na jīryate // Dhs_6.99 //",
  "S04bsa052_u:1147": "ye pramādairvirahitāste gatāḥ padamavyayam /",
  "S04bsa052_u:1148": "ye tu pramādavaśagāste bhavanti khagā narāḥ // Dhs_6.100 //",
  "S04bsa052_u:1149": "hitārthinā manuṣyeṇa pramādovarjya eva hi /",
  "S04bsa052_u:1150": "yasmāt pramādavaśagāḥ kleśā buddhena deśitāḥ // Dhs_6.101 //",
  "S04bsa052_u:1151": "devānāṃ kṛte 'pi pramādo heya eva",
  "S04bsa052_u:1152": "khagā yadi pramādena kurvanti laghucetasaḥ /",
  "S04bsa052_u:1153": "kasmāddevāḥ pramādaṃ(taṃ)",
  "S04bsa052_u:1154": "na jahaṃti viśeṣataḥ // Dhs_6.102 //",
  "S04bsa052_u:1155": "yastu dūrāt pramādena bhayaṃ nāvaiti durmatiḥ /",
  "S04bsa052_u:1156": "so 'vaśyaṃ vyasane prāpte paścāttāpena dahyate // Dhs_6.103 //",
  "S04bsa052_u:1157": "patanaṃ devalokāt te dānai rakṣanti dāruṇam /",
  "S04bsa052_u:1158": "tad vicintya pramādaste na saṃsevyaḥ kathañcana // Dhs_6.104 //",
  "S04bsa052_u:1159": "ye pramādaratā nityaṃ na te saukhyasya bhāginaḥ /",
  "S04bsa052_u:1160": "pramādo duḥkhamūlaśca mūlamekaṃ sudāruṇam // Dhs_6.105 //",
  "S04bsa052_u:1161": "padmakoṭisahastrāṇi niyutānyarbudāni ca /",
  "S04bsa052_u:1162": "asaṃkhyāni ca devānāṃ pramādena vitanvitāḥ // Dhs_6.106 //",
  "S04bsa052_u:1163": "apramādaḥ paraṃ mitraṃ pramādaśca śatruḥ",
  "S04bsa052_u:1164": "apramādaḥ paraṃ(mitraṃ)",
  "S04bsa052_u:1165": "nityaṃ hitakaraṃ nṛṇām /",
  "S04bsa052_u:1166": "pramādastu paraṃ śatrustasyanmitraparo bhavet // Dhs_6.107 //",
  "S04bsa052_u:1167": "śubhasyāntakaro hayeṣa viṣavad dāruṇaṃ param /",
  "S04bsa052_u:1168": "durgatīnāṃ paraṃ mārgaḥ pramāda iti kathyate // Dhs_6.108 //",
  "S04bsa052_u:1169": "pramādena pramattā ye viṣayaiścāpi rañjitāḥ /",
  "S04bsa052_u:1170": "narāste mūḍhamanaso nityaṃ duḥkhasya bhoginaḥ // Dhs_6.109 //",
  "S04bsa052_u:1171": "jñānaśūnyāḥ bhayaduḥkhamavigaṇya paśubhiḥ samāḥ bhavanti",
  "S04bsa052_u:1172": "yeṣāṃ bhayaṃ na duḥkhaṃ (ca)",
  "S04bsa052_u:1173": "na ca jñānāvalokanam /",
  "S04bsa052_u:1174": "paśubhiste samāviṣṭā na purā sukhakāṃkṣiṇaḥ // Dhs_6.110 //",
  "S04bsa052_u:1175": "āhāramaithunaratiḥ paśūnāṃ hṛdi vartate /",
  "S04bsa052_u:1176": "sā ratiryadi devānāṃ te gatāḥ paśubhiḥ samāḥ // Dhs_6.111 //",
  "S04bsa052_u:1177": "pramādaḥ mṛtyoḥ paryāya eva",
  "S04bsa052_u:1178": "krīḍantyatiśayaṃ hyete mṛtyorgamye puraḥsthitā /",
  "S04bsa052_u:1179": "samprāpte mṛtyusamaye phalaṃ dāsyanti (dāruṇam) // Dhs_6.112 //",
  "S04bsa052_u:1180": "viṣavat pariheyo('yaṃ)",
  "S04bsa052_u:1181": "sarvairapi (suduḥsahaḥ) /",
  "S04bsa052_u:1182": "mṛtyoḥ paryāyanāmaiṣa pramādo hṛdi dehinām // Dhs_6.113 //",
  "S04bsa052_u:1183": "pramādena hatān pūrvaṃ paścānmṛtyuḥ pramardati /",
  "S04bsa052_u:1184": "dharmajīvitasaukhyānāṃ tamekāṃśaṃ prakathyate // Dhs_6.114 //",
  "S04bsa052_u:1185": "apramāda eva svargamārgaḥ",
  "S04bsa052_u:1186": "apramāda iti khyātaḥ svargamārga pradeśakaḥ /",
  "S04bsa052_u:1187": "arthānathau samāvetau paścānmokṣastathaiva (ca) // Dhs_6.115 //",
  "S04bsa052_u:1188": "apramādaḥ guṇaḥ pramāda eva doṣaḥ",
  "S04bsa052_u:1189": "apramādaḥ pramādaśca guṇadoṣasamāvibhau /",
  "S04bsa052_u:1190": "tatraiva mūḍhamanaso vijānanti ca dehinaḥ // Dhs_6.116 //",
  "S04bsa052_u:1191": "śatruṇā saha rakṣanti jñāne pariharanti ca /",
  "S04bsa052_u:1192": "pramādaviṣavṛkṣasya śākhāstistraḥ pratiṣṭhitāḥ // Dhs_6.117 //",
  "S04bsa052_u:1193": "jarā vyādhiśca mṛtyuñca nityaṃ tasyoparisthitāḥ /",
  "S04bsa052_u:1194": "jarādayo na bādhyante puruṣaṃ satkriyānvitam // Dhs_6.118 //",
  "S04bsa052_u:1195": "apramādī sadā bhayanirmuktaḥ san sukhītiṣṭhati",
  "S04bsa052_u:1196": "saṃsāre tiṣṭhate dhīmānapramādarataḥ sadā /",
  "S04bsa052_u:1197": "nikṛntanti sadā doṣā na pramādaṃ pariṣvajet // Dhs_6.119 //",
  "S04bsa052_u:1198": "sadā bhayavinirmuktaḥ sukhaṃ prāpnotyanuttamam /",
  "S04bsa052_u:1199": "(a) pramādācca yat saukhyaṃ śāśvataṃ sa bhayaṃ hi tat // Dhs_6.120 //",
  "S04bsa052_u:1200": "yattu tasmād vinirmuktaṃ tat saukhyaṃ dhruvamacyutam /",
  "S04bsa052_u:1201": "śataśo manujā (hayatra)",
  "S04bsa052_u:1202": "pramādena vimohitāḥ // Dhs_6.121 //",
  "S04bsa052_u:1203": "tathāpi nāma vaśagāste pramāde pratiṣṭhitāḥ /",
  "S04bsa052_u:1204": "catvāro hi viparyāsāḥ pramādasyoparisthitāḥ // Dhs_6.122 //",
  "S04bsa052_u:1205": "pramādavirahāttepi naśyanti lokaśatravaḥ /",
  "S04bsa052_u:1206": "yadanekavikalpo 'yamanekabhayasaṅkaṭaḥ // Dhs_6.123 //",
  "S04bsa052_u:1207": "pramādarahitāḥ devāḥ santo 'cyutaṃ sukhamaśnute",
  "S04bsa052_u:1208": "saṃsāro bhramate duḥkhe tat pramādasya ceṣṭitam /",
  "S04bsa052_u:1209": "ekaḥ pramādavirahāt prāpyate sukhamacyutam // Dhs_6.124 //",
  "S04bsa052_u:1210": "pramādena vinaśyanti sarvadharmā hatāstravāḥ /",
  "S04bsa052_u:1211": "devānāṃ ca pramādo 'yamuparyupari vartate // Dhs_6.125 //",
  "S04bsa052_u:1212": "kathaṃ pramādasammūḍhāḥ devā yāsyanti nirvṛtim /",
  "S04bsa052_u:1213": "tade(ta)t saumyamanasā cintayitvā vikalpayet // Dhs_6.126 //",
  "S04bsa052_u:1214": "tathā me hita māstheyaṃ yathā yat syāt (sukhāvaham) /",
  "S04bsa052_u:1215": "ye devā yacca tatsaukhyaṃ paśyan yadapikiñcana // Dhs_6.127 //",
  "S04bsa052_u:1216": "saṃskṛtasyaiva dhruvapadaprāptirbhavati",
  "S04bsa052_u:1217": "tat sarva (hi)",
  "S04bsa052_u:1218": "dhruvaṃ gatvā saṃskṛtasyaiṣa sambhavaḥ /",
  "S04bsa052_u:1219": "avaśyaṃ te vinaśyanti ye bhāvāḥ saṃskṛtāścalāḥ // Dhs_6.128 //",
  "S04bsa052_u:1220": "pramādavaśād devā api duḥkhabhāginaḥ bhavanti",
  "S04bsa052_u:1221": "pramādaniratā (devā)",
  "S04bsa052_u:1222": "nityaṃ duḥkhasya bhāginaḥ /",
  "S04bsa052_u:1223": "pramādāpahatajano yasteṣāṃ kurute matiḥ // Dhs_6.129 //",
  "S04bsa052_u:1224": "saṃviyoge samutpanne duḥkhena paritapyate /",
  "S04bsa052_u:1225": "viṣayeṣu sakāmeṣu tṛṣṇāvanagateṣu ca // Dhs_6.130 //",
  "S04bsa052_u:1226": "tena te vañcitā devāḥ pramādavaśavartinaḥ /",
  "S04bsa052_u:1227": "mūlametadanarthānāṃ yatpramādānusevanam // Dhs_6.131 //",
  "S04bsa052_u:1228": "pramādavarjanaṃ kṣemakaram",
  "S04bsa052_u:1229": "tasyaitad varjanaṃ dhanyaṃ sarvakṣemakaraṃ mahat /",
  "S04bsa052_u:1230": "satvā naivāpannasukhā duḥkhaiścāpi samanvitāḥ // Dhs_6.132 //",
  "S04bsa052_u:1231": "tathā buddhiranuṣṭheyā yathā matsyā jalānugāḥ /",
  "S04bsa052_u:1232": "svarge pramādavaśagā strīvidheyāśca te surāḥ // Dhs_6.133 //",
  "S04bsa052_u:1233": "pramādino duḥkhabhāgino bhavanti",
  "S04bsa052_u:1234": "te strīvahnivinirdagdhā nityaṃ duḥkhasya bhāginaḥ /",
  "S04bsa052_u:1235": "tasmāt prayatnaśo devairaṅganā parivarjanam // Dhs_6.134 //",
  "S04bsa052_u:1236": "karttavyaṃ kāmalolasya manasā dhṛtivardhanam /",
  "S04bsa052_u:1237": "kāryākāryevimūḍhasya dharmādharme tathaiva ca // Dhs_6.135 //",
  "S04bsa052_u:1238": "puruṣasyātmabhaṅgasya nirvāṇaṃ dūrameva tat /",
  "S04bsa052_u:1239": "gurutābhāvatattvajño nipuṇo dharmagocaraḥ // Dhs_6.136 //",
  "S04bsa052_u:1240": "dharmiṇa eva sukhamāpnuvanti",
  "S04bsa052_u:1241": "dharmākāṃkṣī phalākāṃkṣī tādṛśaṃ labhate sukham /",
  "S04bsa052_u:1242": "nidhautamaghakalmāṣāḥ nityaṃ dharmānuvartinaḥ // Dhs_6.137 //",
  "S04bsa052_u:1243": "pramādavimohitā eva duḥkhamāpnuvanti",
  "S04bsa052_u:1244": "sukhinaste sadā dṛṣṭā na pramādavihāriṇaḥ /",
  "S04bsa052_u:1245": "pramādāpahataḥ pūrva pramādena vimohitaḥ // Dhs_6.138 //",
  "S04bsa052_u:1246": "madyena devo 'pi pramādameti",
  "S04bsa052_u:1247": "devo vā puruṣaścāpi na sukhasyāntike hi saḥ /",
  "S04bsa052_u:1248": "mṛtaḥ sa puruṣo nityaṃ yo madyena pramādyati // Dhs_6.139 //",
  "S04bsa052_u:1249": "madyadoṣādhṛtāḥ sarve bhavanti narake narāḥ /",
  "S04bsa052_u:1250": "asaṃsargacaro doṣo madyamityabhidhīyate // Dhs_6.140 //",
  "S04bsa052_u:1251": "madyena mohitā nityaṃ devāḥ narakagāminaḥ /",
  "S04bsa052_u:1252": "asambhūteṣu rakṣante na sambhūte kathañcanaḥ // Dhs_6.141 //",
  "S04bsa052_u:1253": "madātsvākāramalinā devāḥ kāmairvimohitāḥ /",
  "S04bsa052_u:1254": "kāmena mohitā devā madyenāpi tathaiva ca // Dhs_6.142 //",
  "S04bsa052_u:1255": "pramādī tattvaṃ na paśyati",
  "S04bsa052_u:1256": "na tattvamatra paśyanti jātyandhā iva satpatham /",
  "S04bsa052_u:1257": "pramādākulitaṃ cittaṃ na tattvamanupaśyati // Dhs_6.143 //",
  "S04bsa052_u:1258": "pramādaścāgnivattasmāt parivarjyaḥ samantataḥ /",
  "S04bsa052_u:1259": "pramādena vinaśyanti kuśalā dharmayonayaḥ // Dhs_6.144 //",
  "S04bsa052_u:1260": "pramādaviṣasevanaṃ nāśāyaiva jāyate",
  "S04bsa052_u:1261": "mārga ca viṣasaṃspṛṣṭaṃ sarvathā naiva paśyati /",
  "S04bsa052_u:1262": "daśadharmā vinaśyanti pramādaviṣasevinām // Dhs_6.145 //",
  "S04bsa052_u:1263": "dhyānāni caiva catvāri praṇaśyanti pramādinaḥ /",
  "S04bsa052_u:1264": "apramādaṃ praśaṃsanti buddhāḥ kāmavivarjitāḥ // Dhs_6.146 //",
  "S04bsa052_u:1265": "apramattā jarāmuktā bhavanti",
  "S04bsa052_u:1266": "pramādañca jugupsanti jarāmaraṇapañjaram /",
  "S04bsa052_u:1267": "apramattā jarāmuktā pramattā duḥkhabhoginaḥ // Dhs_6.147 //",
  "S04bsa052_u:1268": "pramāda eva bandhanam /",
  "S04bsa052_u:1269": "pramādo bandhanaṃ hayetad duḥkhitaṃ mandabuddhinām /",
  "S04bsa052_u:1270": "apramādena kuśalā devānāṃ samitiṅgatāḥ // Dhs_6.148 //",
  "S04bsa052_u:1271": "tasmāt te patitā bhūyo ye pramādānusevinaḥ /",
  "S04bsa052_u:1272": "pramattapuruṣaḥ sarva saṃsārānnaiva mucyate // Dhs_6.149 //",
  "S04bsa052_u:1273": "pramādapāśapāśena yena baddhā hi dehinaḥ /",
  "S04bsa052_u:1274": "akārya kāryasadṛśaṃ kārya kurvanti sarvadā // Dhs_6.150 //",
  "S04bsa052_u:1275": "apramādinaḥ kalyāṇaparamparāmāpnuvanti",
  "S04bsa052_u:1276": "apramādānnaraḥ sarva viparītaṃ (hi) paśyati /",
  "S04bsa052_u:1277": "na laukikeṣu kāryeṣu kuto na śraiyaseṣu ca // Dhs_6.151 //",
  "S04bsa052_u:1278": "pramādaṃ na praśaṃsanti paṇḍitā buddhipāragāḥ /",
  "S04bsa052_u:1279": "yathā śubhaṃ parikṣīṇaṃ bhaviṣyati divaukasām // Dhs_6.152 //",
  "S04bsa052_u:1280": "pramādaphalaṃ hānikaram",
  "S04bsa052_u:1281": "tadā pramādasya phalaṃ jñāsyanti kaṭukaṃ hi tat /",
  "S04bsa052_u:1282": "kāmasaṃsaktamanasāṃ tasyānte sukhasevinām // Dhs_6.153 //",
  "S04bsa052_u:1283": "bhaviṣyati sukhaṃ tasmād vinipātodayo mahān /",
  "S04bsa052_u:1284": "viṣayābhimukhepsūnāṃ nityamāśāgatātmanām // Dhs_6.154 //",
  "S04bsa052_u:1285": "strīdarśanasumattānāṃ vinipāto bhaviṣyati /",
  "S04bsa052_u:1286": "(nityaṃ kāmān)",
  "S04bsa052_u:1287": "niṣevante pramādarāgasevinaḥ // Dhs_6.155 //",
  "S04bsa052_u:1288": "tāḥ sarvā mṛtyusamaye parityakṣyanti yoṣitaḥ /",
  "S04bsa052_u:1289": "cyavamānaṃ suraṃ sarve na kaścidanugacchati // Dhs_6.156 //",
  "S04bsa052_u:1290": "mokṣābhilāṣiṇaḥ duṣkṛtaṃ tyajanti",
  "S04bsa052_u:1291": "karmaṇā pṛṣṭhataḥ sarva gacchantamanuyāti ca /",
  "S04bsa052_u:1292": "yuktaṃ ca (hi)",
  "S04bsa052_u:1293": "sadā sevyaṃ varjanīyaṃ ca duṣkṛtam // Dhs_6.157 //",
  "S04bsa052_u:1294": "pramādaṃ ca madaṃ jahayāt pramāda (vi)",
  "S04bsa052_u:1295": "rato bhavet /",
  "S04bsa052_u:1296": "pramādo bhavamūlo 'yaṃ pramādastu na śāntaye // Dhs_6.158 //",
  "S04bsa052_u:1297": "pramādāpramādau vicintya dhīraḥ sukhamedhate",
  "S04bsa052_u:1298": "apramādapramādābhyāmidamuktaṃ svalakṣaṇam /",
  "S04bsa052_u:1299": "tad vicintya sadā dhīraḥ sukhaṃ sucaritaṃ caret // Dhs_6.159 //",
  "S04bsa052_u:1300": "dharmacārī kadāpi duḥkhaṃ nāpnoti",
  "S04bsa052_u:1301": "na dharmacārī puruṣaḥ kadācid duḥkhamṛcchaiti /",
  "S04bsa052_u:1302": "saṃsarantyatha saṃsāre prāṇinaḥ svena karmaṇā // Dhs_6.160 //",
  "S04bsa052_u:1303": "pramādo vinipātāya",
  "S04bsa052_u:1304": "kimarthamihaloko 'yaṃ pramādena vihanyate /",
  "S04bsa052_u:1305": "pramādaḥ śreyasāṃ nāśaḥ pramādo bandhanaṃ param // Dhs_6.161 //",
  "S04bsa052_u:1306": "pramādo vinipātāya pramādo narakāya ca /",
  "S04bsa052_u:1307": "duḥkhasya heturevaikaḥ pramādaḥ parikīrtitaḥ // Dhs_6.162 //",
  "S04bsa052_u:1308": "apramādarato nirvāṇamadhigacchati",
  "S04bsa052_u:1309": "tasmāt sukhārthī puruṣaḥ pramādaṃ parivarjayet /",
  "S04bsa052_u:1310": "yaiḥ pramādaḥ parityaktaḥ prāptaṃ taiḥ padamacyutam // Dhs_6.163 //",
  "S04bsa052_u:1311": "apramādarato yo hi nirvāṇasyaiva so 'ntike /",
  "S04bsa052_u:1312": "apramādapadaṃ hayetannirvāṇasyāgrataḥ padam // Dhs_6.164 //",
  "S04bsa052_u:1313": "pramattaḥ sadaiva duḥkhito bhavati",
  "S04bsa052_u:1314": "pramādo vinipātāya hetureṣaḥ prakīrtitaḥ /",
  "S04bsa052_u:1315": "pramattaḥ puruṣaḥ sarvaḥ sonmāda iva lakṣyate // Dhs_6.165 //",
  "S04bsa052_u:1316": "laghutvaṃ yāti loke 'smin pratyavāyeṣu pacyate /",
  "S04bsa052_u:1317": "pramattaḥ puruṣaḥ śakto viparīteṣu vartate // Dhs_6.166 //",
  "S04bsa052_u:1318": "hetau karmavipāke ca mṛtyūtpattau tathaiva ca /",
  "S04bsa052_u:1319": "pramādāgniśca yaṃ tīkṣṇo narakānupakarṣati /",
  "S04bsa052_u:1320": "tasmānnarakamokṣārtha pramādaṃ vinivarjayet // Dhs_6.167 //",
  "S04bsa052_u:1321": "ye pramādaṃ vinirjitya nityaṃ jñānaratā narāḥ /",
  "S04bsa052_u:1322": "te kleśabandhanaṃ chitvā padaṃ yātāḥ sukhodayam // Dhs_6.168 //",
  "S04bsa052_u:1323": "karmasūtrairnibaddhāśca cittadolāṃ samāśritāḥ /",
  "S04bsa052_u:1324": "bhramanti vibhave sattvā mā pramādeṣu rakṣathaḥ // Dhs_6.169 //",
  "S04bsa052_u:1325": "sukhī bhavati duḥkhī vai duḥkhitaścāpi sukhitaḥ /",
  "S04bsa052_u:1326": "bhartāpi tṛpto bhavati mā pramādeṣu rakṣathaḥ // Dhs_6.170 //",
  "S04bsa052_u:1327": "mātā pitā vā bhavati bhāryā mātṛtvameva ca /",
  "S04bsa052_u:1328": "parivarto mahāneṣu mā pramādeṣu rakṣathaḥ // Dhs_6.171 //",
  "S04bsa052_u:1329": "pramādājjāyate rāgo rāgād dveṣaḥ prapadyate /",
  "S04bsa052_u:1330": "sa doṣapathamāpanno narakānupadhāvati // Dhs_6.172 //",
  "S04bsa052_u:1331": "prajñāruḍhaḥ pramādaśūnyaḥ san śivaṃ panthānamāpnoti",
  "S04bsa052_u:1332": "prajñāprāsādamāroha yogakṣemamanuttamam /",
  "S04bsa052_u:1333": "eṣa panthāḥ śivaḥ śreṣṭho yaḥ pramādavivarjitaḥ /",
  "S04bsa052_u:1334": "tena mārgeṇa satataṃ nirvāṇaṃ yānti paṇḍitāḥ // Dhs_6.173 //",
  "S04bsa052_u:1335": "virodho mārgasampattau cittasantānadūṣakaḥ /",
  "S04bsa052_u:1336": "āchettā dharmasetūnāṃ pramādaḥ parikīrtitaḥ // Dhs_6.174 //",
  "S04bsa052_u:1337": "pramādopahatāḥ nāśaṃ yānti",
  "S04bsa052_u:1338": "smṛti sandūṣakaṃ dṛṣṭaṃ mokṣāya vṛttināśakaḥ /",
  "S04bsa052_u:1339": "durgatīnāṃ paraṃ netā pramādaḥ sampravartate // Dhs_6.175 //",
  "S04bsa052_u:1340": "aneka puruṣaḥ kṣipto nātmano vindate hitam /",
  "S04bsa052_u:1341": "nāvācyaṃ na ca kāryāṇāṃ vindate 'mṛtakopamaḥ // Dhs_6.176 //",
  "S04bsa052_u:1342": "ta ete paśubhistulyā devavigrahadhāriṇaḥ /",
  "S04bsa052_u:1343": "pramādopahatā mūḍhā nṛtyanti ca hasanti ca // Dhs_6.177 //",
  "S04bsa052_u:1344": "utpannāvicyutāḥ mārgāt kṣāntiṃ ye nāśayanti ca /",
  "S04bsa052_u:1345": "nṛbhavārṇavabhūtā ye te pramādānudhāvinaḥ // Dhs_6.178 //",
  "S04bsa052_u:1346": "janakaḥ sarvadoṣāṇāṃ bandhanaṃ pāpakarmaṇām /",
  "S04bsa052_u:1347": "pramoṣaḥ sarvadharmāṇāṃ pramādāriḥ pravartate // Dhs_6.179 //",
  "S04bsa052_u:1348": "sarveṣāṃ śubhakarmāṇāṃ pramādaḥ śatrureva",
  "S04bsa052_u:1349": "nādhyātmikāni karmāṇi na bāhayāni kathañcana /",
  "S04bsa052_u:1350": "pramādopahato janturjānīte naṣṭamāsanaḥ // Dhs_6.180 //",
  "S04bsa052_u:1351": "krīḍāyāṃ vyagramanaso nṛtyagāndharvalālasāḥ /",
  "S04bsa052_u:1352": "atṛṣṇārviṣayairdivyairnakṣyanti vibudhālayāḥ // Dhs_6.181 //",
  "S04bsa052_u:1353": "bhayasthāne hasantyete pramādena vimohitāḥ /",
  "S04bsa052_u:1354": "mārgāmārga na vindanti jātyandhena surāḥ samāḥ // Dhs_6.182 //",
  "S04bsa052_u:1355": "kāmadhātāveva pramattāḥ bhramanti",
  "S04bsa052_u:1356": "kāmadhātau bhramanyete cakravadgati pañcake /",
  "S04bsa052_u:1357": "dhyānebhyo yaddhi patanaṃ tat pramādasya ceṣṭitam // Dhs_6.183 //",
  "S04bsa052_u:1358": "pramādaceṣṭitaṃ karmapatanāya jāyate",
  "S04bsa052_u:1359": "ārūpyebhyaśca yatsthānaṃ caturthaṃ prāpyalaukikāt /",
  "S04bsa052_u:1360": "bhramanti bhramadolāyāṃ tat pramādasya ceṣṭitam // Dhs_6.184 //",
  "S04bsa052_u:1361": "pramādabandhanairbaddhaṃ tṛṣṇāpāśaiśca yantritam /",
  "S04bsa052_u:1362": "traidhātukamidaṃ kṛtsnaṃ na ca buddhayantya cetasaḥ // Dhs_6.185 //",
  "S04bsa052_u:1363": "yat prayānti dharmasthānaṃ tṛṣṇābhayadarśitāḥ /",
  "S04bsa052_u:1364": "na bhūyaḥ khedamāyāti tat pramādasya ceṣṭitam // Dhs_6.186 //",
  "S04bsa052_u:1365": "pramādavaśāt duḥkhamevāpnoti janaḥ",
  "S04bsa052_u:1366": "priyaviśleṣajaṃ nṛṇāṃ yadduḥkhaṃ hṛdi jāyate /",
  "S04bsa052_u:1367": "sevanād yat pramādasya kathayanti tathāgatā // Dhs_6.187 //",
  "S04bsa052_u:1368": "anarthā hi trayo loke yairidaṃ naśyate jagat /",
  "S04bsa052_u:1369": "vyādhirjarā ca mṛtyuśca pramādālasya sambhavāḥ // Dhs_6.188 //",
  "S04bsa052_u:1370": "prarohanti yathā bhūmau savauṣadhitṛṇādayaḥ /",
  "S04bsa052_u:1371": "tathā pramādināṃ kleṣāḥ pravartante pṛthagvidhāḥ // Dhs_6.189 //",
  "S04bsa052_u:1372": "pramādasya viṣāṅkuraḥ",
  "S04bsa052_u:1373": "strīśleṣo madyapānaṃ ca krīḍā ca viṣayaiḥ saha /",
  "S04bsa052_u:1374": "cāpalyamayakausīdyaṃ pramādasya viṣāṅkuraḥ // Dhs_6.190 //",
  "S04bsa052_u:1375": "pramādāpramādayorlakṣaṇam",
  "S04bsa052_u:1376": "pramādaḥ paramaṃ duḥkhapramādaḥ paraṃ sukham /",
  "S04bsa052_u:1377": "samāsāllakṣaṇaṃ proktamapramādapramādayoḥ // Dhs_6.191 //",
  "S04bsa052_u:1378": "ataḥ pramādo na sevyaḥ",
  "S04bsa052_u:1379": "tasmāt pramādo na nareṇa sevyaḥ,",
  "S04bsa052_u:1380": "sa durgatīnāṃ prathamāgrameva /",
  "S04bsa052_u:1381": "vihāya taṃ duḥkhasahastrayoniṃ,",
  "S04bsa052_u:1382": "prayānti buddhā bhavapāragrayam // Dhs_6.192 //",
  "S04bsa052_u:1383": "// iti apramādavargaḥ ṣaṣṭhaḥ //",
  "S04bsa052_u:1384": "(7) kāmajugupsāvargaḥ",
  "S04bsa052_u:1385": "kāmasya narakahetutvam",
  "S04bsa052_u:1386": "na kāmeṣu ratiṃ kuryāt kāmāḥ paramavañcakāḥ /",
  "S04bsa052_u:1387": "saṃsārabandhanā ghorāḥ sarve narakahetavaḥ // Dhs_7.1 //",
  "S04bsa052_u:1388": "yaḥ saṃrakṣati kāmeṣu tasya duḥkhamanantakam /",
  "S04bsa052_u:1389": "na kāmoragadaṣṭasya sukhamasti kathañcana // Dhs_7.2 //",
  "S04bsa052_u:1390": "rāgādivaśagānāṃ ceṣṭitam",
  "S04bsa052_u:1391": "varaṃ niśitadhāreṇa kṣureṇa svayamātmanaḥ /",
  "S04bsa052_u:1392": "saṃkṣoditā bhavejjihvā na coktaṃ kāmagaṃva(caḥ) // Dhs_7.3 //",
  "S04bsa052_u:1393": "rāgeṇa vañcitāḥ sattvā dveṣeṇa paripīḍitāḥ /",
  "S04bsa052_u:1394": "mohasya vaśamāpannā bhāṣante 'madhuraṃ vacaḥ // Dhs_7.4 //",
  "S04bsa052_u:1395": "rāgavaśagaḥ sadā duḥkhatamamanubhavati",
  "S04bsa052_u:1396": "alparāgānniruddho yaḥ kurute duṣkṛtaṃ bahu /",
  "S04bsa052_u:1397": "sa rāgavaśago mūḍho duḥkhād duḥkhamavāpnuyāt // Dhs_7.5 //",
  "S04bsa052_u:1398": "kāmapariṇatimāha",
  "S04bsa052_u:1399": "atṛptirasmāt kāmāste na sukhā nāpi śāśvatāḥ /",
  "S04bsa052_u:1400": "pariṇāme mahātīvrāstasmāt tān parivarjayet // Dhs_7.6 //",
  "S04bsa052_u:1401": "rāgābhibhūtāḥ puruṣā narakālayavartinaḥ /",
  "S04bsa052_u:1402": "na rāgavaśagā ye tu na teṣāṃ narakād bhayam // Dhs_7.7 //",
  "S04bsa052_u:1403": "kāmaviṣaṃ parityājyam",
  "S04bsa052_u:1404": "caṇḍācaṇḍisamutthāśca caṇḍāśca pariṇāmataḥ /",
  "S04bsa052_u:1405": "kāmā viṣāgnipratimāḥ parivarjyāḥ prayatnataḥ // Dhs_7.8 //",
  "S04bsa052_u:1406": "parivarjitakāmasya nityaṃ mokṣaratasya ca /",
  "S04bsa052_u:1407": "naśyantyakuśalā dharmāstamaḥ sūryodaye tathā // Dhs_7.9 //",
  "S04bsa052_u:1408": "kāmānalaḥ narake pātayati",
  "S04bsa052_u:1409": "indriyāṇīndriyārthajño mohayitvā pṛthagvidhāḥ /",
  "S04bsa052_u:1410": "narake pātayantyete kāmāḥ bālamanoharāḥ // Dhs_7.10 //",
  "S04bsa052_u:1411": "rāgāgneḥ mahimā",
  "S04bsa052_u:1412": "pañcendriyaprasaktasya viṣayaiḥ pañcabhistathā /",
  "S04bsa052_u:1413": "muhūrtamapi rāgāgnirviṣayairnaiva tṛpyati // Dhs_7.11 //",
  "S04bsa052_u:1414": "saṃśleṣājjāyate vahnirviśleṣānnaiva jāyate /",
  "S04bsa052_u:1415": "saṃśleṣādapi viśleṣo (rāgā)",
  "S04bsa052_u:1416": "gnirjīryate nṛṇām // Dhs_7.12 //",
  "S04bsa052_u:1417": "dūrānna dāhako vahnirviṣayastasya nāsti saḥ /",
  "S04bsa052_u:1418": "dūrāntikasamo ghoro rāgāgniratidāhakaḥ // Dhs_7.13 //",
  "S04bsa052_u:1419": "saṅkalpakāṣṭhaprabhavaḥ spṛhākuṭilavegavān /",
  "S04bsa052_u:1420": "tṛṣṇā ghṛtaprasakto 'yaṃ rāgāgnirapi dāhakaḥ // Dhs_7.14 //",
  "S04bsa052_u:1421": "dagdhvā śarīrametaddhi jvalanaḥ sampraśāmyate /",
  "S04bsa052_u:1422": "nāmarūpavinirmukto rāgāgnirnaiva śāmyate // Dhs_7.15 //",
  "S04bsa052_u:1423": "udvejayati bhūtāni vahniḥ paramadāhakaḥ /",
  "S04bsa052_u:1424": "rāgāgniratitīkṣṇo 'pi nodvegaṃ kurute nṛṇām // Dhs_7.16 //",
  "S04bsa052_u:1425": "pañcendriyasamuttho 'yaṃ viṣayaiḥ pañcabhirvṛtaḥ /",
  "S04bsa052_u:1426": "tṛṣṇāsamīraṇabalād rāgāgni(rdahati) prajāḥ // Dhs_7.17 //",
  "S04bsa052_u:1427": "vitarkāraṇisambhūto viṣayaiḥ parivardhitaḥ /",
  "S04bsa052_u:1428": "kāṣṭhavad dahyate tena na ca dṛśyo janasya saḥ // Dhs_7.18 //",
  "S04bsa052_u:1429": "yathā yathā hi prabalo rāgāgnistapyate mahān /",
  "S04bsa052_u:1430": "tathā tathā (ca)",
  "S04bsa052_u:1431": "rāgāndhaiḥ svasukhaṃ parisevyate // Dhs_7.19 //",
  "S04bsa052_u:1432": "agniḥ prakāśako bhavati rāgāgnistamasāvṛtaḥ /",
  "S04bsa052_u:1433": "tasmācchiśiravad dhīmān rāgāgniṃ parivarjayet // Dhs_7.20 //",
  "S04bsa052_u:1434": "viṣayapariṇāmamāha",
  "S04bsa052_u:1435": "viṣayābhirato janturna sukhī syāt kathañcana /",
  "S04bsa052_u:1436": "viṣayāḥ viṣayairdaṣṭāḥ pariṇāme ca dāruṇāḥ // Dhs_7.21 //",
  "S04bsa052_u:1437": "nādye nānte na madhye ca nāsmiṃlloke na cāpare /",
  "S04bsa052_u:1438": "sukhadā viṣayā kāmaṃ bhavantīha kathañcana // Dhs_7.22 //",
  "S04bsa052_u:1439": "bāliśasya hi sarvasya tṛṣṇākrīḍanasaṃbhavaiḥ /",
  "S04bsa052_u:1440": "na tṛpto viṣayairagnirjvalanasya yathendhanaiḥ // Dhs_7.23 //",
  "S04bsa052_u:1441": "atṛptoḥ viṣayaiḥ sarvo jano 'yaṃ parivañcitaḥ /",
  "S04bsa052_u:1442": "mṛtyunābhyāsanirata etairdoṣairvidahyate // Dhs_7.24 //",
  "S04bsa052_u:1443": "kāmamohāndhānāṃ sthitimāha",
  "S04bsa052_u:1444": "sukhānāṃ kāmacārāṇāṃ mohasya khalu ceṣṭitam /",
  "S04bsa052_u:1445": "tadeva yadi devānāṃ khagaiḥ syuste samāḥ surāḥ // Dhs_7.25 //",
  "S04bsa052_u:1446": "kalpānteṣvabhisantaptaḥ śasyate saritāṃ patiḥ /",
  "S04bsa052_u:1447": "na dṛṣṭistṛpyate rūpaiḥ kalpakoṭiśatairapi // Dhs_7.26 //",
  "S04bsa052_u:1448": "syāt samudrasya caryāptiḥ salilairvaśagādibhiḥ /",
  "S04bsa052_u:1449": "na tu dṛṣṭiḥ samudrasya rūpārthaistṛptirasti hi // Dhs_7.27 //",
  "S04bsa052_u:1450": "avitṛptasya kāmebhyaḥ kiṃ sukhaṃ parikalpyate /",
  "S04bsa052_u:1451": "tṛptiryāsti vitṛṣṇasya gataśokasya dehinaḥ // Dhs_7.28 //",
  "S04bsa052_u:1452": "mādyante bahumohāndhā na ca buddhayanti bāliśāḥ /",
  "S04bsa052_u:1453": "mandena kṣaṇikā yadvat malayendhanapādapāḥ // Dhs_7.29 //",
  "S04bsa052_u:1454": "kāmā asārāḥ vañcakāśca bhavanti",
  "S04bsa052_u:1455": "svapnapramoṣadharmāṇo gandharvanagaropamāḥ /",
  "S04bsa052_u:1456": "riktāstucchā asārāśca kāmāḥ paramavañcakāḥ // Dhs_7.30 //",
  "S04bsa052_u:1457": "(kā) mā mohena (ca)",
  "S04bsa052_u:1458": "samāḥ kiṃ pākasadṛśopamāḥ /",
  "S04bsa052_u:1459": "kāmā lokahitakarā vahnivat parikīrtitāḥ // Dhs_7.31 //",
  "S04bsa052_u:1460": "kāmasyādīnavaṃ jñātvā yena tatphalamohitāḥ /",
  "S04bsa052_u:1461": "tena taddarśakāḥ prītā gatakāṃkṣasya (dehinaḥ) // Dhs_7.32 //",
  "S04bsa052_u:1462": "(a)nyathā cintyamānānāṃ yathā prāptā punastathā /",
  "S04bsa052_u:1463": "sarvataḥ pāpakartāraḥ kāmā loke viṣopamāḥ // Dhs_7.33 //",
  "S04bsa052_u:1464": "kāmairatṛptamanasaste te devāścyutāḥ punaḥ /",
  "S04bsa052_u:1465": "patanti narake mūḍhāḥ kāmena parivañcitāḥ // Dhs_7.34 //",
  "S04bsa052_u:1466": "nārīṃ nindayati",
  "S04bsa052_u:1467": "nadītaraṅgacapalā vidyullekhasamāśca te /",
  "S04bsa052_u:1468": "mīnāvartabalā nāryaḥ kāmalokaviṣāspadāḥ // Dhs_7.35 //",
  "S04bsa052_u:1469": "vicintitā vivardhante varddhitā vahnisannibhāḥ /",
  "S04bsa052_u:1470": "ādau cānte tathā kāmāstasmāt kāmān vivarjayet // Dhs_7.36 //",
  "S04bsa052_u:1471": "kāmasevanaphalam",
  "S04bsa052_u:1472": "yathā yathā hi sevyante vivardhante tathā tathā /",
  "S04bsa052_u:1473": "vahnijvālāsamāsṛṣṭāḥ kāmāḥ kaṭuvipākinaḥ // Dhs_7.37 //",
  "S04bsa052_u:1474": "kāmavarjanaphalam āha",
  "S04bsa052_u:1475": "evaṃ doṣaṃ sadā jñātvā dhīraḥ kāmān vivarjayet /",
  "S04bsa052_u:1476": "parivartitakāmasya sukhaṃ bhavati naiṣṭhikam // Dhs_7.38 //",
  "S04bsa052_u:1477": "kāmāgniḥ devānnapi pātayati",
  "S04bsa052_u:1478": "asaṅkhyāni sahasrāṇi devānāṃ niyutāni ca /",
  "S04bsa052_u:1479": "patanti kāmadahanaṃ narakaṃ vahnibhairavam // Dhs_7.39 //",
  "S04bsa052_u:1480": "yathāgniviṣaśastrāṇi varjayanti sukhārthinaḥ /",
  "S04bsa052_u:1481": "tathā kāmāḥ sadā varjyā hetavo narakasya te // Dhs_7.40 //",
  "S04bsa052_u:1482": "na dṛṣṭo na śrutaḥ kaścid yaḥ kāmavaśagaḥ pumān /",
  "S04bsa052_u:1483": "na kāmairvipralabdhaḥ syānna ca duḥkhena pīḍitaḥ // Dhs_7.41 //",
  "S04bsa052_u:1484": "tasmādalamalaṃ kāmairmā caiteṣu manaḥ kṛthāḥ /",
  "S04bsa052_u:1485": "sarve sarvāsvavasthāsu kāmā vahniviṣopamāḥ // Dhs_7.42 //",
  "S04bsa052_u:1486": "anādirmati saṃsāre śatravaścittasambhavāḥ /",
  "S04bsa052_u:1487": "ahantvāttu bhavet prītirna sā kāmaiḥ kathañcana // Dhs_7.43 //",
  "S04bsa052_u:1488": "sakalmaṣā kaṭuphalā duḥkhāt kāmodbhavā ratiḥ /",
  "S04bsa052_u:1489": "yā tu kāmavinirmuktā sā ratiḥ pari(bhāṣitā) // Dhs_7.44 //",
  "S04bsa052_u:1490": "yoginaḥ paramā gatiḥ",
  "S04bsa052_u:1491": "tāṃ samāśritya gacchanti yoginaḥ paramāṃ gatim /",
  "S04bsa052_u:1492": "na tu kāmakṛtā prītirnayate padamacyutam // Dhs_7.45 //",
  "S04bsa052_u:1493": "kāmajaratiṃ nindati",
  "S04bsa052_u:1494": "āpātamadhurā ramyā vipāke jvalanopamā /",
  "S04bsa052_u:1495": "ratirbhavati kāmāgnijanyā narakagāminī // Dhs_7.46 //",
  "S04bsa052_u:1496": "āpātaramyā madhurā madhye ramyā ca sarvadā /",
  "S04bsa052_u:1497": "śāntamante ca vimalaṃ nayate padamacyutam // Dhs_7.47 //",
  "S04bsa052_u:1498": "ādyantamadhyakalyāṇī nityaṃ māteva śobhanā /",
  "S04bsa052_u:1499": "tāṃ vyudasya kathaṃ bālā rakṣante (kāmajāṃ ratim) // Dhs_7.48 //",
  "S04bsa052_u:1500": "kāmakṛtā ratiḥ nirataṃ tapati",
  "S04bsa052_u:1501": "madhyādinidhane duḥkhā nityaṃ doṣādibhirvṛtā /",
  "S04bsa052_u:1502": "kathaṃ sā sevyate bālairyā na dṛṣṭā sukhāvahā // Dhs_7.49 //",
  "S04bsa052_u:1503": "viṣamañjarivad ramyā sparśe jvalanasambhavā /",
  "S04bsa052_u:1504": "tathā kāmakṛtā prītiḥ pariṇāme viṣopamā // Dhs_7.50 //",
  "S04bsa052_u:1505": "hūyamāno yathā vahnirjvalanena praśāmyati /",
  "S04bsa052_u:1506": "dāhena ca prarohaḥ syāt tadvat kāmakṛtā ratiḥ // Dhs_7.51 //",
  "S04bsa052_u:1507": "pataṅgaḥ paśyati hyagni dāhadoṣaṃ na paśyati /",
  "S04bsa052_u:1508": "tathā kāmakṛtāṃ prītiṃ paśyantyakṛtabuddhayaḥ // Dhs_7.52 //",
  "S04bsa052_u:1509": "yastu rāgakṛto dāhaḥ pacyate kāmināṃ sadā /",
  "S04bsa052_u:1510": "pataṅgasadṛśaṃ dāhaṃ sarvathā nai(va) paśyati // Dhs_7.53 //",
  "S04bsa052_u:1511": "kāmapramādāt patanaṃ dhruvameva",
  "S04bsa052_u:1512": "tasmāt kāma(viṣaṃ)",
  "S04bsa052_u:1513": "tyaktvā nityaṃ jīvatha he surāḥ /",
  "S04bsa052_u:1514": "bhavantu mā vṛthā janmapramādena prapātanam // Dhs_7.54 //",
  "S04bsa052_u:1515": "saṃkṣīṇaśubhakarmāṇo nityaṃ kāmairvimohitāḥ /",
  "S04bsa052_u:1516": "taṃ hitvā narakaṃ yānti kāmamohena vañcitāḥ // Dhs_7.55 //",
  "S04bsa052_u:1517": "kāmamohitaḥ viṣavṛkṣamayaṃ puṣpaṃ pibati",
  "S04bsa052_u:1518": "viṣavṛkṣamayaṃ puṣpaṃ pīyate bhramarairyathā /",
  "S04bsa052_u:1519": "tathā viṣātmakamidaṃ sukhaṃ bhuṅkte hi mohitaḥ // Dhs_7.56 //",
  "S04bsa052_u:1520": "jīveyuḥ pāmarāḥ kecit viṣaṃ pītvāpi durbhagāḥ /",
  "S04bsa052_u:1521": "na kāmaviṣapītasya jīvitaṃ durlabhaṃ bhavet // Dhs_7.57 //",
  "S04bsa052_u:1522": "yathā hi narake vahnirjvalayatya vicāriṇam /",
  "S04bsa052_u:1523": "tathā kāmamayo vahnirdahatīha divaukasaḥ // Dhs_7.58 //",
  "S04bsa052_u:1524": "kāmāgniḥ hiṃsaka eva",
  "S04bsa052_u:1525": "śrutipāśamayo vahniḥ pretāneṣa dahatyati /",
  "S04bsa052_u:1526": "dahane hiṃsako vahnirnṛṇāṃ paryeṣaṇātmakaḥ // Dhs_7.59 //",
  "S04bsa052_u:1527": "evamagnisamaṃ tāvat parihārya samantataḥ /",
  "S04bsa052_u:1528": "sarvalokamaśeṣeṇa dahyate kāmamohitaḥ // Dhs_7.60 //",
  "S04bsa052_u:1529": "viṣayāsaktaṃ manaḥ vyasane pātayati",
  "S04bsa052_u:1530": "viṣayeṣu sadācittaṃ dhāvantaṃ cañcalaṃ mahat /",
  "S04bsa052_u:1531": "na tyājyaṃ vyasane mūḍha yad paśyasi bhaviṣyati // Dhs_7.61 //",
  "S04bsa052_u:1532": "kāmeṣu rakṣa te cittaṃ vyasanenāvabudhyate /",
  "S04bsa052_u:1533": "vyasanaughe samutpanne tat paścāt paritapyate // Dhs_7.62 //",
  "S04bsa052_u:1534": "kāmamohitāḥ mahadbhayamapi na paśyanti",
  "S04bsa052_u:1535": "vṛthā kāmamadairmattā devāḥ prakṛtidurbalāḥ /",
  "S04bsa052_u:1536": "bhramanti bhramitāḥ kāmairna paśyanti mahad bhayam // Dhs_7.63 //",
  "S04bsa052_u:1537": "viśvasanti hi ye devāḥ kāmeṣvahitakāriṣu /",
  "S04bsa052_u:1538": "vyatirekeṣu te paścāt pratibudhyantyamedhasaḥ // Dhs_7.64 //",
  "S04bsa052_u:1539": "kāmāḥ paramavañcakā bhavanti",
  "S04bsa052_u:1540": "na ca paśyanti (vi)",
  "S04bsa052_u:1541": "budhāścittena parivañcitāḥ /",
  "S04bsa052_u:1542": "kṣaṇikā madhurā jātāḥ kāmāḥ paramavañcakāḥ // Dhs_7.65 //",
  "S04bsa052_u:1543": "kāma prati na viśvaset",
  "S04bsa052_u:1544": "śataśaśca sahastraiśca koṭiśaḥ padmaśastathā /",
  "S04bsa052_u:1545": "labdhā naṣṭā punaḥ kāmā na teṣāṃ viścaset pumān // Dhs_7.66 //",
  "S04bsa052_u:1546": "kāmairmohitaḥ pataṅgasamo narakāgninā dahyate",
  "S04bsa052_u:1547": "viṣayād bandhanaṃ tīvraṃ sarve narakahetavaḥ /",
  "S04bsa052_u:1548": "tasmādatyantatastyaktvā śreyase kriyatāṃ manaḥ // Dhs_7.67 //",
  "S04bsa052_u:1549": "rāgeṇa rañjitāḥ pūrvaṃ dveṣeṇa ca tiraskṛtāḥ /",
  "S04bsa052_u:1550": "mohena mohitāścaiva te 'śrutākṛtakāriṇaḥ // Dhs_7.68 //",
  "S04bsa052_u:1551": "kāmārthaireṣyate bālaḥ punaḥ kāmairvimohitaḥ /",
  "S04bsa052_u:1552": "sa pataṅgasamo mūḍhaḥ dahyate narakāgninā // Dhs_7.69 //",
  "S04bsa052_u:1553": "kāmavaśagāḥ suralokādapi patanti",
  "S04bsa052_u:1554": "avaśyambhāvi patanaṃ suralokāt samantataḥ /",
  "S04bsa052_u:1555": "na jñātvā kāmavaśago syādiha kathañcana // Dhs_7.70 //",
  "S04bsa052_u:1556": "kāmena vañcitāḥ sattvāḥ kāmena ca vimohitāḥ /",
  "S04bsa052_u:1557": "kāmapāśāpakṛṣṭāste patanti narake sadā // Dhs_7.71 //",
  "S04bsa052_u:1558": "kāmaṃ tyaktva svahite manaḥ karttavyam",
  "S04bsa052_u:1559": "tadetad vyasanaṃ sattvāḥ svahite kriyatāṃ manaḥ /",
  "S04bsa052_u:1560": "manasāpi svadāntena nānutapyanti dehinaḥ // Dhs_7.72 //",
  "S04bsa052_u:1561": "manoviṣeṇa ye daṣṭāḥ kāmavegena sarvadā /",
  "S04bsa052_u:1562": "te mūḍhā mṛtyuvaśagāḥ kāmānalahatā narāḥ // Dhs_7.73 //",
  "S04bsa052_u:1563": "na tṛptirasti kāmānāṃ tṛṣṇayā hitakāriṇām /",
  "S04bsa052_u:1564": "tṛṣṇāpi tṛptijanikā mano naiva hi tṛpyati // Dhs_7.74 //",
  "S04bsa052_u:1565": "jñānadīpenaijendriyāṇāṃ viṣayebhyastṛptirjāyate",
  "S04bsa052_u:1566": "na jātu viṣayaistṛptirindriyāṇāṃ bhaviṣyati /",
  "S04bsa052_u:1567": "yadi na jñānadīpena kṣapayiṣyanti (te narāḥ) // Dhs_7.75 //",
  "S04bsa052_u:1568": "nārīsevanena nāśaḥ suniścitaḥ",
  "S04bsa052_u:1569": "yoṣitaḥ sevyamānā hi vitarkaśatamālikāḥ /",
  "S04bsa052_u:1570": "pravardhati yathā vahnirvāyunā samudīritaḥ // Dhs_7.76 //",
  "S04bsa052_u:1571": "kāmāgnidīptāḥ kadāpi śāntiṃ nāpnuvanti",
  "S04bsa052_u:1572": "taṃ matvā vegarabhasā nityaṃ kāmo 'gnidīpitaḥ /",
  "S04bsa052_u:1573": "kāmān hāpayati jñānī buddhatattvavicintakaḥ // Dhs_7.77 //",
  "S04bsa052_u:1574": "ye nityaṃ bhrāntamanaso nityaṃ viṣayatatparāḥ /",
  "S04bsa052_u:1575": "ramante vibudhāḥ sarve tat sarvaṃ mohaceṣṭitam // Dhs_7.78 //",
  "S04bsa052_u:1576": "sevyamāno hi vibudhairviṣayāgnirvivardhate /",
  "S04bsa052_u:1577": "pāśenānena saṃyukto vahnirvāyusamīritaḥ // Dhs_7.79 //",
  "S04bsa052_u:1578": "rāgavivaśā amarā api patanti",
  "S04bsa052_u:1579": "amarāḥ rāgavivaśā nityaṃ viṣayatatparāḥ /",
  "S04bsa052_u:1580": "devalokāt patantyete moharāgeṇa vañcitāḥ // Dhs_7.80 //",
  "S04bsa052_u:1581": "ramante viṣayairete tatra tallīnamānasāḥ /",
  "S04bsa052_u:1582": "na ca vindanti yad duḥkhaṃ viprayogo bhaviṣyati // Dhs_7.81 //",
  "S04bsa052_u:1583": "viyogajaṃ duḥkhaṃ kaṣṭapradameva",
  "S04bsa052_u:1584": "yadetat sukhamevādau divyaṃ pañcaguṇānvitam /",
  "S04bsa052_u:1585": "viyogajasya duḥkhasya kalāṃ nārhatiṣoḍaśīm // Dhs_7.82 //",
  "S04bsa052_u:1586": "kāmānāṃ tadvighāto hi janenaivopayujyate /",
  "S04bsa052_u:1587": "satṛṣṇasya tathā tṛptiḥ kāmebhyo naiva jāyate // Dhs_7.83 //",
  "S04bsa052_u:1588": "kāmānusevinaḥ duḥkhaṃ kadāpi śāntiṃ nādhigacchati",
  "S04bsa052_u:1589": "anapekṣitacittasya nityaṃ kāmānusevinaḥ /",
  "S04bsa052_u:1590": "dīrgharātrānuśayikaṃ duḥkhaṃ naiva praśāmyate // Dhs_7.84 //",
  "S04bsa052_u:1591": "tvaritaṃ rakṣyate mūḍho vyasanenaiva budhyate /",
  "S04bsa052_u:1592": "paścāttu vyasane prāpte jānīte yasya tat phalam // Dhs_7.85 //",
  "S04bsa052_u:1593": "āsvādabhadrakā hyete kāmāḥ paramadāruṇāḥ /",
  "S04bsa052_u:1594": "dūtakān narakasyaitān carantyahitakāriṇaḥ // Dhs_7.86 //",
  "S04bsa052_u:1595": "viṣayāgnidagdhāḥ narakaṃ yānti",
  "S04bsa052_u:1596": "yasteṣāṃ viśvaset martyo jñānacakṣurvigarhitaḥ /",
  "S04bsa052_u:1597": "viṣayāgnirabhratulyaḥ sa yāti narakaṃ naraḥ // Dhs_7.87 //",
  "S04bsa052_u:1598": "alpāsvādālpahṛdayā nityaṃ puruṣavañcakāḥ /",
  "S04bsa052_u:1599": "gandharvanagaraprakhyāḥ kāmā āsvādabhadrakāḥ // Dhs_7.88 //",
  "S04bsa052_u:1600": "viṣayamohitāḥ devā api durgati yānti",
  "S04bsa052_u:1601": "(yathā) dīpaprabhā(bhasma)",
  "S04bsa052_u:1602": "sañchanneva punaḥ punaḥ /",
  "S04bsa052_u:1603": "na ca bindatyamanaso devā viṣayamohitāḥ // Dhs_7.89 //",
  "S04bsa052_u:1604": "viṣayeṇātirabhasā nityaṃ kāmavaśānugāḥ /",
  "S04bsa052_u:1605": "na vidanti mahad duḥkhaṃ yadavaśyaṃ bhaviṣyati // Dhs_7.90 //",
  "S04bsa052_u:1606": "ramaṇīyāni kāmāni yasyaivaṃ jāyate matiḥ /",
  "S04bsa052_u:1607": "sa paścād vyasane prāpte mūḍho 'sau vipralapyate // Dhs_7.91 //",
  "S04bsa052_u:1608": "na kāmena madāndhasya viṣayairmohitasya ca /",
  "S04bsa052_u:1609": "naityikaṃ bhavati śarmma yatsukhānāmanuttamam // Dhs_7.92 //",
  "S04bsa052_u:1610": "ādhyātmikasukhāpekṣayā kāmasukhaṃ hīnatamam",
  "S04bsa052_u:1611": "yacca kāmasukhaṃ loke yacca tṛṣṇodbhavaṃ sukham /",
  "S04bsa052_u:1612": "ekasyādhyātmikasyedaṃ kalāṃ nārhatiṣoḍaśīm // Dhs_7.93 //",
  "S04bsa052_u:1613": "kāmī kadāpi sukhaṃ nāśnute",
  "S04bsa052_u:1614": "na sukhī vartate tāvadya yasya kāmo hṛdi sthitaḥ /",
  "S04bsa052_u:1615": "sa sarvaduḥkhabhāgārho narakānupadhāvati // Dhs_7.94 //",
  "S04bsa052_u:1616": "na tṛptirvidyate kāmairapi (bhogaḥ)",
  "S04bsa052_u:1617": "śataṃ nṛṇām /",
  "S04bsa052_u:1618": "yatra saukhyaṃ na tatrāsti tṛptirviṣayasevinām // Dhs_7.95 //",
  "S04bsa052_u:1619": "sevyamānāḥ sadā kāmā vardhante ca muhurmuhuḥ /",
  "S04bsa052_u:1620": "te vardhitā viṣasamā bhavanti vinipātinaḥ // Dhs_7.96 //",
  "S04bsa052_u:1621": "vipattikuśalā ghorā nityaṃ patanahetavaḥ /",
  "S04bsa052_u:1622": "na ca teṣāṃ parityāgaṃ kurvanti viṣayotsavāḥ // Dhs_7.97 //",
  "S04bsa052_u:1623": "yasya dṛṣṭisamudrasya rūpaistṛptirna vidyate /",
  "S04bsa052_u:1624": "tathā śarmamanojñaiśca rasatṛptirna vidyate // Dhs_7.98 //",
  "S04bsa052_u:1625": "gandhairapi sadā ghrāṇaṃ na tṛptimadhigacchati /",
  "S04bsa052_u:1626": "sparśāḥ sammukhasaṃsparśāḥ sevyante naiva tṛpyate // Dhs_7.99 //",
  "S04bsa052_u:1627": "śabdaiḥ kāntaiḥ sumadhuraiḥ śrotrameti na tarpaṇam /",
  "S04bsa052_u:1628": "mano 'pi tṛptiviśvastaṃ vardhamānaṃ na tṛpyati // Dhs_7.100 //",
  "S04bsa052_u:1629": "indriyāṇi kāmabhūmiṣu pātayanti",
  "S04bsa052_u:1630": "ṣaḍendriyāṇi capalānyādhṛtāni ratau punaḥ /",
  "S04bsa052_u:1631": "bhramanti muṣitā nityaṃ kāmabhūmiṣvanekaśaḥ // Dhs_7.101 //",
  "S04bsa052_u:1632": "na tṛptirasti devānāṃ gajānāṃ vai tṛṇairyathā /",
  "S04bsa052_u:1633": "analasya svabhāvo 'yaṃ tasya tṛptirna vidyate // Dhs_7.102 //",
  "S04bsa052_u:1634": "ṣaḍete vahnayastīvrā vitarkānilamūrchitāḥ /",
  "S04bsa052_u:1635": "bhramanti muṣitā nityaṃ kāmabhūmiṣvanekaśaḥ // Dhs_7.103 //",
  "S04bsa052_u:1636": "indriyadagdhā narakaṃ yānti",
  "S04bsa052_u:1637": "tairayaṃ dahyate loko na ca vindatyabuddhimān /",
  "S04bsa052_u:1638": "āsvādabhadrakā hayete narakasya ca hetavaḥ // Dhs_7.104 //",
  "S04bsa052_u:1639": "kāmamohitaḥ sukhavañcito bhavati",
  "S04bsa052_u:1640": "kāmā viṣayalobhāste lelihānā yathoragāḥ /",
  "S04bsa052_u:1641": "vilocanavaro hayeṣa na ca kāmairvimohitaḥ // Dhs_7.105 //",
  "S04bsa052_u:1642": "kāmavaśīnaraḥ netrahīnā mūḍhataraḥ",
  "S04bsa052_u:1643": "sukhānusāriṇaḥ kāmo narakānupadhāvati /",
  "S04bsa052_u:1644": "na netrahīno narake pātyate satkriyānvitaḥ // Dhs_7.106 //",
  "S04bsa052_u:1645": "tasmād varaṃ vicakṣuḥ syānna tu kāmavaśo naraḥ /",
  "S04bsa052_u:1646": "aśakyavañcitā mūḍhāḥ kāmairahitakāribhiḥ // Dhs_7.107 //",
  "S04bsa052_u:1647": "kāmacāriṇāṃ jñānādikaṃ durlabham",
  "S04bsa052_u:1648": "anirvidyanti kāmebhyo mohitāḥ svena cetasā /",
  "S04bsa052_u:1649": "na jñānaṃ nāpi vijñānaṃ vidyate kāmacāriṇām // Dhs_7.108 //",
  "S04bsa052_u:1650": "kāmaḥ mṛtyubhavanaṃ nayati",
  "S04bsa052_u:1651": "yad duḥkhakāmajaṃ hatvā punaḥ kāmavaśānugāḥ /",
  "S04bsa052_u:1652": "mitrarūpā ca ye kāmāḥ kimpākaphalasannibhāḥ /",
  "S04bsa052_u:1653": "nayanti mṛtyubhavanaṃ durgatīśca punaḥ punaḥ // Dhs_7.109 //",
  "S04bsa052_u:1654": "anivarttya yathā toyamāpagānāmanekaśaḥ /",
  "S04bsa052_u:1655": "tathā saukhyagataṃ nṛṇāṃ sarvathā na vivartate // Dhs_7.110 //",
  "S04bsa052_u:1656": "vanopavanabhogeṣu sukhaprāpteṣvanekaśaḥ /",
  "S04bsa052_u:1657": "yo na tṛpyati kāmeṣu sa naro 'dhamagāmikaḥ // Dhs_7.111 //",
  "S04bsa052_u:1658": "pramādo pahato jantuḥ kāmāsvādeṣu tatparaḥ /",
  "S04bsa052_u:1659": "rūpeṣu rakṣyate nityaṃ pariṇāme ca vidyate // Dhs_7.112 //",
  "S04bsa052_u:1660": "ghanacchāyāsvarūpāṇi karmamiśrāṇi yāni vai /",
  "S04bsa052_u:1661": "tāni caiva kathaṃ devāḥ śakṣyante kāmagocare // Dhs_7.113 //",
  "S04bsa052_u:1662": "kāmāḥ kadāpi na sevyāḥ",
  "S04bsa052_u:1663": "yadi nityā bhaveyurna kāmāste syurviṣopamāḥ // Dhs_7.114 //",
  "S04bsa052_u:1664": "kāmatṛṣṇāduḥkhakarī",
  "S04bsa052_u:1665": "tathāpi kāmatṛṣṇā yā na sā jāti vilakṣaṇā /",
  "S04bsa052_u:1666": "prāgeva nityaṃ duḥkhāya śūnyamātmānameva ca // Dhs_7.115 //",
  "S04bsa052_u:1667": "teṣu duḥkhavipākeṣu kathaṃ rakṣantyabuddhayaḥ /",
  "S04bsa052_u:1668": "kāmāsvādeṣu rakṣyante bāliśāḥ mandabuddhayaḥ /",
  "S04bsa052_u:1669": "ādīnavaṃ na buddhayante kimpākaphalasannibham // Dhs_7.116 //",
  "S04bsa052_u:1670": "rūpaśabdādibaddho 'yaṃ tṛṣṇāviprakṛto janaḥ /",
  "S04bsa052_u:1671": "dīpyate vivaśo nityaṃ,",
  "S04bsa052_u:1672": "kukarmaphalamohitam // Dhs_7.117 //",
  "S04bsa052_u:1673": "āsvādayitvā puruṣāḥ kāmān viṣaphalopamān /",
  "S04bsa052_u:1674": "tṛṣṇayā tṛptamanasaḥ patanti narake punaḥ // Dhs_7.118 //",
  "S04bsa052_u:1675": "yathābhivarṣate toyaṃ vardhante sarito yathā /",
  "S04bsa052_u:1676": "tathā kāmābhivarṣeṇa devānāṃ vardhate 'nalaḥ // Dhs_7.119 //",
  "S04bsa052_u:1677": "kāmasukhasya nānto vidyate",
  "S04bsa052_u:1678": "jalasambhavamīno 'pi dṛśyate tṛṣṇayāturaḥ /",
  "S04bsa052_u:1679": "evaṃ sukhābhivṛddhā ca na vitṛpyati devatā // Dhs_7.120 //",
  "S04bsa052_u:1680": "ākāśasya yathā nānto vidyate nāpi saṃśayaḥ /",
  "S04bsa052_u:1681": "evaṃ kāmeṣu nāstyantaḥ kāmināṃ nāsti saṃkṣayaḥ // Dhs_7.121 //",
  "S04bsa052_u:1682": "salilādibhiratṛptasya sāgarasyormimālinaḥ /",
  "S04bsa052_u:1683": "na tu kāmairatṛptasya tṛptirasti kathañcana // Dhs_7.122 //",
  "S04bsa052_u:1684": "aprāptairviṣayairdevā na vitṛpyanti bāliśāḥ /",
  "S04bsa052_u:1685": "viṣayairnaiva tṛpyanti sukhalālasatatparāḥ // Dhs_7.123 //",
  "S04bsa052_u:1686": "kāmastāpāya,",
  "S04bsa052_u:1687": "na tu śāntyai",
  "S04bsa052_u:1688": "saṃprāpte vyasane tīvre cyavamānepyanekaśaḥ /",
  "S04bsa052_u:1689": "tapyate viṣaye tasmāt paraṃ kāmo na śakyate // Dhs_7.124 //",
  "S04bsa052_u:1690": "vilokya puruṣānete kāmaviśvāsaghātinaḥ /",
  "S04bsa052_u:1691": "tyajanti vyasane prāptā vipadyante hi te narāḥ // Dhs_7.125 //",
  "S04bsa052_u:1692": "atṛptasya sukhaṃ nāsti viṣayaiścāpi tṛpyate /",
  "S04bsa052_u:1693": "ye vā tṛiptikarā dṛṣṭāstān buddhvā (tu)",
  "S04bsa052_u:1694": "vivarjayet // Dhs_7.126 //",
  "S04bsa052_u:1695": "viṣayānparityajya śāntiḥ sevyā",
  "S04bsa052_u:1696": "sukhamūlā sadā śāntirasukhā viṣayā matāḥ /",
  "S04bsa052_u:1697": "tasmācchāntisukhā devā varjayitvā viṣayoragān // Dhs_7.127 //",
  "S04bsa052_u:1698": "badhabandhanarogādi viṣayebhyo mahadbhayam /",
  "S04bsa052_u:1699": "sambhrāntiriha saṃsāre viṣayaireva jāyate // Dhs_7.128 //",
  "S04bsa052_u:1700": "saṃyogā viprayogāntāḥ śataśo 'tha sahastraśaḥ /",
  "S04bsa052_u:1701": "jātau jātau sadā dṛṣṭāḥ saugataistattvadarśibhiḥ // Dhs_7.129 //",
  "S04bsa052_u:1702": "aneka sukhasaṃsāraḥ viṣayātmaka eva",
  "S04bsa052_u:1703": "anekasukhasaṃsāro viṣayeṣu hi vidyate /",
  "S04bsa052_u:1704": "viṣayaiśca bhavet sarva jātau jātau prajāyate // Dhs_7.130 //",
  "S04bsa052_u:1705": "kaṣṭairyairanakāmairna śakyate 'mūḍhacetasā /",
  "S04bsa052_u:1706": "punastāneva mohāndhāḥ sevante 'kṛtabuddhayaḥ // Dhs_7.131 //",
  "S04bsa052_u:1707": "viṣayaśatrusevinaḥ bāliśāḥ bhavanti",
  "S04bsa052_u:1708": "varjate hi sadā śatruvañcanāśaṅkayā naraḥ /",
  "S04bsa052_u:1709": "viṣayāḥ śatrubhūtā hi na vaśyante kathañcana // Dhs_7.132 //",
  "S04bsa052_u:1710": "kāmabaddhāḥ sadā mohabāliśā vā bhavanti te /",
  "S04bsa052_u:1711": "na tyajanti kathaṃ mūḍhā mohitāḥ svena karmaṇā // Dhs_7.133 //",
  "S04bsa052_u:1712": "yathā bahnibhayāt kaścid vahnimevopasevate /",
  "S04bsa052_u:1713": "tathā viṣayasaṃmūḍho viṣayānupasevate // Dhs_7.134 //",
  "S04bsa052_u:1714": "snāyusaṅgrathitaḥ pāśo dṛṣṭiramyo yathā bhavet /",
  "S04bsa052_u:1715": "tathā viṣayaramyo 'yaṃ pāśaḥ paramadāruṇaḥ // Dhs_7.135 //",
  "S04bsa052_u:1716": "kāmasukhaṃ nāśāya bhavati",
  "S04bsa052_u:1717": "kiṃpākasya yathāsvādo madhurāgro mahodayaḥ /",
  "S04bsa052_u:1718": "paścād bhavati nāśāya sukhaṃ tadvadidaṃ nṛṇām // Dhs_7.136 //",
  "S04bsa052_u:1719": "pradīpasya śikhāṃ yāvat pataṅgo mohamūrchitaḥ /",
  "S04bsa052_u:1720": "patate dahyate caiva tathedaṃ sukhamiṣyate // Dhs_7.137 //",
  "S04bsa052_u:1721": "ajñātvā hi tathā bālā ramyadehasukhecchayā /",
  "S04bsa052_u:1722": "spṛśanti jvalanaṃ tadvat sukhametad bhaviṣyati // Dhs_7.138 //",
  "S04bsa052_u:1723": "tṛṣṇāvighāta eva sukhāya jāyate",
  "S04bsa052_u:1724": "yathā ramyo vanamṛgastṛṣṇārta upadhāvati /",
  "S04bsa052_u:1725": "na ca tṛṣṇāvighāto 'sya tadidaṃ sukhamiṣyate // Dhs_7.139 //",
  "S04bsa052_u:1726": "na tṛptā na ca tṛpyanti na ca tṛptirbhaviṣyati /",
  "S04bsa052_u:1727": "viṣayaiḥ sarvadevānāṃ tasmāt kāmo na śāntaye // Dhs_7.140 //",
  "S04bsa052_u:1728": "viṣayaiḥ pramattāḥ duḥkhamanubhavanti",
  "S04bsa052_u:1729": "pratyutpannasukhāḥ kāmā nāntakalyāṇakārakāḥ /",
  "S04bsa052_u:1730": "rañjitā viṣayairdevā vikṣiptamanasaḥ sadā // Dhs_7.141 //",
  "S04bsa052_u:1731": "nānāsaukhyapramattasya viṣayairvañcitasya ca /",
  "S04bsa052_u:1732": "samprāpte mṛtyukāle ca na śamāyāsya vidyate // Dhs_7.142 //",
  "S04bsa052_u:1733": "anukrameṇa maraṇamabhyeti tacca vidyate /",
  "S04bsa052_u:1734": "viṣayāpahatairdevaiḥ kāmavyāsaktabuddhibhiḥ // Dhs_7.143 //",
  "S04bsa052_u:1735": "kāmā ahitakāriṇo bhavanti",
  "S04bsa052_u:1736": "jānīyādadya me devā yad duḥkhaṃ viprayogajam /",
  "S04bsa052_u:1737": "muhūrtamapi kāmeṣu na kuryāt tatra saṃsthitim // Dhs_7.144 //",
  "S04bsa052_u:1738": "rāgāgninā dagdho vimohito jāyate",
  "S04bsa052_u:1739": "anityātmabhayāḥ kāmā nityaṃ cāhitakāriṇaḥ /",
  "S04bsa052_u:1740": "tathā vimohitān kālaḥ punastānanusevate // Dhs_7.145 //",
  "S04bsa052_u:1741": "rāgāgninā pradahayante nityaṃ devāḥ pramohitāḥ /",
  "S04bsa052_u:1742": "dahyamānāḥ punastattvaṃ praśaṃsanti punaḥ punaḥ // Dhs_7.146 //",
  "S04bsa052_u:1743": "rathacakravatsadā bhrāntā viṣayavimohitāḥ bhavanti",
  "S04bsa052_u:1744": "viṣayeṣu na rakṣyante teṣāṃ duḥkhamiva sthitam /",
  "S04bsa052_u:1745": "traidhātukamidaṃ sarva bhrāmyate rathacakravat // Dhs_7.147 //",
  "S04bsa052_u:1746": "gandharvanagarasadṛśāḥ kāmāḥ bhavanti",
  "S04bsa052_u:1747": "sattvā avidyayā mugdhā nityaṃ duḥkhasya bhoginaḥ /",
  "S04bsa052_u:1748": "vidyudālātacakreṇa samāḥ kāmāḥ prakīrtitāḥ /",
  "S04bsa052_u:1749": "svapne gandharvanagarasadṛśā vipralambhinaḥ // Dhs_7.148 //",
  "S04bsa052_u:1750": "pañcaskandhamatirduḥkhitastiṣṭhati",
  "S04bsa052_u:1751": "anityaduḥkhaśūnyeṣu na kuryānmatimātmavān /",
  "S04bsa052_u:1752": "pañcaskandhāsuraiḥ proktaḥ śubhai riktaḥ svabhāvataḥ // Dhs_7.149 //",
  "S04bsa052_u:1753": "anyathā viṣavad vijñaḥ kāmeṣu ca prasahyate /",
  "S04bsa052_u:1754": "sa budhaḥ pāragaḥ śāntaḥ sattvānāmanukampakaḥ // Dhs_7.150 //",
  "S04bsa052_u:1755": "nirvāṇonmukha eva doṣācchāntimadhigacchati",
  "S04bsa052_u:1756": "hitvā kleśamayaṃ pāśaṃ nirvāṇasyāntike sthitaḥ // Dhs_7.151 //",
  "S04bsa052_u:1757": "kāmavibhrāntasya śāntikathā vṛthā",
  "S04bsa052_u:1758": "prabhavenna ca doṣeṣu kāmacaryāratasya ca /",
  "S04bsa052_u:1759": "vibhrāntamanasastasya kutaḥ śāntirbhaviṣyati? // Dhs_7.152 //",
  "S04bsa052_u:1760": "vibhrāntaṃ paśyatu mano viṣayeṣu pradhāvati /",
  "S04bsa052_u:1761": "saddharmapathavibhrānto narakeṣūpapadyate // Dhs_7.153 //",
  "S04bsa052_u:1762": "aśaktaprāptavibhraṣṭe kiṃ kāmairvidyutopamaiḥ /",
  "S04bsa052_u:1763": "kiṃpākaviṣaśastrāgnisannibhairduḥkhahetubhiḥ? // Dhs_7.154 //",
  "S04bsa052_u:1764": "kāmāgniḥ viṣayasevanena vardhate",
  "S04bsa052_u:1765": "yathā yathā hi sevyante vardhante te tathā tathā /",
  "S04bsa052_u:1766": "avitṛptikarā hyete vahnidāhasya hetavaḥ // Dhs_7.155 //",
  "S04bsa052_u:1767": "kāmān varjayitvaiva sukhamaśnuvate janāḥ",
  "S04bsa052_u:1768": "dāhadoṣeṇa sambhrāntāḥ ye surāḥ sukhakāṅkṣiṇaḥ /",
  "S04bsa052_u:1769": "varjayitvāśivān kāmāstataḥ saukhyaṃ bhaviṣyati // Dhs_7.156 //",
  "S04bsa052_u:1770": "kāmāḥ vidyud guṇopamāḥ cañcalāḥ",
  "S04bsa052_u:1771": "vañcayitvā janaṃ mūḍhaṃ śāṭī kṛtyeva bandhanam /",
  "S04bsa052_u:1772": "pratyayo netracapalaḥ kāmā vidyud guṇopamāḥ // Dhs_7.157 //",
  "S04bsa052_u:1773": "uparyupari kāmā yaiḥ sevyante kāmatṛṣṇayā /",
  "S04bsa052_u:1774": "te rāgavahninā dagdhā dāhād dāhamavāpnuyāt // Dhs_7.158 //",
  "S04bsa052_u:1775": "atimūḍhatamā hyete ye surāḥ kāmamohitāḥ /",
  "S04bsa052_u:1776": "athavā ye na gacchanti yatsukhāt sukhamuttamam // Dhs_7.159 //",
  "S04bsa052_u:1777": "nirvāṇagāmino nāsti vinā muktyā kutaḥ sukham? /",
  "S04bsa052_u:1778": "tasmāt kāmānna seveta kaṣṭaḥ kāmasamāgamaḥ // Dhs_7.160 //",
  "S04bsa052_u:1779": "indriyāṇi na tṛpyante viṣayai rāgasevinaḥ /",
  "S04bsa052_u:1780": "atṛptau ca kutaḥ śarma sarvathā sampraveśate // Dhs_7.161 //",
  "S04bsa052_u:1781": "tasyāgramubhayād vetti saṃsārād duḥkhasāgarāt /",
  "S04bsa052_u:1782": "kāmān tṛṣṇāviṣayagān parityajati pāpakān // Dhs_7.162 //",
  "S04bsa052_u:1783": "kāmodayavyayau samyagavadheyau",
  "S04bsa052_u:1784": "etāni girikūṭāni ramyāṇi vividhairdrumaiḥ /",
  "S04bsa052_u:1785": "dhyāyante tāni saṃśritya kāmānāmudayavyayau // Dhs_7.163 //",
  "S04bsa052_u:1786": "śīlena śraddhayā ca iṣṭasādhanaṃ karttavyam",
  "S04bsa052_u:1787": "na kāmabandhanestṛptāḥ kāmajaṃ nidhanaṃ hi tat /",
  "S04bsa052_u:1788": "na śīlaśraddhe yeneṣṭe labhyate 'śivakāraṇam /",
  "S04bsa052_u:1789": "kāmajaṃ nidhanaṃ hyetat saṃsārāṭavideśakam // Dhs_7.164 //",
  "S04bsa052_u:1790": "pāpāni parityajya sukhāvahaḥ śāntimārgaḥ sevanīyaḥ",
  "S04bsa052_u:1791": "yatra kāmavisaṃyuktaṃ bandhanaṃ vanamucyate /",
  "S04bsa052_u:1792": "yatra bhāsayate pāpād yatra śāntiḥ sukhāvahā /",
  "S04bsa052_u:1793": "tat kevalaṃ mahājñānaṃ kathyate nidhanaṃ dhanam // Dhs_7.165 //",
  "S04bsa052_u:1794": "kāmatṛṣṇābhyāṃ vimuktaḥ śivamāpnoti",
  "S04bsa052_u:1795": "ye prasaktā na kāmeṣu tṛṣṇayā na pralobhitāḥ /",
  "S04bsa052_u:1796": "te śivaṃ sthānamāpannā na kāmāgnipraveśakāḥ // Dhs_7.166 //",
  "S04bsa052_u:1797": "avitṛptāḥ narāḥ naśyantyeva",
  "S04bsa052_u:1798": "tṛptirnāsti sadā kāmairna kāmāḥ śāntaye smṛtāḥ /",
  "S04bsa052_u:1799": "tṛṣṇāsahāyasaṃyuktā jvalanti jvalanopamāḥ // Dhs_7.167 //",
  "S04bsa052_u:1800": "avitṛptā vinaśyanti narā devāstathoragāḥ /",
  "S04bsa052_u:1801": "te kevalaṃ praṇaṣṭā hi narakāgni pradarśakāḥ // Dhs_7.168 //",
  "S04bsa052_u:1802": "tṛṣṇāmohitasya mṛtyuradhipatiḥ",
  "S04bsa052_u:1803": "vitarkāpahatasyāsya viṣayairvañcitasya ca /",
  "S04bsa052_u:1804": "tṛṣṇayā mohitasyaiṣa mṛtyū rājā bhaviṣyati // Dhs_7.169 //",
  "S04bsa052_u:1805": "kāmāsaktāḥ pathyāpathyaṃ na vijānanti",
  "S04bsa052_u:1806": "saṃsaktakāmabhogeṣu pathyāpathyaṃ na vidyate /",
  "S04bsa052_u:1807": "janā vimohitāḥ sarvaiviṣayaiḥ kāmasaṃjñakaiḥ // Dhs_7.170 //",
  "S04bsa052_u:1808": "kāmavaśānugāḥ viṣayaireva badhyante",
  "S04bsa052_u:1809": "viṣayaireva kṛṣyante ye surā mūḍhacetasaḥ /",
  "S04bsa052_u:1810": "ye (tu) buddhaguṇairyuktā na te kāmavaśānugāḥ // Dhs_7.171 //",
  "S04bsa052_u:1811": "'dhīra' paribhāṣā",
  "S04bsa052_u:1812": "pratyutpanneṣu kāmeṣu sadoṣeṣu viśeṣataḥ /",
  "S04bsa052_u:1813": "yo na muhyati saukhyeṣu sa 'dhīra' iti kathyate // Dhs_7.172 //",
  "S04bsa052_u:1814": "kāmapatitānāṃ surāṇāṃ sthitimāha",
  "S04bsa052_u:1815": "svapnakāyavicitreṣu jvālāmālopameṣu ca /",
  "S04bsa052_u:1816": "gandharvapuratulyeṣu kāmeṣu patitāḥ surāḥ // Dhs_7.173 //",
  "S04bsa052_u:1817": "tṛṣṇājanakabhūteṣu vināśāntakareṣu ca /",
  "S04bsa052_u:1818": "kāntāreṣu viśāleṣu kāmeṣu patitāḥ surāḥ // Dhs_7.174 //",
  "S04bsa052_u:1819": "ittvareṣu trichidreṣu nadīvegopameṣu ca /",
  "S04bsa052_u:1820": "cañcaleṣvatidurgeṣu (kāmeṣu)",
  "S04bsa052_u:1821": "patitāḥ surāḥ // Dhs_7.175 //",
  "S04bsa052_u:1822": "pavanoddhṛtavegormijalacandre caleṣu ca /",
  "S04bsa052_u:1823": "atātacakralokeṣu kāmeṣu patitāḥ surāḥ // Dhs_7.176 //",
  "S04bsa052_u:1824": "samaṃ vidyullatācakramṛgatṛṣṇopameṣu ca /",
  "S04bsa052_u:1825": "phenavaccāpyasāreṣu kāmeṣu patitāḥ surāḥ // Dhs_7.177 //",
  "S04bsa052_u:1826": "kadalīgarbhatulyeṣu gajakarṇopameṣu ca /",
  "S04bsa052_u:1827": "nadītaraṅgavegeṣu kāmeṣu patitāḥ surāḥ // Dhs_7.178 //",
  "S04bsa052_u:1828": "kiṃpākaphalatulyeṣu vahnisannibhajātiṣu /",
  "S04bsa052_u:1829": "māyāraśminibheṣveṣu kāmeṣu patitāḥ surāḥ // Dhs_7.179 //",
  "S04bsa052_u:1830": "jñānāṅkuśena kāmo varjanīyaḥ",
  "S04bsa052_u:1831": "jñānāṅkuśena vāryante viṣayāstattvadarśibhiḥ /",
  "S04bsa052_u:1832": "ye 'muktāścapalāstīvrāḥ sarvānarthakarā matāḥ // Dhs_7.180 //",
  "S04bsa052_u:1833": "viṣayā eva narakapātahetavaḥ",
  "S04bsa052_u:1834": "viṣayāśā ca mūḍhānāṃ saṅkalpahṛtacetasām /",
  "S04bsa052_u:1835": "mṛtyupāśo 'yamabhyeti jīvitāśā(vi)",
  "S04bsa052_u:1836": "bandhakaḥ // Dhs_7.181 //",
  "S04bsa052_u:1837": "pacanti niraye kāmāḥ prāṇinaṃ laghucetasam /",
  "S04bsa052_u:1838": "na ca vindanti mūḍhā ye mohena parivañcitāḥ // Dhs_7.182 //",
  "S04bsa052_u:1839": "viṣayāścapalāḥ sarve gandharvanagaropamāḥ /",
  "S04bsa052_u:1840": "duḥkhasaṃvartakā hyete narakāḥ pañcahetavaḥ // Dhs_7.183 //",
  "S04bsa052_u:1841": "saṅkalpajo rāgaḥ narakaṃ pātayati",
  "S04bsa052_u:1842": "saṅkalpājjāyate rāgaḥ rāgāt krodhaḥ pravartate /",
  "S04bsa052_u:1843": "krodhābhibhūtaḥ puruṣo narakānupasevate // Dhs_7.184 //",
  "S04bsa052_u:1844": "kāmaparityāgapūrvakaṃ nirvāṇaprāptaye yateta",
  "S04bsa052_u:1845": "tasmāt kāmaṃ parityajya krodhaṃ nirvāsya paṇḍitaḥ /",
  "S04bsa052_u:1846": "mohaṃ cāpi parityajya nirvāṇābhimukho bhavet // Dhs_7.185 //",
  "S04bsa052_u:1847": "nirvāṇapathikānāṃ kṛte śatruvadeva kāmaḥ parivarjanīyaḥ",
  "S04bsa052_u:1848": "śatruvad viṣayā jñeyā nirvāṇaṃ caiva mitravat /",
  "S04bsa052_u:1849": "pumān viśrāntaviṣayo nirvāṇamadhigacchati // Dhs_7.186 //",
  "S04bsa052_u:1850": "kāmamalairalipta eva vimalaprakāśamāpnoti",
  "S04bsa052_u:1851": "alolupaḥ kāmamalairaliptaḥ prahīṇadoṣo hatavāṇatṛṣṇaḥ /",
  "S04bsa052_u:1852": "saṃkṣīṇadoṣo vimalaprakāśaḥ prayāti śāntiṃ svaphalopabhogī // Dhs_7.187 //",
  "S04bsa052_u:1853": "sukhārthī kāmaṃ parityajyaiva śāntimadhigacchati",
  "S04bsa052_u:1854": "yaḥ kāmapaṅkoddhṛtavānadoṣaḥ",
  "S04bsa052_u:1855": "sarveṣu sattveṣu sadā sukhārthī /",
  "S04bsa052_u:1856": "sa nirmalo 'śāntamanovimuktaḥ",
  "S04bsa052_u:1857": "prāpnoti nirvāṇasukhaṃ prasahya // Dhs_7.188 //",
  "S04bsa052_u:1858": "iti kāmajugupsāvargaḥ saptamaḥ /",
  "S04bsa052_u:1859": "(8) tṛṣṇāvargaḥ",
  "S04bsa052_u:1860": "tṛṣṇāgnireva narakabhūtaḥ",
  "S04bsa052_u:1861": "bhavotārāya tṛṣṇāgnirjvalanaḥ śīta ucyate /",
  "S04bsa052_u:1862": "narake nārake yo 'gnistṛṣṇāgnistriṣu dhātuṣu // Dhs_8.1 //",
  "S04bsa052_u:1863": "kalpabhūto hyayaṃ vahniḥ yo 'yaṃ narakasambhavaḥ /",
  "S04bsa052_u:1864": "bahujvālākulo vahniḥ tṛṣṇāhetusamudbhavaḥ // Dhs_8.2 //",
  "S04bsa052_u:1865": "karmakṣayād vimucyante narakāt pāpakāriṇaḥ /",
  "S04bsa052_u:1866": "triṣu dhātuṣu dahyante narāstṛṣṇāvaśānugāḥ // Dhs_8.3 //",
  "S04bsa052_u:1867": "anādimati saṃsāre tṛṣṇāgniratibandhakaḥ /",
  "S04bsa052_u:1868": "tṛṣṇāgnirnarakaṃ tasmānnāgnirnarakasambhavaḥ // Dhs_8.4 //",
  "S04bsa052_u:1869": "tṛṣṇāgniḥ śarīraṃ manaśca dahati",
  "S04bsa052_u:1870": "gātradāhaṃ paraṃ kuryānnārakeyo hutāśanaḥ /",
  "S04bsa052_u:1871": "śārīraṃ mānasaṃ dāhaṃ tṛṣṇāgniḥ kurute nṛṇām // Dhs_8.5 //",
  "S04bsa052_u:1872": "tṛṣṇāgniḥ sāmānyāgninā viśiṣyate",
  "S04bsa052_u:1873": "tasmād viśiṣyate vahniḥ tṛṣṇāhetusamudbhavaḥ /",
  "S04bsa052_u:1874": "nārakeyo 'samaścaiva tṛṣṇāgnirnitarāṃ smṛtaḥ // Dhs_8.6 //",
  "S04bsa052_u:1875": "ayamagniḥ trikālasambhavaḥ",
  "S04bsa052_u:1876": "tristhānagaḥ trihetuśca trikarmaparidīpakaḥ /",
  "S04bsa052_u:1877": "trikālasambhavo jñeyastṛṣṇāgniparakastathā // Dhs_8.7 //",
  "S04bsa052_u:1878": "tṛṣṇāgniḥ sadaiva sarvatra dāhakaḥ",
  "S04bsa052_u:1879": "rāgāgnirdahyate svarge dveṣāgnistiryage tathā /",
  "S04bsa052_u:1880": "mohāgnirdahyate pāpe tṛṣṇāgniḥ sarvadā sthitaḥ // Dhs_8.8 //",
  "S04bsa052_u:1881": "tṛṣṇāgneḥ svarūpanirūpaṇam",
  "S04bsa052_u:1882": "mānerṣyādhūmaviśikhaḥ saṅkalpe dhanasambhavaḥ /",
  "S04bsa052_u:1883": "lobhāgnirdahate lokaṃ nāgniḥ kāmasamudbhavaḥ // Dhs_8.9 //",
  "S04bsa052_u:1884": "tṛṣṇāgnirviṣayasevanenaiva vardhate",
  "S04bsa052_u:1885": "lobhāśīviṣadaṣṭā ye teṣāṃ śarma na vidyate /",
  "S04bsa052_u:1886": "sevito bhāvito lobho bhūya evābhivardhate // Dhs_8.10 //",
  "S04bsa052_u:1887": "lobhasamo ripurbhuvi nāsti",
  "S04bsa052_u:1888": "yathā yathendhanaṃ prāpyānalo vardhatyanekaśaḥ /",
  "S04bsa052_u:1889": "śakyaḥ pālayituṃ(vahni)",
  "S04bsa052_u:1890": "rlobhavahnirna(śakyate) // Dhs_8.11 //",
  "S04bsa052_u:1891": "cakravad bhramate loko lobhena parivañcitaḥ /",
  "S04bsa052_u:1892": "anādinidhane loke nāsti lobhasamo ripuḥ // Dhs_8.12 //",
  "S04bsa052_u:1893": "viśanti sāgarajale lobhena parivañcitāḥ /",
  "S04bsa052_u:1894": "śastrasaṅghātagahanaṃ yuddhaṃ saṃpraviśanti ca // Dhs_8.13 //",
  "S04bsa052_u:1895": "lobhahetorhi bhūpālā nāśayanti parasparam /",
  "S04bsa052_u:1896": "śastrāsibhairavaprotā yuddhayante dhanatṛṣṇayā // Dhs_8.14 //",
  "S04bsa052_u:1897": "tṛṣṇāviṣavinirmuktā lobhāṅgāravivarjitā /",
  "S04bsa052_u:1898": "samaloṣṭakāñcanā ye nirvāṇasyāntike hi te // Dhs_8.15 //",
  "S04bsa052_u:1899": "lobhāgniḥ sarvāpekṣayā viṣamaḥ",
  "S04bsa052_u:1900": "atīvānupapannasya dhanalobhena dahyate /",
  "S04bsa052_u:1901": "na vahnirviṣamastatra lobhāgniryatra vartate // Dhs_8.16 //",
  "S04bsa052_u:1902": "lobhaśāntiṃ vinā nirvāṇakathā vṛthā",
  "S04bsa052_u:1903": "lobhādhāraprayatnena hanyāt tān rabhasā budhaḥ /",
  "S04bsa052_u:1904": "anirvāpitalobhasya nirvāṇaṃ dūrataḥ sthitam // Dhs_8.17 //",
  "S04bsa052_u:1905": "bhavasukhaparityāgī bhavajaṃ duḥkhaṃ nāpnoti",
  "S04bsa052_u:1906": "bhavābhilāṣiṇīṃ nāndīṃ nābhinandanti ye narāḥ /",
  "S04bsa052_u:1907": "na teṣāṃ bhavajaṃ duḥkhaṃ svapne samupavidyate // Dhs_8.18 //",
  "S04bsa052_u:1908": "tṛṣṇābaddhān janān mṛtyuḥ śambūka iva karṣati",
  "S04bsa052_u:1909": "matsyān yathā jālabaddhān śambūkaḥ parikarṣati /",
  "S04bsa052_u:1910": "tṛṣṇābaddhāṃstathā sattvānmṛtyuḥ samupakarṣati // Dhs_8.19 //",
  "S04bsa052_u:1911": "tṛṣṇāviṣaṃ kutrāpi na muñcati",
  "S04bsa052_u:1912": "saviṣaiḥ sāyakairviddho mṛgo yatra (pra)dhāvati /",
  "S04bsa052_u:1913": "tatra tatra viṣaṃ yāti tathā tṛṣṇāviṣaṃ nṛṇām // Dhs_8.20 //",
  "S04bsa052_u:1914": "pravāhapravahannadyā gatirgatya'nudhāvinī /",
  "S04bsa052_u:1915": "yathā nirdahate bālān śuṣkendhanamivānalaḥ // Dhs_8.21 //",
  "S04bsa052_u:1916": "āpātaramyā(viṣayā)",
  "S04bsa052_u:1917": "vipākajvalanopamāḥ /",
  "S04bsa052_u:1918": "tasmāt tṛṣṇā vimoktavyā yadi saukhyaṃ hi rocate // Dhs_8.22 //",
  "S04bsa052_u:1919": "yathā hi vaḍiśagrastā mīnā mṛtyuvaśānugāḥ /",
  "S04bsa052_u:1920": "tathā prataptā viṣayān paridhāvanti duḥkhitāḥ // Dhs_8.23 //",
  "S04bsa052_u:1921": "tṛṣṇāgniḥ narakādapi mahān",
  "S04bsa052_u:1922": "narakaṃ nārakeyaṃ ca tṛṣṇānihitaṃ mahat /",
  "S04bsa052_u:1923": "patanti nidhanā martyāḥ paradāropajīvinaḥ // Dhs_8.24 //",
  "S04bsa052_u:1924": "tṛṣṇāprerito munirapi duḥkhamanubhavati",
  "S04bsa052_u:1925": "na ceṣṭitamanopāpatṛṣṇayā prerito muniḥ /",
  "S04bsa052_u:1926": "ṣaḍindriyasamudbhūto viṣayendhanadāhakaḥ // Dhs_8.25 //",
  "S04bsa052_u:1927": "devānapi tṛṣṇāgnirdahatyeva",
  "S04bsa052_u:1928": "tṛṣṇāgnirdahate devaṃ kāyāgnirna kathañcana /",
  "S04bsa052_u:1929": "sukhāvṛtāḥ sukharatāḥ sukhe(na)",
  "S04bsa052_u:1930": "parivañcitāḥ // Dhs_8.26 //",
  "S04bsa052_u:1931": "tṛṣṇāparivañcitaḥ patanamapi nāvagacchati",
  "S04bsa052_u:1932": "patanaṃ nāvagacchanti tṛṣṇayā parivañcitāḥ /",
  "S04bsa052_u:1933": "jvālāmālākulaḥ sarvaḥ saṃsārastṛṣṇayāvṛtaḥ // Dhs_8.27 //",
  "S04bsa052_u:1934": "tṛṣṇāgninā vaśībhūtā janā gacchanti durgatim /",
  "S04bsa052_u:1935": "tṛṣṇāgnibhiḥ parivṛtaḥ suralokaḥ samantataḥ // Dhs_8.28 //",
  "S04bsa052_u:1936": "tṛṣṇāgniḥ sadaiva vardhate",
  "S04bsa052_u:1937": "dahyate vivaśo raktaḥ kāmabhogavaśīkṛtaḥ /",
  "S04bsa052_u:1938": "yathā yathendhanaṃ prāpya jvalanaṃ saṃpravardhate // Dhs_8.29 //",
  "S04bsa052_u:1939": "tathā tathā sukhaṃ prāpya tṛṣṇāgnirvardhate nṛṇām /",
  "S04bsa052_u:1940": "parivartayate puṃsaḥ kāṣṭhāgnirdāhadīpakaḥ // Dhs_8.30 //",
  "S04bsa052_u:1941": "tṛṣṇāgnirdahate lokaṃ parihātuṃ na śakyate /",
  "S04bsa052_u:1942": "ye viśālāṃ nadīṃ tīrṇā saṅkalpakṛtabhairavīm // Dhs_8.31 //",
  "S04bsa052_u:1943": "tṛṣṇāpāśaśūnyaḥ paramāṃ śāntimāpnoti",
  "S04bsa052_u:1944": "te gatāḥ paramāṃ śāntiṃ yān hi tṛṣṇā na bādhate /",
  "S04bsa052_u:1945": "tṛṣṇāpāśavimuktā ye saṅgadoṣavivarjitāḥ // Dhs_8.32 //",
  "S04bsa052_u:1946": "nirmuktapāpakalmāṣā vītaśokā hi te budhāḥ /",
  "S04bsa052_u:1947": "kalpakoṭisahasrāṇi tṛṣṇayā vañcitā narāḥ // Dhs_8.33 //",
  "S04bsa052_u:1948": "tṛṣṇayā vañcito lokastṛṣṇāmevopāste",
  "S04bsa052_u:1949": "(na)te tyajanti(viṣayān)",
  "S04bsa052_u:1950": "māyāmohavaśaṃgatāḥ /",
  "S04bsa052_u:1951": "tṛṣṇayā vañcito lokastṛṣṇāmevopasevate // Dhs_8.34 //",
  "S04bsa052_u:1952": "lavaṇodaṃ tṛṣātoyaṃ yathā pibati nārikaḥ /",
  "S04bsa052_u:1953": "na tena (tuṣyati)",
  "S04bsa052_u:1954": "janturmuhuśca pariśuṣyati // Dhs_8.35 //",
  "S04bsa052_u:1955": "duḥkhakarīṃ tṛṣṇāṃ na seveta",
  "S04bsa052_u:1956": "viṣayeṣveva tṛṣṇārtaśceṣṭate puruṣo 'dhamaḥ /",
  "S04bsa052_u:1957": "tasmāt tṛṣṇāṃ na seveta sā hi tṛṣṇā durāsadā // Dhs_8.36 //",
  "S04bsa052_u:1958": "tṛṣṇāvaśo naiva pramucyate",
  "S04bsa052_u:1959": "tṛṣṇāvaśo hi puruṣaḥ saṃsārānnaiva mucyate /",
  "S04bsa052_u:1960": "anuttamāni saukhyāni bhuktvā deveṣu jantavaḥ // Dhs_8.37 //",
  "S04bsa052_u:1961": "tṛṣṇāpāśavikṛṣṭāḥ narakaṃ patanti",
  "S04bsa052_u:1962": "tṛṣṇāpāśavikṛṣṭāste patanti narakaṃ punaḥ /",
  "S04bsa052_u:1963": "asvatantrādikalyāṇaṃ nityaduḥkhamayaṃ kaṭu // Dhs_8.38 //",
  "S04bsa052_u:1964": "tṛṣṇayā kadāpi tuṣṭirna bhavati",
  "S04bsa052_u:1965": "tṛṣṇāyāḥ sevanānmuktaḥ sanmārgamadhigacchati /",
  "S04bsa052_u:1966": "satṛṣṇasya kutastuṣṭirviṣayeṣu bhaviṣyati // Dhs_8.39 //",
  "S04bsa052_u:1967": "sā tṛptiryā vitṛṣṇasya vītaśokasya dehinaḥ /",
  "S04bsa052_u:1968": "evaṃ vitarkavihitāḥ pramādena ca vañcitāḥ // Dhs_8.40 //",
  "S04bsa052_u:1969": "tṛṣṇayā devānapi narakaṃ yānti",
  "S04bsa052_u:1970": "tṛṣṇayāḥ toṣitā devāḥ patanti narakaṃ punaḥ /",
  "S04bsa052_u:1971": "viḍambaneyaṃ paramā yatsurā narakaṃ gatāḥ // Dhs_8.41 //",
  "S04bsa052_u:1972": "krīḍakāḥ paramā bhūtvā kāmasya vaśamāgatāḥ /",
  "S04bsa052_u:1973": "na codvijanti saṃsārān prāṇinaścittamohitāḥ // Dhs_8.42 //",
  "S04bsa052_u:1974": "tṛṣṇayā duḥkhataraṃ padamāpnoti",
  "S04bsa052_u:1975": "duḥkhād duḥkhataraṃ yānti tṛṣṇayā parivañcitāḥ /",
  "S04bsa052_u:1976": "yathā yathā sukhasyāptirvardhate jālinī tathā // Dhs_8.43 //",
  "S04bsa052_u:1977": "jālinīvahnidagdhasya narakānupakarṣati /",
  "S04bsa052_u:1978": "satṛṣṇasya vitarkā ye teṣāṃ saṃkhyā na vidyate // Dhs_8.44 //",
  "S04bsa052_u:1979": "viṣayagāminaḥ tṛṣṇayā mṛtyumukhameva praviśanti",
  "S04bsa052_u:1980": "avitarkavitarkantu mṛtyurājo vikarṣati /",
  "S04bsa052_u:1981": "vitarkakāmavaśagāstṛṣṇāviṣayagāminaḥ // Dhs_8.45 //",
  "S04bsa052_u:1982": "kāmāsvādapramattāḥ viṣayiṇo duḥkhinastiṣṭhanti",
  "S04bsa052_u:1983": "sukhasya bhoginaṃ dṛṣṭvā na vidvadbhistatheṣyate /",
  "S04bsa052_u:1984": "kāmāsvādapramattānāṃ prāṇināṃ viṣayārthinām // Dhs_8.46 //",
  "S04bsa052_u:1985": "dehinaḥ tṛṣṇayā dahayante",
  "S04bsa052_u:1986": "jālinī bādhate nityaṃ yathā badhnanti dehinaḥ /",
  "S04bsa052_u:1987": "pañcālambanametattu tṛṣṇayā naiva dahayate // Dhs_8.47 //",
  "S04bsa052_u:1988": "tṛṣṇāvimuktā vimalā bhavanti",
  "S04bsa052_u:1989": "tṛṣṇāvimuktavimalā na pāpapuragāminaḥ /",
  "S04bsa052_u:1990": "saṅkalpadoṣā kuṭilā tridoṣarajasodbhavāḥ // Dhs_8.48 //",
  "S04bsa052_u:1991": "tṛṣṇayā saṃsārasāgare parivarte patanti janāḥ",
  "S04bsa052_u:1992": "pramādajalagambhīrāḥ strīrāgakṛtasevanāḥ /",
  "S04bsa052_u:1993": "gītatūryasvarāḥ śīghraṃ surāpānācca cañcalāḥ // Dhs_8.49 //",
  "S04bsa052_u:1994": "sañchannaviṣayā sarve manaḥ kṣiptataraṅgiṇaḥ /",
  "S04bsa052_u:1995": "tṛṣṇānadīṣu viṣame vahanti na ca gocare // Dhs_8.50 //",
  "S04bsa052_u:1996": "gāhante te ca sammūḍhāḥ surā rāgeṇa vañcitāḥ /",
  "S04bsa052_u:1997": "tridoṣakāṣṭhasaṃbhūtāḥ pramādānilavegataḥ // Dhs_8.51 //",
  "S04bsa052_u:1998": "tṛṣṇānalaḥ suragaṇān dahate na ca te viduḥ /",
  "S04bsa052_u:1999": "na kṣaṇo nāpi hi lavo na muhūrta kathañcana // Dhs_8.52 //",
  "S04bsa052_u:2000": "yā na tṛṣṇāvaśagataiḥ suraiḥ samupabhujyate /",
  "S04bsa052_u:2001": "tṛṣṇābhūmiriyaṃ kāṣṭhā vitarkajalasambhṛtā // Dhs_8.53 //",
  "S04bsa052_u:2002": "tṛṣṇāsarpadagdhaḥ kālavaśīkṛto bhavati",
  "S04bsa052_u:2003": "yasmin krīḍanti vivaśāḥ devāḥ kāmavaśānugāḥ /",
  "S04bsa052_u:2004": "cittādinā pracaṇḍena tṛṣṇāviṣavisarpiṇā // Dhs_8.54 //",
  "S04bsa052_u:2005": "daṣṭānupañcaśīrṣeṇa kiṃ vṛthā vilapasyatha /",
  "S04bsa052_u:2006": "tṛṣṇānadī viśāleyaṃ pañcatīrthasamudbhavā // Dhs_8.55 //",
  "S04bsa052_u:2007": "tṛṣṇāmohendrajālena viprakīrṇena sarvadā /",
  "S04bsa052_u:2008": "tathā prapañcitā devā yathā na śubhabhāginaḥ // Dhs_8.56 //",
  "S04bsa052_u:2009": "tṛṣṇāviṣayaghṛtasikto vardhata eva",
  "S04bsa052_u:2010": "nendriyāṇi sadā kāmaistṛpyanti hi kathañcana /",
  "S04bsa052_u:2011": "saṃvardhate tathā tṛṣṇā ghṛtasikto yathānalaḥ // Dhs_8.57 //",
  "S04bsa052_u:2012": "tṛṣṇayā vividhāsu yoniṣu janāḥ bhramanti",
  "S04bsa052_u:2013": "nānāvidhaiḥ sukhaireṣā jālinī lokanāśinī /",
  "S04bsa052_u:2014": "narakapretatiryakṣu bhrāmayantī narān sadā // Dhs_8.58 //",
  "S04bsa052_u:2015": "vītatṛṣṇaḥ nirmuktabandhanaḥ paramāṃ gatimāpnoti",
  "S04bsa052_u:2016": "mṛtyūpapattidolāyāṃ śliṣyante bāliśāḥ janāḥ /",
  "S04bsa052_u:2017": "suśīlāvītatṛṣṇāśca gatāste paramāṃ gatim // Dhs_8.59 //",
  "S04bsa052_u:2018": "nirmuktabandhanā dhīrā gataśokā gatavyathāḥ /",
  "S04bsa052_u:2019": "sukhaṃ prāpnuvanti nityaṃ ye na tṛṣṇāvaśānugāḥ /",
  "S04bsa052_u:2020": "janmaduḥkhamayaiḥ pāśairna te vidhyanti sūrayaḥ // Dhs_8.60 //",
  "S04bsa052_u:2021": "tṛṣṇāvisṛṣṭiḥ jñānāya pravartayati",
  "S04bsa052_u:2022": "yeṣāṃ sarvāsvavasthāsu jñāneṣu vihitaṃ manaḥ /",
  "S04bsa052_u:2023": "animitte mano yeṣāṃ visṛṣṭā ye ca tṛṣṇayā /",
  "S04bsa052_u:2024": "te vītamalakāntārāḥ pāraṃ prāptāḥ sukhodayam // Dhs_8.61 //",
  "S04bsa052_u:2025": "tṛṣṇāmohapramattāḥ bhave bhave bhramanti",
  "S04bsa052_u:2026": "tṛṣṇāmohapramattā ye ratisaukhyāstathaiva ca /",
  "S04bsa052_u:2027": "mohitāste devagaṇā bhramiṣyanti bhave bhave // Dhs_8.62 //",
  "S04bsa052_u:2028": "aharniśaṃ tṛṣṇā tāpayati",
  "S04bsa052_u:2029": "kuṭṭanavyavahārā ye paricittāpahāriṇaḥ /",
  "S04bsa052_u:2030": "avidyābahulā ye vā nityaṃ dāhābhikāṅkṣiṇaḥ /",
  "S04bsa052_u:2031": "na rātrau na divā teṣāṃ hṛdayaṃ suprasīdati // Dhs_8.63 //",
  "S04bsa052_u:2032": "lobhābhibhūtāḥ tuṣāgnikalpā bhavanti",
  "S04bsa052_u:2033": "lobhābhibhūtamanasāṃ parivittābhikāṅkṣiṇām /",
  "S04bsa052_u:2034": "teṣāṃ tuṣāgnikalpānāṃ viśvasenna svabhāvataḥ // Dhs_8.64 //",
  "S04bsa052_u:2035": "viṣayendhana sarpād bhayamevocitam",
  "S04bsa052_u:2036": "bibheti hi naraḥ sarvaḥ sarpādiva viṣendhanāt /",
  "S04bsa052_u:2037": "lobhena viṣayeṇaivābhibhūtāste narā bhṛśam // Dhs_8.65 //",
  "S04bsa052_u:2038": "tṛṣṇāvaśagāḥ vividhāṃ yoniṃ labhante",
  "S04bsa052_u:2039": "te mṛtā narakaṃ yānti pretayoniṃ tathaiva ca /",
  "S04bsa052_u:2040": "tasmādapi vinirmuktā narakād vahnisammukhāt // Dhs_8.66 //",
  "S04bsa052_u:2041": "ākāṅkṣiṇaḥ nityaṃ duḥkhabhāgino bhavanti",
  "S04bsa052_u:2042": "pañcajanmaśatānyete bhavanti parikāṅkṣiṇaḥ /",
  "S04bsa052_u:2043": "vivarṇā dīnavadanā nityaṃ duḥkhasya bhāginaḥ /",
  "S04bsa052_u:2044": "bhavanti manujāḥ sarve lobhopahatacetasaḥ // Dhs_8.67 //",
  "S04bsa052_u:2045": "vivekasampannāḥ paramāṃ gatiṃ labhante",
  "S04bsa052_u:2046": "prahīṇalobhā ye santi nityaṃ jñānābhikāṅkṣiṇaḥ /",
  "S04bsa052_u:2047": "buddhimantaḥ sadā santaḥ te gatāḥ paramāṃ gatim /",
  "S04bsa052_u:2048": "nirvāṇahṛdayā vītalobhamohāḥ sadā narāḥ // Dhs_8.68 //",
  "S04bsa052_u:2049": "lobhākṛṣṭasya vinipātaḥ",
  "S04bsa052_u:2050": "lobhāśīviṣadaṣṭasya vinipāto dhruvaṃ sthitaḥ /",
  "S04bsa052_u:2051": "kriyamāṇo dhruvaṃ loko vardhate sa muhurmuhuḥ // Dhs_8.69 //",
  "S04bsa052_u:2052": "śuṣkendhanaṃ samādāya yathā vahniḥ pravardhate /",
  "S04bsa052_u:2053": "dhanatṛṣṇāratāḥ sattvāḥ dhanopārjanatatparāḥ // Dhs_8.70 //",
  "S04bsa052_u:2054": "mṛtyukāle samutpanne tyajanti vivaśā dhanam /",
  "S04bsa052_u:2055": "yacca tatsambhavaṃ yogāt tat sarva na vinaśyati // Dhs_8.71 //",
  "S04bsa052_u:2056": "lobhātmā ghoraṃ narakaṃ yāti",
  "S04bsa052_u:2057": "tena vittena lobhātmā nīyate narakaṃ bhṛśam /",
  "S04bsa052_u:2058": "anyaistadbhujyate vittaṃ sa tu pāpena lipyate // Dhs_8.72 //",
  "S04bsa052_u:2059": "prayānti narakaṃ ghoraṃ paścāttāpena dahyate /",
  "S04bsa052_u:2060": "anartho hyartharūpeṇa sukharūpeṇa vā sukham // Dhs_8.73 //",
  "S04bsa052_u:2061": "lobhatyāgaṃ prājñaḥ kuryāt",
  "S04bsa052_u:2062": "amitraṃ mitrarūpeṇa lobho 'yaṃ hṛdi vartate /",
  "S04bsa052_u:2063": "na lobhaṃ saṃśrayet prājño lobhāgnirdahyate sadā // Dhs_8.74 //",
  "S04bsa052_u:2064": "lobhadagdhāḥ narakagāmino bhavanti",
  "S04bsa052_u:2065": "tena dagdhā bhṛśaṃ sattvāḥ paścānnarakagāminaḥ /",
  "S04bsa052_u:2066": "lokasādhāraṇā hyete vibhavāḥ sukhavarjitāḥ // Dhs_8.75 //",
  "S04bsa052_u:2067": "tṛṣṇābhayavimuktireva śreyaskarī",
  "S04bsa052_u:2068": "teṣāmarthe kathaṃ pāpa kriyate mandabuddhibhiḥ /",
  "S04bsa052_u:2069": "tṛṣṇābhayavimuktasya nirāśasya hi sarvataḥ // Dhs_8.76 //",
  "S04bsa052_u:2070": "vītakāṅkṣasya dhīrasya nityaṃ padamavasthitam /",
  "S04bsa052_u:2071": "sampattau dhābate loko vipattau nāvabudhyate // Dhs_8.77 //",
  "S04bsa052_u:2072": "sampattiḥ kṣayāntā",
  "S04bsa052_u:2073": "vipadantā hi sampattiḥ kṣayāntaṃ divasaṃ yathā /",
  "S04bsa052_u:2074": "yathā tiṣṭhati sampattiḥ vipattiḥ pāpikā tathā // Dhs_8.78 //",
  "S04bsa052_u:2075": "kāmabhogairdevā api narakaṃ yānti",
  "S04bsa052_u:2076": "avitṛptasya kāmebhyastṛṣṇayā paridahyate /",
  "S04bsa052_u:2077": "yasyeṣṭāḥ sampado nityaṃ sukhaṃ cābhimataṃ sadā // Dhs_8.79 //",
  "S04bsa052_u:2078": "jani nāśayate tāsāṃ tṛṣṇā naṣṭā sukhāvahā /",
  "S04bsa052_u:2079": "te devā narakaṃ yānti kāmabhogaistathārpitāḥ // Dhs_8.80 //",
  "S04bsa052_u:2080": "analāceṣṭitaṃ sarva tad vadanti tathāgatāḥ /",
  "S04bsa052_u:2081": "manuṣyā yacca narakaṃ prayā(nti)",
  "S04bsa052_u:2082": "śataśastathā // Dhs_8.81 //",
  "S04bsa052_u:2083": "vimugdhāḥ yati jīvanaṃ nāvagacchanti",
  "S04bsa052_u:2084": "ceṣṭitaṃ tad viśālāyāḥ yoṣikāyā vidurbudhāḥ /",
  "S04bsa052_u:2085": "vimohitā na vindanti tvaritaṃ svalpajīvitam // Dhs_8.82 //",
  "S04bsa052_u:2086": "tṛṣṇayā sukṛtāni vinaśyanti",
  "S04bsa052_u:2087": "sukṛtāni ca naśyanti tṛṣṇā naiva vinaśyati /",
  "S04bsa052_u:2088": "bhave bhave gatā satvāḥ na vindanti śubhāśubham // Dhs_8.83 //",
  "S04bsa052_u:2089": "śubhasya phalameveṣṭaṃ yat surāḥ paribhuñjate /",
  "S04bsa052_u:2090": "aśubhasya tathā dṛṣṭamasukhaṃ vinipātajam // Dhs_8.84 //",
  "S04bsa052_u:2091": "śubhāśubhaprahīṇā eva jarāmaraṇarahitā bhavanti",
  "S04bsa052_u:2092": "śubhāśubhaprahīṇā ye saṅgadoṣavivarjitāḥ /",
  "S04bsa052_u:2093": "te gatāḥ paramaṃ sthānaṃ jarāmaraṇavarjitam // Dhs_8.85 //",
  "S04bsa052_u:2094": "tṛṣṇānadīparikṣiptaḥ janaḥ kimapi nāvagacchati",
  "S04bsa052_u:2095": "pañcāraṃ bhavacakraṃ tat tṛṣṇānābhipuraḥsaram /",
  "S04bsa052_u:2096": "nadīrāgaparikṣiptaṃ na ca loko 'vabudhyate // Dhs_8.86 //",
  "S04bsa052_u:2097": "doṣāvartatarā jñeyā saṅkalpamakarākulāḥ /",
  "S04bsa052_u:2098": "tṛṣṇānadī viśāleyaṃ na ca loko 'vabudhyate // Dhs_8.87 //",
  "S04bsa052_u:2099": "tṛṣṇā triṣu kāleṣu vañcikā",
  "S04bsa052_u:2100": "trikāle vañcanī tṛṣṇā nityamajñānakāriṇī /",
  "S04bsa052_u:2101": "na tasyāṃ viśvased dhīmān saṃsārabandhanā hi sā // Dhs_8.88 //",
  "S04bsa052_u:2102": "tṛṣṇā lokabandhanabhūtā",
  "S04bsa052_u:2103": "mitravad dṛśyate kāle śatruvacca nikṛntati /",
  "S04bsa052_u:2104": "na tasyāṃ viśvaset prājñaḥ sā hi lokasya bandhanam // Dhs_8.89 //",
  "S04bsa052_u:2105": "śakyaṃ hi bandhanaṃ chettumāyasaṃ dāruvattathā /",
  "S04bsa052_u:2106": "na tṛṣṇābandhanaṃ chettuṃ nityaṃ kāmagaveṣibhiḥ // Dhs_8.90 //",
  "S04bsa052_u:2107": "yasyeṣṭo bandhabhedo 'yaṃ yasyeṣṭaṃ sukhamavyayam /",
  "S04bsa052_u:2108": "sa tṛṣṇayā vimuktaḥ (syāt)",
  "S04bsa052_u:2109": "prajñāśo (dhanakṛd) bhavet // Dhs_8.91 //",
  "S04bsa052_u:2110": "jñānena tṛṣṇāvṛkṣasya chedanaṃ karttavyam",
  "S04bsa052_u:2111": "jñānālokaḥ sukhāloko duḥkhaṃ tṛṣṇātamaḥsmṛtam /",
  "S04bsa052_u:2112": "tasmādālokamāsthāya tamo nudati paṇḍitaḥ // Dhs_8.92 //",
  "S04bsa052_u:2113": "jñānakhaḍgena tīkṣṇena tṛṣṇāvṛkṣaṃ nikṛntati /",
  "S04bsa052_u:2114": "nikṛttavṛkṣaḥ (sa)",
  "S04bsa052_u:2115": "naraḥ sukhaṃ prāpnotyanuttamam // Dhs_8.93 //",
  "S04bsa052_u:2116": "doṣeṇa bahulā hyeṣā nadī prasravaṇākulā /",
  "S04bsa052_u:2117": "doṣā netānahitvā (na)",
  "S04bsa052_u:2118": "bhavānmuñcati paṇḍitaḥ // Dhs_8.94 //",
  "S04bsa052_u:2119": "prajñānāvamāśritya tṛṣṇānadyāḥ pāraṃ gacchati",
  "S04bsa052_u:2120": "tṛṣṇānadīṃ tripathagāṃ pramādāvartadustarām /",
  "S04bsa052_u:2121": "prajñānāvaṃ samāśritya pāraṃ gacchantyanāmayam // Dhs_8.95 //",
  "S04bsa052_u:2122": "mahecchatāmahacchatraṃ yena cāyānti bāliśāḥ /",
  "S04bsa052_u:2123": "tasmānmahecchatā badhyā tvayeyaṃ jñānacakṣuṣā // Dhs_8.96 //",
  "S04bsa052_u:2124": "mahecchaiva hṛdayavraṇabhūtā",
  "S04bsa052_u:2125": "mahecchatāvraṇastīvro hṛdaye yasya jāyate /",
  "S04bsa052_u:2126": "na rātrau na divā tasya sukhaṃ bhavati lobhinaḥ // Dhs_8.97 //",
  "S04bsa052_u:2127": "saṅkalpe tu na sambhūtaḥ tṛṣṇāvāyusamīritaḥ /",
  "S04bsa052_u:2128": "mahecchatāmayo vahnirdahate hṛdayaṃ nṛṇām // Dhs_8.98 //",
  "S04bsa052_u:2129": "lobhenātmano 'hitaṃ kurvanti janāḥ",
  "S04bsa052_u:2130": "lobhenāveṣṭitamanāḥ puruṣo laghucetasā /",
  "S04bsa052_u:2131": "jīvitānyapi sārāṇi jahāti dhanatṛṣṇayā // Dhs_8.99 //",
  "S04bsa052_u:2132": "pāpāni hi ca karmāṇi kurvanti puruṣāḥ kṣitau /",
  "S04bsa052_u:2133": "dhanalābhena tat sarva pravadanti manīṣiṇaḥ // Dhs_8.100 //",
  "S04bsa052_u:2134": "ye sāhasaṃ na kurvanti viśanti jvalanaṃ ca yat /",
  "S04bsa052_u:2135": "tat sarva lobhadoṣeṇa kurvantyahitamātmanaḥ // Dhs_8.101 //",
  "S04bsa052_u:2136": "śastrānilāni duḥkhāni vividhāni ca (sarvataḥ) /",
  "S04bsa052_u:2137": "viśanti (vai)",
  "S04bsa052_u:2138": "narā mūḍhā lobhastatra hi kāraṇam // Dhs_8.102 //",
  "S04bsa052_u:2139": "hṛdayastho manovahnirnityaṃ bahvicchatāṃ nṛṇām /",
  "S04bsa052_u:2140": "alpecchatayā (hi)",
  "S04bsa052_u:2141": "hṛcchāntirbhavatilābhinaḥ // Dhs_8.103 //",
  "S04bsa052_u:2142": "yathāgnirindhanenaiva praśāntimadhigacchati /",
  "S04bsa052_u:2143": "tathā vahvicchatāṃ nṛṇāṃ dhanairvṛddhiḥ prajāyate // Dhs_8.104 //",
  "S04bsa052_u:2144": "alpecchataiva sukham",
  "S04bsa052_u:2145": "bhūpālā (hi) dhanaistṛptāḥ koṭiśo nidhanaṃ gatāḥ /",
  "S04bsa052_u:2146": "yāsyanti cānye nidhanaṃ tasmādalpecchatā sukham // Dhs_8.105 //",
  "S04bsa052_u:2147": "tṛṣṇāvihīna eva sukhamāpnoti",
  "S04bsa052_u:2148": "duḥkhaṃ vahvicchatā nṛṇāṃ lakṣaṇaṃ sukhaduḥkhayoḥ /",
  "S04bsa052_u:2149": "(heyā sarvaprayatnena)",
  "S04bsa052_u:2150": "idamuktaṃ parīkṣakaiḥ /",
  "S04bsa052_u:2151": "eṣa panthāḥ śivaḥ śreṣṭho yena tṛṣṇā vaśīkṛtā // Dhs_8.106 //",
  "S04bsa052_u:2152": "// iti tṛṣṇāvargo 'ṣṭamaḥ //",
  "S04bsa052_u:2153": "(9) strījugupsāvargaḥ",
  "S04bsa052_u:2154": "striya evānarthamūlam",
  "S04bsa052_u:2155": "striyo mūlaṃ (hi)",
  "S04bsa052_u:2156": "pāpasya dhananāśasya sarvathā /",
  "S04bsa052_u:2157": "svahite ye na niratāḥ kutasteṣāṃ bhavet sukham // Dhs_9.1 //",
  "S04bsa052_u:2158": "anarthakarmaratayaḥ śāṭhyerṣyābahulāstriyaḥ /",
  "S04bsa052_u:2159": "lokadvayavināśāya puruṣāṇāmavasthitāḥ // Dhs_9.2 //",
  "S04bsa052_u:2160": "nityaṃ sarāgakuśalā nityaṃ tadvacanāḥ parāḥ /",
  "S04bsa052_u:2161": "anyacca hṛdaye tāsāṃ kathayantyanyadeva vā // Dhs_9.3 //",
  "S04bsa052_u:2162": "āpātamadhurāḥ sūkṣmāḥ vipāke vajracetasaḥ /",
  "S04bsa052_u:2163": "nopakāreṇa satkāraṃ smaranti laghucetasaḥ // Dhs_9.4 //",
  "S04bsa052_u:2164": "striyo vidyutsvabhāvahṛdayā aticañcalāḥ",
  "S04bsa052_u:2165": "nāśayitvā priyaśataṃ smarantyekaṃ hi vipriyam /",
  "S04bsa052_u:2166": "vidyutsvabhāvahṛdayāḥ striyaḥ pāpasya bhūmayaḥ // Dhs_9.5 //",
  "S04bsa052_u:2167": "strīṇāṃ nāśasādhakatvapradarśanam",
  "S04bsa052_u:2168": "strīhetunāśamicchanti puruṣā vakracetasaḥ /",
  "S04bsa052_u:2169": "strīvināśo vināśo drāgiha loke paratra ca // Dhs_9.6 //",
  "S04bsa052_u:2170": "strīdarśanamevāgnivaddahati",
  "S04bsa052_u:2171": "evaṃ tu sarvaviṣayāḥ strīdarśanamihaikajam /",
  "S04bsa052_u:2172": "abhibhūya sarvaviṣayān nāryagnijvalanaṃ mahat // Dhs_9.7 //",
  "S04bsa052_u:2173": "strīdoṣapradarśanapūrvakaṃ nārījugupsāsamīkṣaṇam",
  "S04bsa052_u:2174": "saṃśleṣādapi viśleṣaḥ smaraṇāt kathanādapi /",
  "S04bsa052_u:2175": "strīṇāṃ dāhasamuttho 'yaṃ vahnirantarjahāsakaḥ // Dhs_9.8 //",
  "S04bsa052_u:2176": "rāgeṇa saha jāyante nityaṃ vai dāruṇāḥ striyaḥ /",
  "S04bsa052_u:2177": "dānena saha jāyante yathā loke hutāśanāḥ // Dhs_9.9 //",
  "S04bsa052_u:2178": "na bhavet tādṛśo dāho yo 'yaṃ vahnisamudbhavaḥ /",
  "S04bsa052_u:2179": "yādṛśaḥ strīmado hyasti dehināṃ hṛdayodbhavaḥ // Dhs_9.10 //",
  "S04bsa052_u:2180": "sarvalokavināśāya sarvadharmakṣayāya ca /",
  "S04bsa052_u:2181": "hetavo narakasyaitāḥ striyaḥ proktā maharṣibhiḥ // Dhs_9.11 //",
  "S04bsa052_u:2182": "mukhato madhurāmarṣā hṛdayena viṣopamāḥ /",
  "S04bsa052_u:2183": "anavasthitasauhārdā nāsāṃ kaścit priyo naraḥ // Dhs_9.12 //",
  "S04bsa052_u:2184": "muhūrtena priyastāsāṃ muhūrtena tathāpriyaḥ /",
  "S04bsa052_u:2185": "anavasthitasauhārdāścañcalā kṣaṇikopamāḥ // Dhs_9.13 //",
  "S04bsa052_u:2186": "vañcanāhetukuśalā nityaṃ kāryaparāyaṇāḥ /",
  "S04bsa052_u:2187": "nityaṃ saṃyogamanaso nityaṃ mānaparāyaṇāḥ // Dhs_9.14 //",
  "S04bsa052_u:2188": "devānāṃ ca manuṣyāṇāṃ piśācoragarākṣasāḥ /",
  "S04bsa052_u:2189": "na bandhabhūtā yādṛśyaḥ striyaḥ kālaviṣopamāḥ // Dhs_9.15 //",
  "S04bsa052_u:2190": "nopakāraṃ smarantyetā na kuśalaṃ nāpi vikramam /",
  "S04bsa052_u:2191": "anavasthitacittāśca vāyuvegasamāḥ striyaḥ // Dhs_9.16 //",
  "S04bsa052_u:2192": "bhavanti sampado yatra rakṣyante yatra yoṣitaḥ /",
  "S04bsa052_u:2193": "vyasaneṣu viraktāstu tyajanti puruṣaṃ dhruvam // Dhs_9.17 //",
  "S04bsa052_u:2194": "yaṃ yaṃ gacchanti puruṣaṃ rakṣyante tatra yoṣitaḥ /",
  "S04bsa052_u:2195": "śīghraṃ śīghraṃ naraṃ hyetāstyajanti puruṣaṃ sthitam // Dhs_9.18 //",
  "S04bsa052_u:2196": "yathā hi bhramarī puṣpaṃ śuṣkaṃ tyajati sarvadā /",
  "S04bsa052_u:2197": "tathā vittena rahitaṃ puruṣaṃ tyajati priyā // Dhs_9.19 //",
  "S04bsa052_u:2198": "nistriṃśahṛdayāḥ krūrāścañcalāstamasāvṛtāḥ /",
  "S04bsa052_u:2199": "striyaḥ puruṣanāśāya jātāḥ kenāpi hetunā // Dhs_9.20 //",
  "S04bsa052_u:2200": "devānāṃ bandhanaṃ nāma yathā strībandhanaṃ matam /",
  "S04bsa052_u:2201": "strībandhananibaddhāstu patanti narakaṃ punaḥ // Dhs_9.21 //",
  "S04bsa052_u:2202": "etadagraṃ hi rāgāṇāṃ yo rāgaḥ strīsamudbhavaḥ /",
  "S04bsa052_u:2203": "strīrāgadagdhamanasaṃ paścād dahati pāvakaḥ // Dhs_9.22 //",
  "S04bsa052_u:2204": "pratyakṣāṇyapi karmāṇi rāgaiścāpahataḥ pumān /",
  "S04bsa052_u:2205": "na vetti mūḍhahṛdayaḥ strīrāgeṇa vimohitaḥ // Dhs_9.23 //",
  "S04bsa052_u:2206": "viśvāsya viṣaye puruṣaṃ bad dhvā priyamanekaśaḥ /",
  "S04bsa052_u:2207": "tyajanti vittanāśena tvacaṃ yadvadbhujaṅgamāḥ // Dhs_9.24 //",
  "S04bsa052_u:2208": "sarvopāyabhṛtā nāryaḥ sarvaśaḥ paripālitāḥ /",
  "S04bsa052_u:2209": "na śakyāḥ svavaśīkarttuṃ striyaḥ paramadāruṇāḥ // Dhs_9.25 //",
  "S04bsa052_u:2210": "āsāṃ sarvasvabhāvānāṃ nārīṇāṃ calacetasām /",
  "S04bsa052_u:2211": "na yāyājjātu viśvāsaṃ pumān dhīreṇa cetasā // Dhs_9.26 //",
  "S04bsa052_u:2212": "strīvidheyāstu ye martyā nityaṃ kāmagaveṣiṇaḥ /",
  "S04bsa052_u:2213": "paścimadarśanaṃ teṣāṃ suraloke bhaviṣyati // Dhs_9.27 //",
  "S04bsa052_u:2214": "pañcāṅgikena tūryeṇa vipralubdhāḥ samantataḥ /",
  "S04bsa052_u:2215": "vindanti vyasane duḥkhaṃ yadavaśyaṃ bhaviṣyati // Dhs_9.28 //",
  "S04bsa052_u:2216": "imāstāścañcalā nāryo yāsāṃ rāgaḥ kṛtastvayā /",
  "S04bsa052_u:2217": "tā bhavantaṃ parityajya punaranyaṃ tato gatāḥ // Dhs_9.29 //",
  "S04bsa052_u:2218": "dvidhā hi prakṛtiryāsāṃ (yoṣitāṃ)",
  "S04bsa052_u:2219": "sahacāriṇī /",
  "S04bsa052_u:2220": "bhūyo 'bhiyanti puruṣaṃ vyasaneṣu tyajanti ca // Dhs_9.30 //",
  "S04bsa052_u:2221": "mṛgavanmohayantyetāḥ puruṣaṃ rāgamohitam /",
  "S04bsa052_u:2222": "paścāt (tu) vyasane prāpte tyajanti laghucetasaḥ // Dhs_9.31 //",
  "S04bsa052_u:2223": "nopakāraṃ na satkāraṃ na priyāṇi na santatim /",
  "S04bsa052_u:2224": "smaranti yoṣitastīvrā vyasane samupasthite // Dhs_9.32 //",
  "S04bsa052_u:2225": "mlānaṃ puṣpaṃ yathā tyaktvā bhramaro 'nyatra dhāvati /",
  "S04bsa052_u:2226": "tathā hi vyasane prāpte tyajanti khalu yoṣitaḥ // Dhs_9.33 //",
  "S04bsa052_u:2227": "anapekṣitasauhārdāścañcalāśca raṇapriyāḥ /",
  "S04bsa052_u:2228": "bhavanti yoṣitaḥ sarvā viṣamiśraṃ yathā madhu // Dhs_9.34 //",
  "S04bsa052_u:2229": "mohayanti narān kāmairvākyaiścāpi viśeṣataḥ /",
  "S04bsa052_u:2230": "na teṣāṃ viśvaseddhīmān puruṣo dhīramānasaḥ // Dhs_9.35 //",
  "S04bsa052_u:2231": "ābhirvimohitāḥ kiṃ vā raṃjitāḥ puruṣāḥ svataḥ /",
  "S04bsa052_u:2232": "na kurvanti hitaṃ vākyaṃ yathā muṣṇikagāmikam // Dhs_9.36 //",
  "S04bsa052_u:2233": "devāsuranarān yakṣān piśācoragarākṣasān /",
  "S04bsa052_u:2234": "indrajālamayā nāryo vañcayanti viśeṣataḥ // Dhs_9.37 //",
  "S04bsa052_u:2235": "etadagrañca pāśānāṃ yadidaṃ strīmayaṃ dṛḍham /",
  "S04bsa052_u:2236": "anena baddhāḥ puruṣā bhramanti bhavacārake // Dhs_9.38 //",
  "S04bsa052_u:2237": "na kaścit pāśapāśo 'yaṃ hṛtpāśo yoṣitaḥ param /",
  "S04bsa052_u:2238": "hṛtpāśabandhanairbaddhāḥ puruṣā duḥkhamohitāḥ // Dhs_9.39 //",
  "S04bsa052_u:2239": "dahayate chidyate pāśasstrīmayastu na dahayate /",
  "S04bsa052_u:2240": "narakapretatiryakṣu gacchantamanugacchati // Dhs_9.40 //",
  "S04bsa052_u:2241": "mūrtimān badhyate kāyaḥ pāśena mahatā tathā /",
  "S04bsa052_u:2242": "amūrtigaṃ cittamidaṃ strīpāśena tu badhyate // Dhs_9.41 //",
  "S04bsa052_u:2243": "(na) dṛśyate pāśamanyaṃ yena badhnanti yoṣitaḥ /",
  "S04bsa052_u:2244": "abhijñeyamapramāṇaṃ strīmayaṃ bandhanaṃ mahat // Dhs_9.42 //",
  "S04bsa052_u:2245": "anenāpātaramyeṇa (duḥkha)",
  "S04bsa052_u:2246": "mokṣeṇa sarvadā /",
  "S04bsa052_u:2247": "pāśena baddhāḥ puruṣā na mucyante bhavārṇavāt // Dhs_9.43 //",
  "S04bsa052_u:2248": "ṣaḍindriyāṇi badhnāti pāśo yaḥ strīmayo mahān /",
  "S04bsa052_u:2249": "pāśastu kāyamevaikaṃ kaścit badhnāti vā na vā // Dhs_9.44 //",
  "S04bsa052_u:2250": "bandhanaṃ na dṛḍhaṃ hīdaṃ mokṣavārya ṣaḍāyasam /",
  "S04bsa052_u:2251": "saṃraktacittabhoge hi mandabuddhernarasya ca // Dhs_9.45 //",
  "S04bsa052_u:2252": "snāyuyantreṇa baddhāsu vistṛtakarmabhūmiṣu /",
  "S04bsa052_u:2253": "tīkṣṇaraktāsinā yukto maraṇārthamihāgataḥ // Dhs_9.46 //",
  "S04bsa052_u:2254": "strīṇāṃ daurguṇyam",
  "S04bsa052_u:2255": "vañcanācchalakūṭāsu rabhasā nu viśeṣataḥ /",
  "S04bsa052_u:2256": "cañcalo bhrāntacittāsu bhrāntastvaṅgakṣaṇāriṣu // Dhs_9.47 //",
  "S04bsa052_u:2257": "vibhrānto bhrāntakathitairbhūṣaṇānāṃ tathā svanaiḥ /",
  "S04bsa052_u:2258": "haranti puruṣaṃ kṣipraṃ vañcanākuśalāḥ striyaḥ // Dhs_9.48 //",
  "S04bsa052_u:2259": "nānāvidheṣu puṣpeṣu yathā carati ṣaṭ padaḥ /",
  "S04bsa052_u:2260": "nānāvidheṣu martyeṣu tathemāścañcalāḥ striyaḥ // Dhs_9.49 //",
  "S04bsa052_u:2261": "yathā madhurikā pītvā puṣpamanyatra gacchati /",
  "S04bsa052_u:2262": "tathā puruṣamāpīyaḥ prayānti rabhasaṃ striyaḥ // Dhs_9.50 //",
  "S04bsa052_u:2263": "arthādāneṣu kuśalāḥ kruddhā nityaṃ durāsadāḥ /",
  "S04bsa052_u:2264": "vañcayitvā naraṃ śīghramanyatra saṃprayānti tāḥ // Dhs_9.51 //",
  "S04bsa052_u:2265": "sādhyamāyāpraharaṇāḥ kālakūṭaviṣopamāḥ /",
  "S04bsa052_u:2266": "striyaḥ puruṣaghātinyaścāturyeṣu vyavasthitāḥ // Dhs_9.52 //",
  "S04bsa052_u:2267": "vāyvākāśānalā yadvan na śaktā grathituṃ naraiḥ /",
  "S04bsa052_u:2268": "tathopāyaśatairnāryo (na)",
  "S04bsa052_u:2269": "śaktā rakṣituṃ naraiḥ // Dhs_9.53 //",
  "S04bsa052_u:2270": "anarthavyādhimṛtyūnāṃ duṣkṛtānāñca karmaṇām /",
  "S04bsa052_u:2271": "hetubhūtāḥ paraṃ nāryo mokṣacaryābadhasya ca // Dhs_9.54 //",
  "S04bsa052_u:2272": "yadanekaprakāreṣu śaṭheṣu pāpakarmasu /",
  "S04bsa052_u:2273": "(patanti) manujā loke tatra hetuḥ parastriyaḥ // Dhs_9.55 //",
  "S04bsa052_u:2274": "na bālayauvanenaiva vārdhakyenaiva śāmyati /",
  "S04bsa052_u:2275": "cāpalyaṃ sahajaṃ strīṇāṃ bhāskarasya yathā prabhā // Dhs_9.56 //",
  "S04bsa052_u:2276": "anityaṃ sauhṛdaṃ tāsāṃ dīptānāmarciṣāṃ kaṇaiḥ /",
  "S04bsa052_u:2277": "vairañca śāśvataṃ tāsāmaśmanāṃ ca yathā vraṇaiḥ // Dhs_9.57 //",
  "S04bsa052_u:2278": "dhanahīne virajyante dhanayuktā bhavanti ca /",
  "S04bsa052_u:2279": "yāvadartha striyastāvadarthahīne kutaḥ striyaḥ? // Dhs_9.58 //",
  "S04bsa052_u:2280": "na sevābhiścadānena nopakāraiḥ pṛthagvidhaiḥ /",
  "S04bsa052_u:2281": "svīkarttuṃ na striyaḥ śakyāḥ jvalanopamacetasaḥ // Dhs_9.59 //",
  "S04bsa052_u:2282": "yathā naro 'nukūlaśca chandakarttā yathā yathā /",
  "S04bsa052_u:2283": "tathā tathā striyastasya vañcanākuśalāḥ param // Dhs_9.60 //",
  "S04bsa052_u:2284": "puṣpacchatro yathā sarpo bhasmacchatro yathā nalaḥ /",
  "S04bsa052_u:2285": "rūpacchannaṃ tathā cittamāsāṃ bhavati yoṣitām // Dhs_9.61 //",
  "S04bsa052_u:2286": "viṣavṛkṣe yathā puṣpaṃ dṛṣṭiramyaṃ na śāntaye /",
  "S04bsa052_u:2287": "viṣavṛkṣa (samā)",
  "S04bsa052_u:2288": "nāryaḥ parivarjyāḥ samantataḥ // Dhs_9.62 //",
  "S04bsa052_u:2289": "nārīṇāṃ darśanākāṃkṣī viṣayesu ca tatparaḥ /",
  "S04bsa052_u:2290": "naro na sukhabhogāya (haya)",
  "S04bsa052_u:2291": "smilloke na cāpare // Dhs_9.63 //",
  "S04bsa052_u:2292": "nāgninā na ca śastreṇa na balena na jantubhiḥ /",
  "S04bsa052_u:2293": "strīmayaṃ bandhanaṃ hetuḥ śakyate na durāsadam // Dhs_9.64 //",
  "S04bsa052_u:2294": "doṣajālamidaṃ (sūtraṃ)",
  "S04bsa052_u:2295": "strīmayaṃ carate bhuvi /",
  "S04bsa052_u:2296": "yastrīvivarjito dhīmān asmilloke mahīyate // Dhs_9.65 //",
  "S04bsa052_u:2297": "yathā bhūtairmanuṣyāṇāṃ svakarmotthāpane na ca /",
  "S04bsa052_u:2298": "tathā striyo hi rakṣanti viṣamārtha tyajanti ca // Dhs_9.66 //",
  "S04bsa052_u:2299": "gatārthavibhavaṃ bhūyo varjitaṃ svena karmaṇā /",
  "S04bsa052_u:2300": "devaṃ samīkṣya capalāḥ striyo naiva prabhāvikāḥ // Dhs_9.67 //",
  "S04bsa052_u:2301": "strīsukhaṃ kṣaṇabhaṅguram",
  "S04bsa052_u:2302": "kṣaṇabhaṅgamidaṃ saukhyamadhigatamavasthitam /",
  "S04bsa052_u:2303": "catvāryetāni duḥkhāni sevitāni nṛbhiḥ sadā // Dhs_9.68 //",
  "S04bsa052_u:2304": "strī viṣāgnisadṛśā",
  "S04bsa052_u:2305": "tasmāt tāni vivarjyāni viṣāgnisadṛśāni hi /",
  "S04bsa052_u:2306": "yaḥ kaściccapalo janturyaśca doṣodbhavaḥ sadā // Dhs_9.69 //",
  "S04bsa052_u:2307": "tasmāt parisamāviṣṭāḥ striyaḥ kāraṇavatsalāḥ /",
  "S04bsa052_u:2308": "na sūryastamaso heturnāgniḥ śītasya kāraṇam // Dhs_9.70 //",
  "S04bsa052_u:2309": "na strīṇāṃ sauhṛdaṃ citte svalpamapyavatiṣṭhate /",
  "S04bsa052_u:2310": "yathā sthirā bhūmiriyaṃ yathā vāyuḥ sadā calaḥ // Dhs_9.71 //",
  "S04bsa052_u:2311": "striyaḥ doṣameva smaranti",
  "S04bsa052_u:2312": "tathā strīṇāṃ kṛtaṃ nāsti doṣamayyaḥ sadā smṛtāḥ /",
  "S04bsa052_u:2313": "ciraprayatnāḥ puruṣaiḥ lobhitā bahuśaḥ striyaḥ // Dhs_9.72 //",
  "S04bsa052_u:2314": "tyajanti vyasane prāpte śuṣkaṃ sara ivāśugāḥ /",
  "S04bsa052_u:2315": "nordhvagāḥ sarito dṛṣṭā nāśmano gatiriṣyate // Dhs_9.73 //",
  "S04bsa052_u:2316": "girīṇāṃ gamanaṃ nāsti strīṇāṃ naivāsti sauhṛdam /",
  "S04bsa052_u:2317": "vapukarti sadā nṛṇāṃ dharmārthayaśasāṃ tathā // Dhs_9.74 //",
  "S04bsa052_u:2318": "yoniścānarthajālasya doṣāṇāmudbhavasya ca /",
  "S04bsa052_u:2319": "bhaved vajramayī mṛdvī tyajed (rātrau yathā) ravim // Dhs_9.75 //",
  "S04bsa052_u:2320": "na strī tyajedasādhyāni janmāpekṣā viśeṣataḥ /",
  "S04bsa052_u:2321": "nopacārakriyā dānapriyavākyāpalāpanaiḥ // Dhs_9.76 //",
  "S04bsa052_u:2322": "svīkartuṃ na striyaḥ śakyā jvalanopamacetasaḥ /",
  "S04bsa052_u:2323": "sukheṣu samatāṃ yānti vyasaneṣu tyajanti ca // Dhs_9.77 //",
  "S04bsa052_u:2324": "upakārāṃśca vismṛtya doṣamekaṃ smaranti tāḥ /",
  "S04bsa052_u:2325": "vanopavanaśaileṣu bhuktvā sukhamanekaśaḥ // Dhs_9.78 //",
  "S04bsa052_u:2326": "strī lokasya bandhanam",
  "S04bsa052_u:2327": "saṃprāpte vyasane tīvre striya paribhavanti hi /",
  "S04bsa052_u:2328": "lokasya bandhanaṃ nāryo vañcanākṛtivardhikāḥ // Dhs_9.79 //",
  "S04bsa052_u:2329": "adhamāḥ vinipātānāṃ doṣāṇāṃ cāspadaṃ (bahu) /",
  "S04bsa052_u:2330": "sarvalokavināśāya vaśīkurvanti tṛṣṇayā // Dhs_9.80 //",
  "S04bsa052_u:2331": "yathā strībandhanamidaṃ durviṣahyaṃ kṛtaṃ mahat /",
  "S04bsa052_u:2332": "yadidaṃ bandhanaṃ loke kāmarāgamayaṃ mahat // Dhs_9.81 //",
  "S04bsa052_u:2333": "strīvarjanameva śreyaṣkaram",
  "S04bsa052_u:2334": "tathā cānyaprayatnena vicārya upalabhyate /",
  "S04bsa052_u:2335": "vaśīkurvanti tā (nāryaḥ)",
  "S04bsa052_u:2336": "kāmavāṇairanekaśaḥ // Dhs_9.82 //",
  "S04bsa052_u:2337": "svalpaiḥ parājitaṃ kṛtvā kāmasya vaśagāḥ striyaḥ /",
  "S04bsa052_u:2338": "rāgerṣyāśāṭhyabhūmīnāṃ vidyuccañcalacetasām // Dhs_9.83 //",
  "S04bsa052_u:2339": "lobhāhaṅkārayonīnāṃ na viśvāsyāḥ kathañcana /",
  "S04bsa052_u:2340": "śastrāgnisadṛśāstīkṣṇāḥ kāmapāśaparātmanaḥ // Dhs_9.84 //",
  "S04bsa052_u:2341": "svabhraprapātaviṣamaṃ gaṃbhīrasamacetasām /",
  "S04bsa052_u:2342": "parābhidrohamāyendrajālatadgatamānasān // Dhs_9.85 //",
  "S04bsa052_u:2343": "akālamṛtyuvajrāgnikālakūṭasamātmanām /",
  "S04bsa052_u:2344": "anekadoṣasambhārananditānāmanekaśaḥ // Dhs_9.86 //",
  "S04bsa052_u:2345": "yadi śīlalavaḥ kaścit strīṇāṃ manasi vartate /",
  "S04bsa052_u:2346": "cireṇa dahate vahniḥ sa spṛṣṭāḥ pavaneritaḥ // Dhs_9.87 //",
  "S04bsa052_u:2347": "strīdarśanasamucchreyamātraṃ dahati pāvakaḥ /",
  "S04bsa052_u:2348": "tasmāt striyo vivarjyāḥ syuḥ yadicchet sukhamuttamam // Dhs_9.88 //",
  "S04bsa052_u:2349": "etat sarva paraṃ loke nārīṇāṃ varjanaṃ sadā /",
  "S04bsa052_u:2350": "yadṛcchājālinīhetuṃ yaḥ icched bhūtimātmanaḥ // Dhs_9.89 //",
  "S04bsa052_u:2351": "ya icchati nivṛttiṃ tu sa naraḥ strīṃ vivarjayet /",
  "S04bsa052_u:2352": "sukhāsaktastathārtho (ca)",
  "S04bsa052_u:2353": "kusīdaścañcalaḥ śaṭhaḥ // Dhs_9.90 //",
  "S04bsa052_u:2354": "pāpasevī sumṛṣṭāśī naro bhadraṃ na paśyati /",
  "S04bsa052_u:2355": "udyukto vīryavān dhīro dhārmikaḥ strīṃ vivarjayet /",
  "S04bsa052_u:2356": "dakṣo hetuphalaśraddho naraḥ kalyāṇavān bhavet // Dhs_9.91 //",
  "S04bsa052_u:2357": "// iti strījugupsāvargo navamaḥ //",
  "S04bsa052_u:2358": "(10) madyajugupsāvargaḥ",
  "S04bsa052_u:2359": "madyapānavarṇanasādhanapradarśanam",
  "S04bsa052_u:2360": "madyapānaṃ na seveta madyaṃ hi viṣamuttamam /",
  "S04bsa052_u:2361": "naśyanti kuśalā dharmā madyapānaniṣevaṇāt // Dhs_10.1 //",
  "S04bsa052_u:2362": "yaḥ sevate sadā madyaṃ tasya buddhirasaṃsthitā /",
  "S04bsa052_u:2363": "balabuddhī na dharmo 'sti tasmānmadyaṃ vivarjayet // Dhs_10.2 //",
  "S04bsa052_u:2364": "nāśānāmuttamaṃ nāśaṃ madyamuktaṃ manīṣibhiḥ /",
  "S04bsa052_u:2365": "tasmānmadyaṃ na seveta (madyaṃ)",
  "S04bsa052_u:2366": "nāśayate naram // Dhs_10.3 //",
  "S04bsa052_u:2367": "aniṣṭāḥ pāpakā dharmā madyapānaniṣevaṇāt /",
  "S04bsa052_u:2368": "bhavanti tasmād viṣavanmadyapānaṃ vivarjayet // Dhs_10.4 //",
  "S04bsa052_u:2369": "dhanakṣayaṃ pāpakaraṃ kausīdyakaramuttamam /",
  "S04bsa052_u:2370": "madyapānasthitā doṣāḥ tasmāt tat parivarjayet // Dhs_10.5 //",
  "S04bsa052_u:2371": "rāgasyoddīpanaṃ madyaṃ krodhasyāpi tathaiva ca /",
  "S04bsa052_u:2372": "mohasyoddīpakaṃ bhūyastasmānmadyaṃ vivarjayet // Dhs_10.6 //",
  "S04bsa052_u:2373": "madyamūlamanarthasya hāsasya narakasya ca /",
  "S04bsa052_u:2374": "sarvendriyavināśānāṃ hetubhūtaṃ hyanarthakam // Dhs_10.7 //",
  "S04bsa052_u:2375": "atiharṣābhidhānasya śokasya ca bhayasya ca /",
  "S04bsa052_u:2376": "vāgdoṣasyātidamyasya pāruṣyasyāspadaṃ hi tat // Dhs_10.8 //",
  "S04bsa052_u:2377": "madyenākṣiptamanasaḥ puruṣāḥ paśubhiḥ samāḥ /",
  "S04bsa052_u:2378": "kāryākārya na vindanti tasmānmadyaṃ vivarjayet // Dhs_10.9 //",
  "S04bsa052_u:2379": "madyakṣipto hi puruṣo jīvannapi mṛto mataḥ /",
  "S04bsa052_u:2380": "ya icchejjīvitaṃ saukhyaṃ sa madyaṃ varjayet sadā // Dhs_10.10 //",
  "S04bsa052_u:2381": "madyaṃ sarvadoṣāspadam",
  "S04bsa052_u:2382": "sarvadoṣāspadaṃ madyaṃ sarvānarthakaraṃ sadā /",
  "S04bsa052_u:2383": "sarvapāpeṣu sopānaṃ tamasāmālayo mahān // Dhs_10.11 //",
  "S04bsa052_u:2384": "madyena pretaloke narake vā patanam",
  "S04bsa052_u:2385": "madyena narakaṃ yānti pretalokaṃ tathaiva ca /",
  "S04bsa052_u:2386": "tiryakṣu yānti puruṣā madyadoṣeṇa vañcitāḥ // Dhs_10.12 //",
  "S04bsa052_u:2387": "viṣādapi viṣaṃ madyaṃ narakānnarakaṃ tathā /",
  "S04bsa052_u:2388": "vyādhīnāṃ ca paraṃ vyādhirmadyamuktaṃ manīṣibhiḥ // Dhs_10.13 //",
  "S04bsa052_u:2389": "madyena hānipradarśanam",
  "S04bsa052_u:2390": "buddhīndriyavināśāya dharmaratnaṃ kṣayāya ca /",
  "S04bsa052_u:2391": "yo 'tirekaparaṃ madyaṃ brahmacaryabadhāya ca // Dhs_10.14 //",
  "S04bsa052_u:2392": "madyena laghutāṃ yānti pārthivā śāstracakṣuṣaḥ /",
  "S04bsa052_u:2393": "kiṃ punaḥ prākṛtā martyā madyapānavilambitāḥ // Dhs_10.15 //",
  "S04bsa052_u:2394": "madyasya vināśakaratvam",
  "S04bsa052_u:2395": "kuṭhāraḥ sarvadharmāṇāṃ hrīvināśakaraṃ param /",
  "S04bsa052_u:2396": "madyaṃ niṣevitaṃ martyairvināśāyopakalpyate // Dhs_10.16 //",
  "S04bsa052_u:2397": "madyena jñānājñānavivekaśūnyapradarśanam",
  "S04bsa052_u:2398": "na jñānaṃ nāpi vijñānaṃ na kāryāṇi na ca kriyām /",
  "S04bsa052_u:2399": "jānīte puruṣaḥ sarva madyena hṛtacetasā // Dhs_10.17 //",
  "S04bsa052_u:2400": "madyasevanasya paritāpasādhanam",
  "S04bsa052_u:2401": "akasmāt tapyate janturakasmāt paritapyate /",
  "S04bsa052_u:2402": "bhavatyakasmāt pāpī (ca)",
  "S04bsa052_u:2403": "yo madyamanusevate // Dhs_10.18 //",
  "S04bsa052_u:2404": "madyasya buddhisammohajanakatvam",
  "S04bsa052_u:2405": "buddhisammohajanakaṃ lokadvayavināśakam /",
  "S04bsa052_u:2406": "vahniśca mokṣadharmāṇāṃ madyamekaṃ vyavasthitam // Dhs_10.19 //",
  "S04bsa052_u:2407": "madyasya kimpākatvam",
  "S04bsa052_u:2408": "abhyāse madhuraṃ madyaṃ vipāke paramaṃ kaṭu /",
  "S04bsa052_u:2409": "kimpākādapi kimpākaṃ madyamuktaṃ parīkṣakaiḥ // Dhs_10.20 //",
  "S04bsa052_u:2410": "narakasya sādhanaṃ madyam",
  "S04bsa052_u:2411": "na madye viśvaseddhīmān naraṃ vakṣyati māmiti /",
  "S04bsa052_u:2412": "śītasparśa vipākoṣṇaṃ madyaṃ narakagāmikam // Dhs_10.21 //",
  "S04bsa052_u:2413": "sampattau vyasanaṃ madyaṃ devānāṃ tu viśeṣataḥ /",
  "S04bsa052_u:2414": "yathā yathā sukhā prītistannāśe vyasanaṃ tathā // Dhs_10.22 //",
  "S04bsa052_u:2415": "madyapānamadonmattāḥ sattvā mohavaśānugāḥ /",
  "S04bsa052_u:2416": "sākṣyamohamayaṃ pānaṃ pibanti rasatṛṣṇayā // Dhs_10.23 //",
  "S04bsa052_u:2417": "madyaṃ mohamayaṃ pāna pītvā kālena coditāḥ /",
  "S04bsa052_u:2418": "nākāt pratyakṣanarakaṃ tasmāt madyaṃ na saṃspṛśet // Dhs_10.24 //",
  "S04bsa052_u:2419": "darśanātpānācca madyapānaṃ mohajanakam",
  "S04bsa052_u:2420": "darśanāt sparśanāt pānāta madyaṃ mohayate naram /",
  "S04bsa052_u:2421": "tasmāt sa madyapānaṃ ca dūrataḥ parivarjayet // Dhs_10.25 //",
  "S04bsa052_u:2422": "darśanājjāyate lobhaḥ sparśanād gandhasambhavaḥ /",
  "S04bsa052_u:2423": "gandhād rasābhilāṣaśca rasanādadhamā matiḥ // Dhs_10.26 //",
  "S04bsa052_u:2424": "manīṣiṇaḥ madyasevanātpatanti",
  "S04bsa052_u:2425": "naikasarvādhamaṃ nyāsaṃ kathayanti manīṣiṇaḥ /",
  "S04bsa052_u:2426": "nāmarūpaniṣedhāya yathā madyaṃ niṣevitam // Dhs_10.27 //",
  "S04bsa052_u:2427": "madyapānaphalasūcanam",
  "S04bsa052_u:2428": "vāgbhrāmayati mastiṣkaṃ cakṣuṣīdhvanireva ca /",
  "S04bsa052_u:2429": "sambhrāntivimatirmūḍho na kiñcit pratipadyate // Dhs_10.28 //",
  "S04bsa052_u:2430": "striyo 'pi madyapāyinamupahasanti",
  "S04bsa052_u:2431": "striyo 'pyupahasantīmaṃ puruṣaṃ patitaṃ bhuvi /",
  "S04bsa052_u:2432": "niśceṣṭaṃ kāṣṭhasadṛśaṃ niścalaṃ patitaṃ bhuvi // Dhs_10.29 //",
  "S04bsa052_u:2433": "madyapānaṃ maraṇādapi nikṛṣṭataram",
  "S04bsa052_u:2434": "sambhāvitasya maraṇaṃ madyapānaṃ prakīrtyate /",
  "S04bsa052_u:2435": "hālāhalādabhyadhikaṃ kārāvāsādhikaṃ ca tat // Dhs_10.30 //",
  "S04bsa052_u:2436": "madyapānavarjanaṃ śreyaskaram",
  "S04bsa052_u:2437": "ādīnavāśca ṣaṭ triṃśanmadyapānādavasthitāḥ /",
  "S04bsa052_u:2438": "tasmādādīnavo jñeyaḥ sa hi tad varjayet sadā // Dhs_10.31 //",
  "S04bsa052_u:2439": "madyapānaṃ viduṣo 'pi jantoḥ malinīkaraṇāya bhavati",
  "S04bsa052_u:2440": "atijātasya viduṣo malinīkaraṇaṃ mahat /",
  "S04bsa052_u:2441": "kāśapuṣpasamaṃ jantuṃ kurute laghusattvaram // Dhs_10.32 //",
  "S04bsa052_u:2442": "viṣayānaladagdhaḥ kāryākāryaśūnyo bhavati",
  "S04bsa052_u:2443": "pramādauhyati magnānāṃ viṣayairapahṛṣyate /",
  "S04bsa052_u:2444": "madyapānena bhūyaśca manovyāmohakāriṇā // Dhs_10.33 //",
  "S04bsa052_u:2445": "viṣayānaladagdhasya kāryākāryamajānataḥ /",
  "S04bsa052_u:2446": "vanopavanalabdhasya madyapānasya kiṃ punaḥ // Dhs_10.34 //",
  "S04bsa052_u:2447": "madyapānaṃ mohāya pāpāya jāyate",
  "S04bsa052_u:2448": "rasena śobhanaṃ madyaṃ pariṇāmena dāruṇam /",
  "S04bsa052_u:2449": "pariṇāmaphalaṃ pāpaṃ narakeṣūpapadyate // Dhs_10.35 //",
  "S04bsa052_u:2450": "pītaṃ janayate mohaṃ mohāt pāpeṣu rakṣyate /",
  "S04bsa052_u:2451": "saṃraktahṛdayo bālo narakānupadhāvati // Dhs_10.36 //",
  "S04bsa052_u:2452": "madyapānamadhamatvasādhanam",
  "S04bsa052_u:2453": "prakarṣa janayatyādau vipāke dainyamuttamam /",
  "S04bsa052_u:2454": "tṛṭ chedaṃ kurute cāsau paścāddāhaṃ sudāruṇam // Dhs_10.37 //",
  "S04bsa052_u:2455": "tad buddhiṃ nāśayatyādau paścānnāśayate sukham /",
  "S04bsa052_u:2456": "tasmāt sa puruṣo dhīro yo madyaṃ nānusevate // Dhs_10.38 //",
  "S04bsa052_u:2457": "madyaniṣeviṇo vihagasadṛśā bhavanti",
  "S04bsa052_u:2458": "vihagaiḥ sadṛśaṃ yānti puruṣā madyasevinaḥ /",
  "S04bsa052_u:2459": "tulyaṃ vyāmohajanakaṃ madyaṃ mohamahāviṣam // Dhs_10.39 //",
  "S04bsa052_u:2460": "vimohitā durgatimadhigacchanti",
  "S04bsa052_u:2461": "yairmadyaṃ viṣavad dṛṣṭaṃ tairdṛṣṭaṃ padamuttamam /",
  "S04bsa052_u:2462": "yaistu tad virasaṃ pītaṃ pītaṃ tāmra (ka) lohitam // Dhs_10.40 //",
  "S04bsa052_u:2463": "niṣpratīkārakarmāṇi yaḥ karoti vimohitaḥ /",
  "S04bsa052_u:2464": "madyapānasamāviṣṭaḥ so 'nte gacchati durgatim // Dhs_10.41 //",
  "S04bsa052_u:2465": "madyapānasevināṃ nāśo bhavati",
  "S04bsa052_u:2466": "ekatra sarvapāpāni madyapāna (niṣevaṇam) /",
  "S04bsa052_u:2467": "yasmānnāśayate (madyaṃ)",
  "S04bsa052_u:2468": "cittamūlaśca saṃvaraḥ // Dhs_10.42 //",
  "S04bsa052_u:2469": "madyapāyī naṣṭadharmo bhavati",
  "S04bsa052_u:2470": "naikāṅgitā hi cittasya na dharmāṇāṃ vicāraṇā /",
  "S04bsa052_u:2471": "yaḥ pā(pa)nirato bhikṣurbhavenmadyaniṣevaṇāt // Dhs_10.43 //",
  "S04bsa052_u:2472": "madyenākṣiptamanaso kuśalasya ca ghātakaḥ /",
  "S04bsa052_u:2473": "naṣṭadharmasya sattvasya nāyaṃ loko na cāparaḥ // Dhs_10.44 //",
  "S04bsa052_u:2474": "īryyāpathaṃ na jānāti na kālaṃ nāpi deśanām /",
  "S04bsa052_u:2475": "saddharmato viruddhaśca tucchaṃ kimapi bhāṣate // Dhs_10.45 //",
  "S04bsa052_u:2476": "svayaṃ tāvanna jānāti kimidaṃ kathyate mayā /",
  "S04bsa052_u:2477": "vākpāruṣyaṃ kathaṃ cānyaṃ parijñāsyatyaśobhanam // Dhs_10.46 //",
  "S04bsa052_u:2478": "lāghavaṃ yāti lokasya dharmācca parihīyate /",
  "S04bsa052_u:2479": "nidhana puruṣairdṛṣṭaṃ madyajvalanasevanāt // Dhs_10.47 //",
  "S04bsa052_u:2480": "madyapānaṃ kutsāṃ sampādayati",
  "S04bsa052_u:2481": "nāśo bhavatyatīte hi vartamāne suhṛjjane /",
  "S04bsa052_u:2482": "anāgate kutsitānāṃ madyaṃ traikālyanāśakam // Dhs_10.48 //",
  "S04bsa052_u:2483": "madyaṃ dharmapradūṣakameva",
  "S04bsa052_u:2484": "nāmarūpavināśāya cittanāśāya dehinām /",
  "S04bsa052_u:2485": "utpannadoṣajanakaṃ madyaṃ dharmapradūṣakam // Dhs_10.49 //",
  "S04bsa052_u:2486": "madyavarjanaṃ dharmāya pānañca mṛtyurna bhavati",
  "S04bsa052_u:2487": "samāhitā dharmaśīlāḥ puruṣā madyavarjakāḥ /",
  "S04bsa052_u:2488": "te yānti paramaṃ sthānaṃ yatra mṛtyurna vidyate // Dhs_10.50 //",
  "S04bsa052_u:2489": "// iti madyajugupsāvargo daśamaḥ //",
  "S04bsa052_u:2490": "atha dvitīyam udānam",
  "S04bsa052_u:2491": "(cittañca vāk tathā karma saṃyojanantu pāpakam /",
  "S04bsa052_u:2492": "narakapretatiryakkṣutkausīdyāni vidurdaśa // )",
  "S04bsa052_u:2493": "(11) cittavargaḥ",
  "S04bsa052_u:2494": "cittaṃ rājavat pravartate",
  "S04bsa052_u:2495": "agādhaṃ viṣamaṃ tīvraṃ sarvasattvagataṃ mahat /",
  "S04bsa052_u:2496": "cittaṃ sarvasya jagato rājavat sampravartate // Dhs_11.1 //",
  "S04bsa052_u:2497": "cittadhāriṇastajjñāḥ paramāṃ gatiṃ prāpnuvanti",
  "S04bsa052_u:2498": "adṛśyaṃ samprati bhayaṃ karma nārakacañcalāḥ /",
  "S04bsa052_u:2499": "ye cittadhāriṇastajjñāste gatāḥ paramāṃ gatim // Dhs_11.2 //",
  "S04bsa052_u:2500": "etannayati vyutthānametannayati durgatim /",
  "S04bsa052_u:2501": "tadevādyantamamalaṃ nirvāṇamadhigacchati // Dhs_11.3 //",
  "S04bsa052_u:2502": "manaḥ pūrvamaṅgamā dharmā manaḥ śreṣṭhā manomayāḥ /",
  "S04bsa052_u:2503": "manasā suprasannena bhāṣate vā karoti vā // Dhs_11.4 //",
  "S04bsa052_u:2504": "cittavaśagasya cittamanudhāvati",
  "S04bsa052_u:2505": "yo na cittasya vaśagaścittaṃ tasyāntagaṃ sadā /",
  "S04bsa052_u:2506": "sa nirṇāśayati kleśān tamaḥ sūryodayo yathā // Dhs_11.5 //",
  "S04bsa052_u:2507": "cittadagdhāḥ nāśaṃ yānti",
  "S04bsa052_u:2508": "cittaṃ śatruḥ paraṃ śatrurna śatruraparaḥ smṛtaḥ /",
  "S04bsa052_u:2509": "cittadagdhāḥ sadā sattvāḥ kāladagdhā yathā jaḍāḥ // Dhs_11.6 //",
  "S04bsa052_u:2510": "yaścittavaśamāpanno bālo mūḍho 'jitendriyaḥ /",
  "S04bsa052_u:2511": "tena duḥkhe samo nāsti nirvāṇaṃ tasya dūrataḥ // Dhs_11.7 //",
  "S04bsa052_u:2512": "cittavaśagaḥ naraḥ narakamadhigacchati",
  "S04bsa052_u:2513": "āvarjyaḥ śatruraparo na cittāni (nigūhate) /",
  "S04bsa052_u:2514": "eṣa badhnāti puruṣo nṛpateryamaśāsane // Dhs_11.8 //",
  "S04bsa052_u:2515": "viṣayeṣu ratā nityaṃ na sa dharmaḥ kathañcana /",
  "S04bsa052_u:2516": "saddharmapathasammūḍho narakaṃ nayate mahat // Dhs_11.9 //",
  "S04bsa052_u:2517": "durdamānāṃ paraṃ cittamanīnāmagniruttamaḥ /",
  "S04bsa052_u:2518": "durdāntaṃ śīghragantṛ ca narakaṃ nayate dhruvam // Dhs_11.10 //",
  "S04bsa052_u:2519": "ye cittasya vaśaṃ yātā yātāste narakaṃ purā /",
  "S04bsa052_u:2520": "yaistu tad vāryate śīghraṃ na te duḥkhānugāminaḥ // Dhs_11.11 //",
  "S04bsa052_u:2521": "cittānurūpaṃ sukhaṃ duḥkhañca bhavati",
  "S04bsa052_u:2522": "yathā yathā (nṛṇāṃ)",
  "S04bsa052_u:2523": "cittaṃ pariṇāmastathā tathā /",
  "S04bsa052_u:2524": "kalpānāṃ śubhakarttuśca pāpakarttuśca pāpakam // Dhs_11.12 //",
  "S04bsa052_u:2525": "cittāyattaṃ bhavet karma karmāyattaṃ mano bhavet /",
  "S04bsa052_u:2526": "cittakarma samutthāya saṃsāraḥ parikīrtitaḥ // Dhs_11.13 //",
  "S04bsa052_u:2527": "duṣṭena cetasā karma yaḥ karoti pumāniha /",
  "S04bsa052_u:2528": "pacyate narake tena jālinyā sa viḍambitaḥ // Dhs_11.14 //",
  "S04bsa052_u:2529": "cittakarma evaṃ saṃsāraḥ",
  "S04bsa052_u:2530": "cittādhīnaṃ bhavet pāpaṃ saṃsāraḥ parikīrtitaḥ /",
  "S04bsa052_u:2531": "cittapratyayajaṃ hyetat hetupratyayasambhavam // Dhs_11.15 //",
  "S04bsa052_u:2532": "cittena vañcitāḥ sattvā pāpasya vaśamāgatāḥ /",
  "S04bsa052_u:2533": "gacchanti narakaṃ pāpāt kāraṇāgramahābhayā(t) // Dhs_11.16 //",
  "S04bsa052_u:2534": "na bhavet cittavaśago 'pi tu dharmavaśo bhavet",
  "S04bsa052_u:2535": "na gacchet cittavaśatāṃ gacched dharmavaśe sadā /",
  "S04bsa052_u:2536": "dharmacārī sukhī nityaṃ pāpacārī na śarmabhāk // Dhs_11.17 //",
  "S04bsa052_u:2537": "cittāyattaṃ sarva phalam",
  "S04bsa052_u:2538": "cittāyattā kriyā sarvā cittāyattaṃ phalaṃ smṛtam /",
  "S04bsa052_u:2539": "vicittaṃ hi phalaṃ cittaṃ tathā phalamadhismṛtam // Dhs_11.18 //",
  "S04bsa052_u:2540": "cittena cintitaṃ sarva lokaścittabhavānugaḥ /",
  "S04bsa052_u:2541": "na hi tad vidyate sthānaṃ yanna cittavaśānugam // Dhs_11.19 //",
  "S04bsa052_u:2542": "śubhasya nirvāṇasādhanatvam",
  "S04bsa052_u:2543": "mokṣa bandhanayormūlaṃ hetubhūtaṃ paraṃ matam /",
  "S04bsa052_u:2544": "śubhena mucyate janturaśubhenāśu badhyate // Dhs_11.20 //",
  "S04bsa052_u:2545": "cittavaśagāḥ kadāpi nirvāṇaṃ nādhigacchanti",
  "S04bsa052_u:2546": "jālinyā mohitāḥ sattvāścittasya vaśamāgatāḥ /",
  "S04bsa052_u:2547": "nirvāṇaṃ nāpi gacchanti jātyandhā iva satpatham // Dhs_11.21 //",
  "S04bsa052_u:2548": "pañcendriyāṇi jitavān pāpaṃ bhuṅkte na karhicit /",
  "S04bsa052_u:2549": "ekacittaṃ tathā karma kurute vividhe bhave // Dhs_11.22 //",
  "S04bsa052_u:2550": "pañcaraṅgojjvalaṃ cittaṃ yathā dṛśyaṃ praśasyate /",
  "S04bsa052_u:2551": "pañcendriyavicitraṃ hi tathā karma bhave bhavet // Dhs_11.23 //",
  "S04bsa052_u:2552": "cittakarttānekadhā bhavati",
  "S04bsa052_u:2553": "cittakartā hi puruṣo dṛśyairbhavati naikadhā /",
  "S04bsa052_u:2554": "cittaṃ cittakaraṃ śūnyaṃ sarvathā naiva dṛśyate // Dhs_11.24 //",
  "S04bsa052_u:2555": "cittaṃ śobhanamaśobhanaṃ ca karma karoti",
  "S04bsa052_u:2556": "śobhanāśobhanaṃ citraṃ yathā bhittiḥ kṛtistathā /",
  "S04bsa052_u:2557": "śobhanāśobhanaṃ karma tathā cittaṃ karoti hi // Dhs_11.25 //",
  "S04bsa052_u:2558": "cittānugaṃ karma",
  "S04bsa052_u:2559": "divārātrau yathā cittaṃ sthitaṃ bhavati citragam /",
  "S04bsa052_u:2560": "divārātrau tathā karma bhave samanuvartate // Dhs_11.26 //",
  "S04bsa052_u:2561": "akṛtvā sukṛtaṃ karma cittavṛttyanugā narāḥ /",
  "S04bsa052_u:2562": "patanti vivaśāḥ pāpe cittāriparivañcitāḥ // Dhs_11.27 //",
  "S04bsa052_u:2563": "karmacittakaro hyeṣa yatra yatra niyujyate /",
  "S04bsa052_u:2564": "caracittena mahatā taccittaṃ ca karotyayam // Dhs_11.28 //",
  "S04bsa052_u:2565": "pariṇāmaviśeṣeṇa yatra yatra niyokṣyate /",
  "S04bsa052_u:2566": "preṣyante tatra cittena tridhā tu gaticāriṇaḥ // Dhs_11.29 //",
  "S04bsa052_u:2567": "cittasya damanaṃ sukhāvaham",
  "S04bsa052_u:2568": "cittādhināni vartante sarvakarmāṇi dehinām /",
  "S04bsa052_u:2569": "tasmāccittaṃ sadā dāntaṃ nayate padamacyutam // Dhs_11.30 //",
  "S04bsa052_u:2570": "durviṣahyasya laghunā yatra yatra nipātinaḥ /",
  "S04bsa052_u:2571": "cittasya damanaṃ sādhu cittaṃ dāntaṃ sukhāvaham // Dhs_11.31 //",
  "S04bsa052_u:2572": "yena cittaṃ sadā dāntaṃ tena doṣāḥ sadā jitāḥ /",
  "S04bsa052_u:2573": "jitadoṣasya dhīrasya duḥkhaṃ naiva prapadyate // Dhs_11.32 //",
  "S04bsa052_u:2574": "cittasya laghuceṣṭitameva duḥkham",
  "S04bsa052_u:2575": "yacca svakaṃ bhaved duḥkhaṃ yacca duḥkhaṃ paratra ca /",
  "S04bsa052_u:2576": "tat sarvamaviṣahyasya cittasya laghuceṣṭitam // Dhs_11.33 //",
  "S04bsa052_u:2577": "cittameva sarveṣāṃ prabhuḥ",
  "S04bsa052_u:2578": "sasurāsuranāgānāṃ piśācoragarakṣasām /",
  "S04bsa052_u:2579": "prabhurekaḥ paraṃ cittaṃ rājā(hi)",
  "S04bsa052_u:2580": "tribhavasya tat // Dhs_11.34 //",
  "S04bsa052_u:2581": "cittabhrāntaduḥkhamaśnute",
  "S04bsa052_u:2582": "cittaṃ nayati deveṣu cittañca narabhūmiṣu /",
  "S04bsa052_u:2583": "cittaṃ nayatyapāye(ṣu)",
  "S04bsa052_u:2584": "cittaṃ bhrāmayati prajāḥ // Dhs_11.35 //",
  "S04bsa052_u:2585": "cittād bhrāntasya naṣṭasya viṣayairmohitasya ca /",
  "S04bsa052_u:2586": "tṛṣṇayā dahyamānasya sthitaṃ duḥkhamanuttamam // Dhs_11.36 //",
  "S04bsa052_u:2587": "cittasya damanāt sukhānubhūtirbhavati",
  "S04bsa052_u:2588": "ekacāri sadāmūḍhaṃ durviṣahyaṃ mahābalam /",
  "S04bsa052_u:2589": "sampradāri sadādṛśyaṃ capalaṃ śīghragāminam // Dhs_11.37 //",
  "S04bsa052_u:2590": "evaṃ vidhaṃ hi ye cittaṃ damayanti manīṣiṇaḥ /",
  "S04bsa052_u:2591": "te mārabandhanātītāḥ pāraṃ prāptāḥ sukhodayam // Dhs_11.38 //",
  "S04bsa052_u:2592": "capalaṃ cittaṃ narakāyopakalpyate",
  "S04bsa052_u:2593": "saṅkalpakuṭilaṃ tīvramagādhaṃ capalaṃ hi tat /",
  "S04bsa052_u:2594": "cittaṃ tamaḥśritaṃ śubhraṃ narakāyopakalpyate // Dhs_11.39 //",
  "S04bsa052_u:2595": "doṣanirmukto 'cyutaṃ padaṃ prāpnoti",
  "S04bsa052_u:2596": "tadevaṃ doṣanirmuktaṃ nendriyārthavaśānugam /",
  "S04bsa052_u:2597": "aliptaṃ pāpakairdharmairnayate padamacyutam // Dhs_11.40 //",
  "S04bsa052_u:2598": "śuddhaṃ cittaṃ śuddhe karmaṇi pravartate",
  "S04bsa052_u:2599": "hetupratyayajaṃ cittaṃ yogavāhi paraṃ ca tat /",
  "S04bsa052_u:2600": "pariṇāmavaśācchīghraṃ tathā tat sampravartate // Dhs_11.41 //",
  "S04bsa052_u:2601": "cittānadhīnatve karma cañcalaṃ bhavati",
  "S04bsa052_u:2602": "ekaṃ karoti karmāṇi vividhāni calaṃ ca tat /",
  "S04bsa052_u:2603": "ekānekaṃ caraṃ sūkṣmaṃ kṣaṇādūrdhva na tiṣṭhati // Dhs_11.42 //",
  "S04bsa052_u:2604": "saṃsārasya māyopamatvapratipādanam",
  "S04bsa052_u:2605": "durvijñeyaḥ sadā tasya niḥśarīrasya sarvadā /",
  "S04bsa052_u:2606": "ko 'sau nayati lokāntamatha kena ca gacchati // Dhs_11.43 //",
  "S04bsa052_u:2607": "gataśca tiṣṭhati kutra śarīrakarmakārakam /",
  "S04bsa052_u:2608": "dṛśyāni tasya karmāṇi sañcayo na ca dṛśyate // Dhs_11.44 //",
  "S04bsa052_u:2609": "damanaṃ duṣkaraṃ tasya yasya bhūtirna vidyate /",
  "S04bsa052_u:2610": "sarvasattvagataṃ ghoraṃ laghukāri ca cākṣuṣam // Dhs_11.45 //",
  "S04bsa052_u:2611": "pāpāt pāpataraṃ dṛṣṭaṃ māyopamamidaṃ bhavet /",
  "S04bsa052_u:2612": "puṇyāt puṇyataraṃ dṛṣṭaṃ samyagmārgasamāśritam // Dhs_11.46 //",
  "S04bsa052_u:2613": "māyopamatvasamarthanam",
  "S04bsa052_u:2614": "na gatirjñāyate tasya gamanaṃ naiva dṛśyate /",
  "S04bsa052_u:2615": "nīyate ca kṣataṃ sarva jātyuttarasamāni ca // Dhs_11.47 //",
  "S04bsa052_u:2616": "śastreṇa chidyate nedaṃ jvalanena ca dahayate /",
  "S04bsa052_u:2617": "chidyate dahyate caiva janaḥ sarvamacakṣuṣā // Dhs_11.48 //",
  "S04bsa052_u:2618": "dṛḍhaṃ yat karmarajjvādi naraṃ badhnāti duḥkhitam /",
  "S04bsa052_u:2619": "jātyantarasahastrāṇi nayate na ca dṛśyate // Dhs_11.49 //",
  "S04bsa052_u:2620": "dāntameva cittaṃ sukhāvaham",
  "S04bsa052_u:2621": "muhūrtena śubhaṃ bhūtaṃ muhūrtenāśubhaṃ ca tat /",
  "S04bsa052_u:2622": "śubhāśubhābhyāṃ racitaṃ(cittaṃ)",
  "S04bsa052_u:2623": "dāntaṃ sukhāvaham // Dhs_11.50 //",
  "S04bsa052_u:2624": "ṣaḍ bhirdvāraiḥ prasūteṣu viṣayeṣvatilolupam /",
  "S04bsa052_u:2625": "cittaṃ nayati lokāntaṃ vyasanaṃ na ca budhyate // Dhs_11.51 //",
  "S04bsa052_u:2626": "viprasannacittasya śreyaskaratve 'nuttamaṃ sukhaṃ bhavati",
  "S04bsa052_u:2627": "viprasannaṃ yathā toyaṃ viprasannaṃ yathā nabhaḥ /",
  "S04bsa052_u:2628": "viprasannaṃ tathā cittaṃ nīyate sukhamuttamam // Dhs_11.52 //",
  "S04bsa052_u:2629": "janāḥ sātiśayā (dṛṣṭā)",
  "S04bsa052_u:2630": "vitarkaviṣayodbhavāt /",
  "S04bsa052_u:2631": "pauravāścittarājñaste bhavanti sahacāriṇaḥ // Dhs_11.53 //",
  "S04bsa052_u:2632": "cañcalaṃ manaḥ saṃsāre gatiṃ kārayati",
  "S04bsa052_u:2633": "dhāvati yatra ca manastatra dhāvantyajñāninaḥ /",
  "S04bsa052_u:2634": "parasparabalānnī (tā)",
  "S04bsa052_u:2635": "bhramanti tribhavārṇa(va)m // Dhs_11.54 //",
  "S04bsa052_u:2636": "viśeṣacittenottamā gatirbhavati",
  "S04bsa052_u:2637": "cittavaiśadya bhāvānāṃ viśeṣaḥ karmaṇāstathā /",
  "S04bsa052_u:2638": "na karmaguṇahīnasya viśeṣa upalabhyate // Dhs_11.55 //",
  "S04bsa052_u:2639": "susamāhitacittasya praśaṃsā",
  "S04bsa052_u:2640": "susamāhitacittaḥ sa nityaṃ dharmānudarśakaḥ /",
  "S04bsa052_u:2641": "na doṣavaśamāyāti yathā divyastamonudaḥ // Dhs_11.56 //",
  "S04bsa052_u:2642": "gṛhasthasya samyagdṛṣṭitve nirvāṇaprāptirbhavati",
  "S04bsa052_u:2643": "samyagdṛṣṭeścādhimātrā yasya cetasi vartate /",
  "S04bsa052_u:2644": "gṛhastho 'pi sa me jñeyo muktaḥ saṃsārabandhanāt // Dhs_11.57 //",
  "S04bsa052_u:2645": "vijñā devalokaṃ gacchanti",
  "S04bsa052_u:2646": "kalyāṇanirmalaṃ yacca tato doṣeṇa bādhyate /",
  "S04bsa052_u:2647": "vijño (na) malamāpnoti devaloke sa jāyate // Dhs_11.58 //",
  "S04bsa052_u:2648": "vinītacittāḥ sukhagāmino bhavanti",
  "S04bsa052_u:2649": "viṣayadvāracapalaṃ nadīkuṭilagāminam /",
  "S04bsa052_u:2650": "yairvinītamidaṃ cittaṃ te surāḥ śubhabhāginaḥ // Dhs_11.59 //",
  "S04bsa052_u:2651": "adharmamārgaḥ kalyāṇāya na bhavati",
  "S04bsa052_u:2652": "adharmapathamāśritya janāḥ pāpavaśānugāḥ /",
  "S04bsa052_u:2653": "ciraṃ bhramanti saṃsāre cittena parikheditāḥ // Dhs_11.60 //",
  "S04bsa052_u:2654": "cittaṃ kṣaṇe kṣaṇe parivartate",
  "S04bsa052_u:2655": "kṣaṇe kṣaṇe cittamidaṃ naikaśaḥ parivartate /",
  "S04bsa052_u:2656": "laghusvabhāvacapalaṃ māyāgandharvasannibham // Dhs_11.61 //",
  "S04bsa052_u:2657": "cañcalacitto baddho bhavati",
  "S04bsa052_u:2658": "tasya bandhanameveṣṭaṃ jñānavijñānasammatam /",
  "S04bsa052_u:2659": "dūravṛttirmahāvegaḥ paridhāvatyanekadhā // Dhs_11.62 //",
  "S04bsa052_u:2660": "dhṛtyā cittadhāriṇaḥ sukhamaśnute",
  "S04bsa052_u:2661": "hriyamāṇaṃ sadā cittamindriyārthe durāsadam /",
  "S04bsa052_u:2662": "sandhārayati yo dhṛtyā sa dhīraḥ pāragāmikaḥ // Dhs_11.63 //",
  "S04bsa052_u:2663": "dhṛtimajñānamohaṃ ca viṣayottānamānasam /",
  "S04bsa052_u:2664": "sandhārayati yo dhīmān sa loke paṇḍito naraḥ // Dhs_11.64 //",
  "S04bsa052_u:2665": "śubhacittaṃ kāmāvarodhakaṃ bhavati",
  "S04bsa052_u:2666": "yo yathā kurute cittaṃ tathā kāmān sa paśyati /",
  "S04bsa052_u:2667": "śubhena kāmaśamanaṃ nāśubhena pravardhanam // Dhs_11.65 //",
  "S04bsa052_u:2668": "apraśāntamatirduḥkhamāpnoti",
  "S04bsa052_u:2669": "śāntacittaṃmanāḥ kāmānasyatīha viṣāstravat /",
  "S04bsa052_u:2670": "apraśāntamatiḥ sarpamaṇivat tān sa paśyati // Dhs_11.66 //",
  "S04bsa052_u:2671": "cittavaśago na śubhāṃ gatimāpnoti",
  "S04bsa052_u:2672": "indriyāṇīndriyārthāśca cittādhīnā bhavantyamī /",
  "S04bsa052_u:2673": "citta saṃśleṣayogena pariṇāmaḥ pravartate // Dhs_11.67 //",
  "S04bsa052_u:2674": "dhīrapraśaṃsā",
  "S04bsa052_u:2675": "tasyaiva vyavadhānena dhīraśca pratibudhyate /",
  "S04bsa052_u:2676": "rūpasāmānyato dṛṣṭaṃ pariṇāmaḥ kathaṃ pṛthak // Dhs_11.68 //",
  "S04bsa052_u:2677": "cittasvarūpanirūpaṇam",
  "S04bsa052_u:2678": "yathā rūpaṃ tathā sarva viṣayāścittahetavaḥ /",
  "S04bsa052_u:2679": "cittaṃ dāntaṃ sadā śāntaṃ doṣamiśravigarhitam // Dhs_11.69 //",
  "S04bsa052_u:2680": "ekamekaṃ yathā śāli gandharūpe pṛthagvidhe /",
  "S04bsa052_u:2681": "saṃśleṣo yāti nānātvaṃ tathācittaṃ pravartate // Dhs_11.70 //",
  "S04bsa052_u:2682": "kriyāṃ hi tatra kurute yatra (cittaṃ)",
  "S04bsa052_u:2683": "pradhāvati /",
  "S04bsa052_u:2684": "cittasaṃvāhanaṃ tadvākyaṃ loko 'yaṃ sampravartate // Dhs_11.71 //",
  "S04bsa052_u:2685": "viṣayād bhrāntamanasaś(cā)",
  "S04bsa052_u:2686": "tivego mahābalaḥ /",
  "S04bsa052_u:2687": "cittaṃ(śānta)",
  "S04bsa052_u:2688": "karaṃ dāntaṃ śivaṃ bhavati dehinām // Dhs_11.72 //",
  "S04bsa052_u:2689": "dāntena cetasā tattvadarśanaṃ bhavati",
  "S04bsa052_u:2690": "tenādāntena śīghreṇa sarvapāpavihāriṇā /",
  "S04bsa052_u:2691": "bhrāmyate tribhavaḥ sarvaḥ na ca tattvaṃ sa paśyati // Dhs_11.73 //",
  "S04bsa052_u:2692": "samīraṇaraṇodbhrānto lokaḥ saṃsāre bhramati",
  "S04bsa052_u:2693": "samīraṇaraṇodbhrānto yathā bhramati sāgaraḥ /",
  "S04bsa052_u:2694": "citteśvarasamāyukto loko 'yaṃ bhrāmyate sadā // Dhs_11.74 //",
  "S04bsa052_u:2695": "cittaṃ śubhaṃ sukhamedhīta",
  "S04bsa052_u:2696": "śubhopanītaṃ cittaṃ(hi)",
  "S04bsa052_u:2697": "śubheṣvevāpanīyate /",
  "S04bsa052_u:2698": "tathā śubhānucaritamaśnute teṣu dhāvati // Dhs_11.75 //",
  "S04bsa052_u:2699": "yogavāhicittaṃ pratyayaṃ labhate",
  "S04bsa052_u:2700": "yogavāhi nṛṇāṃ cittaṃ vāyvambusamameva ca /",
  "S04bsa052_u:2701": "pratyayaśca yathā labhyastathā tat paridhāvati // Dhs_11.76 //",
  "S04bsa052_u:2702": "cittaṃ pradhāvati parivartate ca",
  "S04bsa052_u:2703": "śīghraṃ pradhāvate cittaṃ śīghrañca parivartate /",
  "S04bsa052_u:2704": "śīghraṃ nayati deveśa (bhuvane)",
  "S04bsa052_u:2705": "dāyabhūmiṣu // Dhs_11.77 //",
  "S04bsa052_u:2706": "cittasya karttṛtvam",
  "S04bsa052_u:2707": "karttṛtvaṃ sarvadharmāṇāṃ bharttṛtvaṃ sarvakarmaṇām /",
  "S04bsa052_u:2708": "netṛtvaṃ sarvakarmāṇāṃ cittatvamiti lakṣyate // Dhs_11.78 //",
  "S04bsa052_u:2709": "cittaṃ na viśvaset",
  "S04bsa052_u:2710": "na viśvaseddhi cittasya nityaṃ chidraprahāriṇaḥ /",
  "S04bsa052_u:2711": "durlabhasyāpi vaśyasya capalasya viśeṣataḥ // Dhs_11.79 //",
  "S04bsa052_u:2712": "cittagativarṇanam",
  "S04bsa052_u:2713": "muhūrtena śubhaṃ yāti muhūrtena tathāśubham /",
  "S04bsa052_u:2714": "bhavatyavyākṛtaṃ śīghraṃ gatirasya na vidyate // Dhs_11.80 //",
  "S04bsa052_u:2715": "nāyatirjñāyate tasya gamanaṃ naiva vidyate /",
  "S04bsa052_u:2716": "abhūtaḥ sambhavastasya bhūtvā ca pratigacchati // Dhs_11.81 //",
  "S04bsa052_u:2717": "rūparahitaṃ cittam",
  "S04bsa052_u:2718": "nākāro vidyate tasya sañcayo 'pi na vidyate /",
  "S04bsa052_u:2719": "grahaṇaṃ tasya naivāsti niḥśarīrasya sarvataḥ // Dhs_11.82 //",
  "S04bsa052_u:2720": "pratyayasādhanavarṇanam",
  "S04bsa052_u:2721": "hetupratyayasāmagrayā prāptaḥ sañjāyate punaḥ /",
  "S04bsa052_u:2722": "maṇisomapratyayo (hi)",
  "S04bsa052_u:2723": "pratyayo jñāyate 'nalaḥ // Dhs_11.83 //",
  "S04bsa052_u:2724": "cittamindriyarūpādīn prati dhāvati",
  "S04bsa052_u:2725": "tathaivendriyarūpādīn prativijñānasambhavaḥ /",
  "S04bsa052_u:2726": "naikasya jñāyate cittaṃ samavāyyanulakṣyate // Dhs_11.84 //",
  "S04bsa052_u:2727": "cittaṃ durnivāryam",
  "S04bsa052_u:2728": "tadevaṃ viṣayaṃ matvā durnivārya ca sarvataḥ /",
  "S04bsa052_u:2729": "saddharmamatirāstheyā na kāmeṣu kathañcana // Dhs_11.85 //",
  "S04bsa052_u:2730": "cittamati capalam",
  "S04bsa052_u:2731": "caṇḍāticapalaṃ tīvramaviṣahyaṃ mahāvalam /",
  "S04bsa052_u:2732": "cittaṃ karoti karmāṇi yanna paśyanti bāliśāḥ // Dhs_11.86 //",
  "S04bsa052_u:2733": "duḥkhapravartakaṃ cittam",
  "S04bsa052_u:2734": "sarvasya karmaṇaścittaṃ hetubhūtaṃ bhave bhave /",
  "S04bsa052_u:2735": "bhavet pravartakaṃ duḥkhaṃ yena dhāvati bāliśaḥ // Dhs_11.87 //",
  "S04bsa052_u:2736": "cittadoṣo mahādoṣa eva",
  "S04bsa052_u:2737": "vātādayo na doṣāḥ syurdoṣā rāgādayo matāḥ /",
  "S04bsa052_u:2738": "vātādibhirapāyeṣu mānavo nopapadyate // Dhs_11.88 //",
  "S04bsa052_u:2739": "cittadoṣo mahādoṣo nityaṃ(pāpa)",
  "S04bsa052_u:2740": "vidarśakaḥ /",
  "S04bsa052_u:2741": "tasmātteṣāṃ samāśreyo na vātādigamādiha // Dhs_11.89 //",
  "S04bsa052_u:2742": "rāgānugaṃ cittaṃ duṣṭaṃ bhavati",
  "S04bsa052_u:2743": "vātādayaḥ praṇaśyanti dehanāśāccharīriṇām /",
  "S04bsa052_u:2744": "(rāgādayo) na tasya syurjanmāntaraśatairapi // Dhs_11.90 //",
  "S04bsa052_u:2745": "tasmād rāgasya vaśagaṃ na vidheyaṃ kadācana /",
  "S04bsa052_u:2746": "ābhyantikaṃ paraṃ śreyaḥ prāpyate rāgasaṅkramāt // Dhs_11.91 //",
  "S04bsa052_u:2747": "mana eva cikitsako bhavati",
  "S04bsa052_u:2748": "yaścittavaidyaḥ sa bhiṣag na śarīrabhiṣag bhṛśam /",
  "S04bsa052_u:2749": "manaścikitsako jñeyo na tathā laukiko mataḥ // Dhs_11.92 //",
  "S04bsa052_u:2750": "svacittakarmaṇā dagdho narake patati",
  "S04bsa052_u:2751": "karmacintyaṃ samaṃ cintyaṃ na cittena prapadyate /",
  "S04bsa052_u:2752": "svacittakarmaṇā dagdho narakānupadhāvati // Dhs_11.93 //",
  "S04bsa052_u:2753": "dhyānādeva cittaṃ śuddhaṃ bhavati",
  "S04bsa052_u:2754": "yacchreyaḥ samacittasya na tat (kvāpyupa)padyate /",
  "S04bsa052_u:2755": "saṃrakṣyaṃ hṛdayaṃ mūḍhaḥ prayātamanudhāvati // Dhs_11.94 //",
  "S04bsa052_u:2756": "cittavaśago duḥkhamāpnoti",
  "S04bsa052_u:2757": "dhyānād dhyeyena kūṭena yaḥ pumān vanamāśritaḥ /",
  "S04bsa052_u:2758": "taṃ muktvā cittakaḥ so 'yaṃ saṃprahṛṣyati bāliśaḥ // Dhs_11.95 //",
  "S04bsa052_u:2759": "ye bālāścittapāśena cittakarmavicāriṇaḥ /",
  "S04bsa052_u:2760": "nīyante hyavaśā ghoraṃ narakaṃ karmamohitā // Dhs_11.96 //",
  "S04bsa052_u:2761": "cittavaividhyanirūpaṇam",
  "S04bsa052_u:2762": "sucittamapi yaccitaṃ na taccittaṃ satāṃ matam /",
  "S04bsa052_u:2763": "karmacittaṃ mahācittaṃ tridhātugatacitritam // Dhs_11.97 //",
  "S04bsa052_u:2764": "sattvā citrairupāyairhi bhramanti gatipañcake /",
  "S04bsa052_u:2765": "tat sarva karmasācivyaṃ citrakartṛ vicitritam // Dhs_11.98 //",
  "S04bsa052_u:2766": "cittavaśago baddho bhavati",
  "S04bsa052_u:2767": "cittacitrakareṇedaṃ karmajātaṃ vicitritam /",
  "S04bsa052_u:2768": "yena sarvamidaṃ baddhaṃ jagad bhramati mohitam // Dhs_11.99 //",
  "S04bsa052_u:2769": "varṣātaparajodhūmaiścittaṃ naśyati bhūbhujaiḥ /",
  "S04bsa052_u:2770": "kalpakoṭisahastreṇa citraṃ cittaṃ vinaśyati // Dhs_11.100 //",
  "S04bsa052_u:2771": "nāśaṃ prayāti basudhā sāgaraścāpi śuṣyati /",
  "S04bsa052_u:2772": "cittenāpi kṛtaṃ citraṃ tasyānubhavane sthite // Dhs_11.101 //",
  "S04bsa052_u:2773": "pramatte citte nānāgatirbhavati",
  "S04bsa052_u:2774": "nānāgatisamāvṛttā nānākarmasamānugāḥ /",
  "S04bsa052_u:2775": "nānācittavaśāḥ sattvā bhramanti gatipañcake // Dhs_11.102 //",
  "S04bsa052_u:2776": "bāliśā (nāṃ)nṛṇāṃ cittaṃ viṣayaṃ(prati)dhāvati /",
  "S04bsa052_u:2777": "na cinotyaśubhaṃ karma yena dhāvati durgatim // Dhs_11.103 //",
  "S04bsa052_u:2778": "cañcalaṃ cittaṃ sadā viṣamaṃ bhavati",
  "S04bsa052_u:2779": "tasmāccittaṃ sadā rakṣyaṃ cañcalaṃ viṣamaṃ kharam /",
  "S04bsa052_u:2780": "nityaṃ viṣayasaṃsaktaṃ tṛṣṇāviṣasamāvṛttam // Dhs_11.104 //",
  "S04bsa052_u:2781": "viṣayānuraktaṃ cittaṃ vyasane pātayati",
  "S04bsa052_u:2782": "dhāvate viṣayaṃ caitad vyasanaṃ nāvabudhyate /",
  "S04bsa052_u:2783": "paścāttu vyasane prāpte phalaṃ vindati karmaṇaḥ // Dhs_11.105 //",
  "S04bsa052_u:2784": "samāhitacittaḥ sukhamaśnute",
  "S04bsa052_u:2785": "apāyabhīrutā tasya tasya cittaṃ samāhitam /",
  "S04bsa052_u:2786": "samāhitena cittena sukhāt sukhamavāpnute // Dhs_11.106 //",
  "S04bsa052_u:2787": "nirjitacittaḥ sukhamāpnoti",
  "S04bsa052_u:2788": "viṣamaṃ capalaṃ tīvramaviṣahyaṃ mahābalam /",
  "S04bsa052_u:2789": "yaiścittaṃ nirjitaṃ dhīraiste loke sukhino matāḥ // Dhs_11.107 //",
  "S04bsa052_u:2790": "// iti cittavarga ekādaśaḥ //",
  "S04bsa052_u:2791": "(12) vāgvargaḥ",
  "S04bsa052_u:2792": "nirvāṇābhilāṣukaḥ pāruṣyaṃ varjayet",
  "S04bsa052_u:2793": "pāruṣyaṃ varjayet dhīmān samyagvāg bhīrato bhavet /",
  "S04bsa052_u:2794": "mādhuryābhirato jarntunirvāṇasyāntike sthitaḥ // Dhs_12.1 //",
  "S04bsa052_u:2795": "vācaṃ paśyan sadābhāṣenmalināṃ ca vivarjayet /",
  "S04bsa052_u:2796": "vāṅmanenābhibhūtā ye te yānti narakaṃ narāḥ // Dhs_12.2 //",
  "S04bsa052_u:2797": "ekadharmavyatītasya mṛṣāvādasya dehinaḥ /",
  "S04bsa052_u:2798": "pratīrṇapratilokasya nākārya pāpamastiha // Dhs_12.3 //",
  "S04bsa052_u:2799": "mṛṣāvāg na prayoktavyā",
  "S04bsa052_u:2800": "mṛṣāvācaṃ na bhāṣeta sarvā pratyayakārikām /",
  "S04bsa052_u:2801": "yathā badhyati saṃsāre sugatiṃ naiva paśyati // Dhs_12.4 //",
  "S04bsa052_u:2802": "sādhupratyayatenīhā sarvavidveṣakārikā /",
  "S04bsa052_u:2803": "kāntāraḥ sarvādharmāṇāṃ mṛṣāvāca pravartate // Dhs_12.5 //",
  "S04bsa052_u:2804": "jātamātrasya martyasya kaṭhārī jāyate mukhe /",
  "S04bsa052_u:2805": "paścāt chinattyātmānaṃ vācā durbhāṣitaṃ vadan // Dhs_12.6 //",
  "S04bsa052_u:2806": "sarvā kāryapatākā sā sarvapāpaprasūtikā /",
  "S04bsa052_u:2807": "tamasāṃ yonirekā sā yāṃ vācaṃ bhāṣate mṛṣā // Dhs_12.7 //",
  "S04bsa052_u:2808": "satyena hīnāḥ puruṣāḥ sarvasādhuvivarjitāḥ /",
  "S04bsa052_u:2809": "tṛṇavad yānti loke 'smin pratyapāyeṣu duḥkhitāḥ // Dhs_12.8 //",
  "S04bsa052_u:2810": "na vadedanṛtaṃ dhīraḥ kaṣṭā hyanṛtavāditā /",
  "S04bsa052_u:2811": "pūtigandhyasukhī cāpi paścāttāpena tapyate // Dhs_12.9 //",
  "S04bsa052_u:2812": "satyamahimā",
  "S04bsa052_u:2813": "satyaṃ ca na vivarjeta tasya dharmo na vidyate /",
  "S04bsa052_u:2814": "vinivartitadharmasya sthitaṃ duḥkhamanekajam // Dhs_12.10 //",
  "S04bsa052_u:2815": "satyaṃ sarvadharmāṇāṃ pradīpabhūtam",
  "S04bsa052_u:2816": "pradīpaḥ sarvadharmāṇāṃ sādhūnāṃ ratnavat priyam /",
  "S04bsa052_u:2817": "svargasya ca paraṃ vartma satyamuktaṃ gatajvaraiḥ // Dhs_12.11 //",
  "S04bsa052_u:2818": "satyaṃ na hi divaṃ yāti mokṣasyāsatyavādinaḥ /",
  "S04bsa052_u:2819": "satyahīnā hi puruṣāḥ paśutulyāḥ prakīrtitāḥ // Dhs_12.12 //",
  "S04bsa052_u:2820": "jaghanyānāṃ jaghānyāste yeṣāṃ na vidyate /",
  "S04bsa052_u:2821": "satyaṃ dharmasya sopānaṃ jyotiṣāmākaro mahān // Dhs_12.13 //",
  "S04bsa052_u:2822": "panthāśca mokṣadharmāṇāṃ dhanānāṃ dhanamuttamam /",
  "S04bsa052_u:2823": "pāpakaiśca (pari)",
  "S04bsa052_u:2824": "trāṇāṃ satyamuktaṃ manīṣibhiḥ // Dhs_12.14 //",
  "S04bsa052_u:2825": "satyabhūṣitaṃ vāg bhūṣaṇasyāpi bhūṣaṇam",
  "S04bsa052_u:2826": "jyotiṣāṃ paramaṃ jyotiścakṣuścakṣuṣmatāmapi /",
  "S04bsa052_u:2827": "draviṇena vinā satyaṃ bhūṣaṇasyāpi bhūṣaṇam // Dhs_12.15 //",
  "S04bsa052_u:2828": "nidhānamatulaṃ satyamahārya (sarvasādhakam) /",
  "S04bsa052_u:2829": "gacchanti (satyā yiṇaḥ)",
  "S04bsa052_u:2830": "puruṣāḥ paramāṃ gatim // Dhs_12.16 //",
  "S04bsa052_u:2831": "na tathā bhāsate rājā nānālaṅkārabhūṣitaḥ /",
  "S04bsa052_u:2832": "satyena bhūṣito dhīmān śobhate devavad yathā // Dhs_12.17 //",
  "S04bsa052_u:2833": "na mātā na pitā cātha mitrāṇi na ca bāndhavāḥ /",
  "S04bsa052_u:2834": "trāṇamevaṃ yathā śrutvā tasmāt satyaparo bhavet // Dhs_12.18 //",
  "S04bsa052_u:2835": "anṛtanindā",
  "S04bsa052_u:2836": "vahnīnāṃ paramo vahnirviṣāṇāṃ paramaṃ viṣam /",
  "S04bsa052_u:2837": "durgatīnāṃ ca sopānamanṛtaṃ parikīrtitam // Dhs_12.19 //",
  "S04bsa052_u:2838": "viṣāgnitulyasaṃsparśa vartayedanṛtaṃ pumān /",
  "S04bsa052_u:2839": "anṛtena hi yo deva dagdhaityabhidhīyate // Dhs_12.20 //",
  "S04bsa052_u:2840": "satyāsatyayoḥ parasparavirodhitvam",
  "S04bsa052_u:2841": "tasmāt sarvābhisāreṇa (na vadeda)",
  "S04bsa052_u:2842": "nṛtaṃ pumān /",
  "S04bsa052_u:2843": "sarva bhayādikaṃ kaṣṭamanṛtaṃ kīrtitaṃ budhaiḥ // Dhs_12.21 //",
  "S04bsa052_u:2844": "vahnīnāṃ paramo vahnirnirdahedapi sāgaram /",
  "S04bsa052_u:2845": "kiṃ punaryo mṛṣāvādī kāṣṭhaloṣṭhasamākṛtiḥ // Dhs_12.22 //",
  "S04bsa052_u:2846": "satyaṃ tyaktvā mṛṣāvādaṃ yo naraḥ pratipadyate /",
  "S04bsa052_u:2847": "ratnaṃ tyaktvā sa pāpātmā pāṣāṇaṃ pratipadyate // Dhs_12.23 //",
  "S04bsa052_u:2848": "yasyātmā na bhavet dviṣṭo yasya vā narakaṃ priyam /",
  "S04bsa052_u:2849": "mṛṣāvādaṃ svadehāgnim abuddhiḥ sa niṣevate // Dhs_12.24 //",
  "S04bsa052_u:2850": "sadedaṃ satyavacanaṃ bhūṣaṇaṃ sarvadehinām /",
  "S04bsa052_u:2851": "satyaṃ tyaktvā mṛṣāvāde kasmād yānti kubuddhayaḥ // Dhs_12.25 //",
  "S04bsa052_u:2852": "satyaṃ guṇānāmagryaṃ vai doṣāṇāmanṛtaṃ smṛtam /",
  "S04bsa052_u:2853": "guṇāṃstyaktvā kathaṃ mūḍho doṣeṣu paridhāvati // Dhs_12.26 //",
  "S04bsa052_u:2854": "bījaṃ sarvasya duḥkhasya mṛṣāvādaḥ prakīrtitaḥ /",
  "S04bsa052_u:2855": "tathā satyaṃ sukhasyaiva tasmānnānṛtako bhavet // Dhs_12.27 //",
  "S04bsa052_u:2856": "satyavādī hi puruṣaḥ priyaḥ sarvasya dehinaḥ /",
  "S04bsa052_u:2857": "cakṣurdoṣaimṛṣāvādī tasmānnānṛtako bhavet // Dhs_12.28 //",
  "S04bsa052_u:2858": "devakalpāḥ sadā kṛṣṭāḥ puruṣāḥ satyavādinaḥ /",
  "S04bsa052_u:2859": "nārakeyāstathā mūḍhā janā hyanṛtacetasaḥ // Dhs_12.29 //",
  "S04bsa052_u:2860": "kalyāṇānāṃ paraṃ satyaṃ doṣāṇāmanṛtaṃ tathā /",
  "S04bsa052_u:2861": "doṣavarjī guṇadveṣī puruṣaḥ puruṣottamaḥ // Dhs_12.30 //",
  "S04bsa052_u:2862": "sukhodayaṃ sukhodarkaṃ sukhena paripacyate /",
  "S04bsa052_u:2863": "sukhena labhate satyaṃ(satyaṃ)",
  "S04bsa052_u:2864": "nirvāṇagāmikam // Dhs_12.31 //",
  "S04bsa052_u:2865": "duḥkhodayaṃ kaṭuphalaṃ duḥkhena saha pacyate /",
  "S04bsa052_u:2866": "anṛtaṃ sarvaduḥkhāntaṃ kaḥ pumān na vivarjayet // Dhs_12.32 //",
  "S04bsa052_u:2867": "nānyadeśāgataṃ satyaṃ nānyasmāt prārthyate hi tat /",
  "S04bsa052_u:2868": "sarvatīrthottamaṃ satyaṃ na tīrthasalilāvṛtam // Dhs_12.33 //",
  "S04bsa052_u:2869": "dīpānāṃ ca paro dīpaḥ satyaṃ buddhena deśitam /",
  "S04bsa052_u:2870": "auṣadhānāṃ paraṃ tacca sadā duḥkhaniṣūdanam // Dhs_12.34 //",
  "S04bsa052_u:2871": "amṛtañca viṣañcaiva jihvāpāśe sthitaṃ nṛṇām /",
  "S04bsa052_u:2872": "amṛtaṃ satyamityuktaṃ viṣaṃ tūktaṃ mṛṣāvacaḥ // Dhs_12.35 //",
  "S04bsa052_u:2873": "yasyānṛtamabhipretaṃ tasya satyaṃ dhruvaṃ sthitam /",
  "S04bsa052_u:2874": "viṣantu yasyābhimataṃ tasyeṣṭaṃ syānmṛṣāvacaḥ // Dhs_12.36 //",
  "S04bsa052_u:2875": "viṣeṇa niścitaṃ nāśo mṛṣāvādena niścitaḥ /",
  "S04bsa052_u:2876": "mṛtavat sa pumānasti yo mithyātvabhibhāṣate // Dhs_12.37 //",
  "S04bsa052_u:2877": "nātmano hi hitaṃ pathyaṃ (para)",
  "S04bsa052_u:2878": "sya na kathañcana /",
  "S04bsa052_u:2879": "paścāttu paraduḥkhāya tat kathaṃ sevyate nṛbhiḥ // Dhs_12.38 //",
  "S04bsa052_u:2880": "deśe deśe mayā dṛṣṭaṃ janmamṛtyusahasrakam /",
  "S04bsa052_u:2881": "paraḥ sahastraṃ janayennāśayedanṛtaṃ vacaḥ // Dhs_12.39 //",
  "S04bsa052_u:2882": "abhijātasa niṣkarṣo dvijātīnāṃ ca bhūṣaṇam /",
  "S04bsa052_u:2883": "darśanaṃ mokṣamārgasya satyamityabhidhīyate // Dhs_12.40 //",
  "S04bsa052_u:2884": "tṛṣṇānadī hayamārāṇāṃ satāṃ satyena karmaṇām /",
  "S04bsa052_u:2885": "pūrvavat satyamityuktaṃ paraṃ sugatadeśikam // Dhs_12.41 //",
  "S04bsa052_u:2886": "anādinidhane loke tṛṣṇāpāraṅgatā (narāḥ) /",
  "S04bsa052_u:2887": "nāstyatrāṇaṃ yathā satyamiti dharmavido viduḥ // Dhs_12.42 //",
  "S04bsa052_u:2888": "abhidhyāpāśo na sevanīyaḥ",
  "S04bsa052_u:2889": "satyavadhyā sadā kleśā vajravadhyā yathā nagāḥ /",
  "S04bsa052_u:2890": "hatā(ste) puruṣā (jñeyā ye ')",
  "S04bsa052_u:2891": "bhidhyā parivañcitāḥ // Dhs_12.43 //",
  "S04bsa052_u:2892": "paracittasamenedaṃ rūpādyaiḥ parivañcyate /",
  "S04bsa052_u:2893": "abhidhyāmānasaṃ pāśaṃ sevitaṃ na vicakṣaṇaiḥ // Dhs_12.44 //",
  "S04bsa052_u:2894": "dahyate 'vikṛta ātmā tailadīptirivānalaḥ /",
  "S04bsa052_u:2895": "abhidhyādagdhamanasaḥ kāraṇaṃ nopalabhyate // Dhs_12.45 //",
  "S04bsa052_u:2896": "vyāpādaḥ sattvān mohayatyeva",
  "S04bsa052_u:2897": "yasmāt tat sarvadā varjyaṃ kaṭukāśāviṣodayam /",
  "S04bsa052_u:2898": "vyāpādamohitāḥ sattvā nityaṃ tadgatamānasāḥ // Dhs_12.46 //",
  "S04bsa052_u:2899": "na śāntimadhigacchanti sarpā iva bileśayāḥ /",
  "S04bsa052_u:2900": "atha kūrasvabhāvā ye vyāpādaparamā narāḥ // Dhs_12.47 //",
  "S04bsa052_u:2901": "na teṣāṃ vidyate saukhyamādityena yathā tamaḥ /",
  "S04bsa052_u:2902": "na dharme nārthanikaro na dharmā na ca bāndhavāḥ // Dhs_12.48 //",
  "S04bsa052_u:2903": "rakṣanti puruṣān sarvān vyāpādāhatacetasaḥ /",
  "S04bsa052_u:2904": "tamasāmākaro hyeṣa vyāpāda iha kathyate // Dhs_12.49 //",
  "S04bsa052_u:2905": "vyāpādayati janakaṃ vyāpādaḥ parikīrtitaḥ /",
  "S04bsa052_u:2906": "avyāpādaḥ paraṃ śreyo na vyāpādaḥ kathañcana // Dhs_12.50 //",
  "S04bsa052_u:2907": "avyāpādaparā ye tu te yānti padamacyutam /",
  "S04bsa052_u:2908": "niyatātathavādī yo 'dharmavādī na dhārmikaḥ // Dhs_12.51 //",
  "S04bsa052_u:2909": "sa cauraḥ sarvalokasya na cauraḥ prākṛtaḥ smṛtaḥ /",
  "S04bsa052_u:2910": "dharmavādī naro yastu carate dharmameva yaḥ // Dhs_12.52 //",
  "S04bsa052_u:2911": "sa yāti śāśvataṃ sthānaṃ yatra gatvā na śocyate /",
  "S04bsa052_u:2912": "mithyāvacohata (pumān)",
  "S04bsa052_u:2913": "laukikaḥ samprakīrtyate // Dhs_12.53 //",
  "S04bsa052_u:2914": "lokottaraiḥ kalpaśataiḥ kadācit kathyate na vā /",
  "S04bsa052_u:2915": "tasmāt lokottaraṃ vākyaṃ laukikaṃ na kathañcana // Dhs_12.54 //",
  "S04bsa052_u:2916": "saṃsārabandhanaṃ dṛṣṭaṃ laukikaṃ viṣavad vacaḥ /",
  "S04bsa052_u:2917": "tṛṣṇārataḥ sadā puṇyānmucyateti suniścitam // Dhs_12.55 //",
  "S04bsa052_u:2918": "lokottaro (naro)",
  "S04bsa052_u:2919": "dhanyo vidvadbhiḥ samudāhṛtaḥ /",
  "S04bsa052_u:2920": "hitaṃ tattvaṃ ca yo mūḍho na gṛhṇāti gurorvacaḥ // Dhs_12.56 //",
  "S04bsa052_u:2921": "satyavādī sadā devatābhiḥ puraskṛtaḥ",
  "S04bsa052_u:2922": "sa paścād vyasane prāpte tapyate svena cetasā /",
  "S04bsa052_u:2923": "satyavādī sadā dānto devatābhiḥ puraskṛtaḥ // Dhs_12.57 //",
  "S04bsa052_u:2924": "priyo bhavati lokasya paścād deveṣu modati /",
  "S04bsa052_u:2925": "priyo bhavati lokasya paścād svāntena(vardhate) /",
  "S04bsa052_u:2926": "darśanīyaṃ mukhaṃ cāsya devalokeṣu jāyate // Dhs_12.58 //",
  "S04bsa052_u:2927": "abhūtavādī puruṣaḥ sarvasattvopapātakaḥ /",
  "S04bsa052_u:2928": "tamonicayasaṅkāśo jīvannapi mṛtaḥ samaḥ // Dhs_12.59 //",
  "S04bsa052_u:2929": "kathaṃ na jihvā patitā vākyasaṃstutikattṛkā /",
  "S04bsa052_u:2930": "mṛṣā vadati yo vācaṃ sadbhūtaguṇanāśikām // Dhs_12.60 //",
  "S04bsa052_u:2931": "mukhe sannihito byālo mukhe sannihito 'phalaḥ /",
  "S04bsa052_u:2932": "(mukhe)sañjvalito vahniryo vācā bhāṣate mṛṣā // Dhs_12.61 //",
  "S04bsa052_u:2933": "jihvā saṅgrathitaiḥ pāśaiḥ narakasyāgrahetukaiḥ /",
  "S04bsa052_u:2934": "chettā ca dharmahetūnāṃ mṛṣāvādaḥ pravartate // Dhs_12.62 //",
  "S04bsa052_u:2935": "na tasya mātā na pitā buddho nāpi samvaraḥ /",
  "S04bsa052_u:2936": "yaḥ pāpabuddhiḥ patito mṛṣāvādaṃ prabhāṣateḥ // Dhs_12.63 //",
  "S04bsa052_u:2937": "akasmāllaghutāṃ yāti ṣaḍbhiśca parivartate /",
  "S04bsa052_u:2938": "mucyate devatābhiśca yo vācaṃ bhāṣate mṛṣā // Dhs_12.64 //",
  "S04bsa052_u:2939": "asaṅgṛhītavākyasyāvicārya krodhanasya ca /",
  "S04bsa052_u:2940": "capalasyālpabhāgyasya sthitaṃ duḥkhamanantakam // Dhs_12.65 //",
  "S04bsa052_u:2941": "parasya duḥkhaṃ dṛṣṭvāpi sattvaḥ sattvopapātakaḥ /",
  "S04bsa052_u:2942": "paravyasanavat tajjñaḥ pumān narakagāmikaḥ // Dhs_12.66 //",
  "S04bsa052_u:2943": "ye yathāvādino marttyā na ca tatkāriṇaḥ sadā // Dhs_12.67 //",
  "S04bsa052_u:2944": "satyameva svargasya nirvāṇasya ca sopānam",
  "S04bsa052_u:2945": "satyaṃ svargasya sopānaṃ nirvāṇadvārameva tat /",
  "S04bsa052_u:2946": "tasmāt satyaparo nityaṃ nityaṃ dharmagatiḥ smṛtiḥ // Dhs_12.68 //",
  "S04bsa052_u:2947": "anṛtaṃ na vadet",
  "S04bsa052_u:2948": "aśokamajaraṃ sthānaṃ prayāti puruṣottamaḥ /",
  "S04bsa052_u:2949": "varjayedanṛtaṃ dhīmān ninditaṃ tattvadarśibhiḥ // Dhs_12.69 //",
  "S04bsa052_u:2950": "// iti vāgvargo dvādaśaḥ //",
  "S04bsa052_u:2951": "(13) karmavargaḥ",
  "S04bsa052_u:2952": "śubhāśubhakarmaṇāṃ phalabhogaḥ",
  "S04bsa052_u:2953": "śubhānāmaśubhānāṃ ca karmaṇāṃ phalaniścayaḥ /",
  "S04bsa052_u:2954": "bhujyate sukṛtaṃ sarva karmabaddhā hi dehinaḥ // Dhs_13.1 //",
  "S04bsa052_u:2955": "(yadaṅgī)kriyate karma tatkṛdbhiranubhūyate /",
  "S04bsa052_u:2956": "cittamānena mūḍhena tṛṣṇānagaravāsinā // Dhs_13.2 //",
  "S04bsa052_u:2957": "svayameva phalaṃ bhuṅkte",
  "S04bsa052_u:2958": "sahāyairbahubhiḥ sārdha kurute karma duṣkṛtam /",
  "S04bsa052_u:2959": "ekākī karmaṇastasya phalaṃ bhuṅkte bhave bhave // Dhs_13.3 //",
  "S04bsa052_u:2960": "karmaṇāmavisaṃyogaḥ sarvaiḥ svajanabāndhavaiḥ /",
  "S04bsa052_u:2961": "śubhāśubhaṃ paraṃ loke gacchantamanugacchati // Dhs_13.4 //",
  "S04bsa052_u:2962": "yatra prayānti puṇyāni gandhastatrānudhāvati /",
  "S04bsa052_u:2963": "tathā śubhāśubhaṃ karma gacchantamanugacchati /",
  "S04bsa052_u:2964": "svakarmaphaladāyādā prāṇena karmayojinaḥ // Dhs_13.5 //",
  "S04bsa052_u:2965": "sukṛtaiḥ suralokaṃ gacchanti",
  "S04bsa052_u:2966": "sukṛtaiḥ suralokeṣu duṣkṛtaiśca tathāpyadhaḥ /",
  "S04bsa052_u:2967": "yadduḥkhaṃ karmaphalajaṃ jāyate kaṭukodayam // Dhs_13.6 //",
  "S04bsa052_u:2968": "tasyopamānamasuraṃ triṣu dhātuṣu jāyate /",
  "S04bsa052_u:2969": "tridoṣajaṃ tricittotthaṃ triṣu dhātuṣu pacyate // Dhs_13.7 //",
  "S04bsa052_u:2970": "tasya karmavipākasya triṣu dhātuṣu lakṣyate /",
  "S04bsa052_u:2971": "hetupratyayasāmagrīsamutthaṃ ca prameva tat // Dhs_13.8 //",
  "S04bsa052_u:2972": "anyakṛtakarmaṇaḥ phalaṃ nānyo bhuṅkte",
  "S04bsa052_u:2973": "na hyanyena kṛtaṃ pāpamanyena paripacyate /",
  "S04bsa052_u:2974": "sukarmaphaladāyādaḥ prāṇināṃ sarva eva hi // Dhs_13.9 //",
  "S04bsa052_u:2975": "pūrvoktānāṃ trividhānāṃ svasya kṛta eva vipāko bhavati",
  "S04bsa052_u:2976": "karmaṇastrividhasyāsya na cāpyanyasya pacyate /",
  "S04bsa052_u:2977": "catvāriṃśadvipākasya ghoraṃ bhavati ceṣṭitam // Dhs_13.10 //",
  "S04bsa052_u:2978": "karmaphalavarṇanam",
  "S04bsa052_u:2979": "ekaḥ karoti karmāṇi ekaśca phalamaśnute /",
  "S04bsa052_u:2980": "ekastarati durgāṇi sahāyo jāyate 'paraḥ // Dhs_13.11 //",
  "S04bsa052_u:2981": "jalāpekṣī jano yastu kurute karma duṣkṛtam /",
  "S04bsa052_u:2982": "na jano janaśatānāṃ bhuṅkte hi vyañjanaṃ (kvacit) // Dhs_13.12 //",
  "S04bsa052_u:2983": "na hyanyena kṛtaṃ karma saṅkrāmatyaparasya tat /",
  "S04bsa052_u:2984": "na manye 'nādinidhanamasmiṃlloke na cāparaiḥ // Dhs_13.13 //",
  "S04bsa052_u:2985": "duḥkhāsvādaṃ sukhodbhūtaṃ yena duścaritaṃ kṛtam /",
  "S04bsa052_u:2986": "tena carati saṃsāre prerite karmavāyunā // Dhs_13.14 //",
  "S04bsa052_u:2987": "kasya dharmo vardhate?",
  "S04bsa052_u:2988": "anapekṣitatattvasya vyākulīkṛtacetasaḥ /",
  "S04bsa052_u:2989": "vardhate sakalo (dharmaḥ)",
  "S04bsa052_u:2990": "dharmāvṛtamanoharaḥ // Dhs_13.15 //",
  "S04bsa052_u:2991": "ke narakaṃ gacchanti?",
  "S04bsa052_u:2992": "manasā vañcitāḥ sattvā manasā vipramohitāḥ /",
  "S04bsa052_u:2993": "gacchanti narakaṃ pāpāstamastamaparāyaṇāḥ // Dhs_13.16 //",
  "S04bsa052_u:2994": "tamovṛte hi saṃsāre durlabhaṃ buddhaśāsanam /",
  "S04bsa052_u:2995": "duḥkhād duḥkhataraṃ yānti yebhyaḥ dharmo na rocate // Dhs_13.17 //",
  "S04bsa052_u:2996": "anādimati saṃsāre karmajālāvṛtā prajā /",
  "S04bsa052_u:2997": "jāyate bhriyate cai(va)",
  "S04bsa052_u:2998": "svakarmaphalahetunā // Dhs_13.18 //",
  "S04bsa052_u:2999": "jāyante narake devā nārakeyāstathāvidhāḥ /",
  "S04bsa052_u:3000": "manuṣyāḥ pretaviṣaye narakaṃ vā prayānti hi // Dhs_13.19 //",
  "S04bsa052_u:3001": "sukarmaṇaiva sukham",
  "S04bsa052_u:3002": "anyonyaprabhavaṃ dṛṣṭaṃ duḥkhaṃ vā yadi vā sukham /",
  "S04bsa052_u:3003": "kleśadharmodbhave janmanyaparādikṛtaṃ ca tat // Dhs_13.20 //",
  "S04bsa052_u:3004": "asaṅkhyeyakṛtaṃ karma saṃsāre prāṇibhiḥ sadā /",
  "S04bsa052_u:3005": "tatra śakyaṃ budhairgantuṃ varjayitvā tathāgataiḥ // Dhs_13.21 //",
  "S04bsa052_u:3006": "nādharmasya phalaṃ sādhu viparītaṃ na pacyate /",
  "S04bsa052_u:3007": "hetoḥ sadṛśatā dṛṣṭā jalasya vividhasya vai // Dhs_13.22 //",
  "S04bsa052_u:3008": "sādṛśyasya hetuphalaṃ viparītaṃ na jātu hi /",
  "S04bsa052_u:3009": "saṃskṛtānāmarūpāṇāṃ hetuḥ pratyayasambhavaḥ // Dhs_13.23 //",
  "S04bsa052_u:3010": "sahetukaṃ sarva karmaphalam",
  "S04bsa052_u:3011": "nāhetukaṃ phalaṃ dṛṣṭaṃ narake tu viśeṣataḥ /",
  "S04bsa052_u:3012": "hetusaṅghātasaṃsaktaṃ narakeṣu vipacyate // Dhs_13.24 //",
  "S04bsa052_u:3013": "kṛtoparatagāḍhānāṃ niyataṃ pāpagāminām /",
  "S04bsa052_u:3014": "karmaṇā phalasambandho narakeṣu vipacyate // Dhs_13.25 //",
  "S04bsa052_u:3015": "deśānāṃ prati kālaṃ tu yat karma (vi)nivartate /",
  "S04bsa052_u:3016": "tasya neṣṭaṃ phalaṃ dṛṣṭaṃ tattvamārgavidarśakaiḥ // Dhs_13.26 //",
  "S04bsa052_u:3017": "udāharaṇapradarśanapūrvakaṃ phalasya karmādhīnatvameveti",
  "S04bsa052_u:3018": "dīpādhīnā prabhā yadvat karmādhīnaṃ phalaṃ tathā /",
  "S04bsa052_u:3019": "anyo 'nyaphalasambhūtaḥ saṃskṛtaḥ sarva eva hi // Dhs_13.27 //",
  "S04bsa052_u:3020": "pratītyasamutpādasamarthanam",
  "S04bsa052_u:3021": "anyonyahetukā dṛṣṭā hyanyonyavaśavartinaḥ /",
  "S04bsa052_u:3022": "sādṛśyasyānubandhena dṛśyante tattvadarśakaiḥ // Dhs_13.28 //",
  "S04bsa052_u:3023": "nāhetuphalasandhānamīśvarādibhirāsthitam /",
  "S04bsa052_u:3024": "bhavanti saṃskṛtā dharmā deśitāstattvadarśibhiḥ // Dhs_13.29 //",
  "S04bsa052_u:3025": "anādimatisaṃsāre hetupratyayasambhave /",
  "S04bsa052_u:3026": "sādṛśyaṃ karmaṇā dṛṣṭaṃ viparītaṃ na kalpyate // Dhs_13.30 //",
  "S04bsa052_u:3027": "buddhasya svarūpam",
  "S04bsa052_u:3028": "tatstheṣu karmavaśagāḥ prāṇinaḥ karmahetujāḥ /",
  "S04bsa052_u:3029": "sa karmaphalatattvajño (buddha)",
  "S04bsa052_u:3030": "ityabhidhīyate // Dhs_13.31 //",
  "S04bsa052_u:3031": "keṣāṃ śāntiḥ na vidyate?",
  "S04bsa052_u:3032": "mārgāmārgaviruddhā ye mūḍhā buddhasya śāsane /",
  "S04bsa052_u:3033": "(na) teṣāṃ vidyate śāntirādityasya tamo yathā // Dhs_13.32 //",
  "S04bsa052_u:3034": "karmāyattaṃ sukham",
  "S04bsa052_u:3035": "karmāyattaṃ sukhaṃ dṛṣṭaṃ sukhāyattaṃ manastathā /",
  "S04bsa052_u:3036": "mano 'vaboddhayā(ste)",
  "S04bsa052_u:3037": "dharmā ye vyutpattivicāriṇaḥ // Dhs_13.33 //",
  "S04bsa052_u:3038": "sucaritasya karmaṇaḥ phalam",
  "S04bsa052_u:3039": "anityāḥ sarvasaṃskārā jalabud budasannibhāḥ /",
  "S04bsa052_u:3040": "tasmāt sucaritaṃ karma loke martya paratra ca // Dhs_13.34 //",
  "S04bsa052_u:3041": "dṛṣṭaṃ karmaphalaṃ loke dṛṣṭā eva vicitratā /",
  "S04bsa052_u:3042": "yaḥ pramādaparaḥ puṃsāstasyātmā dhruvamapriyaḥ // Dhs_13.35 //",
  "S04bsa052_u:3043": "karmarajjvātidṛḍhayā duṣpramokṣasugāḍhayā /",
  "S04bsa052_u:3044": "baddhā bālā na gacchanti nirvāṇapuramuttamam // Dhs_13.36 //",
  "S04bsa052_u:3045": "// iti karmavargastrayodaśaḥ //",
  "S04bsa052_u:3046": "(14) saṃyojanavargaḥ",
  "S04bsa052_u:3047": "jñānena nirvāṇādhigamaḥ",
  "S04bsa052_u:3048": "jñānaśastre(ṇa)",
  "S04bsa052_u:3049": "tāṃ chitvā nirmuktā vigatajvarā /",
  "S04bsa052_u:3050": "prayānti nirvṛttiṃ dhanyā yatra jñānyeva vidyate // Dhs_14.1 //",
  "S04bsa052_u:3051": "sadṛśaṃ hi phalaṃ hetoḥ kathayanti manīṣiṇaḥ /",
  "S04bsa052_u:3052": "hetorasadṛśaṃ naiva phalaṃ pacati dehinām // Dhs_14.2 //",
  "S04bsa052_u:3053": "hetupratyayasambaddhajanmapratyayasaṅgatāḥ /",
  "S04bsa052_u:3054": "yathā baddhā hi saṃsāre pramucyante (na)dehinaḥ // Dhs_14.3 //",
  "S04bsa052_u:3055": "paramaśānterūpāyaḥ",
  "S04bsa052_u:3056": "tāṃ viśliṣya susambaddhāṃ gāḍhāṃ durviṣehāṃ parām /",
  "S04bsa052_u:3057": "gacchanti paramāṃ śānti yatra duḥkhaṃ na vidyate // Dhs_14.4 //",
  "S04bsa052_u:3058": "karmaṇā niyataṃ jantuḥ karmaṇā paripacyate /",
  "S04bsa052_u:3059": "sūpagaṃ (nanu)",
  "S04bsa052_u:3060": "saṃsāre sukhaṃ naivopalabhyate // Dhs_14.5 //",
  "S04bsa052_u:3061": "duḥkhe duḥkhābhiṣaktānāṃ jantūnāṃ mūḍhacetasām /",
  "S04bsa052_u:3062": "sanmārgadeśiko nāsti yo 'smād duḥkhāt pramocayet // Dhs_14.6 //",
  "S04bsa052_u:3063": "ye na dharmaparā nityaṃ ye na satyaparāḥ sadā /",
  "S04bsa052_u:3064": "ye ca yoniratā nityaṃ teṣāṃ duḥkhaṃ na hīyate // Dhs_14.7 //",
  "S04bsa052_u:3065": "dharma iha paratra ca sukhāvahaḥ",
  "S04bsa052_u:3066": "mātṛvat pitṛvaccaiva (mitravad)",
  "S04bsa052_u:3067": "bandhuvat sadā /",
  "S04bsa052_u:3068": "dharmo vai deśito buddhairiha loke paratra ca // Dhs_14.8 //",
  "S04bsa052_u:3069": "trigatyavasthitāḥ sattvāstridoṣavaśamāgatāḥ /",
  "S04bsa052_u:3070": "tridhātugatikā nityaṃ trilokyāṃ patitāḥ (janāḥ) // Dhs_14.9 //",
  "S04bsa052_u:3071": "trikarmopāntavaśagāḥ strīpānādiparāśca ye /",
  "S04bsa052_u:3072": "na bhavānmuktigatikāḥ syurbhūmau vicaranti te // Dhs_14.10 //",
  "S04bsa052_u:3073": "keṣāṃ duḥkhaṃ na vidyate?",
  "S04bsa052_u:3074": "triratne (na)",
  "S04bsa052_u:3075": "pramādyanti tribodhivaśagāśca ye /",
  "S04bsa052_u:3076": "tridṛṣṭivarjakā ye tu teṣāṃ duḥkhaṃ na vidyate // Dhs_14.11 //",
  "S04bsa052_u:3077": "trikālasthitisaṃlagnā vijvarāstattvadarśinaḥ /",
  "S04bsa052_u:3078": "tribhāgakṛtisantuṣṭā vītaśokā nivṛttigāḥ // Dhs_14.12 //",
  "S04bsa052_u:3079": "trirāśisamavetā ye trikarmapravicāriṇaḥ /",
  "S04bsa052_u:3080": "na te vatsyanti saṃsāre vītadoṣā gatajvarāḥ // Dhs_14.13 //",
  "S04bsa052_u:3081": "mārgāmārgavidhijñā ye bhāvābhāvavicintakāḥ /",
  "S04bsa052_u:3082": "maitrībhāvaviviktā ye te yānti paramāṃ gatim // Dhs_14.14 //",
  "S04bsa052_u:3083": "naraḥ kān bhajet?",
  "S04bsa052_u:3084": "anāvilena(manasā)",
  "S04bsa052_u:3085": "viprasannena (cetasā) /",
  "S04bsa052_u:3086": "sarvadā dharmavaśagān dhīrān viprān bhajennaraḥ // Dhs_14.15 //",
  "S04bsa052_u:3087": "satyameva prapannā ye smṛtyā (hitvā) manomalam /",
  "S04bsa052_u:3088": "bhāvābhilāṣād viratā muktā niḥsaṃśayaṃ hi te // Dhs_14.16 //",
  "S04bsa052_u:3089": "nityaṃ duḥkhasukhairbaddhā vipralabdhā hyanekaśaḥ /",
  "S04bsa052_u:3090": "narā nidhanatāṃ yānti prāṇino mohavañcitāḥ // Dhs_14.17 //",
  "S04bsa052_u:3091": "kairdurguṇaiḥ svargo na labhyate?",
  "S04bsa052_u:3092": "nāhrīkyamanapatrāpyaṃ kausīdyaṃ pāpamitratā /",
  "S04bsa052_u:3093": "naitāni nākabījāni tebhyo rajyenna paṇḍitaḥ // Dhs_14.18 //",
  "S04bsa052_u:3094": "āhrīkyamanapatrāpyaṃ nityaṃ pāpānucāriṇaḥ /",
  "S04bsa052_u:3095": "naraḥ prapātāt patati sa paścāt pratibudhyate // Dhs_14.19 //",
  "S04bsa052_u:3096": "krodherṣyādibhayagrastāḥ svarga na gacchanti",
  "S04bsa052_u:3097": "krodherṣyāstyānamiddhaṃ hi tvaśraddhaṃ yanmanastathā /",
  "S04bsa052_u:3098": "mohaśokabhayagrastā na svarga prabhavanti te // Dhs_14.20 //",
  "S04bsa052_u:3099": "amṛtaṃ madyapānaṃ ca mithyādṛṣṭiśca lubdhatā /",
  "S04bsa052_u:3100": "kāraṇāni karaṇasya vyāpādakrūrakarmatā // Dhs_14.21 //",
  "S04bsa052_u:3101": "kudṛṣṭeḥ kuphalam",
  "S04bsa052_u:3102": "adarśanaṃ paraṃ śreyo na kudṛṣṭiḥ kathañcana /",
  "S04bsa052_u:3103": "kudarśanena saṃmūḍhāḥ prayānti narakaṃ narāḥ // Dhs_14.22 //",
  "S04bsa052_u:3104": "ahetuṃ hetumāpaśyantya (nityaṃ)",
  "S04bsa052_u:3105": "nityavannarāḥ /",
  "S04bsa052_u:3106": "prayānti narakaṃ tīvraṃ mithyāvādena vañcitāḥ // Dhs_14.23 //",
  "S04bsa052_u:3107": "kaṣṭena tejasā teṣāṃ mithyādarśanatatparāḥ /",
  "S04bsa052_u:3108": "prajñābhimānino bhūtā mohayantyaparān janān // Dhs_14.24 //",
  "S04bsa052_u:3109": "mohāndhakāragahane patantyeva mahārṇave /",
  "S04bsa052_u:3110": "loke prakṛtiduḥkhe 'smin hetubhūtā hi te janāḥ // Dhs_14.25 //",
  "S04bsa052_u:3111": "śarāṇāṃ tāpanaṃ kṣepaṃ kathayanti manīṣiṇaḥ /",
  "S04bsa052_u:3112": "cittatā yā tudatyante sarvataḥ kleśaparvataḥ // Dhs_14.26 //",
  "S04bsa052_u:3113": "kleśanāgād vimokṣo yo yasya jñānapuraḥ saraḥ /",
  "S04bsa052_u:3114": "prāpyate vītakai rūpaiḥ puruṣaistattvadarśibhiḥ // Dhs_14.27 //",
  "S04bsa052_u:3115": "anyo 'nyamatibhiḥ sarvā loko 'yaṃ vipralobhitaḥ /",
  "S04bsa052_u:3116": "na yāti paramāṃ śāntiṃ yatra mithyā na kathyate // Dhs_14.28 //",
  "S04bsa052_u:3117": "narakahetavaḥ",
  "S04bsa052_u:3118": "auddhatyapāpasaṃsargaḥ kausīdyaṃ lubdhatā tathā /",
  "S04bsa052_u:3119": "hetavo narakasyaite śīlasya hi vivarjanam // Dhs_14.29 //",
  "S04bsa052_u:3120": "madyapānaṃ sadā hiṃsā paradārābhidarśanam /",
  "S04bsa052_u:3121": "lobhaḥ kūrā matiścaiva hetavo narakasya te // Dhs_14.30 //",
  "S04bsa052_u:3122": "nāśahetavaḥ",
  "S04bsa052_u:3123": "paiśunyaṃ pāpasaṃsargo mithyādṛṣṭirasaṃyamaḥ /",
  "S04bsa052_u:3124": "cāpalyaṃ manasaścaiva nāśayanti naraṃ sadā // Dhs_14.31 //",
  "S04bsa052_u:3125": "avidyayā saha pāruṣyaiḥ mithyāvāgabhimānitā /",
  "S04bsa052_u:3126": "na sukhāya bhavantyete asmiṃlloke na cāpare // Dhs_14.32 //",
  "S04bsa052_u:3127": "ke parivarjanīyāḥ?",
  "S04bsa052_u:3128": "yadyasau bhramati prāyo lokesmin kinna cāpare /",
  "S04bsa052_u:3129": "yadyasambhrāmite loke ye ca duḥkhe nimajjati // Dhs_14.33 //",
  "S04bsa052_u:3130": "tacceṣṭitamavidyāyāḥ kathayanti tathāgatāḥ /",
  "S04bsa052_u:3131": "mithyāmāno 'timānī ca sarvathā (parivarjyatām) /",
  "S04bsa052_u:3132": "parivarjyāḥ sadā hyete duḥkhavṛkṣasya hetavaḥ // Dhs_14.34 //",
  "S04bsa052_u:3133": "jñāninaḥ paramodārā nityaṃ kleśavadhe ratāḥ /",
  "S04bsa052_u:3134": "chitvā (tad) bandhanaṃ sarva gacchanti padamacyutam /",
  "S04bsa052_u:3135": "ādimadhyāntakalyāṇamasmiṃlloke na cāpare // Dhs_14.35 //",
  "S04bsa052_u:3136": "doṣasevanaiḥ nāśo bhavati",
  "S04bsa052_u:3137": "doṣāṇāṃ sevanaṃ dṛṣṭamavidyāsampravartakam /",
  "S04bsa052_u:3138": "varjanīyāḥ sadā kleśāḥ sevyaṃ jñānamanuttamam // Dhs_14.36 //",
  "S04bsa052_u:3139": "jñānena muktirbhavati",
  "S04bsa052_u:3140": "jñānena muktirbhavati na ca kleśairihocyate /",
  "S04bsa052_u:3141": "jñānāgninā hi dahayante kleśakāṣṭhā na śeṣataḥ // Dhs_14.37 //",
  "S04bsa052_u:3142": "kāmamayajñānaṃ kleśajanakam",
  "S04bsa052_u:3143": "kleśaiḥ kimartha saṃruddhā jālinī viṣa(yai) ratā /",
  "S04bsa052_u:3144": "punaḥ kāmamayaṃ jñānaṃ cakṣuḥpaṭalabādhakam // Dhs_14.38 //",
  "S04bsa052_u:3145": "rāganindā",
  "S04bsa052_u:3146": "nirvāṇayati sambuddhavākyabhaiṣajyabhojanaiḥ /",
  "S04bsa052_u:3147": "saddharmasenāpatinā rāgasenā vigarhitāḥ // Dhs_14.39 //",
  "S04bsa052_u:3148": "śubhā vāṇī prayoktavyā",
  "S04bsa052_u:3149": "udīritā śubhā vāṇī niścetavyā prayatnataḥ /",
  "S04bsa052_u:3150": "catvāro hi viparyāsā budbudavaccakāsate /",
  "S04bsa052_u:3151": "lokadharmāstathā cāṣṭau nāśayantyakhilaṃ jagat // Dhs_14.40 //",
  "S04bsa052_u:3152": "jñānaplavaḥ santaraṇasamarthaḥ",
  "S04bsa052_u:3153": "jālinīprabhavā nadyo vitarkaśatadustarāḥ /",
  "S04bsa052_u:3154": "jñānaplavaṃ samāruhya taranti munayaḥ śivāḥ // Dhs_14.41 //",
  "S04bsa052_u:3155": "keṣāṃ muktirna vidyate?",
  "S04bsa052_u:3156": "mūḍhā ye bhūtamanaso narāḥ kāmasya sevinaḥ /",
  "S04bsa052_u:3157": "sadā ca pañcabhiḥ sthānairmuktisteṣāṃ na vidyate // Dhs_14.42 //",
  "S04bsa052_u:3158": "ayoniśomanaskārairyo vahniḥ samudīryate /",
  "S04bsa052_u:3159": "sa yoniśomanaskāravarṣaṇaiḥ pratikalpate // Dhs_14.43 //",
  "S04bsa052_u:3160": "avidyāsaṃbhavam andhatvaṃ kathaṃ dūrībhavet?",
  "S04bsa052_u:3161": "andhatvaṃ cirakālotthamavidyāsambhavaṃ nṛṇām /",
  "S04bsa052_u:3162": "tadalpakāle jātena pradīpena na paśyati // Dhs_14.44 //",
  "S04bsa052_u:3163": "jñānalokena trayo doṣāḥ vinaśyanti",
  "S04bsa052_u:3164": "rāgamūḍhā vipacyante narake mandamedhasaḥ /",
  "S04bsa052_u:3165": "jñāninastu na naśyanti nirvāṇagamanā yathā /",
  "S04bsa052_u:3166": "trayo do(ṣā) vinaśyanti jñānalokena dehinām // Dhs_14.45 //",
  "S04bsa052_u:3167": "tasmādaśeṣavijñānaśīlakṣāntirato bhavet /",
  "S04bsa052_u:3168": "amūḍhānāṃ praṇaśyanti trayo doṣāḥ śarīriṇām // Dhs_14.46 //",
  "S04bsa052_u:3169": "jñānānalena mandaśca kleśendhana mahāttviṣaḥ /",
  "S04bsa052_u:3170": "vyādhinirmagnatanavaḥ śayyāveṣṭanagocarāḥ // Dhs_14.47 //",
  "S04bsa052_u:3171": "yatra yāti paraṃ vedaṃ manomohamayaṃ phalam /",
  "S04bsa052_u:3172": "yāni duḥkhānyanekānyanekā bhujyate gatiḥ // Dhs_14.48 //",
  "S04bsa052_u:3173": "pañcakaiḥ prāṇibhinityametanmohasya ceṣṭitam /",
  "S04bsa052_u:3174": "trayo vā nirjitā doṣā yairidaṃ dahyate jagat // Dhs_14.49 //",
  "S04bsa052_u:3175": "jñānayogena sukhaṃ bhavati",
  "S04bsa052_u:3176": "tamagniṃ jñānayogena nirvāpya sukhito bhavet /",
  "S04bsa052_u:3177": "tasmājjñānāgninā nityaṃ nirdahet kleśaparvatam /",
  "S04bsa052_u:3178": "kleśaparvatadagdhasya sukhaṃ padamavasthitam // Dhs_14.50 //",
  "S04bsa052_u:3179": "// iti saṃyojanavargaścaturdaśaḥ //",
  "S04bsa052_u:3180": "(15) pāpavargaḥ",
  "S04bsa052_u:3181": "pāpaphalasya ajñātā paritāpaṃ labhate",
  "S04bsa052_u:3182": "kriyamāṇasya pāpasya vijñeyaṃ kaṭukaṃ phalam /",
  "S04bsa052_u:3183": "yo na jānāti mūḍhātmā paścāt sa paritapyate // Dhs_15.1 //",
  "S04bsa052_u:3184": "(phalaṃ ca) labhate puruṣaḥ sarvapāpasya karmaṇaḥ /",
  "S04bsa052_u:3185": "tasmāt pāpaṃ na seveta yadīcchet sukhamātmanaḥ // Dhs_15.2 //",
  "S04bsa052_u:3186": "alpādapi mahāghorāt narakāt pāpacetasaḥ /",
  "S04bsa052_u:3187": "muktyartha (tāni)",
  "S04bsa052_u:3188": "pāpāni bhūyo mohavaśaṃ gatāḥ // Dhs_15.3 //",
  "S04bsa052_u:3189": "na viśvaseddhi pāpasyā(lpatāṃ)",
  "S04bsa052_u:3190": "narakagāmikām /",
  "S04bsa052_u:3191": "alpena vahninā śaile dahayante sarvato drumāḥ // Dhs_15.4 //",
  "S04bsa052_u:3192": "nāsti pāpasamo śatruḥ",
  "S04bsa052_u:3193": "pāpena narakaṃ yāti pāpena paridahyate /",
  "S04bsa052_u:3194": "pāpena naiti nirvāṇaṃ nāsti pāpasamo ripuḥ // Dhs_15.5 //",
  "S04bsa052_u:3195": "pāpācāro hi puruṣo na kvacit sukhamedhate /",
  "S04bsa052_u:3196": "(pāpaṃ) tasmānna seveta yadīcchet sukhamātmanaḥ // Dhs_15.6 //",
  "S04bsa052_u:3197": "sādhukāraṃ ca sādhūnāṃ pāpamārgasya duṣkaram /",
  "S04bsa052_u:3198": "kurvantaḥ pāpakān sattvā modante(laghucetasaḥ) // Dhs_15.7 //",
  "S04bsa052_u:3199": "vipākakaṭukaḥ paścāt paritāpo 'lpacetasaḥ /",
  "S04bsa052_u:3200": "kuto 'pacitagātrasya karmaṇo dṛśyate phalam // Dhs_15.8 //",
  "S04bsa052_u:3201": "tasmāt pāpaṃ na kurvīta kaṣṭā pāpasya vedanā /",
  "S04bsa052_u:3202": "pāpaṃ pāpavipākaṃ ca pāpināṃ pacyate dhruvam // Dhs_15.9 //",
  "S04bsa052_u:3203": "na hi pāpaṃ na pāpasya tasmāt pāpaṃ vivarjayet /",
  "S04bsa052_u:3204": "parivarjitapāpasya na pāpād bhayamasti hi // Dhs_15.10 //",
  "S04bsa052_u:3205": "svakṛtaṃ bādhate pāpaṃ parīkṣyaṃ naiva bhujyate /",
  "S04bsa052_u:3206": "kalyāṇasya phalaṃ sādhu kaṣṭaṃ pāpasya pacyate // Dhs_15.11 //",
  "S04bsa052_u:3207": "kṛtvā tu puruṣaḥ pāpaṃ kalyāṇaṃ nānusevate /",
  "S04bsa052_u:3208": "na śastrāgniprapātebhyo duḥkhaṃ syāt tādṛśaṃ nṛṇām // Dhs_15.12 //",
  "S04bsa052_u:3209": "yathā niṣevitaṃ mithyāpāpaṃ pāpeṣu kalpyate /",
  "S04bsa052_u:3210": "vinivarjitapāpasya nityaṃ ca śubhacetasaḥ // Dhs_15.13 //",
  "S04bsa052_u:3211": "śāntasya bhikṣornirvāṇaṃ nātidūram",
  "S04bsa052_u:3212": "(dehino) śāntavaktrasya nirvāṇaṃ nātidūrataḥ /",
  "S04bsa052_u:3213": "tīvrāt tīvrataraṃ yānti narāḥ kukṛtakāriṇaḥ // Dhs_15.14 //",
  "S04bsa052_u:3214": "sukhāt sukhataraṃ yānti narāḥ sukṛtakāriṇaḥ /",
  "S04bsa052_u:3215": "na hi tīvrasya pāpasya sukhaṃ phalamavāpyate // Dhs_15.15 //",
  "S04bsa052_u:3216": "sukhasya vā phala tīvraṃ viparītaṃ na pacyate /",
  "S04bsa052_u:3217": "anādimati saṃsāre sukṛtānāṃ phalaṃ sukham // Dhs_15.16 //",
  "S04bsa052_u:3218": "karmaṇāṃ sukṛtānāṃ ca tathā duḥkhaphalaṃ smṛtam /",
  "S04bsa052_u:3219": "pāpaṃ pāpānugaṃ dṛṣṭaṃ śubhasya ca śubhaṃ tathā // Dhs_15.17 //",
  "S04bsa052_u:3220": "pāpī narakeṣupapadyate",
  "S04bsa052_u:3221": "pāpācāraḥ śubhadveṣī narakeṣūpapadyate /",
  "S04bsa052_u:3222": "parivarjitapāpasya nityaṃ ca śubhacetasaḥ // Dhs_15.18 //",
  "S04bsa052_u:3223": "hastāvalambi nirvāṇamadṛṣṭaṃ tadanāvilam /",
  "S04bsa052_u:3224": "ādimadhyāntakalyāṇā dharmā nityaṃ sukhodayāḥ // Dhs_15.19 //",
  "S04bsa052_u:3225": "tasmāt pāpaṃ vivarjayet",
  "S04bsa052_u:3226": "ādimadhyāntakaṭukaṃ phalaṃ pāpasya karmaṇaḥ /",
  "S04bsa052_u:3227": "tasmāt pāpaṃ sadā varjyamālambyañca śubhaṃ sadā // Dhs_15.20 //",
  "S04bsa052_u:3228": "parivarjitapāpasya nityaṃ sukhamavasthitam /",
  "S04bsa052_u:3229": "anādimati saṃsāre dagdhāḥ pāpaiḥ punarnarāḥ /",
  "S04bsa052_u:3230": "khedaṃ kasmānna gacchanti bālā mohavaśānugāḥ // Dhs_15.21 //",
  "S04bsa052_u:3231": "āpātamadhuraṃ pāpaṃ pariṇāme 'gnisannibham /",
  "S04bsa052_u:3232": "pāpakārī tu puruṣaḥ sarvaloke vigarhitaḥ /",
  "S04bsa052_u:3233": "śubhakārī sadā śāntastasmāt pāpaṃ vivarjayet // Dhs_15.22 //",
  "S04bsa052_u:3234": "dhīraistattvanidarśakaiḥ pāpavivarjanam",
  "S04bsa052_u:3235": "aniṣṭamahitaṃ dṛṣṭaṃ vipāke kaṭuvedanam /",
  "S04bsa052_u:3236": "pāpaṃ pāpavipākaṃ ca tasmād dhīmān vivarjayet // Dhs_15.23 //",
  "S04bsa052_u:3237": "asti pāpaṃ dhruvaṃ pāpe pāpamasti na pātakam /",
  "S04bsa052_u:3238": "pāpāceṣṭā kṣayāpekṣā kṛpā cittasugāmitā // Dhs_15.24 //",
  "S04bsa052_u:3239": "pāpaṃ pāpāśritaṃ nityaṃ dharmo dharmāśritastathā /",
  "S04bsa052_u:3240": "unnayatyuktametaddhi dhīraistattvanidarśakaiḥ // Dhs_15.25 //",
  "S04bsa052_u:3241": "pāpavirahitāḥ paramaṃ sukhaṃ prāpnuvanti",
  "S04bsa052_u:3242": "acetanā dhruvaṃ bālā yeṣāṃ duścaritaṃ priyam /",
  "S04bsa052_u:3243": "vinivarjitapāpāstu gacchanti paramāṃ gatim // Dhs_15.26 //",
  "S04bsa052_u:3244": "atīva vañcanāghorā niyatā pāpagāminī /",
  "S04bsa052_u:3245": "mānuṣyaṃ durlabhaṃ prāpya yasya pāpaṃ priyaṃ bahu // Dhs_15.27 //",
  "S04bsa052_u:3246": "śubhāśubhaphalayoḥ pariṇāmabhedaḥ",
  "S04bsa052_u:3247": "pāpād virajyate yastu śubhe vātīva rajyate /",
  "S04bsa052_u:3248": "sa sukhāt sukhamāpnoti nivṛttiṃ vā prayāti hi // Dhs_15.28 //",
  "S04bsa052_u:3249": "naro bhavati dhanyo 'yaṃ yaḥ śubhānyupasevate /",
  "S04bsa052_u:3250": "sa tvadhanyatamo loke yaḥ pāpamupasevate // Dhs_15.29 //",
  "S04bsa052_u:3251": "ādimadhyāntanidhanaṃ sadbhireva vigarhitam /",
  "S04bsa052_u:3252": "pāpaṃ pāpānugaṃ dṛṣṭaṃ narakāyopakalpyate // Dhs_15.30 //",
  "S04bsa052_u:3253": "śubhakarmā sukhamāpnoti devalokaṃ ca gacchati",
  "S04bsa052_u:3254": "atīva śobhate loke śubhakarmā jitendriyaḥ /",
  "S04bsa052_u:3255": "kāyasya bhedāt satataṃ devaloke sa jāyate // Dhs_15.31 //",
  "S04bsa052_u:3256": "pāpasya pariṇāmaḥ sudāruṇaḥ",
  "S04bsa052_u:3257": "duṣkṛtasyānubaddhaṃ hi duṣkṛtaṃ phalamucyate",
  "S04bsa052_u:3258": "sukṛtasya tathā dṛṣṭaṃ phalaṃ sukhavipākajam /",
  "S04bsa052_u:3259": "bījasyāśuvibhītasya pariṇāmaḥ sudāruṇaḥ // Dhs_15.32 //",
  "S04bsa052_u:3260": "nimittaṃ sadṛśaṃ dṛṣṭaṃ phalaṃ pāpasya karmaṇaḥ /",
  "S04bsa052_u:3261": "pāpenākṛṣyate jantuḥ durgatau baḍiśairiva // Dhs_15.33 //",
  "S04bsa052_u:3262": "baḍiśairmucyate mīnaḥ pāpaṃ pāpānna mucyate /",
  "S04bsa052_u:3263": "dina pīḍāpi pāpasya sarvathā duḥkhakārikā // Dhs_15.34 //",
  "S04bsa052_u:3264": "amedhyasya yathā gandhaḥ pratikūlo hi dehinām /",
  "S04bsa052_u:3265": "śubhasya vāsanā ramyā vipraṇaṣṭasya durgatau // Dhs_15.35 //",
  "S04bsa052_u:3266": "vileṣu vāsanaṃ yadvat puṣpe naṣṭe pradṛśyate /",
  "S04bsa052_u:3267": "calatyayaṃ pāpakārī nityaṃ kāmavaśānugaḥ // Dhs_15.36 //",
  "S04bsa052_u:3268": "ke śubhacāriṇaḥ?",
  "S04bsa052_u:3269": "ālasyānṛtiko nityaṃ nāsau kalyāṇamarhati /",
  "S04bsa052_u:3270": "anantā rajanī teṣāṃ (yeṣāṃ)",
  "S04bsa052_u:3271": "pāpe sthitaṃ manaḥ // Dhs_15.37 //",
  "S04bsa052_u:3272": "prabhātaṃ rajanī teṣāṃ yeṣāṃ pāpe sthirā matiḥ /",
  "S04bsa052_u:3273": "anīrṣyakāḥ sakalyāṇāḥ puruṣāḥ śubhacāriṇaḥ // Dhs_15.38 //",
  "S04bsa052_u:3274": "alpapāpī sukhamāpnute",
  "S04bsa052_u:3275": "ye na pāpātmano bhūtāste nityaṃ koṭacāriṇaḥ /",
  "S04bsa052_u:3276": "alpabhārā yathā nāvā plavate na nimajjati // Dhs_15.39 //",
  "S04bsa052_u:3277": "pāpīmitreṇa duḥkhaṃ bhavati",
  "S04bsa052_u:3278": "tathālpapāpapuruṣaḥ plavate na nimajjati /",
  "S04bsa052_u:3279": "na pāpamitrasaṃsargāt puruṣaḥ sukhavān bhavet // Dhs_15.40 //",
  "S04bsa052_u:3280": "pāpamitraṃ samāsādya sarvānalaparo bhavet /",
  "S04bsa052_u:3281": "karmārambha vidhijño yo nityaṃ sūkṣmārtha (darśakaḥ) // Dhs_15.41 //",
  "S04bsa052_u:3282": "nāsau limpati pāpena paṅkena gaganaṃ yathā /",
  "S04bsa052_u:3283": "aśrutaṃ puruṣaḥ śṛṇvan śrutañcāpi bhaved dṛḍham // Dhs_15.42 //",
  "S04bsa052_u:3284": "paṇḍitalakṣaṇam",
  "S04bsa052_u:3285": "pāpaṃ ca varjayed dhīmān pretya deveṣu jāyate /",
  "S04bsa052_u:3286": "guṇadoṣaparijñānammetat paṇḍitalakṣaṇam // Dhs_15.43 //",
  "S04bsa052_u:3287": "mūḍhalakṣaṇam",
  "S04bsa052_u:3288": "guṇadoṣāparijñānametanmūḍhasya lakṣaṇam /",
  "S04bsa052_u:3289": "guṇeṣu guṇasañcāro doṣeṣu ca tathaiva ca // Dhs_15.44 //",
  "S04bsa052_u:3290": "mūḍhāmūḍhayorlakṣaṇam",
  "S04bsa052_u:3291": "sadoṣaguṇatattvajño nityaṃ bhavati śokabhāk /",
  "S04bsa052_u:3292": "pāpakarttā (tu)",
  "S04bsa052_u:3293": "puruṣaḥ śatruvaccātmanaḥ sthitaḥ // Dhs_15.45 //",
  "S04bsa052_u:3294": "śubhakarttā tathā puṃso mitravat pratipadyate /",
  "S04bsa052_u:3295": "tamonirayabhūmiṣvamṛto 'yaṃ pratipadyate // Dhs_15.46 //",
  "S04bsa052_u:3296": "yasya pāparatā buddhirnityaṃ viṣayatatparā /",
  "S04bsa052_u:3297": "viṣayārāmacapalā nityaṃ rāgānucāriṇī // Dhs_15.47 //",
  "S04bsa052_u:3298": "yasya buddhirna dharmeṣu narasya duḥkhabhāginaḥ /",
  "S04bsa052_u:3299": "hetutaśca mahāduḥkhāntahetorvahnisaṃyutāt // Dhs_15.48 //",
  "S04bsa052_u:3300": "kṣīṇapāpā vayaṃ sarve bhūyo lokamihāgatāḥ /",
  "S04bsa052_u:3301": "sukṛtasya phalaṃ sādhu hyanekaguṇamaṇḍitam // Dhs_15.49 //",
  "S04bsa052_u:3302": "duṣkṛtasya phalaṃ duḥkhaṃ visaṃvādakamiṣyate /",
  "S04bsa052_u:3303": "te vayaṃ sukhaduḥkhābhyāṃ bhūyāma bhavasaṅkaṭe // Dhs_15.50 //",
  "S04bsa052_u:3304": "karmavāyusamudbhrāntāḥ samudrasya yathormayaḥ /",
  "S04bsa052_u:3305": "kṛtaṃ pāpeṣvamanasaḥ pāpaiḥ rakṣanti ye janāḥ // Dhs_15.51 //",
  "S04bsa052_u:3306": "te tasya hetornarakaṃ prayāntyaśubhacāriṇaḥ /",
  "S04bsa052_u:3307": "tasmāttu narakānmuktāḥ te gacchanti triviṣṭapam // Dhs_15.52 //",
  "S04bsa052_u:3308": "te hi duḥkhaṃ (na)",
  "S04bsa052_u:3309": "saṃsmṛtya punaḥ kāmavaśānugāḥ /",
  "S04bsa052_u:3310": "kharībhūtamidaṃ cittaṃ dolādolaiḥ sukhāsukhaiḥ // Dhs_15.53 //",
  "S04bsa052_u:3311": "viyogo 'yaṃ parīghāto na ca duḥkhairna vidyate /",
  "S04bsa052_u:3312": "apāradārasaṃyukta indriyaiḥ parivañcitaḥ // Dhs_15.54 //",
  "S04bsa052_u:3313": "tṛṣṇāpāśavaśagaḥ saṃsāre bhramati",
  "S04bsa052_u:3314": "jano bhramati saṃsāre tṛṣṇāpāśavaśānugaḥ /",
  "S04bsa052_u:3315": "narakāt pretabhuvanaṃ tiryagyoniṣu pretataḥ // Dhs_15.55 //",
  "S04bsa052_u:3316": "tiryagbhyo nākabhuvanaṃ nākād bhūyo nṛjātiṣu /",
  "S04bsa052_u:3317": "ekakarmaparibhrānto jagad bhramati cakravat // Dhs_15.56 //",
  "S04bsa052_u:3318": "sarva duḥkham",
  "S04bsa052_u:3319": "na ca khedavaśaṃ yānti(hyabhyāsa)",
  "S04bsa052_u:3320": "vaśamāgatāḥ /",
  "S04bsa052_u:3321": "rakṣanti nākabhuvanaṃ virajyante tathā sukhaiḥ // Dhs_15.57 //",
  "S04bsa052_u:3322": "sukhāt sukhaparibhrāntā bhramanti bhramacāriṇaḥ /",
  "S04bsa052_u:3323": "duḥkhaṃ padmasahasrāṇi padmakoṭiśatāni ca // Dhs_15.58 //",
  "S04bsa052_u:3324": "(tāni) duḥkhāni bhuṅktāni na ca kliśyanti bāliśāḥ /",
  "S04bsa052_u:3325": "na sukhaṃ vidyate loke sarvaduḥkhaiḥ pariplutam // Dhs_15.59 //",
  "S04bsa052_u:3326": "duḥkhasya hetuḥ bhavati",
  "S04bsa052_u:3327": "udvegaṃ naiva gacchanti prāṇino mohapīḍitāḥ /",
  "S04bsa052_u:3328": "duḥkhena khidyate bālo duḥkhahetau ca vartate // Dhs_15.60 //",
  "S04bsa052_u:3329": "hetau śataphalaṃ dṛṣṭaṃ bījaṃ prati yathā phalaiḥ /",
  "S04bsa052_u:3330": "sukhaduḥkhakaśābaddhāḥ prāṇinastribhavānugāḥ // Dhs_15.61 //",
  "S04bsa052_u:3331": "na yānti paramaṃ kṣemaṃ sarvaduḥkhavivarjitam /",
  "S04bsa052_u:3332": "smaryate (hi)",
  "S04bsa052_u:3333": "yadā duḥkhaṃ tadā vidhyati dehinam // Dhs_15.62 //",
  "S04bsa052_u:3334": "vismṛte ca punarduḥkhe caranti vigatajvarāḥ /",
  "S04bsa052_u:3335": "nārakaṃ tu sadā duḥkhaṃ smṛtaṃ bhavati dehibhiḥ // Dhs_15.63 //",
  "S04bsa052_u:3336": "tadā kṛṣṇamidaṃ saukhyamanumānena tiṣṭhati /",
  "S04bsa052_u:3337": "tadeva viditaṃ matvā jagat sarva samanvitam // Dhs_15.64 //",
  "S04bsa052_u:3338": "śreyasi kriyatāṃ buddhirdoṣebhyo vinivāryate /",
  "S04bsa052_u:3339": "kṣaṇādhikāracapalaṃ jīvitaṃ veti vartate // Dhs_15.65 //",
  "S04bsa052_u:3340": "kṣīyante cāpi karmāṇi tasmācchreyaḥparo bhavet /",
  "S04bsa052_u:3341": "cittavegaṃ manaḥ sarva jīvitaṃ veti vartate // Dhs_15.66 //",
  "S04bsa052_u:3342": "anāgatād duḥkhāt jñānī na bibheti",
  "S04bsa052_u:3343": "tasmānna jīvikāhetau pāpaṃ kuryādvicakṣaṇaḥ /",
  "S04bsa052_u:3344": "anāgatasya duḥkhasya na vibheti mahājanaḥ // Dhs_15.67 //",
  "S04bsa052_u:3345": "yenā(sya) pacyate pāpaṃ mohapāpavaśaṅgatam /",
  "S04bsa052_u:3346": "mohitaḥ pāpakairdhamairaśubhaiḥ śuklavarjitaiḥ // Dhs_15.68 //",
  "S04bsa052_u:3347": "mūḍhaḥ pāpavaśād narakaṃ gacchati",
  "S04bsa052_u:3348": "nīyate narakaṃ mūḍho yatra pāpaṃ vipacyate /",
  "S04bsa052_u:3349": "yasya pāpād bhayaṃ nāsti sa pāpaṃ kurute bahu // Dhs_15.69 //",
  "S04bsa052_u:3350": "sa pāpānantasandagdhaḥ paścānnarakamāpnute /",
  "S04bsa052_u:3351": "(api) sūkṣmāgnikaṇikā yathā dāhāya kalpate // Dhs_15.70 //",
  "S04bsa052_u:3352": "pāpavirahitāḥ sukhamicchanti",
  "S04bsa052_u:3353": "anyairapi tathā pāpairnarakaṃ yāntyabuddhayaḥ /",
  "S04bsa052_u:3354": "apāpabhīrutā tasmāt kartavyā sukhamicchatā // Dhs_15.71 //",
  "S04bsa052_u:3355": "hiṃsā mithyāvaco 'brahmacarya bhūyaḥ sukhodayam /",
  "S04bsa052_u:3356": "āhrīkyamanapatrāpyamauddhatyaṃ pāpamitratā // Dhs_15.72 //",
  "S04bsa052_u:3357": "viṣāgnisadṛśaṃ pāpam",
  "S04bsa052_u:3358": "viṣāgnisadṛśā hayete tebhyo rakṣet prayatnataḥ /",
  "S04bsa052_u:3359": "duḥkhaṃ hi māradharmo 'yaṃ sukhaṃ dharmasamantataḥ // Dhs_15.73 //",
  "S04bsa052_u:3360": "sukhaduḥkhayorlakṣaṇam",
  "S04bsa052_u:3361": "lakṣaṇaṃ(sukha)",
  "S04bsa052_u:3362": "duḥkhānāṃ vidustattvavido janāḥ /",
  "S04bsa052_u:3363": "satyaṃ dānaṃ tathā kṣāntiḥ sadā cāpāpamitratā /",
  "S04bsa052_u:3364": "maitrī sadābhibhūteṣu prasthānaṃ tridivasya (hi) // Dhs_15.74 //",
  "S04bsa052_u:3365": "// iti pāpavargaḥ pañcadaśaḥ //",
  "S04bsa052_u:3366": "(16) narakavargaḥ",
  "S04bsa052_u:3367": "aṣṭau narakāgnayaḥ",
  "S04bsa052_u:3368": "kṛtvā duṣkṛtakarmāṇi sattvā viṣamajīvinaḥ /",
  "S04bsa052_u:3369": "yā gatiḥ pretya gacchantī tānapāyān (hi me) śṛṇu // Dhs_16.1 //",
  "S04bsa052_u:3370": "sañjīvaṃ kāmasūtraṃ ca sampātaṃ dvau ca rauravau /",
  "S04bsa052_u:3371": "tamoparaṃ mahācitrapatanaṃ ca pratāpanam // Dhs_16.2 //",
  "S04bsa052_u:3372": "ityete narakā aṣṭāvākhyātā duratikramāḥ /",
  "S04bsa052_u:3373": "raudrakarmābhisaṅkīrṇāḥ pratyekaṃ kṣobhadā (matāḥ) // Dhs_16.3 //",
  "S04bsa052_u:3374": "narakāgnīnāṃ bhayānakatvam",
  "S04bsa052_u:3375": "catuḥskandhāścaturdvārā vibhaktā bhāgaśo mitāḥ /",
  "S04bsa052_u:3376": "ayaḥ prākāraparyantā ayasā pratiduḥkhitāḥ // Dhs_16.4 //",
  "S04bsa052_u:3377": "taptāyomayasaṃ bhūmirjvalantī tejasodgatā /",
  "S04bsa052_u:3378": "anekayojanaśataṃ dahati svaciṃṣā(bhṛśam) // Dhs_16.5 //",
  "S04bsa052_u:3379": "kandarpadamanā ghorā arciṣmanto durāsadāḥ /",
  "S04bsa052_u:3380": "romaharṣaṇarūpāste 'pyāhurduḥkhā bhayānakāḥ // Dhs_16.6 //",
  "S04bsa052_u:3381": "narake patitā bhṛśaṃ tapyante",
  "S04bsa052_u:3382": "ete patanti narake ūrdhvapādā avāṅmukhāḥ /",
  "S04bsa052_u:3383": "ṛṣīṇāmativaktāraḥ saṃyatānāṃ tapasvinām // Dhs_16.7 //",
  "S04bsa052_u:3384": "te punastatra pacyante taptāmbhasi kṛtā iva /",
  "S04bsa052_u:3385": "krandamānā divārātrau,",
  "S04bsa052_u:3386": "nagā vāteritā iva // Dhs_16.8 //",
  "S04bsa052_u:3387": "praṇadanti mahānādaṃ tīvraduḥkhaiḥ pratāpitāḥ /",
  "S04bsa052_u:3388": "sarvā diśaśca dhāvanti nārakaiḥ puruṣairdrutāḥ // Dhs_16.9 //",
  "S04bsa052_u:3389": "kudṛṣṭyā mohayitvārthe mohapāśāvṛto janaḥ /",
  "S04bsa052_u:3390": "prāpnoti narakaṃ ghoraṃ kāraṇodadhisaṃvṛtaḥ // Dhs_16.10 //",
  "S04bsa052_u:3391": "kudṛṣṭyā dagdhasarvasvo manuṣyaḥ puruṣādhamaḥ /",
  "S04bsa052_u:3392": "tathā baddho 'sti narake mānināṃ ghorakāraṇam // Dhs_16.11 //",
  "S04bsa052_u:3393": "ye mithyāvaśamāpannāḥ puruṣā mandamedhasaḥ /",
  "S04bsa052_u:3394": "te sarve narakaṃ yānti cittairhi parivañcitāḥ // Dhs_16.12 //",
  "S04bsa052_u:3395": "kukṛtaphalam",
  "S04bsa052_u:3396": "yastvayā duṣkṛtaṃ pūrva kṛtaṃ cittānuvartinā /",
  "S04bsa052_u:3397": "tasya bhuṅktaphalaṃ mūḍha vipākottama (māpsyasi) // Dhs_16.13 //",
  "S04bsa052_u:3398": "hāryāṇi paricittāni,",
  "S04bsa052_u:3399": "saṃsevyāḥ parayoṣitaḥ /",
  "S04bsa052_u:3400": "hrasvā (hi) jantavo nityaṃ svacittaparivañcitāḥ // Dhs_16.14 //",
  "S04bsa052_u:3401": "tasya karmavipākasya vaśa eva tvamāgataḥ /",
  "S04bsa052_u:3402": "kiṃ krandasi svayaṃ kṛtvā kukarma puruṣādhama/ // Dhs_16.15 //",
  "S04bsa052_u:3403": "ye narāḥ kukṛtaṃ kṛtvā pañcatvaṃ yāntyamedhasaḥ /",
  "S04bsa052_u:3404": "yeṣāṃ tu niṣphalaṃ janma bījamuptaṃ yathoṣare // Dhs_16.16 //",
  "S04bsa052_u:3405": "alpamādhuryasaṃyuktān kāmān kaṭuvipākinaḥ /",
  "S04bsa052_u:3406": "sevate yastvasau mūḍhaḥ sa yāti tamaso tamaḥ // Dhs_16.17 //",
  "S04bsa052_u:3407": "kiṃ kṛtaṃ mūḍha bhavatā putradārasukhārthinā /",
  "S04bsa052_u:3408": "dahasye narake caikaḥ svakarmaphalavañcitaḥ // Dhs_16.18 //",
  "S04bsa052_u:3409": "keṣāṃ duṣkaraṃ jīvanam?",
  "S04bsa052_u:3410": "yaḥ putradāravaśagaḥ sevate duṣkaraṃ naraḥ /",
  "S04bsa052_u:3411": "sa yāti narakatvaṃ (ca)",
  "S04bsa052_u:3412": "pāpaṃ tadanubhūyate // Dhs_16.19 //",
  "S04bsa052_u:3413": "na dārā na sutā nārtha na mitrāṇi kathañcana /",
  "S04bsa052_u:3414": "mṛtyukāle samutpanne rakṣanti samupasthitāḥ // Dhs_16.20 //",
  "S04bsa052_u:3415": "yeṣāṃ sāṃkleśikaṃ cittaṃ tṛṣṇayā parivañcitam /",
  "S04bsa052_u:3416": "sahāyatā kutasteṣāṃ kasmāt (tvaṃ)",
  "S04bsa052_u:3417": "paritapyase? // Dhs_16.21 //",
  "S04bsa052_u:3418": "hṛto 'si pūrvaviṣayaistṛṣṇayā parivañcitaḥ /",
  "S04bsa052_u:3419": "kiṃ krandasi svayaṃ kṛtvā kukṛtaṃ mūḍhacetanaḥ // Dhs_16.22 //",
  "S04bsa052_u:3420": "na tathāgnirna śastrāṇi na viṣaṃ nārayaḥ sthitāḥ /",
  "S04bsa052_u:3421": "bādhate puruṣaṃ loke yathā duṣkṛtyamātmajam // Dhs_16.23 //",
  "S04bsa052_u:3422": "pakṣiṇāṃ nīḍavāsavat bhavacakram",
  "S04bsa052_u:3423": "digbhāge hi yathā gatvā saṃśrayante vanaspatīn /",
  "S04bsa052_u:3424": "vihagāḥ kālamutthāya tathā prāṇisamāgamaḥ // Dhs_16.24 //",
  "S04bsa052_u:3425": "nāśayitvā paraṃ dravyaṃ kṛtvā lokavyatikramaṃ /",
  "S04bsa052_u:3426": "kiṃ karotyaśubhaṃ karma mohena parivañcitaḥ // Dhs_16.25 //",
  "S04bsa052_u:3427": "yena yāti parāṃ śāntiṃ yena yātyasurālayam /",
  "S04bsa052_u:3428": "tatra hetuḥ paraṃ mohastamasāmapi yat tamaḥ // Dhs_16.26 //",
  "S04bsa052_u:3429": "kuṭumbāya kṛtaṃ pāpaṃ narake pātayati",
  "S04bsa052_u:3430": "putradāramayaiḥ pāśaiścānītā narakālayam /",
  "S04bsa052_u:3431": "yadartha kriyate pāpaṃ yuṣmābhiścittavañcitaiḥ // Dhs_16.27 //",
  "S04bsa052_u:3432": "mitrāṇi putrāḥ (pitarau kiṃ)",
  "S04bsa052_u:3433": "bandhujanabāndhavāḥ /",
  "S04bsa052_u:3434": "yeṣāmarthe kṛtaṃ pāpaṃ bhavadbhirmandabuddhibhiḥ // Dhs_16.28 //",
  "S04bsa052_u:3435": "nūnamātmā na te kānto babhūva narabhūmiṣu /",
  "S04bsa052_u:3436": "yena tvayā kṛtaṃ pāpaṃ putrārthena narādhamaḥ // Dhs_16.29 //",
  "S04bsa052_u:3437": "yena pūrvakṛtaṃ pāpaṃ paścānna paritapyate /",
  "S04bsa052_u:3438": "sa yāti narakaṃ ghoraṃ putrakāraṇavañcitaḥ // Dhs_16.30 //",
  "S04bsa052_u:3439": "pāpakarmaphalam",
  "S04bsa052_u:3440": "kiṃ kariṣyanti putrāste kiṃ dārāḥ kiṃ ca bāndhavāḥ /",
  "S04bsa052_u:3441": "dahasyanādinarake vahniḥ karma dunotyasau // Dhs_16.31 //",
  "S04bsa052_u:3442": "svayaṃ kṛtvāśubhaṃ karmāsukhodayamaninditaḥ /",
  "S04bsa052_u:3443": "tapyase 'pi vṛthādhānaḥ paścānmohena vañcikaḥ // Dhs_16.32 //",
  "S04bsa052_u:3444": "rāgadveṣānugāḥ pāpaṃ mohena parivañcitāḥ /",
  "S04bsa052_u:3445": "aghaṃ prayānti te sarve putradārasukhārthinaḥ // Dhs_16.33 //",
  "S04bsa052_u:3446": "antargatena ca punarbahiḥsthena ca vahninā /",
  "S04bsa052_u:3447": "dahyamāno(hi)",
  "S04bsa052_u:3448": "duḥkhena narake pāpakarmaṇā // Dhs_16.34 //",
  "S04bsa052_u:3449": "vaśaṃ prāptāḥ svacittasya sarva eva viḍambitāḥ /",
  "S04bsa052_u:3450": "kiṃ krandasi vṛthā nāde vahninā paritāpitaḥ // Dhs_16.35 //",
  "S04bsa052_u:3451": "pāpānugaphalaṃ dṛṣṭam",
  "S04bsa052_u:3452": "atha pāpāni karmāṇi kṛtavānasi manyase /",
  "S04bsa052_u:3453": "durmate tatra mā kranda kiṃ vṛthā paridevase // Dhs_16.36 //",
  "S04bsa052_u:3454": "pāpeṣu rakṣyate mūḍhaḥ kāraṇāśuci rakṣyate /",
  "S04bsa052_u:3455": "pāpānugaphalaṃ dṛṣṭaṃ hetupratyayasambhavam // Dhs_16.37 //",
  "S04bsa052_u:3456": "kasmānna sevito dharmaḥ pāpañca nahi varjitam /",
  "S04bsa052_u:3457": "pāpād bahiśca puruṣo narakaṃ naiva paśyati // Dhs_16.38 //",
  "S04bsa052_u:3458": "yo na vindanti mūḍhātmā phalaṃ pāpasya karttṛkam /",
  "S04bsa052_u:3459": "so 'vaśyaṃ labhate doṣān kathaṃ bhokṣyasi durmate // Dhs_16.39 //",
  "S04bsa052_u:3460": "pāpena vañcita pūrvaṃ pāpena paridahyate /",
  "S04bsa052_u:3461": "na kariṣyasi pāpāni tvaduḥkhenaiva yāsyasi // Dhs_16.40 //",
  "S04bsa052_u:3462": "kṛtavānasi pāpāni śubhāni na kathañcana /",
  "S04bsa052_u:3463": "pāpena dahyate tasmādaśubhe na manaḥ kṛthāḥ // Dhs_16.41 //",
  "S04bsa052_u:3464": "kiṃ duḥkhādapi duḥkham?",
  "S04bsa052_u:3465": "nāsti duḥkhādato duḥkhaṃ yaḥ pāpamanusevate /",
  "S04bsa052_u:3466": "tasmāt pāpaṃ na seveta yadi duḥkhaṃ na vāñchasi // Dhs_16.42 //",
  "S04bsa052_u:3467": "kuṭumbijanānāṃ spaṣṭoktiḥ",
  "S04bsa052_u:3468": "tasyāntarhṛdaye bimbaṃ kintu śāntirna vidyate /",
  "S04bsa052_u:3469": "kāruṇyāspadabhūtāḥ smo nāsmākaṃ karuṇāhṛdi // Dhs_16.43 //",
  "S04bsa052_u:3470": "yathā kṛtaṃ bhavadbhiśca pāpaṃ mohāvṛtairbahu /",
  "S04bsa052_u:3471": "tad vaḥ pradhāvate gāḍhaṃ na ca ye tatra hetavaḥ // Dhs_16.44 //",
  "S04bsa052_u:3472": "śīlaṃ na rakṣitaṃ mūḍha pāpaṃ ca bahu sañcitam /",
  "S04bsa052_u:3473": "sambhūtasya ca pāpasya phalametadupasthitam // Dhs_16.45 //",
  "S04bsa052_u:3474": "na vayaṃ kāraṇaṃ tatra yūyameva hi kāraṇam /",
  "S04bsa052_u:3475": "yaḥ pāpaṃ kurute karma sa hetustasya karmaṇaḥ // Dhs_16.46 //",
  "S04bsa052_u:3476": "bhavadbhiryat kṛtaṃ pāpaṃ tṛṣṇāśāpaviḍambitaiḥ /",
  "S04bsa052_u:3477": "tad vo prapadyate ghoraṃ kimasmān paribhāṣata // Dhs_16.47 //",
  "S04bsa052_u:3478": "nākṛtaṃ pacyate pāpaṃ na pāpaṃ syādahetukam /",
  "S04bsa052_u:3479": "yena yaddhi kṛtaṃ pāpaṃ tasya tat paripacyate // Dhs_16.48 //",
  "S04bsa052_u:3480": "pāpī narakaṃ yāti",
  "S04bsa052_u:3481": "tad bhavantaḥ kriyāhīnā madyapānena vañcitāḥ /",
  "S04bsa052_u:3482": "patitā narake tīvre kiṃ vṛthā paritapyatha // Dhs_16.49 //",
  "S04bsa052_u:3483": "te yūyaṃ kāmaparamāḥ ghoraṃ narakamāgatāḥ /",
  "S04bsa052_u:3484": "kāraṇeṣvapi tīvreṣu kiṃ tathā paritapyatha // Dhs_16.50 //",
  "S04bsa052_u:3485": "yadā kṛtāni pāpāni bhavadbhiḥ kāmamohitaiḥ /",
  "S04bsa052_u:3486": "tadā kasmānna nikṛṣṭaṃ kimadya paritapyatha // Dhs_16.51 //",
  "S04bsa052_u:3487": "hetubhūto hi narako mṛṣāvādasya deśitaḥ /",
  "S04bsa052_u:3488": "heturvai sevitaṃ pūrva niṣphalaṃ paridevatha // Dhs_16.52 //",
  "S04bsa052_u:3489": "nārthena labhate satyaṃ na kṛcchreṇopapadyate /",
  "S04bsa052_u:3490": "tasmāt satyaṃ parityajya mṛṣāvādeṣu rajyase // Dhs_16.53 //",
  "S04bsa052_u:3491": "pūrveṣu pāpamahitaṃ bhavatā mūḍhacetasā /",
  "S04bsa052_u:3492": "kṛtaṃ bhavadbhiḥ kukṛtaṃ (duṣkṛtyaṃ)",
  "S04bsa052_u:3493": "paripacyate // Dhs_16.54 //",
  "S04bsa052_u:3494": "pāpakṣayād vinirmukto narakaṃ nopalabhyate /",
  "S04bsa052_u:3495": "nākrandamānāḥ puruṣāḥ vimucyante kathañcana // Dhs_16.55 //",
  "S04bsa052_u:3496": "pāpakartṛ phalaṃ svayameva bhuṅkte",
  "S04bsa052_u:3497": "kiṃ krandatha vṛthā mūḍhā vañcitāḥ svena karmaṇā /",
  "S04bsa052_u:3498": "muñcitā vañcitā bālā vṛthā krandantyabuddhayaḥ // Dhs_16.56 //",
  "S04bsa052_u:3499": "ahitairhitarūpaistvaṃ mitrarūpaiśca śatrubhiḥ /",
  "S04bsa052_u:3500": "vipralabdho 'si bho martya/",
  "S04bsa052_u:3501": "gacchannasi mahat tamaḥ // Dhs_16.57 //",
  "S04bsa052_u:3502": "nānyaḥ śatruryathā karma duṣkṛtaṃ tava pāpakam /",
  "S04bsa052_u:3503": "karmaṇā trividhenātha nīyase yamasādhanam // Dhs_16.58 //",
  "S04bsa052_u:3504": "kasmādasi tato mūḍha,",
  "S04bsa052_u:3505": "vañcitaḥ putrasaṃjñakaiḥ /",
  "S04bsa052_u:3506": "na dānādiṣu buddhistaiḥ kṛtā (te)",
  "S04bsa052_u:3507": "mohavañcitā // Dhs_16.59 //",
  "S04bsa052_u:3508": "asmāṃllokātparaṃ lokaṃ śatrupṛṣṭhorago yathā /",
  "S04bsa052_u:3509": "śatrūṇāṃ prathamaḥ śatruḥ sarvapāpanidarśakaḥ // Dhs_16.60 //",
  "S04bsa052_u:3510": "viṣāgniśastrapratima/",
  "S04bsa052_u:3511": "svayaṃ hi duṣkṛtaṃ kṛtam /",
  "S04bsa052_u:3512": "tvayā kṛtāni karmāṇi tvamevamanubhokṣyase // Dhs_16.61 //",
  "S04bsa052_u:3513": "yasya śāntaṃ sadā cittaṃ viṣayairyo na hanyate /",
  "S04bsa052_u:3514": "na hyavasthāmimāṃ yānti tathātvamanupaśyasi // Dhs_16.62 //",
  "S04bsa052_u:3515": "narakasya dhvaniṃ śrutvā kathaṃ krandasi durmate/ /",
  "S04bsa052_u:3516": "kiṃ punaryatra vahnistvāṃ dhakṣyati śuṣkakāṣṭhavat // Dhs_16.63 //",
  "S04bsa052_u:3517": "na dagdhā vahninā ye ca dagdhāste kukṛtaiḥ svakaiḥ /",
  "S04bsa052_u:3518": "vahnistu śāmyate kvāpi duṣkṛtāgnirna śāmyati // Dhs_16.64 //",
  "S04bsa052_u:3519": "nāgnirniryāti lokāntaṃ nāgnispṛṣṭo naro (mṛtaḥ) /",
  "S04bsa052_u:3520": "kukṛtāgnimayaṃ pāpaṃ yad dhakṣyati hi tattvataḥ // Dhs_16.65 //",
  "S04bsa052_u:3521": "kukṛtāgnividagdhā ye te dagdhā narake narāḥ /",
  "S04bsa052_u:3522": "pāpāgnivarjitā ye tu na teṣāṃ narakodayaḥ /",
  "S04bsa052_u:3523": "yadyātmanaḥ priyo nityaṃ vibheṣi narakād yadi // Dhs_16.66 //",
  "S04bsa052_u:3524": "vivarjaya svapāpāni tato duḥkhaṃ na yāsyasi /",
  "S04bsa052_u:3525": "yānti pāpamaye nityaṃ(narā)",
  "S04bsa052_u:3526": "mohavaśānugāḥ // Dhs_16.67 //",
  "S04bsa052_u:3527": "prāpnoṣi narakaṃ ghoraṃ kimaśrūṇi vimuñcasi? /",
  "S04bsa052_u:3528": "duḥkhaṃ duḥkhavipākaṃ ca duḥkhāntagamanaṃ tathā // Dhs_16.68 //",
  "S04bsa052_u:3529": "sukṛtaṃ nādimadhyāntaśobhanaṃ paripacyate /",
  "S04bsa052_u:3530": "nātra loke tvayāpāpaṃ yatkṛtaṃ sukṛtaṃ (muhuḥ) // Dhs_16.69 //",
  "S04bsa052_u:3531": "tasya tīvravipākasya phalamadyopabhokṣyase /",
  "S04bsa052_u:3532": "hetupratyayasādṛśyaṃ viparītaṃ na kalpyate // Dhs_16.70 //",
  "S04bsa052_u:3533": "hetuḥ kṛto yathā pūrva tathā phalamavāpsyasi /",
  "S04bsa052_u:3534": "yathā tava tathānyeṣāṃ prāṇarakṣā prayatnataḥ // Dhs_16.71 //",
  "S04bsa052_u:3535": "kasmāt prāṇātipātāste kṛtāḥ pāpānuvartinā /",
  "S04bsa052_u:3536": "prāṇatyāgena puruṣairyad dhanaṃ samupārjitam // Dhs_16.72 //",
  "S04bsa052_u:3537": "karmodayakṛtaṃ tatte yattvayā samupārjitam /",
  "S04bsa052_u:3538": "sarveṣāṃ dayitā dārāḥ prāṇebhyo 'pi garīyasaḥ // Dhs_16.73 //",
  "S04bsa052_u:3539": "tattvayā rāgaraktena kasmādapakṛtāvanāt /",
  "S04bsa052_u:3540": "buddhervyāmohajanakaṃ dharmāṇāṃ dūṣaṇaṃ param // Dhs_16.74 //",
  "S04bsa052_u:3541": "dharmapānaṃ tvayā kārya karmānuparivarjitam /",
  "S04bsa052_u:3542": "jihvāviṣasamutthaṃ yat sarvāpratyayakārakam // Dhs_16.75 //",
  "S04bsa052_u:3543": "mṛṣāvādaṃ tvayā pāpaṃ karmānuparivarjitam /",
  "S04bsa052_u:3544": "evaṃ pañcavidheyeṣu yasmāt tvamanuraktavān // Dhs_16.76 //",
  "S04bsa052_u:3545": "tasmāt saṃmukṣya mā rodi kiṃ vṛthā paridevase /",
  "S04bsa052_u:3546": "viṣayaṃ pāpakā dharmā yasmānnu parivañcitaḥ // Dhs_16.77 //",
  "S04bsa052_u:3547": "tasmāt prāpnoṣi narakaṃ jvālāmālākulaṃ mahat /",
  "S04bsa052_u:3548": "etat tṛṣṇāgninā sarva pradīptaṃ bhuvanatrayam // Dhs_16.78 //",
  "S04bsa052_u:3549": "dharmācaraṇe sāvahitena bhavitavyam",
  "S04bsa052_u:3550": "dṛṣṭvā nācarito dharmaḥ kimadya paritapyase /",
  "S04bsa052_u:3551": "(śrutvā) te madhuraṃ cittaṃ kāmamandirakaṃ vacaḥ // Dhs_16.79 //",
  "S04bsa052_u:3552": "udīrite mahāpāpe tasmai tatphalamāgatam /",
  "S04bsa052_u:3553": "sa kṛtvā pāpakaṃ karma niyatā pāpavedanā // Dhs_16.80 //",
  "S04bsa052_u:3554": "karuṇaṃ vikalaṃ dīnaṃ kimadya paritapyase /",
  "S04bsa052_u:3555": "karmakṣayeṇa narakāt mucyante pāpakāriṇaḥ // Dhs_16.81 //",
  "S04bsa052_u:3556": "vikrośamagnā bahuśo na mucyante kathañcana /",
  "S04bsa052_u:3557": "aniṣṭaṃ pāpakaṃ karma kṛtvā rogavaśe sthitāḥ // Dhs_16.82 //",
  "S04bsa052_u:3558": "ajñānino 'śubhamācaranti",
  "S04bsa052_u:3559": "paridevati yo mūḍho vṛthā sa paridevati /",
  "S04bsa052_u:3560": "anāgataphalajño yaḥ pratyutpannaśubhe rataḥ // Dhs_16.83 //",
  "S04bsa052_u:3561": "krośate narake nāsau yathā tvamanutapyase /",
  "S04bsa052_u:3562": "mayā kṛtāni karmāṇi phaladāni mamaiva hi // Dhs_16.84 //",
  "S04bsa052_u:3563": "rogeṇa śatruṇā dagdhaḥ paścānnarakamāgataḥ /",
  "S04bsa052_u:3564": "pramādabhūmiraśubhā rāgadagdhasya dehinaḥ // Dhs_16.85 //",
  "S04bsa052_u:3565": "tena pāśena baddho 'haṃ gato 'vasthāmimāṃ bhṛśam /",
  "S04bsa052_u:3566": "durācāraratānāṃ tu nṛṇāmasya phalaṃ kaṭu // Dhs_16.86 //",
  "S04bsa052_u:3567": "ajñānabādhito 'smīti svakṛtaṃ bhujyate mayā /",
  "S04bsa052_u:3568": "nirdayānāṃ sughorāṇāṃ pāpānāṃ vaśamāgataḥ // Dhs_16.87 //",
  "S04bsa052_u:3569": "muktiḥ kathaṃ syāt?",
  "S04bsa052_u:3570": "muktirasmāt kathaṃ syādvai duḥkhasaṃsārasāgarāt /",
  "S04bsa052_u:3571": "duḥkhād duḥkhataraṃ karma mayedaṃ paripacyate // Dhs_16.88 //",
  "S04bsa052_u:3572": "sukhāvāptiṃ na paśyāmi kṣemaṃ vā narakasya me /",
  "S04bsa052_u:3573": "jīvalokādahaṃ bhraṣṭo abuddha iva mārgataḥ // Dhs_16.89 //",
  "S04bsa052_u:3574": "jīvo 'yaṃ vivaśo bhūtvā vikṛtaiḥ parivāritaḥ /",
  "S04bsa052_u:3575": "jvālāmālākulaṃ sarvamantarikṣaṃ nirantaram // Dhs_16.90 //",
  "S04bsa052_u:3576": "diśaśca tridiśaścaiva pṛthi(vī)",
  "S04bsa052_u:3577": "ca nirantarā /",
  "S04bsa052_u:3578": "kṛpaṇo 'jñānago duḥkhī nivāsaṃ nopalakṣaye // Dhs_16.91 //",
  "S04bsa052_u:3579": "kṣuradhārāvitaptasya nṛpasyāsyātibhīṣaṇam /",
  "S04bsa052_u:3580": "kāntāre bāhyamānasya niḥ sahāyasya sarvataḥ /",
  "S04bsa052_u:3581": "trātāraṃ nāvagacchāmi yo 'smād duḥkhāt pramocayet // Dhs_16.92 //",
  "S04bsa052_u:3582": "niḥśaktiravaśo duḥkhī vahninā paritāpitaḥ /",
  "S04bsa052_u:3583": "nīye 'haṃ vivaśaḥ kvāpi bāhubandhanayantritaḥ // Dhs_16.93 //",
  "S04bsa052_u:3584": "na vārthā nāpi mitrāṇi na putrā na ca yoṣitaḥ /",
  "S04bsa052_u:3585": "trāyante vyasanādasmāt kṛtaghnā bata te mama // Dhs_16.94 //",
  "S04bsa052_u:3586": "adharmacāriṇo na kvāpi śaraṇam",
  "S04bsa052_u:3587": "nirānandasya na sukhaṃ duḥkhaṃ (gṛhṇāmi sarvaśaḥ) /",
  "S04bsa052_u:3588": "mṛtyupāśena baddhasya śaraṇaṃ nopalakṣyate // Dhs_16.95 //",
  "S04bsa052_u:3589": "saṃkruddhā iva te,",
  "S04bsa052_u:3590": "krūrā bhaviṣyanti samantataḥ /",
  "S04bsa052_u:3591": "nirānandā diśaḥ sarvā vyālaiśca parivāritā // Dhs_16.96 //",
  "S04bsa052_u:3592": "narakaṃ pātakasyaiva pateyaṃ dhṛtibhāvataḥ /",
  "S04bsa052_u:3593": "yacca yaccehaṃ paśyāmi jaṅgamaṃ sthāvaraṃ tathā /",
  "S04bsa052_u:3594": "tat sarva vyākulaṃ caiva vahninā paridīpitam // Dhs_16.97 //",
  "S04bsa052_u:3595": "nādhigacchāmi śaraṇaṃ niḥsahāyo 'smi sarvataḥ /",
  "S04bsa052_u:3596": "ghore tamasi majjāsi sāgare ca hṛtaplavaḥ // Dhs_16.98 //",
  "S04bsa052_u:3597": "gaganaṃ naiva paśyāmi nakṣatragrahatārakam /",
  "S04bsa052_u:3598": "viparītamidaṃ sarva tamasā parivāritam // Dhs_16.99 //",
  "S04bsa052_u:3599": "pañcendriyāṇi sarvāṇi viratāni hi sarvataḥ /",
  "S04bsa052_u:3600": "krakacaistu tadā sarva śarīraṃ paripāṭayate // Dhs_16.100 //",
  "S04bsa052_u:3601": "nādhigacchāmi śaraṇaṃ kāmaṃ bandho bhaviṣyati /",
  "S04bsa052_u:3602": "vardhante duḥkhanikarā sarvataḥ parivārataḥ // Dhs_16.101 //",
  "S04bsa052_u:3603": "muhurmuhuśca vardhante vedanāñcitadehajāḥ /",
  "S04bsa052_u:3604": "duḥkhaiśca (parivardhante)",
  "S04bsa052_u:3605": "nissahāyaṃ ca sarvataḥ // Dhs_16.102 //",
  "S04bsa052_u:3606": "samīkṣya karmajaṃ nityaṃ dhyeyo hetuḥ punaḥ punaḥ /",
  "S04bsa052_u:3607": "kathayanti sukhaṃ vṛddhāḥ svakarmaphalajairdṛḍham // Dhs_16.103 //",
  "S04bsa052_u:3608": "yat pūrva karaṇīyaṃ te tatpaścāt paricintyase /",
  "S04bsa052_u:3609": "mohena vañcitaḥ pūrvaṃ kimadya paritapyase /",
  "S04bsa052_u:3610": "kiṃ punaḥ pāpakartturyaḥ kaṭukaṃ paripacyate // Dhs_16.104 //",
  "S04bsa052_u:3611": "anekaduḥkhahetūtthaṃ tava duḥkhaṃ bhaviṣyati /",
  "S04bsa052_u:3612": "trāṇaṃ naiva (ca)",
  "S04bsa052_u:3613": "yatrāsti vinā karmaparikṣayāt // Dhs_16.105 //",
  "S04bsa052_u:3614": "evaṃ satyasya nāśena yamadūtairanekaśaḥ /",
  "S04bsa052_u:3615": "nīyate narakaṃ ghoraṃ karmapāśavaśaṅgataḥ // Dhs_16.106 //",
  "S04bsa052_u:3616": "catuṣkoṇaścaturdvāro vibhakto bhāgaśo mitaḥ /",
  "S04bsa052_u:3617": "pacyate yatra vivaśā nārakeyā hyanekaśaḥ // Dhs_16.107 //",
  "S04bsa052_u:3618": "bhedaprāyeṇa bahuśo yattvayā kathitaṃ bahu /",
  "S04bsa052_u:3619": "kalmaṣaṃ bhūtadharmāṇāṃ tasyaitat phalamāgatam // Dhs_16.108 //",
  "S04bsa052_u:3620": "paiśunyasevino narakaṃ yānti",
  "S04bsa052_u:3621": "bhasmībhavanti te nityaṃ mitrasvajanabāndhavaiḥ /",
  "S04bsa052_u:3622": "eṣāmabhimataṃ duṣṭaṃ paiśunyaṃ sadvigarhitam // Dhs_16.109 //",
  "S04bsa052_u:3623": "tasmānna carito dharmaḥ paiśunyaṃ ca na varjitam /",
  "S04bsa052_u:3624": "paiśunyaṃ saphalaṃ bhuktvā kimadya paritapyase // Dhs_16.110 //",
  "S04bsa052_u:3625": "jihvādhanavinirmuktaṃ tīkṣṇaṃ viṣamamucchritam /",
  "S04bsa052_u:3626": "pāruṣyamiti sandṛṣṭamaho/",
  "S04bsa052_u:3627": "tatphalamīdṛśam // Dhs_16.111 //",
  "S04bsa052_u:3628": "sattvaṃ pāruṣyaparamaṃ ghoraṃ narakamāgatam /",
  "S04bsa052_u:3629": "jihvāyātaṃ tavākṛtyai kimadya paridevase // Dhs_16.112 //",
  "S04bsa052_u:3630": "sahastraguṇaparyantaḥ svato hṛdayasambhavaḥ /",
  "S04bsa052_u:3631": "kṣutpipāsāmayo vahniḥ samādahati mārutam // Dhs_16.113 //",
  "S04bsa052_u:3632": "paruṣavāco narakasya cāntaram",
  "S04bsa052_u:3633": "yadantaraṃ himāgnyorhi merusarṣapayośca yat /",
  "S04bsa052_u:3634": "tadantaraṃ jihvayoktyā narake jvalanasya ca // Dhs_16.114 //",
  "S04bsa052_u:3635": "narakaprabhavo vahnirna kvāpyanyatra prāpyate /",
  "S04bsa052_u:3636": "kṣutpipāsāmayo vahnirdeveṣvapyupalabhyate // Dhs_16.115 //",
  "S04bsa052_u:3637": "yo hyataḥ kāraṇāttīkṣṇo vahnirbhavati nārakaḥ /",
  "S04bsa052_u:3638": "na tathā sa prabhavati yathā vahnistadudbhavaḥ // Dhs_16.116 //",
  "S04bsa052_u:3639": "pūrvottarā baddhapadaṃ nirarthakamasaṅgatam /",
  "S04bsa052_u:3640": "vistrabdha yattvayā proktaṃ tasyaitatphalamāgatam // Dhs_16.117 //",
  "S04bsa052_u:3641": "pareṣāṃ sampadaṃ dṛṣṭvā mama syāditi cintitam /",
  "S04bsa052_u:3642": "tamo 'bhikhyāsamutthasya viṣasya phalamāgatam // Dhs_16.118 //",
  "S04bsa052_u:3643": "vyāpārānaladagdho 'si mānuṣyaṃ puruṣādhama/ /",
  "S04bsa052_u:3644": "dahanād dahanaṃ prāpto tapyase ca vikatthyase // Dhs_16.119 //",
  "S04bsa052_u:3645": "vyāpāraparamohe tu narakāyopapattaye /",
  "S04bsa052_u:3646": "rajjvaitayaiva baddho 'si puruṣaḥ parikrandase // Dhs_16.120 //",
  "S04bsa052_u:3647": "vyāpādenākṛṣṭo 'si ghoraṃ narakamāgataḥ /",
  "S04bsa052_u:3648": "karmakṣayād bhavenmokṣo narakācca vimokṣyase // Dhs_16.121 //",
  "S04bsa052_u:3649": "adharmakathanaṃ dahatyeva",
  "S04bsa052_u:3650": "adharmo dharmarūpeṇa sādhurūpeṇa pāpakam /",
  "S04bsa052_u:3651": "yat tvayā kathitaṃ pūrva tat tvāṃ dahati nānalaḥ // Dhs_16.122 //",
  "S04bsa052_u:3652": "kathaṃ tattvavinaṣṭānāṃ dharmādharmanicchatām /",
  "S04bsa052_u:3653": "deśitaṃ vivaraṃ pāpaṃ niyataṃ pāpagāmikam // Dhs_16.123 //",
  "S04bsa052_u:3654": "(yas)tvayā varjito dharmaḥ sādhavaścāpi ninditāḥ /",
  "S04bsa052_u:3655": "yattvayopārjitaṃ kṛṣṭaṃ tattvayādya vipacyate // Dhs_16.124 //",
  "S04bsa052_u:3656": "tṛṣṇāviṣayayuktena mohavegena sarvadā /",
  "S04bsa052_u:3657": "yataḥ sadharmavinayaiḥ kiṃ tathā paridevase // Dhs_16.125 //",
  "S04bsa052_u:3658": "sa bhavet pāpakṛnnityaṃ mohapāśavaśaṅgataḥ /",
  "S04bsa052_u:3659": "ki tapyase rodiṣi ca karma kṛtvā sudāruṇam // Dhs_16.126 //",
  "S04bsa052_u:3660": "hetupratyayamūḍhasya dharmādharmeṣu sarvadā /",
  "S04bsa052_u:3661": "prāpto 'si narakaṃ ghoraṃ nārakāgraṃ sudāruṇam // Dhs_16.127 //",
  "S04bsa052_u:3662": "kāmavaśānugā narakaṃ yānti",
  "S04bsa052_u:3663": "kāmaiḥ kramati saṃyuktairyanna bhavati ceṣṭitam /",
  "S04bsa052_u:3664": "sukṛtaṃ karmavirasaṃ phalametadupasthitam // Dhs_16.128 //",
  "S04bsa052_u:3665": "kṣapayitvā pramādena sukhāsaktena cetasā /",
  "S04bsa052_u:3666": "sukṛta narakaṃ yānti devāḥ kāmavaśānugāḥ // Dhs_16.129 //",
  "S04bsa052_u:3667": "āryāpavādakā narakaṃ yānti",
  "S04bsa052_u:3668": "āryāpavādakā ye ca ye ca karmaphaladviṣaḥ /",
  "S04bsa052_u:3669": "te mṛtvā narakaṃ yānti ye ca mithyāvinītakāḥ // Dhs_16.130 //",
  "S04bsa052_u:3670": "dharmavañcakā eva narakagāminaḥ",
  "S04bsa052_u:3671": "jananīgṛhapāpīyā ye cānye dharmavañcakāḥ /",
  "S04bsa052_u:3672": "teṣāmiṣṭakarā loke narakasya ca gāminaḥ // Dhs_16.131 //",
  "S04bsa052_u:3673": "pāparatā duḥkhamanubhavanti",
  "S04bsa052_u:3674": "ye cānye sukhasaṃsaktā nityaṃ pāparatā narāḥ /",
  "S04bsa052_u:3675": "duḥkhād duḥkhaṃ tu te yānti cittena parivañcitāḥ // Dhs_16.132 //",
  "S04bsa052_u:3676": "avadyakāryāṇi narake pātayanti",
  "S04bsa052_u:3677": "tasmādavadyakārye na matiṃ (kuryāt kathañcana) /",
  "S04bsa052_u:3678": "hīnānyavadyakāryāṇi narake pātayanti ca // Dhs_16.133 //",
  "S04bsa052_u:3679": "ataḥ kuśalakarmāṇi karttavyāni",
  "S04bsa052_u:3680": "(karmāṇi) kuryāt kuśalāni nityaṃ parārthabaddhena manorathena /",
  "S04bsa052_u:3681": "(hitaḥ sadaivaṃ narakasya rodhī) /",
  "S04bsa052_u:3682": "sevyo 'pavargo daśadharma eṣaḥ // Dhs_16.134 //",
  "S04bsa052_u:3683": "// iti narakavargaḥ ṣoḍaśaḥ //",
  "S04bsa052_u:3684": "(17) pretavargaḥ",
  "S04bsa052_u:3685": "adānasya kutaḥ sukham?",
  "S04bsa052_u:3686": "adāntasya kutaḥ śāntiranuptasya kutaḥ phalam? /",
  "S04bsa052_u:3687": "adīpikā prabhā nāsti adānasya kutaḥ sukham // Dhs_17.1 //",
  "S04bsa052_u:3688": "hṛcchāntirhi tathā nāsti nayanārthasya dehinaḥ /",
  "S04bsa052_u:3689": "dānena virahāt tadvat sukhaṃ pretairna labhyate // Dhs_17.2 //",
  "S04bsa052_u:3690": "kukarmī pretalokaṃ gacchati",
  "S04bsa052_u:3691": "yaṃ pretya pretalokasya triloke ca yathādhamāḥ /",
  "S04bsa052_u:3692": "bhrameṇa paramodvignāstanmātsaryakṛtaṃ phalam // Dhs_17.3 //",
  "S04bsa052_u:3693": "na dātrā labhyate kiñcit kṛtanāśo na vidyate /",
  "S04bsa052_u:3694": "svakarmaphalabhoktāraḥ prāṇinaḥ karmabhoginaḥ // Dhs_17.4 //",
  "S04bsa052_u:3695": "tava yatkukṛtaṃ dagdhāḥ pretyalokeṣvavasthitāḥ /",
  "S04bsa052_u:3696": "kṣutpipāsāmayeneha vahninā paridīpitāḥ // Dhs_17.5 //",
  "S04bsa052_u:3697": "kadā tu viṣayo 'smākaṃ bhaviṣyati sukhodayaḥ /",
  "S04bsa052_u:3698": "paridāhāt kadā cāsmāt parimokṣo bhaviṣyati // Dhs_17.6 //",
  "S04bsa052_u:3699": "mārgāmārgavihīno duḥkhita eva jīvati",
  "S04bsa052_u:3700": "mārgāmārgavivikto 'haṃ na jñātaṃ karmaṇaḥ phalam /",
  "S04bsa052_u:3701": "kṣutpipāsāmayo vahnirajñātaḥ prakaṭodayaḥ // Dhs_17.7 //",
  "S04bsa052_u:3702": "kleśāndhakāravadanā nirāśāstyaktajīvikāḥ /",
  "S04bsa052_u:3703": "tvaksnāyujālabaddhāḥ sma jīvāmo bata duḥkhitāḥ // Dhs_17.8 //",
  "S04bsa052_u:3704": "na trātā sarvato 'smākaṃ hanta kṛcchragatā vayam /",
  "S04bsa052_u:3705": "utpanneṣu manuṣyeṣu khaṇḍitāḥ svena karmaṇā // Dhs_17.9 //",
  "S04bsa052_u:3706": "kasmānna carito dharmo ratnadīpeṣu sañcitaḥ /",
  "S04bsa052_u:3707": "yaḥ karoti śubhaṃ nityamaśubhaṃ na ca sarvadā // Dhs_17.10 //",
  "S04bsa052_u:3708": "samadṛṣṭipathenaiti svargasopānamāśritaḥ /",
  "S04bsa052_u:3709": "yeṣāmarthe kṛtaṃ pāpaṃ kleśayan mānasaṃ bahu // Dhs_17.11 //",
  "S04bsa052_u:3710": "anena te gatāḥ sarve bhavānāṃ trāsane sthitaḥ /",
  "S04bsa052_u:3711": "baddho 'si bandhanaistīvrairyamadattairadhiṣṭhitaḥ // Dhs_17.12 //",
  "S04bsa052_u:3712": "pāparajjvākṛṣyamāṇaḥ svakṛtaṃ bhunakti",
  "S04bsa052_u:3713": "prāpto 'si tamaso ghoraṃ yamalokaṃ durāsadam /",
  "S04bsa052_u:3714": "ihopabhokṣyase karma yattvayā kukṛtaṃ kṛtam // Dhs_17.13 //",
  "S04bsa052_u:3715": "svakṛtaṃ bhujyate bāla/",
  "S04bsa052_u:3716": "pareṣāṃ naiva bhujyate /",
  "S04bsa052_u:3717": "ākṛṣyamāṇa eṣo 'tra pāparajjvā sughorayā // Dhs_17.14 //",
  "S04bsa052_u:3718": "analaḥ pretalokasya kṣutpipāsāmayo mahān",
  "S04bsa052_u:3719": "nāgniśastraviṣāṇāṃ hi nipātastādṛśaḥ kaṭuḥ // Dhs_17.15 //",
  "S04bsa052_u:3720": "kṣutpipāsāmayāgneśca nipāto yādṛśaḥ (kaṭuḥ) /",
  "S04bsa052_u:3721": "na kṣaṇo nāpi hi lavo na muhūrto na śarvarī // Dhs_17.16 //",
  "S04bsa052_u:3722": "duḥkhānvitā vayam",
  "S04bsa052_u:3723": "yatra saukhyaṃ bhavenmṛtyurnityaṃ duḥkhāvṛtā vayam /",
  "S04bsa052_u:3724": "duḥkhād duḥkhataraṃ prāpto duḥkhaheturniṣevitaḥ // Dhs_17.17 //",
  "S04bsa052_u:3725": "duḥkhāt kadācinmokṣaḥ syād bhaviṣyati sukhodayaḥ /",
  "S04bsa052_u:3726": "notsave dṛśyate toyaṃ taḍāgeṣu ca śuṣyati // Dhs_17.18 //",
  "S04bsa052_u:3727": "karmaphalasvarūpanirūpaṇam",
  "S04bsa052_u:3728": "sarito nāśamāyāsuḥ kathaṃ dhāvāmahe cayam /",
  "S04bsa052_u:3729": "te vayaṃ śuṣkasalilāḥ saśailavanakānanāḥ // Dhs_17.19 //",
  "S04bsa052_u:3730": "paridhāvāmahe bhūmau nityaṃ salilakāṃkṣiṇaḥ /",
  "S04bsa052_u:3731": "te vayaṃ dagdhatanavaḥ kṣutpipāsāhatā narāḥ // Dhs_17.20 //",
  "S04bsa052_u:3732": "śaraṇaṃ nādhigacchāmaḥ kaṣṭaṃ vyasanamāgatāḥ /",
  "S04bsa052_u:3733": "vajradaṃṣṭrairmahātīkṣṇaiḥ kākolūkaiśca sammataḥ // Dhs_17.21 //",
  "S04bsa052_u:3734": "abhidruto na paśyāmi śaraṇaṃ saukhyadāyakam /",
  "S04bsa052_u:3735": "pratibimbamidaṃ tasya karmaṇaḥ samupasthitam // Dhs_17.22 //",
  "S04bsa052_u:3736": "kṛtaṃ karma yathāsmābhistathedaṃ phalamāgatam /",
  "S04bsa052_u:3737": "karmavāyuragā baddhāḥ karmasūtreṇa pācitāḥ // Dhs_17.23 //",
  "S04bsa052_u:3738": "karmakṣayādṛte na muktiḥ",
  "S04bsa052_u:3739": "palāyanaṃ na paśyāma ṛte karmakṣayāditi /",
  "S04bsa052_u:3740": "yasya pāpānyaniṣṭāni vahnivat tāni paśyati // Dhs_17.24 //",
  "S04bsa052_u:3741": "kīdṛśaṃ pretabhavanam?",
  "S04bsa052_u:3742": "sa naiti pretabhavanaṃ kṣutpipāsānalāvṛtam /",
  "S04bsa052_u:3743": "muhurmuhuḥ pravardhante vedanā narakodbhavāḥ // Dhs_17.25 //",
  "S04bsa052_u:3744": "jvālāmālākulasyaiva śailasya sadṛśā vayam /",
  "S04bsa052_u:3745": "jvalitaḥ śāmyate śailaḥ salilenaiva sarvathā // Dhs_17.26 //",
  "S04bsa052_u:3746": "sa samudropamo vahnirammākaṃ naiva śāmyati /",
  "S04bsa052_u:3747": "kasmin kṣaṇe samudbhūtastṛṣṇāvāyusahāyavān // Dhs_17.27 //",
  "S04bsa052_u:3748": "karmāgnirnirdahatyasmān parivāryasamantataḥ /",
  "S04bsa052_u:3749": "te vayaṃ pāpakarmāṇaḥ śukladharmavivarjitāḥ // Dhs_17.28 //",
  "S04bsa052_u:3750": "pretalokamimaṃ prāptāḥ svargasya phalamohitāḥ /",
  "S04bsa052_u:3751": "kṣutpipāsāmayo vahnirdvitīyaścāgnisambhavaḥ // Dhs_17.29 //",
  "S04bsa052_u:3752": "kukarmaṇaiva mudgarāśimayā janāḥ pretabhavanaṃ gacchanti",
  "S04bsa052_u:3753": "mudgarāśimayā(dārāḥ)",
  "S04bsa052_u:3754": "na putrāḥ na ca bāndhavāḥ /",
  "S04bsa052_u:3755": "vañcito 'smi svacittena karmaṇā parivañcitā // Dhs_17.30 //",
  "S04bsa052_u:3756": "prāpto 'smi pretabhavanaṃ mitrajñātinirākṛtaḥ /",
  "S04bsa052_u:3757": "na dārāḥ nāpi mitrāṇi na putrāḥ nāpi bāndhavāḥ // Dhs_17.31 //",
  "S04bsa052_u:3758": "kukṛtaphalanirūpaṇam",
  "S04bsa052_u:3759": "trāyate karmapāśena nīyamānaṃ balīyasā /",
  "S04bsa052_u:3760": "nānyastrātā yathā karma trividhaṃ bhujyate mayā // Dhs_17.32 //",
  "S04bsa052_u:3761": "dānaṃ śīlaṃ śrutaṃ cāpi trividhaṃ parikīrtitam /",
  "S04bsa052_u:3762": "mohajālavṛteneha yanmayā kukṛtaṃ kṛtam // Dhs_17.33 //",
  "S04bsa052_u:3763": "śubhakarmaṇaiva pretalokāt muktirbhavati",
  "S04bsa052_u:3764": "karmaṇo hetubhūtasya yatkṛtaṃ phalamāgatam /",
  "S04bsa052_u:3765": "yadi mucyāmahe pāpāt pretalokād durāsadāt // Dhs_17.34 //",
  "S04bsa052_u:3766": "aśubhāni kukarmāṇi vivarjayet",
  "S04bsa052_u:3767": "na bhūyaḥ pāpakaṃ karma kariṣyāmi kathañcana /",
  "S04bsa052_u:3768": "uṣṇānyuṣṇavipākāni mahāpīḍākarāṇi ca /",
  "S04bsa052_u:3769": "kukarmāṇyaśubhānīha tasmāttāni vivarjayet // Dhs_17.35 //",
  "S04bsa052_u:3770": "// iti pretavargaḥ saptadaśaḥ //",
  "S04bsa052_u:3771": "(18) tiryagvargaḥ",
  "S04bsa052_u:3772": "paradrohaṃ kadāpi na kuryāt",
  "S04bsa052_u:3773": "bhakṣaṇaṃ bhavadanyonyavadhabandhāvarodhanam /",
  "S04bsa052_u:3774": "tiryagyoniṃ samāsādya tasmād drohaṃ vivarjayet // Dhs_18.1 //",
  "S04bsa052_u:3775": "mohopahatacittāśca śīladānavivarjitāḥ /",
  "S04bsa052_u:3776": "tiryagyonau va jāyante bālāstṛṣṇāviḍambitāḥ // Dhs_18.2 //",
  "S04bsa052_u:3777": "gamyāgamyaṃ na vindanti bhakṣyābhakṣyaṃ tathaiva ca /",
  "S04bsa052_u:3778": "kāryākāryabahirbhūtā dharmādharmatiraskṛtāḥ // Dhs_18.3 //",
  "S04bsa052_u:3779": "pañcendriyajarāmūḍhāstṛṣṇāpāśavaśānugāḥ /",
  "S04bsa052_u:3780": "krodherṣyāmatisaṃgrastāstiryagyonyupagā narāḥ // Dhs_18.4 //",
  "S04bsa052_u:3781": "paryeṣṭyupahatā martyāḥ pramādopahatāḥ surāḥ /",
  "S04bsa052_u:3782": "kṣuttarṣavyasanāḥ pretāḥ kāraṇātte ca nārakāḥ // Dhs_18.5 //",
  "S04bsa052_u:3783": "ke tiryagyoniparāyaṇāḥ?",
  "S04bsa052_u:3784": "parasparabadhātyuktāstiryagyoniparāyaṇāḥ",
  "S04bsa052_u:3785": "evaṃ bahuvidhaistaistairvyasanairākulaṃ jagat // Dhs_18.6 //",
  "S04bsa052_u:3786": "mātsaryopahato duṣkṛta na kuryāt",
  "S04bsa052_u:3787": "na kuryāda duṣkṛtaṃ karma mātsaryopahataḥ param /",
  "S04bsa052_u:3788": "mātsaryopahatā yānti pretāstiryakṣu jantavaḥ // Dhs_18.7 //",
  "S04bsa052_u:3789": "keṣāṃ saphalaṃ janma?",
  "S04bsa052_u:3790": "teṣāṃ hi saphalaṃ janma teṣāṃ buddhiravañcitā /",
  "S04bsa052_u:3791": "te ca pūjyāḥ sadā sadbhiryeṣāṃ dharme sadā matiḥ // Dhs_18.8 //",
  "S04bsa052_u:3792": "jñānarathāvarūḍhairmuktirbhavati",
  "S04bsa052_u:3793": "evaṃ tridoṣākṛtakarmasāraṃ jagad bhramatyeva durāvagādham /",
  "S04bsa052_u:3794": "karoti yastasya ca śuddhasattvo 'vamānanāṃ jñānarathāvarūḍhaḥ // Dhs_18.9 //",
  "S04bsa052_u:3795": "// iti tiryagvargo 'ṣṭādaśaḥ //",
  "S04bsa052_u:3796": "(19) kṣadhāvargaḥ",
  "S04bsa052_u:3797": "kṣudhāpīḍitā narā aśubhaṃ kurvanti",
  "S04bsa052_u:3798": "saṃsāre prāyaśo duḥkhaṃ traidhātukakṣudhāmayam /",
  "S04bsa052_u:3799": "yeneme pīḍitāḥ sattvāḥ kurvantyaśubhamātmanaḥ // Dhs_19.1 //",
  "S04bsa052_u:3800": "svadehe yuktito vahnirbubhukṣetyadhīyate /",
  "S04bsa052_u:3801": "śeṣo dahati lokān vai kalpānala iva drumān // Dhs_19.2 //",
  "S04bsa052_u:3802": "lokottaramimaṃ vahniṃ gacchantamanugacchati /",
  "S04bsa052_u:3803": "nātmanirvāṇasandṛṣṭaṃ kalpāntaraśatairapi // Dhs_19.3 //",
  "S04bsa052_u:3804": "nānalasya hi tadvīrya kṣudhāyā yādṛśaṃ balam /",
  "S04bsa052_u:3805": "traidhātukamidaṃ kṛtsnamāhāraṃ prati vartate // Dhs_19.4 //",
  "S04bsa052_u:3806": "mohayed vividhā cintā loke manujasambhavāḥ /",
  "S04bsa052_u:3807": "tāḥ sarvā bhojanārthāya bhavanti tribhavārṇave // Dhs_19.5 //",
  "S04bsa052_u:3808": "duḥkhamanirvacanīyam",
  "S04bsa052_u:3809": "antarābhavasaṃsthasya kṛṣyamāṇasya karmabhiḥ /",
  "S04bsa052_u:3810": "dīrghāgamasya yad duḥkhaṃ na tad varṇayituṃ kṣamam // Dhs_19.6 //",
  "S04bsa052_u:3811": "avidyendhanamagnasya dahyamānasya coṣmaṇā /",
  "S04bsa052_u:3812": "garbhasthasya hi yad duḥkha na tad varṇayituṃ kṣamam // Dhs_19.7 //",
  "S04bsa052_u:3813": "āhārarasagṛddhasya nityaṃ tadgatacetasaḥ /",
  "S04bsa052_u:3814": "yad duḥkhaṃ paragṛddhasya na ca varṇayituṃ kṣamam // Dhs_19.8 //",
  "S04bsa052_u:3815": "dṛḍhā vidagdhamanasaḥ kāme vā taptacetasaḥ /",
  "S04bsa052_u:3816": "yad bhavatyadhikaṃ duḥkhaṃ na tad varṇayituṃ kṣamam // Dhs_19.9 //",
  "S04bsa052_u:3817": "apriyaiḥ saha saṃsargo viṣayāstasya nityaśaḥ /",
  "S04bsa052_u:3818": "praṇaṣṭe hṛdi yad duḥkhaṃ na tad varṇayituṃ kṣamam // Dhs_19.10 //",
  "S04bsa052_u:3819": "tṛṣṇāviṣavidagdhasya nityaṃ paryeṣaṇātmakam /",
  "S04bsa052_u:3820": "āmṛtyu yad bhave duḥkhaṃ na tad varṇayituṃ kṣamam // Dhs_19.11 //",
  "S04bsa052_u:3821": "avyucchinnaṃ bahuvidhaṃ yad duḥkhaṃ pāpamitrajam /",
  "S04bsa052_u:3822": "apāyajanakaṃ yasya na tad varṇayituṃ kṣamam // Dhs_19.12 //",
  "S04bsa052_u:3823": "vyasanaṃ putradārāṇāṃ yad dṛṣṭ(vā)",
  "S04bsa052_u:3824": "hṛdi jāyate /",
  "S04bsa052_u:3825": "narakāṇāṃ mahāmārgo na tad varṇayituṃ kṣamam // Dhs_19.13 //",
  "S04bsa052_u:3826": "kṣutpipāsāvidagdhasya dīpyamānasya vahninā /",
  "S04bsa052_u:3827": "yad duḥkhaṃ naṣṭamanaso na tad varṇayituṃ kṣamam // Dhs_19.14 //",
  "S04bsa052_u:3828": "ajastraṃ paribhūtasya mitrajñātisuhṛjjanaiḥ /",
  "S04bsa052_u:3829": "yad bhavecchokajaṃ duḥkhaṃ na tad varṇayituṃ kṣamam // Dhs_19.15 //",
  "S04bsa052_u:3830": "dārapralambanagataṃ duścalaṃ priyacetasaḥ /",
  "S04bsa052_u:3831": "yad duḥkhaṃ jīrṇakāyasya na tad varṇayituṃ kṣamam // Dhs_19.16 //",
  "S04bsa052_u:3832": "mṛtyunā hriyamāṇasya tasmāṃllokātmano rasāt /",
  "S04bsa052_u:3833": "yad duḥkhaṃ jāyate vṛttau na tad varṇayituṃ kṣamam // Dhs_19.17 //",
  "S04bsa052_u:3834": "dānairaśubhanāśaḥ",
  "S04bsa052_u:3835": "yat kurvantyaśubhaṃ bālā yacca gacchati durgatim /",
  "S04bsa052_u:3836": "tadāharati dānena kathayanti manīṣiṇaḥ // Dhs_19.18 //",
  "S04bsa052_u:3837": "ataḥ sukṛteṣu manaḥ kāryam",
  "S04bsa052_u:3838": "pratiduṣkṛtakarmāṇi varjanīyāni sarvadā /",
  "S04bsa052_u:3839": "sukṛteṣu manaḥ kārya dānaśīlavibhūṣitam // Dhs_19.19 //",
  "S04bsa052_u:3840": "// iti kṣudhāvarga ekonaviṃśaḥ //",
  "S04bsa052_u:3841": "(20) kausīdyavargaḥ",
  "S04bsa052_u:3842": "kausīdyena jñānahāniḥ",
  "S04bsa052_u:3843": "kausīdyamatimāyā ca dambhaḥ pāruṣyameva ca /",
  "S04bsa052_u:3844": "niyātabhūmayo dṛṣṭā jñānasya ca vivarjanam // Dhs_20.1 //",
  "S04bsa052_u:3845": "saṃśleṣaścāpyasādhūnāṃ sādhūnāṃ varjanaṃ tathā /",
  "S04bsa052_u:3846": "nāśasya hetavaḥ śaktā mithyādarśanameva ca // Dhs_20.2 //",
  "S04bsa052_u:3847": "adeśakālasaṃraṃbho vācyāvācyamajānataḥ /",
  "S04bsa052_u:3848": "anarthabhūmayo hyetā visrambhaścāpi tanmayaḥ // Dhs_20.3 //",
  "S04bsa052_u:3849": "anarthabhūmayaḥ",
  "S04bsa052_u:3850": "yena tena ca samprītiḥ yatra tatra ca bhojanam /",
  "S04bsa052_u:3851": "lāghavaṃ janayatyante 'praśaṃsā cātmanastathā // Dhs_20.4 //",
  "S04bsa052_u:3852": "dhairyanāśaḥ smṛtibhraṃśo virodhaḥ pārthivena ca /",
  "S04bsa052_u:3853": "akrāntamṛtyavo hyete krūratā manasi sthitā // Dhs_20.5 //",
  "S04bsa052_u:3854": "akarmāphalatattvajño dharmādharmavahiṣkṛtaḥ /",
  "S04bsa052_u:3855": "puruṣaḥ sādhunirmuktaḥ prapātagamanāśayaḥ // Dhs_20.6 //",
  "S04bsa052_u:3856": "kausīdyamatinidrā ca rasanā gṛhyate tathā /",
  "S04bsa052_u:3857": "puṃdveṣayonayaḥ proktāḥ pāruṣyavacanaṃ tathā // Dhs_20.7 //",
  "S04bsa052_u:3858": "lobho 'pamānasya kāraṇam",
  "S04bsa052_u:3859": "atilobho 'pamānaśca atimānaśca cāpalam /",
  "S04bsa052_u:3860": "dharmavarjyā kāmasevā mohasya paridīpikāḥ // Dhs_20.8 //",
  "S04bsa052_u:3861": "doṣāṇāṃ mūlaṃ kausīdyam",
  "S04bsa052_u:3862": "trayāṇāmiha doṣāṇāṃ kausīdyaṃ mūlamucyate /",
  "S04bsa052_u:3863": "vīryārambheṇa duṣyante doṣā manasi sambhavāḥ // Dhs_20.9 //",
  "S04bsa052_u:3864": "vīryārambheṇa hi phalaṃ hyavaśyamupabhujyate /",
  "S04bsa052_u:3865": "nyāyenārabdhatattvasya karmaṇo dṛśyate phalam // Dhs_20.10 //",
  "S04bsa052_u:3866": "karmaṇastrividhasyāsya phalaṃ trividhamucyate /",
  "S04bsa052_u:3867": "trirāśiniyataṃ tacca triśūlaṃ tribhavānugam // Dhs_20.11 //",
  "S04bsa052_u:3868": "kausīdyasevino durgatiḥ",
  "S04bsa052_u:3869": "pāpasevī pracaṇḍo yaḥ kausīdyamapi sevate /",
  "S04bsa052_u:3870": "dharmavidveṣakaḥ krūro 'nutpathānupadhāvati // Dhs_20.12 //",
  "S04bsa052_u:3871": "yasya tasya ca santuṣṭo yasya tasya prakupyati /",
  "S04bsa052_u:3872": "yatra tatra ca saṃsakto sa mūḍha iti kathyate // Dhs_20.13 //",
  "S04bsa052_u:3873": "kausīdyaṃ (yat)",
  "S04bsa052_u:3874": "svamanasaḥ pramādaviṣamūrcchitam /",
  "S04bsa052_u:3875": "prapātaṃ taṃ ca saṃrabdhamavisaṃvādakaṃ param // Dhs_20.14 //",
  "S04bsa052_u:3876": "vīryārambhe mahāpāpakausīdyamalavarjitāḥ /",
  "S04bsa052_u:3877": "vimukterupabhoktāraste janāḥ sukhabhāginaḥ // Dhs_20.15 //",
  "S04bsa052_u:3878": "kausīdyaṃ sarvadharmāṇāmajarāmarakārakam /",
  "S04bsa052_u:3879": "tena doṣeṇa mahatā narā duḥkhasya bhāginaḥ // Dhs_20.16 //",
  "S04bsa052_u:3880": "sahāyaśca sukhāveśī tasmāt tat parivarjayet /",
  "S04bsa052_u:3881": "tena viddho hi puruṣaḥ svadhistutyaḥ samantataḥ // Dhs_20.17 //",
  "S04bsa052_u:3882": "kusīdasyālpabhāgasya mohāpahṛtacetasaḥ /",
  "S04bsa052_u:3883": "kutsitaḥ svajanaiḥ sarvairna gatirvidyate śivā // Dhs_20.18 //",
  "S04bsa052_u:3884": "kausīdyarataḥ pāpībhavati",
  "S04bsa052_u:3885": "kausīdyapāpasaṃsargīstyānamiddhaṃ tathaiva ca /",
  "S04bsa052_u:3886": "mokṣadvāravighātāya bhavantyete mahābhayāḥ // Dhs_20.19 //",
  "S04bsa052_u:3887": "duḥkhasyaitāni harmyāṇi",
  "S04bsa052_u:3888": "āhrīkyamanapatrāpyamauddhatyaṃ pāpamitratā /",
  "S04bsa052_u:3889": "duḥkhasyaitāni harmyāṇi tebhyo rakṣennu paṇḍitaḥ // Dhs_20.20 //",
  "S04bsa052_u:3890": "kausīdyenābhibhūtā ye nirārambhā gatitviṣaḥ /",
  "S04bsa052_u:3891": "socchvāsamaraṇaṃ teṣāṃ jīvitaṃ cāpi niṣphalam // Dhs_20.21 //",
  "S04bsa052_u:3892": "jīvamānā na jīvanti kausīdyopahatā narāḥ /",
  "S04bsa052_u:3893": "mṛtyoratyadhikaṃ hyetat kausīdyamiti manyate // Dhs_20.22 //",
  "S04bsa052_u:3894": "ārabdhavīryā eva bhavasāgaraṃ taranti",
  "S04bsa052_u:3895": "kausīdyapaṅkamagnā ye magnāste duḥkhasaṃstare /",
  "S04bsa052_u:3896": "ārabdhavīryā ye puṃsaste tīrṇā bhavasāgarāt // Dhs_20.23 //",
  "S04bsa052_u:3897": "kausīdyānmandavīryo yaḥ sadā pāparataśca yaḥ /",
  "S04bsa052_u:3898": "sa jīvamāno 'pi mṛto mṛtastu narakāya saḥ // Dhs_20.24 //",
  "S04bsa052_u:3899": "mānavānāṃ nirdhanatve kausīdyaṃ kāraṇam",
  "S04bsa052_u:3900": "nirdhanāḥ paśubhistulyāste narā duḥkhabhāginaḥ /",
  "S04bsa052_u:3901": "parapiṇḍāśino dīnāḥ kausīdyaṃ tatra kāraṇam // Dhs_20.25 //",
  "S04bsa052_u:3902": "prāyaśastu kusīdānāṃ paradāropajīvinām /",
  "S04bsa052_u:3903": "ratābhilāṣo 'tyadhiko maithune ca sadā ratiḥ // Dhs_20.26 //",
  "S04bsa052_u:3904": "te tattvakārikā riktāḥ kevalāhāratatparāḥ /",
  "S04bsa052_u:3905": "mṛtyukāle samutpanne dahyante svena cetasā // Dhs_20.27 //",
  "S04bsa052_u:3906": "śītoṣṇaṃ ca sahantyete kṣutpipāse tathaiva ca /",
  "S04bsa052_u:3907": "gātrāntā ca kriyā kāryā yātrā dharmāya sarvadā // Dhs_20.28 //",
  "S04bsa052_u:3908": "ataḥ kausīdye na matiḥ kāryā",
  "S04bsa052_u:3909": "na kausīdye matiṃ kuryāt kuśīle śīlakāmukaḥ /",
  "S04bsa052_u:3910": "saṃsāre sīdati nityaṃ na ca duḥkhāt pramucyate // Dhs_20.29 //",
  "S04bsa052_u:3911": "kudīdānvitaḥ lokavañcito bhavati",
  "S04bsa052_u:3912": "paribhūya satāṃ madhye kusīdāllokavañcitaḥ /",
  "S04bsa052_u:3913": "vañcitaśca bhavatyante śarmaṇo vā vimucyate // Dhs_20.30 //",
  "S04bsa052_u:3914": "dharmeṇa vimuktirbhavati",
  "S04bsa052_u:3915": "vīryavān smṛtisaṃlabdha ekāntanirataḥ sadā /",
  "S04bsa052_u:3916": "vimuktapāpakaidharmairmokṣaṃ prāpnoti yatnataḥ // Dhs_20.31 //",
  "S04bsa052_u:3917": "kukarmeṣu matiḥ na kāryā",
  "S04bsa052_u:3918": "evaṃvidhā duḥkhaparamparā hi,",
  "S04bsa052_u:3919": "sattvaḥ kukarmeṣu (matiṃ) na kuryāt /",
  "S04bsa052_u:3920": "loke tridoṣānalasampradīpte,",
  "S04bsa052_u:3921": "kuryāt parāṃ śāntikṛpā mṛte na // Dhs_20.32 //",
  "S04bsa052_u:3922": "// iti kausīdyavargo viṃśaḥ //",
  "S04bsa052_u:3923": "cittañca vāk tathā karma saṃyojanantu pāpakam /",
  "S04bsa052_u:3924": "narakapretatiryakkṣutkausīdyāni vidurdaśa //",
  "S04bsa052_u:3925": "// iti dvitīyam udānam //",
  "S04bsa052_u:3926": "atha tṛtīyam udānam",
  "S04bsa052_u:3927": "(karuṇādānaśīlāni kṣāntirvīryamathāpi ca /",
  "S04bsa052_u:3928": "dhyānaṃ prajñātha nirvāṇo mano bhikṣuśca te daśa // )",
  "S04bsa052_u:3929": "(21) karuṇāvargaḥ",
  "S04bsa052_u:3930": "karuṇā māteva hitakāriṇī bhavati",
  "S04bsa052_u:3931": "kṛpā sarveṣu bhūteṣu māteva hitakāriṇī /",
  "S04bsa052_u:3932": "yāṃ samāśritya puruṣāḥ prayānti sukhamuttamam // Dhs_21.1 //",
  "S04bsa052_u:3933": "dayānveṣīha puruṣaḥ sarvasattvahite rataḥ /",
  "S04bsa052_u:3934": "pūjanīyaḥ satāṃ yāti pretya svarge ca modate // Dhs_21.2 //",
  "S04bsa052_u:3935": "dayāvantaḥ sadāvarta sarvabhūtahite ratam /",
  "S04bsa052_u:3936": "tamevaṃ puruṣaṃ nityaṃ praṇamanti divaukasaḥ // Dhs_21.3 //",
  "S04bsa052_u:3937": "karuṇānvito devalokaṃ gacchati",
  "S04bsa052_u:3938": "prayāti devalokaṃ ca śīlavān karuṇānvitaḥ /",
  "S04bsa052_u:3939": "kṛpānvitaḥ sa puruṣo candramā iva śobhate // Dhs_21.4 //",
  "S04bsa052_u:3940": "sukhārthinā karuṇā sevitavyā",
  "S04bsa052_u:3941": "āśrayanti ca bhūtāni gataśokā gatavyathā /",
  "S04bsa052_u:3942": "tasmād dayāprayatnena sevitavyā sukhārthinā // Dhs_21.5 //",
  "S04bsa052_u:3943": "kāruṇyena yaśavṛddhirbhavati",
  "S04bsa052_u:3944": "yasya vāk kāyacitte (ca)",
  "S04bsa052_u:3945": "kāruṇyena vibhūṣite /",
  "S04bsa052_u:3946": "tasya mitramayā lokā bhavanti yaśasā vṛtāḥ // Dhs_21.6 //",
  "S04bsa052_u:3947": "kāruṇyārdrasya viduṣo nirvāṇaṃ yāti",
  "S04bsa052_u:3948": "kāruṇyārdrasya viduṣo nityaṃ mṛdvindriyasya ca /",
  "S04bsa052_u:3949": "samyagdṛṣṭiprayatnasya nirvāṇaṃ nāti dūrataḥ // Dhs_21.7 //",
  "S04bsa052_u:3950": "kāruṇyavibhūṣitā manuṣyalokaṃ devavad bhūṣayanti",
  "S04bsa052_u:3951": "manuṣyaloke te devā ye kāruṇyena vibhūṣitāḥ /",
  "S04bsa052_u:3952": "kāruṇyena daridrā ye te daridrāḥ satāṃ matāḥ // Dhs_21.8 //",
  "S04bsa052_u:3953": "mṛdvāśayā martyāḥ sādhavaḥ",
  "S04bsa052_u:3954": "mṛdvāśayā hi ye martyāḥ sādhuvat kāñcanopamāḥ /",
  "S04bsa052_u:3955": "kāruṇyamakṣayaṃ yeṣāṃ sadā manasi vartate // Dhs_21.9 //",
  "S04bsa052_u:3956": "ke dharmaparāyaṇā bhavanti?",
  "S04bsa052_u:3957": "te ca sattvāḥ sadodyuktā nityaṃ dharmaparāyaṇāḥ /",
  "S04bsa052_u:3958": "yeṣāṃ kāruṇyadīpena hṛdayaṃ samprakāśitam // Dhs_21.10 //",
  "S04bsa052_u:3959": "na rātrau na divā teṣāṃ dharmo hi vinivartate /",
  "S04bsa052_u:3960": "yeṣāṃ sarvāsvavasthāsu karuṇābhirataṃ matam // Dhs_21.11 //",
  "S04bsa052_u:3961": "kāruṇyaṃ śītalaṃ cittam",
  "S04bsa052_u:3962": "kāruṇyaśītalaṃ cittaṃ sarvasattvahite ratam /",
  "S04bsa052_u:3963": "bhuktvā saukhyaṃ nirupamaṃ paścād gacchati nirvṛtim // Dhs_21.12 //",
  "S04bsa052_u:3964": "kāruṇyamavināśi dhanam",
  "S04bsa052_u:3965": "kāruṇyaṃ munibhiḥ śastaṃ kāruṇyaṃ nirmalaṃ saraḥ /",
  "S04bsa052_u:3966": "kāruṇyaṃ doṣanirghāti kāruṇyaṃ dhanamavyayam // Dhs_21.13 //",
  "S04bsa052_u:3967": "guṇānāṃ bhūṣaṇaṃ cāgraṃ sarvadoṣavighātakam /",
  "S04bsa052_u:3968": "kāruṇyārdrā hi paramaṃ prayānti dhanamacyutam // Dhs_21.14 //",
  "S04bsa052_u:3969": "kāruṇyaṃ (vai)",
  "S04bsa052_u:3970": "dhanaṃ yasmānmādhuryapayasā yutam /",
  "S04bsa052_u:3971": "na dāhaḥ krodhajastasya hṛdaye sampravartate // Dhs_21.15 //",
  "S04bsa052_u:3972": "kāruṇyanāvamāruhya janā bhavasāgaraṃ taranti",
  "S04bsa052_u:3973": "kāruṇyanāvamāruhya prītirdhairyaparāyaṇaḥ /",
  "S04bsa052_u:3974": "tridoṣormimahāvege bhrāmyate bhavasāgare // Dhs_21.16 //",
  "S04bsa052_u:3975": "karuṇāyāḥ paribhāṣā",
  "S04bsa052_u:3976": "guṇānāmadvayaṃ śreṣṭhaṃ vinā cittena bhūṣaṇam /",
  "S04bsa052_u:3977": "sādhūnāṃ dayitaṃ nityaṃ kāruṇyamiti kathyate // Dhs_21.17 //",
  "S04bsa052_u:3978": "mārdavaṃ yasya hṛdaye vilīnamiva kāñcanam /",
  "S04bsa052_u:3979": "sa jano hi tu kalpānte duḥkhādāśu vimucyate // Dhs_21.18 //",
  "S04bsa052_u:3980": "dayāloḥ śreyāṃsi rohanti",
  "S04bsa052_u:3981": "yasya pātrīkṛtaṃ cittaṃ mārdaveṇa samantataḥ /",
  "S04bsa052_u:3982": "śreyāṃsi tasya rohanti kedāra iva śālayaḥ // Dhs_21.19 //",
  "S04bsa052_u:3983": "cetogṛhe nidhānaṃ tadavyayaṃ (sarva)dehinaḥ /",
  "S04bsa052_u:3984": "nirvāsayati dāridrayaṃ nṛṇāmadhyāśayaṃ mahat // Dhs_21.20 //",
  "S04bsa052_u:3985": "tīkṣṇendriyasyāśāntasya nidhyānasya vicāriṇaḥ /",
  "S04bsa052_u:3986": "viṣayeṣu pramattasya duḥkhaṃ naiva pradhāvati // Dhs_21.21 //",
  "S04bsa052_u:3987": "maitreṇa cetasā nityamanukampādayā parāḥ /",
  "S04bsa052_u:3988": "te hetuphalatattvajñā duḥkhapāśād vinirgatāḥ // Dhs_21.22 //",
  "S04bsa052_u:3989": "na saṅkalpe mano yeṣāṃ ramate doṣavarjitam /",
  "S04bsa052_u:3990": "te doṣabhayanirmuktāḥ padaṃ gacchantyanuttaram // Dhs_21.23 //",
  "S04bsa052_u:3991": "kṣāntikriyāsamāyukte mitravānakutobhayaḥ /",
  "S04bsa052_u:3992": "priyo bhavati loke 'smin paścād deveṣu modate // Dhs_21.24 //",
  "S04bsa052_u:3993": "dayāratnaṃ sadā sevyam",
  "S04bsa052_u:3994": "mātṛvat pitṛvaccaiva sarvalokasya te janāḥ /",
  "S04bsa052_u:3995": "dayāratnaṃ sadā yeṣāṃ manasi sthitamuttamam // Dhs_21.25 //",
  "S04bsa052_u:3996": "kṛpaiva sukhasya mūlamasti",
  "S04bsa052_u:3997": "sukhasya ca paraṃ mūlaṃ kṛpaiva parikīrtitā /",
  "S04bsa052_u:3998": "(hṛdi) yasya kṛpā nāsti sa duḥkhī parikīrtyate // Dhs_21.26 //",
  "S04bsa052_u:3999": "maitrī eva sukhāvahā",
  "S04bsa052_u:4000": "ekasatyottaraṃ brahma ekasyānuttaraṃ śivam /",
  "S04bsa052_u:4001": "ekavidyā paraṃ mātā maitrī caikā sukhāvahā // Dhs_21.27 //",
  "S04bsa052_u:4002": "ahiṃsakā eva dhanyāḥ",
  "S04bsa052_u:4003": "ahiṃsakāḥ sadā dhanyāḥ saddṛṣṭiḥ paramā śubhā /",
  "S04bsa052_u:4004": "etad ṛju sadā satyaṃ pāpānāṃ cāpi varjanam // Dhs_21.28 //",
  "S04bsa052_u:4005": "karuṇāyā māhātmyam",
  "S04bsa052_u:4006": "karttavyaḥ puruṣaistasmāt kṛpāsaṃvegamānasaiḥ /",
  "S04bsa052_u:4007": "dānaśīlakṣamāmaitrījñānābhyāsaśca nirmalaḥ // Dhs_21.29 //",
  "S04bsa052_u:4008": "// iti karuṇāvarga ekaviṃśaḥ //",
  "S04bsa052_u:4009": "(22) dānavargaḥ",
  "S04bsa052_u:4010": "śuddhāśuddhadānaparibhāṣā",
  "S04bsa052_u:4011": "guṇadvādaśasaṃyuktaṃ malairdvādaśabhirvinā /",
  "S04bsa052_u:4012": "dānaṃ bhavati śuddhaṃ tad viparītaṃ sakalmaṣam // Dhs_22.1 //",
  "S04bsa052_u:4013": "dānarahitā eva puruṣādhamāḥ",
  "S04bsa052_u:4014": "devānāmatha (vā)",
  "S04bsa052_u:4015": "nṛṇāṃ dhanasya balamuttamam /",
  "S04bsa052_u:4016": "dānena rahitā pāde patanti puruṣādhamāḥ // Dhs_22.2 //",
  "S04bsa052_u:4017": "lobhamātsaryamalināḥ putradāravaśānugāḥ /",
  "S04bsa052_u:4018": "manujā nidhanaṃ yānti kevalāhārakāṃkṣiṇaḥ // Dhs_22.3 //",
  "S04bsa052_u:4019": "lobhagranthivimokṣāya yāñcāvṛkṣakṣayāya ca /",
  "S04bsa052_u:4020": "tamonicayanāśāya pradānamiha dīyate // Dhs_22.4 //",
  "S04bsa052_u:4021": "dātā paralokaṃ gacchati",
  "S04bsa052_u:4022": "aghatāṃ carate dānaṃ dātāpi tadanantaram /",
  "S04bsa052_u:4023": "mārgasandarśavad dānaṃ paralokaṃ samṛcchati // Dhs_22.5 //",
  "S04bsa052_u:4024": "dānāmbhasi narāḥ snātvā śīlormiparibhāvite /",
  "S04bsa052_u:4025": "jñānavistīrṇa(vimalaṃ)",
  "S04bsa052_u:4026": "pāraṃ duḥkhasya yānti vai // Dhs_22.6 //",
  "S04bsa052_u:4027": "doṣanāśakāḥ trayo dīpāḥ",
  "S04bsa052_u:4028": "puruṣeṇa trayo dīpāḥ prajvālyā hitamicchatā /",
  "S04bsa052_u:4029": "dānaṃ śīlaṃ tathā jñānamete doṣavināśakāḥ // Dhs_22.7 //",
  "S04bsa052_u:4030": "tṛṣṇāvivarṇā durgandhivitarkormijhaṣākule /",
  "S04bsa052_u:4031": "duḥkhārṇave plutā hyete jñānaśīleṣu rakṣitāḥ // Dhs_22.8 //",
  "S04bsa052_u:4032": "kleśasya bheṣajaṃ dānaṃ,",
  "S04bsa052_u:4033": "śīlaṃ, jñānam",
  "S04bsa052_u:4034": "kleśavyādhinihantārastrayo vai bheṣajāḥ smṛtāḥ /",
  "S04bsa052_u:4035": "dānaṃ śīlaṃ tathā jñānamete nityaṃ sukhāvahāḥ // Dhs_22.9 //",
  "S04bsa052_u:4036": "pramādaviṣamaṃ (cittaṃ)",
  "S04bsa052_u:4037": "saṃkalpakuṭilaṃ laghu /",
  "S04bsa052_u:4038": "vadhyate bandhanairetaistribhirjñānādibhirnṛṇām // Dhs_22.10 //",
  "S04bsa052_u:4039": "doṣāgnibhiḥ (sadā)",
  "S04bsa052_u:4040": "pluṣṭo yairidaṃ dahyate tadā /",
  "S04bsa052_u:4041": "dānādijñānayogena hatvā gacchati nirvṛtim // Dhs_22.11 //",
  "S04bsa052_u:4042": "na dānajñāna śīleṣu yeṣāṃ sammiśritā matiḥ /",
  "S04bsa052_u:4043": "te nityaduḥkhitāḥ sattvāḥ sukhaṃ teṣāṃ na vidyate // Dhs_22.12 //",
  "S04bsa052_u:4044": "dātāro mātsaryamalavarjitā bhavanti",
  "S04bsa052_u:4045": "adānavrīḍitasukhāścittadoṣeṇa vañcitāḥ /",
  "S04bsa052_u:4046": "bhavanti vibudhāḥ hitvā tasmād dānaparo bhavet // Dhs_22.13 //",
  "S04bsa052_u:4047": "dānotkarṣakramairyuktāḥ mātsaryamalavarjitāḥ /",
  "S04bsa052_u:4048": "bhavanti hṛṣṭamanaso devāḥ krīḍāparāyaṇāḥ // Dhs_22.14 //",
  "S04bsa052_u:4049": "kṣutpipāsāmayo vahnirya pradhānaṃ pradhāvati /",
  "S04bsa052_u:4050": "mātsarya vai phalaṃ sarva taduktaṃ tattvabuddhibhiḥ // Dhs_22.15 //",
  "S04bsa052_u:4051": "dānapraśaṃsā",
  "S04bsa052_u:4052": "yo dadāti sukhaṃ tasya nīyate jāyate sukham /",
  "S04bsa052_u:4053": "sukhaṃ bhavati dānāddhi tasmād dānaṃ praśasyate // Dhs_22.16 //",
  "S04bsa052_u:4054": "lokālokakaraṃ dānaṃ gacchantamanugacchati /",
  "S04bsa052_u:4055": "gataṃ ca mantradānena yujyate bhadravatsalaiḥ // Dhs_22.17 //",
  "S04bsa052_u:4056": "avisaṃvādakaṃ sthānametaduktaṃ tathāgataiḥ /",
  "S04bsa052_u:4057": "avisaṃvādakatvācca nityaṃ dānaparo bhavet // Dhs_22.18 //",
  "S04bsa052_u:4058": "dānī bhavārṇavaṃ tarati",
  "S04bsa052_u:4059": "mātsaryāriṃ vinirjitya kṛtvā cittaṃ śubhānvitam /",
  "S04bsa052_u:4060": "ye prayacchanti dānāni te taranti bhavārṇavam // Dhs_22.19 //",
  "S04bsa052_u:4061": "kṣayaistu trividhairdānaṃ triṣukāraṃ tridhārjitam /",
  "S04bsa052_u:4062": "tasya kṣatānvitasyaivaṃ phalaṃ dṛṣṭaṃ tricakṣuṣā // Dhs_22.20 //",
  "S04bsa052_u:4063": "kaḥ mārgaḥ sukhāvahaḥ?",
  "S04bsa052_u:4064": "dānamādau sadā deyaṃ śīlaṃ labhyaṃ prayatnataḥ /",
  "S04bsa052_u:4065": "tṛṣṇā jñānena hantavyā mārga eṣa sukhāvahaḥ // Dhs_22.21 //",
  "S04bsa052_u:4066": "anityā pāpikā tṛṣṇā lokasyāhitakārikā /",
  "S04bsa052_u:4067": "na śakyaṃ tadvinā śreyaḥ prāptuṃ padamanuttamam // Dhs_22.22 //",
  "S04bsa052_u:4068": "adānasya pariṇāmaḥ",
  "S04bsa052_u:4069": "adāne na manaḥ kārya nityaṃ dānarato bhavet /",
  "S04bsa052_u:4070": "adānāt kṣutpipāsābhyāṃ dahyate pretabhūmiṣu // Dhs_22.23 //",
  "S04bsa052_u:4071": "dānena śīlarakṣā sadā kāryā",
  "S04bsa052_u:4072": "rājā bhavati dānena cakravartī sudhārmikaḥ /",
  "S04bsa052_u:4073": "dānabhūmiṃ samāśritya śīlaṃ rakṣanti paṇḍitāḥ // Dhs_22.24 //",
  "S04bsa052_u:4074": "śīlavānapi kālajño 'jñānād (vai)",
  "S04bsa052_u:4075": "parimucyate /",
  "S04bsa052_u:4076": "duḥkhanairyāṇiko mārgaḥ śasto 'yaṃ munipuṃgavaiḥ // Dhs_22.25 //",
  "S04bsa052_u:4077": "taṃ viditvā mahāvīro nityaṃ dānarato bhavet /",
  "S04bsa052_u:4078": "adā(nā)dapi deveṣu devā hi na sukhā matāḥ // Dhs_22.26 //",
  "S04bsa052_u:4079": "dānī yatra kutrāpi vasan sukhī bhavati",
  "S04bsa052_u:4080": "ājanmavipine martyā bhavanti sukhabhāginaḥ /",
  "S04bsa052_u:4081": "dānasya tatphalaṃ sarvacetanābhāvitasya hi // Dhs_22.27 //",
  "S04bsa052_u:4082": "tiryakṣvapi samutpannā bhavanti sukhabhāginaḥ /",
  "S04bsa052_u:4083": "tatsarva dānajaṃ saukhyaṃ kathayanti manīṣiṇaḥ // Dhs_22.28 //",
  "S04bsa052_u:4084": "yat pretāḥ pretabhavane bhavatyākārabhojinaḥ /",
  "S04bsa052_u:4085": "svayaṃ kṛtasya dānasya phalaṃ bhavati tādṛśam // Dhs_22.29 //",
  "S04bsa052_u:4086": "dānavirahitasya durdaśā bhavati",
  "S04bsa052_u:4087": "(na)dadyāt kṣutpipāse ca dahyante yena dehinaḥ /",
  "S04bsa052_u:4088": "sarvadā na tapastābhyāṃ phalaṃ bhavati śītalam // Dhs_22.30 //",
  "S04bsa052_u:4089": "pramādī mṛtyusamaye dāhaṃ prāpnoti",
  "S04bsa052_u:4090": "pūrva pramādacārī yo na dānādiṣu vartate /",
  "S04bsa052_u:4091": "sa paścānmṛtyusamaye dahyate svena cetasā // Dhs_22.31 //",
  "S04bsa052_u:4092": "dānasya phalam",
  "S04bsa052_u:4093": "priyo bhavati dānena cetasāmapi tuṣyati /",
  "S04bsa052_u:4094": "paścād bhavati sa śrīmān dānasya phalamīdṛśam // Dhs_22.32 //",
  "S04bsa052_u:4095": "yatra dānādi cittasyāstyupabhogāya sarvadā /",
  "S04bsa052_u:4096": "tatra nirdhanataiṣā vā dayayā parirakṣitam // Dhs_22.33 //",
  "S04bsa052_u:4097": "yad bhujyate sadā cittaṃ gurubhyaścāpi dīyate /",
  "S04bsa052_u:4098": "yad vanaṃ śobhanaṃ dṛṣṭaṃ viparītaṃ yathā tṛṇam // Dhs_22.34 //",
  "S04bsa052_u:4099": "durbalānāṃ sadārtānāṃ sattvānāṃ cakṣuranvitam /",
  "S04bsa052_u:4100": "dānaṃ niḥkalpasaṃyantramasmiṃlloke paratra ca // Dhs_22.35 //",
  "S04bsa052_u:4101": "manuṣyabhūmau dānasya phalam",
  "S04bsa052_u:4102": "manuṣyabhūmau dānāni dattvā yānti śubhāṃ gatim /",
  "S04bsa052_u:4103": "na devā dānapatayaḥ phalabhūmirasau matā // Dhs_22.36 //",
  "S04bsa052_u:4104": "karmamāhātmyam",
  "S04bsa052_u:4105": "karmabhūmirmanuṣyāṇāṃ phalabhūmiḥ surālayaḥ /",
  "S04bsa052_u:4106": "karmāyattaṃ phalaṃ sarva na phalaṃ syādahetukam // Dhs_22.37 //",
  "S04bsa052_u:4107": "ko mṛtaiḥ samaḥ?",
  "S04bsa052_u:4108": "dhyānādhyayananirmukto dānaśīlavivarjitaḥ /",
  "S04bsa052_u:4109": "suvarṇakaṃkaṇairyukto jīvannapi mṛtaiḥ samaḥ // Dhs_22.38 //",
  "S04bsa052_u:4110": "sa jīvati hi loke 'smin yo dharmamanuvartate /",
  "S04bsa052_u:4111": "dharmamūḍhaḥ sadā mūḍho jīvannapi mṛtaiḥ samaḥ // Dhs_22.39 //",
  "S04bsa052_u:4112": "ajñānī tu bāliśa eva",
  "S04bsa052_u:4113": "manuṣyacarmaṇā channastiryag bhavati bāliśaḥ /",
  "S04bsa052_u:4114": "yasya jñānapradīpena hṛdayaṃ nāvabhāsitam // Dhs_22.40 //",
  "S04bsa052_u:4115": "bhavatyetāvatā puruṣaḥ yaḥ śīlamanuvartate /",
  "S04bsa052_u:4116": "śīlabhraṣṭaḥ pumān sarvaścābhistutyo 'parākramaḥ // Dhs_22.41 //",
  "S04bsa052_u:4117": "dānahīnaḥ pretavigrahavān",
  "S04bsa052_u:4118": "dānahīnaḥ pramādī (ca)",
  "S04bsa052_u:4119": "pāpacārī calendriyaḥ /",
  "S04bsa052_u:4120": "nāsau martya iti jñeyaḥ preto vigrahavānayam // Dhs_22.42 //",
  "S04bsa052_u:4121": "jñānena hīno mṛta eva",
  "S04bsa052_u:4122": "jñānaśīlavinirmukto dānaratnavivarjitaḥ /",
  "S04bsa052_u:4123": "jīvamāno 'pi puruṣo mṛta ityabhidhīyate // Dhs_22.43 //",
  "S04bsa052_u:4124": "ko devaḥ?",
  "S04bsa052_u:4125": "dānaśīlatapodhyānād vīryasmṛtisamādhimān /",
  "S04bsa052_u:4126": "puruṣaḥ puruṣaireje devairapi sa vandyate // Dhs_22.44 //",
  "S04bsa052_u:4127": "guṇavāṃstu naro vandyaḥ nirguṇaḥ paśubhiḥ samaḥ /",
  "S04bsa052_u:4128": "guṇāguṇavidhijño yaḥ sa deva iti kathyate // Dhs_22.45 //",
  "S04bsa052_u:4129": "keṣāṃ saphalaṃ jīvanam?",
  "S04bsa052_u:4130": "sujīvitaṃ bhavettasya yasya tyāge sthitaṃ manaḥ /",
  "S04bsa052_u:4131": "nahi tyāgavinirmuktaṃ jīvitaṃ jīvanaṃ matam // Dhs_22.46 //",
  "S04bsa052_u:4132": "dānaṃ nityaṃ sukhāvaham",
  "S04bsa052_u:4133": "pañcagatyupapannānāṃ sattvānāṃ svena karmaṇā /",
  "S04bsa052_u:4134": "mātṛvat pitṛvad dṛṣṭaṃ dānaṃ nityaṃ sukhāvaham // Dhs_22.47 //",
  "S04bsa052_u:4135": "dānaratā bhavasaṅkaṭānmucyante",
  "S04bsa052_u:4136": "etāṃ bhūmimavasthāpya sattvo dānarato bhavet /",
  "S04bsa052_u:4137": "dānaśīlaratā nityaṃ mucyante bhavasaṅkaṭāt // Dhs_22.48 //",
  "S04bsa052_u:4138": "// iti dānavargo dvāviṃśaḥ //",
  "S04bsa052_u:4139": "(23) śīlavargaḥ",
  "S04bsa052_u:4140": "śīlaṃ sūrya iva śobhate",
  "S04bsa052_u:4141": "dhanānāmuttamaṃ śīlaṃ sūryo jyotiṣmatāmiva /",
  "S04bsa052_u:4142": "vihāya gacchati dhanaṃ śīlaṃ sthitamivāgrataḥ // Dhs_23.1 //",
  "S04bsa052_u:4143": "śīlena tridaśān yāti dhyānagocarameva vā /",
  "S04bsa052_u:4144": "nāsti śīlasamaṃ jyotirasmiṃlloke paratra ca // Dhs_23.2 //",
  "S04bsa052_u:4145": "alpena hetunā svarga prāpnoti svargakāmikaḥ /",
  "S04bsa052_u:4146": "tasmād duścaritaṃ hitvā nityaṃ sucarito bhavet // Dhs_23.3 //",
  "S04bsa052_u:4147": "cetanābhāvitaṃ dānaṃ śīlaṃ ca parirakṣitam /",
  "S04bsa052_u:4148": "nīyate devasandattaṃ pañcakāmaguṇānvitam // Dhs_23.4 //",
  "S04bsa052_u:4149": "surakṣitena śīlenaiva sukhaṃ prāptuṃ śakyate",
  "S04bsa052_u:4150": "na mātā na pitā nārthā dayitā nāpi bāndhavāḥ /",
  "S04bsa052_u:4151": "na sukhā (ste)",
  "S04bsa052_u:4152": "tathā dṛṣṭā yathā śīlaṃ surakṣitam // Dhs_23.5 //",
  "S04bsa052_u:4153": "śīlavān puruṣo sukhamavāpnute",
  "S04bsa052_u:4154": "śīlaṃ trāṇamihāmutra śīlaṃ gatirihottamam /",
  "S04bsa052_u:4155": "śīlavān puruṣo nityaṃ sukhāt sukhamavāpnute // Dhs_23.6 //",
  "S04bsa052_u:4156": "dānaśīlasamācārā ye narā śubhacāriṇaḥ /",
  "S04bsa052_u:4157": "te yānti devasadanaṃ racitāḥ svena karmaṇā // Dhs_23.7 //",
  "S04bsa052_u:4158": "nidhānamavyayaṃ śīlaṃ śīlasaukhyamatarkitam /",
  "S04bsa052_u:4159": "śīlādhikā hi puruṣā nityaṃ sukhavihāriṇaḥ // Dhs_23.8 //",
  "S04bsa052_u:4160": "śīlaṃ rakṣatu medhāvī yathā yānaṃ sukhatrayam /",
  "S04bsa052_u:4161": "praśaṃsāvṛttalābhaṃ ca pretya svarge ca modate // Dhs_23.9 //",
  "S04bsa052_u:4162": "śīlavān nirvāṇaṃ prāpnoti",
  "S04bsa052_u:4163": "śīlavān yo hi puruṣaḥ śīlamevāti sevate /",
  "S04bsa052_u:4164": "sasukho nirvṛttiṃ yāti yatra mṛtyurna vidyate // Dhs_23.10 //",
  "S04bsa052_u:4165": "anādimati saṃsāre tṛṣṇāmohādibhirvṛte /",
  "S04bsa052_u:4166": "jyotirbhūta sadāśīlaṃ tasmācchīlamanāvilam // Dhs_23.11 //",
  "S04bsa052_u:4167": "śīlaṃ dhanamasaṃhārya rājacaurodakādibhiḥ /",
  "S04bsa052_u:4168": "tasmācchīlaṃ sadā sevyaṃ dauḥśīlyaṃ ca vigarhitam // Dhs_23.12 //",
  "S04bsa052_u:4169": "śīlābhiratapuruṣaḥ nirvāṇaṃ hyantike sthitam /",
  "S04bsa052_u:4170": "śīlavān puruṣo dhanyaḥ śīlavāṃścāpi sevyate // Dhs_23.13 //",
  "S04bsa052_u:4171": "ravivad bhrājate śīlaṃ dauḥśīlyaṃ caiva garhitam /",
  "S04bsa052_u:4172": "nirmalaṃ vītakāntāraṃ nirjvaraṃ vītakāṅkṣi ca // Dhs_23.14 //",
  "S04bsa052_u:4173": "śīlapraśastasambuddhairnirvāṇapuragāmikam /",
  "S04bsa052_u:4174": "āyuryāti dhruvaṃ dhīmān nityaṃ śīlenaṃ vṛṃhitam // Dhs_23.15 //",
  "S04bsa052_u:4175": "śīlarahitāḥ paśubhiḥ samāḥ",
  "S04bsa052_u:4176": "na bibhenmṛtyukāle ca śīlena parirakṣitaḥ /",
  "S04bsa052_u:4177": "śīlamādyantakalyāṇaṃ sarvasaukhyapravartakam /",
  "S04bsa052_u:4178": "śīlavān puruṣo dhanyo dauḥśīlyābhirataḥ paśuḥ // Dhs_23.16 //",
  "S04bsa052_u:4179": "tīraṃ naiva samāyānti puruṣāḥ śīlavarjitāḥ /",
  "S04bsa052_u:4180": "kāryākārya na vindanti tasmācchīlaṃ samācaret // Dhs_23.17 //",
  "S04bsa052_u:4181": "śīlavastreṇa ye channāste channāḥ puruṣā matāḥ /",
  "S04bsa052_u:4182": "śīlena varjitā ye tu nagnāste paśubhiḥ samāḥ // Dhs_23.18 //",
  "S04bsa052_u:4183": "śīlavān puruṣaḥ svarga gacchati",
  "S04bsa052_u:4184": "śīlavān puruṣaḥ svagamudyānamiva gacchati /",
  "S04bsa052_u:4185": "bandhuvanmanyate tatra śīlavān (su)",
  "S04bsa052_u:4186": "pramāgataḥ // Dhs_23.19 //",
  "S04bsa052_u:4187": "śuciśīlasamācārāḥ śubhadharmasamanvitāḥ /",
  "S04bsa052_u:4188": "devalokopagāsteṣu janāḥ sukṛtakāriṇaḥ // Dhs_23.20 //",
  "S04bsa052_u:4189": "śīlena paribṛṃhitā guṇā vardhante",
  "S04bsa052_u:4190": "yo na prārthayate kāmān śīlavān puruṣaḥ sadā /",
  "S04bsa052_u:4191": "guṇāstasya pravardhante śīlena paribṛṃhitāḥ // Dhs_23.21 //",
  "S04bsa052_u:4192": "śīlaṃ svargasya sopānam",
  "S04bsa052_u:4193": "mahārghamuttamaṃ śīlamasmiṃlloke paratra ca /",
  "S04bsa052_u:4194": "tasmāt prahāya traiguṇyaṃ śīlameva sadā caret // Dhs_23.22 //",
  "S04bsa052_u:4195": "devebhyo rocate taddhi trāṇaṃ śīlaṃ śubhānvitam /",
  "S04bsa052_u:4196": "bhāvitaṃ paramaṃ dhanyaṃ paralokopagāmikam // Dhs_23.23 //",
  "S04bsa052_u:4197": "śīlavān yadi jānīyāt phalaṃ śīlasya yādṛśam // Dhs_23.24 //",
  "S04bsa052_u:4198": "śastraṃ sutīkṣṇamādāya vāṇaṃ chindyādihātmanaḥ /",
  "S04bsa052_u:4199": "astropamasya nindyasya abhisaukhyasamanvitam // Dhs_23.25 //",
  "S04bsa052_u:4200": "śīlasya phalaṃ sugatena pradarśitam",
  "S04bsa052_u:4201": "phalaṃ śīlasya vimalaṃ sugatena pradarśitam /",
  "S04bsa052_u:4202": "ādau śastaṃ tathā madhye nidhane śastameva tat // Dhs_23.26 //",
  "S04bsa052_u:4203": "phalaṃ śīlasya vipulaṃ sukhāt sukhamuttamam /",
  "S04bsa052_u:4204": "śīlacaryā paraṃ saukhyaṃ dhanacaryā na tādṛśī // Dhs_23.27 //",
  "S04bsa052_u:4205": "narā dhanena hīyante śīlena na kathañcana /",
  "S04bsa052_u:4206": "śocate puruṣastena pṛthak vā tadvirājate // Dhs_23.28 //",
  "S04bsa052_u:4207": "śubhaṃ tasmānmunivaraiḥ praśastaṃ sārvagāmikam /",
  "S04bsa052_u:4208": "udyānamiva gacchanti puruṣāḥ śubhacāriṇaḥ /",
  "S04bsa052_u:4209": "devalokasamaṃ teṣāṃ saukhyānāmākaraṃ (param) // Dhs_23.29 //",
  "S04bsa052_u:4210": "svargagamanārtha śīlaṃ samācaret",
  "S04bsa052_u:4211": "suśīlitasya śīlasya bhakṣitasyāpyanekaśaḥ /",
  "S04bsa052_u:4212": "phalaṃ vipacyate svargastasmācchīlaṃ samācaret // Dhs_23.30 //",
  "S04bsa052_u:4213": "śīlaṃ svargasya sopānamākaraṃ sukhanirvṛte /",
  "S04bsa052_u:4214": "śīlavarjī hi puruṣo na kvacit sukhamedhate // Dhs_23.31 //",
  "S04bsa052_u:4215": "śīlavān asaṃkhyāni saukhyāni labhate",
  "S04bsa052_u:4216": "śīlāmbhasā prasannena viprakīrṇena sarvadā /",
  "S04bsa052_u:4217": "snātvā gacchanti puruṣā devaloke ca nirvṛte /",
  "S04bsa052_u:4218": "yaddivyamālyābharaṇairdivyaiḥ saukhyaiḥ samanvitāḥ // Dhs_23.32 //",
  "S04bsa052_u:4219": "ramate devabhavane tat sarva śubhahetukam /",
  "S04bsa052_u:4220": "asaṃkhyāni ca saukhyāni vardhamānāni sarvadā // Dhs_23.33 //",
  "S04bsa052_u:4221": "labhate puruṣaḥ sarva yaḥ śīlamanuvartate /",
  "S04bsa052_u:4222": "śubhacārī sadā satyaḥ pūjyate so 'parājitaḥ // Dhs_23.34 //",
  "S04bsa052_u:4223": "anekasaukhyadāyakaṃ śīlamācaraṇīyam",
  "S04bsa052_u:4224": "śubhena śobhate martyaḥ pūjyate rājabhiḥ sadā /",
  "S04bsa052_u:4225": "śubhena śobhate martyastasmācchīlaṃ samācaret // Dhs_23.35 //",
  "S04bsa052_u:4226": "anekasaukhyajanakaṃ sarvamāśvāsakārakam /",
  "S04bsa052_u:4227": "śīlaṃ sucaritaṃ kārya duṣkṛtaṃ ca vivarjayet // Dhs_23.36 //",
  "S04bsa052_u:4228": "ye dānaśīlakarttāraḥ svargatadgatamānasāḥ /",
  "S04bsa052_u:4229": "teṣāṃ sakalmaṣaṃ śīlaṃ viṣamiśraṃ yathaudanam // Dhs_23.37 //",
  "S04bsa052_u:4230": "nānāvidhasya śīlasya rakṣitasyāpyanekaśaḥ /",
  "S04bsa052_u:4231": "śubhakāryavipākāya deveṣu paripacyate // Dhs_23.38 //",
  "S04bsa052_u:4232": "śīlāmbhasā prasanneṣu saṅkīrṇeṣu ca sarvadā /",
  "S04bsa052_u:4233": "snātvā gacchanti manujā devāṃścātyantikaṃ sukham // Dhs_23.39 //",
  "S04bsa052_u:4234": "dānaśīlāḥ sadā dāntāḥ sarvabhūtahite ratāḥ /",
  "S04bsa052_u:4235": "jñānayuktā maitracitā gatāste devasammitim // Dhs_23.40 //",
  "S04bsa052_u:4236": "hatadoṣāḥ kriyāvantaḥ śīlaratnena bhūṣitāḥ /",
  "S04bsa052_u:4237": "sarvasattvadayāvantaḥ suralokeṣu te budhāḥ // Dhs_23.41 //",
  "S04bsa052_u:4238": "viśuddhakāñcanaprakhyā nirdhmātamalakalmaṣāḥ /",
  "S04bsa052_u:4239": "samyak karma susaṃlagnā devalokeṣu te budhāḥ // Dhs_23.42 //",
  "S04bsa052_u:4240": "sarvasattvadayāvantaḥ sarvasattvahitaiṣiṇaḥ /",
  "S04bsa052_u:4241": "sarvapāpaviraktā ye teṣāṃ vāsaḥ surālaye // Dhs_23.43 //",
  "S04bsa052_u:4242": "ahanyahani ye śīlaṃ rakṣanti suparīkṣakāḥ /",
  "S04bsa052_u:4243": "ahanyahani teṣāṃ hi sukhaṃ bhavati naikaśaḥ // Dhs_23.44 //",
  "S04bsa052_u:4244": "śīlavājinamārūḍhā devabhavanaṃ prayānti",
  "S04bsa052_u:4245": "śīlavājinamārūḍhāḥ puruṣāstattvacintakāḥ /",
  "S04bsa052_u:4246": "prayānti devabhavanaṃ krīḍāyuktamanekaśaḥ // Dhs_23.45 //",
  "S04bsa052_u:4247": "yā krīḍā devabhavane yacca saukhyamanuttamam /",
  "S04bsa052_u:4248": "tat samagrasya śīlasya phalamuktaṃ tathāgataiḥ // Dhs_23.46 //",
  "S04bsa052_u:4249": "devasukhaṃ śīlajameva",
  "S04bsa052_u:4250": "yaddivyamālyābharaṇā divyāmbaravibhūṣitāḥ /",
  "S04bsa052_u:4251": "krīḍanti vibudhāḥ sarve tatsarva śubhahetukam // Dhs_23.47 //",
  "S04bsa052_u:4252": "padmotpalavane ramye vanopavanabhūṣite /",
  "S04bsa052_u:4253": "svarge ramanti ye devāstat sarva śubhajaṃ phalam // Dhs_23.48 //",
  "S04bsa052_u:4254": "yadākāśa ivātasthurdivyaratnavibhūṣitāḥ /",
  "S04bsa052_u:4255": "virājante 'malā devāstacchīlasya mahat phalam // Dhs_23.49 //",
  "S04bsa052_u:4256": "yatkānaneṣu ramyeṣu citreṣu puṣpiteṣu ca /",
  "S04bsa052_u:4257": "ramanti giripṛṣṭheṣu surāstacchīlajaṃ phalam // Dhs_23.50 //",
  "S04bsa052_u:4258": "svagṛhaṃ hi yathā martyāḥ praviśanti gatavyathāḥ /",
  "S04bsa052_u:4259": "tathā śīlasamācārāḥ prayānti tridivaṃ narāḥ // Dhs_23.51 //",
  "S04bsa052_u:4260": "etat sujīvitaṃ śreṣṭhaṃ yacchīlaparirakṣaṇam /",
  "S04bsa052_u:4261": "maraṇānāṃ paraṃ mṛtyuḥ yacchīlaparivarjanam // Dhs_23.52 //",
  "S04bsa052_u:4262": "śīlamanupamaṃ kāryam",
  "S04bsa052_u:4263": "etān guṇān sadā matvā priyatvamapi cātmanaḥ /",
  "S04bsa052_u:4264": "śīlaṃ surakṣitaṃ kārya dauḥśīlyaṃ ca vivarjayet // Dhs_23.53 //",
  "S04bsa052_u:4265": "śīlacārī sadā dāntaḥ kṣamāvāṃśca sudarśanaḥ /",
  "S04bsa052_u:4266": "sopānamiva cārūḍhaṃ prayātyānandasannidhim // Dhs_23.54 //",
  "S04bsa052_u:4267": "śīlena plavabhūtena saṃsārottaraṇam",
  "S04bsa052_u:4268": "phalaṃ śīlasya tu sukhaṃ devalokeṣu pacyate /",
  "S04bsa052_u:4269": "śīlena plavabhūtena saṃsārāduttaranti ca // Dhs_23.55 //",
  "S04bsa052_u:4270": "śīlāmbhasā viśuddhā ye svāyattā dhīracetasaḥ /",
  "S04bsa052_u:4271": "jāmbūnadamayaiḥ puṣpaiste 'trārcanti divaukasaḥ // Dhs_23.56 //",
  "S04bsa052_u:4272": "ye navādātamanaso nityaṃ śīlena bhūṣitāḥ /",
  "S04bsa052_u:4273": "te yānti devasadanaṃ yatra saukhyamanantakam // Dhs_23.57 //",
  "S04bsa052_u:4274": "saukhyāt saukhyataraṃ yānti narāḥ sukṛtakāriṇaḥ /",
  "S04bsa052_u:4275": "krīḍanti devasadane śīlena paribṛṃhitāḥ // Dhs_23.58 //",
  "S04bsa052_u:4276": "śīlasopānamārūḍhāḥ sugatiṃ prayānti",
  "S04bsa052_u:4277": "śīlasopānamāruhya jñānena paribṛṃhitāḥ /",
  "S04bsa052_u:4278": "narāḥ prayānti sugatiṃ jñānena ca parāyaṇā // Dhs_23.59 //",
  "S04bsa052_u:4279": "suprasannena manasāśīlaṃ yadabhirakṣitam /",
  "S04bsa052_u:4280": "tasya śīlasya śītasva sukhametadupasthitam // Dhs_23.60 //",
  "S04bsa052_u:4281": "śīlasya pariṇāmo sukhadāyakaḥ",
  "S04bsa052_u:4282": "surakṣitasya śīlasya bhāvitasyāpyanekaśaḥ /",
  "S04bsa052_u:4283": "pariṇāme sukhībhūtvā nirvāṇaṃ cādhigacchati // Dhs_23.61 //",
  "S04bsa052_u:4284": "śīlaṃ rakṣatyupāyena śīlaṃ nayati saṅgatim /",
  "S04bsa052_u:4285": "tasmācchīlaṃ sadā rakṣyaṃ pariṇāmo 'sya śītalaḥ // Dhs_23.62 //",
  "S04bsa052_u:4286": "mṛtyukāle samutpanne śīlavānakutobhayaḥ /",
  "S04bsa052_u:4287": "na me durgatinā trāṇaṃ śīlaṃ hi trāṇamuttamam // Dhs_23.63 //",
  "S04bsa052_u:4288": "kutsitaśīlasya kutsitaḥ pariṇāmaḥ",
  "S04bsa052_u:4289": "kācābhrapaṭalaṃ yasya śīlaṃ bhavati kutsitam /",
  "S04bsa052_u:4290": "sa kutsitena śīlena kutsito jāyate naraḥ // Dhs_23.64 //",
  "S04bsa052_u:4291": "śīlavirahitaḥ mūḍho bhavati svargamapi na yāti",
  "S04bsa052_u:4292": "śīlamūlena labdhvedaṃ sukhaṃ svargeṣu dehibhiḥ /",
  "S04bsa052_u:4293": "tṛṣṇākṣayo na bhavati sa paścāt paritapyate // Dhs_23.65 //",
  "S04bsa052_u:4294": "tasmācchīlavatā nityaṃ śīlameva viśiṣyate /",
  "S04bsa052_u:4295": "niḥśīlaḥ puruṣo mūḍho na svargamadhirohati // Dhs_23.66 //",
  "S04bsa052_u:4296": "pañcakāmopamaṃ divyaṃ yadidaṃ bhujyate sukham /",
  "S04bsa052_u:4297": "tacchīlasya viśuddhasya prāpyate hi phalaṃ mahat // Dhs_23.67 //",
  "S04bsa052_u:4298": "yattejaḥ kāñcanasyāsya meruparvataśālinaḥ /",
  "S04bsa052_u:4299": "tacchīlatejasastejaḥ kalāṃ nārhati ṣoḍaśīm // Dhs_23.68 //",
  "S04bsa052_u:4300": "dīpyamānaiḥ sadā śīlaiḥ nirdhātukanakatviṣā /",
  "S04bsa052_u:4301": "saṃyuktāstridivaṃ yānti paṇḍitā svena karmaṇā // Dhs_23.69 //",
  "S04bsa052_u:4302": "trividhaśīlasya trividhaṃ phalam",
  "S04bsa052_u:4303": "hīnamadhyaviśiṣṭasya śīlasya trividhasya vai /",
  "S04bsa052_u:4304": "phalaṃ hi trividhaṃ dṛṣṭaṃ hīnamadhyottamaṃ tathā // Dhs_23.70 //",
  "S04bsa052_u:4305": "pramādarahitaṃ śīlamapramādopabṛṃhitam /",
  "S04bsa052_u:4306": "nityaṃ tat sukhadaṃ dṛṣṭaṃ dharmateyaṃ vyavasthitā // Dhs_23.71 //",
  "S04bsa052_u:4307": "śīlaprabhayā sūryasahastrasyādi parābhavaḥ",
  "S04bsa052_u:4308": "śīlodbhavā yā vimalā prabhā bhavati dehinām /",
  "S04bsa052_u:4309": "na sā sūryasahastrasya saṃyuktasya bhaviṣyati // Dhs_23.72 //",
  "S04bsa052_u:4310": "śīlaṃ saptavidhaṃ ramyaṃ yo rakṣati narottamaḥ /",
  "S04bsa052_u:4311": "sa kāmaṃ bhuñjati phalaṃ sugatena ca deśitam // Dhs_23.73 //",
  "S04bsa052_u:4312": "śīlacaryā vinā svarga na yānti",
  "S04bsa052_u:4313": "śīlacaryā samāśritya samyagdarśanatatparaḥ /",
  "S04bsa052_u:4314": "martyalokād divaṃ yānti na kaṣṭaṃ tapacāriṇaḥ // Dhs_23.74 //",
  "S04bsa052_u:4315": "yacchīlaṃ śīlasaṃsparśa pariṇāme 'pi śītalam /",
  "S04bsa052_u:4316": "niṣevate sadāmūḍhaḥ sa paścāt paritapyate // Dhs_23.75 //",
  "S04bsa052_u:4317": "saptavidhena śīlena devasānnidhyaṃ prāpyate",
  "S04bsa052_u:4318": "śīlaṃ saptavidhaṃ dhanyamavisaṃvādakaṃ padam /",
  "S04bsa052_u:4319": "śīlena rakṣitaḥ puruṣo devānāmantikaṃ gataḥ // Dhs_23.76 //",
  "S04bsa052_u:4320": "śīlena śobhanaṃ phalaṃ milati",
  "S04bsa052_u:4321": "yathā pakṣairdṛḍhaiḥ pakṣī svedacchatraṃ nihanti (vai) /",
  "S04bsa052_u:4322": "tathā naro dṛḍhaḥ śīlairdevalokāya kalpyate // Dhs_23.77 //",
  "S04bsa052_u:4323": "śrutimātraṃ ca (tacchīlaṃ)",
  "S04bsa052_u:4324": "ramyād ramyataraṃ ca tat /",
  "S04bsa052_u:4325": "labhate puruṣaḥ kartā phalaṃ śīlasya śobhanam // Dhs_23.78 //",
  "S04bsa052_u:4326": "dānaśīlataporatnaṃ hṛdayaiśca samāśritam /",
  "S04bsa052_u:4327": "devatā vā manuṣyo vā labhate paramaṃ padam // Dhs_23.79 //",
  "S04bsa052_u:4328": "antarbahiśca niḥsārāḥ puruṣā dharmavarjitāḥ /",
  "S04bsa052_u:4329": "saṃsārāt phalakāṅkṣibhyaḥ saddharmo na (ca) rocate // Dhs_23.80 //",
  "S04bsa052_u:4330": "antarbahiśca ye sārāste narā vastuto dṛḍhāḥ /",
  "S04bsa052_u:4331": "ye dharmacāriṇaḥ śāntāḥ parasattvahitaiṣiṇaḥ // Dhs_23.81 //",
  "S04bsa052_u:4332": "anuttaraḥ śīlavatāṃ sugandhaḥ",
  "S04bsa052_u:4333": "na ketakī campakapuṣpagandhā,",
  "S04bsa052_u:4334": "tamālake nāgarucaśca gandhaḥ /",
  "S04bsa052_u:4335": "prayānti gandhā hiṃ yathā sureṇa,",
  "S04bsa052_u:4336": "anuttaraḥ śīlavatāṃ sugandhaḥ // Dhs_23.82 //",
  "S04bsa052_u:4337": "dauḥśīlyaṃ sadā varjyam",
  "S04bsa052_u:4338": "tasmācchīlaṃ sadā kārya dānajñānatapodhanaiḥ /",
  "S04bsa052_u:4339": "dauḥśīlyaṃ ca sadā varjyaviṣaśastrānalopanam // Dhs_23.83 //",
  "S04bsa052_u:4340": "śīlena eva sukhamavāpnute",
  "S04bsa052_u:4341": "evaṃ surakṣitaṃ śīlaṃ narān nayati saṅgatim /",
  "S04bsa052_u:4342": "na hi śīlādṛte kaścit padaṃ sukhamavāpnute // Dhs_23.84 //",
  "S04bsa052_u:4343": "devaguṇasadṛśaṃ śīlaṃ sadācaret",
  "S04bsa052_u:4344": "tasmād devaguṇaṃ matvā śīlameva sadācaret /",
  "S04bsa052_u:4345": "na śīlasadṛśaṃ kiñcidanyat trāṇamihāsti vai // Dhs_23.85 //",
  "S04bsa052_u:4346": "// iti śīlavargastrayoviṃśaḥ //",
  "S04bsa052_u:4347": "(24) kṣāntivargaḥ",
  "S04bsa052_u:4348": "kṣamābhūṣaṇenaiva bhūṣito bhavati pumān",
  "S04bsa052_u:4349": "kṣāntyā vibhūṣitaḥ jīva bhūṣito netarairdhanaiḥ /",
  "S04bsa052_u:4350": "dhanaṃ vinā samāyāti kṣāntiṃ naiva kathañcana // Dhs_24.1 //",
  "S04bsa052_u:4351": "kṣamāvān puruṣaḥ sarvapriyo bhavati dehinām /",
  "S04bsa052_u:4352": "pūjyate daivatairnityaṃ tasmāt kṣāntiḥ parantapa / // Dhs_24.2 //",
  "S04bsa052_u:4353": "kṣamāvān puruṣaḥ sarvatra pūjyate",
  "S04bsa052_u:4354": "kṣamāvān puruṣaḥ sarvaiḥ krodhadoṣairvivarjitaḥ /",
  "S04bsa052_u:4355": "yaśasā pūjyate nityamiha loke paratra ca // Dhs_24.3 //",
  "S04bsa052_u:4356": "kṣāntidhanaṃ sarvottamam",
  "S04bsa052_u:4357": "kṣāntirdhanaṃ dhanaṃ śīlaprajñāvardhanameva ca /",
  "S04bsa052_u:4358": "dhanānyanyāni śastāni na hitasya kathañcana // Dhs_24.4 //",
  "S04bsa052_u:4359": "sadbhiḥ kṣamāvāneva pūjyate",
  "S04bsa052_u:4360": "pūjyate satataṃ sadbhiryaśasā caiva pūjyate /",
  "S04bsa052_u:4361": "kṣamāvān puruṣaḥ sarvastamāt kṣāntiparo bhavet // Dhs_24.5 //",
  "S04bsa052_u:4362": "krodhaviṣasya kṣamaiva bheṣajam",
  "S04bsa052_u:4363": "kṣāntiḥ krodhaviṣasyāsya bheṣajaṃ paramaṃ matam /",
  "S04bsa052_u:4364": "kṣāntyāvināśitaḥ krodho 'narthāyopajāyate // Dhs_24.6 //",
  "S04bsa052_u:4365": "jñānaśīlābhibhūtānāṃ bāliśānāṃ viśeṣataḥ /",
  "S04bsa052_u:4366": "pratīpakārya kurute kṣāntirmārganidarśikā // Dhs_24.7 //",
  "S04bsa052_u:4367": "kṣamāvanta eva loke dhaninaḥ",
  "S04bsa052_u:4368": "sa dharmadhanahīnānāṃ bhramatāṃ gatipañcake /",
  "S04bsa052_u:4369": "yeṣāṃ kṣāntimayaṃ dravyaṃ te loke dhaninaḥ smṛtāḥ // Dhs_24.8 //",
  "S04bsa052_u:4370": "tamonicayakāntāre dṛḍhakrodhena dustare /",
  "S04bsa052_u:4371": "kṣāntyā yathā smṛtāḥ sadbhistaranti khula mānavāḥ // Dhs_24.9 //",
  "S04bsa052_u:4372": "saddharmapāṭhanaṣṭānāṃ deśikā kṣāntiruttamā /",
  "S04bsa052_u:4373": "apāyabhayabhītānāṃ na bhayaṃ kṣāntirucyate // Dhs_24.10 //",
  "S04bsa052_u:4374": "nṛṇāṃ kṣāntiḥ sukhāvahā",
  "S04bsa052_u:4375": "sukhāvahā sadā nṛṇāṃ duḥkhasya ca vighātikā /",
  "S04bsa052_u:4376": "kṣemasamprāpikā nityaṃ viśvāsaguṇakārikā // Dhs_24.11 //",
  "S04bsa052_u:4377": "śubhāsti nāyikā dhanyā hyaśubhebhyo vivarjitā /",
  "S04bsa052_u:4378": "mokṣasaṃdeśikā puṃsāṃ saṃsārabhayanāśikā // Dhs_24.12 //",
  "S04bsa052_u:4379": "kṣāntiḥ narakāgnivināśikā svargasopānabhūtā ca",
  "S04bsa052_u:4380": "svargasopānabhūtā sā narakāgnivināśikā /",
  "S04bsa052_u:4381": "trāyate pretalokātsā tiryagyonau tathaiva ca // Dhs_24.13 //",
  "S04bsa052_u:4382": "kṣāntiḥ sanmārgāmṛtadīpikā",
  "S04bsa052_u:4383": "sā guṇaudhaiḥ sadā pūrṇā śivā bhavati dehinām /",
  "S04bsa052_u:4384": "sā praśaste sukhe prāpte kṣāntiḥ kāryā prayatnataḥ /",
  "S04bsa052_u:4385": "sarvalokasya māteva sanmārgāmṛtadīpikā // Dhs_24.14 //",
  "S04bsa052_u:4386": "// iti kṣāntivargaścaturviṃśaḥ //",
  "S04bsa052_u:4387": "(25) vīryavargaḥ",
  "S04bsa052_u:4388": "deśakriyāyuktāni kāryāṇi siddhayanti",
  "S04bsa052_u:4389": "deśakālopapannasya kriyātithyocitasya ca /",
  "S04bsa052_u:4390": "nyāyenārabhyamāṇasya vīryasya sakalaṃ phalam // Dhs_25.1 //",
  "S04bsa052_u:4391": "nyāyadeśakriyāhīnā adharmeṇa vivarjitāḥ /",
  "S04bsa052_u:4392": "sīdanti kāryanikarā vīryeṇa parivarjitāḥ // Dhs_25.2 //",
  "S04bsa052_u:4393": "ārabdhavīryā mokṣaṃ prāpnuvanti",
  "S04bsa052_u:4394": "dhyānenārabdhavīryeṇa mokṣaṃ gacchanti paṇḍitāḥ /",
  "S04bsa052_u:4395": "bhavakṣipta ivākāro devaloke prayānti ca // Dhs_25.3 //",
  "S04bsa052_u:4396": "yānyārabdhāni kāryāṇi vīryavad balinā nṛṇā /",
  "S04bsa052_u:4397": "tāni tāni prasiddhāni vipulāni bhavanti ca // Dhs_25.4 //",
  "S04bsa052_u:4398": "ye 'rthā lokottare siddhā ye ca lokeṣu sammatāḥ /",
  "S04bsa052_u:4399": "te vīryeṇa prasādhyante vīryahīnā na jātu vai // Dhs_25.5 //",
  "S04bsa052_u:4400": "mandavīrya cirotsāhaṃ saddharmeṇa vivarjitam /",
  "S04bsa052_u:4401": "naro viśati lokaṃ (ca)",
  "S04bsa052_u:4402": "śaśāṅkamiva kalmaṣam // Dhs_25.6 //",
  "S04bsa052_u:4403": "vīryavattā paramāṃ gatiṃ pradadāti",
  "S04bsa052_u:4404": "āryāṣṭāṅgena mārgeṇa na jñānaparipālitaḥ /",
  "S04bsa052_u:4405": "vīryavattāmahotsāho prayāti paramāṃ gatim // Dhs_25.7 //",
  "S04bsa052_u:4406": "bodhiḥ vīryeṇāvāpyate",
  "S04bsa052_u:4407": "vīryaṇāvāpyate bodhiḥ svavīryeṇa tathā mahī /",
  "S04bsa052_u:4408": "arhattvaṃ vīryavadbhiśca tasmānnāgnisamā gatiḥ // Dhs_25.8 //",
  "S04bsa052_u:4409": "uttamasthānaprāptyartha vīryārambhe matiḥ kāryā",
  "S04bsa052_u:4410": "tasmād devān guṇān matvā vīryavān niyatendriyaḥ /",
  "S04bsa052_u:4411": "vīryārambhe matiṃ kuryārnnāsti vīryasamarthanam // Dhs_25.9 //",
  "S04bsa052_u:4412": "vīryārthī smṛtimān yaśca naro jñānaparāyaṇaḥ /",
  "S04bsa052_u:4413": "prayātyanuttamaṃ sthānaṃ jarāmaraṇavarjitam // Dhs_25.10 //",
  "S04bsa052_u:4414": "// iti vīryavargaḥ pañcaviṃśaḥ //",
  "S04bsa052_u:4415": "(26) dhyānavargaḥ",
  "S04bsa052_u:4416": "svasthaḥ kaḥ?",
  "S04bsa052_u:4417": "asaṃsaktamaternityaṃ nityaṃ dhyānavihāriṇaḥ /",
  "S04bsa052_u:4418": "viśuddhamanaso nityamekāgrabhiratasya ca // Dhs_26.1 //",
  "S04bsa052_u:4419": "yasyaikāgrakaraṃ cittaṃ tasya doṣā na bādhakāḥ /",
  "S04bsa052_u:4420": "sa doṣabhayanirmuktaḥ svastha ityabhidhīyate // Dhs_26.2 //",
  "S04bsa052_u:4421": "ekāgrābhiratañceto vivekamanudhāvati /",
  "S04bsa052_u:4422": "sarvatarkavinirmuktaḥ svastha ityabhidhīyate // Dhs_26.3 //",
  "S04bsa052_u:4423": "cittasyaikāgratāṃ varṇayati",
  "S04bsa052_u:4424": "yasya cittaṃ dhruvaṃ śāntaṃ nirvāṇābhirataṃ sadā /",
  "S04bsa052_u:4425": "na tasyendriyajā doṣā bhavasya śubhahetavaḥ // Dhs_26.4 //",
  "S04bsa052_u:4426": "yacca dhyānakṛtaṃ saukhyaṃ yacca (cittaṃ)",
  "S04bsa052_u:4427": "samādhijam /",
  "S04bsa052_u:4428": "cittaṃ tatsarvamekāgramate bhavati dehinaḥ // Dhs_26.5 //",
  "S04bsa052_u:4429": "yatiḥ alaukikaṃ sukhaṃ bhuṅkte",
  "S04bsa052_u:4430": "ekārāmasya yatino yat sukhaṃ jāyate hṛdi /",
  "S04bsa052_u:4431": "yat saukhyamativijñeyaṃ na saukhyaṃ laukikaṃ matam // Dhs_26.6 //",
  "S04bsa052_u:4432": "kīdṛśaṃ cittaṃ śāntiṃ samadhigacchati?",
  "S04bsa052_u:4433": "ekāgrābhirataṃ cittaṃ viśuddhākṛtameva ca /",
  "S04bsa052_u:4434": "doṣajālavinirmuktaṃ śāntiṃ samadhigacchati // Dhs_26.7 //",
  "S04bsa052_u:4435": "jñānāmbhasā tṛṣṇāgniṃ hanti",
  "S04bsa052_u:4436": "ekāntamanasā nityaṃ saṃkṣiptendriyapañcakaiḥ /",
  "S04bsa052_u:4437": "tṛṣṇāgninātivṛddhaṃ ca hanti jñānāmbhasā budhaḥ // Dhs_26.8 //",
  "S04bsa052_u:4438": "tasya tṛṣṇāvimuktasya viśuddhasya sukhaiṣiṇaḥ /",
  "S04bsa052_u:4439": "akṣayaṃ cāvyayaṃ caiva padaṃ hi sthitamagrataḥ // Dhs_26.9 //",
  "S04bsa052_u:4440": "nirvāṇapuragāmi vartma",
  "S04bsa052_u:4441": "vitarkakuṭilaṃ ceto yatra yatropapadyate /",
  "S04bsa052_u:4442": "ekālambanayuktena dhārya tena samādhinā /",
  "S04bsa052_u:4443": "tasmādetat paraṃ vartma nirvāṇapuragāmikam // Dhs_26.10 //",
  "S04bsa052_u:4444": "manonigrahaphalam",
  "S04bsa052_u:4445": "etadagraṃ manaḥ kṣutvā hanyādarisamūhakam /",
  "S04bsa052_u:4446": "mano hīdaṃ vinirgṛhya (sa)",
  "S04bsa052_u:4447": "vetti dhyānajairdṛḍhaiḥ // Dhs_26.11 //",
  "S04bsa052_u:4448": "nirupamaṃ dhyānajaṃ sukham",
  "S04bsa052_u:4449": "(tatra sthitāḥ narāḥ śreṣṭhāḥ śraddhāvanto manīṣiṇaḥ) /",
  "S04bsa052_u:4450": "prayānti paramaṃ sthānamaśokaṃ hatakilviṣam // Dhs_26.12 //",
  "S04bsa052_u:4451": "nirviṣaskasya tuṣṭasya nirāgasyāpi dhīmataḥ",
  "S04bsa052_u:4452": "yat sukhaṃ dhyānajaṃ bhāti kutastasyopamā parā // Dhs_26.13 //",
  "S04bsa052_u:4453": "dhyānaiḥ paramaṃ padaṃ prāpyate",
  "S04bsa052_u:4454": "etatsāraṃ sudhīrāṇāṃ yogināṃ pāragāminām /",
  "S04bsa052_u:4455": "yadevedaṃ manaḥ śrutvā prayānti padamacyutam // Dhs_26.14 //",
  "S04bsa052_u:4456": "// iti dhyānavargaḥ ṣaḍviṃśaḥ //",
  "S04bsa052_u:4457": "(27) prajñāvargaḥ",
  "S04bsa052_u:4458": "prajñā māteva hitakāriṇī",
  "S04bsa052_u:4459": "dharmānusāriṇī prajñā vīryeṇa parivṛṃhitā /",
  "S04bsa052_u:4460": "samādhibalasaṃyuktā māteva hitakāriṇī // Dhs_27.1 //",
  "S04bsa052_u:4461": "prajñā gatipañcakāt trāyate",
  "S04bsa052_u:4462": "sā hi santrāyate sarvān puruṣān gatipañcakāt /",
  "S04bsa052_u:4463": "na mātā na pitā tatra gacchantamanugacchati // Dhs_27.2 //",
  "S04bsa052_u:4464": "prajñāśikharamāruhya śīlakandaraśobhanam /",
  "S04bsa052_u:4465": "bhavadoṣamidaṃ sarva paśyati (jñāna)",
  "S04bsa052_u:4466": "bhūṣaṇaḥ // Dhs_27.3 //",
  "S04bsa052_u:4467": "samādhinā bhavārṇavaṃ tarati",
  "S04bsa052_u:4468": "indriyāṇīndriyārthebhyo yadā vindanti tatpadam /",
  "S04bsa052_u:4469": "tadā samādhinā jñāna bhavasāgaramuttaret // Dhs_27.4 //",
  "S04bsa052_u:4470": "dānaśīlatapodhyānairjñānamevāgramucyate /",
  "S04bsa052_u:4471": "apavargād yadā jñānaṃ jñānaśīle sukhāvahe // Dhs_27.5 //",
  "S04bsa052_u:4472": "prajñā aṣṭamo mārgastathāgatenopadiṣṭaḥ",
  "S04bsa052_u:4473": "cakṣuṣāṃ ca parā dṛṣṭā prajñoktā (yā)sunirmalā /",
  "S04bsa052_u:4474": "mārgāṇāṃ cāṣṭamo mārgaḥ śivaḥ proktastathāgataiḥ // Dhs_27.6 //",
  "S04bsa052_u:4475": "prajñābalaṃ sarvottamam",
  "S04bsa052_u:4476": "caturṇā caiva satyānāmagre dve tu prakīrtite /",
  "S04bsa052_u:4477": "bālānāṃ ca sadā dṛṣṭaṃ prajñābalamihottamam // Dhs_27.7 //",
  "S04bsa052_u:4478": "janmapadvatirjñānaśastreṇa chettavyā",
  "S04bsa052_u:4479": "jñānaśastreṇa tikṣṇena latā chedyā durāsadā /",
  "S04bsa052_u:4480": "hantavyā doṣanivahāśchettavyā janmapaddhatiḥ // Dhs_27.8 //",
  "S04bsa052_u:4481": "na jñānātparo bandhuḥ",
  "S04bsa052_u:4482": "amṛtānāṃ paraṃ jñānaṃ śreyasāṃ nidhiruttamam /",
  "S04bsa052_u:4483": "na jñānācca paraṃ bandhurna jñānāddhanamuttamam // Dhs_27.9 //",
  "S04bsa052_u:4484": "jñānaśīlayutā prajñā sevitavyā",
  "S04bsa052_u:4485": "jñānaśīlayutāvṛddhā vītarāgā gataspṛhāḥ /",
  "S04bsa052_u:4486": "sevitavyāḥ sadā santastattvamārganidarśakāḥ // Dhs_27.10 //",
  "S04bsa052_u:4487": "kleśādīn prajñāśastreṇa vidārayet",
  "S04bsa052_u:4488": "prajñāvajreṇa tīkṣṇena mahodayavasena ca /",
  "S04bsa052_u:4489": "mahāyogarathārūḍhaḥ kleśādīn pravidārayet // Dhs_27.11 //",
  "S04bsa052_u:4490": "// iti prajñāvargaḥ saptaviṃśaḥ //",
  "S04bsa052_u:4491": "(28) nirvāṇavargaḥ",
  "S04bsa052_u:4492": "kleśakṣaya eva nirvāṇamārgaḥ",
  "S04bsa052_u:4493": "kleśakṣayāt paraṃ saukhyaṃ kathayanti manīṣiṇaḥ /",
  "S04bsa052_u:4494": "eṣa nirvāṇago mārgaḥ kathitastattvadarśakaiḥ // Dhs_28.1 //",
  "S04bsa052_u:4495": "tatpadaṃ śāśvataṃ juṣṭaṃ kathayanti tathāgatāḥ /",
  "S04bsa052_u:4496": "yatra janma na mṛtyurna vidyate duḥkhasambhavaḥ // Dhs_28.2 //",
  "S04bsa052_u:4497": "vibhūtasyāpramattasya śāntasya vanacāriṇaḥ /",
  "S04bsa052_u:4498": "alolupasya vīrasya nirvāṇasya vibhūtayaḥ // Dhs_28.3 //",
  "S04bsa052_u:4499": "viṣayeṣvapramatto nirvāṇaṃ nāticiraṃ prāpnoti",
  "S04bsa052_u:4500": "mitrāmitraprahīṇasya bhavarāgavivarjinaḥ /",
  "S04bsa052_u:4501": "viṣayeṣvapramattasya nirvāṇaṃ nātidūrataḥ // Dhs_28.4 //",
  "S04bsa052_u:4502": "śubhakarttṛ nirvāṇaṃ prāpnoti",
  "S04bsa052_u:4503": "śubhakāryeṣu saktasya maitrīkāruṇyabhāvinaḥ /",
  "S04bsa052_u:4504": "saṃsārabhayabhītasya nirvāṇaṃ nātidūrataḥ // Dhs_28.5 //",
  "S04bsa052_u:4505": "kausīdyavirahitaḥ tvaritaṃ nirvāṇaṃ yāti",
  "S04bsa052_u:4506": "kleśakṣayavidhijñasya nairātmyasyāpi tasya ca /",
  "S04bsa052_u:4507": "kausīdyāccaiva muktasya nirvāṇaṃ nātidūrataḥ // Dhs_28.6 //",
  "S04bsa052_u:4508": "vaśyendriyasya śāntasya nirvāṇaṃ samīpataram",
  "S04bsa052_u:4509": "catuḥsatyavidhijñasya tridoṣavadhasevinaḥ /",
  "S04bsa052_u:4510": "vaśyendriyasya śāntasya nirvāṇaṃ nātidūrataḥ // Dhs_28.7 //",
  "S04bsa052_u:4511": "sukhaduḥkhapāśairmukto muniḥ pāraga ucyate",
  "S04bsa052_u:4512": "sukhaduḥkhamayaiḥ pāśairyasya ceto na hanyate /",
  "S04bsa052_u:4513": "sa doṣabhayanirmuktaḥ pārago munirucyate // Dhs_28.8 //",
  "S04bsa052_u:4514": "śubhānveṣī nirvāṇamadhigacchati",
  "S04bsa052_u:4515": "puruṣo 'pāyabhīruśca pramādabalavarjakaḥ /",
  "S04bsa052_u:4516": "śubhakārī śubhānveṣī nirvāṇamadhigacchati // Dhs_28.9 //",
  "S04bsa052_u:4517": "// iti nirvāṇavargo 'ṣṭāviṃśaḥ //",
  "S04bsa052_u:4518": "(29) mārgavargaḥ",
  "S04bsa052_u:4519": "āryacatuṣṭayopāsakaḥ pāraṃ gacchati",
  "S04bsa052_u:4520": "satyāni catvāri śivāni tāni,",
  "S04bsa052_u:4521": "subhāvitānyeva samīkṣya vidvān /",
  "S04bsa052_u:4522": "sucintako jātijarābhayebhyaḥ,",
  "S04bsa052_u:4523": "pramucyaye pāramupaiti śāntaḥ // Dhs_29.1 //",
  "S04bsa052_u:4524": "kāmeṣu saktaḥ bhavabhogabaddhaḥ bhavati",
  "S04bsa052_u:4525": "acintako yastu vibhūtabuddhiḥ kāmeṣu sakto bhavabhogabaddhaḥ /",
  "S04bsa052_u:4526": "sa bandhanaiḥ kāmamayairnibaddho,",
  "S04bsa052_u:4527": "na mucyate jātijarābhayebhyaḥ // Dhs_29.2 //",
  "S04bsa052_u:4528": "bhavārṇave sukhadraṣṭā ante narakaṃ yāti",
  "S04bsa052_u:4529": "vicintya yo duḥkhamidaṃ viśālaṃ,",
  "S04bsa052_u:4530": "na khedamāyāti bhavārṇavebhyaḥ /",
  "S04bsa052_u:4531": "sa kāmavāṇairnihato hi mūḍhaḥ,",
  "S04bsa052_u:4532": "kaṣṭāmavasthāṃ narake 'pi yāti // Dhs_29.3 //",
  "S04bsa052_u:4533": "ābhyantaraṃ kṣemasukhaṃ ca hitvā,",
  "S04bsa052_u:4534": "kiṃ kāmabhogābhiratā hi bālāḥ /",
  "S04bsa052_u:4535": "naite bijānanti bhayaṃ ca tīvramabhyeti mṛtyurjvalanaprakāśaḥ // Dhs_29.4 //",
  "S04bsa052_u:4536": "tattvamārgapradarśakaiḥ kimuktam?",
  "S04bsa052_u:4537": "anityaduḥkhaśūnyo 'yamātmā kārakavarjitaḥ /",
  "S04bsa052_u:4538": "saṃsāraḥ kathito buddhaiḥ tattvamārgapradarśakaiḥ // Dhs_29.5 //",
  "S04bsa052_u:4539": "tena sarvamidaṃ tattvajñānaṃ jñeyaṃ samāsataḥ /",
  "S04bsa052_u:4540": "jñānajñeyavinirmuktaṃ tṛtīyaṃ nopalabhyate // Dhs_29.6 //",
  "S04bsa052_u:4541": "kaḥ tattvavidhijñaḥ?",
  "S04bsa052_u:4542": "antapāravidhijño yaḥ ṣoḍaśākāratattvavit /",
  "S04bsa052_u:4543": "ūrdhvagatividhijño hi kṣāntitattvavicakṣaṇaḥ // Dhs_29.7 //",
  "S04bsa052_u:4544": "tattvavideva dharmatāmanuviśati",
  "S04bsa052_u:4545": "agralokaikadharmajñaḥ samanantaratattvavit /",
  "S04bsa052_u:4546": "sa dharmatāmanuviśed yathā (ca)",
  "S04bsa052_u:4547": "na vikampate // Dhs_29.8 //",
  "S04bsa052_u:4548": "dvayopāyavinirmukto naṣṭān nāśayate muhuḥ /",
  "S04bsa052_u:4549": "naṣṭapāpagatirvīraḥ strotāpanno nirucyate // Dhs_29.9 //",
  "S04bsa052_u:4550": "srotāṃsya kuśalā dharmā jīryante pāpagāminaḥ /",
  "S04bsa052_u:4551": "mokṣāgninā pratapyante srotāpanno bhavatyataḥ // Dhs_29.10 //",
  "S04bsa052_u:4552": "prasrabdhijaṃ mahodarkamuktaṃ saṃsāramokṣakam /",
  "S04bsa052_u:4553": "tṛṣṇākṣayasukhaṃ dṛṣṭaṃ satyataḥ sukhakārakam // Dhs_29.11 //",
  "S04bsa052_u:4554": "kaḥ sadaiva sukhī bhavati?",
  "S04bsa052_u:4555": "nāvabadhnāti yaṃ tṛṣṇā na vitarkairvihasyate /",
  "S04bsa052_u:4556": "samprāptabhavapārastu sukhī bhavati sarvadā // Dhs_29.12 //",
  "S04bsa052_u:4557": "ārya mārgacatuṣṭayam anyonyaphalasambhūtam",
  "S04bsa052_u:4558": "anyonyaphalasambhūta sarvataḥ sampravartate /",
  "S04bsa052_u:4559": "tadeva kāraṇaṃ jñeyamāryamārgacatuṣṭayam // Dhs_29.13 //",
  "S04bsa052_u:4560": "āryasatyeṣu viditaḥ puruṣo vidyate dhruvam /",
  "S04bsa052_u:4561": "viṣayeṣu hi saṃghuṣṭaṃ jagad bhramati cakravat // Dhs_29.14 //",
  "S04bsa052_u:4562": "kaḥ śreṣṭho mārgaḥ?",
  "S04bsa052_u:4563": "sa mārgo deśakaḥ śreṣṭho yo mārgo bhāṣitaḥ śivaḥ /",
  "S04bsa052_u:4564": "yena mārgeṇa prācīnā (dhruvaṃ)",
  "S04bsa052_u:4565": "yātā manīṣiṇaḥ // Dhs_29.15 //",
  "S04bsa052_u:4566": "triśaraṇagata eva sukhaṃ jīvati",
  "S04bsa052_u:4567": "sujīvitaṃ bhavet tasya yasya buddhau sthitaṃ manaḥ /",
  "S04bsa052_u:4568": "nahi buddhivinirmuktaṃ jīvitaṃ jīvitaṃ bhavet // Dhs_29.16 //",
  "S04bsa052_u:4569": "sujīvitaṃ bhavet tasya yasya dharme sthitaṃ manaḥ /",
  "S04bsa052_u:4570": "nahi dharmavinirmuktaṃ jīvitaṃ jīvitaṃ bhavet // Dhs_29.17 //",
  "S04bsa052_u:4571": "sujīvitaṃ bhavet tasya yasya saṅghe sthitaṃ manaḥ /",
  "S04bsa052_u:4572": "nahi saṅghavinirmuktaṃ jīvitaṃ jīvitaṃ bhavet // Dhs_29.18 //",
  "S04bsa052_u:4573": "keṣāṃ sujīvitaṃ jīvanam?",
  "S04bsa052_u:4574": "sujīvitaṃ bhavet tasya yasya satye sthitaṃ manaḥ /",
  "S04bsa052_u:4575": "nahi satyavinirmuktaṃ jīvitaṃ jīvitaṃ bhavet // Dhs_29.19 //",
  "S04bsa052_u:4576": "sujīvitaṃ bhavet tasya yasya mārge sthitaṃ manaḥ /",
  "S04bsa052_u:4577": "nahi mārgavinirmuktaṃ jīvitaṃ jīvitaṃ bhavet // Dhs_29.20 //",
  "S04bsa052_u:4578": "nirvāṇagamane yasya nityaṃ buddhiravasthitā /",
  "S04bsa052_u:4579": "sa doṣādeva nirmukto na devaḥ krīḍati svayam // Dhs_29.21 //",
  "S04bsa052_u:4580": "kīdṛśī krīḍā sukhodbhāvikā?",
  "S04bsa052_u:4581": "yā bhavavyāpinī krīḍā nityamekāgracetasaḥ /",
  "S04bsa052_u:4582": "sā sukhodbhāvikā krīḍā na krīḍā rāgakārikā // Dhs_29.22 //",
  "S04bsa052_u:4583": "kena mārgeṇa śivaṃ sthānaṃ milati?",
  "S04bsa052_u:4584": "sukhādīniha satyāni yathā dāntena vindati /",
  "S04bsa052_u:4585": "tadā kṣemaṃ śivaṃ sthānaṃ prāpnoti puruṣottamaḥ // Dhs_29.23 //",
  "S04bsa052_u:4586": "// iti mārgavarga ekonatriṃśaḥ //",
  "S04bsa052_u:4587": "(30) bhikṣuvargaḥ",
  "S04bsa052_u:4588": "ādarśo bhikṣuḥ lokamārgadarśakaḥ",
  "S04bsa052_u:4589": "yo hinasti na bhūtāni mitravettā sadākṣayaḥ /",
  "S04bsa052_u:4590": "pitṛvat sarvabhūtāni lokastamanupaśyati // Dhs_30.1 //",
  "S04bsa052_u:4591": "adattādānavirato nityaṃ jñānī jitendriyaḥ /",
  "S04bsa052_u:4592": "praśāntadehakarmā (ca)",
  "S04bsa052_u:4593": "tīrṇasambhavasaṅkramaḥ // Dhs_30.2 //",
  "S04bsa052_u:4594": "nāpyālekhyagatā nāpi cakṣuṣā sā nirīkṣyate /",
  "S04bsa052_u:4595": "hatakāmo dṛṣṭasatyo muktastādṛśa ucyate // Dhs_30.3 //",
  "S04bsa052_u:4596": "samaloṣṭāśmakanakaḥ vītaśokaḥ samāhitaḥ /",
  "S04bsa052_u:4597": "na kleśoragasampṛktaḥ sa saukhyaṃ dhruvamāpnuyāt // Dhs_30.4 //",
  "S04bsa052_u:4598": "kaḥ bhikṣurvidyate?",
  "S04bsa052_u:4599": "arthānarthasamo yasya lābhālābhau tathaiva ca /",
  "S04bsa052_u:4600": "sukhaduḥkhasamāyuktaḥ bhikṣuḥ sa khalu kathyate // Dhs_30.5 //",
  "S04bsa052_u:4601": "mitrāmitraprahīṇo yaḥ samacetā jitendriyaḥ /",
  "S04bsa052_u:4602": "vibheti yo na viṣayaiḥ vijñeyastādṛśo yatiḥ // Dhs_30.6 //",
  "S04bsa052_u:4603": "viṣayadveṣī nirvāṇamadhigacchati",
  "S04bsa052_u:4604": "viṣamatvāddhi viṣayān dveṣṭi dhīro gatavyathaḥ /",
  "S04bsa052_u:4605": "na tasya dūre nirvāṇaṃ samyaksambuddhadeśitam // Dhs_30.7 //",
  "S04bsa052_u:4606": "udayavyayatattvajñaḥ samyagdṛṣṭiralolupaḥ /",
  "S04bsa052_u:4607": "himavāniva niṣkramya saṃsārānmuktahetukaḥ // Dhs_30.8 //",
  "S04bsa052_u:4608": "tṛṇacandanatulyo hi samatṛṣṇāmbarāśinaḥ /",
  "S04bsa052_u:4609": "sa kauśeyasaṅghaṭitatṛṣṇayā naiva bādhate // Dhs_30.9 //",
  "S04bsa052_u:4610": "lābhasatkārasantuṣṭaḥ santuṣṭastṛṇasaṃstaraiḥ /",
  "S04bsa052_u:4611": "vahnivallābhasatkāraṃ yaḥ paśyati sa paśyati // Dhs_30.10 //",
  "S04bsa052_u:4612": "buddhadeśitāḥ bhikṣudharmāḥ",
  "S04bsa052_u:4613": "vāhyate yo na viṣayaistṛṇanadyā na vāhayate /",
  "S04bsa052_u:4614": "svakarmaphalatattvajñaḥ sa bhikṣurbuddhadeśitaḥ // Dhs_30.11 //",
  "S04bsa052_u:4615": "nātītaṃ śocate yo hi buddhayā (caiva)",
  "S04bsa052_u:4616": "gataspṛhaḥ /",
  "S04bsa052_u:4617": "pratyutpannakriyāyogī na buddhistasya lipyate // Dhs_30.12 //",
  "S04bsa052_u:4618": "nirvāṇe (ca) matiryasya dharme nityaṃ sthitā bhavet /",
  "S04bsa052_u:4619": "na vartate sa saṃsāre śukladharmasamāvṛtaḥ // Dhs_30.13 //",
  "S04bsa052_u:4620": "nāvilaṃ kriyate yasya cittaṃ vidyāgnikalpayā /",
  "S04bsa052_u:4621": "dāruvadviṣayā yasya tasya duḥkhaṃ na vidyate // Dhs_30.14 //",
  "S04bsa052_u:4622": "indriyāṇi vaśe yasya cendriyeṣu vaśānugaḥ /",
  "S04bsa052_u:4623": "hriyate yaḥ pumarthaino nikaṣastādṛśo muniḥ // Dhs_30.15 //",
  "S04bsa052_u:4624": "sādhuvaddhimano yasya kṣamāvān priyadarśanaḥ /",
  "S04bsa052_u:4625": "prahlādayati cetāṃsi sa nṛṇāṃ śaśivanmuniḥ // Dhs_30.16 //",
  "S04bsa052_u:4626": "aruṇābhirato yastu harmyāgreṣu na rajyati /",
  "S04bsa052_u:4627": "santuṣṭaḥ pāṃśukūlena bhikṣurbhikṣārato bhavet // Dhs_30.17 //",
  "S04bsa052_u:4628": "śānto dāntaḥ sudhīrarthāt tattvavit sukhaduḥkhayoḥ /",
  "S04bsa052_u:4629": "sa yātyuttamamadhvānaṃ yatra gatvā na śocati // Dhs_30.18 //",
  "S04bsa052_u:4630": "ṛjumatpātakānyasya nityaṃ dhyānaparāyaṇaḥ /",
  "S04bsa052_u:4631": "prākṛtaiśca malai(rhīnaḥ)",
  "S04bsa052_u:4632": "sa yogī satyavartmani // Dhs_30.19 //",
  "S04bsa052_u:4633": "sarvendriyavighātī yaḥ sarvabhūtahite rataḥ /",
  "S04bsa052_u:4634": "śānto dāntendriyaḥ svastho bhikṣurbhavati tādṛśaḥ // Dhs_30.20 //",
  "S04bsa052_u:4635": "ṣaḍindriyarathārūḍho rāgaśatrunivārakaḥ /",
  "S04bsa052_u:4636": "prajñādhīraḥ kriyāvān yaḥ sa śāntipadamaśnute // Dhs_30.21 //",
  "S04bsa052_u:4637": "araṇyavāsī santuṣṭo bhūmivāsī samāhitaḥ /",
  "S04bsa052_u:4638": "dhunāti pāpako dharmaścāyurmeghānivāmbaraḥ // Dhs_30.22 //",
  "S04bsa052_u:4639": "śubhaṃ vā dehakarmāntaḥ śubhacaryāsu saṃrataḥ /",
  "S04bsa052_u:4640": "tattvadṛṣṭiḥ kriyādakṣo nāśayanmārasādhanam // Dhs_30.23 //",
  "S04bsa052_u:4641": "dayālurbhikṣurnirvāṇamārge sthito bhavati",
  "S04bsa052_u:4642": "rāgātyaye na bādheta śubhacittaṃ gatālayam /",
  "S04bsa052_u:4643": "maitryā kāruṇyabahulo bhikṣurnairyyāṇike sthitaḥ // Dhs_30.24 //",
  "S04bsa052_u:4644": "yasya rūpādayo neṣṭā viṣayā bandhahetave /",
  "S04bsa052_u:4645": "sa yāti paramāṃ śāntiṃ yatra gatvā na śocyate // Dhs_30.25 //",
  "S04bsa052_u:4646": "hetupratyayatattvajñaḥ sūkṣmārthe kṛtaniścayaḥ /",
  "S04bsa052_u:4647": "mokṣasrotasyabhiratastṛṣṇayā naiva rajyate // Dhs_30.26 //",
  "S04bsa052_u:4648": "yo nādatte 'śubhaṃ karma śubhakarmarataḥ sadā /",
  "S04bsa052_u:4649": "candrāṃśunirmalagatiryogī bhavati tādṛśaḥ // Dhs_30.27 //",
  "S04bsa052_u:4650": "pradahan pāpakān dharmān śuṣkendhanamivānalaḥ /",
  "S04bsa052_u:4651": "vibhrājate tribhuvane muktapāyo gatavyathaḥ // Dhs_30.28 //",
  "S04bsa052_u:4652": "mokṣe 'sti yasya tu mano na saṃsāre kathañcana /",
  "S04bsa052_u:4653": "nāsau badhnāti saṃsāre muktaḥ pakṣī yathāmbare // Dhs_30.29 //",
  "S04bsa052_u:4654": "vedanodayatattvajño vedanāphalaniścayaḥ /",
  "S04bsa052_u:4655": "sa mukta iti vijñeyastattvavid ṛtavāṃśca saḥ // Dhs_30.30 //",
  "S04bsa052_u:4656": "tathāpyete sukhaduḥkhe mṛṣṭāmṛṣṭairna lipyate /",
  "S04bsa052_u:4657": "dīptaṃ paśyati saṃsāraṃ yaḥ sa yogī satāṃ mataḥ // Dhs_30.31 //",
  "S04bsa052_u:4658": "bhikṣurbhavati kīdṛśaḥ?",
  "S04bsa052_u:4659": "athāmūḍhamatirnityaṃ nityaṃ dharmaparāyaṇaḥ /",
  "S04bsa052_u:4660": "bhikṣuvṛttāvabhirato bhikṣurbhavati tādṛśaḥ // Dhs_30.32 //",
  "S04bsa052_u:4661": "na tṛptirdarśanārāmaiḥ sādhūnāṃ darśane ratiḥ /",
  "S04bsa052_u:4662": "niṣkrāntagṛhakalmāṣo bhikṣurbhavati tādṛśaḥ // Dhs_30.33 //",
  "S04bsa052_u:4663": "na nṛtyagītasandarśī (satyaṃ)",
  "S04bsa052_u:4664": "ca punarīkṣate /",
  "S04bsa052_u:4665": "saṃrakṣito śmaśāneṣu bhikṣurbhavati tādṛśaḥ // Dhs_30.34 //",
  "S04bsa052_u:4666": "ekāhaṃ paramaṃ piṇḍamādatte 'nyatra kāṅkṣati /",
  "S04bsa052_u:4667": "tribhāgakukṣisantuṣṭo bhikṣurbhavati tādṛśaḥ // Dhs_30.35 //",
  "S04bsa052_u:4668": "vastrottamavivarjī yaḥ pāṃsukūleṣu rajyate /",
  "S04bsa052_u:4669": "muktāhāravihāro yo bhikṣurbhavati tādṛśaḥ // Dhs_30.36 //",
  "S04bsa052_u:4670": "karmāṇyārabhate yo na nirāśaḥ sa ca karmasu /",
  "S04bsa052_u:4671": "niruddhako noparato bhikṣurbhavati tādṛśaḥ // Dhs_30.37 //",
  "S04bsa052_u:4672": "kāyakoṭivinirmukto mohadhvāntavivarjitaḥ /",
  "S04bsa052_u:4673": "aliptaḥ pāpakairdharmaibhikṣurbhavati tādṛśaḥ // Dhs_30.38 //",
  "S04bsa052_u:4674": "sarvāśayajanānītaḥ sarvāśayavivarjitaḥ /",
  "S04bsa052_u:4675": "sarvāśayavinirmukto bhikṣurbhavati tādṛśaḥ // Dhs_30.39 //",
  "S04bsa052_u:4676": "āryāṣṭāṅgena mārgeṇa nirvāṇapurataḥ sthitaḥ /",
  "S04bsa052_u:4677": "sarvārthadharmatā hyeṣā bhikṣurbhavati tādṛśaḥ // Dhs_30.40 //",
  "S04bsa052_u:4678": "śāntendriyo dṛḍhamatiḥ kāmapākavivarjitaḥ /",
  "S04bsa052_u:4679": "ekāgrasaṃsthitamanā bhikṣurbhavati tādṛśaḥ // Dhs_30.41 //",
  "S04bsa052_u:4680": "bhūmisaṅkramaṇajño yo bhūmitattvanidarśakaḥ /",
  "S04bsa052_u:4681": "bhūmeḥ parāparajño yo bhikṣurbhavati tādṛśaḥ // Dhs_30.42 //",
  "S04bsa052_u:4682": "sambhavāsambhavān dharmān hetupratyayasambhavān /",
  "S04bsa052_u:4683": "jānīte vidhivat sarvān bhikṣurbhavati tādṛśaḥ // Dhs_30.43 //",
  "S04bsa052_u:4684": "brahmacārī ṛtujñānī styānamiddhavivarjitaḥ /",
  "S04bsa052_u:4685": "kalpodagro 'vanau dakṣo bhikṣurbhavati tādṛśaḥ // Dhs_30.44 //",
  "S04bsa052_u:4686": "śamasthovipaśyanāśca caturdhyānarataśca yaḥ /",
  "S04bsa052_u:4687": "ālaye muditārāmo bhikṣurbhavati tādṛśaḥ // Dhs_30.45 //",
  "S04bsa052_u:4688": "pakṣiṇo gaganasthasya chāyevānugataḥ sadā /",
  "S04bsa052_u:4689": "saddharmasyānujīvī sa bhikṣurbhavati tādṛśaḥ // Dhs_30.46 //",
  "S04bsa052_u:4690": "kleśopakleśabadhakaḥ samadarśī śubhānvitaḥ /",
  "S04bsa052_u:4691": "anāpānavidhijño yo bhikṣurbhavati tādṛśaḥ // Dhs_30.47 //",
  "S04bsa052_u:4692": "anukramavidhijño yo yogavit tattvadarśakaḥ /",
  "S04bsa052_u:4693": "pārāpāravidhijño yo bhikṣurbhavati tādṛśaḥ // Dhs_30.48 //",
  "S04bsa052_u:4694": "yo na hṛṣyati harṣeṣu bhayeṣu na bibheti ca /",
  "S04bsa052_u:4695": "mukto harṣabhayodvegairbhikṣurbhavati tādṛśaḥ // Dhs_30.49 //",
  "S04bsa052_u:4696": "janmamaraṇatattvajñaḥ surāsuranamaskṛtaḥ /",
  "S04bsa052_u:4697": "parāvarajñaḥ sattvānāṃ bhikṣurbhavati tādṛśaḥ // Dhs_30.50 //",
  "S04bsa052_u:4698": "saṅghāṭimātrasaṃhṛṣṭaḥ sañcayeṣu na rajyate /",
  "S04bsa052_u:4699": "alpeccho brahmacārī yo bhikṣurbhavati tādṛśaḥ // Dhs_30.51 //",
  "S04bsa052_u:4700": "ekāśī vṛkṣamūle yaḥ sadā dhyānaṃ samīhate /",
  "S04bsa052_u:4701": "lābhasatkāravirato bhikṣurbhavati tādṛśaḥ // Dhs_30.52 //",
  "S04bsa052_u:4702": "upekṣākaruṇārāgo mokṣadoṣavivarjitaḥ /",
  "S04bsa052_u:4703": "nirdagdhadoṣasarvasvo bhikṣurbhavati tādṛśaḥ // Dhs_30.53 //",
  "S04bsa052_u:4704": "mandavīryakusīdānāṃ bhikṣūṇāṃ darśanāya ca /",
  "S04bsa052_u:4705": "nānyayogābhirakto yo bhikṣurbhavati tādṛśaḥ // Dhs_30.54 //",
  "S04bsa052_u:4706": "kausīdyābhirato bhikṣuḥ nahi kalyāṇamarhati",
  "S04bsa052_u:4707": "na śayyāsanasambhogī bhikṣurbuddhena bhāṣitaḥ /",
  "S04bsa052_u:4708": "kausīdyabhirato yastu nāsau kalyāṇamarhati // Dhs_30.55 //",
  "S04bsa052_u:4709": "kleśānāṃ mūlapākaṃ hi kausīdyaṃ yasya vidyate /",
  "S04bsa052_u:4710": "tasya duḥkhaṃ mahāghoraṃ saṃsāre sampravartate // Dhs_30.56 //",
  "S04bsa052_u:4711": "kausīdyameva yasyāsti tasya dharmo na vidyate /",
  "S04bsa052_u:4712": "kevalaṃ vastramātreṇa 'bhikṣuḥ' sa iti kathyate // Dhs_30.57 //",
  "S04bsa052_u:4713": "bhikṣurbhavati na tādṛśaḥ",
  "S04bsa052_u:4714": "nādhyāpane ratiryasya na dhyānenāśu rakṣati /",
  "S04bsa052_u:4715": "kevalaṃ vastumātreṇa bhikṣurbhavati tādṛśaḥ // Dhs_30.58 //",
  "S04bsa052_u:4716": "vihārābhirato yastu na rato dharmagocare /",
  "S04bsa052_u:4717": "strīmadyalolupamatibhikṣurasti na tādṛśaḥ // Dhs_30.59 //",
  "S04bsa052_u:4718": "(bhavenmatiryasya nityaṃ vividhe)",
  "S04bsa052_u:4719": "pāpakarmaṇi /",
  "S04bsa052_u:4720": "sa bhikṣurdeśito buddhaiḥ na bhoktā svakagocare // Dhs_30.60 //",
  "S04bsa052_u:4721": "varamāśīviṣaviṣaṃ kathitaṃ tāmrameva ca /",
  "S04bsa052_u:4722": "bhuktasyātyantaduḥśīlairadhikaṃ pāpabhojanam // Dhs_30.61 //",
  "S04bsa052_u:4723": "yo hi nārhati piṇḍāya nāsau piṇḍāya kalpate /",
  "S04bsa052_u:4724": "yasya piṇḍikṛtāḥ kleśāḥ sarpā iva vileśayāḥ // Dhs_30.62 //",
  "S04bsa052_u:4725": "sa bhikṣuḥ piṇḍabhojī syānna strīdarśanatatparaḥ /",
  "S04bsa052_u:4726": "bandhakaṃ yadi cātmānaṃ kṛtvā paraśubhakṣatim // Dhs_30.63 //",
  "S04bsa052_u:4727": "bhikṣurdurguṇānāṃ svarūpam",
  "S04bsa052_u:4728": "kathaṃ sa bhikṣurvijñeyaḥ saṅgharatnapradūṣakaḥ /",
  "S04bsa052_u:4729": "yasyeṣṭā lābhasatkārā viṣayā yasya sammatāḥ // Dhs_30.64 //",
  "S04bsa052_u:4730": "nāridarśanasākāṅkṣī na bhikṣurna gṛhīva saḥ /",
  "S04bsa052_u:4731": "rājaseviṣu sṛṣṭāśo madyapaḥ krodhanastathā // Dhs_30.65 //",
  "S04bsa052_u:4732": "sadā bhikṣurbañcayate dāyakānnanu cetasā /",
  "S04bsa052_u:4733": "upāyanānyupādāya rājadvārāśritā hi ye /",
  "S04bsa052_u:4734": "saṃrabdhā gṛhibhiḥ sārdha yathā nāgā vanāśritāḥ // Dhs_30.66 //",
  "S04bsa052_u:4735": "tasmāt tāneva puṣṇanti vāterṣyāste samāgatāḥ /",
  "S04bsa052_u:4736": "putradārān parityajya ye śāntā ratnamāśritāḥ // Dhs_30.67 //",
  "S04bsa052_u:4737": "bhikṣorguṇānāṃ māhātmyam",
  "S04bsa052_u:4738": "prahāya doṣān yo bhikṣurasti darśanatattvavit /",
  "S04bsa052_u:4739": "rūpādiskandhatattvajño mokṣāya yatate sadā // Dhs_30.68 //",
  "S04bsa052_u:4740": "dharmāvabodhābhirato dhyānārāmavihāravān",
  "S04bsa052_u:4741": "tattvalakṣaṇasambodhāt prāpnuyāt padamavyayam // Dhs_30.69 //",
  "S04bsa052_u:4742": "maitryārāmo hi satatamudyukto dharmagocare /",
  "S04bsa052_u:4743": "tattvalakṣaṇatattvajño bhikṣurbhavati tādṛśaḥ // Dhs_30.70 //",
  "S04bsa052_u:4744": "yoniśastu matiryasya kāmakrodhairna hanyate /",
  "S04bsa052_u:4745": "sa bhikṣuriti vijñeyo viparītastato 'nyathā // Dhs_30.71 //",
  "S04bsa052_u:4746": "sarvabhūtadṛḍhaḥ śāntaḥ sarvasaṅgativarjitaḥ /",
  "S04bsa052_u:4747": "sarvabandhananirmukto bhikṣurbhavati tattvavit // Dhs_30.72 //",
  "S04bsa052_u:4748": "karmaṇi yasya vijñānaviṣayairyo na hanyate /",
  "S04bsa052_u:4749": "nirmalaḥ syāt kanakavat santuṣṭo bhikṣurucyate // Dhs_30.73 //",
  "S04bsa052_u:4750": "priyāpriye mano yasya na lepamanugacchati /",
  "S04bsa052_u:4751": "saṅkalpānāṃ vidhijño yaḥ sarvapāpavivarjitaḥ // Dhs_30.74 //",
  "S04bsa052_u:4752": "anyasaṃduṣṭacarito dharmaśīlo jitendriyaḥ /",
  "S04bsa052_u:4753": "ahīnasatvo matimān bhikṣurbhavati tādṛśaḥ // Dhs_30.75 //",
  "S04bsa052_u:4754": "śāstre śāstrārthavijñāne matiryasya sadā ratā /",
  "S04bsa052_u:4755": "na pānabhojanarataḥ sa bhikṣuḥ śāntamānasaḥ // Dhs_30.76 //",
  "S04bsa052_u:4756": "bhikṣoḥ svarūpanirūpaṇam",
  "S04bsa052_u:4757": "vanāraṇyavihāreṣu śmaśāne tṛṇasaṃstare /",
  "S04bsa052_u:4758": "ramate yasya tu mano bhikṣurbhavati tādṛśaḥ // Dhs_30.77 //",
  "S04bsa052_u:4759": "doṣāṇāṃ karmatattvajñaḥ phalavit pariśeṣataḥ /",
  "S04bsa052_u:4760": "hetupratyayatattvajño bhikṣuḥ syād vītakalmaṣaḥ // Dhs_30.78 //",
  "S04bsa052_u:4761": "(hata) kilviṣakāntāro hatadoṣo jitendriyaḥ /",
  "S04bsa052_u:4762": "punarbhavavidhijño yo bhikṣuḥ śāntamanāḥ (smṛta) // Dhs_30.79 //",
  "S04bsa052_u:4763": "notkarṣo hṛṣṭahṛdaye nindayā naiva rūṣyati /",
  "S04bsa052_u:4764": "samudratulyagāmbhīryo yogavān bhikṣurucyate // Dhs_30.80 //",
  "S04bsa052_u:4765": "āveṇiko dṛḍhamatiḥ sūkṣmavādī na lolupaḥ /",
  "S04bsa052_u:4766": "kāmavādī samo dakṣaḥ sa bhikṣuḥ śānta ucyate // Dhs_30.81 //",
  "S04bsa052_u:4767": "kāmadhātūpagān hetūn rūpadhātau tathaiva ca /",
  "S04bsa052_u:4768": "āruṣyeṣu ca tattvajñaḥ śāstrā bhikṣuḥ sa ucyate // Dhs_30.82 //",
  "S04bsa052_u:4769": "na laukikakathāsaktaḥ śatrudoṣabadhe sadā /",
  "S04bsa052_u:4770": "viṣavad yasya viṣayāḥ sa bhikṣurdeśito budhaiḥ // Dhs_30.83 //",
  "S04bsa052_u:4771": "śuddhā yasya (hi)",
  "S04bsa052_u:4772": "kāmeṣu matirbhavati nityaśaḥ /",
  "S04bsa052_u:4773": "sa nirmuktamatirbhikṣurmuktaḥ saṃsārabandhanāt // Dhs_30.84 //",
  "S04bsa052_u:4774": "dhyānādhyayanakarmaṇyaḥ kausīdyaṃ yasya dūrataḥ /",
  "S04bsa052_u:4775": "hitakārī ca sattvānām āraṇyo bhikṣurucyate // Dhs_30.85 //",
  "S04bsa052_u:4776": "praśnottaramatiryasya pratibhāvan jitendriyaḥ /",
  "S04bsa052_u:4777": "sa dharmaḥ kathito jñeyo viparītastṛṇaiḥ samaḥ // Dhs_30.86 //",
  "S04bsa052_u:4778": "buddhaśāsane kīdṛg bhikṣuḥ śastaḥ?",
  "S04bsa052_u:4779": "kāyamānasabhīryasya sarvadā naiva khidyate /",
  "S04bsa052_u:4780": "sarvakṛtyakaro jñeyo yaḥ saṅghāya ca tatparaḥ // Dhs_30.87 //",
  "S04bsa052_u:4781": "na parārtha na lobhārtha yaśo 'rtha kurute na tu /",
  "S04bsa052_u:4782": "saṅghakārye matiryasya sa muktaḥ sarvabandhanaiḥ // Dhs_30.88 //",
  "S04bsa052_u:4783": "na svargārtha matiryasya lābhārtha yaśase na vā /",
  "S04bsa052_u:4784": "nirvāṇārtha kriyā sarvā sa bhikṣuḥ srota ucyate // Dhs_30.89 //",
  "S04bsa052_u:4785": "pāpebhyo nityavirataḥ satkṛtyeṣu rataḥ sadā /",
  "S04bsa052_u:4786": "na pāpamitrasaṃsargī bhikṣuḥ syād buddhaśāsane // Dhs_30.90 //",
  "S04bsa052_u:4787": "maitryā bhāvitacittasya dakṣasya ṛjucetasaḥ /",
  "S04bsa052_u:4788": "śikṣāpadeṣu raktasya nirvāṇaṃ nātidūrataḥ // Dhs_30.91 //",
  "S04bsa052_u:4789": "jarāmaraṇaśīlasya saṃsāravimukhasya ca /",
  "S04bsa052_u:4790": "dhyāne 'pi na pramattasya nirvāṇaṃ nātidūrataḥ // Dhs_30.92 //",
  "S04bsa052_u:4791": "anityatāvidhijñasya śūnyatāvatkriyāvataḥ /",
  "S04bsa052_u:4792": "dhyānotkarṣavidhijñasya nirvāṇaṃ nātidūrataḥ // Dhs_30.93 //",
  "S04bsa052_u:4793": "dhīro 'yamagracoro 'yaṃ yo 'yaṃ bhikṣurasaṃvṛtaḥ /",
  "S04bsa052_u:4794": "antaḥpurīvarasrāvī bahiścīvarasaṃvṛtaḥ // Dhs_30.94 //",
  "S04bsa052_u:4795": "dharmavinayād rikto bhikṣurduḥkhabhāgī bhavedeva",
  "S04bsa052_u:4796": "yathā yatnamayo rāśiḥ sarvo 'sāraśca durbalaḥ /",
  "S04bsa052_u:4797": "evaṃ sañcarati rikto vitatho bhikṣuvādikaḥ // Dhs_30.95 //",
  "S04bsa052_u:4798": "sa nārakeyo duḥśīlaḥ saṅgharatnabahiṣkṛtaḥ /",
  "S04bsa052_u:4799": "kāyasya bhedānnarakaṃ nīyate cittavañcitaḥ // Dhs_30.96 //",
  "S04bsa052_u:4800": "vañcito dharmavinayād yāti tat svena karmaṇā /",
  "S04bsa052_u:4801": "malinastamasā baddho duḥkhabhāgī bhaviṣyati // Dhs_30.97 //",
  "S04bsa052_u:4802": "aprāvṛtaḥ śubhadhaman nagnaḥ sādhujugupsitaḥ /",
  "S04bsa052_u:4803": "nayate narakaṃ ghoraṃ yathā dharmabahiṣkṛtaḥ // Dhs_30.98 //",
  "S04bsa052_u:4804": "aśobhanasya nicayo duḥkhadvāramanāvṛtam /",
  "S04bsa052_u:4805": "saṃsārabandhanaṃ tīvraṃ dauḥśīlyamiti kathyate // Dhs_30.99 //",
  "S04bsa052_u:4806": "asaṃvareṇa yo dagdhaḥ sa dagdho vahninā bhṛśam /",
  "S04bsa052_u:4807": "tasya saṃvarakṣīṇasya vinipāto dhruvaṃ sthitaḥ // Dhs_30.100 //",
  "S04bsa052_u:4808": "kukartṛbhikṣurapi narakaṃ yāti",
  "S04bsa052_u:4809": "manasā saṃvarasthena svācāraiḥ saṃvarāyate /",
  "S04bsa052_u:4810": "samūḍhacaryāmāruhya narakāyopakalpate // Dhs_30.101 //",
  "S04bsa052_u:4811": "aśubhaṃ vardhate tasya divārātrau ca sarvataḥ /",
  "S04bsa052_u:4812": "yasya śīlamayaṃ ratnaṃ dauḥśīlyena nivāritam // Dhs_30.102 //",
  "S04bsa052_u:4813": "dharmaśūnyasya riktasya tamasā saṃvṛtasya ca /",
  "S04bsa052_u:4814": "vidyate 'saṃvarastasya yo na śaucāya kalpate // Dhs_30.103 //",
  "S04bsa052_u:4815": "asaṃvaramayaḥ pāśo malinaḥ sādhuvarjitaḥ /",
  "S04bsa052_u:4816": "ākarṣati sa duḥśīlān pāpiṣṭhān śīlavarjitān // Dhs_30.104 //",
  "S04bsa052_u:4817": "asaṃvaraiśca dauḥśīlyaiḥ pāpaiśca saha saṅgatiḥ /",
  "S04bsa052_u:4818": "dūtakā narakasyaite kāmānāmapi sevakāḥ // Dhs_30.105 //",
  "S04bsa052_u:4819": "asaṃvṛtaprasūtasya capalasya viśeṣataḥ /",
  "S04bsa052_u:4820": "pāpakarmābhiyuktasya narakaṃ nātidūrataḥ // Dhs_30.106 //",
  "S04bsa052_u:4821": "kimete nāvagacchanti karmaṇāṃ sadṛśaṃ phalam /",
  "S04bsa052_u:4822": "akṣipātāya mūḍhāya durmatau (ye)",
  "S04bsa052_u:4823": "vimohitāḥ // Dhs_30.107 //",
  "S04bsa052_u:4824": "ahanyahani vardhante pāpanadyo durāsadāḥ /",
  "S04bsa052_u:4825": "duḥkhormimālāścapalāḥ pāpiṣṭhajanahāriṇaḥ // Dhs_30.108 //",
  "S04bsa052_u:4826": "na teṣāṃ sukaraṃ janma na teṣāṃ sukaraṃ manaḥ /",
  "S04bsa052_u:4827": "aśīlāḥ puruṣā ye vā śukladharmavivarjitāḥ // Dhs_30.109 //",
  "S04bsa052_u:4828": "dharmo 'tyuccaḥ śubho mārgaḥ",
  "S04bsa052_u:4829": "atyuccaśca śubho mārgaḥ sa 'dharma' iti kathyate /",
  "S04bsa052_u:4830": "taṃ prāpyamanujaḥ śīghraṃ prayāti padamacyutam // Dhs_30.110 //",
  "S04bsa052_u:4831": "tato 'pavādāḥ sādhyante śaktimantaḥ sukhāstu ye /",
  "S04bsa052_u:4832": "saṃvarasya sadā dāsāsteṣāṃ duḥkhaṃ na vidyate /",
  "S04bsa052_u:4833": "dauḥśīlyaparamo hyeṣa malinīkurute nṛṇām // Dhs_30.111 //",
  "S04bsa052_u:4834": "ye śaikṣyapadavibhraṣṭā bhāgino narakasya te /",
  "S04bsa052_u:4835": "evaṃ jñātvā naraḥ sarva saṃvaraṃ pratipadyate // Dhs_30.112 //",
  "S04bsa052_u:4836": "śubhadharmī bhikṣurnirvāṇaṃ nāticiraṃ prāpnoti",
  "S04bsa052_u:4837": "bhavārṇasya sarvasya setubhūto hi saṃvaraḥ /",
  "S04bsa052_u:4838": "śuddhājīvaviśuddhasya śāntavaktrasya karmaṇaḥ // Dhs_30.113 //",
  "S04bsa052_u:4839": "dhyāyino vipramuktasya nirvāṇaṃ nātidūrataḥ /",
  "S04bsa052_u:4840": "dhūrdharasyāpramattasya śmaśānavanasevinaḥ // Dhs_30.114 //",
  "S04bsa052_u:4841": "śāyino bhūtale nityaṃ nirvāṇaṃ nātidūrataḥ /",
  "S04bsa052_u:4842": "pāṃśuśayyāvalambāṃsapātamekaṃ sajarjaram // Dhs_30.115 //",
  "S04bsa052_u:4843": "santoṣaḥ phalamūlaiśca sa sukhī buddhasambhavaḥ /",
  "S04bsa052_u:4844": "vipramuktasya kāmebhyaḥ santoṣo hītarasya ca // Dhs_30.116 //",
  "S04bsa052_u:4845": "savimuktakacittasya nirvāṇaṃ nātidūrataḥ /",
  "S04bsa052_u:4846": "kuhakāmalamuktasya rajo vā tasya tāyinaḥ // Dhs_30.117 //",
  "S04bsa052_u:4847": "ākāśasamacittasya nirvāṇaṃ nātidūrataḥ /",
  "S04bsa052_u:4848": "bahubaddhapadairyuktā vijñeyā (bhava)cārikā // Dhs_30.118 //",
  "S04bsa052_u:4849": "nāśikā brahmacaryasya nirvāṇagatiduḥkhikā /",
  "S04bsa052_u:4850": "sevyate yā janairnityaṃ prākṛtaiḥ śīlavarjitaiḥ // Dhs_30.119 //",
  "S04bsa052_u:4851": "ajastraṃ parivarjyā sā dhyāyibhistattvadarśibhiḥ /",
  "S04bsa052_u:4852": "daurbalyamūlamekā sā manaskārapraṇāśikā // Dhs_30.120 //",
  "S04bsa052_u:4853": "nāśinī brahmacaryasya narakasya pradarśikā /",
  "S04bsa052_u:4854": "bhraṃśikā svargamārgasya duḥkhasāgaraśoṣikā // Dhs_30.121 //",
  "S04bsa052_u:4855": "dūtikā pretalokasya tiryagyoninipātikā /",
  "S04bsa052_u:4856": "nāmnā saṅgaṇikā sevā saṃsāre bandhamātṛkā // Dhs_30.122 //",
  "S04bsa052_u:4857": "dhyānādhyayanaśaktaiva varjyā nityaṃ hi bhikṣubhiḥ /",
  "S04bsa052_u:4858": "dhyānādhyayananirmukto nimittābhirataḥ sadā // Dhs_30.123 //",
  "S04bsa052_u:4859": "paradharmo bhayāvahaḥ",
  "S04bsa052_u:4860": "vivarjitaḥ śubhairdharmairapāpagamanāya saḥ /",
  "S04bsa052_u:4861": "svadharma yaḥ parityajya paradharmeṣu rajyate // Dhs_30.124 //",
  "S04bsa052_u:4862": "dharmadvayaparibhraṣṭo vinipātāya kalpate /",
  "S04bsa052_u:4863": "svagṛhaṃ yaḥ parityajya paraveśyāni tiṣṭhati // Dhs_30.125 //",
  "S04bsa052_u:4864": "sadāyaṃ lāghavaṃ yāti nidhanaṃ cāśu gacchati /",
  "S04bsa052_u:4865": "tathā yo vimatirbhūto vidvanmānī janecchayā // Dhs_30.126 //",
  "S04bsa052_u:4866": "svadharmaviratiṃ kṛtvā paradharmeṣu vartate /",
  "S04bsa052_u:4867": "adharme cāśayastasya paraliṅgopajīvinaḥ // Dhs_30.127 //",
  "S04bsa052_u:4868": "tṛṇavidyābhilipto 'yaṃ pretaḥ pāpeṣu pacyate /",
  "S04bsa052_u:4869": "yaśo 'ntaṃ padamāsthāya pāpakarmaṇi vartate // Dhs_30.128 //",
  "S04bsa052_u:4870": "nāsau bhikṣurihocyate",
  "S04bsa052_u:4871": "śaśvat sa patito dṛṣṭaḥ śāsanāntāt pravartate /",
  "S04bsa052_u:4872": "nispṛhaḥ kāmacaryāsu nirāmodaḥ pravarjitaḥ //",
  "S04bsa052_u:4873": "ārabdhavīryaḥ santuṣṭo dhyāyī bhikṣurihocyate // Dhs_30.129 //",
  "S04bsa052_u:4874": "na ca kāmeṣu saṃsakto nityāhāravihāravān /",
  "S04bsa052_u:4875": "kāṣāyasaṃvṛtaḥ kṣauro nāsau bhikṣurihocyate // Dhs_30.130 //",
  "S04bsa052_u:4876": "nimittabodhako (yastu)",
  "S04bsa052_u:4877": "nakṣatragaticintakaḥ /",
  "S04bsa052_u:4878": "rājasevāpramattaśca na sa bhikṣurihocyate // Dhs_30.131 //",
  "S04bsa052_u:4879": "vaidyakarmāṇi kurvaśca śruti saṅgrathanaṃ tathā /",
  "S04bsa052_u:4880": "saṅkīrṇā dinacaryā ca kurvan bhikṣuḥ praṇaśyati // Dhs_30.132 //",
  "S04bsa052_u:4881": "dhyānādhyayanavidveṣī rataḥ saṅgaṇikāsu ca /",
  "S04bsa052_u:4882": "lobhasatkāralābhaṃ ca kurvan bhikṣuḥ praṇaśyati // Dhs_30.133 //",
  "S04bsa052_u:4883": "suvarṇadhātusaṃsakto bahumitraratiśca yaḥ /",
  "S04bsa052_u:4884": "anyalābhābhilāṣito bhikṣuḥ patati śāsanāt // Dhs_30.134 //",
  "S04bsa052_u:4885": "tapasaḥ saṅganirmukto na pāpagaṇasevakaḥ /",
  "S04bsa052_u:4886": "saktūdakena santuṣṭaḥ sa bhikṣurniṣṭhuraḥ smṛtaḥ // Dhs_30.135 //",
  "S04bsa052_u:4887": "kaḥ śuddho bhikṣuḥ?",
  "S04bsa052_u:4888": "āgatān viṣayān sarvān tyajati jvalanopamān /",
  "S04bsa052_u:4889": "viśuddhadoṣo maṇivacchuddho bhikṣurihocyate // Dhs_30.136 //",
  "S04bsa052_u:4890": "antarbahirviśuddhātmā jñānādibhiralaṅkṛtaḥ /",
  "S04bsa052_u:4891": "śraddhayā śīlavastreṇa kriyāvān bhikṣurucyate // Dhs_30.137 //",
  "S04bsa052_u:4892": "lobhadharmavyatīto yaḥ sthito merurivācalaḥ /",
  "S04bsa052_u:4893": "sarvalokapriyaḥ śāntaḥ pārago bhikṣurucyate // Dhs_30.138 //",
  "S04bsa052_u:4894": "trirātrivāsī kutrāpi kuśāsanavidhārakaḥ /",
  "S04bsa052_u:4895": "girigahvarasevī ca vimukto bhikṣurucyate // Dhs_30.139 //",
  "S04bsa052_u:4896": "pāpabhīrurasaṃsparśī saṃvṛtaḥ ca susaṃvṛtaḥ /",
  "S04bsa052_u:4897": "jñānasevī sthiraḥ śānta ekākī bhikṣurucyate // Dhs_30.140 //",
  "S04bsa052_u:4898": "acalaḥ priyavādī ca pāpamitravivarjitaḥ /",
  "S04bsa052_u:4899": "aśaktaḥ sarvakṛtyeṣu mukto bhikṣurihocyate // Dhs_30.141 //",
  "S04bsa052_u:4900": "rājasevā kukaṣāyoktisevā",
  "S04bsa052_u:4901": "rājasevā vigarhyāsti bhikṣoścāraṇyavāsinaḥ /",
  "S04bsa052_u:4902": "kukaṣāyoktisevāsau mṛtyutaskarajīvikā // Dhs_30.142 //",
  "S04bsa052_u:4903": "na hi rājasevako bhikṣuryaḥ sevyo devatairapi /",
  "S04bsa052_u:4904": "na hiṃsāsavasaṃsṛṣṭo mahate 'śucisevakaḥ // Dhs_30.143 //",
  "S04bsa052_u:4905": "bhikṣoḥ rājasevā na śobhate",
  "S04bsa052_u:4906": "nirmalasya nirāmasya nispṛhasya ca dehinaḥ /",
  "S04bsa052_u:4907": "saṃsārabhayabhītasya rājasevā na śobhate // Dhs_30.144 //",
  "S04bsa052_u:4908": "vanāraṇyaśmaśāneṣu palvalo giribhūmiṣu /",
  "S04bsa052_u:4909": "prāntabhūmiṣu grāmasya sthitaḥ bhikṣuḥ praśobhate // Dhs_30.145 //",
  "S04bsa052_u:4910": "vanāraṇyaśmaśāneṣu bhikṣurna rājasevayā /",
  "S04bsa052_u:4911": "dhyānādhyayananirmuktaḥ kavalāhārabhojitā /",
  "S04bsa052_u:4912": "na bhikṣuriti vijñeyaḥ piśācasamamānasaḥ // Dhs_30.146 //",
  "S04bsa052_u:4913": "dhyānāddhi vimalaṃ saukhyaṃ pravadanti manīṣiṇaḥ /",
  "S04bsa052_u:4914": "na tatsukhātsukhaṃ cānyadasti loke kathañcana // Dhs_30.147 //",
  "S04bsa052_u:4915": "taduttamadhyānasukhaṃ muktvā yaḥ puruṣādhamaḥ /",
  "S04bsa052_u:4916": "raseṣu ramate bālastena mūḍho vihanyate // Dhs_30.148 //",
  "S04bsa052_u:4917": "viṣayairbhrāmitasyāsya nityaṃ tadgatacetasaḥ /",
  "S04bsa052_u:4918": "vardhante 'kuśalā dharmāḥ paralokāpakarṣakāḥ // Dhs_30.149 //",
  "S04bsa052_u:4919": "ātmajño bhikṣurnirvāṇamadhigacchati",
  "S04bsa052_u:4920": "ātmano yānahīnaśca gurupṛcchanakastathā /",
  "S04bsa052_u:4921": "bhikṣurudyuktavīryaśca nirvāṇamadhigacchati // Dhs_30.150 //",
  "S04bsa052_u:4922": "śrutaṃ yāvad bhavatyeva tāvadeva prabhāṣate /",
  "S04bsa052_u:4923": "ātmajño mānahīnaśca bhikṣurbhavati tattvavid // Dhs_30.151 //",
  "S04bsa052_u:4924": "mānāpamānahīno yo mārgāmārgavicakṣaṇaḥ /",
  "S04bsa052_u:4925": "svaparārthavidhijño yaḥ sa tuṣṭo bhikṣurucyate // Dhs_30.152 //",
  "S04bsa052_u:4926": "māninaḥ kutaḥ śāntiḥ?",
  "S04bsa052_u:4927": "māninaḥ krūramanasaścapalasyālpamedhasaḥ /",
  "S04bsa052_u:4928": "lābhasatkārayātasya kutaḥ śāntirbhaviṣyati? // Dhs_30.153 //",
  "S04bsa052_u:4929": "prasannācārayuktasya jñānagocarasevinaḥ /",
  "S04bsa052_u:4930": "saṃsāradoṣabhītasya pravrajyā saphalā matā // Dhs_30.154 //",
  "S04bsa052_u:4931": "svabhāvaparabhāveṣu yasya buddhirnamuñcati /",
  "S04bsa052_u:4932": "na karmaṇyavipāke ca mārgāmārge tathaiva ca // Dhs_30.155 //",
  "S04bsa052_u:4933": "nivāsopahato bhikṣuḥ sukhaṃ na vindati",
  "S04bsa052_u:4934": "sadācāraviyuktasya sukhaduḥkhābhayasya ca /",
  "S04bsa052_u:4935": "nivāsopahato bhikṣurbālavad dṛśyate paraiḥ // Dhs_30.156 //",
  "S04bsa052_u:4936": "tṛṇavallaghutāṃ yāti svārthācca parihīyate /",
  "S04bsa052_u:4937": "nivāsopahato bhikṣuḥ parihīṇavane sthitaḥ // Dhs_30.157 //",
  "S04bsa052_u:4938": "dhyānādhyayanakṛtyeṣu mano naiva pravartate /",
  "S04bsa052_u:4939": "nivāsopahato bhikṣurjanasañcayatatparaḥ // Dhs_30.158 //",
  "S04bsa052_u:4940": "sañcayavyagramanasā jīvitaṃ parihīyate /",
  "S04bsa052_u:4941": "kṣiṇoti retasaṃ svasya jīvitaṃ naiva gacchati // Dhs_30.159 //",
  "S04bsa052_u:4942": "kaḥ durgatiṃ yāti?",
  "S04bsa052_u:4943": "na ca vindati yat kṛtvā sukhamanyatra bhujyate /",
  "S04bsa052_u:4944": "nivāsopahato bhikṣurjanasañcayatatparaḥ /",
  "S04bsa052_u:4945": "pāpāni yāti nityaṃ sa tena gacchati durgatim // Dhs_30.160 //",
  "S04bsa052_u:4946": "śrāmaṇyadharmasya mahattvam",
  "S04bsa052_u:4947": "anabhipretamanaso nirāśasya ca dehinaḥ /",
  "S04bsa052_u:4948": "sarvasaṅgavimuktasya śrāmaṇyaṃ saphalaṃ matam // Dhs_30.161 //",
  "S04bsa052_u:4949": "girigahvaravṛkṣeṣu nityaṃ dhyānavihāriṇaḥ /",
  "S04bsa052_u:4950": "prasīdati śubhaṃ jñānaṃ dauḥśīlyaparivarjitam // Dhs_30.162 //",
  "S04bsa052_u:4951": "keṣāṃ saphalaṃ jīvanam?",
  "S04bsa052_u:4952": "sarvasaṅgavinirmukto viṣayairna ca vañcitaḥ /",
  "S04bsa052_u:4953": "(sa) bhikṣu niṣphalo jñeyaḥ śuṣkendhanamivānalaḥ // Dhs_30.163 //",
  "S04bsa052_u:4954": "nirvāṇābhiratasya bhikṣoḥ praśaṃsā",
  "S04bsa052_u:4955": "nirvāṇābhirato yo hi bhītasya vibhavārṇavāt /",
  "S04bsa052_u:4956": "bhikṣurbhavati śuddhātmā na nivāsena karhicit // Dhs_30.164 //",
  "S04bsa052_u:4957": "tṛṣṇā eva anarthakarī",
  "S04bsa052_u:4958": "lobhamoheṣu ye śaktāste śaktā tṛṣṇayā sadā /",
  "S04bsa052_u:4959": "tṛṣṇābandhanabaddhānāṃ nāyaṃ loko na cāparaḥ // Dhs_30.165 //",
  "S04bsa052_u:4960": "dharmajño durgati na labhate",
  "S04bsa052_u:4961": "asaṃśaktā matiryasya mithyākarmasu sarvadā /",
  "S04bsa052_u:4962": "apakṣapātī dharmajño na sa gacchati durgatim // Dhs_30.166 //",
  "S04bsa052_u:4963": "kaḥ munirucyate?",
  "S04bsa052_u:4964": "doṣapaṅkemano yasya na limpati kathañcana /",
  "S04bsa052_u:4965": "ekārāmavihārīyo nirāśo munirucyate // Dhs_30.167 //",
  "S04bsa052_u:4966": "nirmukto vimalācāro nivṛttamalakalmaṣaḥ /",
  "S04bsa052_u:4967": "mukto yo viṣayaiḥ sarvairāraṇyo munirucyate // Dhs_30.168 //",
  "S04bsa052_u:4968": "lokadharmairna nirvedaṃ samāyāti kathañcana /",
  "S04bsa052_u:4969": "sukhaduḥkhasamaprajño nirmalo munirucyate // Dhs_30.169 //",
  "S04bsa052_u:4970": "santoṣaḥ paramo(dharmo)",
  "S04bsa052_u:4971": "nityaṃ kāmavivarjitaḥ /",
  "S04bsa052_u:4972": "nirāmayaḥ kṛcchrajīvī śucirmunirihocyate // Dhs_30.170 //",
  "S04bsa052_u:4973": "nayenna tena saṃśleṣaṃ yatra yatrānugacchati /",
  "S04bsa052_u:4974": "ekacārī dṛḍhamatiḥ kriyāvān munirucyate // Dhs_30.171 //",
  "S04bsa052_u:4975": "śubhāśubhānāṃ sarveṣāṃ karmaṇāṃ phalatattvavit /",
  "S04bsa052_u:4976": "śubhāśubhaparityāgī loke 'sau munirucyate // Dhs_30.172 //",
  "S04bsa052_u:4977": "udyukto doṣanāśāya nityakāmagatiḥ smṛtaḥ /",
  "S04bsa052_u:4978": "udayavyayatattvajño buddhimān munirucyate // Dhs_30.173 //",
  "S04bsa052_u:4979": "deśakālavidāṃ śreṣṭho 'dvayavādī jitendriyaḥ /",
  "S04bsa052_u:4980": "saṃsārabhayabhīto 'yaṃ praśānto munirucyate // Dhs_30.174 //",
  "S04bsa052_u:4981": "kaḥ bhikṣuḥ nirvāṇamadhigacchati?",
  "S04bsa052_u:4982": "ekārāmagato bhikṣuḥ saṃkṣiptendriyapañcakaḥ /",
  "S04bsa052_u:4983": "dehalakṣaṇatattvajño nirvāṇamadhigacchati // Dhs_30.175 //",
  "S04bsa052_u:4984": "vīryavān (satyavāk)",
  "S04bsa052_u:4985": "bhikṣurnityaṃ doṣavivarjitaḥ /",
  "S04bsa052_u:4986": "udyānamiva krīḍāyā nirvāṇamadhigacchati // Dhs_30.176 //",
  "S04bsa052_u:4987": "kalyāṇadharmī bhava",
  "S04bsa052_u:4988": "dagdhe kleśe vayaṃ dagdhā vanaṃ dagdhaṃ yathāgninā /",
  "S04bsa052_u:4989": "kalyāṇadharme saṃraktā na raktā kāmabhojane // Dhs_30.177 //",
  "S04bsa052_u:4990": "māyayā janāḥ vañcakāḥ bhavanti",
  "S04bsa052_u:4991": "nityaṃ prāptyutsukā ye (hi)",
  "S04bsa052_u:4992": "nityaṃ svajanasaṃratāḥ /",
  "S04bsa052_u:4993": "māyayā vañcakā (ye tu)",
  "S04bsa052_u:4994": "mūḍhāste dharmavartmani // Dhs_30.178 //",
  "S04bsa052_u:4995": "śubhakarmaṇi manaḥ kāryaḥ",
  "S04bsa052_u:4996": "ramaṇīyānyaraṇyāni tatraiva ramate manaḥ /",
  "S04bsa052_u:4997": "ramante vītarāgāste na tu kāmagaveṣiṇaḥ // Dhs_30.179 //",
  "S04bsa052_u:4998": "sa kathābhirato yastu rato viṣayatṛṣṇayoḥ /",
  "S04bsa052_u:4999": "na yāsyati puraṃ śāntaṃ yo ca mṛtyuṃ na vindati // Dhs_30.180 //",
  "S04bsa052_u:5000": "advayavādī bhava",
  "S04bsa052_u:5001": "yo 'tyantaśāntamanasā nityaṃ dhyānaparāyaṇaḥ /",
  "S04bsa052_u:5002": "ādimadhyāntakalyāṇo nityamadvayagocaraḥ // Dhs_30.181 //",
  "S04bsa052_u:5003": "// iti bhikṣuvargastriṃśaḥ //",
  "S04bsa052_u:5004": "karuṇādānaśīlānikṣāntirvīryamathāpi ca /",
  "S04bsa052_u:5005": "dhyānaṃ prajñātha nirvāṇo mano bhikṣuśca te daśa //",
  "S04bsa052_u:5006": "// iti tṛtīyam udānam //",
  "S04bsa052_u:5007": "atha caturtham udānam",
  "S04bsa052_u:5008": "(puṇyadevasukhairmitrarājastutibhiranvitāḥ /",
  "S04bsa052_u:5009": "saddharmasmṛtivaipulyai gṛhīto 'yaṃ samuccayaḥ // ) //",
  "S04bsa052_u:5010": "(31) puṇyavargaḥ",
  "S04bsa052_u:5011": "puṇyapraśaṃsā",
  "S04bsa052_u:5012": "ramaṇīyāni puṇyāni phalaṃ teṣāṃ paraṃ śubham /",
  "S04bsa052_u:5013": "tasmāt kuruta puṇyāni nāsti puṇyasamaṃ dhanam // Dhs_31.1 //",
  "S04bsa052_u:5014": "puṇyaṃ nidhānamakṣayyaṃ puṇyaṃ ratnamanuttamam /",
  "S04bsa052_u:5015": "pradīpasadṛśaṃ puṇyaṃ mātṛvat pitṛvat sadā // Dhs_31.2 //",
  "S04bsa052_u:5016": "puṇyaṃ kṛtvā gatā devāḥ puṇyaṃ nayati sadgatim /",
  "S04bsa052_u:5017": "puṇyaṃ kṛtvā narā loke modante tridive hi (te) // Dhs_31.3 //",
  "S04bsa052_u:5018": "puṇyaṃ paraṃ sukham",
  "S04bsa052_u:5019": "puṇyādhikā hi puruṣā bhavanti sukhinaḥ sadā /",
  "S04bsa052_u:5020": "tasmāt kuruta puṇyāni nāsti puṇyasamaṃ sukham // Dhs_31.4 //",
  "S04bsa052_u:5021": "puṇyaṃ kṛtvā gatā devāḥ puṇyapriyadhanasya ca /",
  "S04bsa052_u:5022": "hetubhūtaṃ sadā dṛṣṭaṃ tasmāt puṇyaṃ paraṃ sukham // Dhs_31.5 //",
  "S04bsa052_u:5023": "puṇyādṛte sukhamasaṃbhavam",
  "S04bsa052_u:5024": "puṇyaṃ nityottamaṃ dṛṣṭaṃ chāyāvadanugāmikam /",
  "S04bsa052_u:5025": "tasmāt sukhaṃ paraṃ puṇyaṃ nāsti puṇyādṛte sukham // Dhs_31.6 //",
  "S04bsa052_u:5026": "puṇyāpuṇyaphalayorantaram",
  "S04bsa052_u:5027": "puṇyottīrṇāḥ punardevā patanti sukṛtānugāḥ /",
  "S04bsa052_u:5028": "puṇyāpuṇyaphalo lokastasmāt puṇyaṃ samācaret // Dhs_31.7 //",
  "S04bsa052_u:5029": "apuṇyanindā",
  "S04bsa052_u:5030": "ye puṇyahīnā durdāntā nityaṃ kugatigāminaḥ /",
  "S04bsa052_u:5031": "kutasteṣāṃ sukhaṃ dṛṣṭaṃ sikatāsu yathā ghṛtam // Dhs_31.8 //",
  "S04bsa052_u:5032": "vittena vañcitā mūḍhāḥ puṇyena parivañcitāḥ /",
  "S04bsa052_u:5033": "na teṣāṃ vidyate śarma duḥkhaṃ teṣāmanuttaram // Dhs_31.9 //",
  "S04bsa052_u:5034": "puṇyavaśād devalokaṃ gacchati",
  "S04bsa052_u:5035": "mānuṣyaṃ sukṛtaṃ hyetat kṛte bhavati dehinaḥ /",
  "S04bsa052_u:5036": "tena karmavipākena svargalokeṣu jāyate // Dhs_31.10 //",
  "S04bsa052_u:5037": "priyo bhavati yasyātmā yasya saukhye sthitā matiḥ /",
  "S04bsa052_u:5038": "sa karotu mahatpuṇyaṃ devalokopapattaye // Dhs_31.11 //",
  "S04bsa052_u:5039": "dharmacārī puruṣa eva sukhamavāpnute",
  "S04bsa052_u:5040": "dharmacārī hi puruṣaḥ sukhāt sukhamavāpnute /",
  "S04bsa052_u:5041": "nirmalaśca parāṃ śāntiṃ kṣipramevādhigacchati /",
  "S04bsa052_u:5042": "tasmāt kuruta puṇyāni (yannityaṃ)",
  "S04bsa052_u:5043": "sāṃpracāyikam // Dhs_31.12 //",
  "S04bsa052_u:5044": "puṇyakarttṛ avyayaṃ sukhamaśnute",
  "S04bsa052_u:5045": "puṇyakārī sadā dānto padaṃ gacchati cāvyayam /",
  "S04bsa052_u:5046": "ramaṇīyāni puṇyāni karaṇīyānyanekaśaḥ // Dhs_31.13 //",
  "S04bsa052_u:5047": "puṇyasya vaicitryaṃ dharmasya upādeyatā ca",
  "S04bsa052_u:5048": "vicitraṃ hi kṛtaṃ puṇyaṃ vicitraṃ paripacyate /",
  "S04bsa052_u:5049": "dharmādharmapradhānasya jīvalokasya sarvataḥ /",
  "S04bsa052_u:5050": "śamatrāṇo yathā dharmastasmād dharmarato bhavet // Dhs_31.14 //",
  "S04bsa052_u:5051": "adharmī duḥkhaṃ prāpnoti",
  "S04bsa052_u:5052": "yo (hi) dharma parityajya ramate kukṛte naraḥ /",
  "S04bsa052_u:5053": "tasya duṣkṛtadagdhasya duḥkhaṃ bhavati nityaśaḥ // Dhs_31.15 //",
  "S04bsa052_u:5054": "dharme eva manaḥ kāryam",
  "S04bsa052_u:5055": "yāvannābhyeti maraṇaṃ yāvat sakalacintanam /",
  "S04bsa052_u:5056": "tāvad dharme manaḥ kāryamupaśāntirbhaviṣyati // Dhs_31.16 //",
  "S04bsa052_u:5057": "paropakartṛ nirvāṇapuraṃ yāti",
  "S04bsa052_u:5058": "yo hi deśayate dharma pareṣāṃ hitakāṅkṣayā /",
  "S04bsa052_u:5059": "sa mātā sa pitā caiva nirvāṇapuradeśakaḥ // Dhs_31.17 //",
  "S04bsa052_u:5060": "śāstuḥ subhāṣitamamūlyam",
  "S04bsa052_u:5061": "śubhādhikaparaścaikaḥ yo deśayati deśikaḥ /",
  "S04bsa052_u:5062": "sa gatyantaramārgajño nātho bhavati dehinām /",
  "S04bsa052_u:5063": "na mūlyaṃ vidyate śāstuḥ subhāṣitapadasya vai // Dhs_31.18 //",
  "S04bsa052_u:5064": "sādhāraṇadravyād dharmadravyasya vailakṣaṇyam",
  "S04bsa052_u:5065": "na padaṃ labhate śāntaṃ yad dhanairupalabhyate /",
  "S04bsa052_u:5066": "dravyaṃ sādhāraṇaṃ dṛṣṭaṃ na dharmo buddhibandhanam // Dhs_31.19 //",
  "S04bsa052_u:5067": "dharmadravyamakṣuṇṇamasti",
  "S04bsa052_u:5068": "dravyaṃ vinaśyati nṛṇāṃ dharmadravyaṃ na jātu vai /",
  "S04bsa052_u:5069": "ābhyantarasahastrāṇi dharma eko 'nugacchati // Dhs_31.20 //",
  "S04bsa052_u:5070": "na dhanaṃ padamapyekaṃ gacchantamanugacchati /",
  "S04bsa052_u:5071": "hīyate draviṇaṃ teṣāṃ rājacaurokāgnibhiḥ /",
  "S04bsa052_u:5072": "dharmavittaṃ na tacchakyamapahartu kathañcana // Dhs_31.21 //",
  "S04bsa052_u:5073": "ato dharmaparo bhavet",
  "S04bsa052_u:5074": "acireṇāpi kālena bhuktvā saukhyamanekaśaḥ /",
  "S04bsa052_u:5075": "bhavatyavaśyaṃ patanaṃ tasmād dharmaparo bhavet // Dhs_31.22 //",
  "S04bsa052_u:5076": "dharma ekaḥ paraṃ trāṇaṃ dharma ekaḥ parā gatiḥ /",
  "S04bsa052_u:5077": "dharmeṇa pūrvavartyeṣa maraṇaṃ cāpyadharmataḥ // Dhs_31.23 //",
  "S04bsa052_u:5078": "dharmacāriṇaḥ praśaṃsā",
  "S04bsa052_u:5079": "varaṃ dharmo dharmacārī dharmameva niṣevate /",
  "S04bsa052_u:5080": "sa sukhāt sukhamāpnoti na duḥkhamanupaśyati // Dhs_31.24 //",
  "S04bsa052_u:5081": "adharmacāriṇo nindā",
  "S04bsa052_u:5082": "adharmacārī puruṣo yadādharma niṣevate /",
  "S04bsa052_u:5083": "sa tadā duḥkhamāpnoti narakeṣu punaḥ punaḥ // Dhs_31.25 //",
  "S04bsa052_u:5084": "nirvāṇamahattvam",
  "S04bsa052_u:5085": "ratnatrayaprasādasya bhāvitasyāpyanekaśaḥ /",
  "S04bsa052_u:5086": "phalaṃ bhavati nirvāṇaṃ pūrvasvargopajīvinaḥ // Dhs_31.26 //",
  "S04bsa052_u:5087": "ātmanaiva puṇyamācaraṇīyam",
  "S04bsa052_u:5088": "ātmanā kriyate puṇyamātmanā pratipadyate /",
  "S04bsa052_u:5089": "sukhaṃ vā yadi vā duḥkhamātmanaivopabhujyate // Dhs_31.27 //",
  "S04bsa052_u:5090": "śīlavataḥ puṇyaprabhāvo vipulaḥ",
  "S04bsa052_u:5091": "nadīstrota ivājastraṃ puruṣasya pravartate /",
  "S04bsa052_u:5092": "puṇyaprabhāvo vipulo yasya śīle rataṃ manaḥ // Dhs_31.28 //",
  "S04bsa052_u:5093": "bhavajanyaṃ phalaṃ yasya (yasmai)",
  "S04bsa052_u:5094": "dharmo na rocate /",
  "S04bsa052_u:5095": "dharmo hi nayati svarga dharmacārī sukhānvitaḥ // Dhs_31.29 //",
  "S04bsa052_u:5096": "dharmādṛte puruṣaḥ narakaṃ yāti",
  "S04bsa052_u:5097": "etadeva hi paryāptaṃ yad dharmaparipālanam /",
  "S04bsa052_u:5098": "dharmādṛte hi puruṣo narakānupadhāvati // Dhs_31.30 //",
  "S04bsa052_u:5099": "dharmavigarhaṇānmaraṇaṃ śreyaḥ",
  "S04bsa052_u:5100": "śreyo bhaveddhi maraṇaṃ na tu dharmavigarhaṇam /",
  "S04bsa052_u:5101": "dharmeṇa varjito lokaḥ saṃsāre sarvadā bhramet // Dhs_31.31 //",
  "S04bsa052_u:5102": "dharmavirahitasya duḥkhamayaṃ jīvanam",
  "S04bsa052_u:5103": "dharmacakṣurvimuktasya mohenākrāntacetasaḥ /",
  "S04bsa052_u:5104": "vṛthā saukhyamidaṃ dṛṣṭaṃ dṛṣṭvā yāto yathāparaḥ // Dhs_31.32 //",
  "S04bsa052_u:5105": "dharmāṅkuro manaḥ kṣetre naiva rohatyacetasaḥ /",
  "S04bsa052_u:5106": "yasya śīlapradā buddhiḥ dharmācaraṇatatparā // Dhs_31.33 //",
  "S04bsa052_u:5107": "śubhena saviśuddhena bhāvitena prayatnataḥ /",
  "S04bsa052_u:5108": "prayānti tat padaṃ śāntaṃ yatra duḥkhaṃ na vidyate // Dhs_31.34 //",
  "S04bsa052_u:5109": "indriyavaśī māraṃ nātivartate",
  "S04bsa052_u:5110": "indriyāṇāṃ vaśe yastu viṣayeṣu tathaiva ca /",
  "S04bsa052_u:5111": "sa sarvabandhanairbaddhaḥ sa māraṃ nātivartate // Dhs_31.35 //",
  "S04bsa052_u:5112": "pāpakairdharmairalipta eva svasthaḥ",
  "S04bsa052_u:5113": "aliptapāpakairdharmaiḥ nirdhanāt kanakadyutiḥ /",
  "S04bsa052_u:5114": "sa muktabhavakāntāraḥ svastho bhavati sarvataḥ // Dhs_31.36 //",
  "S04bsa052_u:5115": "buddhādīnāṃ pūjayā nirvāṇalābhaḥ",
  "S04bsa052_u:5116": "buddho yeṣāṃ bahumato nityaṃ dharmaśca gocaraḥ /",
  "S04bsa052_u:5117": "śuśrūṣācāryapādānāṃ śraddadhānaśca karmaṇām // Dhs_31.37 //",
  "S04bsa052_u:5118": "triratnapūjayā nityaṃ sadbuddhiśca (su) nirmalā /",
  "S04bsa052_u:5119": "mātāpitṛṇāṃ pūjātaḥ nirvāṇapuragāminām // Dhs_31.38 //",
  "S04bsa052_u:5120": "pravrajyābhāvadharmāśca sameṣāṃ samprakīrtitāḥ /",
  "S04bsa052_u:5121": "brahmacaryāttacaryāṇāṃ sarvasaukhyāgrakārakāḥ // Dhs_31.39 //",
  "S04bsa052_u:5122": "dharmadānaṃ sarvottamam",
  "S04bsa052_u:5123": "dānānāmuttamaṃ dānaṃ dharmadānaṃ prakathyate /",
  "S04bsa052_u:5124": "udyogānāṃ sadā dhyānaṃ yena gacchati nirvṛtim // Dhs_31.40 //",
  "S04bsa052_u:5125": "agrayastathāgataḥ proktaḥ",
  "S04bsa052_u:5126": "ūrdhvādhastiryaguktasya lokasyānekakarmaṇaḥ /",
  "S04bsa052_u:5127": "agrayastathāgataḥ prokto dharmāṇāṃ tattvadarśakaḥ // Dhs_31.41 //",
  "S04bsa052_u:5128": "vargāṇāṃ cārthasaṅghore pravaraḥ śānta ucyate /",
  "S04bsa052_u:5129": "kṣetrāṇāṃ trividhaṃ puṇyaṃ guṇaduḥkhobhayaṃ tataḥ // Dhs_31.42 //",
  "S04bsa052_u:5130": "mātā pitṛsamaḥ pūjya upādhyāyaḥ sadā bhavet /",
  "S04bsa052_u:5131": "sa unmīlayate cakṣurvaśagocaratāṃ prati // Dhs_31.43 //",
  "S04bsa052_u:5132": "niḥsukhā viṣayā matāḥ",
  "S04bsa052_u:5133": "agrāhyā vā sadā dṛṣṭā muninā tattvadarśinā /",
  "S04bsa052_u:5134": "sukhasya bhūmayo hyetā niḥsukhā viṣayā matāḥ // Dhs_31.44 //",
  "S04bsa052_u:5135": "yadyevaṃ kurute dharma nirmalaṃ mārgadarśinam /",
  "S04bsa052_u:5136": "saukhyaṃ tasya bhavennityaṃ na saukhyaṃ devabhūmiṣu // Dhs_31.45 //",
  "S04bsa052_u:5137": "bhavāntareṣu sukṛtaṃ pṛṣṭhato dehināṃ sthitam /",
  "S04bsa052_u:5138": "sa āhūya prayatnena sevitavyaḥ sadā naraiḥ // Dhs_31.46 //",
  "S04bsa052_u:5139": "anāgate bhayaṃ yo hi paśyati buddhacakṣuṣā /",
  "S04bsa052_u:5140": "sa paṇḍitaḥ sadā dhīro mūrkhatvādatibhīrukaḥ // Dhs_31.47 //",
  "S04bsa052_u:5141": "vipattijaṃ bhayaṃ dṛṣṭvā (mārga)",
  "S04bsa052_u:5142": "paśyati buddhimān /",
  "S04bsa052_u:5143": "sa hi vighne tu samprāpte na viṣādena bādhyate // Dhs_31.48 //",
  "S04bsa052_u:5144": "atha mūḍhamatirnityaṃ viṣayāneva sevate /",
  "S04bsa052_u:5145": "vimohitaḥ sa viṣayaiḥ paścāttāpena dahyate // Dhs_31.49 //",
  "S04bsa052_u:5146": "samagraṃ janma puṇyāni karaṇīyāni",
  "S04bsa052_u:5147": "yāvat samagraṃ janmedaṃ jñānaṃ yāti vināvilam /",
  "S04bsa052_u:5148": "tāvat kuruta puṇyāni duḥkhaṃ hayakṛtapuṇyatā // Dhs_31.50 //",
  "S04bsa052_u:5149": "kṣayaṃ prayānti puṇyāni tvaritaṃ yāti jīvitam /",
  "S04bsa052_u:5150": "dharmasaṅgrahaṇe yatnaḥ karttavyastuṣite suraiḥ // Dhs_31.51 //",
  "S04bsa052_u:5151": "yo hi dharma parityajya pramādopahato naraḥ /",
  "S04bsa052_u:5152": "na sañcinoti puṇyāni sa paścādapi tapyate // Dhs_31.52 //",
  "S04bsa052_u:5153": "na yāvadāyāti jarā na vyādhiḥ saha mṛtyunā /",
  "S04bsa052_u:5154": "tāvat kāryāṇi puṇyāni mā paścāt paritapyatha // Dhs_31.53 //",
  "S04bsa052_u:5155": "asaṅgṛhītapuṇyasya pramādopahatasya ca /",
  "S04bsa052_u:5156": "narake kāraṇaṃ duḥkhaṃ pramādastvāṃ haniṣyati // Dhs_31.54 //",
  "S04bsa052_u:5157": "kiṃ tasya jīvitenārthaḥ kiṃ bhāgyaiḥ kiṃ ca bāndhavaiḥ /",
  "S04bsa052_u:5158": "sabalendriyatāṃ prāpya yo na dharmarataḥ sadā // Dhs_31.55 //",
  "S04bsa052_u:5159": "ahanyahani karttavyaṃ dharmasaṅgrahaṇe manaḥ /",
  "S04bsa052_u:5160": "viratiścāpi pāpebhyaḥ sādhūnāṃ darśane na ca // Dhs_31.56 //",
  "S04bsa052_u:5161": "śīlena yaḥ suro janma labdhvedaṃ kāmamohitaḥ /",
  "S04bsa052_u:5162": "na sañcinoti puṇyāni sa bhavaṃ nātivartate // Dhs_31.57 //",
  "S04bsa052_u:5163": "dharmaratāḥ sadā vandyāḥ",
  "S04bsa052_u:5164": "jñānārambhābhiratayaḥ śīlaratnavibhūṣitāḥ /",
  "S04bsa052_u:5165": "kāmarāgāddhi ye bhītā devānāṃ devasammatāḥ // Dhs_31.58 //",
  "S04bsa052_u:5166": "devāste hi sadā vandyā ye dharme niratāḥ sadā /",
  "S04bsa052_u:5167": "ye tu nityaṃ bhavāsaktāste sarve nidhanaṃ gatāḥ // Dhs_31.59 //",
  "S04bsa052_u:5168": "dharmasetumimaṃ prāpya pārāvāragataṃ mahat /",
  "S04bsa052_u:5169": "na sañcarati yastūrṇa bhavānnaiva pramucyate // Dhs_31.60 //",
  "S04bsa052_u:5170": "śubhaṃ naiva praṇaśyati",
  "S04bsa052_u:5171": "śubhānucāridharmaiśca śubhaṃ bhavati sarvadā /",
  "S04bsa052_u:5172": "kalpakoṭisahastreṇa śubhaṃ naiva praṇaśyati // Dhs_31.61 //",
  "S04bsa052_u:5173": "puṇyaprāptyarthe karaṇīyāni karttavyāni",
  "S04bsa052_u:5174": "saṅgṛhītaṃ sadā śīlaṃ jñānaṃ ca parivartitam /",
  "S04bsa052_u:5175": "dānaṃ cābhikṣayā dattaṃ bhavati svarasātmakam // Dhs_31.62 //",
  "S04bsa052_u:5176": "sadaiva guṇāḥ sevyāḥ",
  "S04bsa052_u:5177": "doṣāstrayaḥ praṇaśyanti tribhirdānādibhirnṛṇām /",
  "S04bsa052_u:5178": "tasmād doṣān parityajya guṇāḥ sevyāḥ prayatnataḥ // Dhs_31.63 //",
  "S04bsa052_u:5179": "jñānena laukikaṃ duḥkhaṃ naśyati",
  "S04bsa052_u:5180": "saṃsargo dharmaśīlānāṃ jñānārambhaḥ prayatnataḥ /",
  "S04bsa052_u:5181": "naśyati bhavajaṃ duḥkhamarkapādairyathā tamaḥ // Dhs_31.64 //",
  "S04bsa052_u:5182": "abhyupeyo devarato devatābhiśca vandyate /",
  "S04bsa052_u:5183": "prāpya janmāntara cāpi nirvṛtiṃ cāśu gacchati // Dhs_31.65 //",
  "S04bsa052_u:5184": "// iti puṇyavarga ekatriṃśaḥ //",
  "S04bsa052_u:5185": "(32) devavargaḥ",
  "S04bsa052_u:5186": "saugatamārge carantaḥ puruṣā devatulyāḥ",
  "S04bsa052_u:5187": "panthāno muninā śāstre uktā ye tattvadarśinā /",
  "S04bsa052_u:5188": "taistu samprasthitāste (hi)",
  "S04bsa052_u:5189": "puruṣā devasammatāḥ // Dhs_32.1 //",
  "S04bsa052_u:5190": "sugatokto mārgaḥ",
  "S04bsa052_u:5191": "satyaṃ hi dānaṃ ca tathaiva maitrī sattveṣu rakṣā priyavāditā ca /",
  "S04bsa052_u:5192": "samyaktvadṛṣṭirvimalaṃ manaśca panthānamāhustridivasya buddhāḥ // Dhs_32.2 //",
  "S04bsa052_u:5193": "śukladharmasamāyuktaḥ śuklacittasamanvitaḥ /",
  "S04bsa052_u:5194": "sukhāt sukhataraṃ yāti jyotirjyotiḥparāyaṇaḥ // Dhs_32.3 //",
  "S04bsa052_u:5195": "jyoti(hi)rjyotiṣā pūrṇa dīpo dīpāntarād yathā /",
  "S04bsa052_u:5196": "tasmāddhi paramāṃllokān prayātā samprapadyate // Dhs_32.4 //",
  "S04bsa052_u:5197": "ācāravān devānāmantikaṃ vrajet",
  "S04bsa052_u:5198": "yasya śuddhaṃ sadā cittaṃ nirmalaṃ maṇivat sadā /",
  "S04bsa052_u:5199": "sa śānto nirmamo dhīmān devānāmantikaṃ vrajet // Dhs_32.5 //",
  "S04bsa052_u:5200": "dhyānaśīlasamādhibhyo yasya cittaṃ śubhānvitam /",
  "S04bsa052_u:5201": "sa dhīmān kāñcanaprakhyo devānāmantikaṃ vrajet // Dhs_32.6 //",
  "S04bsa052_u:5202": "prāṇātipātād virataḥ sarvasattvadayāparaḥ /",
  "S04bsa052_u:5203": "ṛtusroto 'nukampāśca devānāmantikaṃ vrajet // Dhs_32.7 //",
  "S04bsa052_u:5204": "śrutavān sarvalokasya krūrakarmavivarjitaḥ /",
  "S04bsa052_u:5205": "aliptaḥ pāpakairdharmairdevānāmantikaṃ vrajet // Dhs_32.8 //",
  "S04bsa052_u:5206": "tṛṇavat kāñcanaṃ yasya kāmā yasya viṣopamāḥ /",
  "S04bsa052_u:5207": "sa kāmavarjako dhīmān devānāmantikaṃ vrajet // Dhs_32.9 //",
  "S04bsa052_u:5208": "nākṛṣyate manaḥ kāmairviṣayai rāgahetubhiḥ /",
  "S04bsa052_u:5209": "samantātbhavakāntārairdevānāmantikaṃ vrajet // Dhs_32.10 //",
  "S04bsa052_u:5210": "bhinnāḥ paramparā ādau mitravān dhanabāndhavaḥ /",
  "S04bsa052_u:5211": "yaḥ karoti susaṃśliṣṭā devānāmantikaṃ vrajet // Dhs_32.11 //",
  "S04bsa052_u:5212": "yasya buddhisthitaṃ veśma na buddhiḥ kvāpi rāgiṇī /",
  "S04bsa052_u:5213": "sa jitārirviśuddhātmā devānāmantikaṃ vrajet // Dhs_32.12 //",
  "S04bsa052_u:5214": "praśastakāyakarmānto yaḥ pāpavirataḥ sukhī /",
  "S04bsa052_u:5215": "sa kāmavirato dhyāyī devānāmantikaṃ vrajet // Dhs_32.13 //",
  "S04bsa052_u:5216": "pāpamitravinirmuktastṛṣṇāviṣavivarjitaḥ /",
  "S04bsa052_u:5217": "na baddhaḥ strībhayaiḥ pāśairdevānāmantikaṃ vrajet // Dhs_32.14 //",
  "S04bsa052_u:5218": "prayatnavādī yo dharme dānaśīlasamādhimān /",
  "S04bsa052_u:5219": "nityodyukto dṛḍhamatirdevānāmantikaṃ vrajet // Dhs_32.15 //",
  "S04bsa052_u:5220": "samyagbandhano yena pāśaśchinno yathāsinā /",
  "S04bsa052_u:5221": "sacchinnapāśaḥ svavaśī devānāmantikaṃ vrajet // Dhs_32.16 //",
  "S04bsa052_u:5222": "śubhakarmavipākena devaloke udbhavaḥ",
  "S04bsa052_u:5223": "manuṣyabhūtā ye sattvāścaranti sukṛtāvahāḥ /",
  "S04bsa052_u:5224": "tena karmavipākena suraloke prasūyate // Dhs_32.17 //",
  "S04bsa052_u:5225": "dharmapathāśritā eva balinaḥ",
  "S04bsa052_u:5226": "manuṣyāṇāṃ balād devā devānāṃ balino narāḥ /",
  "S04bsa052_u:5227": "anyonyabalino te ye saddharmapathamāsthitāḥ // Dhs_32.18 //",
  "S04bsa052_u:5228": "tistro 'pāyabhūmayaḥ",
  "S04bsa052_u:5229": "devānāṃ sugatirmartyāḥ martyānāṃ sugatiḥ surāḥ /",
  "S04bsa052_u:5230": "apāyabhūmayastisraḥ śubhakarmavivarjitāḥ // Dhs_32.19 //",
  "S04bsa052_u:5231": "sarva sukhaṃ dharmādhīnam",
  "S04bsa052_u:5232": "dharmādhīnaṃ sukhaṃ sarva dharmādhīnā hi nirvṛtiḥ /",
  "S04bsa052_u:5233": "dharmaḥ supteṣu jāgarti dharmo hi paramā gatiḥ // Dhs_32.20 //",
  "S04bsa052_u:5234": "devairasurā jitāḥ",
  "S04bsa052_u:5235": "dharmeṇa nirjito 'dharmaḥ satyenānṛtiko jitaḥ /",
  "S04bsa052_u:5236": "jñānena varjito moho devaistu hyasurā jitāḥ // Dhs_32.21 //",
  "S04bsa052_u:5237": "devalokaṃ sukhodayam",
  "S04bsa052_u:5238": "sopānabhūtā ye tāni karmāṇi tridivasya hi /",
  "S04bsa052_u:5239": "yoniṃ tyaktvā narā yānti devalokaṃ sukhodayam // Dhs_32.22 //",
  "S04bsa052_u:5240": "vāksaṃyamena budhāstridivaṃ sukhaṃ bhuñjanti",
  "S04bsa052_u:5241": "caturvidho vāṅniyamaḥ ko 'pi trividhapañcadhā /",
  "S04bsa052_u:5242": "saptasopānamārūpyaṃ gacchanti tridivaṃ budhāḥ // Dhs_32.23 //",
  "S04bsa052_u:5243": "prabhayā te ca divyantaḥ svaśarīreṇa jātayā /",
  "S04bsa052_u:5244": "ramante svargabhuvane rañjitāḥ svena karmaṇā // Dhs_32.24 //",
  "S04bsa052_u:5245": "śīlameva śubhasya kāraṇam",
  "S04bsa052_u:5246": "nityāmodavihārā(ye)",
  "S04bsa052_u:5247": "nityaṃ saukhyavihāriṇaḥ /",
  "S04bsa052_u:5248": "yad devā devabhavane śīlaṃ tatra hi kāraṇam // Dhs_32.25 //",
  "S04bsa052_u:5249": "yadapsaraḥ parivṛtā yat sūryaśaśisannibhāḥ /",
  "S04bsa052_u:5250": "devāḥ samantād deveṣu tatsarvaśubhahetukam // Dhs_32.26 //",
  "S04bsa052_u:5251": "yadīpsitaṃ sambhavati sambhūtaṃ ca na hīyate /",
  "S04bsa052_u:5252": "vartate ca śubhaṃ nityaṃ tat sarva śubhahetukam // Dhs_32.27 //",
  "S04bsa052_u:5253": "śubhacārī devānāṃ samatāṃ vrajet",
  "S04bsa052_u:5254": "śubhacārī sadā dānī sarvabhūtadayārataḥ /",
  "S04bsa052_u:5255": "dānamaitryā sadā yukto devānāṃ samatāṃ vrajet // Dhs_32.28 //",
  "S04bsa052_u:5256": "prāṇātipātād virataḥ sarvasattvadayāparaḥ /",
  "S04bsa052_u:5257": "samyagājīvakarmānto devānāṃ saṅgatiṃ vrajet // Dhs_32.29 //",
  "S04bsa052_u:5258": "adatte na ratiḥ kiñcid dāne cāsya sadāmatiḥ /",
  "S04bsa052_u:5259": "śāntendriyamatirdhīmān devasaṅgatimaśnute // Dhs_32.30 //",
  "S04bsa052_u:5260": "mithyākāmairvimukto yaḥ satpathābhirataḥ sadā /",
  "S04bsa052_u:5261": "nirvāṇakāṃkṣī vimalo devānāmantikaṃ vrajet // Dhs_32.31 //",
  "S04bsa052_u:5262": "vimanaskaṃ hi yat prīte puruṣe kurute laghu /",
  "S04bsa052_u:5263": "madyavarjī paraṃ dhīro devānāmantikaṃ vrajet // Dhs_32.32 //",
  "S04bsa052_u:5264": "pramādavirahitaḥ sukhamāpnoti",
  "S04bsa052_u:5265": "sukha (prāṇo)",
  "S04bsa052_u:5266": "hi yo devaḥ pramādaṃ nānusevate /",
  "S04bsa052_u:5267": "sukhāt sukhamavāpnoti nirvṛttiṃ cādhigacchati // Dhs_32.33 //",
  "S04bsa052_u:5268": "kṣayāvasānaṃ tat saukhyaṃ nirvāṇamiti śāśvatam /",
  "S04bsa052_u:5269": "tat saprāpyavimāneṣu rājante puruṣottamāḥ // Dhs_32.34 //",
  "S04bsa052_u:5270": "uccāduccaro merustasmāduccaṃ sadā sukham /",
  "S04bsa052_u:5271": "śubhena niyato janturakaniṣṭhān surān (jayet) // Dhs_32.35 //",
  "S04bsa052_u:5272": "niravadye kutastṛptirdevaloke viśeṣataḥ /",
  "S04bsa052_u:5273": "atīva saukhyaṃ labhate kasmād deveṣu sarvadā // Dhs_32.36 //",
  "S04bsa052_u:5274": "kaḥ saukhyamupalabhyate?",
  "S04bsa052_u:5275": "tṛṣṇāgniparidagdhena na saukhyamupalabhyate /",
  "S04bsa052_u:5276": "evaṃ sukṛtadagdhena na saukhyamupalabhyate // Dhs_32.37 //",
  "S04bsa052_u:5277": "trividhaṃ sukṛtaṃ kṛtvā triprakāraṃ trihetukam /",
  "S04bsa052_u:5278": "etadagryaṃ tribhūmiṣṭhaṃ (triguṇaṃ ca)",
  "S04bsa052_u:5279": "phalaṃ mahat // Dhs_32.38 //",
  "S04bsa052_u:5280": "ahiṃsādānaparamā ye saddharmaparāyaṇāḥ /",
  "S04bsa052_u:5281": "satyakṣāntidamairyuktāḥ tridivaṃ(te)",
  "S04bsa052_u:5282": "samāgatāḥ // Dhs_32.39 //",
  "S04bsa052_u:5283": "divyābharaṇasampannā divyamālyavibhūṣitāḥ /",
  "S04bsa052_u:5284": "yad devā divyamatayaḥ (kurvanti)",
  "S04bsa052_u:5285": "śubhameva tat // Dhs_32.40 //",
  "S04bsa052_u:5286": "devānāṃ yanmahatsaukhyaṃ(na)",
  "S04bsa052_u:5287": "nyūnādhikyamāsthitam /",
  "S04bsa052_u:5288": "nyūnamadhyaṃ tu yasyaitat phalaṃ puṇyasya dṛśyate // Dhs_32.41 //",
  "S04bsa052_u:5289": "puṇyakartā devalokaṃ gacchati",
  "S04bsa052_u:5290": "yena yāvaddhi yat puṇyaṃ kṛtaṃ bhavati dehinā /",
  "S04bsa052_u:5291": "tasya tāvaddhi tat saukhyaṃ devalokeṣu pacyate // Dhs_32.42 //",
  "S04bsa052_u:5292": "śīlasaṃrakṣaṇamāvaśyakam",
  "S04bsa052_u:5293": "svāgataṃ tava bho bhadra/",
  "S04bsa052_u:5294": "sukṛtaṃ kṛtavānasi /",
  "S04bsa052_u:5295": "saptadhā rakṣitaṃ śīlaṃ tasyaitat phalamāgatam // Dhs_32.43 //",
  "S04bsa052_u:5296": "ramasva saha daivataiḥ",
  "S04bsa052_u:5297": "vanopavanaśaileṣu padmākaravaneṣu ca /",
  "S04bsa052_u:5298": "harmyāgreṣu ramasva (tvaṃ kāñcaneṣu)",
  "S04bsa052_u:5299": "sadaivataḥ // Dhs_32.44 //",
  "S04bsa052_u:5300": "vanopavanaśaileṣu vaidūryaśikhareṣu ca /",
  "S04bsa052_u:5301": "vanādriṣu ca naikeṣu ramasva saha daivataiḥ // Dhs_32.45 //",
  "S04bsa052_u:5302": "kalpavṛkṣeṣu ramyeṣu nadīprastravaṇeṣu ca /",
  "S04bsa052_u:5303": "saritsu ca viśālāsu (ramasva)",
  "S04bsa052_u:5304": "saha daivataiḥ // Dhs_32.46 //",
  "S04bsa052_u:5305": "strotasvinyādiyukteṣu parvateṣu nadīṣu ca /",
  "S04bsa052_u:5306": "nagareṣu mahārtheṣu ramasva saha daivataiḥ // Dhs_32.47 //",
  "S04bsa052_u:5307": "madagandhipraroheṣu nīlotpalavaneṣu ca /",
  "S04bsa052_u:5308": "yakṣasadmasu ramyeṣu ramasva saha daivataiḥ // Dhs_32.48 //",
  "S04bsa052_u:5309": "bhūmibhāgeṣu cānteṣu ratnākaravaneṣu ca /",
  "S04bsa052_u:5310": "vimāneṣu ca ramyeṣu ramasva saha daivataiḥ // Dhs_32.49 //",
  "S04bsa052_u:5311": "pañcāṅgikena tūryeṇa manaḥprahlādakāriṇā /",
  "S04bsa052_u:5312": "nṛtyamānaḥ sukhī nityaṃ ramasva saha daivataiḥ // Dhs_32.50 //",
  "S04bsa052_u:5313": "śīlabījaṃ śodhayitvā śīleṣu vividheṣu ca /",
  "S04bsa052_u:5314": "krīḍa tvaṃ vividhairdivyairyathārthamanusevase // Dhs_32.51 //",
  "S04bsa052_u:5315": "yatprabhāmālino devā ramante vividhaiḥ sukhaiḥ /",
  "S04bsa052_u:5316": "tacchubhasya phalaṃ dṛṣṭaṃ nirmalasya viśeṣataḥ // Dhs_32.52 //",
  "S04bsa052_u:5317": "yadetairvividhaiḥ saukhyairdevāḥ krīḍantyanekaśaḥ /",
  "S04bsa052_u:5318": "na vayaṃ hetavastatra (tatra hetuḥ)",
  "S04bsa052_u:5319": "purākṛtam // Dhs_32.53 //",
  "S04bsa052_u:5320": "kūṭāgārāṇi sarvāṇi karmacitrāṇi sarvadā /",
  "S04bsa052_u:5321": "bhunakti devo deveṣu satkṛtenopabṛṃhitaḥ // Dhs_32.54 //",
  "S04bsa052_u:5322": "pāśatrayavimuktasya pañcabhiḥ pālitasya vai /",
  "S04bsa052_u:5323": "ekadharmavyatītasya devaloko mahīyate // Dhs_32.55 //",
  "S04bsa052_u:5324": "pramudyaccetasāṃ puṃsāṃ spaṣṭaceṣṭā samāhitā /",
  "S04bsa052_u:5325": "āgatā devasadanaṃ svakarmaphalasākṣiṇī // Dhs_32.56 //",
  "S04bsa052_u:5326": "sukṛtaphalam",
  "S04bsa052_u:5327": "uparyupari saukhyāni (tathā ca)",
  "S04bsa052_u:5328": "sukṛtasya vai /",
  "S04bsa052_u:5329": "bhuñjanti vibudhāḥ svarga yaddhi pūrvakṛtānugam // Dhs_32.57 //",
  "S04bsa052_u:5330": "sākṣibhūtā ime sarvakarmaṇāṃ vividhā drumāḥ /",
  "S04bsa052_u:5331": "nirantaraṃ susadṛśaṃ kathayanti manīṣiṇaḥ // Dhs_32.58 //",
  "S04bsa052_u:5332": "bhāgyaṃ phalati sarvatra",
  "S04bsa052_u:5333": "yena yena vipākena yatra yatropapadyate /",
  "S04bsa052_u:5334": "puruṣo labhate svasya prārabdhasya śubhāśubham // Dhs_32.59 //",
  "S04bsa052_u:5335": "śubhakarmaṇā prāṇī nityaṃ deveṣu jāyate",
  "S04bsa052_u:5336": "śubhena karmaṇā janturnityaṃ deveṣu jāyate /",
  "S04bsa052_u:5337": "tathāśubhena narake patanti puruṣādhamāḥ // Dhs_32.60 //",
  "S04bsa052_u:5338": "kāmino maraṇaṃ nāvagacchanti",
  "S04bsa052_u:5339": "śubhāśubhābhyāṃ saṃraktāḥ kāminaḥ kāmamohitāḥ /",
  "S04bsa052_u:5340": "nāvagacchanti maraṇaṃ yadavaśyaṃ bhaviṣyati // Dhs_32.61 //",
  "S04bsa052_u:5341": "śubhāśubhavipāko 'yaṃ yo vṛkṣeṣūpalabhyate /",
  "S04bsa052_u:5342": "na saukhyād viramantyete manaḥ saukhyena mohitāḥ // Dhs_32.62 //",
  "S04bsa052_u:5343": "sukṛtaṃ kṛtvā mānavāḥ deveṣu yānti",
  "S04bsa052_u:5344": "trividhaṃ sukṛtaṃ kṛtvā bhāvayitvā ca saptadhā /",
  "S04bsa052_u:5345": "trisaṃkhyākān ripūn hatvā yānti deveṣu mānavāḥ // Dhs_32.63 //",
  "S04bsa052_u:5346": "kaḥ devānāmantikaṃ vrajet?",
  "S04bsa052_u:5347": "nāsūyati kriyākleśān na ca nandīmasūyati /",
  "S04bsa052_u:5348": "sa nandyasūyakaḥ śuddho devānāmantikaṃ gataḥ // Dhs_32.64 //",
  "S04bsa052_u:5349": "vinindya mātsaryamidaṃ duḥkhasyāyatanaṃ mahat /",
  "S04bsa052_u:5350": "samaṃ ca trividhaṃ dattvā devānāmantikaṃ gataḥ // Dhs_32.65 //",
  "S04bsa052_u:5351": "prāṇināṃ praṇayaṃ nityaṃ rakṣayitvānukampayā /",
  "S04bsa052_u:5352": "maitracittaḥ sadā dānto devānāmantikaṃ gataḥ // Dhs_32.66 //",
  "S04bsa052_u:5353": "adattaṃ ca dhanaṃ dattvā dattvānandaṃ ca sarvataḥ /",
  "S04bsa052_u:5354": "cetanābhāvitamatirdevānāmantikaṃ vrajet // Dhs_32.67 //",
  "S04bsa052_u:5355": "mātṛvat paradārāṃśca dṛṣṭvā tattvārthacintakaḥ /",
  "S04bsa052_u:5356": "alipto pāpakairdharmairdevānāmantikaṃ vrajet // Dhs_32.68 //",
  "S04bsa052_u:5357": "(kṛtaḥ) svacittaprītyartha jihvāraṇisamudbhavaḥ /",
  "S04bsa052_u:5358": "kathyate sa mṛṣāvādastaṃ hitvā sugatiṃ vrajet // Dhs_32.69 //",
  "S04bsa052_u:5359": "paiśūnyaṃ ca sadā hitvā maitryanarthakaraṃ padam /",
  "S04bsa052_u:5360": "ślakṣṇaprabhaḥ ślakṣṇamatiḥ devānāmantikaṃ vrajet // Dhs_32.70 //",
  "S04bsa052_u:5361": "pāruṣyaṃ śatruvaddhīro varjayatyeva sarvadā /",
  "S04bsa052_u:5362": "ślakṣṇaprabhāmatirnityaṃ sarveṣu gatigāmikaḥ // Dhs_32.71 //",
  "S04bsa052_u:5363": "adharmo yasya jihvāgre na bhūto na bhaviṣyati /",
  "S04bsa052_u:5364": "sadā duṣkālatattvajño devānāmantikaṃ vrajet // Dhs_32.72 //",
  "S04bsa052_u:5365": "yenedaṃ rakṣitaṃ śīlaṃ saptadhā buddhadeśitam /",
  "S04bsa052_u:5366": "sa dhīraḥ śīlatattvajño devānāmantikaṃ vrajet // Dhs_32.73 //",
  "S04bsa052_u:5367": "kaḥ saphalaḥ dharmajñaḥ?",
  "S04bsa052_u:5368": "vividhakarmavaśagaṃ janmedaṃ labhate suraiḥ /",
  "S04bsa052_u:5369": "tatprāpya yo na dharmajñaḥ sa paścāt paritapyate // Dhs_32.74 //",
  "S04bsa052_u:5370": "sukarmaṇā śubhajaṃ phalam",
  "S04bsa052_u:5371": "vanopavanaramyo 'yaṃ latāvedikamaṇḍapaḥ /",
  "S04bsa052_u:5372": "yadvicitramayo lokastat sarva śubhajaṃ phalam // Dhs_32.75 //",
  "S04bsa052_u:5373": "yena yena yathā karma kṛtaṃ bhavati śobhanam /",
  "S04bsa052_u:5374": "tasya tasya tathā dṛṣṭaṃ phalaṃ tadanugāmikam // Dhs_32.76 //",
  "S04bsa052_u:5375": "pratyakṣaṃ dṛśyate devairhīnamadhyottamaṃ sukham /",
  "S04bsa052_u:5376": "yena yena yathā cīrṇaṃ tasya tasya tathā phalam // Dhs_32.77 //",
  "S04bsa052_u:5377": "kukarmaṇā duḥkhajaṃ phalam",
  "S04bsa052_u:5378": "vicitraveṣāḥ saṃmūḍhā devā mohavaśānugāḥ /",
  "S04bsa052_u:5379": "tannāśānmanasā mūḍhā na paśyanti mahadbhayam // Dhs_32.78 //",
  "S04bsa052_u:5380": "vicitrakāmaratayo vicitraphalakāṅkṣiṇaḥ /",
  "S04bsa052_u:5381": "na vā kurvanti karmāṇi te 'surā mūḍhacetasaḥ // Dhs_32.79 //",
  "S04bsa052_u:5382": "ke premaparāyaṇāḥ?",
  "S04bsa052_u:5383": "phalaṃ yeṣāṃ priyaṃ cittaṃ na ca śīle ratā matiḥ /",
  "S04bsa052_u:5384": "te pradīpaṃ parityajya premālokaparāyaṇāḥ // Dhs_32.80 //",
  "S04bsa052_u:5385": "hetuphalatattvajñāḥ sukhino bhavanti",
  "S04bsa052_u:5386": "ye hetuphalasādṛśyenecchanti surasattamān /",
  "S04bsa052_u:5387": "te hetuphalatattvajñā bhavanti sukhabhāginaḥ // Dhs_32.81 //",
  "S04bsa052_u:5388": "jñānādeva muktiḥ",
  "S04bsa052_u:5389": "vinābījaṃ phalaṃ nāsti vinā dīpaṃ kutaḥ prabhā? /",
  "S04bsa052_u:5390": "vinā śīlaiḥ kutaḥ svargo muktirjñānaṃ vinā kutaḥ? // Dhs_32.82 //",
  "S04bsa052_u:5391": "kaḥ dhīmataḥ?",
  "S04bsa052_u:5392": "tatsukhaṃ tadvimuktasya gatakāṅkṣasya tāyinaḥ /",
  "S04bsa052_u:5393": "vimuktakāmatṛṣṇasya nirmamasya ca dhīmataḥ // Dhs_32.83 //",
  "S04bsa052_u:5394": "sukarmaiḥ sukhaṃ bhavatyeva",
  "S04bsa052_u:5395": "yadidaṃ karmajaṃ saukhyaṃ sarva (tajjñeya) kalmaṣam /",
  "S04bsa052_u:5396": "yaṃ neṣṭakaṃ bhavatyeva tat sarvamamalaṃ smṛtam // Dhs_32.84 //",
  "S04bsa052_u:5397": "devalokasya varṇanam",
  "S04bsa052_u:5398": "yo manorathakṛtsnasya bahirantaśca (sarvataḥ) /",
  "S04bsa052_u:5399": "sarvālokaḥ sadāloko devatāgaṇasevitaḥ // Dhs_32.85 //",
  "S04bsa052_u:5400": "virājate girivaro ratnamāṇikyasannibhaḥ /",
  "S04bsa052_u:5401": "prabhūtasalilo yaśca padminībhiḥ samāvṛtaḥ // Dhs_32.86 //",
  "S04bsa052_u:5402": "vanopavanaramyo 'yaṃ mṛgapakṣiniṣevitaḥ /",
  "S04bsa052_u:5403": "kandarodarasaṃrambho bhitvā gaganamutthitaḥ // Dhs_32.87 //",
  "S04bsa052_u:5404": "kutra devataiḥ sevyate?",
  "S04bsa052_u:5405": "sevyate devatairnityaṃ divyamālyavibhūṣitaiḥ /",
  "S04bsa052_u:5406": "nṛtyagītaprakṛṣṭābhirdevatābhiśca sarvataḥ // Dhs_32.88 //",
  "S04bsa052_u:5407": "pañcāṅgikena tūryeṇa prerita iva lakṣyate /",
  "S04bsa052_u:5408": "śirobhūto mahāramyaḥ prabhāmālī samantataḥ // Dhs_32.89 //",
  "S04bsa052_u:5409": "sukṛtena śubhenāyaṃ karmaṇādhiguṇena vai /",
  "S04bsa052_u:5410": "yaṃ samāśritya krīḍanti devavṛndāni sarvataḥ // Dhs_32.90 //",
  "S04bsa052_u:5411": "ke svarga gacchanti?",
  "S04bsa052_u:5412": "dānaśīlayutā vṛddhā nityaṃ tadgatamānasāḥ /",
  "S04bsa052_u:5413": "ye bhavanti sadā dāntāste janāḥsvargagāminaḥ // Dhs_32.91 //",
  "S04bsa052_u:5414": "saṃkṣiptamanasaḥ śāntāste janāḥ svargagāminaḥ /",
  "S04bsa052_u:5415": "vairiṇāṃ viṣayo nityaṃ praśāntamanasastu ye // Dhs_32.92 //",
  "S04bsa052_u:5416": "(vītarāgā vītamohāste janāḥ)",
  "S04bsa052_u:5417": "svargagāminaḥ /",
  "S04bsa052_u:5418": "bhavābhavena tīvreṇa bādhate (yatra) sādhanam /",
  "S04bsa052_u:5419": "sudāntamānasāṃ dhīrāste janāḥ svargagāminaḥ // Dhs_32.93 //",
  "S04bsa052_u:5420": "satyamārgavilambena hayatīva sukhabhāginaḥ /",
  "S04bsa052_u:5421": "sārāsāravidhijñāśca te janāḥ svargagāminaḥ // Dhs_32.94 //",
  "S04bsa052_u:5422": "saṃsāre ye na rakṣanti svamano (nanu) dehinaḥ /",
  "S04bsa052_u:5423": "nirvāṇābhiratā nityaṃ te janāḥ svargagāminaḥ // Dhs_32.95 //",
  "S04bsa052_u:5424": "vṛkṣamūle śmaśāne vā tathā ca girikandare /",
  "S04bsa052_u:5425": "dhyāyinaḥ sattvamanasaste janāḥ svargagāminaḥ // Dhs_32.96 //",
  "S04bsa052_u:5426": "mātrajñā deśakālajñāḥ pāpamitra(vi)varjitāḥ /",
  "S04bsa052_u:5427": "maitreṇa cetasā ye tu te janāḥ svargagāminaḥ // Dhs_32.97 //",
  "S04bsa052_u:5428": "na snānadarśanaratā narāḥ manmathavāriṇā /",
  "S04bsa052_u:5429": "ekāntagāminaḥ śāntāste janāḥ svargagāminaḥ // Dhs_32.98 //",
  "S04bsa052_u:5430": "kṣaṇe kṣaṇe sadā kāyaṃ paśyantyaśucisambhavam /",
  "S04bsa052_u:5431": "kāryākāryavidhijñā ye te janāḥ svargagāminaḥ // Dhs_32.99 //",
  "S04bsa052_u:5432": "dharmāṇāṃ dharmatāṃ ye ca paśyanti vividhā samāḥ /",
  "S04bsa052_u:5433": "na ca rakṣanti saṃsāre te janāḥ svargagāminaḥ // Dhs_32.100 //",
  "S04bsa052_u:5434": "vedanā madhyatattvāntamanekavidhasambhavam /",
  "S04bsa052_u:5435": "paśyanti ca na rakṣanti te janāḥ svargagāminaḥ // Dhs_32.101 //",
  "S04bsa052_u:5436": "māyopamaṃ ca kṣaṇikaṃ gandharvanagaropamam /",
  "S04bsa052_u:5437": "ye jānanti (sadā)",
  "S04bsa052_u:5438": "cittāḥ te janāḥ svargagāminaḥ // Dhs_32.102 //",
  "S04bsa052_u:5439": "ekalakṣaṇatattvajñā vilakṣaṇavidaḥ svayam /",
  "S04bsa052_u:5440": "nirvāṇarāgamanasaste janāḥ svargagāminaḥ // Dhs_32.103 //",
  "S04bsa052_u:5441": "mātṛvat paradārān ye pitṛvat sarvadehinaḥ /",
  "S04bsa052_u:5442": "paśyanti ye bhayaṃ loke te janāḥ svargagāminaḥ // Dhs_32.104 //",
  "S04bsa052_u:5443": "śūnyavargagato nityaṃ sattvānāṃ priyavādinaḥ /",
  "S04bsa052_u:5444": "akrūrā ṛddhimanasaste janāḥ svargagāminaḥ // Dhs_32.105 //",
  "S04bsa052_u:5445": "kāṣṭhavalloṣṭhavat sarva paravittasamīkṣakāḥ /",
  "S04bsa052_u:5446": "saṃtuṣṭāḥ svena cittena te janāḥ svargagāminaḥ // Dhs_32.106 //",
  "S04bsa052_u:5447": "na rātrau na divā yeṣāṃ kausīdyadyutiriṣyate /",
  "S04bsa052_u:5448": "nityodyuktavihārā ye te janāḥ svargagāminaḥ // Dhs_32.107 //",
  "S04bsa052_u:5449": "kaukṛtyaṃ styānamiddhaṃ ca kausīdyaṃ ca viśeṣataḥ /",
  "S04bsa052_u:5450": "varjayanti sadā dhanyāste janāḥ svargagāminaḥ // Dhs_32.108 //",
  "S04bsa052_u:5451": "dauḥśīlyaṃ pañcarandhrebhyaḥ pariśuddhamanekadhā /",
  "S04bsa052_u:5452": "saṃkṣipanti sadā duḥkhaṃ te janāḥ svargagāminaḥ // Dhs_32.109 //",
  "S04bsa052_u:5453": "upādānacatuṣṭvajñāḥ satyāni ca tathaiva ca /",
  "S04bsa052_u:5454": "ye paśyanti budhāḥ prajñāṃ te janāḥ svargagāminaḥ // Dhs_32.110 //",
  "S04bsa052_u:5455": "duḥkhaṃ duḥkhavipākaśca duḥkheṣu ca manaśca yat /",
  "S04bsa052_u:5456": "paśyanti ye sadā tattvaṃ te janāḥ svargagāminaḥ // Dhs_32.111 //",
  "S04bsa052_u:5457": "tīvravyasanamāpannā ye (ca)",
  "S04bsa052_u:5458": "dharmāvimuñcakāḥ /",
  "S04bsa052_u:5459": "śāntāśca dharmamatayaste janāḥ svargagāminaḥ // Dhs_32.112 //",
  "S04bsa052_u:5460": "śuklāvadātaṃ ye vastraṃ pāṃsukūlaṃ tathaiva ca /",
  "S04bsa052_u:5461": "piṇḍapātaratā nityaṃ te janāḥ svargagāminaḥ // Dhs_32.113 //",
  "S04bsa052_u:5462": "adaṇḍāḥ śāntamanaso nityaṃ dhyānavihāriṇaḥ /",
  "S04bsa052_u:5463": "naiṣkarmyaniratāḥ sarve te janāḥ svargagāminaḥ // Dhs_32.114 //",
  "S04bsa052_u:5464": "mṛṣṭaṃ ca yadi vāṅmṛṣṭaṃ yathecchāvidhimāgatam /",
  "S04bsa052_u:5465": "santuṣyanti na kupyanti te janāḥ svargagāminaḥ // Dhs_32.115 //",
  "S04bsa052_u:5466": "śuklāvadātaṃ ye vastraṃ pāṃsukūlaṃ tathaiva ca /",
  "S04bsa052_u:5467": "saṃvṛtau caiva saṃtuṣṭāste janāḥ svargagāminaḥ // Dhs_32.116 //",
  "S04bsa052_u:5468": "śayyātale yathā bhūmau harmyāgre vā tathāpare /",
  "S04bsa052_u:5469": "na duṣyanti (na hṛṣyanti)",
  "S04bsa052_u:5470": "te janāḥ svargagāminaḥ // Dhs_32.117 //",
  "S04bsa052_u:5471": "cakṣurviṣayamāpannaṃ yatkarma sāmparāyikam /",
  "S04bsa052_u:5472": "tattvato ye prapaśyanti te janāḥ svargagāminaḥ // Dhs_32.118 //",
  "S04bsa052_u:5473": "apriyaṃ vā priyaṃ vāpi ye śrutvā tīvrasambhramāt /",
  "S04bsa052_u:5474": "akṣubdhamatayo muktāste janāḥ svargagāminaḥ // Dhs_32.119 //",
  "S04bsa052_u:5475": "ṣaḍindriyāṇi sarvāṇi viṣayāṃstu tathaiva ca /",
  "S04bsa052_u:5476": "saṃkṣipanti na rakṣanti te janāḥ svargagāminaḥ // Dhs_32.120 //",
  "S04bsa052_u:5477": "yathā karma kṛtaṃ sarvamaviśeṣeṇa tattvataḥ /",
  "S04bsa052_u:5478": "paśyantyamanaso dhanyāste janāḥ svargagāminaḥ // Dhs_32.121 //",
  "S04bsa052_u:5479": "karmaṇāṃ ca vipākaṃ ca kṛtaṃ (ye dhīracetasā) /",
  "S04bsa052_u:5480": "bibhyatīha sadā duḥkhete janāḥ svargagāminaḥ // Dhs_32.122 //",
  "S04bsa052_u:5481": "ityetāni mahārthāni nityaṃ duḥkhakarāṇi ca /",
  "S04bsa052_u:5482": "kurvanti vidhivat sarva te janāḥ svargagāminaḥ // Dhs_32.123 //",
  "S04bsa052_u:5483": "// iti devavargo dvātriṃśaḥ //",
  "S04bsa052_u:5484": "(33) sukhavargaḥ",
  "S04bsa052_u:5485": "sukhasvarūpanirūpaṇam",
  "S04bsa052_u:5486": "anuttareṣu saukhyeṣu dhyānopātteṣu ye ratāḥ /",
  "S04bsa052_u:5487": "teṣāṃ sukhaṃ yathāvat syāt nirvāṇapuradarśakam // Dhs_33.1 //",
  "S04bsa052_u:5488": "navena sukhaduḥkhena purāṇamabhihanyate /",
  "S04bsa052_u:5489": "devasyaitannavenaiva purāṇamabhihanyate // Dhs_33.2 //",
  "S04bsa052_u:5490": "dhū(ma) miśraṃ yathā kāṣṭhaṃ vi(ṣṭhā)",
  "S04bsa052_u:5491": "miśraṃ yathodanam /",
  "S04bsa052_u:5492": "tathā sukhamidaṃ sarvamasvatvaṃ nāvagamyate // Dhs_33.3 //",
  "S04bsa052_u:5493": "nirvāṇapuragāmināṃ sukham",
  "S04bsa052_u:5494": "tat sukhaṃ yad vitṛṣṇānāmekāntasukhacāriṇām /",
  "S04bsa052_u:5495": "nirmohiṇāmarāgāṇāṃ nirvāṇapuragāminām // Dhs_33.4 //",
  "S04bsa052_u:5496": "teṣāṃ vimalamādyantaṃ saukhyānāmapi tat sukham /",
  "S04bsa052_u:5497": "yeṣāṃ tṛṣṇānugā cāśā sarvathā naiva cetasi // Dhs_33.5 //",
  "S04bsa052_u:5498": "saṅgṛhītasya cittasya nirātmasya ca sarvataḥ /",
  "S04bsa052_u:5499": "kāryākāryeṣu mūḍhasya sukhaṃ nityamupasthitam // Dhs_33.6 //",
  "S04bsa052_u:5500": "kaḥ śreṣṭhaḥ sukhī?",
  "S04bsa052_u:5501": "sā bahirnihatā yena nandisaṃsārahetukī /",
  "S04bsa052_u:5502": "sa dhīraḥ pāragaḥ śreṣṭhaḥ sukhī nirvāṇamāśritaḥ // Dhs_33.7 //",
  "S04bsa052_u:5503": "naitat sukhena tṛṣṇānāṃ yad rāgadveṣasaṃyutam /",
  "S04bsa052_u:5504": "yatra rāgādinirmuktaṃ tat sukhaṃ nirmalaṃ matam // Dhs_33.8 //",
  "S04bsa052_u:5505": "kutra tṛṣṇā na bādhate?",
  "S04bsa052_u:5506": "devaloke samāsādya yaḥ suro nāvamanyate /",
  "S04bsa052_u:5507": "sa sukhāt sukhatāṃ yāti yatra tṛṣṇā na bādhate // Dhs_33.9 //",
  "S04bsa052_u:5508": "tadantyasukhi śreyo yatra mṛtyurna vidyate /",
  "S04bsa052_u:5509": "mṛtyupāśairna baddhasya na sukhaṃ vidyate kvacit /",
  "S04bsa052_u:5510": "yat sukhaṃ kāmajanakaṃ na tat saukhyaṃ satāṃ matam // Dhs_33.10 //",
  "S04bsa052_u:5511": "yatra kāmavinirmuktastatsukhāt sukhamuttamam /",
  "S04bsa052_u:5512": "yat sukhaṃ janayet śreyaḥ (payomiśraṃ)",
  "S04bsa052_u:5513": "yathodanam // Dhs_33.11 //",
  "S04bsa052_u:5514": "yatra tṛṣṇāvinirmuktiḥ payomiśraṃ yathodanam /",
  "S04bsa052_u:5515": "yathā padmavane gṛddhā yānti(te)",
  "S04bsa052_u:5516": "kravyabhakṣiṇaḥ // Dhs_33.12 //",
  "S04bsa052_u:5517": "evaṃ śānteṣvaraṇyeṣu na bhāntyaśubhacāriṇaḥ /",
  "S04bsa052_u:5518": "kvacicchāntaṃ vanaṃ ramyaṃ kvacid devāḥ pramādinaḥ // Dhs_33.13 //",
  "S04bsa052_u:5519": "kaḥ paramaṃ sukhaṃ prāpnoti?",
  "S04bsa052_u:5520": "viparītaṃ na sadṛśaṃ bhānoḥ śītā yathā prabhā /",
  "S04bsa052_u:5521": "gatatṛṣṇasya yat saukhyaṃ muktaduḥkhasya tāyinaḥ // Dhs_33.14 //",
  "S04bsa052_u:5522": "tasyāntareṇa saukhyasya sukhametanna gaṇyate /",
  "S04bsa052_u:5523": "dhyāyinastvapramattasya muktapāpasya sarvadā // Dhs_33.15 //",
  "S04bsa052_u:5524": "tat sukhaṃ tat paraṃ saukhyaṃ nedaṃ tṛṣṇāvidāṃ matam /",
  "S04bsa052_u:5525": "munisevyaṃ vanamidaṃ sevitaṃ ca subhāṣitaiḥ // Dhs_33.16 //",
  "S04bsa052_u:5526": "nārhā (yūyaṃ)",
  "S04bsa052_u:5527": "rāgagaṇaṃ sevituṃ bho surottamāḥ /",
  "S04bsa052_u:5528": "yadetad bhavatāṃ saukhyametanna khalu śāśvatam // Dhs_33.17 //",
  "S04bsa052_u:5529": "tat sukhaṃ paramaṃ śāntaṃ vītatṛṣṇai niṣevyate /",
  "S04bsa052_u:5530": "niḥsevitaṃ vanamidaṃ ye gatāḥ paramaṃ padam // Dhs_33.18 //",
  "S04bsa052_u:5531": "yat prāpya sarvaduḥkhasyacchedo bhavati sarvathā /",
  "S04bsa052_u:5532": "brahmacaryādanirmuṣṭāḥ śīlālāpena vañcitāḥ // Dhs_33.19 //",
  "S04bsa052_u:5533": "bhikṣūṇāṃ vane vāsa eva sukhāvahaḥ",
  "S04bsa052_u:5534": "nārhanti sevituṃ ramyaṃ vanaṃ śāntaṃ subhāṣitam /",
  "S04bsa052_u:5535": "śāntaṃ ca bhāvitaṃ (caiva)",
  "S04bsa052_u:5536": "ramate śubhagocare // Dhs_33.20 //",
  "S04bsa052_u:5537": "na rāgacāriṇāṃ cittaṃ ramate vanagocare /",
  "S04bsa052_u:5538": "na rāgavyākulaṃ cittaṃ vaneṣu labhate dhṛtim // Dhs_33.21 //",
  "S04bsa052_u:5539": "kaḥ puruṣottamaḥ?",
  "S04bsa052_u:5540": "śravyāmūḍhā matiryasya nityaṃ tribhuvanaṃ kare /",
  "S04bsa052_u:5541": "sa ratiṃ labhate śāntiṃ vane puruṣasattamaḥ // Dhs_33.22 //",
  "S04bsa052_u:5542": "sukhāya vanaṃ sevyam",
  "S04bsa052_u:5543": "sa kalparāgakuṭilo nityaṃ rāgādibhirvṛtaḥ /",
  "S04bsa052_u:5544": "sa śāntiṃ naiva labhate vane śānte sukhāvahe // Dhs_33.23 //",
  "S04bsa052_u:5545": "yeṣāṃ tu manasā nityaṃ vane dhyānaniyoginām /",
  "S04bsa052_u:5546": "vanaṃ teṣāṃ sadāramyaṃ na tu rāgagaveṣiṇām // Dhs_33.24 //",
  "S04bsa052_u:5547": "vaneṣu bhāvitaṃ cittaṃ nagareṣu na kupyate /",
  "S04bsa052_u:5548": "tasmād vanaṃ sadā sevyaṃ nagaraṃ naiva śasyate // Dhs_33.25 //",
  "S04bsa052_u:5549": "vikṣipyate hi nagare nṛṇāṃ rāgādibhirvṛtaḥ /",
  "S04bsa052_u:5550": "vikṣipta mohakuṭilaṃ vanaṃ bhūyaḥ prasīdati // Dhs_33.26 //",
  "S04bsa052_u:5551": "tasmād vanaṃ paraṃ śāntaṃ yogināmālayaṃ mahat /",
  "S04bsa052_u:5552": "saṃsevyaṃ vītamanasā yasya tad vītakalmaṣam // Dhs_33.27 //",
  "S04bsa052_u:5553": "ratiṃ mā kṛthā",
  "S04bsa052_u:5554": "praśāntendriyacittasya yā ratiryogino hṛdi /",
  "S04bsa052_u:5555": "nāsau śaktiḥ sahasrasya (mānavānāṃ)",
  "S04bsa052_u:5556": "bhaviṣyati // Dhs_33.28 //",
  "S04bsa052_u:5557": "yā dhyāyino ratirdṛṣṭā vyavadānāya sarvadā /",
  "S04bsa052_u:5558": "na yāmeṣvapi sā dṛṣṭā nityaṃ rāgānurāgiṇī // Dhs_33.29 //",
  "S04bsa052_u:5559": "ratiryā kāmavaśagā sā nityaṃ duḥkhasambhavā /",
  "S04bsa052_u:5560": "yā tu kleśavaśāt prītiḥ (sā prītiḥ)",
  "S04bsa052_u:5561": "śāśvatā nahi // Dhs_33.30 //",
  "S04bsa052_u:5562": "kaḥ śreyaspadaṃ prāpnoti?",
  "S04bsa052_u:5563": "śreyo vaneṣu caritaṃ tattaduccaritaṃ nṛbhiḥ /",
  "S04bsa052_u:5564": "yasmāt tat pratibaddhaṃ hi śreyasāṃ padamucyate // Dhs_33.31 //",
  "S04bsa052_u:5565": "susambhṛtena dharmeṇa rakṣiteneva cetasā /",
  "S04bsa052_u:5566": "sudṛṣṭaṃ labhate sthānaṃ yatra doṣo na vidyate // Dhs_33.32 //",
  "S04bsa052_u:5567": "yaḥ kṣiptamanasā nityaṃ na ca dharmaparāyaṇaḥ /",
  "S04bsa052_u:5568": "teṣāṃ vṛthā sukhamidaṃ gacchati na nivartate // Dhs_33.33 //",
  "S04bsa052_u:5569": "tattvajñā duḥkhaṃ na paśyanti",
  "S04bsa052_u:5570": "ye tu tattvavido dhīrāḥ paśyanti jagataḥ sthitim /",
  "S04bsa052_u:5571": "anityaduḥkhaśūnyānāṃ teṣāṃ duḥkhaṃ na vidyate // Dhs_33.34 //",
  "S04bsa052_u:5572": "sukhadharmasya caraṇaṃ jñānasya ca niṣevaṇam /",
  "S04bsa052_u:5573": "ahiṃsā satyavacanaṃ tadapyekāntataḥ sthitam // Dhs_33.35 //",
  "S04bsa052_u:5574": "kaḥ svarga yāti?",
  "S04bsa052_u:5575": "ekadharmavyatītā ye ye 'dharmaparivañcakāḥ /",
  "S04bsa052_u:5576": "tristhānalakṣaṇāviṣṭāste janāḥ svargagāminaḥ // Dhs_33.36 //",
  "S04bsa052_u:5577": "sukhasya svarūpam",
  "S04bsa052_u:5578": "udayavyayadharmāṇāmanityaṃ karmajaṃ hi tat /",
  "S04bsa052_u:5579": "tat sukhaṃ sāstravaṃ nityaṃ na bhūtaṃ na bhaviṣyati // Dhs_33.37 //",
  "S04bsa052_u:5580": "tat sukhaṃ tadvitṛṣṇasya nīrāgasya hi dehinaḥ /",
  "S04bsa052_u:5581": "muktirbhavati doṣasya pārasthasya hi tāpinaḥ // Dhs_33.38 //",
  "S04bsa052_u:5582": "tat kiñcit sāsravaṃ saukhyaṃ tat sarva kṣaṇikaṃ matam /",
  "S04bsa052_u:5583": "rāgabandhād vinirmuktaṃ tat sarva niścalaṃ sukham // Dhs_33.39 //",
  "S04bsa052_u:5584": "ye na kṣipanti duḥkhena sukhe yeṣāṃ na saṅgatiḥ /",
  "S04bsa052_u:5585": "te duḥkhasukhanirmuktā nirvāṇasukhagāminaḥ // Dhs_33.40 //",
  "S04bsa052_u:5586": "anupāyena ye mūḍhāḥ prārthayanti sukhaṃ sadā /",
  "S04bsa052_u:5587": "bālukābhiryathā tailaṃ yallabhyaṃ nityameva tat // Dhs_33.41 //",
  "S04bsa052_u:5588": "na cetasā naraḥ prājño manorathaśatairapi /",
  "S04bsa052_u:5589": "śakro 'pi tat sukhaṃ kartu yathā karma kṛtaṃ mahat // Dhs_33.42 //",
  "S04bsa052_u:5590": "sukhāya dharmamācaret",
  "S04bsa052_u:5591": "sasukhaṃ yasya tu manaḥ saddharmānucaro bhavet /",
  "S04bsa052_u:5592": "duḥkhairmuktyabhilāṣo 'yaṃ sa dharme kurute matim // Dhs_33.43 //",
  "S04bsa052_u:5593": "nāhetukaṃ sukhaṃ dṛṣṭaṃ duḥkhaṃ vā trividhātmakam /",
  "S04bsa052_u:5594": "sukhe duḥkhe pṛthagbhāve tasmānnu sukṛta caret // Dhs_33.44 //",
  "S04bsa052_u:5595": "nedaṃ saukhyaṃ sadā śastamadhruvaṃ vipralopi ca /",
  "S04bsa052_u:5596": "tṛṣṇāviṣeṇa sammiśraṃ viṣamiśraṃ yathodanam // Dhs_33.45 //",
  "S04bsa052_u:5597": "tat saukhyaṃ (hi)",
  "S04bsa052_u:5598": "satāṃ śastaṃ yatra mṛtyurna vidyate /",
  "S04bsa052_u:5599": "na ca priyeṇa viśleṣo nāpriyeṇa samāgamaḥ // Dhs_33.46 //",
  "S04bsa052_u:5600": "kīdṛśaṃ sukhaṃ duḥkhajanakam?",
  "S04bsa052_u:5601": "yadetat strīmayaṃ saukhyametad duḥkhāya kalpyate /",
  "S04bsa052_u:5602": "tadbījavartakā dṛṣṭā narakeṣūpapattaye // Dhs_33.47 //",
  "S04bsa052_u:5603": "yat sukhaṃ duḥkhajanakaṃ kathaṃ tat sukhamiṣyate?",
  "S04bsa052_u:5604": "duḥkhād duḥkhataraṃ jñeyaṃ pariṇāmavaśena tat // Dhs_33.48 //",
  "S04bsa052_u:5605": "yadetad bhujyate saukhyametat kālena naśyati /",
  "S04bsa052_u:5606": "sūryastāstaṅgatasyaivaṃ raśmayaḥ saha cāriṇaḥ // Dhs_33.49 //",
  "S04bsa052_u:5607": "vikṛtiṃ yasya (ca)",
  "S04bsa052_u:5608": "manaḥ sukhaduḥkhairna gacchati /",
  "S04bsa052_u:5609": "sa dhīmān suraloke ca gatvānyallabhate sukham // Dhs_33.50 //",
  "S04bsa052_u:5610": "bhuktaṃ sukhaṃ purāṇaṃ tu hīnakarma karoti ca /",
  "S04bsa052_u:5611": "purāṇaṃ sukṛtaṃ śīrṇa mṛtyukāle na budhyate // Dhs_33.51 //",
  "S04bsa052_u:5612": "sarva sukhamanityaṃ bhavati",
  "S04bsa052_u:5613": "yadidaṃ dṛśyate saukhyaṃ manovākkāmajaṃbhṛśam /",
  "S04bsa052_u:5614": "anityaṃ tad vināśatvamacireṇa bhaviṣyati // Dhs_33.52 //",
  "S04bsa052_u:5615": "phenabudbudasaṅkāśaṃ marīcyudakasannibham /",
  "S04bsa052_u:5616": "cañcalormi sukhaṃ sarva vinipāto bhavārṇave // Dhs_33.53 //",
  "S04bsa052_u:5617": "niṣpratīkāraviṣamaḥ sarvabhūtabhayāvahaḥ /",
  "S04bsa052_u:5618": "cakravātapravego (vai)",
  "S04bsa052_u:5619": "mṛtyurājaiṣa dhāvati // Dhs_33.54 //",
  "S04bsa052_u:5620": "nāśayitvā sukhaṃ sarva nāśayitvā ca jīvitam /",
  "S04bsa052_u:5621": "karmasaṅkalpavāhyeṣu lokamanyatra neṣyati // Dhs_33.55 //",
  "S04bsa052_u:5622": "yadatīva sukhaṃ nṛṇāṃ taddhi saukhyāya kalpyate /",
  "S04bsa052_u:5623": "yannaiṣyati sukhaṃ kiñcit taddhi naiva vigaṇyate // Dhs_33.56 //",
  "S04bsa052_u:5624": "vartamānaṃ tu yat saukhyaṃ tṛṣṇāviṣavivarjitam /",
  "S04bsa052_u:5625": "sarva hyanātmajaṃ duḥkhamanityaṃ saṃskṛtaṃ balam // Dhs_33.57 //",
  "S04bsa052_u:5626": "laukikaṃ sukhaṃ na sukham",
  "S04bsa052_u:5627": "yad sukhaṃ triṣu lokeṣu na śastaṃ tattvadarśibhiḥ /",
  "S04bsa052_u:5628": "tena matvā kathaṃ devā bhavanti vigatajvarāḥ? // Dhs_33.58 //",
  "S04bsa052_u:5629": "aviṣṭovatakālo 'yaṃ bhairavo yāti sattvaram /",
  "S04bsa052_u:5630": "yo bhokṣyate surān sarvān śuṣkendhanamivānalaḥ // Dhs_33.59 //",
  "S04bsa052_u:5631": "atiyāti sukhaṃ sarva kriyatāṃ śraiyasaṃ manaḥ /",
  "S04bsa052_u:5632": "mā paścāt saṃbhavo yoge mṛtyukālo bhaviṣyati // Dhs_33.60 //",
  "S04bsa052_u:5633": "sukhamasthiraṃ bhavati",
  "S04bsa052_u:5634": "janmāntarasahasreṣu yad muktaṃ karmajaṃ sukham /",
  "S04bsa052_u:5635": "taraṅgasannibhaḥ kvāyaṃ(jānīyād)",
  "S04bsa052_u:5636": "bāliśo 'sthiram // Dhs_33.61 //",
  "S04bsa052_u:5637": "kaḥ sukhena prasīdati?",
  "S04bsa052_u:5638": "na sukhaistṛpyate bālastathā kāṣṭhairyathānalaḥ /",
  "S04bsa052_u:5639": "tasmānna (sukha)",
  "S04bsa052_u:5640": "saktasya sukhaṃ bhavati naiṣṭhikam // Dhs_33.62 //",
  "S04bsa052_u:5641": "viṣasya doṣamuktasya kāmadoṣānudarśinaḥ /",
  "S04bsa052_u:5642": "dhyāyinaścāpramatasya tat sukhaṃ yadanāvilam // Dhs_33.63 //",
  "S04bsa052_u:5643": "sukhī bhavati tat prāpya na sukhaṃ bhavajanmanaḥ /",
  "S04bsa052_u:5644": "bandhamiśraṃ viṣaṃ yadvad dharmasaukhyodayastathā // Dhs_33.64 //",
  "S04bsa052_u:5645": "kāmavirahitaḥ sukhamaśnuvate",
  "S04bsa052_u:5646": "tasmāt tatsukhasaktānāṃ nityaṃ kāmagaveṣiṇām /",
  "S04bsa052_u:5647": "bhavantyanekasaukhyā(ni)",
  "S04bsa052_u:5648": "tasmāt kāmo na jāyate // Dhs_33.65 //",
  "S04bsa052_u:5649": "jñānenaivendriyāṇi svagocare nivartante",
  "S04bsa052_u:5650": "nendriyāṇāṃ jayaḥ śakyaḥ karttu viṣayagocare /",
  "S04bsa052_u:5651": "jñānena hi nivartante indriyāṇi svagocare // Dhs_33.66 //",
  "S04bsa052_u:5652": "bālā eva gatipañcake bhramanti",
  "S04bsa052_u:5653": "duḥkhe sukhābhisaṃsaktā nityaṃ bālā (haya)medhasaḥ /",
  "S04bsa052_u:5654": "viparyayā paribhrāntā bhramanti gatipañcake // Dhs_33.67 //",
  "S04bsa052_u:5655": "kutra sukhaṃ duḥkhasadṛśaṃ bhavati?",
  "S04bsa052_u:5656": "yadatyantasukhaṃ dṛṣṭaṃ tat sukhaṃ satyamucyate /",
  "S04bsa052_u:5657": "yatra duḥkhaṃ vipākaṃ syāt tat sukhaṃ duḥkhameva tat // Dhs_33.68 //",
  "S04bsa052_u:5658": "pāpasyākaraṇameva sukham",
  "S04bsa052_u:5659": "anyāgatasya duḥkhasya pratighātayate budhaḥ /",
  "S04bsa052_u:5660": "pāpasya hetujaṃ duḥkhaṃ pāpasyākaraṇaṃ sukham // Dhs_33.69 //",
  "S04bsa052_u:5661": "// iti sukhavargo trayastriṃśaḥ //",
  "S04bsa052_u:5662": "(34) mitravargaḥ",
  "S04bsa052_u:5663": "kaḥ pāpānnivārayati?",
  "S04bsa052_u:5664": "tanmitraṃ mitramityuktaṃ yanmitraṃ sāmparāyikam /",
  "S04bsa052_u:5665": "nivartayati yaḥ pāpād vyasanāccāpi rakṣati // Dhs_34.1 //",
  "S04bsa052_u:5666": "praveśayati yannityaṃ taddhitaṃ sāmparāyikam /",
  "S04bsa052_u:5667": "mitraṃ bhavati tannṛṇāṃ na mitraṃ pāpakārakam // Dhs_34.2 //",
  "S04bsa052_u:5668": "saṃsargajā doṣaguṇā bhavanti",
  "S04bsa052_u:5669": "apūtiḥ pūtisaṃśleṣāt pūtirevopajāyate /",
  "S04bsa052_u:5670": "na pūtiḥ pūtasaṃśleṣamapūtiṃ karttumarhati // Dhs_34.3 //",
  "S04bsa052_u:5671": "yādṛśena (hi)",
  "S04bsa052_u:5672": "saṃśleṣaṃ kurute puruṣaḥ sadā /",
  "S04bsa052_u:5673": "taddoṣāt sadṛśo dṛṣṭaḥ śubho vā yadi vāśubhaḥ // Dhs_34.4 //",
  "S04bsa052_u:5674": "na śubhaṃ duḥkhakārakam",
  "S04bsa052_u:5675": "śubhārthī puruṣaḥ sarvānaśubhānnaiva sevate /",
  "S04bsa052_u:5676": "tenāsau duḥkhamāpnoti na śubhaṃ duḥkhakāraṇam // Dhs_34.5 //",
  "S04bsa052_u:5677": "guṇadoṣayorlakṣaṇam",
  "S04bsa052_u:5678": "saṃśleṣajā guṇāḥ dṛṣṭā doṣāḥ saṃśleṣajātayaḥ /",
  "S04bsa052_u:5679": "lakṣaṇaṃ guṇadoṣāṇāmidamuktaṃ svabhāvajam // Dhs_34.6 //",
  "S04bsa052_u:5680": "yaśasā yujyate yo hi nityaṃ sādhusamāgamāt /",
  "S04bsa052_u:5681": "asādhu'saṅgamācchrīghraṃ prayāti puruṣādhamaḥ // Dhs_34.7 //",
  "S04bsa052_u:5682": "satsaṅgatiphalam",
  "S04bsa052_u:5683": "etat sāraṃ sadā kārya yadasādhuvivarjanam /",
  "S04bsa052_u:5684": "sādhubhiśca sadā vāso duṣṭāṇāṃ ca vivarjanam // Dhs_34.8 //",
  "S04bsa052_u:5685": "doṣān samuddhareddhīmān guṇavṛddhiṃ samācaret /",
  "S04bsa052_u:5686": "(sādhu) mitraṃ prakurvīta kausīdyavimukho bhavet // Dhs_34.9 //",
  "S04bsa052_u:5687": "na māninaṃ kusīdaṃ vā nityaṃ sarvānuśaṅkinam /",
  "S04bsa052_u:5688": "liptapāpamatikrūraṃ mitraṃ kuryānna paṇḍitaḥ // Dhs_34.10 //",
  "S04bsa052_u:5689": "udyuktaṃ mṛdujātīyaṃ dharmiṣṭhaṃ doṣavarjitam /",
  "S04bsa052_u:5690": "samyagdṛṣṭiracapalaṃ mitraṃ seveta paṇḍitaḥ // Dhs_34.11 //",
  "S04bsa052_u:5691": "na pāpakaṃ bhavenmitraṃ bhaveduttamapauruṣaḥ /",
  "S04bsa052_u:5692": "uttamaṃ bhajamānasya na doṣebhyo bhayaṃ bhavet // Dhs_34.12 //",
  "S04bsa052_u:5693": "kaḥ laghutāṃ yāti?",
  "S04bsa052_u:5694": "rūpaiśvaryakulādīni bhidyante (yasya) dehinaḥ /",
  "S04bsa052_u:5695": "bhayapradaṃ taṃ mātaṅgaḥ prayāntaṃ naiva paśyati // Dhs_34.13 //",
  "S04bsa052_u:5696": "udvṛttaḥ puruṣo nityaṃ pramādākulitendriyaḥ /",
  "S04bsa052_u:5697": "laghutāṃ yāti loke 'smin pretyapāpeṣu pacyate // Dhs_34.14 //",
  "S04bsa052_u:5698": "rūpaiśvaryamadārthā ye te narāḥ pāpakāriṇaḥ /",
  "S04bsa052_u:5699": "teṣāṃ na suśamaṃ (karma)",
  "S04bsa052_u:5700": "pretyapāpeṣu pacyate // Dhs_34.15 //",
  "S04bsa052_u:5701": "rūpaiśvaryakulārthā ye na te tattvasya bhāginaḥ /",
  "S04bsa052_u:5702": "atattvabuddhayo bālā na taranti bhavārṇavam // Dhs_34.16 //",
  "S04bsa052_u:5703": "jñānaśīlādiyutaṃ kulaṃ śreṣṭham",
  "S04bsa052_u:5704": "etatkulaṃ ye vibhavā yaccānyat sukhamiṣyate /",
  "S04bsa052_u:5705": "sarvāṇyetānyanityāni tasmātteṣu na viśramet // Dhs_34.17 //",
  "S04bsa052_u:5706": "na jñānaśīlanirmuktaṃ kuśalaṃ yānti paṇḍitāḥ /",
  "S04bsa052_u:5707": "yeṣāṃ jñānaṃ ca śīlaṃ ca te kule mahati sthitāḥ // Dhs_34.18 //",
  "S04bsa052_u:5708": "carituṃ cāmalaṃ śīlaṃ śīlameva mahādbhutam /",
  "S04bsa052_u:5709": "mahākulaprasūtāste (paṇḍitāḥ)",
  "S04bsa052_u:5710": "vaśamāninaḥ // Dhs_34.19 //",
  "S04bsa052_u:5711": "dānaśīlatapodhyānasatyaiśvaryaparākramaiḥ /",
  "S04bsa052_u:5712": "saṃyuktā ye kulīnāste ye na dharmavivarjitāḥ // Dhs_34.20 //",
  "S04bsa052_u:5713": "naiśvaryajñānahīnasya na kulaṃ nāpi saṅgatiḥ /",
  "S04bsa052_u:5714": "tasmātkulaṃ jñānamayaṃ jñānahīnaṃ na tat kulam // Dhs_34.21 //",
  "S04bsa052_u:5715": "// iti mitravargaścatustriṃśaḥ //",
  "S04bsa052_u:5716": "(35) rājāvavādavargaḥ",
  "S04bsa052_u:5717": "dhārmiko rājā svarga yāti",
  "S04bsa052_u:5718": "bhuvaṃ parijano paśyan dharmacārī jitendriyaḥ /",
  "S04bsa052_u:5719": "sa rājā dhārmiko dhīmān svargalokopapattaye // Dhs_35.1 //",
  "S04bsa052_u:5720": "kaḥ lobhanirmukto rājā?",
  "S04bsa052_u:5721": "niyataṃ yaḥ karaṃ kāle dharmeṇa paribhujyate /",
  "S04bsa052_u:5722": "sa rājā lobhanirmukto yāmānāmadhipo bhavet // Dhs_35.2 //",
  "S04bsa052_u:5723": "rājñaḥ svarūpam",
  "S04bsa052_u:5724": "kṣamāvān priyavākyo yaḥ krodhaharṣādidhārakaḥ /",
  "S04bsa052_u:5725": "sa mahīṃ pālayettvenāṃ loke hi śreṣṭhatāṃ gataḥ // Dhs_35.3 //",
  "S04bsa052_u:5726": "apakṣapātinaḥ śraddhā mitreṇa ca (vi)hanyate /",
  "S04bsa052_u:5727": "sa rājanyasabhājetā devalokāya kalpyate // Dhs_35.4 //",
  "S04bsa052_u:5728": "baddhadarśī mahātmā yo gurupūjaka eva ca /",
  "S04bsa052_u:5729": "alolo yo dṛḍhamatirdevānāmantikaṃ vrajet // Dhs_35.5 //",
  "S04bsa052_u:5730": "pūrve yat pitṛbhirdattaṃ devānupadiśanti ca /",
  "S04bsa052_u:5731": "na ca hiṃsati bhūtāni sa deveṣūpapadyate // Dhs_35.6 //",
  "S04bsa052_u:5732": "dānaśīle sadā dakṣo dharmavādī jitendriyaḥ /",
  "S04bsa052_u:5733": "sa matvāryāṃ mahīṃ kṛtsnāṃ devalokaṃ mahīyate // Dhs_35.7 //",
  "S04bsa052_u:5734": "nādhārmikaṃ dhārayati dhārmikeṣu ca rakṣati /",
  "S04bsa052_u:5735": "sa dharmaśīlasaṃśuddho devānāmantikaṃ vrajet // Dhs_35.8 //",
  "S04bsa052_u:5736": "na strīṇāṃ vaśago rājā sādhūnāṃ ca vaset sadā /",
  "S04bsa052_u:5737": "sa nirmalamatirdhīraḥ suralokopapattaye // Dhs_35.9 //",
  "S04bsa052_u:5738": "na sarvasya vacogrāhī priyaḥ sādhujanasya tu /",
  "S04bsa052_u:5739": "so 'mṛtastattvadarśīvā nākṛṣṭa iva rohati // Dhs_35.10 //",
  "S04bsa052_u:5740": "ko yāmānāmadhipo?",
  "S04bsa052_u:5741": "yo dharmalobhamāyāti draviṇaṃ naiva lapsyate /",
  "S04bsa052_u:5742": "sa lobhamalanirmukto yāmānāmadhipo bhavet // Dhs_35.11 //",
  "S04bsa052_u:5743": "na mithyādarśanenāpi strītvadarśanatatparaḥ /",
  "S04bsa052_u:5744": "sa śuddha eva vimalo yāmānāmadhipo bhavet // Dhs_35.12 //",
  "S04bsa052_u:5745": "kaḥ rājā devapriyo bhavati?",
  "S04bsa052_u:5746": "prājñaḥ śīle sadāyukto dānenābhīkṣṇatāṃ gataḥ /",
  "S04bsa052_u:5747": "pravijitya mahīṃ kṛtsnāṃ pretya devapriyo bhavet // Dhs_35.13 //",
  "S04bsa052_u:5748": "priyasya tu bhaved vākyaṃ stotrotsavakaraṃ param /",
  "S04bsa052_u:5749": "āhlādayitvā vasudhāmante devopapattaye // Dhs_35.14 //",
  "S04bsa052_u:5750": "avisaṃvādakaṃ vākyaṃ yasya merurivācalam /",
  "S04bsa052_u:5751": "satyasopānamāruhya devānāmantike gataḥ // Dhs_35.15 //",
  "S04bsa052_u:5752": "hrāsavṛddhī ca bhūtānāmakasmāt kurute hi yaḥ /",
  "S04bsa052_u:5753": "sa rājā vai paro devairdevaloke ca tiṣṭhati // Dhs_35.16 //",
  "S04bsa052_u:5754": "manuṣyāntaratattvajño yo vetti hi balābalam /",
  "S04bsa052_u:5755": "sa dhībalābhyāṃ saṃyukto yāmānāmadhipo bhavet // Dhs_35.17 //",
  "S04bsa052_u:5756": "traidhātukapadaṃ yacca ratnatrayamihocyate /",
  "S04bsa052_u:5757": "yastat pūjayate rājā sa deveṣūpajāyate // Dhs_35.18 //",
  "S04bsa052_u:5758": "kālaṃ niyatadarśī yaḥ prajānāṃ ca hite rataḥ /",
  "S04bsa052_u:5759": "sarvato bhadrakāntāro devānāmadhipaḥ smṛtaḥ // Dhs_35.19 //",
  "S04bsa052_u:5760": "nindāmalavinirmuktaḥ saṅgadoṣavivarjitaḥ /",
  "S04bsa052_u:5761": "jñānagocarasampūjyo niyataṃ deva eva saḥ // Dhs_35.20 //",
  "S04bsa052_u:5762": "kaḥ svarga yāti?",
  "S04bsa052_u:5763": "kausīdyadoṣarahito nityaṃ dṛḍhaparākramaḥ /",
  "S04bsa052_u:5764": "nāśayitvā sa doṣaughān pretya svargeṣu jāyate // Dhs_35.21 //",
  "S04bsa052_u:5765": "sanmitraiḥ parivārito rājā devādhipo bhavati",
  "S04bsa052_u:5766": "hitāni yasya mitrāṇi karmakartṛṇi nityaśaḥ /",
  "S04bsa052_u:5767": "sa mitraiḥ samparivṛto nṛpo devādhipo bhavet // Dhs_35.22 //",
  "S04bsa052_u:5768": "nānuseveta durvṛttān vākkṣepeṇa ca varjitaḥ /",
  "S04bsa052_u:5769": "sa sadyo viṣanirmuktaḥ surāṇāmadhipo bhavet // Dhs_35.23 //",
  "S04bsa052_u:5770": "krodhaharṣavighātāya na ca pāpeṣu rakṣyate /",
  "S04bsa052_u:5771": "sa pāpapaṅkanidhautaḥ suralokādhipaḥ sadā // Dhs_35.24 //",
  "S04bsa052_u:5772": "na śaktaḥ pānabhojyeṣu saṃsaktastu śubhe sadā /",
  "S04bsa052_u:5773": "sa śuddhadharmasandarśī vibudho 'dhikatāṃ vrajet // Dhs_35.25 //",
  "S04bsa052_u:5774": "kaḥ padamuttamaṃ prāpnoti?",
  "S04bsa052_u:5775": "sucintitaṃ cintayati (yo)",
  "S04bsa052_u:5776": "dharmeṣu ca vartate /",
  "S04bsa052_u:5777": "dharmodayena dṛṣṭena yathā yāti triviṣṭapam // Dhs_35.26 //",
  "S04bsa052_u:5778": "saṃsārād dīrghasūtrād yastvaritaṃ dharmamācaret /",
  "S04bsa052_u:5779": "sa dīrghasūtranirmuktaḥ prayāti padamuttamam // Dhs_35.27 //",
  "S04bsa052_u:5780": "dharmeṇa prajāpālakaḥ svargasukhaṃ yāti",
  "S04bsa052_u:5781": "dharmeṇaiva prajā nityaṃ prapālayati (yo) nṛpaḥ /",
  "S04bsa052_u:5782": "sa dhārmikaḥ praśastātmā suraloke mahīyate // Dhs_35.28 //",
  "S04bsa052_u:5783": "daśeme kuśalā dharmā ihoktāstattvadarśinā /",
  "S04bsa052_u:5784": "yaste prakurute dharmān sa surādhipatāṃ vrajet // Dhs_35.29 //",
  "S04bsa052_u:5785": "hetupratyayasandarśī mārgāmārgau tathaiva ca /",
  "S04bsa052_u:5786": "sa dṛṣṭimalanirmukto vibudho 'dhikatāṃ gataḥ // Dhs_35.30 //",
  "S04bsa052_u:5787": "kīdṛśairguṇayutaiḥ rājā devānāmadhipo bhavati",
  "S04bsa052_u:5788": "yo devatāṃ pūjayati yathā cāhni mahīpatiḥ /",
  "S04bsa052_u:5789": "sa devapūjito bhūyo devānāmadhipo bhavet // Dhs_35.31 //",
  "S04bsa052_u:5790": "anāvilena manasā prasannaścādhidārakaḥ /",
  "S04bsa052_u:5791": "svasvadāraiśca santuṣṭo devānāmadhipo bhavet // Dhs_35.32 //",
  "S04bsa052_u:5792": "kaḥ śīlavān?",
  "S04bsa052_u:5793": "hīyate yo na viṣayaiḥ sarvabālāpahāribhiḥ /",
  "S04bsa052_u:5794": "sa śīlavān divaṃ yāti nityaṃ śīlena rakṣitaḥ // Dhs_35.33 //",
  "S04bsa052_u:5795": "avidyāvarjakān nityaṃ sevate yaḥ sudhārmikān /",
  "S04bsa052_u:5796": "saddharmacintakaḥ saukhyaṃ kalpate sura(saṃ)sadi // Dhs_35.34 //",
  "S04bsa052_u:5797": "(vyāpāraiḥ svasthacitto yaḥ)",
  "S04bsa052_u:5798": "pārṣadālāpahāribhiḥ /",
  "S04bsa052_u:5799": "sa śīlavān divaṃ yāti nityaṃ śīlena rakṣitaḥ // Dhs_35.35 //",
  "S04bsa052_u:5800": "saddharmī rājā eva vasudhādhipatiḥ",
  "S04bsa052_u:5801": "sadvyāpārāddharmamimaṃ pālayan vasudhādhipaḥ /",
  "S04bsa052_u:5802": "praśāsti ca mahīṃ kṛtsnāṃ yāmānāmadhipo bhavet // Dhs_35.36 //",
  "S04bsa052_u:5803": "satkarmaniratasya rājño bhṛtyo 'pi śobhate",
  "S04bsa052_u:5804": "satkarmanirato bhṛtyo nṛpe sadguṇaśālini /",
  "S04bsa052_u:5805": "jano nirmalatāṃ yāti śaraccandra ivāmbare // Dhs_35.37 //",
  "S04bsa052_u:5806": "kaḥ rājā devatulyo bhavati?",
  "S04bsa052_u:5807": "hetulakṣyavidhijñā ye aviruddhāḥ parasparam /",
  "S04bsa052_u:5808": "samyaksvāmyarthakarttāraḥ devānāṃ vaśamāgatāḥ // Dhs_35.38 //",
  "S04bsa052_u:5809": "// iti rājāvavādavargaḥ pañcatriṃśaḥ //",
  "S04bsa052_u:5810": "(36) stutivargaḥ",
  "S04bsa052_u:5811": "buddhastutiḥ",
  "S04bsa052_u:5812": "samasattvāgravedāya sarvasattveṣu bandhave /",
  "S04bsa052_u:5813": "sanmārgasārthavāhāya bhavabandhanabhedine // Dhs_36.1 //",
  "S04bsa052_u:5814": "(nā)nādṛṣṭivibhedāya sarvasaṃśayamocine /",
  "S04bsa052_u:5815": "samyagdṛṣṭiniveśāya namaḥ sañjñānacakṣuṣe // Dhs_36.2 //",
  "S04bsa052_u:5816": "sarvasaṅkaṭabhedāya tridoṣamalaśodhine /",
  "S04bsa052_u:5817": "namo nakṣatrabhūtāya sarvabījaphaloruhe // Dhs_36.3 //",
  "S04bsa052_u:5818": "sarvaprajñākarāgrāya sarvadhyānāgravedine /",
  "S04bsa052_u:5819": "sarvaratnottamāryāya namo 'lānāgradarśine // Dhs_36.4 //",
  "S04bsa052_u:5820": "iyaṃ sā lokanāśasya viprayuktasya tāpinaḥ /",
  "S04bsa052_u:5821": "pratimā dṛśyate śāntā mokṣamudghāṭyakārikā // Dhs_36.5 //",
  "S04bsa052_u:5822": "samarcatīmāṃ nityaṃ (yaḥ)",
  "S04bsa052_u:5823": "puruṣaḥ śāntamānasaḥ /",
  "S04bsa052_u:5824": "sa mucyate bhavabhayānnivṛttiṃ cādhigacchati // Dhs_36.6 //",
  "S04bsa052_u:5825": "etacchāntapadaṃ ramyametannaiṣṭhikamucyate /",
  "S04bsa052_u:5826": "yadayaṃ bhāṣate dharma nirvāṇapuradeśikaḥ // Dhs_36.7 //",
  "S04bsa052_u:5827": "asya vākyaṃ samālambya puruṣādhīnavikramāḥ /",
  "S04bsa052_u:5828": "ākarṣanti padaṃ nityaṃ yadanantasukhāvaham // Dhs_36.8 //",
  "S04bsa052_u:5829": "etat pūrva samāruhaya puruṣāstattvacintakāḥ /",
  "S04bsa052_u:5830": "trilokaughārṇavaṃ ghoraṃ taranti bhavasāgaram // Dhs_36.9 //",
  "S04bsa052_u:5831": "ayaṃ sa cakṣurlokasya samantāddhi vicakṣuṣaḥ /",
  "S04bsa052_u:5832": "ayaṃ jyotiḥ paraṃ jyotiryajjyotiḥkāṣṭhasambhavam // Dhs_36.10 //",
  "S04bsa052_u:5833": "kalpāntaṃ prāṇināṃ citte nṛṇāṃ rāgādibhirmalaiḥ /",
  "S04bsa052_u:5834": "jñānatoyena mahatā śodhayatyeva vāṅnṛpaḥ // Dhs_36.11 //",
  "S04bsa052_u:5835": "yanna dṛṣṭaṃ padaṃ sarvaistīrthikairjñānapāṇibhiḥ /",
  "S04bsa052_u:5836": "tatpadaṃ vimalairvākyaistvayā nṛṇāṃ pradarśitam // Dhs_36.12 //",
  "S04bsa052_u:5837": "pramādaparamo 'nātho jano 'yaṃ tāritastvayā /",
  "S04bsa052_u:5838": "tīrṇaḥ pāragato nāthastārayatyaghanāśanāt // Dhs_36.13 //",
  "S04bsa052_u:5839": "hitārtha sarvajagatastvamevaiko vyavasthitaḥ /",
  "S04bsa052_u:5840": "ahitānāṃ hitāyaiva tvameva puruṣottamaḥ // Dhs_36.14 //",
  "S04bsa052_u:5841": "anādimati saṃsāre nṛṇāṃ kleśāpahārakaiḥ /",
  "S04bsa052_u:5842": "tvayā viśodhito vākyaistamaḥ sūryodaye yathā // Dhs_36.15 //",
  "S04bsa052_u:5843": "akṣayaḥ sarvadharmāṇāṃ jñānalokakaro mahān /",
  "S04bsa052_u:5844": "tvamevaiko jagannātha lokottaraguṇārṇavaḥ // Dhs_36.16 //",
  "S04bsa052_u:5845": "// iti stutivargaḥ ṣaṭtriṃśaḥ //",
  "S04bsa052_u:5846": "puṇyadevasukhairmitrarājastutibhiranvitāḥ /",
  "S04bsa052_u:5847": "saddharmasmṛtivaipulyai gṛhīto 'yaṃ samuccayaḥ //",
  "S04bsa052_u:5848": "// iti caturtham udānam //",
  "S04bsa052_u:5849": "ye ca dharmā hetubhavā teṣāṃ tathāgato 'vadat /",
  "S04bsa052_u:5850": "teṣāṃ ca yo nirodhaścaivaṃvādīmahāśramaṇaḥ //",
  "S04bsa052_u:5851": "puṇyamavāptamantrakleśaṃ vibhidyājanavalāśrīkam /",
  "S04bsa052_u:5852": "yāvajjagadvyākulaṃ tarkaniṣṭhaiḥ samākulaṃ vetti satyavacanaiḥ //",
  "S04bsa052_u:5853": "vaipulyamahāgambhīrodadhisūtravarād bhikṣu(ṇā)",
  "S04bsa052_u:5854": "avalokitasiṃhenoddhṛtamiti /",
  "S04bsa052_u:5855": "mohāśivādirahitasya vākyavidyasya vipulārjanasya 'dharmasamuccayo' nāma dharmaparyāyaḥ samāptaḥ /",
  "S04bsa052_u:5856": "// iti śubham //"
}