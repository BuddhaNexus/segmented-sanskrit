{
    "T04nagmyv_u:0": " na jñānācchūnyatā nāma kācidanyā hi vidyate /",
    "T04nagmyv_u:1": " viviktāvyatirekitvaṃ vivekasya yato matam // 1 //",
    "T04nagmyv_u:2": " dvayaśūnyam hi vijñānam anyathā na prasajyate /",
    "T04nagmyv_u:3": " dvayāsattvān nivṛttasya dvayātmatvaprasangataḥ // 2 //",
    "T04nagmyv_u:4": " tacchurutatathatārūpo bhagavān eva bhaṇyate /",
    "T04nagmyv_u:5": " vedyavedakasadbhāvavikalpādyasamāśrayaḥ // 3 //",
    "T04nagmyv_u:6": " cittamātraṃ nirābhāsaṃ vihāro buddhabhūstathā /",
    "T04nagmyv_u:7": " etaddhi bhāṣitaṃ buddhairbhāsante bhāṣayanti ca // 4 //",
    "T04nagmyv_u:8": " cittaṃ hi bhūmayaḥ sapta nirābhāsā tvihāṣṭamī /",
    "T04nagmyv_u:9": " dve bhūmayo vihāro 'tra 'śeṣā bhūmirmamātmikā // 5 //",
    "T04nagmyv_u:10": " deśyante bhūmayaḥ sapta buddhaiścittavaśaṃ gatāḥ /",
    "T04nagmyv_u:11": " kāyavākcittadauṣṭhulyaṃ saptamyāṃ na pravartate // 6 //",
    "T04nagmyv_u:12": " aṣṭamyāṃ āśrayastasya svapno 'pyasukhasaṃbhavaḥ / @- - - - - - - - - - - - - - - - // 7",
    "T04nagmyv_u:13": " 1. avācyo vācakairdharmaḥ kṛpayā yena deśitaḥ /",
    "T04nagmyv_u:14": " namo 'cintyaprabhavāya buddhāyāsaṅgabuddhaye // 8 //",
    "T04nagmyv_u:15": " 2. svabhāvena na cotpannā nirvṛtāśca na tattvataḥ /",
    "T04nagmyv_u:16": " yathākāśaṃ tathā buddhāḥ sattvāścaivaikalakṣaṇāḥ // 9 //",
    "T04nagmyv_u:17": " 3. pārāvāraṃ na cotpannāḥ svabhāvena pratityajāḥ /",
    "T04nagmyv_u:18": " te 'pi śūnyā hi saṃskārāḥ sarvajñajñānagocarāḥ // 10 //",
    "T04nagmyv_u:19": " 4. sarvabhāvāḥ svabhāvena pratibimbasamā matāḥ /",
    "T04nagmyv_u:20": " śuddhāḥ śivasvabhāvāśca advayāstathatāsamāḥ // 11 //",
    "T04nagmyv_u:21": " 5. asatyātmani cātmatvaṃ kalpayitvā pṛthagjanāḥ /",
    "T04nagmyv_u:22": " sukhaduḥkham abhijñāśca sarvam eṣāṃ ca tattvataḥ // 12 //",
    "T04nagmyv_u:23": " 6. ṣaḍgatiryaśca saṃsāraḥ svargaśca paramaṃ sukham /",
    "T04nagmyv_u:24": " narake ca mahadduḥkhaṃ jarāvyādhirapī yatām // 13 //",
    "T04nagmyv_u:25": " 7. abhūtāṃ kalpanāṃ kṛtvā pacyante narakādiṣu /",
    "T04nagmyv_u:26": " svadoṣenaiva dahyante veṇavo vahninā yathā // 14 //",
    "T04nagmyv_u:27": " 8. yathā māyā tathā sattvā viṣayān paribhuñjate //",
    "T04nagmyv_u:28": " māyāmayīṃ gatiṃ yānti pratītyotpādarūpiṇīm // 15 //",
    "T04nagmyv_u:29": " 9. yathā citrakaro rūpaṃ yakṣasyātibhayaṅkaraṃ /",
    "T04nagmyv_u:30": " bibheti svayam ālikhya saṃsāre 'py abudhastathā // 16 //",
    "T04nagmyv_u:31": " 10. yathā paṅkaṃ svayaṃ kṛtvā kaścit patati bāliśaḥ /",
    "T04nagmyv_u:32": " tathāsatkalpanāpaṅke magnāḥ sattvā duruttare // 17 //",
    "T04nagmyv_u:33": " 11. abhāvaṃ bhavato dṛṣṭvā duḥkhāṃ vindati vedanām /",
    "T04nagmyv_u:34": " śaṅkāviṣeṇa bādhante viṣayā vitathāstathā // 18 //",
    "T04nagmyv_u:35": " 12. tāṃscaivāśaraṇān dṛṣṭvā karuṇādhīramānasāḥ /",
    "T04nagmyv_u:36": " niyojayanti saṃbodhau sattvān buddhā hitaṃkarāḥ // 19 //",
    "T04nagmyv_u:37": " 13. te 'pi saṃbhṛtasaṃbhārāḥ prāpya jñānam anuttaram /",
    "T04nagmyv_u:38": " kalpanājālanirmuktā buddhā syurlokabandhavaḥ // 20 //",
    "T04nagmyv_u:39": " 14. yato 'jātam anutpannaṃ samyak sattvārthadarśinaḥ /",
    "T04nagmyv_u:40": " tataḥ śūnyaṃ jagad dṛṣṭvā ādimadhyāntavarjitam // 21 //",
    "T04nagmyv_u:41": " 15. tena paśyanti saṃsāraṃ nirvāṇaṃ ca na cātmanaḥ /",
    "T04nagmyv_u:42": " nirlepaṃ nirvikāraṃ ca ādimadhyāntabhāsvaram // 22 //",
    "T04nagmyv_u:43": " 16. svapnānubhūtaviṣayaṃ pratibuddho na paśyati /",
    "T04nagmyv_u:44": " mohanidrāvibuddhaśca saṃsāraṃ naiva paśyati // 23 //",
    "T04nagmyv_u:45": " 17. māyāṃ vidhāya māyavī upasaṃharate yadā /",
    "T04nagmyv_u:46": " tadā na vidyate kiṃcid dharmāṇāṃ sā hi dharmatā // 24 //",
    "T04nagmyv_u:47": " 18. cittamātram idaṃ sarvaṃ māyākāravad utthitam /",
    "T04nagmyv_u:48": " tataḥ śubhāśubhaṃ karma tato janma śubhāśubham // 25 //",
    "T04nagmyv_u:49": " 19. kalpayanti yathā lokaṃ notpannāśca svayaṃ janāḥ /",
    "T04nagmyv_u:50": " utpādo hi vikalpo 'yaṃ artho bāhyo na vidyate // 26 //",
    "T04nagmyv_u:51": " 20. asvabhāveṣu bhāveṣu nityātmasukhasaṃjñinaḥ /",
    "T04nagmyv_u:52": " bhavārṇave bhramantyasmin bālā mohatamovṛtāḥ // 27 //",
    "T04nagmyv_u:53": " kalpanājalapūrṇasya saṃsārasumahodadheḥ /",
    "T04nagmyv_u:54": " anākramya mahāyānaṃ ko vā pāraṃ tariṣyati // 28 //",
    "T04nagmyv_u:55": " mahāyānaviṃśikā kṛtirāryanāgārjunapādānāṃ /"
}