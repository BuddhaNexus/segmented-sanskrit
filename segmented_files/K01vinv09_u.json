{
    "K01vinv09_u:0": " (MSV II 171)",
    "K01vinv09_u:1": " kośāmbakavastu",
    "K01vinv09_u:2": " (MSV II 173) (280v1 = GBM 6.873)",
    "K01vinv09_u:3": " kośāmbakavastuni uddānam* //",
    "K01vinv09_u:4": " kośāmbakānāṃ kalaho nānāvādaś ca bhikṣubhiḥ /",
    "K01vinv09_u:5": " pāṭhe vivadamānānāṃ dīrghikasya ca cārikā //",
    "K01vinv09_u:6": " bhṛguś ca lavaṇāgāre rakṣito vanaṣaṇḍahastinā /",
    "K01vinv09_u:7": " aniruddhaś ceti kṛtvā śrāvastyāṃ vyupaśāmyati //",
    "K01vinv09_u:8": " buddho bhagavān kośāmbyāṃ viharati ghoṣilārāme /",
    "K01vinv09_u:9": " tena khalu samayena kośāmbako bhikṣur vyāḍo vikrāntaḥ sūtradharo vinayadharo mātṛkādharaḥ /",
    "K01vinv09_u:10": " bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ /",
    "K01vinv09_u:11": " vaiśālyāṃ vaiśālako bhikṣur vyāḍo vikrāntaḥ sūtradharo vinayadharo mātṛkādharaḥ /",
    "K01vinv09_u:12": " bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ /",
    "K01vinv09_u:13": " atha vaiśālako bhikṣur apareṇa samayena janapadacārikāṃ caran kośāmbīm anuprāptaḥ /",
    "K01vinv09_u:14": " sa mārgaśramaṃ prativinodya kośāmbakasya bhikṣoḥ sakāśam upasaṃkrāntaḥ /",
    "K01vinv09_u:15": " upasaṃkramya parasparaṃ prativinodya sūtravinayābhir dharmeṣu viniścayaṃ kartum ārabdhau /",
    "K01vinv09_u:16": " tatraikaḥ kathayati /",
    "K01vinv09_u:17": " evam etat sūtraṃ paṭhitavyam* /",
    "K01vinv09_u:18": " ayam asya sūtrasyārthaḥ dvitīyaḥ kathayati (MSV II 174) /",
    "K01vinv09_u:19": " nedaṃ sūtram evaṃ paṭhitavyam* /",
    "K01vinv09_u:20": " nāsya sūtrasyāyam arthaḥ /",
    "K01vinv09_u:21": " tava ayuktam* mama yuktam* /",
    "K01vinv09_u:22": " tava sahitam* /",
    "K01vinv09_u:23": " mamāsahitam* /",
    "K01vinv09_u:24": " taveti /",
    "K01vinv09_u:25": " tatas tayoḥ parasparaṃ vairuddhyam utpannam* /",
    "K01vinv09_u:26": " kośāmbako bhikṣur vaiśālakasya randhrānveṣaṇatatparas tiṣṭhate /",
    "K01vinv09_u:27": " saṃghena cāyam evaṃrūpaḥ kriyākāraḥ kṛtaḥ /",
    "K01vinv09_u:28": " yaḥ paśyed varcaskumbhikāṃ riktāṃ tucchāṃ nirudakāṃ tenodakasya pūrayitvā yathāsthāne sthāpayitavyā upadhivārikasya vārocayitavyā /",
    "K01vinv09_u:29": " varcaskumbhikā riktā tiṣṭhatīti /",
    "K01vinv09_u:30": " na ced ātmanā pūrayati nāpy upadhivārikasyārocayati tasyānādaro bhavati /",
    "K01vinv09_u:31": " anādarāc ca taṃ vayaṃ pāyantikām āpattiṃ deśayiṣyāma iti /",
    "K01vinv09_u:32": " yāvad anyatamena gṛhapatinā buddhapramukho bhikṣusaṃgho 'ntargṛhe bhaktenopanimantritaḥ /",
    "K01vinv09_u:33": " tatra kecid bhikṣavo bhoktuṃ gatāḥ /",
    "K01vinv09_u:34": " kecid gantukāmāḥ /",
    "K01vinv09_u:35": " vaiśālakas tu bhikṣur varcaskumbhikām ādāya varcaskuṭiṃ praviṣṭaḥ /",
    "K01vinv09_u:36": " tasya sārdhaṃvihāro tvaritagatipracāratayā śabdayituṃ gataḥ /",
    "K01vinv09_u:37": " upādhyāya kecid bhikṣavo bhoktuṃ gatāḥ kecid gantukāmāḥ /",
    "K01vinv09_u:38": " āgacchata gacchāma iti /",
    "K01vinv09_u:39": " sa tena sārdhaṃ varcaskumbhikām ekasmin sthāne sthāpayitvā saṃprasthitaḥ /",
    "K01vinv09_u:40": " sa ca kośāmbako bhikṣus tam pradeśam anuprāptaḥ /",
    "K01vinv09_u:41": " tato 'sau vaiśālako bhikṣuḥ purastād varcaskumbhikāṃ gṛhītvā vihāraṃ praveṣṭum ārabdhaḥ /",
    "K01vinv09_u:42": " sārdhaṃvihāriṇā ucyate /",
    "K01vinv09_u:43": " (MSV II 175) upādhyāya kiṃ bhūyaḥ praviśasi /",
    "K01vinv09_u:44": " sa kathayati /",
    "K01vinv09_u:45": " putra mamāyaṃ kośāmbako bhikṣur avatāraprekṣī /",
    "K01vinv09_u:46": " varcaskumbhikāṃ pūrayituṃ praviśāmi /",
    "K01vinv09_u:47": " kim ayaṃ sarveṇa sarvaṃ riktā /",
    "K01vinv09_u:48": " na sarveṇa sarvam* /",
    "K01vinv09_u:49": " api tu na labhyam anenodakenodakakṛtyaṃ kartum* /",
    "K01vinv09_u:50": " upādhyāya kevalaṃ sarveṇa sarvaṃ riktā bhavatu /",
    "K01vinv09_u:51": " vayam upādhyāyasya pakṣo balaṃ sahāyakāḥ /",
    "K01vinv09_u:52": " āgacchata /",
    "K01vinv09_u:53": " gacchāmaḥ /",
    "K01vinv09_u:54": " sa tāṃ tatraiva sthāpayitvā tena sārdhaṃ gataḥ /",
    "K01vinv09_u:55": " kośāmbakena bhikṣuṇā dṛṣṭā sā ca kumbhikā parāmṛṣṭā /",
    "K01vinv09_u:56": " tataḥ saṃjātāmarṣo hum iti kṛtvā varcaskumbhikāṃ (281r1 = GBM 6.874)",
    "K01vinv09_u:57": " pūrayitvā udakakāryaṃ kṛtvā gataḥ /",
    "K01vinv09_u:58": " tato bhukte bhikṣusaṃghe vihāram āgate bhikṣūn pracārayitum ārabdhaḥ /",
    "K01vinv09_u:59": " āyuṣmantaḥ anena bhikṣuṇā vaiśālakena saṃghasya kriyākāro bhagna iti /",
    "K01vinv09_u:60": " tato yathāvṛddhikayā sāmīciṃ kurvāṇo 'nupūrveṇa tasya sakāśam upasaṃkrāntaḥ /",
    "K01vinv09_u:61": " kathayati /",
    "K01vinv09_u:62": " āyuṣman avakāśaṃ kuru /",
    "K01vinv09_u:63": " kṛto bhavatu /",
    "K01vinv09_u:64": " āpattir asyāpannā /",
    "K01vinv09_u:65": " yathādharmaṃ kuru /",
    "K01vinv09_u:66": " na paśyāmy āpattim* /",
    "K01vinv09_u:67": " nanu saṃghena kriyākāraḥ kṛto yaḥ paśyed varcaskumbhikāṃ riktāṃ tucchāṃ nirudakāṃ tenātmanā udakasya pūrayitvā yathāsthāne sthāpayitavyā /",
    "K01vinv09_u:68": " upadhivārikasya vārocayitavyā /",
    "K01vinv09_u:69": " āyuṣman varcaskumbhikā riktā tiṣṭhatīti /",
    "K01vinv09_u:70": " na ced ātmanā pūrayati /",
    "K01vinv09_u:71": " nāpy upadhivārikasyārocayati /",
    "K01vinv09_u:72": " tasyānādaro bhavati /",
    "K01vinv09_u:73": " anādarāc ca taṃ vayaṃ pāyantikām āpattiṃ deśayiṣyāma iti /",
    "K01vinv09_u:74": " sa kathayati /",
    "K01vinv09_u:75": " na (MSV II 176) sā riktā /",
    "K01vinv09_u:76": " mā bhavatu riktā /",
    "K01vinv09_u:77": " na labhyaṃ tenodakenodakakāryaṃ kartum* /",
    "K01vinv09_u:78": " sa tūṣṇīm avasthitaḥ /",
    "K01vinv09_u:79": " kośāmbako bhikṣuḥ kośāmbyāṃ naivāsiko bahuparivāraś ca /",
    "K01vinv09_u:80": " tena tasya balād utkṣepaṇīyaṃ karma kṛtam iti /",
    "K01vinv09_u:81": " vaiśālakā bhikṣavaḥ kṣubdhā iti /",
    "K01vinv09_u:82": " tatra kośāmbakānāṃ vaiśālakānāṃ ca bhikṣūṇām utpannaḥ kalaho bhaṇḍanaṃ vigraho vivādo yaduta āpanna iti vā anāpanna iti vā /",
    "K01vinv09_u:83": " yat punar āpanno nānāpannaḥ /",
    "K01vinv09_u:84": " utkṣipto nānutkṣiptakaḥ /",
    "K01vinv09_u:85": " yat punar utkṣiptaḥ adharmeṇa karmaṇā kopyena sthāpanārheṇeti /",
    "K01vinv09_u:86": " etat prakaraṇaṃ bhikṣavo bhagavata ārocayanti /",
    "K01vinv09_u:87": " tato bhagavān utkṣiptakaṃ bhikṣum utkṣiptakānuvartakaṃ bhikṣum utkṣiptakānuvartakānuvartakāṃś ca dūtena prakośyedam avovat* /",
    "K01vinv09_u:88": " satyaṃ yuṣmākaṃ bhikṣava utpannaḥ kalaho bhaṇḍanaṃ vigraho vivādo yadutāpanna iti pūrvavad yāvat kopyena sthāpanārheṇeti /",
    "K01vinv09_u:89": " satyaṃ bhadanta /",
    "K01vinv09_u:90": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "K01vinv09_u:91": " api tūtkṣiptakasyāhaṃ bhikṣor āsamudācārikān dharmān prajñapayāmi /",
    "K01vinv09_u:92": " utkṣiptakena bhikṣuṇā evaṃ cittam utpādayitavyam* /",
    "K01vinv09_u:93": " ayam utkṣepako bhikṣur vyāḍo vikrāntaḥ sūtradharo vinayadharo mātṛkādharaḥ /",
    "K01vinv09_u:94": " bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ /",
    "K01vinv09_u:95": " ahaṃ ced āpattiṃ yathādharmaṃ na pratikuryām* /",
    "K01vinv09_u:96": " (MSV II 177) tena saṃghaḥ sa kalahajāto vihared bhaṇḍanajāto vigṛhīto vivādam āpannaḥ /",
    "K01vinv09_u:97": " yanv aham āpattiṃ yathādharmaṃ pratikuryām iti /",
    "K01vinv09_u:98": " utkṣiptako bhikṣur yathāprajñaptān āsamudācārikān dharmān na samādāya vartate /",
    "K01vinv09_u:99": " sātisāro bhavati /",
    "K01vinv09_u:100": " atha bhagavān utkṣiptakaṃ bhikṣum utkṣiptakānuvartakān bhikṣūn utkṣiptakānuvartakānuvartakāṃś",
    "K01vinv09_u:101": " codyojya utkṣepakaṃ bhikṣum utkṣepakānuvartakān bhikṣūn utkṣepakānuvartakānuvartakāṃś",
    "K01vinv09_u:102": " ca dūtena prakrośyedam avocat* /",
    "K01vinv09_u:103": " satyaṃ yuṣmākaṃ bhikṣava utpannaḥ kalaho bhaṇḍanaṃ vigraho vivādo yadutāpanna iti vā pūrvavad yāvat sthāpanārheṇeti /",
    "K01vinv09_u:104": " satyaṃ bhadanta /",
    "K01vinv09_u:105": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "K01vinv09_u:106": " api tūtkṣepakasyāhaṃ bhikṣor āsamudācārikān dharmān prajñapayiṣyāmi /",
    "K01vinv09_u:107": " utkṣepakeṇa bhikṣuṇā evaṃ cittam utpādayitavyam* /",
    "K01vinv09_u:108": " ayam utkṣiptako bhikṣur vyāḍo vikrāntaḥ sūtradharo (281v1 = GBM 6.875)",
    "K01vinv09_u:109": " vinayadharo mātṛkādharaḥ /",
    "K01vinv09_u:110": " bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ /",
    "K01vinv09_u:111": " ahaṃ ced enam akāmaṃ codayeyaṃ smārayeyaṃ tena saṃghaḥ kalahajāto vihared bhaṇḍanajāto vigṛhīto vivādam āpannaḥ /",
    "K01vinv09_u:112": " yanv ahaṃ tenākāmakaṃ na codayeyaṃ na smārayeyam iti /",
    "K01vinv09_u:113": " utkṣiptako bhikṣur yathāprajñaptānām āsamudācārikān dharmān na samādāya vartate (MSV II 178)",
    "K01vinv09_u:114": " sātisāro bhavati /",
    "K01vinv09_u:115": " evam ucyamānā api te bhikṣavo bhagavatā kalahajātā eva viharanti bhaṇḍanajātā vigṛhītā vivādam āpannāḥ /",
    "K01vinv09_u:116": " apīdānīṃ poṣadhe 'py apoṣadham āgamayanti /",
    "K01vinv09_u:117": " etat prakaraṇaṃ bhikṣavo bhagavata ārocayanti /",
    "K01vinv09_u:118": " atha bhagavān utkṣiptakaṃ bhikṣum utkṣiptakānuvartakāṃś ca bhikṣūn utkṣiptakānuvartakānuvartakāṃś ca dūtena prakrośyedam avocat* /",
    "K01vinv09_u:119": " satyaṃ yūyaṃ bhikṣava evam ucyamānā api mayā kalahajātā eva viharatha bhaṇḍanajātā vigṛhītā vivādam āpannāḥ /",
    "K01vinv09_u:120": " apīdānīṃ poṣadhe 'py apoṣadham āgamayatha /",
    "K01vinv09_u:121": " satyaṃ bhadanta /",
    "K01vinv09_u:122": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "K01vinv09_u:123": " kalahajātānāṃ yuṣmākaṃ bhikṣavo viharatāṃ bhaṇḍanajātānāṃ vigṛhītānāṃ vivādam āpannānāṃ",
    "K01vinv09_u:124": " yāni karmāṇi kriyante Ō poṣadhaḥ pravāraṇā jñaptir jñaptidvitīyaṃ jñapticaturthaṃ",
    "K01vinv09_u:125": " karmaṃ Ō kṛtāny akṛtāni bhavanti kopyāni /",
    "K01vinv09_u:126": " nānāsaṃvāsikā yūyaṃ bhikṣavas teṣāṃ bhikṣūṇām* /",
    "K01vinv09_u:127": " te ca yuṣmākam* /",
    "K01vinv09_u:128": " tat kasya hetoḥ /",
    "K01vinv09_u:129": " dvāv imau bhikṣavo nānāsaṃvāsikau /",
    "K01vinv09_u:130": " kaś caivātmani cātmānaṃ nānāsaṃvāsikaṃ sthāpayati /",
    "K01vinv09_u:131": " yo vā saṃghena dharmatayā sthāpyate /",
    "K01vinv09_u:132": " katham ātmanaivātmānaṃ nānāsaṃvāsikaṃ sthāpayati /",
    "K01vinv09_u:133": " yathāpi tad bhikṣubhir bhikṣūṇāṃ kalahajātānāṃ viharatāṃ bhaṇḍanajātānāṃ vigṛhītānāṃ vivādam āpannānāṃ pakṣāparapakṣavyavasthitānāṃ saṃcintya dharmapakṣād (MSV II 179)",
    "K01vinv09_u:134": " adharmapakṣaṃ saṃkrāmati evam ātmanaivātmānaṃ nānāsaṃvāsikaṃ sthāpayati /",
    "K01vinv09_u:135": " kathaṃ saṃghena sthāpyaḥ /",
    "K01vinv09_u:136": " yathāpi tat saṃghenātmanādarśanāyotkṣipyate /",
    "K01vinv09_u:137": " apratikarmaṇi apratinisṛṣṭe pāpake dṛṣṭigate utkṣipyate /",
    "K01vinv09_u:138": " evaṃ saṃghena dharmatayā /",
    "K01vinv09_u:139": " dvāv imau bhikṣavaḥ samānasaṃvāsikau /",
    "K01vinv09_u:140": " katamau dvau /",
    "K01vinv09_u:141": " yaś caivātmanātmānaṃ samānasaṃvāsikaṃ sthāpayati /",
    "K01vinv09_u:142": " yo vā saṃghena dharmatayā sthāpyate /",
    "K01vinv09_u:143": " katham ātmanaivātmānaṃ saṃvāsikaṃ sthāpayati /",
    "K01vinv09_u:144": " yathāpi tad bhikṣubhir bhikṣūṇāṃ kalahajātānāṃ viharatāṃ bhaṇḍanajātānāṃ vigṛhītānāṃ",
    "K01vinv09_u:145": " vivādam āpannānāṃ pakṣāparapakṣavyavasthitānāṃ saṃcintya adharmapakṣād dharmapakṣaṃ saṃkrāmati /",
    "K01vinv09_u:146": " evam ātmanaivātmānaṃ samānasaṃvāsikaṃ sthāpayati /",
    "K01vinv09_u:147": " kathaṃ saṃghena dharmatayā sthāpyate /",
    "K01vinv09_u:148": " yathāpi tat saṃghenādarśanāyotkṣipta osāryate /",
    "K01vinv09_u:149": " apratikarmaṇi apratinisṛṣṭe pāpake dṛṣṭigate utkṣipta osāryate /",
    "K01vinv09_u:150": " evaṃ saṃghena dharmatayā /",
    "K01vinv09_u:151": " atha bhagavān utkṣiptakaṃ bhikṣum utkṣiptakānuvartakān bhikṣūn utkṣiptakānuvartakānuvartakāṃś codyojya utkṣepakaṃ (282r1 = GBM 6.876)",
    "K01vinv09_u:152": " bhikṣum utkṣepakānuvartakān bhikṣūn utkṣepakānuvartakānuvartakāṃś ca dūtena prakrośyedam avocat* /",
    "K01vinv09_u:153": " satyaṃ yūyaṃ bhikṣava evam ucyamānā api mayā kalahajātā eva viharatha bhaṇḍanajātā vigṛhītā vivādam āpannāḥ /",
    "K01vinv09_u:154": " apīdānīṃ poṣadhe 'py apoṣadham (MSV II 180)",
    "K01vinv09_u:155": " āgamayatha /",
    "K01vinv09_u:156": " satyaṃ bhadanta /",
    "K01vinv09_u:157": " pūrvavad yāvad evam ucyamānā api te bhikṣavo bhagavatā kalahajātā eva viharanti bhaṇḍanajātā vigṛhītā vivādam āpannāḥ /",
    "K01vinv09_u:158": " anyatamena gṛhapatinā buddhapramukho bhikṣusaṃgho 'ntargṛhe bhaktenopanimantritaḥ /",
    "K01vinv09_u:159": " bhikṣusaṃghaḥ praviṣṭaḥ /",
    "K01vinv09_u:160": " bhagavān aupadhike 'sthād abhinirhṛtapiṇḍapātaḥ /",
    "K01vinv09_u:161": " paṃcabhiḥ kāraṇair buddhā bhagavantaḥ aupadhike tiṣṭhanty abhinirhṛtapiṇḍapātāḥ /",
    "K01vinv09_u:162": " pūrvavad yāvad asmiṃs tv arthe bhagavān śrāvakāṇāṃ vinaye śikṣāpadaṃ prajñapayitukāma aupadhike 'sthād abhinirhṛtapiṇḍapātaḥ /",
    "K01vinv09_u:163": " tatra cārthikapratyarthikānāṃ bhikṣūṇāṃ bhoktuṃ praviṣṭānām antargṛhe utpannaḥ kalaho bhaṇḍanaṃ vigraho vivādo yadutāpanna iti pūrvavad yāvat sthāpanārheṇa /",
    "K01vinv09_u:164": " apīdānīṃ parasparaprahārikām apy āgamayanti /",
    "K01vinv09_u:165": " atha piṇḍapātābhinirhārako bhikṣuḥ piṇḍapātam ādāya yena bhagavāṃs tenopasaṃkrāntaḥ /",
    "K01vinv09_u:166": " upasaṃkramya piṇḍapātam ekānte sthāpayitvā bhagavataḥ pādau śirasā vanditvā purastād asthāt* /",
    "K01vinv09_u:167": " dharmatā khalu buddhā bhagavantaḥ piṇḍapātanirhārakaṃ bhikṣum anayā pratisaṃmodanayā pratisaṃmodante /",
    "K01vinv09_u:168": " kaccid bhikṣo praṇītaṃ bhaktaṃ santarpito bhikṣusaṃgha iti /",
    "K01vinv09_u:169": " pratisaṃmodate bata bhagavān piṇḍapātanirhārakaṃ bhikṣum anayā pratisaṃmodanayā /",
    "K01vinv09_u:170": " kaccid bhikṣo praṇītaṃ bhaktaṃ santarpito bhikṣusaṃgha iti /",
    "K01vinv09_u:171": " tathyaṃ bhadanta /",
    "K01vinv09_u:172": " praṇītaṃ bhaktaṃ santarpito bhikṣusaṃghaḥ /",
    "K01vinv09_u:173": " kiṃ tv arthikapratyarthikānāṃ bhikṣūṇām antargṛha utpannaḥ kalaho bhaṇḍanaṃ (MSV II 181)",
    "K01vinv09_u:174": " vigraho vivādo yadutāpanna iti pūrvavad yāvat sthāpanārheṇa /",
    "K01vinv09_u:175": " apīdānīṃ parasparaprahārikām apy āgamitāḥ /",
    "K01vinv09_u:176": " atha bhagavān bhaktakṛtiṃ kṛtvā bahir vihārasya pādau prakṣālya vihāraṃ pravikṣat pratisaṃlayanāya /",
    "K01vinv09_u:177": " tato bhagavān sāyāhne pratisaṃlayanād vyutthāya purastād bhikṣusaṃghasya prajñapta evāsane niṣaṇṇaḥ /",
    "K01vinv09_u:178": " niṣadya bhagavān bhikṣūn āmantrayate sma /",
    "K01vinv09_u:179": " satyaṃ yuṣmākaṃ bhikṣavaḥ antargṛhe bhoktuṃ praviṣṭānām utpannaḥ kalaho bhaṇḍanaṃ vigraho vivādo yadutāpanna iti vā pūrvavad yāvad apīdānīṃ parasparaprahārikām apy āgamitāḥ /",
    "K01vinv09_u:180": " satyaṃ bhadanta /",
    "K01vinv09_u:181": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "K01vinv09_u:182": " api tv arthikapratyarthikānām ahaṃ bhikṣūṇām antargṛhe praviṣṭānām āsamudācārikān dharmān prajñapayiṣyāmi /",
    "K01vinv09_u:183": " arthikapratyarthikair bhikṣubhir antargṛhe praviṣṭair āsanāntaritair niṣattavyaṃ yatraivaṃrūpasyānanulomikasya kāyasamudācārikasyāvakāśo na bhavati /",
    "K01vinv09_u:184": " arthikapratyarthikā bhikṣavo 'ntargṛhe praviṣṭā yathāprajñaptān āsamudācārikān dharmān na samādāya (282v1 = GBM 6.877) vartante /",
    "K01vinv09_u:185": " sātisārā bhavanti /",
    "K01vinv09_u:186": " evam ucyamānā api bhikṣavo bhagavatā kalahajātā viharanti bhaṇḍanajātā vigṛhītā vivādam āpannāḥ /",
    "K01vinv09_u:187": " etat prakaraṇaṃ bhikṣavo bhagavata ārocayanti /",
    "K01vinv09_u:188": " tatra bhagavān bhikṣūn āmantrayate sma /",
    "K01vinv09_u:189": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "K01vinv09_u:190": " kalahajātā yūyaṃ bhikṣavo viharanto bhaṇḍanajātā vigṛhītā (MSV II 182)",
    "K01vinv09_u:191": " vivādam āpannā utpannotpannāny adhikaraṇāni damayiṣyatha vyupaśamayiṣyatha dharmeṇa vinayena śāstuḥ śāsanena nedaṃ sthānaṃ vidyate /",
    "K01vinv09_u:192": " akalahajātās tu yūyaṃ bhikṣavo viharantaḥ abhaṇḍanajātā avigṛhītā avivādam āpannā",
    "K01vinv09_u:193": " utpannotpannāny adhikaraṇāni damayiṣyatha śamayiṣyatha vyupaśamayiṣyatha dharmeṇa",
    "K01vinv09_u:194": " vinayena śāstuḥ śāsanena sthānam etad vidyate /",
    "K01vinv09_u:195": " bhūtapūrvaṃ bhikṣavo brahmadatto nāma kāśirājo dīrghilaś ca kosalarājo 'nyonyaṃ prati viruddhāv abhavatām* /",
    "K01vinv09_u:196": " vistareṇa dīrghilasūtraṃ madhyamāgame samādhisaṃyuktake /",
    "K01vinv09_u:197": " ta evam āhuḥ kiṃ cāpi /",
    "K01vinv09_u:198": " bhagavān evam āha /",
    "K01vinv09_u:199": " duḥkhaṃ rājā brahmadatto bhogānāṃ ca parikṣayaḥ /",
    "K01vinv09_u:200": " videśamaraṇaṃ duḥkhaṃ jñātīnāṃ cāpy adarśanam* //",
    "K01vinv09_u:201": " atha bhagavāṃs tasyāṃ velāyāṃ gāthāṃ bhāṣate / {Cf. Uv 14.5-16; Vin I 349 and 395}",
    "K01vinv09_u:202": " pṛthakchabdāḥ samajavā nedaṃ śreṣṭham iti manyatām* /",
    "K01vinv09_u:203": " saṃghe hi bhidyamāne hi nābalaṃ kiṃci manyatām* /",
    "K01vinv09_u:204": " (MSV II 183)",
    "K01vinv09_u:205": " asthicchidāṃ prāṇabhṛtāṃ gavāśvadhanahāriṇām* /",
    "K01vinv09_u:206": " rāṣṭraṃ vilumpatāṃ caiva punar bhavati saṃgatim* /",
    "K01vinv09_u:207": " yuṣmākaṃ na bhavet kasmād imaṃ dharmaṃ vijānatām* //",
    "K01vinv09_u:208": " parāmṛṣṭā paṇḍitābhāsā vāṇīgocaravādinī /",
    "K01vinv09_u:209": " vyāyacchatāṃ mukhād vāmā yayā nītā na te viduḥ //",
    "K01vinv09_u:210": " pare 'tra na vijānanti vayam atrodyamāmahe /",
    "K01vinv09_u:211": " atra ye tu vijānanti teṣāṃ śāmyanti methakāḥ //",
    "K01vinv09_u:212": " (MSV II 184)",
    "K01vinv09_u:213": " ākrośan mām avocan mām ajayan mām ajāpayaḥ /",
    "K01vinv09_u:214": " atra ye upanahyanti vairaṃ teṣāṃ na śāmyati //",
    "K01vinv09_u:215": " ākrośan mām avocan mām ajayan mām ajāpayan* /",
    "K01vinv09_u:216": " atra ye nopanahyanti vairaṃ teṣāṃ praśāmyati //",
    "K01vinv09_u:217": " na hi vaireṇa vairāṇi śāmyantīha kadācana /",
    "K01vinv09_u:218": " kṣāntyā vairāṇi śāmyanti eṣa dharmaḥ sanātanaḥ //",
    "K01vinv09_u:219": " vairaṃ na vaireṇa hi jātu śāmyate śāmyanti vairāṇi avairatābhiḥ /",
    "K01vinv09_u:220": " vairaprasaṃgo hy ahitāya dehināṃ tasmād dhi vairaṃ na karoti paṇḍitaḥ //",
    "K01vinv09_u:221": " (MSV II 185)",
    "K01vinv09_u:222": " sacel labheta nipakaṃ sahāyakaṃ sārdhaṃcaraṃ sādhuvihāradhīram* /",
    "K01vinv09_u:223": " abhibhūya sarvāṇi parisravāṇi careta tenāttamanā pratismṛtaḥ //",
    "K01vinv09_u:224": " no cel labheta nipakaṃ sahāyakaṃ sārdhaṃcaraṃ sādhuvihāradhīram* /",
    "K01vinv09_u:225": " rājeva rāṣṭraṃ vipulaṃ prahāya ekaś caren na ca pāpāni kuryāt* //",
    "K01vinv09_u:226": " caraṃś cen nādhigaccheta śreyaḥ sadṛśam ātmanaḥ /",
    "K01vinv09_u:227": " ekacaryāṃ dṛḍhāṃ kuryān nāsti bāle sahāyatā //",
    "K01vinv09_u:228": " ekasya caritaṃ śreyo na tu bāle sahāyatā /",
    "K01vinv09_u:229": " alpotsukaś cared eko mātaṅgāraṇyanāgavat* //",
    "K01vinv09_u:230": " (MSV II 186) (283r1 = GBM 6.878)",
    "K01vinv09_u:231": " evam ukte kośāmbakā bhikṣavo bhagavantam idam avocan* /",
    "K01vinv09_u:232": " dharmasvāmī bhagavān dharmasvāmī sugataḥ /",
    "K01vinv09_u:233": " ete 'smākaṃ vakṣyanti duruktāni durbhāṣitāni /",
    "K01vinv09_u:234": " vayam eṣāṃ kimarthaṃ marṣayāma iti /",
    "K01vinv09_u:235": " atha bhagavāṃs teṣāṃ bhikṣūṇāṃ tayā īryayā caryayā vipratipattyā anāttamanā anabhirāddhas",
    "K01vinv09_u:236": " tata eva ṛddhyā upari vihāyasā prakrānto yena śrāvastī tena cārikāṃ prakrānto 'nupūrveṇa",
    "K01vinv09_u:237": " śrāvastīm anuprāptaḥ /",
    "K01vinv09_u:238": " śrāvastyāṃ viharati jetavane 'nāthapiṇḍadasyārāme /",
    "K01vinv09_u:239": " tatra svid bhagavati prakrānte kośāmbakānāṃ bhikṣūṇāṃ vaiśālakānāṃ ca bhikṣūṇām evaṃrūpaḥ īryāpathaḥ saṃvṛttaḥ /",
    "K01vinv09_u:240": " pūrvabhakte 'pi piṇḍapātaṃ praviśanti paścādbhakte dvāraṃ baddhvā kalahaṃ kurvanti /",
    "K01vinv09_u:241": " tathā eṣāṃ tayā īryayā caryayā vipratipattyā dvādaśavarṣāṇi samatikrāntāni /",
    "K01vinv09_u:242": " kośāmbakā brāhmaṇagṛhapatayaḥ saṃsthāgāre parasparaṃ saṃjalpaṃ kartum ārabdhāḥ /",
    "K01vinv09_u:243": " vayaṃ bhavanto 'tyarthaṃ bhagavato 'bhiprasannāś cīvarapiṇḍapātaśayanāsanaglānapratyayabhaiṣajyapariṣkāraiḥ /",
    "K01vinv09_u:244": " atha ca punar bhagavatāsya gocarasya dvādaśavarṣāṇi parityaktasyādyatvenāpi nāgacchatīti /",
    "K01vinv09_u:245": " apare kathayanti /",
    "K01vinv09_u:246": " bhavanto bhagavān ihāgamiṣyatīti yatredānīṃ kośāmbakānāṃ bhikṣūṇām iyam evaṃrūpā īryā caryā vipratipattiḥ /",
    "K01vinv09_u:247": " pūrvabhakte piṇḍapātaṃ praviśanti paścādbhakte dvāraṃ baddhvā kaliṃ kurvantīti /",
    "K01vinv09_u:248": " apare tv āhuḥ /",
    "K01vinv09_u:249": " nāyaṃ bhavanta eṣāṃ doṣaḥ kiṃ tv asmākaṃ ye vayam ebhyaḥ piṇḍapātaṃ prayacchāmaḥ vāksaṃbhāṣaṇaṃ vā /",
    "K01vinv09_u:250": " etaṃ vayaṃ kriyākāraṃ vyavasthāpayāmaḥ /",
    "K01vinv09_u:251": " naiṣāṃ (MSV II 187) kenacit piṇḍako deyo vāksaṃbhāṣaṇaṃ ceti /",
    "K01vinv09_u:252": " te kriyākāraṃ kṛtvā vyavasthitāḥ /",
    "K01vinv09_u:253": " yāvad aparasmin divase kośāmbakā bhikṣavaḥ piṇḍapātaṃ praviṣṭāḥ /",
    "K01vinv09_u:254": " na kenacid ābhāṣitā nāpi piṇḍako dattaḥ /",
    "K01vinv09_u:255": " te yathā dhautakenaiva pātreṇa piṇḍapātaṃ praviṣṭās tathā dhautakenaiva niṣkrāntāḥ /",
    "K01vinv09_u:256": " alabdhvaikāṃ bhikṣām api tatas taiḥ saṃbhūya kośāmbakā brāhmaṇagṛhapataya uktāḥ /",
    "K01vinv09_u:257": " bhavanto 'yuktaṃ tāvad yat piṇḍapātaṃ na prayacchatha /",
    "K01vinv09_u:258": " arthaparikṣaya iti /",
    "K01vinv09_u:259": " kim asmābhir aparāddhaṃ yad vācam api na prayacchatheti /",
    "K01vinv09_u:260": " te kathayanti /",
    "K01vinv09_u:261": " yūyam api śramaṇāḥ śākyaputrīyā ity ātmānaṃ pratijānīdhve /",
    "K01vinv09_u:262": " yeṣāṃ śāstā īryayā caryayā vipratipattyā anāttamanā anabhirāddhaḥ /",
    "K01vinv09_u:263": " upari vihāyasā prakrāntaḥ /",
    "K01vinv09_u:264": " dvādaśavarṣāṇi samatikrāntāny adyatvenāpi nāgacchatīti /",
    "K01vinv09_u:265": " te tūṣṇīm eva sthitāḥ /",
    "K01vinv09_u:266": " teṣāṃ tu sakāśam upasaṃkramya kathayanti /",
    "K01vinv09_u:267": " āyuṣmantaḥ sthāne vayam ebhir avasāditāḥ /",
    "K01vinv09_u:268": " yaḥ pṛthivyāṃ skhalati sa tān eva niḥśṛtyottiṣṭhati /",
    "K01vinv09_u:269": " sarvathā śrāvastyāṃ gacchāmaḥ /",
    "K01vinv09_u:270": " bhagavantaṃ kṣamayāmo bhikṣusaṃghaṃ ceti /",
    "K01vinv09_u:271": " atha kośāmbakā bhikṣavas tasyā eva rātrer atyayāt samādāya pātracīvaram apraviśyaiva kośāmbīṃ yena śrāvastī yena cārikāṃ prakrāntāḥ /",
    "K01vinv09_u:272": " (MSV II 188)",
    "K01vinv09_u:273": " aśrauṣīd āyuṣmān ānandaḥ kośāmbakā bhikṣava āgacchanti kalahakārakā bhaṇḍanakārakā vigrahakārakā ādhikaraṇikāḥ /",
    "K01vinv09_u:274": " yair avamānito bhagavān ihāgataḥ /",
    "K01vinv09_u:275": " (283v1 = GBM 6.879) te 'smāṃś codayiṣyanti smārayiṣyanti alajjitena vā vaitarikeṇa vā yanv ahaṃ bhagavata ārocayeyam iti viditvā yena bhagavāṃs tenopasaṃkrāntaḥ /",
    "K01vinv09_u:276": " upasaṃkramya bhagavataḥ pādau śirasā vanditvaikānte 'sthāt* /",
    "K01vinv09_u:277": " ekāntasthita āyuṣmān ānando bhagavantam idam avocat* /",
    "K01vinv09_u:278": " śrutaṃ mayā bhadanta kośāmbakā bhikṣava ihāgacchanti kalahakārakā bhaṇḍanakārakā vigrahakārakā vivādakārakā ādhikaraṇikāḥ /",
    "K01vinv09_u:279": " yair bhagavān avamānita ihāgataḥ /",
    "K01vinv09_u:280": " te 'smāṃś codayiṣyanti smārayiṣyanti alajjitena vā vaitareṇa vā /",
    "K01vinv09_u:281": " eṣām asmābhiḥ kathaṃ pratipattavyam* /",
    "K01vinv09_u:282": " te ānanda bhikṣubhir nālaptavyā na saṃlaptavyā nāvalokayitavyā na vilokayitavyā nānyatra hastavyavahārakeṇa pratyantimāni śayanāsanāni uddeṣṭavyāni",
    "K01vinv09_u:283": " yadi kathayanti vṛddhā vayaṃ kasmāt pratyantāni śayanāsanāni uddiśyanta iti /",
    "K01vinv09_u:284": " vaktavyāḥ /",
    "K01vinv09_u:285": " yūyam api śramaṇāḥ śākyaputrīyā ity ātmānaṃ pratijānīdhve yeṣāṃ śāstā īryayā caryayā",
    "K01vinv09_u:286": " vipratipattyā anāttamanā anabhirāddhas tata eva ṛddhyā ihāgataḥ kāruṇikaḥ śāstā yenaitad anujñātam* /",
    "K01vinv09_u:287": " etad api yuṣmākaṃ na prāpadyata iti /",
    "K01vinv09_u:288": " aśrauṣīn mahāprajāpatī gautamī kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā (MSV II 189)",
    "K01vinv09_u:289": " ādhikaraṇikā iti śrutvā ca punar asyaitad abhavat* /",
    "K01vinv09_u:290": " gacchāmi bhagavantam avalokayāmīti teṣāṃ mayā kathaṃ pratipattavyam iti viditvā yena bhagavāṃs tenopasaṃkrāntā /",
    "K01vinv09_u:291": " upasaṃkramya bhagavataḥ pādau śirasā vanditvaikānte niṣaṇṇā /",
    "K01vinv09_u:292": " ekāntaniṣaṇṇā mahāprajāpatī gautamī bhagavantam idam avocat* /",
    "K01vinv09_u:293": " śrutaṃ mayā bhadanta kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti /",
    "K01vinv09_u:294": " teṣāṃ mayā kathaṃ pratipattavyam* /",
    "K01vinv09_u:295": " kośāmbakā bhikṣavas tvayā gautamī nālaptavyā na saṃlaptavyā nāvalokayitavyā na vyavalokayitavyā nānyat tu sahadarśanād evāsanaṃ bhoktavyaṃ jyeṣṭhaparṣad iti kṛtvā /",
    "K01vinv09_u:296": " aśrauṣīd anāthapiṇḍado gṛhapatiḥ kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti śrutvā ca punar asyaitad abhavat* /",
    "K01vinv09_u:297": " gacchāmi bhagavantam avalokayāmīti teṣāṃ mayā kathaṃ pratipattavyam iti viditvā yena bhagavāṃs tenopasaṃkrāntaḥ /",
    "K01vinv09_u:298": " upasaṃkramya bhagavataḥ pādau śirasā vanditvaikānte niṣaṇṇaḥ /",
    "K01vinv09_u:299": " ekāntaniṣaṇṇo 'nāthapiṇḍado gṛhapatir bhagavantam idam avocat* /",
    "K01vinv09_u:300": " śrutaṃ mayā bhadanta kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti teṣāṃ mayā kathaṃ pratipattavyam* /",
    "K01vinv09_u:301": " kośāmbakā bhikṣavas tvayā gṛhapate nālaptavyā (MSV II 190)",
    "K01vinv09_u:302": " na saṃlaptavyā nāvalokayitavyā na vyavalokayitavyā na vanditavyāḥ piṇḍapātas tu deyo dānaṃ na virudhyate iti /",
    "K01vinv09_u:303": " kośāṃbakā (284r1 = GBM 6.880)",
    "K01vinv09_u:304": " bhikṣavo 'nupūrveṇa śrāvastīm anuprāptāḥ /",
    "K01vinv09_u:305": " tatra pātracīvaraṃ pratiśamayya pādau prakṣālya pṛcchanti /",
    "K01vinv09_u:306": " kaḥ śayanāsanoddeśaka iti /",
    "K01vinv09_u:307": " kalpakārakaiḥ samākhyātam* /",
    "K01vinv09_u:308": " āryānanda iti /",
    "K01vinv09_u:309": " te yenāyuṣmān ānandas tenopasaṃkrāntāḥ /",
    "K01vinv09_u:310": " upasaṃkramyāyuṣmantam ānandam idam avocat* /",
    "K01vinv09_u:311": " āyuṣman ānanda asmākaṃ śayanāsanāny uddiśya iti /",
    "K01vinv09_u:312": " āyuṣmān ānandas teṣāṃ pratyantimāni śayanāsanāni hastavyavahāreṇoddeṣṭum ārabdhaḥ /",
    "K01vinv09_u:313": " te kathayanti /",
    "K01vinv09_u:314": " āyuṣman ānanda vṛddhā vayam* /",
    "K01vinv09_u:315": " kasmād asmākaṃ pratyantimāni śayanāsanāni uddiśyanta iti /",
    "K01vinv09_u:316": " sa kathayati /",
    "K01vinv09_u:317": " yūyam api śramaṇāḥ śākyaputrīyā ity ātmānaṃ pūrvavad yāvad etad api yuṣmākaṃ na prāpadyata iti /",
    "K01vinv09_u:318": " te saṃvignāḥ kṛcchreṇa rātrim atināmayanti /",
    "K01vinv09_u:319": " athotkṣiptakasya bhikṣo rātryāḥ pratyūśasamaye svasantatiṃ vyavalokayata etad abhavat* /",
    "K01vinv09_u:320": " yad asmākam utpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti vā /",
    "K01vinv09_u:321": " so 'ham āpanno nānāpannaḥ /",
    "K01vinv09_u:322": " utkṣipto nānutkṣiptaḥ /",
    "K01vinv09_u:323": " yat punar utkṣipto dharmeṇa karmaṇā akopyenāsthāpanārheṇa /",
    "K01vinv09_u:324": " yanv ahaṃ sandhiṃ kuryāṃ sāmagrīm iti viditvā kalyam evotthāya yenotkṣiptakānuvartakā bhikṣava utkṣiptakānuvartakānuvartakāś ca tenopasaṃkrāntaḥ",
    "K01vinv09_u:325": " upasaṃkramyotkṣiptakānuvartakān bhikṣūn utkṣiptakānuvartakānuvartakāṃś cedam avocat* /",
    "K01vinv09_u:326": " iha mamāyuṣmanto rātryāḥ pratyūṣasamaye svasantatiṃ vyavalokayataḥ (MSV II 191)",
    "K01vinv09_u:327": " etad abhavat* /",
    "K01vinv09_u:328": " yan nidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti /",
    "K01vinv09_u:329": " so 'ham āpanno nānāpannaḥ /",
    "K01vinv09_u:330": " utkṣipto nānutkṣiptaḥ /",
    "K01vinv09_u:331": " yat punar utkṣipto dharmeṇa karmaṇā akopyenāsthāpanārheṇa /",
    "K01vinv09_u:332": " sandhiṃ kuryāṃ sāmagrīm iti /",
    "K01vinv09_u:333": " yūyaṃ kiṃ kathayatha /",
    "K01vinv09_u:334": " te kathayanti /",
    "K01vinv09_u:335": " evaṃ bhavatu /",
    "K01vinv09_u:336": " śobhanam* /",
    "K01vinv09_u:337": " athotkṣiptako bhikṣur utkṣiptakānuvartakā bhikṣava utkṣiptakānuvartakānuvartakāṃś",
    "K01vinv09_u:338": " ca yenotkṣiptako bhikṣur utkṣepakānuvartakā bhikṣava utkṣepakānuvartakānuvartakāṃś",
    "K01vinv09_u:339": " ca tenopasaṃkrāntaḥ /",
    "K01vinv09_u:340": " upasaṃkramyotkṣepakaṃ bhikṣum utkṣepakānuvartakānuvartakāṃś cedam avocat* /",
    "K01vinv09_u:341": " iha mamāyuṣmanto rātryāḥ pratyūṣasamaye svasantatiṃ vyavalokayata etad abhavat* /",
    "K01vinv09_u:342": " yan nidānaṃ mamotpannaḥ kalaho bhaṇḍanaṃ pūrvavad yāvat sandhiṃ kuryāṃ sāmagrīm iti /",
    "K01vinv09_u:343": " yūyaṃ kiṃ kariṣyatha /",
    "K01vinv09_u:344": " te kathayanti /",
    "K01vinv09_u:345": " evaṃ bhavatu /",
    "K01vinv09_u:346": " śobhanam iti /",
    "K01vinv09_u:347": " sa tenotkṣiptako bhikṣur utkṣiptakānuvartakā bhikṣava utkṣiptakānuvartakānuvartakā",
    "K01vinv09_u:348": " utkṣepako bhikṣur utkṣepakānuvartakā bhikṣava utkṣepakānuvartakānuvartakāś ca yena",
    "K01vinv09_u:349": " bhagavāṃs tenopasaṃkrāntāḥ /",
    "K01vinv09_u:350": " upasaṃkramya bhagavataḥ pādau śirasā vanditvaikānte tasthuḥ /",
    "K01vinv09_u:351": " ekāntasthita utkṣepako bhikṣur bhagavantam idam avocat* /",
    "K01vinv09_u:352": " iha mama bhadanta rātryāḥ pratyūṣasamaye svasantatiṃ vyavalokayata etad abhavat* /",
    "K01vinv09_u:353": " pūrvasandhiṃ kuryāṃ sāmagrīm iti /",
    "K01vinv09_u:354": " tan mayā sarva ime bhikṣavaḥ sāmagryām udyojitā iti /",
    "K01vinv09_u:355": " bhagavān āha /",
    "K01vinv09_u:356": " sādhu sādhu bhikṣo bahupuṇyaṃ prasūyate aprameyam asaṃkhyeyam aprimāṇaṃ yo bhikṣūṇāṃ kalahajātānāṃ viharatāṃ bhaṇḍanajātānāṃ (284v1 = GBM 6.881)",
    "K01vinv09_u:357": " vigṛhītānāṃ (MSV II 192)",
    "K01vinv09_u:358": " vivādam āpannānāṃ pakṣāparapakṣavyavasthitānāṃ saṃdhiṃ karoti sāmagrīm* /",
    "K01vinv09_u:359": " yathā hi nāma kaścic chataśac chinnaṃ bālaṃ koṭyā koṭyā pratisandadhyād evam eva",
    "K01vinv09_u:360": " bahupuṇyaṃ prasūyate aprameyam asaṃkhyeyam aparimāṇaṃ yo bhikṣūṇāṃ kalahajātānāṃ",
    "K01vinv09_u:361": " viharatāṃ pūrvavad yāvat sandhiṃ karoti sāmagrīm* /",
    "K01vinv09_u:362": " api tūtkṣiptakasyāhaṃ bhikṣor āsamudācārikān dharmān prajñapayiṣyāmi /",
    "K01vinv09_u:363": " utkṣiptakena bhikṣuṇā saṃghād osāraṇā yācitavyā /",
    "K01vinv09_u:364": " evaṃ ca punar yācitavyā /",
    "K01vinv09_u:365": " śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe",
    "K01vinv09_u:366": " sanniṣaṇṇe sannipatite yathāvṛddhikayā sagauraveṇa sāmīcīṃ kṛtvā vṛddhānte utkuṭukena",
    "K01vinv09_u:367": " niṣadyāñjaliṃ pragṛhya idaṃ syād vacanīyam* /",
    "K01vinv09_u:368": " śṛṇotu bhadantaḥ saṃghaḥ /",
    "K01vinv09_u:369": " yan nidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti vā so 'ham āpanno nānāpannaḥ utkṣipto nānutkṣiptaḥ /",
    "K01vinv09_u:370": " yat punar utkṣipto dharmeṇa karmaṇā akopyenāsthāpanārheṇa /",
    "K01vinv09_u:371": " so 'ham evaṃnāmā utkṣiptako bhikṣuḥ saṃghād osāraṇaṃ yāce /",
    "K01vinv09_u:372": " osārayatu māṃ bhadantaḥ saṃghaḥ /",
    "K01vinv09_u:373": " yathādharmeṇa yathāvinayaṃ pratikariṣye /",
    "K01vinv09_u:374": " anukampayānukampām upādāya /",
    "K01vinv09_u:375": " evaṃ dvir api trir api /",
    "K01vinv09_u:376": " tataḥ paścād ekena bhikṣuṇā jñaptiṃ kṛtvā karma kartavyam* /",
    "K01vinv09_u:377": " śṛṇotu bhadanta saṃghaḥ /",
    "K01vinv09_u:378": " yan nidānam apy āyuṣmanta utpannaḥ kalaho bhaṇḍanaṃ vigraho vivādo yadutāpanna iti vā /",
    "K01vinv09_u:379": " anāpanna iti vā /",
    "K01vinv09_u:380": " utkṣiptaka iti vā /",
    "K01vinv09_u:381": " anutkṣiptaka iti vā /",
    "K01vinv09_u:382": " so 'yam āpanno nānāpanna /",
    "K01vinv09_u:383": " utkṣiptako nānutkṣiptakaḥ /",
    "K01vinv09_u:384": " yat punar utkṣipto dharmeṇa karmaṇākopyenāsthāpanārheṇa (MSV II 193) /",
    "K01vinv09_u:385": " so 'yam evaṃnāmā utkṣiptako bhikṣuḥ saṃghād osāraṇaṃ yācate /",
    "K01vinv09_u:386": " sacet saṃghasya prāptakālaṃ kṣametānujānīyāt saṃgho yat saṃgha evaṃnāmānaṃ bhikṣum osārayed iti /",
    "K01vinv09_u:387": " eṣā jñaptiḥ /",
    "K01vinv09_u:388": " karma kartavyam* /",
    "K01vinv09_u:389": " śṛṇotu bhadantaḥ saṃghaḥ /",
    "K01vinv09_u:390": " yan nidānam apy āyuṣmata utpannaḥ kalaho bhaṇḍanaṃ vigraho vivādaḥ pūrvavad yāvat* /",
    "K01vinv09_u:391": " so 'yam evaṃnāmā bhikṣuḥ saṃghād osāraṇaṃ yācate /",
    "K01vinv09_u:392": " tat saṃgha evaṃnāmānaṃ bhikṣum osārayati /",
    "K01vinv09_u:393": " yeṣām āyuṣmatāṃ kṣametānujānīyāt saṃgho yat saṃgha evaṃnāmānaṃ bhikṣum osārayed iti /",
    "K01vinv09_u:394": " eṣā jñaptiḥ /",
    "K01vinv09_u:395": " karma kartavyam* /",
    "K01vinv09_u:396": " śṛṇotu bhadantaḥ saṃghaḥ /",
    "K01vinv09_u:397": " yan nidānam apy āyuṣmata utpannaḥ kalaho bhaṇḍanaṃ vigraho vivādaḥ pūrvavad yāvat* /",
    "K01vinv09_u:398": " so 'yam evaṃnāmā utkṣiptako bhikṣuḥ saṃghād osāraṇaṃ yācate /",
    "K01vinv09_u:399": " tat saṃgha evaṃnāmānaṃ bhikṣum osārayati /",
    "K01vinv09_u:400": " yeṣām āyuṣmatāṃ kṣamante evaṃnāmānam utkṣiptakaṃ bhikṣum osārayitum* /",
    "K01vinv09_u:401": " te tūṣṇīm* /",
    "K01vinv09_u:402": " na kṣamante /",
    "K01vinv09_u:403": " bhāṣantām* /",
    "K01vinv09_u:404": " osāritaḥ saṃghena evaṃnāmā utkṣiptako bhikṣuḥ /",
    "K01vinv09_u:405": " kṣāntam anujñātaṃ saṃghena /",
    "K01vinv09_u:406": " yasmāt tūṣṇīm evam etad dhārayāmi /",
    "K01vinv09_u:407": " osāraṇīyaṃ karma /",
    "K01vinv09_u:408": " tasyāhaṃ bhikṣor āsamudācārikān dharmān prajñapayāmi /",
    "K01vinv09_u:409": " osāraṇīyakarmakṛtena bhikṣūṇā saṃghāt sāmagrī yācayitavyā /",
    "K01vinv09_u:410": " evaṃ ca punar yācayitavyā /",
    "K01vinv09_u:411": " (MSV II 194)",
    "K01vinv09_u:412": " śṛṇotu bhadantaḥ saṃghaḥ /",
    "K01vinv09_u:413": " yan nidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā /",
    "K01vinv09_u:414": " utkṣipta iti vā anutkṣipta iti vā /",
    "K01vinv09_u:415": " so 'ham āpanno nānāpannaḥ /",
    "K01vinv09_u:416": " utkṣiptako nānutkṣiptakaḥ /",
    "K01vinv09_u:417": " yat punar utkṣipto dharmeṇa karmaṇā akopyenāsthāpanārheṇa /",
    "K01vinv09_u:418": " tena mayā evaṃnāmnā (285r1 = GBM 6.882)",
    "K01vinv09_u:419": " utkṣiptakena bhikṣuṇā saṃghād osāraṇā yācitā /",
    "K01vinv09_u:420": " kṛtaṃ mama saṃghenosāraṇīyaṃ karma /",
    "K01vinv09_u:421": " so 'ham evaṃnāmā osāraraṇīyakarmakṛto bhikṣusaṃghāt sāmagrīṃ yāce /",
    "K01vinv09_u:422": " dadātu bhadantaḥ saṃgho mamaivaṃnāmna osāritasya bhikṣoḥ saṃghasāmagrīm* /",
    "K01vinv09_u:423": " anukampayānukampām upādāya /",
    "K01vinv09_u:424": " evaṃ dvir api /",
    "K01vinv09_u:425": " evaṃ trir api /",
    "K01vinv09_u:426": " tataḥ paścād ekena bhikṣuṇā jñaptiṃ kṛtvā karma kartavyam* /",
    "K01vinv09_u:427": " śṛṇotu bhadanta saṃghaḥ /",
    "K01vinv09_u:428": " yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpanna iti pūrvavad yāvat* /",
    "K01vinv09_u:429": " sacet saṃghasya prāptakālaṃ kṣametānujānīyāt saṃgho yat saṃgha evaṃnāmnaḥ osāraṇīyakarmakṛtasya bhikṣoḥ sāmagrīṃ dadyād iti /",
    "K01vinv09_u:430": " eṣā jñaptiḥ /",
    "K01vinv09_u:431": " karma kartavyam* /",
    "K01vinv09_u:432": " śṛṇotu bhadanta saṃghaḥ /",
    "K01vinv09_u:433": " yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpannaḥ pūrvavad yāvad dattā saṃghena evaṃnāmnaḥ osāraṇīyakarmakṛtasya bhikṣoḥ sāmagrī /",
    "K01vinv09_u:434": " kśāntam anujñātam* /",
    "K01vinv09_u:435": " yasmāt tūṣṇīm evam etad dhārayāmi /",
    "K01vinv09_u:436": " ity asya saṃghena osāraṇīyakarmakṛtasya bhikṣoḥ sāmagrī dattā bhavati /",
    "K01vinv09_u:437": " tasya saṃghena sāmagrī dātavyā /",
    "K01vinv09_u:438": " nātra kaukṛtyaṃ karaṇīyam* /",
    "K01vinv09_u:439": " (MSV II 195)",
    "K01vinv09_u:440": " saṃghasāmagrīdattakasyāhaṃ bhikṣor āsamudācārikān dharmān prajñapayāmi /",
    "K01vinv09_u:441": " saṃghasāmagrīdattakena bhikṣuṇā poṣadho yācitavyaḥ /",
    "K01vinv09_u:442": " evaṃ ca punar yācitavyaḥ /",
    "K01vinv09_u:443": " śayanāsanaprajñaptiṃ kṛtvā pūrvavad yāvat* /",
    "K01vinv09_u:444": " so 'ham evaṃnāmā saṃghasāmagrīdattakaḥ saṃghāt sāmagrīpoṣadhaṃ yāce /",
    "K01vinv09_u:445": " dadātu bhadantaḥ saṃghaḥ mamaivaṃnāmnaḥ sāmagrīdattakasya bhikṣoḥ sāmagrīpoṣadham anukampām upādāya /",
    "K01vinv09_u:446": " evaṃ dvir api /",
    "K01vinv09_u:447": " trir api /",
    "K01vinv09_u:448": " tataḥ paścād ekena bhikṣuṇā jñaptiṃ kṛtvā karma kartavyam* /",
    "K01vinv09_u:449": " śṛṇotu bhadantaḥ saṃghaḥ /",
    "K01vinv09_u:450": " yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpanna iti vā pūrvavad yāvat* /",
    "K01vinv09_u:451": " so 'yam evaṃnāmā saṃghasāmagrīdattakaḥ saṃghāt sāmagrīpoṣadhaṃ yācate /",
    "K01vinv09_u:452": " sacet saṃghasya prāptakālaṃ kṣametānujānīyāt saṃgho yat saṃgha evaṃnāmnaḥ saṃghasāmagrīdattakasya bhikṣoḥ sāmagrīpoṣadhaṃ dadyād iti /",
    "K01vinv09_u:453": " eṣā jñaptiḥ /",
    "K01vinv09_u:454": " karma kartavyam* /",
    "K01vinv09_u:455": " śṛṇotu bhadantaḥ saṃghaḥ /",
    "K01vinv09_u:456": " yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā pūrvavad yāvat* /",
    "K01vinv09_u:457": " so 'yam evaṃnāmā sāmagrīdattakaḥ saṃghāt sāmagrīpoṣadhaṃ yācate /",
    "K01vinv09_u:458": " tat saṃgha evaṃnāmnaḥ sāmagrīdattakasya bhikṣoḥ sāmagrīpoṣadhaṃ dadāti /",
    "K01vinv09_u:459": " eṣām āyuṣmatāṃ kṣamante evaṃnāmnaḥ sāmagrīdattakasya bhikṣoḥ sāmagrīpoṣadhaṃ dātum* /",
    "K01vinv09_u:460": " te tūṣṇīm* /",
    "K01vinv09_u:461": " na kṣamante /",
    "K01vinv09_u:462": " bhāṣantām* /",
    "K01vinv09_u:463": " dattaḥ saṃghena evaṃnāmnaḥ sāmagrīdattakasya bhikṣoḥ sāmagrīpoṣadhaḥ /",
    "K01vinv09_u:464": " kṣāntam anujñātaṃ saṃghena /",
    "K01vinv09_u:465": " yasmāt tūṣṇīm evam etad dhārayāmi /",
    "K01vinv09_u:466": " (MSV II 196)",
    "K01vinv09_u:467": " yasya saṃghena sāmagrīdattakasya bhikṣoḥ sāmagrīpoṣadho datto bhavati tena sārdhaṃ",
    "K01vinv09_u:468": " saṃghenaikatye niṣadya poṣadhaḥ kartavyaḥ pravāraṇā jñaptiḥ jñaptidvitīyaṃ jñapticaturthaṃ karma /",
    "K01vinv09_u:469": " nātra kaukṛtyaṃ karaṇīyam* /",
    "K01vinv09_u:470": " vyagrāḥ kurvanti sātisārā bhavanti /",
    "K01vinv09_u:471": " na ca punar bhikṣuṇā apoṣadhe poṣadham āgamayati /",
    "K01vinv09_u:472": " sātisāro bhavati /",
    "K01vinv09_u:473": " sthāpayitvā maṅgalyapoṣadhaṃ sāmagrīpoṣadhaṃ vā /",
    "K01vinv09_u:474": " kośāmbakavastu samāptam* //"
}