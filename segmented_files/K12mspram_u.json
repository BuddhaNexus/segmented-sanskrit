{
    "K12mspram_u:0": " Mahāsāhasrapramardanī",
    "K12mspram_u:1": " namo bhagavatyai āryamahāsāhasrapramardanyai //",
    "K12mspram_u:2": " evaṃ mayā śrutam ekasmin samaye bhagavān rājagṛhe viharati sma /",
    "K12mspram_u:3": " gṛdhrakūṭe parvate dakṣiṇe pārśve buddhagocare ratnavṛkṣe prabhāse vanaṣaṇḍe mahatā bhikṣusaṃghena sārdham ardhatrayodaśabhir bhikṣuśataiḥ //",
    "K12mspram_u:4": " tadyathā / āyuṣmatā ca śāriputreṇa /",
    "K12mspram_u:5": " āyuṣmatā ca mahāmaudgalyāyanena /",
    "K12mspram_u:6": " āyuṣmatā ca mahākāśyapena /",
    "K12mspram_u:7": " ayuṣmatā ca gayākāśyapena /",
    "K12mspram_u:8": " āyuṣmatā ca nadīkāśyapena /",
    "K12mspram_u:9": " āyuṣmatā coruvilvākāśyapena /",
    "K12mspram_u:10": " āyuṣmatā cājñātakauṇḍinyena /",
    "K12mspram_u:11": " āyuṣmatā ca mahākātyāyanena /",
    "K12mspram_u:12": " āyuṣmatā ca vakulena /",
    "K12mspram_u:13": " āyuṣmatā ca vāṣpeṇa /",
    "K12mspram_u:14": " āyuṣmatā ca koṣṭhilena /",
    "K12mspram_u:15": " āyuṣmatā ca vāgīśena /",
    "K12mspram_u:16": " āyuṣmatā cāśvajitā /",
    "K12mspram_u:17": " āyuṣmatā ca subhūtinā /",
    "K12mspram_u:18": " āyuṣmatā ca suvāhunā /",
    "K12mspram_u:19": " āyuṣmatā cāniruddhena /",
    "K12mspram_u:20": " āyuṣmatā ca revatena /",
    "K12mspram_u:21": " āyuṣmatā ca nandikena /",
    "K12mspram_u:22": " āyuṣmatā cānandena /",
    "K12mspram_u:23": " evaṃ pramukhair ardhatrayodaśabhir bhikṣuśatais tasmiṃś ca samaye bhagavān sabhikṣusaṃgho",
    "K12mspram_u:24": " māgadhena rājñājātaśatruṇā vaidehīputreṇa satkṛto gurukṛto mānitaḥ pūjito 'rcito",
    "K12mspram_u:25": " yācayitaś cīvarapiṇḍapātaśayanāsanaglānapratyayabhaiṣajyapariṣkāraiḥ //",
    "K12mspram_u:26": " tena khalu samayena vaiśālyāṃ mahānagaryāṃ mahān bhūmicālo 'bhūd abhrakūṭaṃ ca prādurbhūtam /",
    "K12mspram_u:27": " mahati cākālavātāśanir mahāmeghaś ca samutthito devo garjati guḍaguḍāyati vidyutaś ca niścaranti /",
    "K12mspram_u:28": " daśadiśaś cākulībhūtāś tamo 'ndhakāraṃ ca prādurbhūtam /",
    "K12mspram_u:29": " nakṣatrāṇi ca na bhāṣante /",
    "K12mspram_u:30": " candrasūryau na prabhavato na tapato na virocato na ca prabhāsvarau bhavataḥ //",
    "K12mspram_u:31": " atha bhagavān adrākṣīd divyena cakṣuṣā viśuddhenātikrāntamānuṣyakena vaiśālyāṃ mahānagaryāṃ tāni bhayāni prādurbhūtani /",
    "K12mspram_u:32": " (Mps_2) apy ekatyānāṃ vaiśālakānāṃ licchavīnāṃ yā grāmāntaḥ purīṣābhūtair adhiṣṭhitā abhisaṃsṛṣṭā /",
    "K12mspram_u:33": " apy ekatyānāṃ ca grāmakumārakānāṃ gaṇakamahāmātyāmātyāpārṣadyādāsīdāsakarmakarapreṣyaparicārakāḥ",
    "K12mspram_u:34": " bhūtair abhibhūtāḥ samantataś ca vaiśālījanapade yā bhikṣubhikṣuṇyupāsakopāsikā bhītās",
    "K12mspram_u:35": " trastāḥ saṃvignāḥ saṃdṛṣṭaromakūpajātā ūrdhvamukhāḥ prakrandanto buddhadharmasaṃghān namasyanti //",
    "K12mspram_u:36": " ye ca brāhmaṇagṛhapatayo buddhaśāsane nābhipannās te cāpy ekatyā brāhmaṇagṛhapatayo brāhmaṇaṃ namasyanti /",
    "K12mspram_u:37": " kecit punaḥ śakraṃ kecil lokapālān namasyanti /",
    "K12mspram_u:38": " kecit punar maheśvaramāṇibhadrapūrṇabhadrahārītīcandrasūryagrahanakṣatraparvatavanaṣaṇḍauṣadhivṛkṣanadyutsasarohradakūpataḍāgacaityasthānāny api namasyanti /",
    "K12mspram_u:39": " kathaṃ nāmaitad syād vayam evaṃrūpād upadravato bhayasthānāt parimucyema iti //",
    "K12mspram_u:40": " atha bhagavāṃs tathā rūpam ṛddhyabhisaṃskāram akāśīd yathā rūpeṇa ṛddhyabhisaṃskāreṇābhisaṃskṛtena",
    "K12mspram_u:41": " trisāhasramahāsāhasraṃ lokadhātuṃ svareṇa vijñāpya sadevamānuṣāsuraṃ lokaṃ prasādya",
    "K12mspram_u:42": " sa sannipātayām āsa /",
    "K12mspram_u:43": " atha brahmā sahāpatir brahmakāyikāś ca devāḥ śakraś ca devānām indro devāś ca trayastriṃśāś",
    "K12mspram_u:44": " catvāraś ca mahārājānaś caturmahārājakāyikāś ca devā aṣṭāviṃśatiś ca mahāyakṣasenāpatayo",
    "K12mspram_u:45": " dvātriṃśac ca mahāyakṣanagnā hārītī ca saputrikā saparivārā atikrāntavarṇā atikrāntāyāṃ",
    "K12mspram_u:46": " rātrau kevalaṃ kalyaṃ gṛdhrakūṭaṃ parvataṃ svakena varṇānubhāvenodāreṇāvabhāsenāvabhāsya",
    "K12mspram_u:47": " yena bhagavāṃs tenopasaṃkrāntāḥ /",
    "K12mspram_u:48": " upasaṃkramya bhagavataḥ pādau śirasā vanditvā ekānte sthitā ekavāgekasvaraikapadena bhagavantaṃ gāthābhir abhituṣṭuvuḥ //",
    "K12mspram_u:49": " dīptakāñcananirbhāsaḥ pūrṇacandraprabhāsvaraḥ /",
    "K12mspram_u:50": " śrīvaiśramaṇavad vīraratnānām ākāro dṛśi //",
    "K12mspram_u:51": " siṃhavāraṇavikrāntamattanāgaparākramaḥ /",
    "K12mspram_u:52": " parvato vā suvarṇasya niṣkaṃ jambūnadasya vā //",
    "K12mspram_u:53": " candro vā vimale vyomni nakṣatrebhiḥ puraskṛtaḥ //",
    "K12mspram_u:54": " madhye śrāvakasaṃghasya lakṣaṇaiḥ samalaṃkṛtaḥ //",
    "K12mspram_u:55": " lokaḥ sadevako hy eṣa muniṃ śaraṇam āgataḥ /",
    "K12mspram_u:56": " manuṣyāṇāṃ hitārthāya rakṣākāla upasthitaḥ //",
    "K12mspram_u:57": " sāhasrapramardanaṃ sūtraṃ sarvabuddhaiḥ prakāśitam /",
    "K12mspram_u:58": " ācakravāṭaparyantaṃ sīmābandhanam uttamam //",
    "K12mspram_u:59": " namas te puruṣavīra namas te puruṣottamam /",
    "K12mspram_u:60": " kṛtāñjalir namasyāmo dharmarājaṃ mahāmunim //",
    "K12mspram_u:61": " atha bhagavān muhūrtaṃ tūṣṇībhavenādhivāsya caturo mahārājān āmantrayāmāsa //",
    "K12mspram_u:62": " naitaṃ te mahārājānaḥ pratirūpaṃ bhaved yad yuṣmat pariṣado 'smat pariṣadaṃ viheṭhayitavyaṃ manyate /",
    "K12mspram_u:63": " tat kasya hetoḥ /",
    "K12mspram_u:64": " ito hi mānuṣe loke buddhotpādo dharmasvākhyātatā ca saṃghasupratipannatā ca /",
    "K12mspram_u:65": " idam asmin bījam avaropya buddhā bhagavanto loka utpadyante /",
    "K12mspram_u:66": " pratyekabuddhāś cārhantaḥ śrāvakāś cāsminn ime lokāḥ kuśalamūlāny avaropya sa daśato dvātriṃśatāṃ devanikāyānām anyatarānyatare devanikāye utpadyante",
    "K12mspram_u:67": " rājāno 'pi bhavanti caturaṅginaś caturdvīpeśvarāś cakravartinaḥ /",
    "K12mspram_u:68": " samudraparyante mahāpṛthivīmaṇḍale dharmeṇa rājaṃ kārayanti /",
    "K12mspram_u:69": " teṣāṃ ca putrasahasraṃ bhavati śūrāṇāṃ vīrāṇāṃ varāṅgarūpiṇāṃ mahānagnabalavegadhārināṃ parasainyapramardakānāṃ saptaratnasamanvāgatānām /",
    "K12mspram_u:70": " tad yuṣmākam alpotsukavihāreṇa viharatām evaṃrūpāṇām asmin loke notpattir bhaviṣyati //",
    "K12mspram_u:71": " atha vaiśramaṇo mahārājo 'bhyudgamyāsanād ekāṃsam uttarāsaṅgaṃ kṛtvā dakṣiṇaṃ jānumaṇḍalaṃ",
    "K12mspram_u:72": " pṛthivyāṃ pratiṣṭhāpya yena bhagavāṃs tenāñjaliṃ kṛtvā bhagavantam eva namasyamāno",
    "K12mspram_u:73": " bhagavantam etad avocat //",
    "K12mspram_u:74": " santi bhadanta bhagavann asmākam udārāṇi gṛhasthānabhavanāni nagarodyānavimānakūṭāgāraharmyaniryūhatoraṇagavākṣaśubharucitavividhavicitrapaṭṭadāmaghaṇṭācāmaramuktājālaparikṣiptāni",
    "K12mspram_u:75": " dhūpaghaṭikāni dhūpitāni puṣpāvakīrṇāni yeṣu vayaṃ nārīśatasahasraparivṛtāḥ saṃpūrṇaiḥ pañcabhiḥ kāmaguṇaiḥ samarpitāḥ samanvaṅgībhūtā viharāmaḥ",
    "K12mspram_u:76": " teṣām asmākaṃ bhadanta bhagavan pramattānāṃ pramādavihāravihāriṇāṃ viharatāṃ pariṣadaḥ samantād daśadiśo 'nnapānabhojanāni mārgayanti /",
    "K12mspram_u:77": " prapalāyamānāḥ strīpuruṣadārakadārikāṇāṃ tiryagjātagarbhānāṃ tiryagyonigatānām api ca prāṇinām ojo haranti viheṭhayanti vighnayanti mārayanti",
    "K12mspram_u:78": " jīvitād vyaparopayanti /",
    "K12mspram_u:79": " te vayaṃ bhadanta bhagavato 'ntike caturvarṇāṃ pariṣadāṃ purataḥ svakasvakānāṃ pariṣadāṃ rūpalakṣaṇaṃ darśayiṣyāmaḥ /",
    "K12mspram_u:80": " yasya pariṣado yo graho bhaviṣyati /",
    "K12mspram_u:81": " tatas tasya mahārājasyodāracaityapratimā kartavyā /",
    "K12mspram_u:82": " āturasya ca hastena tasya mahārājasya nāmnā nānāgandhadhūpā dhūpayitavyāḥ /",
    "K12mspram_u:83": " puṣpāvakīrṇāṃ dhāraṇīṃ kṛtvā dīpāṃś cādīpya tatra caitye pūjā kartavyā /",
    "K12mspram_u:84": " madīyāyāḥ pariṣado bhadanta bhagavan yakṣagrahagṛhītasya īdṛśaṃ rūpalakṣaṇam /",
    "K12mspram_u:85": " hasati trasate 'bhīkṣṇaṃ pralapaṃś ca vikūpyati /",
    "K12mspram_u:86": " nidrā cāviśate tasya śūlo vāpy upajāyate //",
    "K12mspram_u:87": " ūrdhvaṃ saṃprekṣate nityaṃ nakṣatrāṇy anudhāvati /",
    "K12mspram_u:88": " rātrau praharṣam āyāti vepate stanate sadā //",
    "K12mspram_u:89": " tatra mantrapadāny asti lokanātha śṛṇohi me //",
    "K12mspram_u:90": " syād yathedam //",
    "K12mspram_u:91": " siddhe / susiddhe /",
    "K12mspram_u:92": " satve are /",
    "K12mspram_u:93": " araṇe /",
    "K12mspram_u:94": " bale /",
    "K12mspram_u:95": " mahābale /",
    "K12mspram_u:96": " jambhe stambhe jaṭile /",
    "K12mspram_u:97": " akhane /",
    "K12mspram_u:98": " makhame /",
    "K12mspram_u:99": " khakhane /",
    "K12mspram_u:100": " kharaṭṭe /",
    "K12mspram_u:101": " kharaṅge /",
    "K12mspram_u:102": " haripiṅgale timiṅgile svāhā //",
    "K12mspram_u:103": " sidhyantu me mantrapadāḥ svasty astu mama sarvasatvānāṃ ca vaiśramaṇasya mahārājasya nāmnā balenaiśvaryādhipatyena ca svāhā //",
    "K12mspram_u:104": " atha dhṛtarāṣṭro mahārājo 'bhyudgamyāsanād ekāṃsam uttarāsaṅgaṃ kṛtvā dakṣiṇaṃ jānumaṇḍalaṃ",
    "K12mspram_u:105": " pṛthivyāṃ pratiṣṭhāpya yena bhagavāṃs tenāñjaliṃ kṛtvā bhagavantam eva namasyamāno bhagavantam (Mps_5)",
    "K12mspram_u:106": " etad avocat /",
    "K12mspram_u:107": " asmat pariṣado bhadanta bhagavan gandharvagrahagṛhītasya īdṛśaṃ rūpalakṣaṇam /",
    "K12mspram_u:108": " nṛtyate gāyate cāpi bhūṣaṇāni priyāyate /",
    "K12mspram_u:109": " alubdhaḥ satyavādi ca hasate kupyate punaḥ //",
    "K12mspram_u:110": " tṛṣṇāyate raktanetro jvaro 'syāviśate sadā /",
    "K12mspram_u:111": " unmiṣati na cakṣuś ca śayate ca parāṅmukhaḥ //",
    "K12mspram_u:112": " tatra mantrapadāny asti lokanātha śṛṇohi me //",
    "K12mspram_u:113": " syād yathedam /",
    "K12mspram_u:114": " akhe / nakhe / vinakhe /",
    "K12mspram_u:115": " bandhe /",
    "K12mspram_u:116": " varāṇe /",
    "K12mspram_u:117": " capale /",
    "K12mspram_u:118": " vakhe /",
    "K12mspram_u:119": " vakhane /",
    "K12mspram_u:120": " vakhiṇe /",
    "K12mspram_u:121": " akhine /",
    "K12mspram_u:122": " nakhine /",
    "K12mspram_u:123": " vahale /",
    "K12mspram_u:124": " bhage /",
    "K12mspram_u:125": " bhagandare /",
    "K12mspram_u:126": " vaśe vaśavartini / svāhā //",
    "K12mspram_u:127": " mucyantu sarvasatvāḥ sarvagrahebhyo dhṛtarāṣṭrasya mahārājasya nāmnā balenaiśvaryādhipatyena ca svāhā //",
    "K12mspram_u:128": " atha virūḍhako mahārājo 'bhyudgamyāsanād ekāṃsam uttarāsaṅgaṃ kṛtvā dakṣiṇaṃ jānumaṇḍalaṃ",
    "K12mspram_u:129": " pṛthivyāṃ pratiṣṭhāpya yena bhagavāṃs tenāñjaliṃ kṛtvā bhagavantam eva namasyamāno",
    "K12mspram_u:130": " bhagavantam etad avocat /",
    "K12mspram_u:131": " asmat pariṣado bhadanta bhagavan kumbhāṇḍagrahagṛhītasya īdṛśaṃ rūpalakṣaṇam /",
    "K12mspram_u:132": " balavatī tṛṣā bhonti vibhrāntaś cāpi prekṣate /",
    "K12mspram_u:133": " mukhaṃ lohitam ābhāti bhūmau svapiti kuñcitaḥ //",
    "K12mspram_u:134": " durvarṇaḥ kṛśagātraś ca dīrghakeśanakhas tathā /",
    "K12mspram_u:135": " durgandho malinaś cāpi mṛśā sambhinnā bhāṣante //",
    "K12mspram_u:136": " tatra mantrapadāny asti lokanātha śṛṇohi me //",
    "K12mspram_u:137": " syād yathedam /",
    "K12mspram_u:138": " khakhakhame /",
    "K12mspram_u:139": " khalane /",
    "K12mspram_u:140": " khalane /",
    "K12mspram_u:141": " khalome /",
    "K12mspram_u:142": " kharalikhe /",
    "K12mspram_u:143": " kharakhe /",
    "K12mspram_u:144": " khaṭine /",
    "K12mspram_u:145": " kharali /",
    "K12mspram_u:146": " karakhi /",
    "K12mspram_u:147": " kaśane /",
    "K12mspram_u:148": " karaṭe /",
    "K12mspram_u:149": " kāle kāmini /",
    "K12mspram_u:150": " vidhali /",
    "K12mspram_u:151": " vidhiye /",
    "K12mspram_u:152": " vidheye /",
    "K12mspram_u:153": " śayane /",
    "K12mspram_u:154": " samavate /",
    "K12mspram_u:155": " śami śamini svāhā //",
    "K12mspram_u:156": " śāmyantu mama sarvasatvānāṃ ca sarvagrahāḥ sarvabhayopadravā virūḍhakasya mahārājasya nāmnā balenaiśvaryādhipatyena ca svāhā //",
    "K12mspram_u:157": " (Msp 6)",
    "K12mspram_u:158": " atha virūpākṣo mahārājo 'bhyudgamyāsanād ekāṃsam uttarāsaṅgaṃ kṛtvā dakṣiṇaṃ jānumaṇḍalaṃ",
    "K12mspram_u:159": " pṛthivyāṃ pratiṣṭhāpya yena bhagavāṃs tenāñjaliṃ kṛtvā bhagavantam eva namasyamāno",
    "K12mspram_u:160": " bhagavantam etad avocat /",
    "K12mspram_u:161": " asmat pariṣado bhadanta bhagavan nāgasuparṇīgrahagṛhītasya īdṛśaṃ rūpalakṣaṇam /",
    "K12mspram_u:162": " hikkate śvasate cāpi śītalaṃ gātram eva ca /",
    "K12mspram_u:163": " svidyate phenalālāsya svapate ca punaḥ punaḥ //",
    "K12mspram_u:164": " varṇavān bhavate śūro vepate dhāvate tathā /",
    "K12mspram_u:165": " punar nakhān vidarśayati mahīṃ viśati roditi //",
    "K12mspram_u:166": " tatra mantrapadāny asti lokanātha śṛṇohi me //",
    "K12mspram_u:167": " syād yathedam /",
    "K12mspram_u:168": " kragame / krakamaṇi /",
    "K12mspram_u:169": " krakase /",
    "K12mspram_u:170": " krakaśase /",
    "K12mspram_u:171": " kruśume /",
    "K12mspram_u:172": " krukeke /",
    "K12mspram_u:173": " krukhume krume /",
    "K12mspram_u:174": " agale /",
    "K12mspram_u:175": " nagale /",
    "K12mspram_u:176": " samaṅgale /",
    "K12mspram_u:177": " kuhume /",
    "K12mspram_u:178": " hume /",
    "K12mspram_u:179": " aluke /",
    "K12mspram_u:180": " kalamake /",
    "K12mspram_u:181": " kalale /",
    "K12mspram_u:182": " ire mire /",
    "K12mspram_u:183": " dhire dhire agaruvati svāhā //",
    "K12mspram_u:184": " svasty astu mama sarvasatvānāṃ ca virūpākṣasya mahārājasya nāmnā balenaiśvaryādhipatyena ca svāhā //",
    "K12mspram_u:185": " atha bhagavāṃs tāvad eva sarvāvatyāḥ pariṣadaḥ purataḥ siṃhanādaṃ nadati /",
    "K12mspram_u:186": " daśabalasamanvāgato 'haṃ caturvaiśāradyaviśāradaḥ pariṣady udāram ārṣabhaṃ samyaksiṃhanādaṃ nadāmi /",
    "K12mspram_u:187": " brahmacakraṃ pravartayāmi /",
    "K12mspram_u:188": " māro nirjita ekena sasainyabalavāhanaḥ /",
    "K12mspram_u:189": " rakṣāyai sarvasatvānāṃ sarve vidyāṃ śṛṇātha me //",
    "K12mspram_u:190": " syād yathedam /",
    "K12mspram_u:191": " asaṅge / khaṅgavate /",
    "K12mspram_u:192": " balavate /",
    "K12mspram_u:193": " balanirghoṣe /",
    "K12mspram_u:194": " śūre śūravate /",
    "K12mspram_u:195": " vajraṃgame /",
    "K12mspram_u:196": " vajradhare /",
    "K12mspram_u:197": " stambhe jambhe /",
    "K12mspram_u:198": " dṛḍhasāre /",
    "K12mspram_u:199": " viraje /",
    "K12mspram_u:200": " vighase /",
    "K12mspram_u:201": " varāgraprāpte /",
    "K12mspram_u:202": " araṇe dharmayukte diśi vighuṣṭe svāhā //",
    "K12mspram_u:203": " svasty astu mama sarvasatvānāṃ ca tathāgatasya nāmnā balenaiśvaryādhipatyena ca svāhā //",
    "K12mspram_u:204": " buddhasya vacanaṃ śrutvā lokapālāś caturdiśam /",
    "K12mspram_u:205": " uttrastā bhītasaṃvighnā asthāsuḥ prāñjalīkṛtāḥ //",
    "K12mspram_u:206": " (Msp 7)",
    "K12mspram_u:207": " śiṣṭā bhūtagaṇās trastā vikṣiptā viralīkṛtāḥ /",
    "K12mspram_u:208": " palāyante daśadiśo mahānādam udīrayan //",
    "K12mspram_u:209": " tad viditvā mahārājās triguptiṃ samudāharat /",
    "K12mspram_u:210": " aho vidyā mahāvidyā mahāsāhasrapramardanī //",
    "K12mspram_u:211": " yasyāṃ trasanti bhūtāni śrutvā buddhasya bhāṣitam /",
    "K12mspram_u:212": " yathā prajvalito vahniraśmir vātair apāyitaḥ //",
    "K12mspram_u:213": " kṣuradhārāsamā vidyā gautamena prakāśitā /",
    "K12mspram_u:214": " yo hy etan nābhimanyeta ṛṣivākyaṃ subhāṣitam //",
    "K12mspram_u:215": " tasyātra brahmaśāpena jyeṣṭhaputro na bheṣyati /",
    "K12mspram_u:216": " agniṃ prajvālayitvā tu gṛhītvāsitasarṣapān //",
    "K12mspram_u:217": " ghṛtamaṇḍena saṃyuktāḥ prakṣeptavyāhutāśane /",
    "K12mspram_u:218": " heṣṭham ūrdhvaṃ caturdikṣu kṣiptvā ca varuṇodakam //",
    "K12mspram_u:219": " yadi kṣipraṃ na muñceyuḥ śrutvā buddhasya bhāṣitam /",
    "K12mspram_u:220": " bhavantu jvalitāḥ sarve yathāgnau ghṛtasarṣapāḥ //",
    "K12mspram_u:221": " kṣemaṃ ca tena lapsyanti yakṣadaṇḍena tarjitāḥ /",
    "K12mspram_u:222": " teṣāṃ dakṣiṇapārśveṣu mahāgaṇḍo bhaviṣyati //",
    "K12mspram_u:223": " citrabhūtā bhaviṣyanti yakṣarogena pīḍitāḥ /",
    "K12mspram_u:224": " aḍakavatīṃ rājadhānīṃ na gacchanti kadā cana //",
    "K12mspram_u:225": " niveśanaṃ na paśyanti kuberasya yaśasvinaḥ /",
    "K12mspram_u:226": " āsanaṃ ca na lapsyanti bhūtasaṃghāḥ samāgame //",
    "K12mspram_u:227": " annapānena rahitā jāyante yakṣamaṇḍale /",
    "K12mspram_u:228": " mahāsāhasrapramardanaṃ sūtraṃ yo yakṣo nānuvartate //",
    "K12mspram_u:229": " tasya vajradharaḥ kruddho mūrdhānaṃ sphoṭayiṣyati /",
    "K12mspram_u:230": " karkaśakṣuradhāreṇa jihvān tasyeha cchetsyati //",
    "K12mspram_u:231": " tīkṣṇeṇa cāsya śastreṇa karṇau nāsāṃ ca cchetsyati /",
    "K12mspram_u:232": " prapātayati cakreṇa kṣuradhāreṇa mastakam //",
    "K12mspram_u:233": " lohamudgarakīlena hṛdayaṃ cāsya pīḍayet /",
    "K12mspram_u:234": " mukhataḥ sravate cāsya pūyam uṣṇaṃ ca śoṇitam //",
    "K12mspram_u:235": " vidyāpāśena daṇḍena sadā saṃsāragāminaḥ /",
    "K12mspram_u:236": " tatraiva saṃsariṣyanti saṃsāre cakramaṇḍale //",
    "K12mspram_u:237": " (Msp 8)",
    "K12mspram_u:238": " śriyāviṣṭā mahārājāḥ samāgamya caturdiśam /",
    "K12mspram_u:239": " dharmasaṃnāhasaṃnaddhā niṣaṇṇā bhadrapīṭhake //",
    "K12mspram_u:240": " dhṛtarāṣṭraś ca pūrvāyāṃ dakṣiṇena virūḍhakaḥ /",
    "K12mspram_u:241": " paścimena virūpākṣaḥ kuberaś cottarāṃ diśam //",
    "K12mspram_u:242": " rājñāṃ samāgatānāṃ hi jvalatāṃ tejasā śriyā /",
    "K12mspram_u:243": " antarīkṣaṃ tadā śāśtā sarvajño hi samudgataḥ //",
    "K12mspram_u:244": " vajrāsane niṣadyeha vimāne brahmanirmite /",
    "K12mspram_u:245": " tato brahmā mahābrahmā prāñjalistho namasyati //",
    "K12mspram_u:246": " suvarṇaparvataḥ śrīmāṃś taptakāñcanasaṃnibhaḥ /",
    "K12mspram_u:247": " padmapuṣpavad utphullaḥ śālarājeva puṣpitaḥ //",
    "K12mspram_u:248": " pūrṇacandro ravir vāpi nakṣatraiḥ parivāritaḥ /",
    "K12mspram_u:249": " suvarṇavarṇakāyena lakṣaṇair munir āvṛtaḥ //",
    "K12mspram_u:250": " saṃstutvā lokapradyotaṃ brahmā lokapitāmahaḥ /",
    "K12mspram_u:251": " purato lokanāthasya lokapālān athābravīt //",
    "K12mspram_u:252": " na prāptaṃ lokapālānāṃ parṣado nānuśāsanam /",
    "K12mspram_u:253": " ito buddhā hi jāyante buddhāḥ pratyekajā api //",
    "K12mspram_u:254": " itaś ca śrāvakotpattir devāś cāpi samutsthitāḥ /",
    "K12mspram_u:255": " jāyante brāhmaṇāś cetaḥ ṣaḍaṅgāvedapāragāḥ //",
    "K12mspram_u:256": " ṛṣayaś ca mahābhāgā itaḥ śramaṇabrāhmaṇāḥ /",
    "K12mspram_u:257": " alpotsukānāṃ yuṣmākaṃ badhyate mānuṣīprajā //",
    "K12mspram_u:258": " brahmaṇo vacanaṃ śrutvā lokapālā vaco 'bruvan /",
    "K12mspram_u:259": " evam etan mahābrahmann evam etat mahāmune //",
    "K12mspram_u:260": " ete viśodhayiṣyāmaḥ samantāt sāgaraṃ vayam /",
    "K12mspram_u:261": " sumeruṃ kaṃpayitvā tu dhāraṇīṃ parivartya ca //",
    "K12mspram_u:262": " bandhayiṣyāmaḥ pāśena candrasūryau tathānilam /",
    "K12mspram_u:263": " nakṣatrāṇi ca sarvāṇi gāḍhenābhyāhatena //",
    "K12mspram_u:264": " diśaś cādarśanā bhāgās teṣāṃ neṣyāma sarvadā /",
    "K12mspram_u:265": " ye praduṣṭā bhaviṣyanti na ca lokahitodyataḥ //",
    "K12mspram_u:266": " lokaḥ sadevako hy eṣa garhate bhūtakāraṇāt /",
    "K12mspram_u:267": " parābhavanti bhūtāni hiṃsante mānuṣīṃ prajām //",
    "K12mspram_u:268": " (Msp 9)",
    "K12mspram_u:269": " atra mantradharāḥ kāmaṃ darśayanti parākramam /",
    "K12mspram_u:270": " atikrāmanti ye vidyāṃ mantrān auṣadham eva vā //",
    "K12mspram_u:271": " vidyātikrāntāḥ pariṣadaḥ samantād daṇḍatarjitāḥ /",
    "K12mspram_u:272": " kṛtvā samānayiṣyāmo lokanāthasya cāgrataḥ //",
    "K12mspram_u:273": " teṣāṃ daṇḍaṃ praṇeṣyāmaḥ sūtraṃ brahmaṇā nirmitam /",
    "K12mspram_u:274": " yasyedaṃ bhāṣato viśvaṃ tarjate bhūtamaṇḍalam //",
    "K12mspram_u:275": " buddhasya pādau vanditvā ālokya ca parasparam /",
    "K12mspram_u:276": " suvarṇarūpyavaiḍūryamuktāyāḥ sphaṭikasya ca //",
    "K12mspram_u:277": " samusārāśmagarbhasya saptaratnasamākulān /",
    "K12mspram_u:278": " sahasrārān suvarṇāṃś caturaḥ saṃskṛtān rathān //",
    "K12mspram_u:279": " viśvakarmasu saṃyuktān ṛddhya vaihāyasaṃgamān /",
    "K12mspram_u:280": " tatrābhiruhya rājānaḥ prakrāntā bhūtamaṇḍalam //",
    "K12mspram_u:281": " puṣpapūrṇāṃ mahīṃ kṛtvā cūrṇaiś cāpi hiraṇmayaiḥ /",
    "K12mspram_u:282": " yaṣṭīr ābadhya hi gale sūtrapāśāṃs tathāpi ca //",
    "K12mspram_u:283": " yakṣasenāpatīn sarvān preṣayitvā caturdiśam /",
    "K12mspram_u:284": " ānetha sarvabhūtāni yāvanto 'smadgatā diśi //",
    "K12mspram_u:285": " sāhasrapramardanaṃ hy etet saṃśrautuṃ sūtram uttamam /",
    "K12mspram_u:286": " brahmalokān samuditaṃ sarvalokair vicintitam //",
    "K12mspram_u:287": " mahāsāhasrakāyena marditā yakṣarākṣasāḥ /",
    "K12mspram_u:288": " śrutvā vākyaṃ kuberasya yakṣasenāpatir gataḥ //",
    "K12mspram_u:289": " vikramantaś caturdikṣu ghoṣaṃ ghoṣanti guhyakāḥ /",
    "K12mspram_u:290": " aṣṭāviṃśac ca bhūtāni grahā gandharvajā mune //",
    "K12mspram_u:291": " pūrve 'smin diśobhāge bhūtasaṃghāḥ śṛṇontu me /",
    "K12mspram_u:292": " sarve te sūtrapāśena pañcabandhanapīḍitāḥ //",
    "K12mspram_u:293": " aṣṭāviṃśac ca bhūtāni grahāḥ kumbhāṇḍajā mune /",
    "K12mspram_u:294": " dakṣiṇe 'smin diśobhāge bhūtasaṃghāḥ śṛṇontu me //",
    "K12mspram_u:295": " sarve te sūtrapāśena pañcabandhanapīḍitāḥ /",
    "K12mspram_u:296": " aṣṭāviṃśac ca bhūtāni bhonti nāgagrahā mune /",
    "K12mspram_u:297": " paścime 'smin diśobhāge bhūtasaṃghāḥ śṛṇontu me //",
    "K12mspram_u:298": " sarve te sūtrapāśena pañcabandhanapīḍitāḥ /",
    "K12mspram_u:299": " (Msp 10)",
    "K12mspram_u:300": " aṣṭāviṃśac ca bhūtāni bhonti yakṣagrahā mune /",
    "K12mspram_u:301": " digbhāge uttare cāpi bhūtasaṃghāḥ śṛṇontu me //",
    "K12mspram_u:302": " sarve te sūtrapāśena pañcabandhanapīḍitāḥ /",
    "K12mspram_u:303": " jyeṣṭhaputraḥ kuberasya sañjayo naravāhanaḥ //",
    "K12mspram_u:304": " pādamūle tu tasyaiva yakṣāṇāṃ ṣaṣṭhikoṭayaḥ /",
    "K12mspram_u:305": " ākṛṣṭāḥ sūtrapāśena pañcabandhanapīḍitāḥ //",
    "K12mspram_u:306": " putro dvitīyas tasyaiva janako nāma viśrutaḥ /",
    "K12mspram_u:307": " pādamūle tu tasyaiva yakṣāṇāṃ ṣaṣṭhikoṭayaḥ //",
    "K12mspram_u:308": " ākṛṣṭāḥ sūtrapāśena pañcabandhanapīḍitāḥ /",
    "K12mspram_u:309": " putras tritīyas tasyaiva nāmnā cāsau mahāgrahaḥ //",
    "K12mspram_u:310": " pādamūle tu tasyaiva yakṣāṇāṃ ṣaṣṭhikoṭayaḥ /",
    "K12mspram_u:311": " ākṛṣṭāḥ sūtrapāśena pañcabandhanapīḍitāḥ //",
    "K12mspram_u:312": " putraś caturthas tasyaiva nāmnāsau kalaśodaraḥ /",
    "K12mspram_u:313": " pādamūle tu tasyaiva yakṣāṇāṃ ṣaṣṭhikoṭayaḥ //",
    "K12mspram_u:314": " ākṛṣṭāḥ sūtrapāśena pañcabandhanapīḍitāḥ /",
    "K12mspram_u:315": " maheśvaro mahādevaś caturbāhur mahābalaḥ //",
    "K12mspram_u:316": " pādamūle tu tasyaiva yakṣāṇāṃ ṣaṣṭhikoṭayaḥ /",
    "K12mspram_u:317": " ākṛṣṭāḥ sūtrapāśena pañcabandhanapīḍitāḥ //",
    "K12mspram_u:318": " āgatya sarvabhūtāni parvate bhūtamardane /",
    "K12mspram_u:319": " eṣā udbhāvitā vidyā sarvavidyā śarmakarā //",
    "K12mspram_u:320": " niṣṭhuraṃ puruṣaṃ daṇḍaṃ sarvabuddhair hi bhāṣitam /",
    "K12mspram_u:321": " eṣa gacchāmaḥ śaraṇaṃ sarve gautamam ādarāt //",
    "K12mspram_u:322": " aśāṭhyenānuvartetha mā ca sarveṇa bheṣyetha /",
    "K12mspram_u:323": " tato muhūrtamātreṇa bhūtasaṃghāḥ samāgatāḥ //",
    "K12mspram_u:324": " parvateṣu prapāteṣu samudreṣu saraḥsu ca /",
    "K12mspram_u:325": " nadīprasravaṇotseṣu āvarteṣu ca ye sthitāḥ //",
    "K12mspram_u:326": " udyāneṣu vimāneṣu ārāmeṣu vaneṣu ca /",
    "K12mspram_u:327": " caityasthāneṣu grāmeṣu vṛkṣamūleṣu ye sthitāḥ //",
    "K12mspram_u:328": " nagarasya praveśeṣu nigamajanapadeṣu ca /",
    "K12mspram_u:329": " rājakuleṣu dvāreṣu vimāneṣu ca ye sthitāḥ //",
    "K12mspram_u:330": " (Msp 11)",
    "K12mspram_u:331": " maṇḍapeṣu śmaśāneṣu tathā devakuleṣu ca /",
    "K12mspram_u:332": " sīmāsu śulkaśālāyāṃ śūnyāgāre 'tha jāṅgale //",
    "K12mspram_u:333": " ūrdhvaṃ heṣṭhaṃ ca ye yakṣāś caturdikṣu vidikṣu ca /",
    "K12mspram_u:334": " yakṣakoṭīsahasrāṇi vidyāpāśena karṣitāḥ //",
    "K12mspram_u:335": " mṛdaṅgavāditaṃ kṛtvā kecid gargaravāditam /",
    "K12mspram_u:336": " vīṇāpaṇavaveṇūś ca vādayanto mahābalāḥ //",
    "K12mspram_u:337": " kṛtvā ca vāditaṃ citraṃ gāndharvaṃ nāṭyam eva ca /",
    "K12mspram_u:338": " indraḥ somaś ca varuṇo bharadvājaḥ prajāpatiḥ //",
    "K12mspram_u:339": " mātalir lohitākṣaś ca himavantaḥ supūrṇakaḥ /",
    "K12mspram_u:340": " candanaḥ kāmaśreṣṭhī ca maṇikaṇṭho nikaṇṭhakaḥ //",
    "K12mspram_u:341": " prajāgurur yatīśaś ca devasūtaś ca mātaliḥ /",
    "K12mspram_u:342": " citrasenaś ca gandharvo nararājo jinarṣabhaḥ //",
    "K12mspram_u:343": " tathā pañcaśikho nāma tumburuḥ sūryavarcasaḥ /",
    "K12mspram_u:344": " śailaś caivāsiputraś ca viśvāmitro yaśodharaḥ //",
    "K12mspram_u:345": " āḍavakaḥ sumanaś ca śūcīkarṇo darīmukhaḥ /",
    "K12mspram_u:346": " pañcālagaṇḍaḥ sumukhaḥ sasainyabalavāhanaḥ //",
    "K12mspram_u:347": " devā nāgāś ca gandharvā asurā yakṣarākṣasāḥ /",
    "K12mspram_u:348": " traitīyakaś ca unmādās tathā cāturthako jvarāḥ //",
    "K12mspram_u:349": " ye ca lokaṃ viheṭhanti praduṣṭā yakṣarākṣasāḥ /",
    "K12mspram_u:350": " caturdikṣu samānīya pañcabandhanapīḍitāḥ //",
    "K12mspram_u:351": " prāñjalīkāḥ puraḥ sthitvā lokanātham athābruvan /",
    "K12mspram_u:352": " namas te puruṣavīra namas te puruṣottama //",
    "K12mspram_u:353": " prāñjalīkā namasyāmo dharmarāja namo 'stu te /",
    "K12mspram_u:354": " dhāvanti puratas teṣāṃ bhūtā yakṣā mahābhayāḥ //",
    "K12mspram_u:355": " caturbhujā mahāghorā bahupādekapādaḥ /",
    "K12mspram_u:356": " catuṣpādā dvipādāś ca ūrdhvapādā adhomukhaḥ //",
    "K12mspram_u:357": " bahukāyaikaśīrṣāś ca ekakāyāś catuḥśirāḥ /",
    "K12mspram_u:358": " bahunetrā mahākāyāś ca ekākṣā dvādaśodarāḥ //",
    "K12mspram_u:359": " kharoṣṭhahastiśīrṣāś ca ūrdhvahastā adhaḥśirāḥ /",
    "K12mspram_u:360": " śastradantāḥ śastrabāhū śastrapādāś ca rākṣasāḥ //",
    "K12mspram_u:361": " (Msp 12)",
    "K12mspram_u:362": " tāmrakeśās tāmrahastās tāmrākṣās tāmrapāṇayaḥ /",
    "K12mspram_u:363": " tāmramudgarapādāś ca tāmranāsā ayomukhāḥ //",
    "K12mspram_u:364": " ādīptahastapādāś ca manuṣyatanunā sthitāḥ /",
    "K12mspram_u:365": " kāṇāḥ kubjās tu garuḍā vikṛtākṣā vijṛmbhakāḥ //",
    "K12mspram_u:366": " makaravyāḍarūpāś ca virūpāś sakalonmukhāḥ /",
    "K12mspram_u:367": " lamvoṣṭhā vakradantāś ca praduṣṭā bhṛkuṭīmukhāḥ //",
    "K12mspram_u:368": " sthūlodarāḥ kumbhakarṇā laṃvakarṇā akarṇakāḥ /",
    "K12mspram_u:369": " dīrghakarṇā dīrghabāhū dīrghakeśāgrapāṇayaḥ //",
    "K12mspram_u:370": " śuṣkakāyā dīrghakāyā dīrghakeśāḥ svalaṃkṛtāḥ /",
    "K12mspram_u:371": " pādabhārāḥ kṛṣagrīvā durgandhāḥ karaśodarāḥ //",
    "K12mspram_u:372": " makarasya yathā aṃśo muṣalamudgarodarāḥ /",
    "K12mspram_u:373": " ūrdhvanetrā mahākarṇā ūrdhvakeśāḥ sulohitāḥ //",
    "K12mspram_u:374": " sthūlaśīrṣā dhanugrīvāḥ kubjakuṃbhodarāḥ kṛṣāḥ /",
    "K12mspram_u:375": " vavṛṣur vahnivarṣāṇi merumūrdhaṃ vicārya vai //",
    "K12mspram_u:376": " vṛkṣaparvatapāṣāṇām agrakūṭaṃ samadyutim /",
    "K12mspram_u:377": " śaṃkhabherīmṛdaṅgānāṃ kuṃbhāṇḍā dundubhisvarāḥ //",
    "K12mspram_u:378": " pramuñcanti ravaṃ bhīmaṃ mahākaṇṭhāḥ kharasvarāḥ /",
    "K12mspram_u:379": " kālanīlakapītāś ca haritpiṅgalapiṅgalāḥ //",
    "K12mspram_u:380": " guhyakāḥ sarvaduṣṭānām ālaye puraḥ sthitāḥ /",
    "K12mspram_u:381": " grasante mānuṣaṃ lokaṃ naranāryas tathetarān //",
    "K12mspram_u:382": " hatakṛtyamāṃśarudhiraṃ medamajjān tathāpare /",
    "K12mspram_u:383": " sūcīlomāsikeśāś ca raktalohitamrakṣitāḥ //",
    "K12mspram_u:384": " bhakṣamāṇā vidhāvanti kuṇapaṃ saṃpragṛhya vai /",
    "K12mspram_u:385": " tīkṣudantā raktahastā oṣṭhamrakṣitalohitāḥ //",
    "K12mspram_u:386": " ardhakhāditagātraiś ca kṛtvā hastau prapūritau /",
    "K12mspram_u:387": " vṛkkāhṛdayajatrunijaghaṇaṃ bhakṣamāṇakāḥ //",
    "K12mspram_u:388": " karālā hastapādebhyo harante prāṇināṃ balam /",
    "K12mspram_u:389": " asthisaṃkarakāyena trāsayanti janān bahūn //",
    "K12mspram_u:390": " gṛhītvā mānuṣaṃ carma lohitena prapūritam /",
    "K12mspram_u:391": " viṣeṇogreṇa saṃsṛṣṭaṃ vikṣipanti diśodaśam //",
    "K12mspram_u:392": " (Msp 13)",
    "K12mspram_u:393": " nagarāṇāṃ praveśeṣu vikṣipanti kulākulam /",
    "K12mspram_u:394": " vātaṃ pittaṃ ca śleṣmāṇaṃ kṣobhayanti caturdiśam //",
    "K12mspram_u:395": " iti saṃtiṣṭhante tatra rājapīḍā mahābhayāḥ /",
    "K12mspram_u:396": " sarve samāgatās te 'pi vidyāpāśena karṣitāḥ //",
    "K12mspram_u:397": " namas te puruṣavīra namo 'stu puruṣottama /",
    "K12mspram_u:398": " namasyāmo 'ñjalikarā dharmarāja namo 'stu te //",
    "K12mspram_u:399": " caranti nagaraṃ grāmaṃ rāṣṭrarājakuleṣu ca /",
    "K12mspram_u:400": " yakṣā ojoharā ghorā nṛmāṃsarudhirāsinaḥ //",
    "K12mspram_u:401": " mahākāyā mahābhīmā mahābalā maheśvarāḥ /",
    "K12mspram_u:402": " daśagrīvāḥ sahasrākṣā mahāgrāsā mahāmukhāḥ //",
    "K12mspram_u:403": " mahatā parivāreṇa śastrahastāḥ subhairavāḥ /",
    "K12mspram_u:404": " ahicarmagṛhītāś ca ulkāhastāś caturbhujāḥ //",
    "K12mspram_u:405": " daṇḍahastāḥ śastrahastāḥ śūlino vajrapāṇinaḥ /",
    "K12mspram_u:406": " uttrāsenti diśaḥ sarvāyudhvaṃ kṛtvā sudāruṇam //",
    "K12mspram_u:407": " prasannā guhyakāḥ sarve duṣṭānām ālaye sthitāḥ /",
    "K12mspram_u:408": " grasante mānuṣe loke naranāryas tathetarān //",
    "K12mspram_u:409": " uṣṇair māṃsaiś ca rudhirair bhāntāṅgāḥ kāmarūpiṇaḥ /",
    "K12mspram_u:410": " siṃhavyāghrāś ca mahiṣīgokharoṣṭrebharūpiṇaḥ //",
    "K12mspram_u:411": " ṛkṣadvīpivṛkanyaṅkuśṛgālaiḍaviḍālakaiḥ /",
    "K12mspram_u:412": " rūpair ākhukapiprakhyaiḥ khaṅgīśūkaranākulaiḥ //",
    "K12mspram_u:413": " matsakacchaparūpaiś ca aparaiḥ kākakokilaiḥ /",
    "K12mspram_u:414": " ulūkagṛdhrasenyādi tathā timitimiṅgilaiḥ //",
    "K12mspram_u:415": " māyūrair haṃsakāpotai rūpaiḥ krauñcavihaṅgamaiḥ /",
    "K12mspram_u:416": " kecit kukkuṭarūpeṇa yakṣāḥ paśyanti mānuṣān //",
    "K12mspram_u:417": " suparṇīpakṣiveṣeṇa saṃtrāsenti janān bahūn /",
    "K12mspram_u:418": " keṣāṃcid mānuṣaṃ śīrṣaṃ śarīraṃ kharakotkaṭam /",
    "K12mspram_u:419": " anyāny abhidravanto 'nye dṛśyante vikalāśayāḥ /",
    "K12mspram_u:420": " vinagnāḥ kāmaparamā antramālāvaguṇṭhitāḥ //",
    "K12mspram_u:421": " praharanti triśūlena pīḍāṃ kurvanti prāṇinām /",
    "K12mspram_u:422": " muñcanti dāruṇaṃ śvāsaṃ saṃtāpenti imāḥ prajāḥ //",
    "K12mspram_u:423": " (Msp 14)",
    "K12mspram_u:424": " vicitrarūpā dṛśyante yāvatī prāṇasaṃtatiḥ /",
    "K12mspram_u:425": " gṛhītaparvataś cānye asicakradharāpare //",
    "K12mspram_u:426": " saṃkhyāśatasahasrāṇi musaladaṇḍatarjitāḥ /",
    "K12mspram_u:427": " utpāṭitākṣā vimukhāḥ khaṇḍadantāś ca rākṣasāḥ //",
    "K12mspram_u:428": " chinnanāsāś chinnakarṇāś chinnajihvā valīmukhaḥ /",
    "K12mspram_u:429": " saṃchinnahastapādāś ca chinnaśīrṣāś ca rākṣasāḥ //",
    "K12mspram_u:430": " prekṣanti cāvatāraṃ hi ojo hiṃsanti kilbiṣāḥ /",
    "K12mspram_u:431": " mānuṣāṇāṃ śarīreṣu suśūkṣmo dṛśyate grahaḥ //",
    "K12mspram_u:432": " romāntareṣu marmeṣu tathā vraṇamukheṣu ca /",
    "K12mspram_u:433": " sarve samāgatās te 'pi vidyāpāśena karṣitāḥ //",
    "K12mspram_u:434": " namas te puruṣavīra namas te puruṣottama /",
    "K12mspram_u:435": " namasyāmo 'ñjalikarā dharmarāja namo 'stu te //",
    "K12mspram_u:436": " sumerau girirāje ca cakravāḍe tathaiva ca /",
    "K12mspram_u:437": " gṛdhrakūṭe iśādhāre himavadgandhamādane //",
    "K12mspram_u:438": " pāṇḍave citrakūṭe ca nārade parvatadvaye /",
    "K12mspram_u:439": " śrīparvatasya mūrdhasthāḥ śṛṅgā ye bhṛśam udgatāḥ //",
    "K12mspram_u:440": " yās tatra devatādhastā ṛṣayaś ca tathādhikāḥ /",
    "K12mspram_u:441": " babhūvus te 'pi codvignā āyuś cottrastamānasāḥ //",
    "K12mspram_u:442": " devakoṭīsahasrāṇi devakoṭīśatāni ca /",
    "K12mspram_u:443": " devakanyā mahābhāgā añjaliṃ saṃpragṛhya vai //",
    "K12mspram_u:444": " vemacitrī rāhulaś ca prahlādaś ca samāgatāḥ /",
    "K12mspram_u:445": " bhṛtyakoṭīsahasraiś ca bhṛtyakoṭīśatair api //",
    "K12mspram_u:446": " kanyās teṣām ṛddhimatyo baddhā daśanakhāñjalim /",
    "K12mspram_u:447": " sāgaraḥ supratiṣṭhaś ca nāgarājo manasvy api //",
    "K12mspram_u:448": " nagendro 'navataptaś ca ubhau nandopanandakau /",
    "K12mspram_u:449": " vakṣunando vajramatir gaṅgā sindhuś ca sāgaraḥ //",
    "K12mspram_u:450": " suparṇī pakṣirājānaḥ sāgaraṃ kṣobhayanti ye /",
    "K12mspram_u:451": " nāgakoṭīsahasrabhir nāgakoṭīśatais tathā //",
    "K12mspram_u:452": " kanyās teṣāṃ mahābhāgā añjaliṃ saṃpragṛhya vai /",
    "K12mspram_u:453": " ravicandrāv ubhau vāpi nakṣatraparivāritau //",
    "K12mspram_u:454": " (Msp 15)",
    "K12mspram_u:455": " suvarṇavarṇaḥ puṣpeṣu magadheṣu rabheyakaḥ /",
    "K12mspram_u:456": " kāpilir bharukaccheṣu kośaleṣu prapuṇḍakaḥ //",
    "K12mspram_u:457": " śūcīlomā ca madreṣu malleṣu ca yaśodharaḥ /",
    "K12mspram_u:458": " vibhīṣaṇaś ca pāñcāle lohitākṣaś ca aśvaje //",
    "K12mspram_u:459": " piṅgalaś ca avanteṣu kapilākṣaś ca vaidiśe /",
    "K12mspram_u:460": " kumbhodaraś ca matseṣu sūrateṣu ca dīrghilaḥ //",
    "K12mspram_u:461": " pramardanas tu gāndhāre sūryamitraś ca kambuṣu /",
    "K12mspram_u:462": " mahājanapadeṣv ete uktā yakṣāś caturdaśa //",
    "K12mspram_u:463": " vajrapāṇir mahāyakṣo dharmapālaḥ prapuṇḍaraḥ /",
    "K12mspram_u:464": " kapilaḥ sudarśano viṣṇuḥ piṇḍāraḥ karaśodaraḥ //",
    "K12mspram_u:465": " kumbhīraḥ sātyakiś cāpi pāñcikaś ca jinarṣabhaḥ /",
    "K12mspram_u:466": " maheśvaro mahāyakṣaś caturbāhur mahābalaḥ //",
    "K12mspram_u:467": " pramardanaḥ śūraseno mahānagno mahābalaḥ /",
    "K12mspram_u:468": " yamaś ca yamadūtaś ca māraś cāpi sasainyakaḥ //",
    "K12mspram_u:469": " harir nāmnā tv asau yakṣo yakṣakoṭīparigrahaḥ /",
    "K12mspram_u:470": " hārītī ca sasainyā tu giridāri ca yakṣiṇī //",
    "K12mspram_u:471": " bhīmarūpā mahātejā hārītī nāma viśrutā /",
    "K12mspram_u:472": " caṇḍā caṇḍālikā caiva pañcaputraśatair vṛtā //",
    "K12mspram_u:473": " ākoṭā karkaṭī kālī padumā padumāvatī /",
    "K12mspram_u:474": " puṣpadantī viśālā ca kharakarṇā ca rākṣasī //",
    "K12mspram_u:475": " candano viṣṇulaś cāpi haripiṅgalapiṅgalaḥ /",
    "K12mspram_u:476": " kuñjaro nāgadantaś ca girimitro 'gradaṃṣṭrakaḥ //",
    "K12mspram_u:477": " rākṣasī bhadradantā ca brahmilā viṣṇulā tathā /",
    "K12mspram_u:478": " yakṣo hālāhalaś caiva rākṣasaś ca vituṇḍakaḥ //",
    "K12mspram_u:479": " śūleṣu te gṛhītvātha gavāś ca mṛgamānuṣān /",
    "K12mspram_u:480": " bhakṣayantaś ca jīvanto dhāvantaś ca diśodiśaḥ //",
    "K12mspram_u:481": " prakampamānā dhāraṇīṃ śoṣayanto vanaspatīn /",
    "K12mspram_u:482": " saṃkocayantaḥ śikharān mardayanta imāḥ prajāḥ //",
    "K12mspram_u:483": " parasparaṃ saṃharṣento vidyākṛṣṭāḥ samāgatāḥ /",
    "K12mspram_u:484": " teṣāṃ samāgatānāṃ hi lokanāthasya cāgrataḥ //",
    "K12mspram_u:485": " (Msp 16)",
    "K12mspram_u:486": " tato vaiśramaṇo rājā lokanātham athābravīt /",
    "K12mspram_u:487": " mamāsty uttaradigbhāge rājadhāni sunirmitā //",
    "K12mspram_u:488": " manoramāḍakavatī tenāham aḍakādhipaḥ /",
    "K12mspram_u:489": " cintitā sarvadeve hi rājadhāny aḍakāhvayā //",
    "K12mspram_u:490": " samucchritā tu prākārā saptaratnasamākulā /",
    "K12mspram_u:491": " kṣomakair yojane dvedhaiḥ saṃskṛtā kāñcanāmayaiḥ //",
    "K12mspram_u:492": " kṣomake caikamekasmin samantād dikcatuṣṭaye /",
    "K12mspram_u:493": " sthitā vajradharā yakṣāḥ śastrahastāḥ suvarmitāḥ //",
    "K12mspram_u:494": " rājadhānyās tu tasyaiva kṛtaṃ dvāracatuṣṭayam /",
    "K12mspram_u:495": " ekaṃ suvarṇamayaṃ dvāraṃ dvitīyaṃ rūpyasaṃskṛtam //",
    "K12mspram_u:496": " tṛtīyaṃ sphāṭikaṃ dvāraṃ caturthaṃ maṇivicitritam /",
    "K12mspram_u:497": " asty antare tu nagare udyāne vanapuṣpite //",
    "K12mspram_u:498": " vimānāni vicitrāṇi saptaratnamayāni vai /",
    "K12mspram_u:499": " nānāratnamayā vṛkṣā nānāpakṣiṇikūjitāḥ //",
    "K12mspram_u:500": " nānāpuṣpasaṃchannā nānāgandhānulepanāḥ /",
    "K12mspram_u:501": " pakṣiṇīnāṃ vilāsaiś ca gītavādyair alaṃkṛtāḥ //",
    "K12mspram_u:502": " anubhomi śriyaṃ tv agryāṃ bhūtānāṃ tatra maṇḍale /",
    "K12mspram_u:503": " sarvākāravaropetās tatra me paricārakāḥ //",
    "K12mspram_u:504": " dharmacārī dharmakāmā na vihiṃsanti prāṇinām /",
    "K12mspram_u:505": " annapānais tu vikalā dāruṇās tv itarāḥ prajāḥ //",
    "K12mspram_u:506": " adharmacāry adharmakāmās te vihiṃsanti prāṇinām /",
    "K12mspram_u:507": " udāraṃ parimārganto viprekṣanti caturdiśaṃ //",
    "K12mspram_u:508": " nagaradvārasaṃsthā ye udyāneṣu vaneṣu ca /",
    "K12mspram_u:509": " yakṣarākṣasabhūtānāṃ koṭīsahasrakān gaṇān //",
    "K12mspram_u:510": " sarvāṃs tān ānayiṣyāmi sūtrapāśena karṣitān /",
    "K12mspram_u:511": " candanānāṃ vanaiś cchannaṃ śītapuṣkariṇīcitam //",
    "K12mspram_u:512": " madhye tadrājadhānyās tu dharmarājaniveśanaṃ /",
    "K12mspram_u:513": " samantād yojanaṃ yāvat kūṭāgārās tu nirmitāḥ /",
    "K12mspram_u:514": " suvarnasya bhaved eko dvitīyo rūpyam eva ca /",
    "K12mspram_u:515": " vaiḍūryasya tṛtīyas tu caturthaḥ sphāṭikaḥ śuciḥ //",
    "K12mspram_u:516": " (Msp 17)",
    "K12mspram_u:517": " pañcamo raktamuktāyāḥ ṣaṣṭhaś caivāśmagarbhaḥ /",
    "K12mspram_u:518": " saptamas tu musārasya saptaratnamayo 'ṣṭamaḥ //",
    "K12mspram_u:519": " nāriśatasahasrāṇi ekaikasmin samāgatāḥ /",
    "K12mspram_u:520": " citrair ābharaṇair agraiś citrair veśair alaṃkṛtāḥ //",
    "K12mspram_u:521": " vicitragītavādyeṣu śilpasthāneṣu śikṣitāḥ /",
    "K12mspram_u:522": " īdṛśena pramodena udagras tuṣṭamānasaḥ //",
    "K12mspram_u:523": " tatrāhaṃ madhupānena kāmaiś cātyartham ucchritaḥ /",
    "K12mspram_u:524": " parṣat me prapalāyanti saṃtrāsenti diśodaśaḥ //",
    "K12mspram_u:525": " striyaś ca puruṣāś caiva tathā dārakadārikāḥ /",
    "K12mspram_u:526": " garbhasthā api naśyanti tiryagyonigatā api //",
    "K12mspram_u:527": " nakṣatracandrasūryāś ca grahāḥ pīḍanti dāruṇāḥ /",
    "K12mspram_u:528": " sasyaṃ bījaṃ phalaṃ puṣpam oṣadhaṃ pānabhojanam //",
    "K12mspram_u:529": " harante mānuṣīṃ lakṣmīm uccānīcīṃ karonti ca /",
    "K12mspram_u:530": " ye kecid duṣkṛtā loke vairāḥ kalahavigrahāḥ //",
    "K12mspram_u:531": " dagdhaṃ naṣṭaṃ hataṃ bhinnaṃ tat sarvaṃ bhūtajaṃ smṛtam /",
    "K12mspram_u:532": " oguṇṭhanti niguṇṭhanti paryasyanti sthitanti //",
    "K12mspram_u:533": " uttrāsenti ca satvānāṃ viprekṣanti dviṣanti ca /",
    "K12mspram_u:534": " darśenti pāpakān svapnān prasuptān pīḍayanti ca //",
    "K12mspram_u:535": " dvārasthāś cācchaṭāṃ kṛtvā prakrośanti grasanti ca /",
    "K12mspram_u:536": " mitrajñātisarūpāś ca dṛśyante ālapanti ca //",
    "K12mspram_u:537": " vicitrakanyārūpeṇa dṛśyante kāmarūpiṇaḥ /",
    "K12mspram_u:538": " candrarūpeṇa dṛśyante sūryanakṣatrarūpiṇaḥ //",
    "K12mspram_u:539": " vātolkāśanirūpeṇa dṛśyante vāyupīḍakāḥ /",
    "K12mspram_u:540": " ulkākalāpasadṛśāḥ śṛgālasvarabhairavāḥ //",
    "K12mspram_u:541": " vikramantaś ca dṛśyante vṛkṣacaityālayeṣu ca /",
    "K12mspram_u:542": " kumārarūpeṇa jvalantaḥ śakaṭasvarāḥ //",
    "K12mspram_u:543": " sadā citrāṇi darśenti ālayeṣu patheṣu ca /",
    "K12mspram_u:544": " gṛhāṇāṃ nagarāṇāṃ ca dvāre muñcanti te grahāḥ /",
    "K12mspram_u:545": " gṛhītvā jīvitaṃ kāyaṃ kupathe grāmayanti ca /",
    "K12mspram_u:546": " vicitrāṇi ca rūpāṇi vicitrāṇi svarāṇi ca //",
    "K12mspram_u:547": " (Msp 18)",
    "K12mspram_u:548": " rogān vicitrān darśenti vyādhīn vai kāyasaṃsthitān /",
    "K12mspram_u:549": " viparītaṃ ca darśenti sarvarogeṣu ca lakṣaṇam //",
    "K12mspram_u:550": " yāvatī prakṛti loke sarvān darśenti te 'nyathā /",
    "K12mspram_u:551": " sarve samāgatās te 'pi vidyāpāśena karṣitāḥ //",
    "K12mspram_u:552": " namas te puruṣavīra namas te puruṣottama /",
    "K12mspram_u:553": " namasyāmo 'ñjalikarā dharmarāja namo 'stu te //",
    "K12mspram_u:554": " tato vaiśramaṇo rājā utthito 'tha kṛtāñjaliḥ /",
    "K12mspram_u:555": " cakrāṅkacitracaraṇayaṣṭikāñcanasannibhaḥ //",
    "K12mspram_u:556": " lokapradyotakiraṇa agnikalpamahāmune /",
    "K12mspram_u:557": " catuḥṣaṣṭhisahasrāṇi yakṣāṇām atra dāruṇāḥ //",
    "K12mspram_u:558": " niśritā hy uttarabhāgaṃ pīḍayanti tadudbhavān /",
    "K12mspram_u:559": " teṣāṃ daṇḍaṃ praṇeṣyāmi lokanāthasya saṃmukham //",
    "K12mspram_u:560": " syād yathedam /",
    "K12mspram_u:561": " khaṅge / khaṅgagarbhe /",
    "K12mspram_u:562": " vicakṣaṇe /",
    "K12mspram_u:563": " cakragagane /",
    "K12mspram_u:564": " candre capale /",
    "K12mspram_u:565": " bhīmaparvate /",
    "K12mspram_u:566": " kharāgre /",
    "K12mspram_u:567": " kuṭilakarāgre /",
    "K12mspram_u:568": " ekākṣivargavati /",
    "K12mspram_u:569": " sāraṅgavati vicitrakānti svasty astu mama sarvasatvānāṃ ca uttarasyāṃ diśi svāhā //",
    "K12mspram_u:570": " brahmā cāpy atha śakraś ca lokapālā maheśvarāḥ /",
    "K12mspram_u:571": " yakṣasenāpatayaḥ sarve hārītī ca saputrikā //",
    "K12mspram_u:572": " idaṃ puṣpaṃ ca gandhaṃ ca pratigṛhṇantu mamāhutiṃ /",
    "K12mspram_u:573": " vīryeṇa tejasā teṣām aiśvaryeṇa balena ca //",
    "K12mspram_u:574": " nihatāḥ sarvarogāś ca svasty astu mama sarvasatvānāṃ ca sarvabhayopadravebhyaḥ svāhā //",
    "K12mspram_u:575": " namas te puruṣavīra namas te puruṣottama /",
    "K12mspram_u:576": " namasyāmo 'ñjalikarā dharmarājā namo 'stu te //",
    "K12mspram_u:577": " dhṛtarāṣṭraś ca rājo 'pi sa kṛtāñjalir utthitaḥ /",
    "K12mspram_u:578": " pūrṇarāśir ivotphullaḥ kalaviṅkarutasvaraḥ //",
    "K12mspram_u:579": " morakokilanirghoṣameghadundubhigarjitaḥ /",
    "K12mspram_u:580": " catuḥṣaṣṭhisahasrāṇi gandharvā rākṣasā mune //",
    "K12mspram_u:581": " niśritā pūrvadigbhāgaṃ pīḍayanti tadudbhavān /",
    "K12mspram_u:582": " (Msp 19)",
    "K12mspram_u:583": " teṣāṃ daṇḍaṃ praṇeṣyāmi lokanāthasya saṃmukham //",
    "K12mspram_u:584": " syād yathedam /",
    "K12mspram_u:585": " dharaṇi dhāraṇi /",
    "K12mspram_u:586": " pradhvaṃsani /",
    "K12mspram_u:587": " bhañjani /",
    "K12mspram_u:588": " prabhañjani /",
    "K12mspram_u:589": " vidhamaṇi /",
    "K12mspram_u:590": " kiṃpuruṣe /",
    "K12mspram_u:591": " sakale /",
    "K12mspram_u:592": " sārathe /",
    "K12mspram_u:593": " sāravati /",
    "K12mspram_u:594": " śūradhare /",
    "K12mspram_u:595": " śūradhāriṇi /",
    "K12mspram_u:596": " śuddhacaraṇe /",
    "K12mspram_u:597": " ghoṣavati /",
    "K12mspram_u:598": " sarāgre /",
    "K12mspram_u:599": " śānti svasty astu mama sarvasatvānāṃ ca pūrvasyāṃ diśi svāhā //",
    "K12mspram_u:600": " brahmā cāpy atha śakraś ca lokapālā maheśvarāḥ /",
    "K12mspram_u:601": " yakṣasenāpatayaḥ sarve hārītī ca saputrikā //",
    "K12mspram_u:602": " idaṃ puṣpaṃ ca gandhaṃ ca pratigṛhṇantu mamāhutiṃ /",
    "K12mspram_u:603": " vīryeṇa tejasā teṣām aiśvaryeṇa balena ca //",
    "K12mspram_u:604": " nihatāḥ sarvarogāś ca svasty astu mama sarvasatvānāṃ ca sarvabhayopadravebhyaḥ svāhā //",
    "K12mspram_u:605": " namas te puruṣavīra namas te puruṣottama /",
    "K12mspram_u:606": " namasyāmo 'ñjalikarā dharmarāja namo 'stu te //",
    "K12mspram_u:607": " rājā virūḍhakaś cāpi prāñjalīkas tato utthitaḥ /",
    "K12mspram_u:608": " sarvajñaḥ sarvadarśī ca sarvavādī pramardanaḥ /",
    "K12mspram_u:609": " sarvasaṃśayacchetā ca sarvalokavināyakaḥ /",
    "K12mspram_u:610": " catuḥṣaṣṭhisahasrāṇi kumbhāṇḍāḥ pretapūtanāḥ //",
    "K12mspram_u:611": " niśrāya dakṣiṇaṃ deśaṃ pīḍayanti tadudbhavān /",
    "K12mspram_u:612": " teṣāṃ daṇḍaṃ praṇeṣyāmi lokanāthasya saṃmukham //",
    "K12mspram_u:613": " syād yathedam /",
    "K12mspram_u:614": " śānti śāravati /",
    "K12mspram_u:615": " kānti kāravati /",
    "K12mspram_u:616": " kiṃkarasi /",
    "K12mspram_u:617": " kiraṇḍi /",
    "K12mspram_u:618": " kiṃvaḍi /",
    "K12mspram_u:619": " dharaṇi /",
    "K12mspram_u:620": " vardhani /",
    "K12mspram_u:621": " bhūmidhāriṇi /",
    "K12mspram_u:622": " vibhūmidhāriṇi /",
    "K12mspram_u:623": " himavati /",
    "K12mspram_u:624": " jyotiścaraṇe /",
    "K12mspram_u:625": " mālāgri /",
    "K12mspram_u:626": " svasty astu mama sarvasatvānāṃ ca dakṣiṇāyāṃ diśi svāhā //",
    "K12mspram_u:627": " brahmā cāpy atha śakraś ca lokapālā maheśvarāḥ /",
    "K12mspram_u:628": " yakṣādhipatayaḥ sarve hārītī ca saputrikā //",
    "K12mspram_u:629": " idaṃ puṣpaṃ ca gandhaṃ ca pratigṛhṇantu mamāhutiṃ /",
    "K12mspram_u:630": " vīryeṇa tejasā teṣām aiśvaryeṇa balena ca //",
    "K12mspram_u:631": " nihatāḥ sarvarogāś ca svasty astu mama sarvasatvānāṃ ca (Msp 20)",
    "K12mspram_u:632": " sarvabhayopadravopasargebhyaḥ svāhā //",
    "K12mspram_u:633": " namas te puruṣavīra namas te puruṣottama /",
    "K12mspram_u:634": " namasyāmo 'ñjalikarā dharmarāja namo 'stu te //",
    "K12mspram_u:635": " virūpākṣo mahārājā gṛhītāñjalir utthitaḥ /",
    "K12mspram_u:636": " mahāmeghamahāsiṃhaḥ mahāmahamahodadhiḥ /",
    "K12mspram_u:637": " mahāvādī mahāśūro mahāsaṃgrāmamardakaḥ /",
    "K12mspram_u:638": " catuḥṣaṣṭhisahasrāṇi nāgasauparṇiguhyakāḥ /",
    "K12mspram_u:639": " niśrāya paścimaṃ deśaṃ pīḍayanti tadudbhavān /",
    "K12mspram_u:640": " teṣāṃ daṇḍaṃ praṇeṣyāmi lokanāthasya saṃmukham //",
    "K12mspram_u:641": " syād yathedam /",
    "K12mspram_u:642": " dharmadharāgre /",
    "K12mspram_u:643": " balavati /",
    "K12mspram_u:644": " balini viśāṅge /",
    "K12mspram_u:645": " vivasi sāgare /",
    "K12mspram_u:646": " khari kapile /",
    "K12mspram_u:647": " caṇḍāli /",
    "K12mspram_u:648": " tiriṇi /",
    "K12mspram_u:649": " virājane /",
    "K12mspram_u:650": " vidhāriṇi /",
    "K12mspram_u:651": " varṇavati /",
    "K12mspram_u:652": " acare /",
    "K12mspram_u:653": " svasty astu mama sarvasatvānāṃ ca paścimāyāṃ diśi svāhā //",
    "K12mspram_u:654": " brahmā cāpy atha śakraś ca lokapālā maheśvarāḥ /",
    "K12mspram_u:655": " yakṣādhipatayaḥ sarve hārītī ca saputrikā //",
    "K12mspram_u:656": " idaṃ puṣpaṃ ca gandhaṃ ca pratigṛhṇantu mamāhutiṃ /",
    "K12mspram_u:657": " vīryeṇa tejasā teṣām aiśvaryeṇa balena ca //",
    "K12mspram_u:658": " nihatāḥ sarvarogāś ca svasty astu mama sarvasatvānāṃ ca sarvabhayopadravopasargebhyaḥ svāhā //",
    "K12mspram_u:659": " namas te puruṣavīra namas te puruṣottama /",
    "K12mspram_u:660": " namasyāmo 'ñjalikarā dharmarāja namo 'stu te //",
    "K12mspram_u:661": " atha brahmā mahābrahmā prāñjalīkaḥ samutthitaḥ /",
    "K12mspram_u:662": " brāhmaṇaḥ snātakaḥ śuddhaḥ sarvavedeṣu pāragaḥ /",
    "K12mspram_u:663": " vaidyarājo janānandaḥ sarvarogacikitsakaḥ /",
    "K12mspram_u:664": " ye yakṣarākṣasāś caiva digvidikṣu vyavasthitāḥ /",
    "K12mspram_u:665": " pātāle heṣṭham ūrdhvaṃ ca ākāśe niśritā grahāḥ /",
    "K12mspram_u:666": " teṣāṃ daṇḍaṃ praṇeṣyāmi lokanāthasya saṃmukham //",
    "K12mspram_u:667": " syād yathedam /",
    "K12mspram_u:668": " brahma brahmaghoṣe /",
    "K12mspram_u:669": " brahmasvare /",
    "K12mspram_u:670": " vajradhare /",
    "K12mspram_u:671": " sthire /",
    "K12mspram_u:672": " sāre /",
    "K12mspram_u:673": " acale /",
    "K12mspram_u:674": " araṇe /",
    "K12mspram_u:675": " iṣaṇe /",
    "K12mspram_u:676": " araṇi deraṇi /",
    "K12mspram_u:677": " śūre /",
    "K12mspram_u:678": " varāgraprāpte /",
    "K12mspram_u:679": " sāravate /",
    "K12mspram_u:680": " (Msp 21) svasty astu mama sarvasatvānāṃ ca sarvadigvidigbhyaḥ svāhā //",
    "K12mspram_u:681": " brahmā cāpy atha śakraś ca lokapālā maheśvarāḥ /",
    "K12mspram_u:682": " yakṣasenāpatayaḥ sarve hārītī ca saputrikā //",
    "K12mspram_u:683": " idaṃ puṣpaṃ ca gandhaṃ ca pratigṛhṇantu mamāhutiṃ /",
    "K12mspram_u:684": " vīryeṇa tejasā teṣām aiśvaryeṇa balena ca //",
    "K12mspram_u:685": " nihatāḥ sarvarogāś ca svasty astu mama sarvasatvānāṃ ca sarvabhayopadravopasargebhyaḥ svāhā //",
    "K12mspram_u:686": " namas te puruṣavīra namas te puruṣottama /",
    "K12mspram_u:687": " namasyāmo 'ñjalikarā dharmarāja namo 'stu te //",
    "K12mspram_u:688": " vātajāḥ pittajā rogāḥ śleṣmajāḥ sannipātajāḥ /",
    "K12mspram_u:689": " nihatāḥ sarvarogāś ca svasty astu mama sarvasatvānāṃ ca sarvabhayopadravopasargopāyāsebhyaḥ svāhā //",
    "K12mspram_u:690": " atha bhagavān etad avocat /",
    "K12mspram_u:691": " naikarājasyārthāya buddhā bhagavanto loka utpadyante /",
    "K12mspram_u:692": " naikanagaranigamajanapadagrāmakulānāṃ yāvan naikasatvasyārthāya buddhā bhagavanto loka utpadyante /",
    "K12mspram_u:693": " api tu sadevakasya lokasyārthāya samārakasya saśramaṇabrāhmaṇikāyāḥ prajāyāḥ sadevamānuṣāsurāyā buddhā bhagavanto loka utpadyante /",
    "K12mspram_u:694": " tadyathā /",
    "K12mspram_u:695": " syād vaidyaś cikitsakaḥ paramācāryaḥ kuśalo bhiṣajjñāneṣu śikṣito naikarājasyārthāya naikasatvasyārthāya loka utpadyante /",
    "K12mspram_u:696": " evam eva buddhā bhagavanto loka utpadyante /",
    "K12mspram_u:697": " tat kasya hetoḥ /",
    "K12mspram_u:698": " yasyāṃ diśi buddhā bhagavanto viharanti /",
    "K12mspram_u:699": " na tatra manuṣyāmanuṣyān viheṭhayitavyān manyate /",
    "K12mspram_u:700": " pañcāhaṃ yena vaiśālī mahānagarī tenopasaṃkrāmeyam /",
    "K12mspram_u:701": " evaṃ mayā vaiśālyāṃ mahānagaryāṃ mahājanakāyasyārthāya kṛto bhaviṣyati buddhakāryaṃ ca //",
    "K12mspram_u:702": " atha khalu bhagavān pūrvāhṇakālasamaye nivāsya pātracīvaram ādāyārdhatrayodaśabhir bhikṣuśataiḥ sārdhaṃ gṛdhrakūṭāt parvatād avatīrṇaḥ //",
    "K12mspram_u:703": " atha brahmā sahāpatiḥ pañcamātrāṇi divyāni chatraśatāny ādāya bhagavato dakṣiṇeṇopanāmitavān /",
    "K12mspram_u:704": " upanāmya bhagavantam (Msp 22)",
    "K12mspram_u:705": " eva vijayamānaḥ sthito 'bhūt //",
    "K12mspram_u:706": " śakro 'pi devānām indraḥ pañcamātrāṇi chatraśatāny ādāya bhagavato vāmenopanāmitavān /",
    "K12mspram_u:707": " upanāmya bhagavantam eva vijayamānaḥ sthitaḥ //",
    "K12mspram_u:708": " catvāro 'pi mahārājānaḥ ekaiko 'pi divyāni pañcamātrāṇi chatraśatāny ādāya bhagavataḥ pṛṣṭhata upanāmitavanta upanāmya bhagavantam eva vijayamānaḥ sthitaḥ //",
    "K12mspram_u:709": " maheśvaro 'pi devaputro 'ṣṭāviṃśatiś ca mahāyakṣasenāpatayo dvātriṃśac ca mahāyakṣanagnā",
    "K12mspram_u:710": " hārītī ca saputrikā saparivārā śrāvakānāṃ pratyekaṃ divyaṃ chatram upanāmitavatī",
    "K12mspram_u:711": " vijayantī ca sthitā //",
    "K12mspram_u:712": " evaṃrūpayośolābhasatkārāgraprāpto bhagavān sabhikṣusaṃgho gṛdhrakūṭāt parvatād avatīrya yena vaiśālī mahānagarī tenopasaṃkrāntaḥ /",
    "K12mspram_u:713": " adrakṣuḥ khalu punar vaiśālikā licchavayo bhagavantaṃ dūrata evāgacchantaṃ prāsādikaṃ",
    "K12mspram_u:714": " prāsādanīyaṃ śāntendriyaṃ śāntamānasaṃ dāntendriyaṃ dāntamānasaṃ paramottamadamaśamathaprāptaṃ",
    "K12mspram_u:715": " jitendriyaṃ nāgam iva sudāntaṃ hradam ivācchaṃ viprasannam anāvilaṃ dvātriṃśadbhir",
    "K12mspram_u:716": " mahāpuruṣalakṣaṇaiḥ samalaṃkṛtagātram aśītibhiś cānuvyañjanaiḥ saṃkusumitaṃ vicitritaṃ",
    "K12mspram_u:717": " gātraṃ tathāgatasya śarīraṃ śālarājeva supuṣpitaḥ sūryo vā divā pramuktaraśmijālaḥ /",
    "K12mspram_u:718": " rātrau cāndhakāratamiśrāyāṃ giriśikharagataḥ /",
    "K12mspram_u:719": " prajvālan mahān agniskandhaḥ /",
    "K12mspram_u:720": " mahān iva cāmīkarācaladharaḥ /",
    "K12mspram_u:721": " evam eva bhagavān bhāṣate tapati virocate sahadarśanād eva vaiśālikā licchavayo bhagavato 'ntike cetāṃsi prasādayāmāsuḥ //",
    "K12mspram_u:722": " te prasannacittā yena mārgeṇa bhagavān vaiśālīṃ mahānagarīṃ praviśati taṃ mārgaṃ śodhayanti sma /",
    "K12mspram_u:723": " saṃmārjayanti sma /",
    "K12mspram_u:724": " puṣpāvakīrṇaṃ ca vareṇyaṃ kurvanti sma /",
    "K12mspram_u:725": " ucchritavicitrapaṭṭadāmaghaṇṭāchatradhvajapatākānānāgandhāni dhūpitaṃ kṛtvā yena bhagavāṃs tenopasaṃkrāmanti sma /",
    "K12mspram_u:726": " upasaṃkramya bhagavataḥ pādayoḥ śirāṃsi nipātayanti //",
    "K12mspram_u:727": " (Msp 23)",
    "K12mspram_u:728": " atha bhagavān sahasrāracakraruciracaraṇavilikhitatalena padmabimbagarbhasūkumāreṇa pūrvasucaritalakṣaṇopacitena taruṇadivākarakiraṇātirekaprabheṇa",
    "K12mspram_u:729": " prasṛtabahuraśmiśatasahasranirmalena kareṇa teṣāṃ licchavīnāṃ śirāṃśi parimārjyotthāpya samanuśāsayati sma //",
    "K12mspram_u:730": " mā bhaiṣṭha mā bhaiṣṭha āryā ethāham abhyāgato yuṣmākam evānukaṃpām upādāya anuttaraṃ jñānam abhisaṃbuddho 'smi /",
    "K12mspram_u:731": " sarvasatvānāṃ ca hitāya sukhāya //",
    "K12mspram_u:732": " atha bhagavān vaiśālīm mahānagarīṃ praviśya madhyame yāme indrakīlam avaṣṭabhya caturdiśam avalokya suvarṇavarṇabāhuṃ prasāryottarāsaṅgaṃ vicaritvovāca",
    "K12mspram_u:733": " ye kecit paścime kāle paścime samaye sarṣapaphalamātraṃ tathāgatasya śarīradhātuṃ pūjayiṣyanti /",
    "K12mspram_u:734": " imāṃ ca mahāsāhasrapramardanīṃ vidyārājñīṃ sarvagrahaparimocanīyaṃ dharmaparyāyaṃ",
    "K12mspram_u:735": " gaṅgāsikatāprakhyānāṃ tathāgatānām arhatāṃ samyaksaṃbuddhānāṃ buddhamudrāṃ bhikṣubhikṣuṇyupāsakopāsikā",
    "K12mspram_u:736": " udgṛhīṣyanti dhārayiṣyanti vācayiṣyanti deśayiṣyanti paryavāpsyanti /",
    "K12mspram_u:737": " teṣāṃ sarvatra iti bhayopadravopasargopāyāsāvairakalikalahabandhanavigrahavivādā antaśaḥ paiśūnyapāpakā akuśalā duḥkhadharmā na kramiṣyanti",
    "K12mspram_u:738": " ajayāś ca bhaviṣyanti sarvaviheṭhakebhyaḥ //",
    "K12mspram_u:739": " evam ukte brahmā sahāpatir bhagavantam etad avocat /",
    "K12mspram_u:740": " katamā ca sā bhadanta bhagavan mahāsāhasrapramardanī nāma vidyārājñī sarvagrahaparimocanīyaṃ",
    "K12mspram_u:741": " dharmaparyāyaṃ gaṅgāsikatāprakhyānāṃ tathāgatānāṃ arhatāṃ samyaksaṃbuddhānāṃ buddhamudrā //",
    "K12mspram_u:742": " evam ukte bhagavān brahmāṇaṃ sahāpatim etad avocat /",
    "K12mspram_u:743": " tena hi tvaṃ brahman śṛṇu sādhu ca suṣṭhu ca manasi kuru bhāṣiṣya hanta /",
    "K12mspram_u:744": " eva bhadanteti brahmā sahāpatir bhagavataḥ pratyaśrauṣīd bhagavāṃs tasyaitad avocat /",
    "K12mspram_u:745": " syād yathedaṃ /",
    "K12mspram_u:746": " (Msp 24)",
    "K12mspram_u:747": " acale macale /",
    "K12mspram_u:748": " sāramacale /",
    "K12mspram_u:749": " prakṛtivarṇa /",
    "K12mspram_u:750": " prakṛtinirghoṣe /",
    "K12mspram_u:751": " samantamukhe /",
    "K12mspram_u:752": " sthire sthāvare /",
    "K12mspram_u:753": " vighuṣṭaśabde /",
    "K12mspram_u:754": " pragalane /",
    "K12mspram_u:755": " pāraṅgame /",
    "K12mspram_u:756": " sāravarṇe /",
    "K12mspram_u:757": " sāraṅgavate /",
    "K12mspram_u:758": " bale /",
    "K12mspram_u:759": " mahābale /",
    "K12mspram_u:760": " mahānirbhāse svāhā //",
    "K12mspram_u:761": " tatredam ucyate kāyagatānusmṛtiḥ śamathavipaśyane /",
    "K12mspram_u:762": " trayaḥ samādhayaḥ /",
    "K12mspram_u:763": " catvāro ṛddhipādāḥ /",
    "K12mspram_u:764": " catvāri samyakprahāṇāni /",
    "K12mspram_u:765": " catvāri smṛtyupasthānāni /",
    "K12mspram_u:766": " catvāri dhyānāni /",
    "K12mspram_u:767": " catvāry āryasatyāni /",
    "K12mspram_u:768": " pañcendriyāṇi /",
    "K12mspram_u:769": " pañcabalāni /",
    "K12mspram_u:770": " ṣaḍanusmṛtayaḥ /",
    "K12mspram_u:771": " saptabodhyaṅgāni /",
    "K12mspram_u:772": " āryāṣṭāṅgā mārgāḥ /",
    "K12mspram_u:773": " navānupūrvavihārasamāpattayaḥ /",
    "K12mspram_u:774": " daśatathāgatabalāni /",
    "K12mspram_u:775": " ekādaśavimuktāyatanāni /",
    "K12mspram_u:776": " dvādaśāṅgapratītyasamutpādaḥ /",
    "K12mspram_u:777": " dvādaśakāradharmacakram /",
    "K12mspram_u:778": " ṣoḍaśākāra anāyānānusmṛtiḥ /",
    "K12mspram_u:779": " aṣṭādaśāveṇikābuddhadharmāḥ /",
    "K12mspram_u:780": " dvācatvāriṃśadakṣarāṇi /",
    "K12mspram_u:781": " iyaṃ sā brahman mahāsāhasrapramardanī nāma mahāvidyārājñī sarvagrahaparimocanīyaṃ sūtraṃ gaṅgāsikatāprakhyānāṃ tathāgatānāṃ arhatāṃ samyaksaṃbuddhānāṃ buddhamudrā /",
    "K12mspram_u:782": " buddhanirhāraḥ /",
    "K12mspram_u:783": " dharmanirhāraḥ /",
    "K12mspram_u:784": " saṃghanirhāraḥ /",
    "K12mspram_u:785": " brahmanirhāraḥ /",
    "K12mspram_u:786": " indranirhāraḥ /",
    "K12mspram_u:787": " lokapālanirhāraḥ /",
    "K12mspram_u:788": " īśvaranirhāraḥ /",
    "K12mspram_u:789": " satyanirhāraḥ /",
    "K12mspram_u:790": " mārganirhāraḥ /",
    "K12mspram_u:791": " pratītyasamutpādanirhāraḥ /",
    "K12mspram_u:792": " candranirhāraḥ /",
    "K12mspram_u:793": " sūryanirhāraḥ /",
    "K12mspram_u:794": " grahanakṣatranirhāraḥ //",
    "K12mspram_u:795": " syād yathedam /",
    "K12mspram_u:796": " śāle kasine /",
    "K12mspram_u:797": " vidharaṇi /",
    "K12mspram_u:798": " varāgrasāre /",
    "K12mspram_u:799": " amarṣaṇi /",
    "K12mspram_u:800": " amoghavate /",
    "K12mspram_u:801": " secane nakāli /",
    "K12mspram_u:802": " kāsivare /",
    "K12mspram_u:803": " bharaṇe /",
    "K12mspram_u:804": " karakasakhe /",
    "K12mspram_u:805": " samantaprāpte /",
    "K12mspram_u:806": " sāraprāpte /",
    "K12mspram_u:807": " stambhaprāpte /",
    "K12mspram_u:808": " vajradhare svāhā //",
    "K12mspram_u:809": " atha bhagavāṃs tasyāṃ velāyām imāṃ gāthām abhāṣata /",
    "K12mspram_u:810": " imasmin lokeṣv imasmin vā punaḥ svargeṣu vā ratnavarāṇi santi /",
    "K12mspram_u:811": " samo 'sti naiveha tathāgatena devātidevena narottamena //",
    "K12mspram_u:812": " tasmād idaṃ ratnavaraṃ praṇītam etena satyena ihāstu svasti /",
    "K12mspram_u:813": " kṣayo virāgo hy amṛtaṃ tv asaṃskṛtam ājñāya sauśākyamuniprabhāvitaḥ //",
    "K12mspram_u:814": " dharmeṇa tena na samo 'sti kaścid amṛtena śāntena asaṃśkṛtena /",
    "K12mspram_u:815": " (Msp 25)",
    "K12mspram_u:816": " tasmād idaṃ ratnavaraṃ praṇītam etena satyena ihāstu svasti //",
    "K12mspram_u:817": " yac chreṣṭham iṣṭaṃ vidhivatprakāśitaṃ śāstā sadānuttarayogavāhakam /",
    "K12mspram_u:818": " samādhinā tena samo na vidyate vajropamenādvayamārgadarśinā //",
    "K12mspram_u:819": " tasmād idaṃ ratnavaraṃ praṇītam etena satyena ihāstu svasti /",
    "K12mspram_u:820": " aṣṭau mahāpudgalaye praśastāḥ khyātāni catvāri yugāni caiva //",
    "K12mspram_u:821": " te dakṣiṇīyā sugatena gītā maharṣiṇā hy apratipudgalena /",
    "K12mspram_u:822": " ebhyaḥ pradānaṃ bhavate mahāphalaṃ bījāni nyastāni yathā sukṣetre //",
    "K12mspram_u:823": " idaṃ praṇītaṃ varasaṃgharatnam etena satyena ihāstu svasti /",
    "K12mspram_u:824": " ye suprasannāmanasā dṛḍhena upasaṃkramī gautamaśāsanaṃ hi //",
    "K12mspram_u:825": " te prāptiprāptā amṛtaṃ vigāhya tamonudā nirvṛtim āpnuvanti /",
    "K12mspram_u:826": " idaṃ praṇītaṃ varasaṃgharatnam etena satyena ihāstu svasti //",
    "K12mspram_u:827": " sahasrayogād iha darśanasya trayaḥ prahīṇā yugapat kileśāḥ /",
    "K12mspram_u:828": " satkāyadṛṣṭir vicikitsā ca śīlaṃ vrataṃ darśanam āryatā ca //",
    "K12mspram_u:829": " idaṃ praṇītaṃ varasaṃgharatnam etena satyena ihāstu svasti /",
    "K12mspram_u:830": " na jātu kuryāt trividhaṃ hi pādaṃ kāyena vācā manasātha vāpi //",
    "K12mspram_u:831": " prachādanīyaṃ sahasā na kṛtvā yathā na dṛṣṭir grahaṇena teṣām /",
    "K12mspram_u:832": " idaṃ praṇītaṃ varasaṃgharatnam etena satyena ihāstu svasti //",
    "K12mspram_u:833": " yathendrakīlapṛthivīpratiṣṭhitā caturdiśaṃ vāyubhir apy akampya /",
    "K12mspram_u:834": " tathopamā pudgalāḥ santi saṃghe yā āryamārgasya darśinaḥ //",
    "K12mspram_u:835": " idaṃ praṇītaṃ varasaṃgharatnam etena satyena ihāstu svasti /",
    "K12mspram_u:836": " ya āryasatyāni vibhāvayanti gambhīraprajñena sudeśitāni //",
    "K12mspram_u:837": " kāyapradānaṃ ca manasy akṛtvā na te bhayaṃ kaṣṭam avāpnuvanti /",
    "K12mspram_u:838": " (Msp 26)",
    "K12mspram_u:839": " idaṃ praṇītaṃ varasaṃgharatnam etena satyena ihāstu svasti //",
    "K12mspram_u:840": " arcir yathā vāyuvaśād vinaṣṭā astaṃgatā naiva upeti saṃkṣā /",
    "K12mspram_u:841": " tathaiva samyojanaviprayuktā adarśanaṃ yānti hi buddhaputrā //",
    "K12mspram_u:842": " idaṃ praṇītaṃ varasaṃgharatnam etena satyena ihāstu svasti /",
    "K12mspram_u:843": " ye jaṅgamāś cātra tathaiva sthāvarās te sarvasatvāḥ sukhino bhavantu //",
    "K12mspram_u:844": " śāstāram agryaṃ naradevapūjyaṃ buddhaṃ namasyetha ihāstu svasti /",
    "K12mspram_u:845": " ye jaṅgamāś cātra tathaiva sthāvarās te sarvasatvāḥ sukhino bhavantu //",
    "K12mspram_u:846": " śāntaṃ virāgaṃ naradevapūjyaṃ dharmaṃ namasyetha ihāstu svasti /",
    "K12mspram_u:847": " ye jaṅgamāś cātra tathaiva sthāvarās te sarvasatvāḥ sukhino bhavantu //",
    "K12mspram_u:848": " gaṇānam agryaṃ naradevapūjyaṃ saṃghaṃ namasyetha ihāstu svasti /",
    "K12mspram_u:849": " yānīha bhūtāni samāgatāni sthitāni bhūmāv atha vāntarīkṣe //",
    "K12mspram_u:850": " kurvantu maitrī satataṃ prajāsu divā ca rātrau ca carantu dharmam /",
    "K12mspram_u:851": " yenaiva satyena jino jitāriḥ sa satyavādī ripus tasya nāsti //",
    "K12mspram_u:852": " tenaiva satyena ihāstu svasti mucyantu sarve 'dya mahābhayebhyaḥ svāhā //",
    "K12mspram_u:853": " syād yathedam //",
    "K12mspram_u:854": " dhire dhidhire /",
    "K12mspram_u:855": " balanirghoṣe /",
    "K12mspram_u:856": " balasāre /",
    "K12mspram_u:857": " sāravate /",
    "K12mspram_u:858": " stute /",
    "K12mspram_u:859": " prabhūtaprāpte /",
    "K12mspram_u:860": " āradhe /",
    "K12mspram_u:861": " āraghoṣe /",
    "K12mspram_u:862": " sāravati /",
    "K12mspram_u:863": " acyute /",
    "K12mspram_u:864": " balavate /",
    "K12mspram_u:865": " śūraprāpte /",
    "K12mspram_u:866": " sāraṃgame /",
    "K12mspram_u:867": " sūryagame /",
    "K12mspram_u:868": " sūryanirghoṣe svāhā //",
    "K12mspram_u:869": " iyaṃ sā mahābrahman mahāsāhasrapramardanī nāma vidyārājñī sarvagrahaparimocanīyaṃ sūtraṃ gaṅgāsikatāprakhyānāṃ tathāgatānām arhatāṃ samyaksaṃbuddhānāṃ buddhamudrā /",
    "K12mspram_u:870": " buddhapadā /",
    "K12mspram_u:871": " dharmapadā /",
    "K12mspram_u:872": " saṃghapadā /",
    "K12mspram_u:873": " brahmapadā /",
    "K12mspram_u:874": " indrapadā /",
    "K12mspram_u:875": " lokapālapadā /",
    "K12mspram_u:876": " (Msp 27) īśvarapadā /",
    "K12mspram_u:877": " mahārṣipadā /",
    "K12mspram_u:878": " paryarthipadā /",
    "K12mspram_u:879": " āyatipadā /",
    "K12mspram_u:880": " akṣipadā /",
    "K12mspram_u:881": " hetupadā /",
    "K12mspram_u:882": " pradeśapadā /",
    "K12mspram_u:883": " nirdeśapadā /",
    "K12mspram_u:884": " abhisaṃbuddhapadā /",
    "K12mspram_u:885": " samyaksaṃbuddhaiś ca pratyekabuddhaiś ca sparśitā /",
    "K12mspram_u:886": " śrāvakair adhiṣṭhitā /",
    "K12mspram_u:887": " brahmabhiḥ praśaṃsitā /",
    "K12mspram_u:888": " indreṇa pūjitā /",
    "K12mspram_u:889": " lokapālair namaskṛtā /",
    "K12mspram_u:890": " īśvareṇa pūjitā /",
    "K12mspram_u:891": " sarvadevair varṇitā /",
    "K12mspram_u:892": " yogācārair abhinanditā /",
    "K12mspram_u:893": " ṛṣibhir alaṃkṛtā /",
    "K12mspram_u:894": " brahmabhir abistutā /",
    "K12mspram_u:895": " devatābhiś cintitā /",
    "K12mspram_u:896": " snātakaiḥ praśaṃsitā /",
    "K12mspram_u:897": " cāturvarṇena lokena /",
    "K12mspram_u:898": " gocaraḥ sarvabuddhānām /",
    "K12mspram_u:899": " udyānaṃ pratyekabuddhānām /",
    "K12mspram_u:900": " niryāṇaṃ śrāvakānām /",
    "K12mspram_u:901": " āśrayo yogācārāṇām /",
    "K12mspram_u:902": " ākaro bodhipakṣāṇāṃ dharmāṇām /",
    "K12mspram_u:903": " pravāhanaṃ saṃkleśānām /",
    "K12mspram_u:904": " utpāṭanam anuśayaśalyānām /",
    "K12mspram_u:905": " saṃdarśanaṃ mokṣadvārāṇām /",
    "K12mspram_u:906": " bhedanaṃ satkāyadṛṣṭīnām /",
    "K12mspram_u:907": " prapātanaṃ mānaparvatasya /",
    "K12mspram_u:908": " vivaraṇam āryamārgasya /",
    "K12mspram_u:909": " pithanaṃ mokṣadvārāṇām /",
    "K12mspram_u:910": " saṃśoṣaṇaṃ saṃsārasamudrasya /",
    "K12mspram_u:911": " uccālanaṃ sarvasaṃsārapatitānām asthiparvatānām /",
    "K12mspram_u:912": " cchedanī mārapāśasya /",
    "K12mspram_u:913": " uttrāsanī māraparṣadaḥ /",
    "K12mspram_u:914": " udgilanī mārabaḍiśasya /",
    "K12mspram_u:915": " uttrāsanī kleśasaṃgrāmāt /",
    "K12mspram_u:916": " praveśanī nirvāṇanagare /",
    "K12mspram_u:917": " niṣkrāmaṇī saṃsāragṛhād iti //",
    "K12mspram_u:918": " syād yathedam /",
    "K12mspram_u:919": " khaṅge / khaṅgaghoṣe /",
    "K12mspram_u:920": " uṣodhane /",
    "K12mspram_u:921": " sārathiprabhede /",
    "K12mspram_u:922": " vipulaprabhe /",
    "K12mspram_u:923": " saṃkarṣaṇi /",
    "K12mspram_u:924": " vikarṣaṇi /",
    "K12mspram_u:925": " viṣāgravati /",
    "K12mspram_u:926": " śuddhasādhane /",
    "K12mspram_u:927": " varuṇavate /",
    "K12mspram_u:928": " vāśane /",
    "K12mspram_u:929": " vibhūṣaṇi /",
    "K12mspram_u:930": " viṣaṃgame /",
    "K12mspram_u:931": " paśupati /",
    "K12mspram_u:932": " puṣpagarbhe /",
    "K12mspram_u:933": " svasty astu mama sarvasatvānāṃ ca sarvabhayopadravopasargopāyāsebhyaḥ svāhā //",
    "K12mspram_u:934": " iyaṃ sā mahābrahman mahāsāhasrapramardanī nāma vidyārājñī sarvagrahapramocanīyaṃ sūtraṃ gaṅgāsikatāprakhyānāṃ tathāgatānām arhatāṃ samyaksaṃbuddhānāṃ buddhamudrā /",
    "K12mspram_u:935": " yayā mudrayā mudritaḥ sadevamānuṣāsuro loko 'nuttaranirvāṇapuraṃ praviṣṭaḥ /",
    "K12mspram_u:936": " yasya cārthāya gaṅgāsikatāprakhyaiḥ samyaksaṃbuddaiḥ pratyekabuddhaiḥ śrāvakaiś ca",
    "K12mspram_u:937": " pūrvābhisaṃbuddhaiḥ samyaksaṃbuddhāḥ pratyekabuddhāḥ śrāvakāś ca mātāpitṛdakṣiṇīyā",
    "K12mspram_u:938": " gurusthānīyāḥ paryupāsitā brahmacaryaṃ cīrṇaṃ śīlaṃ rakṣitaṃ (Msp 28)",
    "K12mspram_u:939": " dānaṃ dattaṃ kṛpā pāramitā paripūriḥ /",
    "K12mspram_u:940": " sādhitā bodhisatvacaryā sādhitā bodhiprāptiprāptā sarvajñatā parājito māraḥ //",
    "K12mspram_u:941": " atha brahmā sahāpatiḥ śakraś ca devānām indraś catvāraś ca mahārājāna ekavāgekamataikasvarā bhagavantaṃ namasyamānā ūcuḥ //",
    "K12mspram_u:942": " aho vidyā mahāvidyā mahāsāhasrapramardanī //",
    "K12mspram_u:943": " ārakṣā sarvasatvānāṃ buddhamudrāś caturdiśam /",
    "K12mspram_u:944": " mudrāṃ vayaṃ pradāsyāmaḥ sūtre sāhasrapramardane //",
    "K12mspram_u:945": " trāsenti sarvabhūtāni mudrayā mudritāyayā /",
    "K12mspram_u:946": " ye manuṣyā praduṣṭāś ca trasannāś cātra śāsane //",
    "K12mspram_u:947": " teṣāṃ daṇḍaṃ praṇeṣyāmi vidyāṃ brahmeṇa nirmitām /",
    "K12mspram_u:948": " śakreṇa dhāritā mudrā lokapālaiś ca mudritāḥ //",
    "K12mspram_u:949": " syād yathedam /",
    "K12mspram_u:950": " kaliṅge / bhārade /",
    "K12mspram_u:951": " jūdagre /",
    "K12mspram_u:952": " jāmale /",
    "K12mspram_u:953": " siṃhamade /",
    "K12mspram_u:954": " sārāgraprāpte /",
    "K12mspram_u:955": " haṃsagāmini /",
    "K12mspram_u:956": " mālini /",
    "K12mspram_u:957": " hule mihule /",
    "K12mspram_u:958": " pihule 2 pihulame haham haham haham haham /",
    "K12mspram_u:959": " sūdani varāgravati /",
    "K12mspram_u:960": " hastine /",
    "K12mspram_u:961": " necaramati /",
    "K12mspram_u:962": " caṇḍāli /",
    "K12mspram_u:963": " carame /",
    "K12mspram_u:964": " carācare svāhā //",
    "K12mspram_u:965": " asyāṃ khalu punar mahāsāhasrapramardanyāṃ vidyārājñyāṃ bhāṣyamānāyām ayaṃ trisāhasramahāsahasro lokadhātuḥ ṣaḍadhikāram akampat /",
    "K12mspram_u:966": " dikṣu vidikṣu bhūtāśatair yakṣarākṣasair nirnādaḥ prakruṣṭaghoṣaṃ codghoṣayanti sma //",
    "K12mspram_u:967": " aho duḥkhamaho kaṣṭaṃ naṣṭā bhūtagaṇā vayam /",
    "K12mspram_u:968": " vinaṣṭā bhūtasaṃghās tā vaśanītāś ca sarvathā //",
    "K12mspram_u:969": " avaśāḥ prāṇibhūtānāṃ sarveṣām adya saṃvarāḥ /",
    "K12mspram_u:970": " te ca bhūmau nipīḍanti saṃprapadyanti duḥkhitāḥ //",
    "K12mspram_u:971": " atha bhagavāṃs tāṃ bhūmīṃ vajramayīm abhinirmimīte /",
    "K12mspram_u:972": " te caturdiśaṃ prapalāyanti atha catvāro mahārājānaḥ //",
    "K12mspram_u:973": " caturdiśaṃ mahān agnijvālāskandham abhinirmitavantaḥ /",
    "K12mspram_u:974": " te cākāśe paridhāvanti //",
    "K12mspram_u:975": " atha brahmā sahāpatir ayomayam ākāśam abhinirmimīte /",
    "K12mspram_u:976": " te (Msp 29) ca saptatālamātraṃ vaihāyasaṃ paridhāvanti /",
    "K12mspram_u:977": " atha śakro devānām indro 'siśaraśaktikuntatomaravṛkṣaparvatavṛṣṭīr abhipravarṣati /",
    "K12mspram_u:978": " tena ca samayena samantataḥ sahāyāṃ lokadhātau pañcayakṣaśatasahasrāṇi sannipatitāni vidyāśāpahatāni jvarāveśonmattāni vipīḍanti /",
    "K12mspram_u:979": " bhagavataḥ pādayoḥ śirāṃsi nipatyābruvan //",
    "K12mspram_u:980": " sarvasatvahitānukampī śramaṇo gautama /",
    "K12mspram_u:981": " trāyatu naḥ śramaṇo gautama //",
    "K12mspram_u:982": " atha bhagavāṃs tān guhyakān maitryā spharanti sma /",
    "K12mspram_u:983": " śikṣāgrahaṇaṃ ca kārayāmāsa /",
    "K12mspram_u:984": " yā gatir mātṛghāṭīnāṃ pitṛghāṭīnāṃ ca yā gatiḥ /",
    "K12mspram_u:985": " arhatāṃ ghāṭakasyāpi saṃghabhedī ca yā gatiḥ //",
    "K12mspram_u:986": " saṃbuddhaduṣṭacittasya lohitotpādakasya ca /",
    "K12mspram_u:987": " tāṃ gatiṃ pratipadyema yadi mudrāṃ kṣipemahi //",
    "K12mspram_u:988": " saptadhāsya sphuṭo mūrdhā arjakasyeva mañjarī /",
    "K12mspram_u:989": " saṃmṛṣṭā yakṣarogeṇa citragātrā bhavemahi //",
    "K12mspram_u:990": " sāhasrapramardanīsūtraṃ yad idaṃ jinabhāṣitam /",
    "K12mspram_u:991": " vidyārājñīm abhikramya vartema svecchayā vayam //",
    "K12mspram_u:992": " tena ca samayena vaiśālyāṃ mahānagaryāṃ sarve iti bhayopadravopasargopāyāsāḥ pratiprasrabdhāḥ /",
    "K12mspram_u:993": " yakṣarākṣasamanuṣyāmanuṣyāḥ svakasvakaṃ gocaram atikrāntāḥ /",
    "K12mspram_u:994": " vaiśālakā licchavayaś ca sarvarogavyādhibhyo vinirmuktāḥ sarvasukhasamarpitā buddhe 'vetya prasādena samanvāgatā babhūvuḥ /",
    "K12mspram_u:995": " dharme 'vetya prasādena samanvāgatā babhūvuḥ /",
    "K12mspram_u:996": " satatasamitaṃ ratnatrayapūjābhiratā mahotsavena viharantaḥ /",
    "K12mspram_u:997": " haṃsaśukaśārikākokilamayūracakravākakunārajīvañjīvakapakṣigaṇā madhuraṃ nikūjanti sma /",
    "K12mspram_u:998": " vigatakāyapīḍāḥ sāṃsara iva kinnarāḥ /",
    "K12mspram_u:999": " aghāṭitāni ratnabhājanāni raṇanti sma /",
    "K12mspram_u:1000": " bherīśaṅkhamṛdaṅgapaṇavavīṇāveṇavaś ca yathā sthāne sthāpitā eva pravādyanti sma /",
    "K12mspram_u:1001": " dāḍimabilvāmalanyagrodhāśvatthaprakṣakapitthodumbaraśālatālatamālatilakacampakavṛkṣā nānāgandhān pramuñcanti sma /",
    "K12mspram_u:1002": " devatāsahasraiś ca hīhīkārapramuktaḥ /",
    "K12mspram_u:1003": " antarīkṣāc ca (Msp 30)",
    "K12mspram_u:1004": " puṣpavarṣam abhipraviṣṭam /",
    "K12mspram_u:1005": " amānuṣaś ca gandho loke prādurbhūtaḥ //",
    "K12mspram_u:1006": " atha catvāro mahārājānaḥ prāñjalayo bhagavantam etad avocat /",
    "K12mspram_u:1007": " idaṃ bhadanta bhagavan mahāsāhasrapramardanī sūtrarājaṃ sarvagrahapramocanīyaṃ buddhamudrā dharmaparyāyam /",
    "K12mspram_u:1008": " yaḥ kaścic chikṣāpadaṃ parigṛhītvā kāśāyadhārī udgṛhya dhārayitvā vācayitvā deśayitvā paryavāpya likhitvā granthayitvā dhārayiṣyati /",
    "K12mspram_u:1009": " tasya sarve iti bhayopadravopasargopāyāsāvairakalikalahabhaṇḍanavivādā yāvat paiśūnyakā akuśalā dharmā nābhikramiṣyanti /",
    "K12mspram_u:1010": " ajayaś ca bhaviṣyanti sarvaviheṭhakebhyaḥ /",
    "K12mspram_u:1011": " tena rāṣṭrasya sīmābandhayitukāmena susnātena triśuklabhuktena pañcāmiṣaparivarjitena",
    "K12mspram_u:1012": " sarvamānuṣaśiṣyāpadaparigṛhītena sarvasatvasamācittena vastrābharaṇayuktena grāmanagaranigamaśṛṅgāṭakakulāny",
    "K12mspram_u:1013": " apagatasaṃkārakūṭāni kṛtvā madhyamāyāṃ rājadhānyāṃ puṣpāvakīrṇāṃ dharaṇīṃ kṛtvā nānāgandhā dhūpayitavyā /",
    "K12mspram_u:1014": " caturdiśaṃ catasraḥ kanyakāḥ susnātavibhūṣitāḥ śastrahastāḥ sthāpayitavyāḥ /",
    "K12mspram_u:1015": " catvāro ghaṇṭāś catvāri ratnabhājanāni gandhodakapuṣpaphalaparipūrṇāni sthāpayitavyāni /",
    "K12mspram_u:1016": " pūrvāhṇakālasamaye udgate sahasrakiraṇavidyā āvartayitavyā /",
    "K12mspram_u:1017": " palaṣaṣṭhikayā sūtraṃ kartayitavyaṃ likhitvā cīrikāyāṃ mūrdhni mahācaityeṣu mahāvṛkṣeṣu mahādhvajeṣu cocchrāpayitavyā /",
    "K12mspram_u:1018": " nānāpuṣpair nānāgandhaiś ca pakṣamātraṃ pūjā kartavyā /",
    "K12mspram_u:1019": " divase divase caikavāraṃ vidyā āvartayitavyā /",
    "K12mspram_u:1020": " evaṃ rāṣṭraḥ parimocito bhaviṣyati /",
    "K12mspram_u:1021": " evaṃ janapadarājadhānīsthānavihāradevakulakṣatraśālāvṛkṣaphalaharitārāmagośālapaśuśālā",
    "K12mspram_u:1022": " apagatasaṃkārāḥ kṛtvā khadirabadarāgniṃ prajvālya puṣpāvakīrṇāṃ dharaṇīṃ kṛtvā dvāraśālaśobhanāṃ",
    "K12mspram_u:1023": " nānāgandhapradhūpitāṃ kṛtvā sarvabījāni sarpiṣāṃ mrakṣayitvā caturdiśaṃ prakṣeptavyāni /",
    "K12mspram_u:1024": " agnau ca prakṣeptavyāni nānāraṅgāni ca sūtrāṇi dvāre bandhanīyāni tiryagyonigatāni niṣkāsya punaḥ praveśayitavyāni /",
    "K12mspram_u:1025": " vidyā cāvartayitavyāni /",
    "K12mspram_u:1026": " likhitvā granthayitvā cordhvam utthāpya pūjanīyā /",
    "K12mspram_u:1027": " glānasya purato buddhapratibimbaṃ vā (Msp 31)",
    "K12mspram_u:1028": " buddhaśarīraṃ vā /",
    "K12mspram_u:1029": " samudgatemaṃ cevāpīṭhe vāvaropya brahmapratibimbaṃ vā śakrapratibimbaṃ vā caturmahārājapratibimbaṃ vā catasro mudrāḥ kṛtvā sthāpayitavyāḥ /",
    "K12mspram_u:1030": " nānāpuṣpair nānādhūpair nānāgandhair brahmaśakracaturmahārājamaheśvarayakṣasenāpatir yakṣamahānagnā hārītī ca namnā trayāṇāṃ ratnānāṃ pūjā kartavyā",
    "K12mspram_u:1031": " teṣāṃ balenaiśvaryādhipatena ca svasty astu mama sarvasatvānāṃ ca muñcantu sarvaglānāḥ sarvavyādhibhyaḥ /",
    "K12mspram_u:1032": " glānasya cānnapānabhaiṣajyam //",
    "K12mspram_u:1033": " upanāmayatā iyaṃ vidyā āvartayitavyā /",
    "K12mspram_u:1034": " vibuddhabodhau saṃbuddhe lokapālāś caturdiśam //",
    "K12mspram_u:1035": " bhājanāni samānīya catvāri sugatāya vai /",
    "K12mspram_u:1036": " dattāni nirmitaś caiko muninā bhājanottamam //",
    "K12mspram_u:1037": " gṛhītaṃ pāṇinā śāstā bhaiṣajyam amṛtopamam /",
    "K12mspram_u:1038": " etena satyavākyena amṛtaṃ bhavantu auṣadham //",
    "K12mspram_u:1039": " hārītī ca tathā devī gṛhya paśyāṃ tathā śubham /",
    "K12mspram_u:1040": " śāstre dattavatī divyaṃ bhaiṣajyam amṛtopamam //",
    "K12mspram_u:1041": " etena satyavākyena āturasya rūjāpaham /",
    "K12mspram_u:1042": " sarvam upahāraṃ cāpi bhavatv amṛtam auṣadham //",
    "K12mspram_u:1043": " vipaśyibuddhatejena śikhinaś ca balena ca /",
    "K12mspram_u:1044": " viśvabhūsatyavākyena krakucchandasamādhinā //",
    "K12mspram_u:1045": " kanakāhvasya jñānena ṛddhyā vai kāśyapasya ca /",
    "K12mspram_u:1046": " śākyasiṃhasya vīryeṇa bhavatv amṛtam auṣadham //",
    "K12mspram_u:1047": " kṛtvā pūrvāmukhaṃ glānabhaiṣajyam upanāmayet /",
    "K12mspram_u:1048": " imāṃ pāṇitale vidyāṃ tasmin kāle udāharet //",
    "K12mspram_u:1049": " syād yathedam //",
    "K12mspram_u:1050": " khaṭe / khaṭavikhaṭe /",
    "K12mspram_u:1051": " vimale /",
    "K12mspram_u:1052": " vilambe /",
    "K12mspram_u:1053": " bale balavate /",
    "K12mspram_u:1054": " candre /",
    "K12mspram_u:1055": " caraṇe /",
    "K12mspram_u:1056": " amṛtanirghoṣe svāhā //",
    "K12mspram_u:1057": " vātajāḥ pittajā rogāḥ śleṣmajāḥ sannipātajāḥ /",
    "K12mspram_u:1058": " nihatāḥ sarvarogāś ca svasty astu mama sarvasatvānāṃ ca sarvadā sarvabhayebhyaḥ svāhā //",
    "K12mspram_u:1059": " (Msp 32)",
    "K12mspram_u:1060": " sarvakākhordavetāḍasaṃprayukteṣu karmasu tena puruṣeṇa striyā vā 'horātro vapuṣṭena",
    "K12mspram_u:1061": " susnātena subhūṣitena puṣpāvakīrṇāṃ nānāgandhapradhūpitāṃ ca dharaṇīṃ kṛtvā khadiravadarāgniṃ",
    "K12mspram_u:1062": " prajvālya sarvabījāni caturdiśaṃ prakṣeptavyāni /",
    "K12mspram_u:1063": " nānāraṅgāni ca sūtrāṇi śastreṣu vā śūleṣu vā kunteṣu vā kāṇḍeṣu vā granthayitvā bandhanīyāni sarvamūlāni sarvapuṣpāṇi nānāgandhodakaṃ kṛtvā mahati kuṇḍe prakṣeptavyāni /",
    "K12mspram_u:1064": " yasya kākhordakṛtaṃ bhaviṣyati /",
    "K12mspram_u:1065": " tasya taṃ sūtrakam ābandhya kuṇḍe 'dhiṣṭhāpanīyaḥ śastreṇa taṃ sūtrakaṃ cchitvā agnau prakṣeptavyam /",
    "K12mspram_u:1066": " idaṃ ca mahāsāhasrapramardanīsūtram udāhartavyam /",
    "K12mspram_u:1067": " buddhāḥ pratyekabuddhāś ca buddhānāṃ śrāvakāś ca ye /",
    "K12mspram_u:1068": " brahmendro lokapālāś ca yakṣasenāpatīśvarāḥ //",
    "K12mspram_u:1069": " tathā yakṣanagnā hārītī ca saputrikā /",
    "K12mspram_u:1070": " vīryeṇa tejasā teṣāṃ vetāḍaṃkarma cchidyatu //",
    "K12mspram_u:1071": " bhinnanti vajraratnāni vahnir indhanadāhakaḥ /",
    "K12mspram_u:1072": " vātena śoṣitā meghā bhāskareṇa vanaspatī //",
    "K12mspram_u:1073": " etena satyavākyena kākhordakarma dahatām /",
    "K12mspram_u:1074": " nānāgandhais tathā puṣpair nirdhūtāḥ sarvapāpakāḥ //",
    "K12mspram_u:1075": " tadyathā /",
    "K12mspram_u:1076": " hume 2 kakhali /",
    "K12mspram_u:1077": " kharali /",
    "K12mspram_u:1078": " jukvini /",
    "K12mspram_u:1079": " javale /",
    "K12mspram_u:1080": " garage /",
    "K12mspram_u:1081": " hariṇi /",
    "K12mspram_u:1082": " śāvari śānti /",
    "K12mspram_u:1083": " prasānti svāhā //",
    "K12mspram_u:1084": " dhāvani svāhā /",
    "K12mspram_u:1085": " pradhāvani svāhā /",
    "K12mspram_u:1086": " gāndharve svāhā /",
    "K12mspram_u:1087": " palaṅgani svāhā /",
    "K12mspram_u:1088": " sarvakākhordakṛtavetāḍacchedani svāhā //",
    "K12mspram_u:1089": " imair mantrapadair mama sarvasatvānāṃ ca sarvakākhordavetāḍauṣadhimantraviṣayogāḥ sarvadevaiś ccheditāḥ parājitāḥ svāhā //",
    "K12mspram_u:1090": " galagaṇḍavaisarpātisāronmādagaṇḍapiṭakabhagandaraviṣapītakāt parimocayitukāmena susnātena subhūṣitena bhadrapīṭhāsananiṣaṇṇena iyaṃ vidyā udāhartavyā",
    "K12mspram_u:1091": " tejasā sarvabuddhānāṃ pratyekajinatejasā /",
    "K12mspram_u:1092": " arhatāṃ caiva vīryeṇa sarveṣāṃ mantradhāriṇām //",
    "K12mspram_u:1093": " (Msp 33)",
    "K12mspram_u:1094": " prajñayā śāriputrasya maudgalyasya ca ṛddhiyā /",
    "K12mspram_u:1095": " cakṣuṣā cāniruddhasya kāśyapasya dhūtair guṇaiḥ //",
    "K12mspram_u:1096": " kauṇḍinyapūrvaprāptyā ca ānandasya śrutena ca /",
    "K12mspram_u:1097": " maitryā vai brahmaṇā caiva aiśvaryeṇa śatakratoḥ //",
    "K12mspram_u:1098": " viṣayair lokapālānāṃ maheśvarabalena ca /",
    "K12mspram_u:1099": " senāpatīnāṃ sauryeṇa hārītyāś ca samṛddhyā //",
    "K12mspram_u:1100": " vīryeṇa tejasā teṣāṃ viṣam astv aviṣaṃ sadā /",
    "K12mspram_u:1101": " tatra mantrapadā bhonti nirviṣā viṣadūṣaṇāḥ //",
    "K12mspram_u:1102": " syād yathedam /",
    "K12mspram_u:1103": " harikeśi / nakile /",
    "K12mspram_u:1104": " rehile /",
    "K12mspram_u:1105": " amare aṇḍare paṇḍare /",
    "K12mspram_u:1106": " kaṭake /",
    "K12mspram_u:1107": " keyūre /",
    "K12mspram_u:1108": " hase hase hase /",
    "K12mspram_u:1109": " khase khase khase /",
    "K12mspram_u:1110": " kharaṅge /",
    "K12mspram_u:1111": " marugahaṇe svāhā //",
    "K12mspram_u:1112": " mumukṣa svāhā /",
    "K12mspram_u:1113": " hile svāhā / mile svāhā //",
    "K12mspram_u:1114": " hatā gaṇḍāḥ kilāsāś ca vaisarpāś ca vicarcikāḥ /",
    "K12mspram_u:1115": " piṭṭakā lohaliṅgāś ca kacchūr bhavati saptamī //",
    "K12mspram_u:1116": " rāgo dveṣaś ca mohaś ca ete loke trayo viṣāḥ /",
    "K12mspram_u:1117": " nirviṣo bhagavān buddho buddhatejohataṃ viṣam //",
    "K12mspram_u:1118": " rāgo dveṣaś ca mohaś ca ete loke trayo viṣāḥ /",
    "K12mspram_u:1119": " nirviṣo bhagavān dharmo dharmatejohataṃ viṣam //",
    "K12mspram_u:1120": " rāgo dveṣaś ca mohaś ca ete loke trayo viṣāḥ /",
    "K12mspram_u:1121": " nirviṣo bhagavān saṃghaṃ saṃghatejohataṃ viṣam //",
    "K12mspram_u:1122": " viṣasya pṛthivī mātā viṣasya pṛthivī pitā /",
    "K12mspram_u:1123": " etena satyavākyena viṣāḥ sarve syur nirviṣāḥ //",
    "K12mspram_u:1124": " bhūmiṃ saṃkrāmantu viṣaṃ pūrṇapātre vā saṃkrāmantu viṣaṃ svāhā //",
    "K12mspram_u:1125": " athātaḥ kalikalahavigrahavivādaparacakraśatrūṇy aparājayitukāmena pūrvaṃ mahācaitye pūjā kartavyā /",
    "K12mspram_u:1126": " iyaṃ ca mahāsāhasrapramardanī vidyārājñī pravartayitavyā //",
    "K12mspram_u:1127": " buddhena nirjitā mārā dharmeṇa ca adharmatā /",
    "K12mspram_u:1128": " saṃghena nirjitā tīrthyā indreṇa asurā jitāḥ /",
    "K12mspram_u:1129": " asurais tu jitaḥ somo vainateyena sāgaraḥ //",
    "K12mspram_u:1130": " (Msp 34)",
    "K12mspram_u:1131": " agninā ca jitāḥ kāṣṭhā udakenāgniḥ parājitāḥ /",
    "K12mspram_u:1132": " vātena nirjitā meghā ratnavajreṇa mathyate //",
    "K12mspram_u:1133": " satyena devās tiṣṭhanti satyena pṛthivī sthitā /",
    "K12mspram_u:1134": " satyaṃ buddhaś ca dharmaś ca satyaṃ jayatu mā mṛṣāḥ //",
    "K12mspram_u:1135": " syād yathedam /",
    "K12mspram_u:1136": " amṛte agrapuṣpe /",
    "K12mspram_u:1137": " bahuphale /",
    "K12mspram_u:1138": " nivāriṇi sarvārthasādhani /",
    "K12mspram_u:1139": " aparājite /",
    "K12mspram_u:1140": " dharadharaṇi /",
    "K12mspram_u:1141": " guhyāvarte /",
    "K12mspram_u:1142": " gautame /",
    "K12mspram_u:1143": " guptamati /",
    "K12mspram_u:1144": " jambhani svāhā //",
    "K12mspram_u:1145": " balaprabhañjani svāhā //",
    "K12mspram_u:1146": " jaye svāhā //",
    "K12mspram_u:1147": " vijaye svāhā /",
    "K12mspram_u:1148": " jaye vijaye svāhā //",
    "K12mspram_u:1149": " jitāḥ pratyarthikāś caiva sarvapāpāḥ parājitāḥ /",
    "K12mspram_u:1150": " tato 'tha śāstā sarvajña imāṃ gāthām abhāṣata //",
    "K12mspram_u:1151": " akṣobhyarājo avalokiteśvaro 'mitābhanemīratanārcimeruḥ /",
    "K12mspram_u:1152": " vajrasya co nāma gṛhītvā sarvadā naivaṃ bhayaṃ bhonti na chambitatvam //",
    "K12mspram_u:1153": " ya eṣān aṣṭān mahādyutīnāṃ nāmāni kīrteya anugrahārtham /",
    "K12mspram_u:1154": " na tasya agnir na viṣaṃ na śastraṃ krameṇa kāye kṛta sapavitre //",
    "K12mspram_u:1155": " saced asau āghātane upasthite utkṛṣṭaśastre vadhake ca saṃmukham /",
    "K12mspram_u:1156": " anusmaranto avalokiteśvaraṃ te khaṇḍakhaṇḍaṃ prapateyuḥ śastrāḥ //",
    "K12mspram_u:1157": " saced udgṛhītaṃ pi bhaveta śastraṃ bhañjitvā pāṇiṃ dharaṇīṃ pateyuḥ /",
    "K12mspram_u:1158": " na tasya kāye nipateya kiṃcid anyatra karma pūrimena yat kṛtam //",
    "K12mspram_u:1159": " samagradevā imaṃ gāthāṃ bhāṣiṣuḥ /",
    "K12mspram_u:1160": " namo 'stu te buddha anantagocarā namo 'stu te satyaprakāśakā mune /",
    "K12mspram_u:1161": " satyaṃ pratiṣṭhāya prajāya mocase sarve ca kāmāḥ saphālā bhavantu //",
    "K12mspram_u:1162": " (Msp 35)",
    "K12mspram_u:1163": " mama sarvasatvānāṃ ca svāhā //",
    "K12mspram_u:1164": " tato brahmā mahābrahmā utthito 'tha kṛtāñjaliḥ /",
    "K12mspram_u:1165": " subhāṣitā iyaṃ vidyā mahāsāhasrapramardinī //",
    "K12mspram_u:1166": " vidyām aham pravakṣāmi dārakānāṃ hitaṃkarī /",
    "K12mspram_u:1167": " buddhavīraṃ namasyāmi dharmarājaṃ śubhākaraṃ //",
    "K12mspram_u:1168": " yena prathamato vidyā jaṃbudvīpe prakāśitā /",
    "K12mspram_u:1169": " dharmāya ca viśiṣṭhāya saṃghāya ca gaṇottame //",
    "K12mspram_u:1170": " buddhasya pādau vanditvā brahmā vacanam abravīt /",
    "K12mspram_u:1171": " buddhāḥ pratyekabuddhāś ca buddhānāṃ śrāvakāś ca ye //",
    "K12mspram_u:1172": " ṛṣayo lokapālāś ca yāvanto devatāpi ca /",
    "K12mspram_u:1173": " ito mānuṣyalokataḥ sarva ete samutthitāḥ //",
    "K12mspram_u:1174": " santīha rākṣasā ghorā garbharakṣā mahāmune /",
    "K12mspram_u:1175": " śakyo na te 'pi ca draṣṭuṃ nāpi śakyāś caturdiśam //",
    "K12mspram_u:1176": " yāsāṃ putro na jāyante yāsāṃ garbho na tiṣṭhati /",
    "K12mspram_u:1177": " naranārīsaṃprayogena saṃpramuhyanti indriyā //",
    "K12mspram_u:1178": " putrabījaṃ vināśyanti kalalaṃ vā sabudbudaṃ /",
    "K12mspram_u:1179": " niṣpannā garbhayā ca strī jāyate na viśalyate //",
    "K12mspram_u:1180": " nāmāni teṣām ākhyāse lokanātha śṛṇohi me /",
    "K12mspram_u:1181": " mañjuko mṛgarājaś ca skandāpasmāramuṣṭikā //",
    "K12mspram_u:1182": " mātṛkā jāmikaś caiva kāminī revatī tathā /",
    "K12mspram_u:1183": " pūtanā mātṛnandā ca śakuniḥ kaṇṭhapāṇinī //",
    "K12mspram_u:1184": " mukhamaṇḍitikālambā carante sarvamedinī /",
    "K12mspram_u:1185": " ete grahāḥ pañcadaśā dārakānāṃ bhayaṃkarāḥ //",
    "K12mspram_u:1186": " vakṣolakṣaṇarūpāṇi yathā gṛhṇanti dārakān /",
    "K12mspram_u:1187": " mañjukena gṛhītasya cakṣusī parivartate //",
    "K12mspram_u:1188": " mṛgarājagṛhītasya chardir bhavati dāruṇā /",
    "K12mspram_u:1189": " skandena pragṛhītasya skandau cāleti dārakaḥ //",
    "K12mspram_u:1190": " apasmāragṛhītas tu pheṇaṃ lālāṃ ca muñcati /",
    "K12mspram_u:1191": " muṣṭikāpragṛhītasya muṣṭibaddhā na muñcati //",
    "K12mspram_u:1192": " mātṛkāsaṃgṛhītasya stanate hasate tathā /",
    "K12mspram_u:1193": " (Msp 36)",
    "K12mspram_u:1194": " jāmikāsaṃgṛhītas tu nābhinandati sa stanau //",
    "K12mspram_u:1195": " kāminīpragṛhītas tu prasuptaḥ saṃprarodati /",
    "K12mspram_u:1196": " revatīpragṛhītas tu jihvā dantaiḥ prakhādati //",
    "K12mspram_u:1197": " pūtanāpragṛhītas tu kāsate bhanate tathā /",
    "K12mspram_u:1198": " mātṛnandāgṛhītas tu vicitrarūpam ādiśet //",
    "K12mspram_u:1199": " śakunīpragṛhītasya gandhipūtiṃ pravāyate /",
    "K12mspram_u:1200": " kaṇṭhapāṇigṛhītasya kaṇṭhaḥ saṃparirudhyate //",
    "K12mspram_u:1201": " mukhamaṇḍīgṛhītas tu jvaryate ca viricyate /",
    "K12mspram_u:1202": " ālambāpragṛhītasya hikkāśvāsaś ca jāyate //",
    "K12mspram_u:1203": " tatra rūpaṃ samākhyāsye yathā trāsyanti dārakān /",
    "K12mspram_u:1204": " mañjuko gavarūpeṇa mṛgarājo mṛgo yathā //",
    "K12mspram_u:1205": " skandaḥ kumārarūpeṇa apasmāraḥ śṛgālavat /",
    "K12mspram_u:1206": " muṣṭikā kākarūpeṇa chāgarūpeṇa mātṛkā //",
    "K12mspram_u:1207": " jāmikā aśvarūpeṇa ghoṣarūpeṇa kāminī /",
    "K12mspram_u:1208": " revatī śvānarūpeṇa śukarūpeṇa pūtanā //",
    "K12mspram_u:1209": " mātṛnandā viḍālena śakuni pakṣirūpiṇī /",
    "K12mspram_u:1210": " kaṇṭhapāṇī kaukkuṭena aulūkena mukhamaṇḍikā //",
    "K12mspram_u:1211": " ālambā jatrurūpeṇa etās trāsyanti dārakāḥ /",
    "K12mspram_u:1212": " etāḥ śukraharā ghorā dārakānāṃ bhayaṃkarāḥ //",
    "K12mspram_u:1213": " etāḥ samānayiṣyāmi sūtrapāśena karṣitāḥ /",
    "K12mspram_u:1214": " candano nāma gandharvo yakṣasenāpatir mahān //",
    "K12mspram_u:1215": " tasya lekhaṃ ca mudrāṃ ca datvā dūtyena preṣayet /",
    "K12mspram_u:1216": " ugrān grantha samānehi tvaṃ tān pañcadaśān grahān //",
    "K12mspram_u:1217": " tena tatkṣaṇam ānītāḥ pañcabandhanapīḍitāḥ /",
    "K12mspram_u:1218": " tato 'bravīt mahābrahmā lokanāthaṃ kṛtāñjaliḥ //",
    "K12mspram_u:1219": " etāni tāni bhūtāni bījaṃ nāśenti prāṇinām /",
    "K12mspram_u:1220": " teṣāṃ daṇḍaṃ praṇeṣyāmi lokanāthasya saṃmukhaṃ //",
    "K12mspram_u:1221": " yasyā na jāyate putro jāto vā yasya gṛhyate /",
    "K12mspram_u:1222": " śiṣyā saddharmacaraṇa aṣṭamīṃ sa caturdaśim //",
    "K12mspram_u:1223": " caityaṃ saṃpūjayitvā tu susnātāḥ suvibhūṣitāḥ /",
    "K12mspram_u:1224": " (Msp 37)",
    "K12mspram_u:1225": " sarṣapāliptadharaṇīṃ puṣpagandhasamākulāḥ //",
    "K12mspram_u:1226": " pañcaraṅgena sūtreṇa granthīnāṃ kārayec chatam /",
    "K12mspram_u:1227": " ardharātre sthite kāle mūṣṭiṃ sthitvā tu sarṣapān //",
    "K12mspram_u:1228": " brahmanirmitam ity āhur brahmaṇā ca prakaṃpitāḥ /",
    "K12mspram_u:1229": " yāvad dvādaśavarṣāṇāṃ kumārāṇāṃ hitaṃkarī //",
    "K12mspram_u:1230": " yo imām atikramed vidyāsūtraṃ brahmaṇā nirmitām /",
    "K12mspram_u:1231": " saptadhāsya sphuṭen mūrdhā arjakasyeva mañjarī //",
    "K12mspram_u:1232": " syād yathedam /",
    "K12mspram_u:1233": " aṅge vaṅge bhaṅge /",
    "K12mspram_u:1234": " bhavane /",
    "K12mspram_u:1235": " inandi vinandi /",
    "K12mspram_u:1236": " mulali /",
    "K12mspram_u:1237": " giri /",
    "K12mspram_u:1238": " garari /",
    "K12mspram_u:1239": " garuṇi /",
    "K12mspram_u:1240": " śaruṇi /",
    "K12mspram_u:1241": " girigavare /",
    "K12mspram_u:1242": " locane /",
    "K12mspram_u:1243": " roṣaṇe /",
    "K12mspram_u:1244": " lasane /",
    "K12mspram_u:1245": " rocane /",
    "K12mspram_u:1246": " alabhe /",
    "K12mspram_u:1247": " aṅgane /",
    "K12mspram_u:1248": " alaphe talaphe /",
    "K12mspram_u:1249": " prakarṣaṇi svāhā //",
    "K12mspram_u:1250": " kṣipraṃ saṃtiṣṭhatāṃ garbhaḥ samyag vardhantu indriyā /",
    "K12mspram_u:1251": " garbhasthāḥ sukhino bhontu mā ca naśyantu jātakāḥ //",
    "K12mspram_u:1252": " svasthaḥ saṃtiṣṭhatāṃ garbhaḥ kālena parimucyate /",
    "K12mspram_u:1253": " nānāraṅgāṇi sūtrāṇi akṣatā gaurasarṣapāḥ //",
    "K12mspram_u:1254": " eṣā rakṣā samākhyātā ciraṃ jīvantu dārakāḥ /",
    "K12mspram_u:1255": " tato 'tha śāstā sarvajña imāṃ gāthām udāharet //",
    "K12mspram_u:1256": " rakṣito bhavantu garbhaḥ sukhaṃ modantu dārakāḥ /",
    "K12mspram_u:1257": " syād yathedaṃ /",
    "K12mspram_u:1258": " bodhi bodhi /",
    "K12mspram_u:1259": " mahābodhi /",
    "K12mspram_u:1260": " bodhānumate /",
    "K12mspram_u:1261": " phalini /",
    "K12mspram_u:1262": " bahuphale /",
    "K12mspram_u:1263": " śikṣe /",
    "K12mspram_u:1264": " śikṣāsāravate /",
    "K12mspram_u:1265": " sāgale /",
    "K12mspram_u:1266": " durāsade /",
    "K12mspram_u:1267": " dūrāgame /",
    "K12mspram_u:1268": " śūraprāpte /",
    "K12mspram_u:1269": " śūravate /",
    "K12mspram_u:1270": " bhage /",
    "K12mspram_u:1271": " bhagābhage /",
    "K12mspram_u:1272": " bhagini /",
    "K12mspram_u:1273": " nivāriṇi svāhā //",
    "K12mspram_u:1274": " tato grahāḥ pañcadaśāḥ sarvadā rudhirāśinaḥ /",
    "K12mspram_u:1275": " namaskṛtvāñjalikarā lokanāthaṃ samabruvan //",
    "K12mspram_u:1276": " yatredaṃ nagare sūtraṃ grāme vā yadi vā gṛhe /",
    "K12mspram_u:1277": " nātra bālā mariṣyanti yatra tiṣṭhet subhāṣitaṃ //",
    "K12mspram_u:1278": " anuvṛṣṭyā bhajiṣyāmo yathā tava mahāmuni /",
    "K12mspram_u:1279": " namo bhagavate buddhāya namo brahmaṇe sidhyantu //",
    "K12mspram_u:1280": " mantrapadās tārayantu imāṃ vidyāṃ brahmā manyatu svāhā //",
    "K12mspram_u:1281": " atha vaiśramaṇo mahārāja ekāṃsam uttarāsaṃgaṃ kṛtvā kṛtāñjalir (Msp 38)",
    "K12mspram_u:1282": " bhagavantaṃ namasyamāno 'vocat /",
    "K12mspram_u:1283": " yaḥ kaścid bhadanta bhagavan śrāvaka idaṃ mahāsāhasrapramardanīsūtram udgṛhṇayād vārayed vācayed deśayet paryavāpnuyāt tena vā bahuśrutena yogaḥ karaṇīyaḥ /",
    "K12mspram_u:1284": " caityapūjā pareṇa bhavitavyam /",
    "K12mspram_u:1285": " aṣṭamyāṃ caturdaśyāṃ pañcadaśyāṃ ca tv ete yakṣasyodāracaityapūjāṃ kṛtvā vidyā āvartayitavyā /",
    "K12mspram_u:1286": " tasyāṣṭamyāṃ catvāro rājapuruṣā mahārājānāṃ purataḥ samanvāharanti nāma codghoṣayanti /",
    "K12mspram_u:1287": " caturdaśyāṃ caturṇāṃ mahārājānāṃ purataḥ samanvāharanti nāma codghoṣayanti /",
    "K12mspram_u:1288": " pañcadaśyāṃ svayam eva catvāro mahārājānaḥ samanvāharanti nāma codghoṣayanti //",
    "K12mspram_u:1289": " sarvasatvahitānukaṃpīvatāyaṃ bhagavataḥ śrāvako ya idaṃ mahāsāhasrapramardanīsūtram udgṛhṇati dhārayati vācayati paryavāpnoti /",
    "K12mspram_u:1290": " tasya ca bhadanta bhagavan vayaṃ catvāro mahārājānaś cīvarapiṇḍapātaśayanaglānapratyayabhaiṣajyapariṣkārair autsukyaṃ kariṣyāmaḥ /",
    "K12mspram_u:1291": " satkṛtaś ca bhaviṣyati /",
    "K12mspram_u:1292": " sarvasatvair gurukṛtaś ca mānitaś ca pūjitaś ca rājñāṃ rājamahāmātrāṇāṃ ca bhaviṣyati /",
    "K12mspram_u:1293": " anyatīrthakaśravaṇabrāhmaṇaparivrājakānāṃ pūjyo bhaviṣyati mitrāmitramadhyagato 'pi satkṛto bhaviṣyati /",
    "K12mspram_u:1294": " te ca śrāddhena kulaputreṇa vā kuladuhitrā vā śucinā bhavitavyam /",
    "K12mspram_u:1295": " śucikāyena śucivastrābharaṇaśayanopakaraṇaviśeṣeṇa /",
    "K12mspram_u:1296": " na kudeśalābhena na kumitrasaṃsargeṇa na kudeśavāsasaṃprayuktena bhavitavyam /",
    "K12mspram_u:1297": " yasya ca bhūtagrahagṛhītasya purata idaṃ mahāsāhasrapramardanī nāma sūtraṃ śrāvayiṣyati /",
    "K12mspram_u:1298": " tasya catvāro mahārājānaḥ svayam eva rakṣāvaraṇaguptiṃ saṃvidhāsyanti /",
    "K12mspram_u:1299": " evaṃ maharddhikaṃ bhadanta bhagavan mahāsāhasrapramardanīsūtraṃ yasyāpi gṛhe ekam api rātriṃ divaṃ vāsaṃ kalpayiṣyati /",
    "K12mspram_u:1300": " tasya saṃvatsaraṃ yāvad amanuṣyā avatāraṃ na lapsyanti /",
    "K12mspram_u:1301": " namasyanīyaś ca bhaviṣyati sarvabhūtagaṇasya yaḥ idaṃ mahāsāhasrapramardanīsūtraṃ dhārayiṣyati /",
    "K12mspram_u:1302": " tasya kāṅkṣataś catvāro mahārājāno sukham upadarśayanti /",
    "K12mspram_u:1303": " kimaṅga punar itare yakṣarākṣasāḥ /",
    "K12mspram_u:1304": " tat kasya hetor ye kecil loke vidyā (Msp 39)",
    "K12mspram_u:1305": " saṃvidhāsyanti /",
    "K12mspram_u:1306": " satvānāṃ hitāya /",
    "K12mspram_u:1307": " imāni mantrapadāni tebhyo varapravaraśreṣṭhaviśiṣṭottamāni /",
    "K12mspram_u:1308": " gaṃbhīravipulo pramāṇāni dūrāvataraṇā asādhāraṇā iyaṃ dharmamudrā //",
    "K12mspram_u:1309": " athendraś ca sahasrākṣo devarāja śacīpatiḥ /",
    "K12mspram_u:1310": " prāñjalistho namaskṛtvā lokanāthaṃ samabravīt //",
    "K12mspram_u:1311": " subhāṣitā iyaṃ vidyā sarvalokahitaṃkarī /",
    "K12mspram_u:1312": " vidyām aham pravakṣāmi mantrauṣadhisamāyutam //",
    "K12mspram_u:1313": " śirīṣapuṣpam apāmārgam agaruḥ kaṭakāphalaṃ /",
    "K12mspram_u:1314": " śaileyam eḍamañjiṣṭhā sūkarī markaṭī jayā //",
    "K12mspram_u:1315": " paripelavaṃ rasaṃ vīrā sāmakaṃ tagaraṃ busā /",
    "K12mspram_u:1316": " candanāvartanaṃ kuṣṭhaṃ nakhaṃ patrakataṃ varā //",
    "K12mspram_u:1317": " priyaṃgu rocanā spṛkkā sarṣapāś ca manaḥśilāḥ /",
    "K12mspram_u:1318": " tvacaṃ ca kuṅkumaṃ hiṅgupatrasaṃyuktavarṇakam //",
    "K12mspram_u:1319": " eṣāṃ ca saṃyutāvartiḥ sarvagrahapramocanī /",
    "K12mspram_u:1320": " sarvabhūtavikāreṣu eṣā netrāñjanī smṛtāḥ //",
    "K12mspram_u:1321": " gṛhītā yena mucyanti bhūtavajraśanīśaraiḥ /",
    "K12mspram_u:1322": " mahāvṛkṣeṣu leptavyaṃ mahācaitye tathaiva ca //",
    "K12mspram_u:1323": " yo hi paśyati tat sthānaṃ bhūtebhyo na bhayaṃ tataḥ /",
    "K12mspram_u:1324": " sthānaṃ na tatra bhūtānāṃ nānyeṣām ahitaiṣiṇām //",
    "K12mspram_u:1325": " bherīśaṅkhamṛdaṅgāni paṇavāṃś cāpi lepayet /",
    "K12mspram_u:1326": " yāvac chrūyati śabdo 'dya trasante bhūtamaṇḍalāḥ //",
    "K12mspram_u:1327": " yakṣāṇi lepayed vāpi pakṣiṇāṃ grāmacāriṇām /",
    "K12mspram_u:1328": " yatrāsau vrajate pakṣī diśaṃ cāpi digantaram //",
    "K12mspram_u:1329": " sthānaṃ na tatra bhūtānāṃ nānyeṣām ahitaiṣiṇām /",
    "K12mspram_u:1330": " saritsrotastaḍāgeṣu prakṣiped yatra tatra vā //",
    "K12mspram_u:1331": " samantād yojanaṃ tatra svasti śāntir bhaviṣyati /",
    "K12mspram_u:1332": " api śastranipāteṣu paracakrasamāgame //",
    "K12mspram_u:1333": " sarvamarmeṣu leptavyaṃ svastinā uttariṣyati /",
    "K12mspram_u:1334": " galagaṇḍeṣu cārśeṣu vaisarpapiṭakeṣu ca //",
    "K12mspram_u:1335": " viṣadaṣṭe viṣapīte pītvā kṣipraṃ pramucyate /",
    "K12mspram_u:1336": " (Msp 40)",
    "K12mspram_u:1337": " etena lepayed gātraṃ sarvakākhordacchedanam //",
    "K12mspram_u:1338": " vivādottāraṇaṃ siddhaṃ rājadvāraparimocanam /",
    "K12mspram_u:1339": " asiddhaḥ siddham āpnoti īśvaratvam anīśvaram //",
    "K12mspram_u:1340": " aputro labhate putram adhano labhate dhanam /",
    "K12mspram_u:1341": " yāvad vidyādharasthānāṃ mantrāṇi tāni sādhayet //",
    "K12mspram_u:1342": " tiryagyonigate caiva tat syād vṛkṣaphaleṣu ca /",
    "K12mspram_u:1343": " vidyādharasya prajño 'sya śantikaraṃ śubhaṃkaram //",
    "K12mspram_u:1344": " tatra mantrapadāny asti indrasya vacanaṃ yathā /",
    "K12mspram_u:1345": " syād yathedam /",
    "K12mspram_u:1346": " akrame / vikrame /",
    "K12mspram_u:1347": " bhūtaghoṣe /",
    "K12mspram_u:1348": " bhūtaṃgame /",
    "K12mspram_u:1349": " dahani /",
    "K12mspram_u:1350": " dhadhare /",
    "K12mspram_u:1351": " dharadhare /",
    "K12mspram_u:1352": " dadhini /",
    "K12mspram_u:1353": " nikhume /",
    "K12mspram_u:1354": " khukhume /",
    "K12mspram_u:1355": " khakha khakha /",
    "K12mspram_u:1356": " sāraṃgame /",
    "K12mspram_u:1357": " candre /",
    "K12mspram_u:1358": " capale /",
    "K12mspram_u:1359": " halime /",
    "K12mspram_u:1360": " hale hariṇi svāhā //",
    "K12mspram_u:1361": " svasty astu mama sarvasatvānāṃ ca sarvadigvidigbhyaḥ svāhā //",
    "K12mspram_u:1362": " nihatāḥ sarvapāpāni svāhā //",
    "K12mspram_u:1363": " tato brahmā ca śakraś ca lokapālā maheśvaraḥ /",
    "K12mspram_u:1364": " yakṣasenāpatayaḥ sarve hārītī ca saputrikā //",
    "K12mspram_u:1365": " ekavāgekasvarā avocat prāñjalīkṛtāḥ /",
    "K12mspram_u:1366": " sahasrasūryapradyotaḥ pūrṇacandraprabhāsvaraḥ //",
    "K12mspram_u:1367": " sadevamānuṣe loke sadṛśas te na vidyate /",
    "K12mspram_u:1368": " acintyā suprayuktā ca yakṣarākṣasamardanī //",
    "K12mspram_u:1369": " rājapramocanī nāma vidyā vairāgyapālanī /",
    "K12mspram_u:1370": " sāhasrapramardanī nāma mahārājā śubhodayā //",
    "K12mspram_u:1371": " yuddhasaṃgrāmavijayā sarvaśatrupramardanī /",
    "K12mspram_u:1372": " mahāsāhasrake loke rakṣārthaṃ sūtram uttamam //",
    "K12mspram_u:1373": " namas te puruṣavīra namas te puruṣottama /",
    "K12mspram_u:1374": " añjalisthā namaskṛtvā tatraivāntaradhāyiṣu //",
    "K12mspram_u:1375": " atha bhagavān sāyāhnakālasamaye pratisaṃlayanād utthāya bhikṣūn āmantrayāmāsa /",
    "K12mspram_u:1376": " udgṛhṇadhvaṃ bhikṣavo mahāsāhasrapramardanīśūtraṃ dhārayata vācayata paryavāpnuyāt /",
    "K12mspram_u:1377": " tad bhaviṣyati /",
    "K12mspram_u:1378": " sadevakasya lokasya (Msp 41)",
    "K12mspram_u:1379": " dīrgharātram arthāya hitāya sukhāya sparśavihāratāyai /",
    "K12mspram_u:1380": " yaḥ kaścid bhikṣavo mama śravaka etena mahāsāhasrapramardanīsūtreṇa śuṣkavṛkṣasyāpi paritrāṇaṃ badhnīyāt parigrahaṃ tasya patrapuṣpaphalāni jayeran /",
    "K12mspram_u:1381": " kimaṅga punaḥ savijñānasya kāyasyānyatra pūrvakarmavipākena //",
    "K12mspram_u:1382": " evam uktās te bhikṣavo bhagavantam etad avocat /",
    "K12mspram_u:1383": " yānīmāni bhadanta bhagavan pañcamahārakṣāsūtrāṇi bhāṣitāni /",
    "K12mspram_u:1384": " syād yathedam /",
    "K12mspram_u:1385": " mahāsāhasrapramardanī /",
    "K12mspram_u:1386": " mahāmāyūrī mahāśītavatī mahāpratisarā mahāmantrānusāraṇī ceti /",
    "K12mspram_u:1387": " tāni ca bhagavatā pañcāmiṣaparivarjinenānujñatāni vācayitavyāni /",
    "K12mspram_u:1388": " piṇḍapātraṃ ca bhojanaṃ niśrāya pravrajyā vyākṛtā /",
    "K12mspram_u:1389": " alpaṃ ca bhagavan piṇḍapātraṃ pañcāmiṣaparivarjitam /",
    "K12mspram_u:1390": " idam eva bahutaraṃ yad idaṃ pañcāmiṣasaṃsṛṣṭaṃ tatra vayaṃ bhagavan kathaṃ pratipadyāmaḥ //",
    "K12mspram_u:1391": " evam ukte bhagavān tān bhikṣūn etad avocat /",
    "K12mspram_u:1392": " tena hi bhikṣavo yo hy etat mahāsāhasrapramardanīsūtraṃ dhārayitavyam /",
    "K12mspram_u:1393": " tenākṣateyaṃ dhāraṇī ātmarakṣāyai dhārayitavyā /",
    "K12mspram_u:1394": " tena hi piṇḍapātraṃ parigṛhītā āhāre pratikūlasaṃjñotpādayitavyā /",
    "K12mspram_u:1395": " pañcāmiṣasaṃsṛṣṭapiṇḍapātre pañcāmiṣaparivarjitasaṃjñotpādayitavyā /",
    "K12mspram_u:1396": " sarvasaṃskṛte anityasaṃjñā /",
    "K12mspram_u:1397": " anitye duḥkhasaṃjñā /",
    "K12mspram_u:1398": " duḥkhe anātmasaṃjñā /",
    "K12mspram_u:1399": " anātmany aśubhasaṃjñotpādayitavyā /",
    "K12mspram_u:1400": " kutaḥ pañcāmiṣāṇi kasya vā pañcāmiṣāṇi /",
    "K12mspram_u:1401": " ko vā pañcāmiṣāṇi paribhojyante /",
    "K12mspram_u:1402": " nāsti satvaḥ kutaḥ satvaḥ /",
    "K12mspram_u:1403": " sa satvo nopalabhyate /",
    "K12mspram_u:1404": " tatra cāhāra pañcāmiṣāsaṃsṛṣṭasaṃjñakaraṇīyā /",
    "K12mspram_u:1405": " ātmarakṣā aṣṭamyāṃ caturdaśyāṃ pañcadaśyāṃ ca rājagotrāya kanyāya susnātāya subhūṣitāya",
    "K12mspram_u:1406": " ahorātro vapuṣṭāya pañcaśikṣāpadaparigṛhītayā lohitaṃ sūtraṃ caturguṇaṃ kārayitvā",
    "K12mspram_u:1407": " mantradhāreṇa vidyā smarayitavyā /",
    "K12mspram_u:1408": " granthiṃ kṛtvā tat sūtraṃ navena śastreṇa cchitvā dagdhā ratnabhaṇḍo vā udakaparipūrṇaṃ kṛtvā puṣpair ācchādayitvā nānāgandhena dhūpayitvā iyaṃ vidyā āvartayitavyā /",
    "K12mspram_u:1409": " yāvat taj jātaṃ sūtraṃ bhājane prādurbhavati /",
    "K12mspram_u:1410": " tac ca pāṇau bandhayitvā vācyam //",
    "K12mspram_u:1411": " (Msp 42)",
    "K12mspram_u:1412": " brahmaṇair vipralabdhena śākyasiṃhena tāyinā /",
    "K12mspram_u:1413": " sa viṣaṃ giriguptena bhojanam upanāmitam //",
    "K12mspram_u:1414": " pratigṛhya tataḥ śāstā nirviṣīkṛtya bhojinām /",
    "K12mspram_u:1415": " etena satyavākyena amṛtaṃ bhontu bhojanam //",
    "K12mspram_u:1416": " vipaśyino devatāyāḥ śikhino viśvabhuvas tathā /",
    "K12mspram_u:1417": " krakucchandaprasannāc ca devatāyā mahābalāḥ //",
    "K12mspram_u:1418": " kanakākhyadevendrāḥ śrīmataḥ kāśyapasya ca /",
    "K12mspram_u:1419": " prasannāḥ śākyasiṃhasya brahmendrās trideśeśvarāḥ //",
    "K12mspram_u:1420": " catvāro lokapālāś ca māṇibhadro maheśvaraḥ /",
    "K12mspram_u:1421": " rākṣasī ca mahākālī caṇḍacaṇḍālinī tathā //",
    "K12mspram_u:1422": " idaṃ puṣpaṃ ca gandhaṃ ca pratigṛhṇantu mamāhutim /",
    "K12mspram_u:1423": " prīṇitā pūjitā bhūtvā ete śodhantu bhojanam //",
    "K12mspram_u:1424": " pañcāmiṣeṇa saṃsṛṣṭam asaṃsṛṣṭaṃ karontu me /",
    "K12mspram_u:1425": " apañcāmiṣasaṃsṛṣṭaṃ sarvaṃ bhujāmi bhojanam //",
    "K12mspram_u:1426": " sarveṣāṃ bījagrāmāṇāṃ pratiṣṭhā pṛthivīrasāḥ /",
    "K12mspram_u:1427": " sarvabhojanasaṃsṛṣṭam asaṃsṛṣṭaṃ bhavantu me //",
    "K12mspram_u:1428": " chinnaṃ dagdhaṃ yathā sūtraṃ tādṛśaṃ bhavate punaḥ /",
    "K12mspram_u:1429": " tathā bhojanasaṃsṛṣṭam asaṃsṛṣṭaṃ karontu me //",
    "K12mspram_u:1430": " syād yathedam /",
    "K12mspram_u:1431": " khakhame / khakha khakha /",
    "K12mspram_u:1432": " khukhume /",
    "K12mspram_u:1433": " sime sime /",
    "K12mspram_u:1434": " sihune /",
    "K12mspram_u:1435": " simi sime /",
    "K12mspram_u:1436": " svasti svasti svasti svasti /",
    "K12mspram_u:1437": " śānti śānti sārāgri /",
    "K12mspram_u:1438": " pañcāmiṣeṇa saṃsṛṣṭaṃ yathā hāra nirāmiṣam /",
    "K12mspram_u:1439": " yena dagdhaṃ yathā sūtraṃ satyaṃ kurvantu tādṛśam //",
    "K12mspram_u:1440": " syād yathedam //",
    "K12mspram_u:1441": " kalake / kalale /",
    "K12mspram_u:1442": " balanikaruṇalāye /",
    "K12mspram_u:1443": " khalume /",
    "K12mspram_u:1444": " agnisaṃkrāmani svāhā //",
    "K12mspram_u:1445": " vipaśyibuddhaṃ śaraṇam upaimi /",
    "K12mspram_u:1446": " śikhinaṃ ca buddhaṃ sugataṃ ca viśvabhum /",
    "K12mspram_u:1447": " krakucchandabuddhaṃ kanakamuniṃ ca kāśyapam /",
    "K12mspram_u:1448": " viśāradaṃ śakyamuniṃ ca gautamam /",
    "K12mspram_u:1449": " etena saptān narottamānāṃ puṣpaiś ca gandhaiś ca śarīrapūjāṃ kāyena vācā (Msp 43)",
    "K12mspram_u:1450": " manasā ca kṛtvā prasannacittaśaraṇaṃ hy upaimi /",
    "K12mspram_u:1451": " eteṣu buddheṣu maharddhikeṣu yā devatāḥ santi abhiprasannāḥ /",
    "K12mspram_u:1452": " tā devatā āttamanā udagrāḥ kurvanti śāntiṃ ca nityam /",
    "K12mspram_u:1453": " svasty astu mama sarvasatvānāṃ ca svāhā //",
    "K12mspram_u:1454": " idam avocad bhagavān āttamanās te ca bhikṣavo bodhisatvā sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandann iti //",
    "K12mspram_u:1455": " āryamahāsāhasrapramardanī nama mahāyānasūtraṃ samāptam //"
}