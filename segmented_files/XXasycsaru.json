{
  "XXasycsaru:0": "Śag_1.1 pāpaṃ na kuryān manasā na vācā kāyena vā kiṃcana sarvaloke /",
  "XXasycsaru:1": "riktaḥ kāmaiḥ smṛtimān saṃprajānaṃ duḥkhaṃ na seveta anarthasaṃhitam //",
  "XXasycsaru:2": "Śag_2.1 ākhyeyasaṃjñinaḥ satvā ākhyeye 'smin pratiṣṭhitāḥ /",
  "XXasycsaru:3": "ākhyeyam aparijñāya yogam āyānti mṛtyunaḥ //",
  "XXasycsaru:4": "Śag_2.2 ākhyeyaṃ tu parijñāya ākhyātāraṃ na manyate /",
  "XXasycsaru:5": "tad vai na vidyate tasya vadeyur yena taṃ pare //",
  "XXasycsaru:6": "Śag_2.3 samo viśeṣa uta vāpi hīno yo manyate sa vivadeta tena /",
  "XXasycsaru:7": "vidhātraye 'smin na vikampate yaḥ samo viśiṣṭaś ca na tasya bhavati //",
  "XXasycsaru:8": "ācchidya tṛṣṇām iha nāmarūpe prahāya mānaṃ ca na saṃgam eti /",
  "XXasycsaru:9": "Śag_2.4 taṃ śāntadhūmam anighaṃ nirāśaṃ nādrākṣus te devamanuṣyaloke /",
  "XXasycsaru:10": "iha bāhirataś ca //",
  "XXasycsaru:11": "Śag_3.1 kāmarāgābhibhūtatvāc cittaṃ me paridahyate /",
  "XXasycsaru:12": "aṃga me gautama brūhi śāntiṃ tvam anukaṃpayā //",
  "XXasycsaru:13": "Śag_3.2 viparyāsena saṃjñānāṃ cittaṃ te paridahyate /",
  "XXasycsaru:14": "nimittaṃ varjyatāṃ tasmāc chubhaṃ rāgopasaṃhitaṃ //",
  "XXasycsaru:15": "Śag_3.3 aśubhāṃ bhāvaya sadā tvam ekāgraḥ susamāhitaḥ /",
  "XXasycsaru:16": "nirvāpayāśu rāgāgniṃ dahyase mā punaḥ punaḥ //",
  "XXasycsaru:17": "Śag_3.4 saṃskārāvaratāṃ paśya duḥkhato 'nātmatas tathā /",
  "XXasycsaru:18": "smṛtiṃ kāyagatāṃ kṛtvā nirvedabahulo bhava //",
  "XXasycsaru:19": "Śag_3.5 bhāvyatām animittaṃ ca mānānuśayanāśanaṃ /",
  "XXasycsaru:20": "tato mānābhisamayād duḥkhasyāntaṃ kariṣyasi //",
  "XXasycsaru:21": "kumārikāpraśnagāthā:",
  "XXasycsaru:22": "Śag_4.1 kathaṃvihārabahulo bhikṣuḥ pañcaughatīrṇas taratīha ṣaṣṭhaṃ /",
  "XXasycsaru:23": "kathaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ //",
  "XXasycsaru:24": "Śag_4.2 praśrabdhakāyaḥ suvimuktacitto hy asaṃskurvan smṛtimān akopyaḥ",
  "XXasycsaru:25": "ājñāya dharmam avitarkadhyāyī kopaspṛhāstyānadoṣaiḥ viyuktaḥ //",
  "XXasycsaru:26": "Śag_4.3 evaṃvihārabahulo bhikṣuḥ pañcaughatīrṇas taratīha ṣaṣṭhaṃ /",
  "XXasycsaru:27": "evaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ //",
  "XXasycsaru:28": "nityotrasto hy ayaṃ loko nityodvignā iyaṃ prajā /",
  "XXasycsaru:29": "Śag_5.1 anutpanneṣu duḥkheṣu samutpanneṣu vā punaḥ /",
  "XXasycsaru:30": "yadi kiṃcid anutrastaṃ pṛṣṭa ācakṣva tan mama //",
  "XXasycsaru:31": "Śag_5.2 nānyatra jñānatapaso nānyatrendriyanigrahāt /",
  "XXasycsaru:32": "nānyatra sarvasaṃtyāgān mokṣaṃ paśyāmi devate //",
  "XXasycsaru:33": "Śag_5.3 cirasya bata paśyāmi brāhmaṇaṃ parinirvṛtaṃ /",
  "XXasycsaru:34": "sarvavairabhayātītaṃ tīrṇaṃ loke viṣaktikām //",
  "XXasycsaru:35": "Śag_6.1 kenābhivarṇā janatā praṇītā mārgaś ca nairyāṇikataḥ prayuktaḥ /",
  "XXasycsaru:36": "kutra sthitaḥ kutra ca śikṣamāṇo nāyaṃ martyaḥ paralokād bibheti //",
  "XXasycsaru:37": "Śag_6.2 yaḥ śīlavāñ jñānavān bhāvitātmā samāhitaḥ smṛtimān ṛjugataś ca /",
  "XXasycsaru:38": "sarve 'sya śokajvarathāḥ prahīṇāḥ samyaksmṛto yasya cittaṃ vimuktaṃ //",
  "XXasycsaru:39": "Śag_6.3 tenābhivarṇā janatā praṇītā mārgaś ca nairyāṇikataḥ prayuktaḥ /",
  "XXasycsaru:40": "atra sthitaḥ atra ca śikṣamāṇo nāyaṃ martyaḥ paralokād bibheti //",
  "XXasycsaru:41": "Śag_7.1 kathaṃ yaśasvī bhavati kathaṃ bhavati bhogavān /",
  "XXasycsaru:42": "kathaṃ kīrtim avāpnoti kathaṃ mitrāṇi vindati //",
  "XXasycsaru:43": "Śag_7.2 śīlād yaśasvī bhavati dānād bhavati bhogavān /",
  "XXasycsaru:44": "satyena kīrtim āpnoti dadan mitrāṇi vindati //",
  "XXasycsaru:45": "Śag_8.1 kutaḥ sarā nivartante kutra vartma na vartate /",
  "XXasycsaru:46": "kutra duḥkhasukhaṃ loke niḥśeṣam uparudhyate //",
  "XXasycsaru:47": "Śag_8.2 cakṣuḥ śrotraṃ tathā ghrāṇaṃ jihvā kāyo manas tathā /",
  "XXasycsaru:48": "yatra nāma ca rūpaṃ ca niḥśeṣam uparuhyate //",
  "XXasycsaru:49": "Śag_8.3 tataḥ sarā nivartante tatra vartma na vartate /",
  "XXasycsaru:50": "tatra duḥkhasukhaṃ loke niḥśeṣam uparudhyate //",
  "XXasycsaru:51": "Śag_9.1 kena svid oghaṃ tarati kenottarati cārṇavaṃ /",
  "XXasycsaru:52": "duḥkhaṃ tyajati kena svit kena svit pariśudhyati //",
  "XXasycsaru:53": "Śag_9.2 śraddhayā tarati hy ogham apramādena cārṇavaṃ /",
  "XXasycsaru:54": "vīryeṇa duḥkhaṃ tyajati prajñayā pariśudhyati //",
  "XXasycsaru:55": "Śag_10.1 ka etam oghaṃ tarati rātriṃdivam atandritaḥ /",
  "XXasycsaru:56": "anālambe 'pratiṣṭhe ca ko gaṃbhīre na sīdati //",
  "XXasycsaru:57": "Śag_10.2 sarvataḥ śīlasaṃpannaḥ prajñāvān susamāhitaḥ /",
  "XXasycsaru:58": "adhyātmacintī smṛtimāṃs taratīmaṃ sudustaraṃ //",
  "XXasycsaru:59": "Śag_10.3 viraktaḥ kāmasaṃjñābhyo rūpasaṃyojanātigaḥ /",
  "XXasycsaru:60": "anālambe 'pratiṣṭhe ca sa gaṃbhīre na sīdati //",
  "XXasycsaru:61": "Śag_11.1 rāgadveṣau bhagavan kinnidānāv aratiratī romaharṣaḥ kuto 'yam /",
  "XXasycsaru:62": "kutaḥsamutthāś ca mano vitarkāḥ kumārakā dhātrīm ivāśrayante //",
  "XXasycsaru:63": "Śag_11.2 snehajā ātmasaṃbhūtā nyagrodhaskandhakā yathā /",
  "XXasycsaru:64": "pṛthagviṣaktāḥ kāmeṣu mālutā vā latā vane //",
  "XXasycsaru:65": "Śag_11.3 rāgaś ca dveṣaś ca itonidānāv aratiratī romaharṣaḥ ito 'yaṃ /",
  "XXasycsaru:66": "itaḥsamutthāś ca mano vitarkāḥ kumārakā dhātrīm ivāśrayante //",
  "XXasycsaru:67": "Śag_11.4 ye tān prajānanti yatonidānāṃs te tāṃ janā yakṣa vinodayanti /",
  "XXasycsaru:68": "ta arṇavaṃ saṃpratarantīhaugham atīrṇapūrvam apunarbhavāya //",
  "XXasycsaru:69": "Śag_12.1 kāryam etad brāhmaṇena prahāṇam akilāsinā /",
  "XXasycsaru:70": "kāmānāṃ viprahāṇārthaṃ na hi kāṃkṣaty asau bhavaṃ //",
  "XXasycsaru:71": "Śag_12.2 sa kāryaṃ brāhmaṇasyāsti kṛtārtho brāhmaṇaḥ smṛtaḥ //",
  "XXasycsaru:72": "Śag_12.3 yāvan na gādhaṃ labhate na tīram āyūhate sarvagātraiḥ sa tāvat /",
  "XXasycsaru:73": "tīraṃ tu labdhveha saṃtiṣṭhati sthale nāyūhate pāragato nirucyate //",
  "XXasycsaru:74": "Śag_12.4 eṣopamā dāmale brāhmaṇasya kṣīṇāsravo yo nipako dhyānalābhī /",
  "XXasycsaru:75": "sarve 'sya śokajvarathāḥ prahīṇāḥ samyaksmṛto yasya cittaṃ vimuktam //",
  "XXasycsaru:76": "geya:",
  "XXasycsaru:77": "bhikṣo bhikṣo ogham atārṣīḥ /",
  "XXasycsaru:78": "āma devate /",
  "XXasycsaru:79": "anālambe 'pratiṣṭhe ogham atārṣīḥ /",
  "XXasycsaru:80": "āma devate /",
  "XXasycsaru:81": "Śag_13 yathā kathaṃ tvaṃ bhikṣo anālambe apratiṣṭhe ogham atārṣīḥ /",
  "XXasycsaru:82": "yathā yathāhaṃ devate āyūhāmi tathā tathā saṃsīdāmi /",
  "XXasycsaru:83": "yathā yathā saṃsīdāmi tathā tathā saṃtiṣṭhe /",
  "XXasycsaru:84": "yathā yathā saṃtiṣṭhe tathā tathā uhye /",
  "XXasycsaru:85": "yathā yathāhaṃ devate nāyūhāmi tathā tathā na saṃsīdāmīti vistareṇa śuklapakṣo veditavyaḥ //",
  "XXasycsaru:86": "kumārikāpraśnagāthā:",
  "XXasycsaru:87": "eko 'raṇye prasṛto dhyāyase tvaṃ vittād vihīna uta vā prārthayānaḥ /",
  "XXasycsaru:88": "Śag_14.1 grāmasya vā kiṃcanāgo nv akārṣīḥ kasmāj janena na karoṣi sakhyaṃ",
  "XXasycsaru:89": "sakhyaṃ na saṃvidyate kena cit tava //",
  "XXasycsaru:90": "Śag_14.2 arthāprāptyā hṛdayasyeha śāntir jitveha senāṃ priyaśātarūpaṃ /",
  "XXasycsaru:91": "eko dhyāyī sukham asmy anvabhotsaṃ tasmād janena na karomi sakhyaṃ",
  "XXasycsaru:92": "sakhyaṃ na saṃvidyate kena cid mama //",
  "XXasycsaru:93": "Śag_15 anityā bata saṃskārā utpādavyayadharmiṇaḥ /",
  "XXasycsaru:94": "utpadya hi nirudhyante teṣāṃ vyupaśamaḥ sukham //",
  "XXasycsaru:95": "Śag_16 apramādo 'mṛtapadaṃ pramādo mṛtyunaḥ padaṃ /",
  "XXasycsaru:96": "apramattā na mriyante pramattās tu sadā mṛtāḥ //",
  "XXasycsaru:97": "Śag_17 vitarkapramathitasya dehinas tīvrarāgasya śubhānudarśinaḥ /",
  "XXasycsaru:98": "bhūyas tṛṣṇā vivardhate sā gāḍhīkurute 'sya bandhanaṃ //",
  "XXasycsaru:99": "Śag_18 dharmasthaṃ śīlasaṃpannaṃ hrīmantaṃ satyavādinaṃ /",
  "XXasycsaru:100": "ātmanaḥ priyakartāraṃ taṃ janaḥ kurute priyaṃ //",
  "XXasycsaru:101": "Śag_19 yat pareṣūpanidhyāyet karma dṛṣṭveha pāpakam /",
  "XXasycsaru:102": "ātmanā tan na kurvīta karmabaddho hi pāpakaḥ //",
  "XXasycsaru:103": "Śag_20 subhāṣitaṃ hy uttamam āhur āryāḥ priyaṃ vaden nāpriyaṃ tad dvitīyaṃ /",
  "XXasycsaru:104": "satyaṃ vaden nānṛtaṃ tat tṛtīyaṃ dharmaṃ vaden nādharmaṃ tat caturtham //",
  "XXasycsaru:105": "Śag_21 śraddhātha hrīḥ śīlam athāpi dānaṃ dharmā ime satpuruṣapraśastāḥ /",
  "XXasycsaru:106": "etaṃ hi mārgaṃ divigaṃ vadanti etena vai gacchati devalokam //",
  "XXasycsaru:107": "Śag_22 śrutvā dharmaṃ vijānāti śrutvā pāpān nivartate /",
  "XXasycsaru:108": "śrutvā anarthaṃ tyajati śrutvā prāpnoti nirvṛtim //",
  "XXasycsaru:109": "Śag_23 ākāśasamo na lipyate indrakīlapratimo na kaṃpate /",
  "XXasycsaru:110": "hrada iva samupetakardame saṃsāre ramate na paṇḍitaḥ //",
  "XXasycsaru:111": "Śag_24.1 ye rūpeṇa pramiṇvanti māṃ ghoṣeṇānuyānti ca /",
  "XXasycsaru:112": "cchandarāgavaśopetā na mā jānanti te janāḥ //",
  "XXasycsaru:113": "Śag_24.2 adhyātmaṃ ca vijānāti bahirdhā ca na paśyati /",
  "XXasycsaru:114": "adhyātmaphaladarśī yaḥ sa vai ghoṣeṇa nīyate //",
  "XXasycsaru:115": "Śag_24.3 adhyātmaṃ ca na jānāti bahirdhā ca vipaśyati /",
  "XXasycsaru:116": "bahirdhāphaladarśī yaḥ so 'pi ghoṣeṇa nīyate //",
  "XXasycsaru:117": "Śag_24.4 adhyātmaṃ ca na jānāti bahirdhā ca na paśyati /",
  "XXasycsaru:118": "samantāvaraṇo bālaḥ so 'pi ghoṣeṇa nīyate //",
  "XXasycsaru:119": "Śag_24.5 adhyātmaṃ ca vijānāti bahirdhā ca vipaśyati /",
  "XXasycsaru:120": "dhīro niḥsaraṇaprajño na sa ghoṣeṇa nīyate //",
  "XXasycsaru:121": "Śag_25 ṣaṣṭhe adhipatau rājñi rajyamāne rajasvalaḥ /",
  "XXasycsaru:122": "arajasy arajā bhavati rakto bālo nirucyate //",
  "XXasycsaru:123": "Śag_26 nagaram asthiprākāraṃ snāyumāṃsānulepanaṃ /",
  "XXasycsaru:124": "yatra rāgaś ca dveṣaś ca māno mrakṣaś ca gāhate //",
  "XXasycsaru:125": "Śag_27 kūrmaḥ svake 'ṅgāni yathā kapāle bhikṣur nidadhyān manaso vitarkāni /",
  "XXasycsaru:126": "aniśrito 'nyān aviheṭhamānaḥ parinirvṛto nāpavadeta kaṃ cit //",
  "XXasycsaru:127": "Śag_28 tulyam atulyaṃ ca saṃbhavaṃ bhavasaṃskāram avāsṛjan muniḥ /",
  "XXasycsaru:128": "adhyātmarataḥ samāhita abhinat kośam ivāṇḍasaṃbhavaḥ //",
  "XXasycsaru:129": "Śag_29 nāsti kāmasamaḥ paṃko nāsti dveṣasamo grahaḥ /",
  "XXasycsaru:130": "nāsti mohasamaṃ jālaṃ nāsti tṛṣṇāsamā nadī //",
  "XXasycsaru:131": "Śag_30 ākāśe vai padaṃ nāsti śramaṇo nāsti bāhyakaḥ /",
  "XXasycsaru:132": "prapañcābhiratā bālā niṣprapañcās tathāgatāḥ //",
  "XXasycsaru:133": "Śag_31 sthitiḥ prapaṃcāś ca na santi yasya yaḥ saṃdānaṃ parighaṃ cātivṛttaḥ /",
  "XXasycsaru:134": "taṃ nistṛṣṇaṃ muniṃ carantaṃ na vijānāti sadevako 'pi lokaḥ //",
  "XXasycsaru:135": "Śag_32 yasya vitarkā vidhūpitā adhyātmam avikalpitā aśeṣaṃ /",
  "XXasycsaru:136": "saṃgaṃ so 'tītya rūpasaṃjñāṃ caturyogāpagato na jātim eti //",
  "XXasycsaru:137": "Śag_33 dadataḥ puṇyaṃ pravardhate vairaṃ saṃyamato na cīyate /",
  "XXasycsaru:138": "kuśalī prajahāti pāpakaṃ kleśānāṃ kṣayatas tu nirvṛtaḥ //",
  "XXasycsaru:139": "Śag_34 sarvapāpasyākaraṇaṃ kuśalasyopasaṃpadā /",
  "XXasycsaru:140": "svacittaparyavadamanam etaṃ buddhānuśāsanaṃ //",
  "XXasycsaru:141": "Śag_35 durnigrahasya laghuno yatrakāmanipātinaḥ /",
  "XXasycsaru:142": "cittasya dāmanaṃ sādhu cittaṃ dāntaṃ sukhāvaham //",
  "XXasycsaru:143": "Śag_36 cittanimittasya kovidaḥ pravivekasya ca vindate rasaṃ /",
  "XXasycsaru:144": "dhyāyī nipakaḥ pratismṛto bhuṃkte prītisukhaṃ nirāmiṣaṃ //",
  "XXasycsaru:145": "Śag_37 aśilpajīvī laghur ātmakāmo jitendriyaḥ sarvato vipramuktaḥ /",
  "XXasycsaru:146": "anokasārī hy amamo nirāśaḥ kāmān prahāyaikacaro yas sa bhikṣuḥ //",
  "XXasycsaru:147": "Śag_38 dūraṃgamam ekacaram aśarīraṃ guhāśayaṃ /",
  "XXasycsaru:148": "damayati durdamaṃ cittaṃ brāhmaṇaṃ taṃ bravīmy ahaṃ //",
  "XXasycsaru:149": "pārāyaṇeṣv ajitapraśnaḥ:",
  "XXasycsaru:150": "Śag_39.1 kenāyaṃ nivṛto lokaḥ kenāyaṃ na prakāśate /",
  "XXasycsaru:151": "kiṃ cābhilepanaṃ brūṣe kiṃ ca tasya mahad bhayam //",
  "XXasycsaru:152": "Śag_39.2 avidyānivṛto lokaḥ pramādān na prakāśate /",
  "XXasycsaru:153": "jalpābhilepanaṃ brūmi duḥkhaṃ tasya mahad bhayaṃ //",
  "XXasycsaru:154": "Śag_39.3 sravanti sarvataḥ srotāḥ srotasāṃ kiṃ nivāraṇaṃ /",
  "XXasycsaru:155": "srotasāṃ saṃvaraṃ brūhi kena srotaḥ pidhīyate //",
  "XXasycsaru:156": "Śag_39.4 yāni srotāṃsi lokasya smṛtiḥ teṣāṃ nivāraṇaṃ /",
  "XXasycsaru:157": "srotasāṃ saṃvaraṃ brūmi prajñayā hi pidhīyate //",
  "XXasycsaru:158": "Śag_39.5 prajñāyāś ca smṛteś caiva nāmarūpasya sarvaśaḥ /",
  "XXasycsaru:159": "ācakṣva pṛṣṭa etan me kutraitad uparudhyate //",
  "XXasycsaru:160": "Śag_39.6 prajñā caiva smṛtiś caiva nāmarūpaṃ ca sarvaśaḥ /",
  "XXasycsaru:161": "vijñānasya nirodhād dhi atraitad uparudhyate //",
  "XXasycsaru:162": "Śag_39.7 kathaṃ smṛtasya carato vijñānam uparudhyate /",
  "XXasycsaru:163": "ācakṣva pṛṣṭa etan me yathātatham asaṃśayaḥ //",
  "XXasycsaru:164": "Śag_39.8 adhyātaṃ ca bahirdhā ca vedanāṃ nābhinandataḥ /",
  "XXasycsaru:165": "evaṃ smṛtasya carato vijñānam uparudhyate //",
  "XXasycsaru:166": "Śag_39.9 ye ca saṃkhyātadharmāṇo ye ca śaikṣāḥ pṛthagvidhāḥ /",
  "XXasycsaru:167": "teṣāṃ me nipakasyeryāṃ pṛṣṭaḥ prabrūhi mārṣa //",
  "XXasycsaru:168": "Śag_39.10 kāmeṣu nābhigṛdhyeta manasānāvilo bhavet /",
  "XXasycsaru:169": "kuśalaḥ sarvadharmeṣu smṛto bhikṣuḥ parivrajet //",
  "XXasycsaru:170": "arthavargīyeṣu kāmān ārabhya gāthā:",
  "XXasycsaru:171": "Śag_40.1 kāmān kāmāyamānasya tasya cet tat samṛdhyati /",
  "XXasycsaru:172": "addhā prītamanā bhavati labdhvā martyo yad īpsitaṃ //",
  "XXasycsaru:173": "Śag_40.2 tasya cet kāmāyamānasya chandajātasya jaṃtunaḥ /",
  "XXasycsaru:174": "te kāmāḥ parihīyaṃte śalyaviddha iva rūpyate //",
  "XXasycsaru:175": "Śag_40.3 yaḥ kāmāṃ parivarjayati sarpasyeva śirāt padaṃ /",
  "XXasycsaru:176": "sa imāṃ viṣaktikāṃ loke smṛtaḥ samativartate //",
  "XXasycsaru:177": "Śag_40.4 kṣetravastuhiraṇ@yaṃ ca gavāśvamaṇikuṇḍalaṃ /",
  "XXasycsaru:178": "striyo dāsān pṛthakkāmān yo naro hy abhigṛdhyati //",
  "XXasycsaru:179": "Śag_40.5 abalaṃ vā balīyāṃso mṛdnaṃty enaṃ parisravāḥ /",
  "XXasycsaru:180": "tata enaṃ duḥkham anveti bhinnāṃ nāvam ivodakaṃ //",
  "XXasycsaru:181": "yasya tv etat samucchinnaṃ tālamastakavad dhataṃ /",
  "XXasycsaru:182": "śokās tasya nivartante udabindur iva puṣkarāt // Śag_40.6 (cf. Uv 10.13ab und 3.10cd)",
  "XXasycsaru:183": "bhadraikarāgāthā (bhadragarātrīya, bhadrakarātriya):",
  "XXasycsaru:184": "atītaṃ nānvāgamayen na pratikāṃkṣed anāgataṃ /",
  "XXasycsaru:185": "Śag_41.1 pratyutpannāś ca ye dharmās tatra tatra vipaśyakaḥ /",
  "XXasycsaru:186": "asaṃhāryam asaṃkṣobhyaṃ tad vidvān anubṛṃhayet //"
}