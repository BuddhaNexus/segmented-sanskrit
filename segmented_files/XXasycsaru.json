{
  "XXasycsaru:sag_1.1_0": "pāpaṃ na kuryān manasā na vācā kāyena vā kiṃcana sarvaloke /",
  "XXasycsaru:sag_1.1_1": "riktaḥ kāmaiḥ smṛtimān saṃprajānaṃ duḥkhaṃ na seveta anarthasaṃhitam //",
  "XXasycsaru:sag_2.1_0": "ākhyeyasaṃjñinaḥ satvā ākhyeye 'smin pratiṣṭhitāḥ /",
  "XXasycsaru:sag_2.1_1": "ākhyeyam aparijñāya yogam āyānti mṛtyunaḥ //",
  "XXasycsaru:sag_2.2_0": "ākhyeyaṃ tu parijñāya ākhyātāraṃ na manyate /",
  "XXasycsaru:sag_2.2_1": "tad vai na vidyate tasya vadeyur yena taṃ pare //",
  "XXasycsaru:sag_2.3_0": "samo viśeṣa uta vāpi hīno yo manyate sa vivadeta tena /",
  "XXasycsaru:sag_2.3_1": "vidhātraye 'smin na vikampate yaḥ samo viśiṣṭaś ca na tasya bhavati //",
  "XXasycsaru:sag_2.3_2": "ācchidya tṛṣṇām iha nāmarūpe prahāya mānaṃ ca na saṃgam eti /",
  "XXasycsaru:sag_2.4_0": "taṃ śāntadhūmam anighaṃ nirāśaṃ nādrākṣus te devamanuṣyaloke /",
  "XXasycsaru:sag_2.4_1": "iha bāhirataś ca //",
  "XXasycsaru:sag_3.1_0": "kāmarāgābhibhūtatvāc cittaṃ me paridahyate /",
  "XXasycsaru:sag_3.1_1": "aṃga me gautama brūhi śāntiṃ tvam anukaṃpayā //",
  "XXasycsaru:sag_3.2_0": "viparyāsena saṃjñānāṃ cittaṃ te paridahyate /",
  "XXasycsaru:sag_3.2_1": "nimittaṃ varjyatāṃ tasmāc chubhaṃ rāgopasaṃhitaṃ //",
  "XXasycsaru:sag_3.3_0": "aśubhāṃ bhāvaya sadā tvam ekāgraḥ susamāhitaḥ /",
  "XXasycsaru:sag_3.3_1": "nirvāpayāśu rāgāgniṃ dahyase mā punaḥ punaḥ //",
  "XXasycsaru:sag_3.4_0": "saṃskārāvaratāṃ paśya duḥkhato 'nātmatas tathā /",
  "XXasycsaru:sag_3.4_1": "smṛtiṃ kāyagatāṃ kṛtvā nirvedabahulo bhava //",
  "XXasycsaru:sag_3.5_0": "bhāvyatām animittaṃ ca mānānuśayanāśanaṃ /",
  "XXasycsaru:sag_3.5_1": "tato mānābhisamayād duḥkhasyāntaṃ kariṣyasi //",
  "XXasycsaru:3_0": "kumārikāpraśnagāthā:",
  "XXasycsaru:sag_4.1_0": "kathaṃvihārabahulo bhikṣuḥ pañcaughatīrṇas taratīha ṣaṣṭhaṃ /",
  "XXasycsaru:sag_4.1_1": "kathaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ //",
  "XXasycsaru:sag_4.2_0": "praśrabdhakāyaḥ suvimuktacitto hy asaṃskurvan smṛtimān akopyaḥ",
  "XXasycsaru:sag_4.2_1": "ājñāya dharmam avitarkadhyāyī kopaspṛhāstyānadoṣaiḥ viyuktaḥ //",
  "XXasycsaru:sag_4.3_0": "evaṃvihārabahulo bhikṣuḥ pañcaughatīrṇas taratīha ṣaṣṭhaṃ /",
  "XXasycsaru:sag_4.3_1": "evaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ //",
  "XXasycsaru:4_0": "nityotrasto hy ayaṃ loko nityodvignā iyaṃ prajā /",
  "XXasycsaru:sag_5.1_0": "anutpanneṣu duḥkheṣu samutpanneṣu vā punaḥ /",
  "XXasycsaru:sag_5.1_1": "yadi kiṃcid anutrastaṃ pṛṣṭa ācakṣva tan mama //",
  "XXasycsaru:sag_5.2_0": "nānyatra jñānatapaso nānyatrendriyanigrahāt /",
  "XXasycsaru:sag_5.2_1": "nānyatra sarvasaṃtyāgān mokṣaṃ paśyāmi devate //",
  "XXasycsaru:sag_5.3_0": "cirasya bata paśyāmi brāhmaṇaṃ parinirvṛtaṃ /",
  "XXasycsaru:sag_5.3_1": "sarvavairabhayātītaṃ tīrṇaṃ loke viṣaktikām //",
  "XXasycsaru:sag_6.1_0": "kenābhivarṇā janatā praṇītā mārgaś ca nairyāṇikataḥ prayuktaḥ /",
  "XXasycsaru:sag_6.1_1": "kutra sthitaḥ kutra ca śikṣamāṇo nāyaṃ martyaḥ paralokād bibheti //",
  "XXasycsaru:sag_6.2_0": "yaḥ śīlavāñ jñānavān bhāvitātmā samāhitaḥ smṛtimān ṛjugataś ca /",
  "XXasycsaru:sag_6.2_1": "sarve 'sya śokajvarathāḥ prahīṇāḥ samyaksmṛto yasya cittaṃ vimuktaṃ //",
  "XXasycsaru:sag_6.3_0": "tenābhivarṇā janatā praṇītā mārgaś ca nairyāṇikataḥ prayuktaḥ /",
  "XXasycsaru:sag_6.3_1": "atra sthitaḥ atra ca śikṣamāṇo nāyaṃ martyaḥ paralokād bibheti //",
  "XXasycsaru:sag_7.1_0": "kathaṃ yaśasvī bhavati kathaṃ bhavati bhogavān /",
  "XXasycsaru:sag_7.1_1": "kathaṃ kīrtim avāpnoti kathaṃ mitrāṇi vindati //",
  "XXasycsaru:sag_7.2_0": "śīlād yaśasvī bhavati dānād bhavati bhogavān /",
  "XXasycsaru:sag_7.2_1": "satyena kīrtim āpnoti dadan mitrāṇi vindati //",
  "XXasycsaru:sag_8.1_0": "kutaḥ sarā nivartante kutra vartma na vartate /",
  "XXasycsaru:sag_8.1_1": "kutra duḥkhasukhaṃ loke niḥśeṣam uparudhyate //",
  "XXasycsaru:sag_8.2_0": "cakṣuḥ śrotraṃ tathā ghrāṇaṃ jihvā kāyo manas tathā /",
  "XXasycsaru:sag_8.2_1": "yatra nāma ca rūpaṃ ca niḥśeṣam uparuhyate //",
  "XXasycsaru:sag_8.3_0": "tataḥ sarā nivartante tatra vartma na vartate /",
  "XXasycsaru:sag_8.3_1": "tatra duḥkhasukhaṃ loke niḥśeṣam uparudhyate //",
  "XXasycsaru:sag_9.1_0": "kena svid oghaṃ tarati kenottarati cārṇavaṃ /",
  "XXasycsaru:sag_9.1_1": "duḥkhaṃ tyajati kena svit kena svit pariśudhyati //",
  "XXasycsaru:sag_9.2_0": "śraddhayā tarati hy ogham apramādena cārṇavaṃ /",
  "XXasycsaru:sag_9.2_1": "vīryeṇa duḥkhaṃ tyajati prajñayā pariśudhyati //",
  "XXasycsaru:sag_10.1_0": "ka etam oghaṃ tarati rātriṃdivam atandritaḥ /",
  "XXasycsaru:sag_10.1_1": "anālambe 'pratiṣṭhe ca ko gaṃbhīre na sīdati //",
  "XXasycsaru:sag_10.2_0": "sarvataḥ śīlasaṃpannaḥ prajñāvān susamāhitaḥ /",
  "XXasycsaru:sag_10.2_1": "adhyātmacintī smṛtimāṃs taratīmaṃ sudustaraṃ //",
  "XXasycsaru:sag_10.3_0": "viraktaḥ kāmasaṃjñābhyo rūpasaṃyojanātigaḥ /",
  "XXasycsaru:sag_10.3_1": "anālambe 'pratiṣṭhe ca sa gaṃbhīre na sīdati //",
  "XXasycsaru:sag_11.1_0": "rāgadveṣau bhagavan kinnidānāv aratiratī romaharṣaḥ kuto 'yam /",
  "XXasycsaru:sag_11.1_1": "kutaḥsamutthāś ca mano vitarkāḥ kumārakā dhātrīm ivāśrayante //",
  "XXasycsaru:sag_11.2_0": "snehajā ātmasaṃbhūtā nyagrodhaskandhakā yathā /",
  "XXasycsaru:sag_11.2_1": "pṛthagviṣaktāḥ kāmeṣu mālutā vā latā vane //",
  "XXasycsaru:sag_11.3_0": "rāgaś ca dveṣaś ca itonidānāv aratiratī romaharṣaḥ ito 'yaṃ /",
  "XXasycsaru:sag_11.3_1": "itaḥsamutthāś ca mano vitarkāḥ kumārakā dhātrīm ivāśrayante //",
  "XXasycsaru:sag_11.4_0": "ye tān prajānanti yatonidānāṃs te tāṃ janā yakṣa vinodayanti /",
  "XXasycsaru:sag_11.4_1": "ta arṇavaṃ saṃpratarantīhaugham atīrṇapūrvam apunarbhavāya //",
  "XXasycsaru:sag_12.1_0": "kāryam etad brāhmaṇena prahāṇam akilāsinā /",
  "XXasycsaru:sag_12.1_1": "kāmānāṃ viprahāṇārthaṃ na hi kāṃkṣaty asau bhavaṃ //",
  "XXasycsaru:sag_12.2_0": "sa kāryaṃ brāhmaṇasyāsti kṛtārtho brāhmaṇaḥ smṛtaḥ //",
  "XXasycsaru:sag_12.3_0": "yāvan na gādhaṃ labhate na tīram āyūhate sarvagātraiḥ sa tāvat /",
  "XXasycsaru:sag_12.3_1": "tīraṃ tu labdhveha saṃtiṣṭhati sthale nāyūhate pāragato nirucyate //",
  "XXasycsaru:sag_12.4_0": "eṣopamā dāmale brāhmaṇasya kṣīṇāsravo yo nipako dhyānalābhī /",
  "XXasycsaru:sag_12.4_1": "sarve 'sya śokajvarathāḥ prahīṇāḥ samyaksmṛto yasya cittaṃ vimuktam //",
  "XXasycsaru:12_0": "geya:",
  "XXasycsaru:12_1": "bhikṣo bhikṣo ogham atārṣīḥ /",
  "XXasycsaru:12_2": "āma devate /",
  "XXasycsaru:12_3": "anālambe 'pratiṣṭhe ogham atārṣīḥ /",
  "XXasycsaru:12_4": "āma devate /",
  "XXasycsaru:sag_13_0": "yathā kathaṃ tvaṃ bhikṣo anālambe apratiṣṭhe ogham atārṣīḥ /",
  "XXasycsaru:sag_13_1": "yathā yathāhaṃ devate āyūhāmi tathā tathā saṃsīdāmi /",
  "XXasycsaru:sag_13_2": "yathā yathā saṃsīdāmi tathā tathā saṃtiṣṭhe /",
  "XXasycsaru:sag_13_3": "yathā yathā saṃtiṣṭhe tathā tathā uhye /",
  "XXasycsaru:sag_13_4": "yathā yathāhaṃ devate nāyūhāmi tathā tathā na saṃsīdāmīti vistareṇa śuklapakṣo veditavyaḥ /",
  "XXasycsaru:13_0": "kumārikāpraśnagāthā:",
  "XXasycsaru:13_1": "eko 'raṇye prasṛto dhyāyase tvaṃ vittād vihīna uta vā prārthayānaḥ /",
  "XXasycsaru:sag_14.1_0": "grāmasya vā kiṃcanāgo nv akārṣīḥ kasmāj janena na karoṣi sakhyaṃ",
  "XXasycsaru:sag_14.1_1": "sakhyaṃ na saṃvidyate kena cit tava //",
  "XXasycsaru:sag_14.2_0": "arthāprāptyā hṛdayasyeha śāntir jitveha senāṃ priyaśātarūpaṃ /",
  "XXasycsaru:sag_14.2_1": "eko dhyāyī sukham asmy anvabhotsaṃ tasmād janena na karomi sakhyaṃ",
  "XXasycsaru:sag_14.2_2": "sakhyaṃ na saṃvidyate kena cid mama //",
  "XXasycsaru:sag_15_0": "anityā bata saṃskārā utpādavyayadharmiṇaḥ /",
  "XXasycsaru:sag_15_1": "utpadya hi nirudhyante teṣāṃ vyupaśamaḥ sukham //",
  "XXasycsaru:sag_16_0": "apramādo 'mṛtapadaṃ pramādo mṛtyunaḥ padaṃ /",
  "XXasycsaru:sag_16_1": "apramattā na mriyante pramattās tu sadā mṛtāḥ //",
  "XXasycsaru:sag_17_0": "vitarkapramathitasya dehinas tīvrarāgasya śubhānudarśinaḥ /",
  "XXasycsaru:sag_17_1": "bhūyas tṛṣṇā vivardhate sā gāḍhīkurute 'sya bandhanaṃ //",
  "XXasycsaru:sag_18_0": "dharmasthaṃ śīlasaṃpannaṃ hrīmantaṃ satyavādinaṃ /",
  "XXasycsaru:sag_18_1": "ātmanaḥ priyakartāraṃ taṃ janaḥ kurute priyaṃ //",
  "XXasycsaru:sag_19_0": "yat pareṣūpanidhyāyet karma dṛṣṭveha pāpakam /",
  "XXasycsaru:sag_19_1": "ātmanā tan na kurvīta karmabaddho hi pāpakaḥ //",
  "XXasycsaru:sag_20_0": "subhāṣitaṃ hy uttamam āhur āryāḥ priyaṃ vaden nāpriyaṃ tad dvitīyaṃ /",
  "XXasycsaru:sag_20_1": "satyaṃ vaden nānṛtaṃ tat tṛtīyaṃ dharmaṃ vaden nādharmaṃ tat caturtham //",
  "XXasycsaru:sag_21_0": "śraddhātha hrīḥ śīlam athāpi dānaṃ dharmā ime satpuruṣapraśastāḥ /",
  "XXasycsaru:sag_21_1": "etaṃ hi mārgaṃ divigaṃ vadanti etena vai gacchati devalokam //",
  "XXasycsaru:sag_22_0": "śrutvā dharmaṃ vijānāti śrutvā pāpān nivartate /",
  "XXasycsaru:sag_22_1": "śrutvā anarthaṃ tyajati śrutvā prāpnoti nirvṛtim //",
  "XXasycsaru:sag_23_0": "ākāśasamo na lipyate indrakīlapratimo na kaṃpate /",
  "XXasycsaru:sag_23_1": "hrada iva samupetakardame saṃsāre ramate na paṇḍitaḥ //",
  "XXasycsaru:sag_24.1_0": "ye rūpeṇa pramiṇvanti māṃ ghoṣeṇānuyānti ca /",
  "XXasycsaru:sag_24.1_1": "cchandarāgavaśopetā na mā jānanti te janāḥ //",
  "XXasycsaru:sag_24.2_0": "adhyātmaṃ ca vijānāti bahirdhā ca na paśyati /",
  "XXasycsaru:sag_24.2_1": "adhyātmaphaladarśī yaḥ sa vai ghoṣeṇa nīyate //",
  "XXasycsaru:sag_24.3_0": "adhyātmaṃ ca na jānāti bahirdhā ca vipaśyati /",
  "XXasycsaru:sag_24.3_1": "bahirdhāphaladarśī yaḥ so 'pi ghoṣeṇa nīyate //",
  "XXasycsaru:sag_24.4_0": "adhyātmaṃ ca na jānāti bahirdhā ca na paśyati /",
  "XXasycsaru:sag_24.4_1": "samantāvaraṇo bālaḥ so 'pi ghoṣeṇa nīyate //",
  "XXasycsaru:sag_24.5_0": "adhyātmaṃ ca vijānāti bahirdhā ca vipaśyati /",
  "XXasycsaru:sag_24.5_1": "dhīro niḥsaraṇaprajño na sa ghoṣeṇa nīyate //",
  "XXasycsaru:sag_25_0": "ṣaṣṭhe adhipatau rājñi rajyamāne rajasvalaḥ /",
  "XXasycsaru:sag_25_1": "arajasy arajā bhavati rakto bālo nirucyate //",
  "XXasycsaru:sag_26_0": "nagaram asthiprākāraṃ snāyumāṃsānulepanaṃ /",
  "XXasycsaru:sag_26_1": "yatra rāgaś ca dveṣaś ca māno mrakṣaś ca gāhate //",
  "XXasycsaru:sag_27_0": "kūrmaḥ svake 'ṅgāni yathā kapāle bhikṣur nidadhyān manaso vitarkāni /",
  "XXasycsaru:sag_27_1": "aniśrito 'nyān aviheṭhamānaḥ parinirvṛto nāpavadeta kaṃ cit //",
  "XXasycsaru:sag_28_0": "tulyam atulyaṃ ca saṃbhavaṃ bhavasaṃskāram avāsṛjan muniḥ /",
  "XXasycsaru:sag_28_1": "adhyātmarataḥ samāhita abhinat kośam ivāṇḍasaṃbhavaḥ //",
  "XXasycsaru:sag_29_0": "nāsti kāmasamaḥ paṃko nāsti dveṣasamo grahaḥ /",
  "XXasycsaru:sag_29_1": "nāsti mohasamaṃ jālaṃ nāsti tṛṣṇāsamā nadī //",
  "XXasycsaru:sag_30_0": "ākāśe vai padaṃ nāsti śramaṇo nāsti bāhyakaḥ /",
  "XXasycsaru:sag_30_1": "prapañcābhiratā bālā niṣprapañcās tathāgatāḥ //",
  "XXasycsaru:sag_31_0": "sthitiḥ prapaṃcāś ca na santi yasya yaḥ saṃdānaṃ parighaṃ cātivṛttaḥ /",
  "XXasycsaru:sag_31_1": "taṃ nistṛṣṇaṃ muniṃ carantaṃ na vijānāti sadevako 'pi lokaḥ //",
  "XXasycsaru:sag_32_0": "yasya vitarkā vidhūpitā adhyātmam avikalpitā aśeṣaṃ /",
  "XXasycsaru:sag_32_1": "saṃgaṃ so 'tītya rūpasaṃjñāṃ caturyogāpagato na jātim eti //",
  "XXasycsaru:sag_33_0": "dadataḥ puṇyaṃ pravardhate vairaṃ saṃyamato na cīyate /",
  "XXasycsaru:sag_33_1": "kuśalī prajahāti pāpakaṃ kleśānāṃ kṣayatas tu nirvṛtaḥ //",
  "XXasycsaru:sag_34_0": "sarvapāpasyākaraṇaṃ kuśalasyopasaṃpadā /",
  "XXasycsaru:sag_34_1": "svacittaparyavadamanam etaṃ buddhānuśāsanaṃ //",
  "XXasycsaru:sag_35_0": "durnigrahasya laghuno yatrakāmanipātinaḥ /",
  "XXasycsaru:sag_35_1": "cittasya dāmanaṃ sādhu cittaṃ dāntaṃ sukhāvaham //",
  "XXasycsaru:sag_36_0": "cittanimittasya kovidaḥ pravivekasya ca vindate rasaṃ /",
  "XXasycsaru:sag_36_1": "dhyāyī nipakaḥ pratismṛto bhuṃkte prītisukhaṃ nirāmiṣaṃ //",
  "XXasycsaru:sag_37_0": "aśilpajīvī laghur ātmakāmo jitendriyaḥ sarvato vipramuktaḥ /",
  "XXasycsaru:sag_37_1": "anokasārī hy amamo nirāśaḥ kāmān prahāyaikacaro yas sa bhikṣuḥ //",
  "XXasycsaru:sag_38_0": "dūraṃgamam ekacaram aśarīraṃ guhāśayaṃ /",
  "XXasycsaru:sag_38_1": "damayati durdamaṃ cittaṃ brāhmaṇaṃ taṃ bravīmy ahaṃ //",
  "XXasycsaru:16_0": "pārāyaṇeṣv ajitapraśnaḥ:",
  "XXasycsaru:sag_39.1_0": "kenāyaṃ nivṛto lokaḥ kenāyaṃ na prakāśate /",
  "XXasycsaru:sag_39.1_1": "kiṃ cābhilepanaṃ brūṣe kiṃ ca tasya mahad bhayam //",
  "XXasycsaru:sag_39.2_0": "avidyānivṛto lokaḥ pramādān na prakāśate /",
  "XXasycsaru:sag_39.2_1": "jalpābhilepanaṃ brūmi duḥkhaṃ tasya mahad bhayaṃ //",
  "XXasycsaru:sag_39.3_0": "sravanti sarvataḥ srotāḥ srotasāṃ kiṃ nivāraṇaṃ /",
  "XXasycsaru:sag_39.3_1": "srotasāṃ saṃvaraṃ brūhi kena srotaḥ pidhīyate //",
  "XXasycsaru:sag_39.4_0": "yāni srotāṃsi lokasya smṛtiḥ teṣāṃ nivāraṇaṃ /",
  "XXasycsaru:sag_39.4_1": "srotasāṃ saṃvaraṃ brūmi prajñayā hi pidhīyate //",
  "XXasycsaru:sag_39.5_0": "prajñāyāś ca smṛteś caiva nāmarūpasya sarvaśaḥ /",
  "XXasycsaru:sag_39.5_1": "ācakṣva pṛṣṭa etan me kutraitad uparudhyate //",
  "XXasycsaru:sag_39.6_0": "prajñā caiva smṛtiś caiva nāmarūpaṃ ca sarvaśaḥ /",
  "XXasycsaru:sag_39.6_1": "vijñānasya nirodhād dhi atraitad uparudhyate //",
  "XXasycsaru:sag_39.7_0": "kathaṃ smṛtasya carato vijñānam uparudhyate /",
  "XXasycsaru:sag_39.7_1": "ācakṣva pṛṣṭa etan me yathātatham asaṃśayaḥ //",
  "XXasycsaru:sag_39.8_0": "adhyātaṃ ca bahirdhā ca vedanāṃ nābhinandataḥ /",
  "XXasycsaru:sag_39.8_1": "evaṃ smṛtasya carato vijñānam uparudhyate //",
  "XXasycsaru:sag_39.9_0": "ye ca saṃkhyātadharmāṇo ye ca śaikṣāḥ pṛthagvidhāḥ /",
  "XXasycsaru:sag_39.9_1": "teṣāṃ me nipakasyeryāṃ pṛṣṭaḥ prabrūhi mārṣa //",
  "XXasycsaru:sag_39.10_0": "kāmeṣu nābhigṛdhyeta manasānāvilo bhavet /",
  "XXasycsaru:sag_39.10_1": "kuśalaḥ sarvadharmeṣu smṛto bhikṣuḥ parivrajet //",
  "XXasycsaru:17_0": "arthavargīyeṣu kāmān ārabhya gāthā:",
  "XXasycsaru:sag_40.1_0": "kāmān kāmāyamānasya tasya cet tat samṛdhyati /",
  "XXasycsaru:sag_40.1_1": "addhā prītamanā bhavati labdhvā martyo yad īpsitaṃ //",
  "XXasycsaru:sag_40.2_0": "tasya cet kāmāyamānasya chandajātasya jaṃtunaḥ /",
  "XXasycsaru:sag_40.2_1": "te kāmāḥ parihīyaṃte śalyaviddha iva rūpyate //",
  "XXasycsaru:sag_40.3_0": "yaḥ kāmāṃ parivarjayati sarpasyeva śirāt padaṃ /",
  "XXasycsaru:sag_40.3_1": "sa imāṃ viṣaktikāṃ loke smṛtaḥ samativartate //",
  "XXasycsaru:sag_40.4_0": "kṣetravastuhiraṇ@yaṃ ca gavāśvamaṇikuṇḍalaṃ /",
  "XXasycsaru:sag_40.4_1": "striyo dāsān pṛthakkāmān yo naro hy abhigṛdhyati //",
  "XXasycsaru:sag_40.5_0": "abalaṃ vā balīyāṃso mṛdnaṃty enaṃ parisravāḥ /",
  "XXasycsaru:sag_40.5_1": "tata enaṃ duḥkham anveti bhinnāṃ nāvam ivodakaṃ //",
  "XXasycsaru:sag_40.5_2": "yasya tv etat samucchinnaṃ tālamastakavad dhataṃ /",
  "XXasycsaru:sag_40.5_3": "śokās tasya nivartante udabindur iva puṣkarāt // Śag_40.6 (cf. Uv 10.13ab und 3.10cd)",
  "XXasycsaru:18_0": "bhadraikarāgāthā (bhadragarātrīya, bhadrakarātriya):",
  "XXasycsaru:18_1": "atītaṃ nānvāgamayen na pratikāṃkṣed anāgataṃ /",
  "XXasycsaru:sag_41.1_0": "pratyutpannāś ca ye dharmās tatra tatra vipaśyakaḥ /",
  "XXasycsaru:sag_41.1_1": "asaṃhāryam asaṃkṣobhyaṃ tad vidvān anubṛṃhayet //"
}