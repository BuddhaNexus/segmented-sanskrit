{
    "GS40rasadhpu:0": " siddhiḥ śrīnāmato yeṣāṃ bhavetsarvepsitaṃ śriyām /",
    "GS40rasadhpu:1": " natvā tānarhataḥ kurve kaṅkālādhyāyavārttikam // Rsdhy_1 //",
    "GS40rasadhpu:2": " gurubhyaḥ kiṃcidākarṇya tajjñaiḥ saṃsṛjya kiṃcana /",
    "GS40rasadhpu:3": " kiṃcidapyanubhūyāsau grantho vivrīyate mayā // Rsdhy_2 //",
    "GS40rasadhpu:4": " prokto'pi guruṇā sākṣād dhātuvādo na sidhyati /",
    "GS40rasadhpu:5": " yāvan na dṛśyate dvistrir gurupārśve kriyāvidhiḥ // Rsdhy_3 //",
    "GS40rasadhpu:6": " yasmāttasmādapi śrutvā yatra kutrāpi vīkṣya ca /",
    "GS40rasadhpu:7": " dravyavyayaṃ prakurvanto mudhā tāmyanti bāliśāḥ // Rsdhy_4 //",
    "GS40rasadhpu:8": " prasannībhūya cetsarvaṃ darśayetkarma sadguruḥ /",
    "GS40rasadhpu:9": " līlayāpi tadā sarve yogāḥ sidhyantyasaṃśayam // Rsdhy_5 //",
    "GS40rasadhpu:10": " tato'tra vyaktam ukte'pi granthārthe mukhyaniścayāt /",
    "GS40rasadhpu:11": " gurūnupekṣya no kāryo dhātuvāde pariśramaḥ // Rsdhy_6 //",
    "GS40rasadhpu:12": " vakti yo na sa jānāti yo jānāti na vakti saḥ /",
    "GS40rasadhpu:13": " tato yatrāpi tatrāpi prasāryaṃ na mukhaṃ budhaiḥ // Rsdhy_7 //",
    "GS40rasadhpu:14": " rasaguṭyañjanābhijñaḥ śrīkaṅkālayayogyabhūt /",
    "GS40rasadhpu:15": " tena svaśiṣyaśikṣārthaṃ rasatattvaṃ niveditam // Rsdhy_8 //",
    "GS40rasadhpu:16": " śrīkaṅkālayaśiṣyo'pi svānyopakṛtaye kṛtī /",
    "GS40rasadhpu:17": " ekaviṃśatyadhīkāraṃ rasādhyāyaṃ nibaddhavān // Rsdhy_9 // * [",
    "GS40rasadhpu:18": " * tatrādāv eva nirvighnaṃ prārabdhakāryasiddhyartham abhīṣṭadevatānamaskāram āha // 1]",
    "GS40rasadhpu:19": " śrībhairavaṃ praṇamyādau sarvajñaṃ trijagatprabhum /",
    "GS40rasadhpu:20": " śrībhāratīṃ ca vighneśaṃ vande pratyūhaśāntaye // Rsdhy_10 //",
    "GS40rasadhpu:21": " brahmacaryaṃ tapaḥ kāryaṃ haviṣyānnasya bhojanam /",
    "GS40rasadhpu:22": " kriyābhraṣṭe na sidhyanti taponaṣṭe phalanti na // Rsdhy_11 // * [",
    "GS40rasadhpu:23": " * iha rasakarmāṇi caturaśītiḥ guṭikābhedāścaturaśītiḥ añjanāni caturaśītiḥ // 1",
    "GS40rasadhpu:24": " * evaṃ te dvipañcāśadadhike dve śate bhedāḥ // 2",
    "GS40rasadhpu:25": " * tata eteṣāṃ bhedānāṃ madhyād yadaikā kācit kriyā prārabhyate tadā prārambhātpūrvaṃ māsamekaṃ brahmacaryarūpaṃ tapaḥ kartavyam // 3",
    "GS40rasadhpu:26": " * brahmacaryasyaiva sarvatapomūlatvāt // 4",
    "GS40rasadhpu:27": " * tadrahitasyāparatapasaḥ sarvasyāpi niṣphalatvāt // 5",
    "GS40rasadhpu:28": " * yadvā brahmacaryaṃ dhāryam // 6",
    "GS40rasadhpu:29": " * tathācāryādinā yathāyuktyā tapaḥ kāryam // 7",
    "GS40rasadhpu:30": " * dvayorapi sarvakarmaphalānām ādimūlatvāt // 8",
    "GS40rasadhpu:31": " * tathā haviṣyānnaṃ ghṛtaśarkarāmiśraṃ pāyasaṃ kṣīrabhojanaṃ kāryam // 9",
    "GS40rasadhpu:32": " * aparair āhārair dehaśuddherabhāvāt // 10",
    "GS40rasadhpu:33": " * prāṇāyāmasādhanābhāvāc ca // 11",
    "GS40rasadhpu:34": " * tata evaṃ karma pālayatā tatkarmaphalaṃ yāvan netavyam // 12",
    "GS40rasadhpu:35": " * yato rasādikā kriyāḥ sādhake bhraṣṭe yathoktabhojanam akurvati na sidhyanti // 13",
    "GS40rasadhpu:36": " * taponaṣṭe na ca phalanti // 14",
    "GS40rasadhpu:37": " * etac ca granthānte svayaṃ spaṣṭayiṣyati // 15]",
    "GS40rasadhpu:38": " athādhyāyaṃ samāyātaṃ śrīkaṅkālayayoginaḥ /",
    "GS40rasadhpu:39": " vadāmi vyañjito yatra yuktibhiḥ śṛṅkhalārasaḥ // Rsdhy_12 // * [",
    "GS40rasadhpu:40": " * śrīkaṅkālayayogisamīpāt samāyātam adhyāyaṃ vadāmīti śiṣyavacanam // 1",
    "GS40rasadhpu:41": " * yatrādhyāye śṛṅkhalāraso yuktibhir auṣadhabhāvanāgnipuṭādividhibhiḥ prakaṭīkṛto 'sti // 2",
    "GS40rasadhpu:42": " * yathā kila śṛṅkhalā pūrvapūrvatarāvayavair anyonyānupraveśāt sambaddhā bhavati tathā atrāpi // 3",
    "GS40rasadhpu:43": " * pūrvaṃ rasasya śodhanam // 4",
    "GS40rasadhpu:44": " * tataḥ śodhitarasasya mūrchitotthāpanam // 5",
    "GS40rasadhpu:45": " * mūrchitotthāpitasya pātanam // 6",
    "GS40rasadhpu:46": " * pātitasya ca punarutthāpanam // 7",
    "GS40rasadhpu:47": " * pātitotthāpitasya svedanam // 8",
    "GS40rasadhpu:48": " * svedena sveditasya ca niyāmitvam // 9",
    "GS40rasadhpu:49": " * niyāmitasya nirodhakatvam // 10",
    "GS40rasadhpu:50": " * nirodhitasya ca vakraprasāraṇam // 11",
    "GS40rasadhpu:51": " * vakraprasāritasya cābhrakajāraṇam // 12",
    "GS40rasadhpu:52": " * jīrṇābhrakasya ca lohajāraṇam // 13",
    "GS40rasadhpu:53": " * jīrṇalohasya cāyaḥprakāśarājijāraṇam // 14",
    "GS40rasadhpu:54": " * jīrṇāyaḥprakāśarājeś ca hemarājijāraṇam // 15",
    "GS40rasadhpu:55": " * jīrṇahemarājer gandhakajāraṇam // 16",
    "GS40rasadhpu:56": " * jīrṇagandhakasya ca manaḥśilāsattvajāraṇam // 17",
    "GS40rasadhpu:57": " * jīrṇaśilāsattvasya ca khāparasattvajāraṇam // 18",
    "GS40rasadhpu:58": " * jīrṇakhāparasattvasya cānnapathahīrakajāraṇam // 19",
    "GS40rasadhpu:59": " * jīrṇavajrasya ca bandhaḥ // 20",
    "GS40rasadhpu:60": " * bandhasya sāraṇam // 21",
    "GS40rasadhpu:61": " * sāritasya ca māraṇam // 22",
    "GS40rasadhpu:62": " * māritasya ca tasya krāmaṇam // 23",
    "GS40rasadhpu:63": " * krāmitasya ca bandhaḥ // 24",
    "GS40rasadhpu:64": " * bandhasya codghāṭanam // 25",
    "GS40rasadhpu:65": " * iti // 26",
    "GS40rasadhpu:66": " * evaṃ pūrvapūrvatarasaṃskārasya rasasyāgretanasaṃskāro granthito'stīty asau procyata iti tattvam // 27]",
    "GS40rasadhpu:67": " sūtadoṣāṃs tataḥ śuddhiṃ saṃskārāt prāk vadāmyaham /",
    "GS40rasadhpu:68": " rasānāṃ phalamutpattiṃ dehaloharasāyanam // Rsdhy_13 // * [",
    "GS40rasadhpu:69": " * sūtasya pāradasya dvādaśa doṣān // 1",
    "GS40rasadhpu:70": " * teṣāṃ doṣāṇām apagamopāyaiḥ śuddhiṃ nirmalatāṃ tato'ṣṭādaśa pāṭasāraṇādīn saṃskārān pūrvaṃ vadāmi // 2",
    "GS40rasadhpu:71": " * tataḥ saṃskṛtānāṃ rasānāṃ tārādiniṣpattirūpaṃ phalam // 3",
    "GS40rasadhpu:72": " * tato hema rājyādīnāṃ khāparasattvādīnāṃ cotpattim // 4",
    "GS40rasadhpu:73": " * tato dehasādhakam /",
    "GS40rasadhpu:74": " * lohasādhakaṃ ca rasāyanaṃ vadāmīti śrīkaṅkālayaśiṣyavacaḥ // 5",
    "GS40rasadhpu:75": " * atra krameṇa pratijñātottaram āha // 6]",
    "GS40rasadhpu:76": " mṛnmayaḥ kañcukaścaiko dvikaḥ pāṣāṇakañcukaḥ /",
    "GS40rasadhpu:77": " tṛtīyo jalajātaśca dvau dvau ca nāgavaṅgajau // Rsdhy_14 //",
    "GS40rasadhpu:78": " kapāli kālikā vaṅge nāge śyāmakapālike /",
    "GS40rasadhpu:79": " yādṛśā ca tarā dugdhe tadrūpe dve kapālike // Rsdhy_15 //",
    "GS40rasadhpu:80": " pañcavarṇā bhavet śyāmā kālikā kṛṣṇavarṇikā /",
    "GS40rasadhpu:81": " sadā sūtasya jāyante sahajāḥ sapta kañcukāḥ // Rsdhy_16 // * [",
    "GS40rasadhpu:82": " * ślokatrayam api spaṣṭam // 1",
    "GS40rasadhpu:83": " * kevalaṃ dvau dvau ca vaṅganāgajau // 2",
    "GS40rasadhpu:84": " * iti dvau vaṅgajau doṣau dvau ca nāgajau // 3",
    "GS40rasadhpu:85": " * kapāli kālikā ceti caturthapañcamau // 4",
    "GS40rasadhpu:86": " * vaṅgajau doṣau śyāmakapālikā ceti ṣaṣṭasaptamau nāgajau eteṣāṃ caturṇāṃ lakṣaṇamāha // 5",
    "GS40rasadhpu:87": " * dugdhe kvathite sati yādṛśī tarā upari bhavati // 6",
    "GS40rasadhpu:88": " * rase'pi tādṛśī vaṅgajā // 7",
    "GS40rasadhpu:89": " * nāgajā ca kapālikā upari bhavati // 8",
    "GS40rasadhpu:90": " * śyāmā ṣaṣṭo doṣaḥ pañcavarṇo bhavati kālikā ca pañcamo doṣaḥ kṛṣṇavarṇa iti // 9",
    "GS40rasadhpu:91": " * atha rasasya pañca doṣān āha // 10]",
    "GS40rasadhpu:92": " maladoṣo bhavedeko dvitīyo vahnisambhavaḥ /",
    "GS40rasadhpu:93": " viṣadoṣastṛtīyastu caturtho darpasaṃjñakaḥ // Rsdhy_17 //",
    "GS40rasadhpu:94": " unmattaḥ pañcamo doṣo doṣāḥ pañca sadā rase / * [",
    "GS40rasadhpu:95": " * sārdhaślaukaḥ spaṣṭaḥ // 1",
    "GS40rasadhpu:96": " * atra ca jalamadhye mṛttikāpāṣāṇajalāntarasaṃyogāt tathā dugdhopari tarāvac ca ye dṛśyante te kañcukā ucyante // 2",
    "GS40rasadhpu:97": " * ye punaḥ kodraveṣu madavadbhavanti te doṣā iti viśeṣaḥ // 3",
    "GS40rasadhpu:98": " * athaiteṣāṃ doṣāṇāṃ pratyekaṃ vikārānāha // 4]",
    "GS40rasadhpu:99": " mṛṇmayāt kañcukāt kuṣṭhaṃ jāyate ca śarīriṇām // Rsdhy_18 //",
    "GS40rasadhpu:100": " pāṣāṇāj jāyate jāḍyaṃ vātastomaś ca vārijāt /",
    "GS40rasadhpu:101": " kuryātāṃ cilharī dehe vaṅganāgakapālike // Rsdhy_19 //",
    "GS40rasadhpu:102": " gajacarmāṇi dadrūṇi kurute kālikā sadā /",
    "GS40rasadhpu:103": " pāṇḍurogaṃ tathā mohaṃ dubhitāni ca kāmalām // Rsdhy_20 //",
    "GS40rasadhpu:104": " jāyate śvetakuṣṭhaṃ ca śyāmākañcukasambhavam /",
    "GS40rasadhpu:105": " hanti tejaḥ śarīrasya malaḥ pāradasambhavaḥ // Rsdhy_21 //",
    "GS40rasadhpu:106": " sattvaghātaṃ karotyagnir viṣaṃ ghūrmaṃ karoti ca /",
    "GS40rasadhpu:107": " darpādaṅgaṃ sphuṭatyevon(?)",
    "GS40rasadhpu:108": " mattādunmattatā bhavet // Rsdhy_22 //",
    "GS40rasadhpu:109": " yuktaṃ dvādaśabhir doṣair yastu dadyāttu pāradam /",
    "GS40rasadhpu:110": " brahmahatyādikā hatyā bhaveyus tasya sarvadā // Rsdhy_23 //",
    "GS40rasadhpu:111": " muktaṃ dvādaśabhirdoṣair dadyādyaḥ pāradeśvaram /",
    "GS40rasadhpu:112": " mahīyān iha loke syāt paratra svargabhāg bhavet // Rsdhy_24 //",
    "GS40rasadhpu:113": " doṣairdvādaśabhirmukto dehaṃ nīrogayed rasaḥ /",
    "GS40rasadhpu:114": " saṃskārair dvīpasaṃkhyaiś ca saṃskṛto dehalohakṛt // Rsdhy_25 // * [",
    "GS40rasadhpu:115": " * aṣṭāpi ślokāḥ spaṣṭā eva kevalaṃ cilharī kuṣṭhabheda eva // 1",
    "GS40rasadhpu:116": " * iti sūtadoṣaguṇākhyānaṃ samāptam // 2]",
    "GS40rasadhpu:117": " sūte'ṣṭādaśasaṃskārās tatrādyaḥ pāṭasāraṇaḥ /",
    "GS40rasadhpu:118": " dvitīyo mardano nāma tṛtīyaḥ śodhano mataḥ // Rsdhy_26 //",
    "GS40rasadhpu:119": " mūrchanotthāpanas turyaḥ pañcamo rasapātanaḥ /",
    "GS40rasadhpu:120": " rasasyotthāpanaṃ ṣaṣṭhaḥ saptamaḥ svedano bhavet // Rsdhy_27 //",
    "GS40rasadhpu:121": " niyāmako 'ṣṭamaḥ prokto navamastu nirodhakaḥ /",
    "GS40rasadhpu:122": " daśamo mukhakārī syāt rudrasaṃkhyo hi jāraṇaḥ // Rsdhy_28 //",
    "GS40rasadhpu:123": " sūryāṅko bandhakṛt prokto yakṣasaṃsthas tu sāraṇaḥ /",
    "GS40rasadhpu:124": " māraṇo manusaṃkhyaḥ syāt tithyaṅkaḥ pratisāraṇaḥ // Rsdhy_29 //",
    "GS40rasadhpu:125": " krāmaṇaḥ ṣoḍaśāṅkaḥ syād vedhaḥ saptadaśīkakaḥ /",
    "GS40rasadhpu:126": " aṣṭādaśaśca saṃskāras tajjñair udghāṭano mataḥ // Rsdhy_30 // * [",
    "GS40rasadhpu:127": " * ślokapañcakaṃ spaṣṭam // 1",
    "GS40rasadhpu:128": " * ete sūtasyāṣṭādaśa saṃskārāḥ // 2",
    "GS40rasadhpu:129": " * atha krameṇa saṃskārān vyākhyāpayann āha // 3]",
    "GS40rasadhpu:130": " vāsasā gālite sūte saṃskāraḥ pāṭasāraṇaḥ /",
    "GS40rasadhpu:131": " vaṅganāgādikāḥ sarvā vastre tiṣṭhanti vikriyāḥ // Rsdhy_31 // * [",
    "GS40rasadhpu:132": " * prathamaṃ sūtaḥ ślakṣṇavastreṇa gālanīyo yathā vaṅganāgajāḥ pūrvoktavikārāḥ sarve vastre lagitvā tiṣṭhanti // 1",
    "GS40rasadhpu:133": " * iti prathamaḥ saṃskāraḥ pāṭasāraṇaḥ // 2]",
    "GS40rasadhpu:134": " kārṣṇyaṃ tyājayituṃ sūtād vidheyo loṣṭajīkakaḥ /",
    "GS40rasadhpu:135": " tatpalaikaṃ ca sūtasya catuḥṣaṣṭipalāni ca // Rsdhy_32 //",
    "GS40rasadhpu:136": " khalve prakṣipya saṃmelya mardayed yāmamātrataḥ /",
    "GS40rasadhpu:137": " mardito nirmalībhūtaḥ kṛṣṇatvaṃ tyajati dhruvam // Rsdhy_33 // * [",
    "GS40rasadhpu:138": " * ekaṃ palaṃ suniṣpannaśvetaloṣṭajīkakasya catuḥṣaṣṭipalāni ca pāradasyobhayaṃ saṃmelya khalve kṣiptvā praharamekaṃ mardayet // 1",
    "GS40rasadhpu:139": " * yathā kālikāṃ tyaktvā nirmalībhavati pāradaḥ iti mardanasaṃskāro dvitīyaḥ // 2]",
    "GS40rasadhpu:140": " vajrīkṣīreṇa sampiṣṭāt saptāhaṃ yāti bhūmijaḥ /",
    "GS40rasadhpu:141": " saptāhaṃ cārkadugdhena piṣṭād yātyaśmakañcukaḥ // Rsdhy_34 // * [",
    "GS40rasadhpu:142": " * snuhīdugdhena khalve rasaḥ kṣiptvā sapta dināni mṛdyate // 1",
    "GS40rasadhpu:143": " * tato bhūmijaḥ kañcuko yāti // 2",
    "GS40rasadhpu:144": " * evaṃ sapta dināni arkadugdhena mardite pāṣāṇakañcuko yāti // 3]",
    "GS40rasadhpu:145": " parpaṭān brahmavṛkṣasya jalaklinnāṃś ca vartayet /",
    "GS40rasadhpu:146": " tadrasena ca saptāhaṃ piṣṭād yātyambukañcukaḥ // Rsdhy_35 // * [",
    "GS40rasadhpu:147": " * palāśasya parpaṭān jalena kledayitvā tato vartayitvā vastreṇa niścotya raso grāhyaḥ // 1",
    "GS40rasadhpu:148": " * tena rasena sapta dināni raso mṛdyate // 2",
    "GS40rasadhpu:149": " * yathā jalajakañcuko yāti // 3]",
    "GS40rasadhpu:150": " citrakakvāthasampiṣṭāt kāpālī yāti vaṅgajā /",
    "GS40rasadhpu:151": " vajrakandarasenaiva piṣṭād vaṅgajakālikā // Rsdhy_36 //",
    "GS40rasadhpu:152": " kaṭutumbīpayaḥpiṣṭāt śyāmā naśyati nāgajā /",
    "GS40rasadhpu:153": " bīyājalena sampiṣṭāt kapālī nāgasambhavā // Rsdhy_37 //",
    "GS40rasadhpu:154": " saptasaptadinaiḥ piṣṭāt sūtān naśyanti kañcukāḥ / * [",
    "GS40rasadhpu:155": " * sārdhaślokadvayaṃ spaṣṭam // 1",
    "GS40rasadhpu:156": " * kevalaṃ vajraḥ snuhikandaś ca śūraṇas tayorasena // 2",
    "GS40rasadhpu:157": " * atha vā vajrākhyaḥ kandaḥ parvatabhūmau bhavati // 3",
    "GS40rasadhpu:158": " * sarve'pi kañcukā yathoktarasena saptadināni sūtamardanena naśyantīti // 4]",
    "GS40rasadhpu:159": " triphalākvāthasampiṣṭād vrajatyevaṃ kṣayaṃ malaḥ // Rsdhy_38 //",
    "GS40rasadhpu:160": " citrakakvāthasampiṣṭād agnidoṣaḥ praṇaśyati /",
    "GS40rasadhpu:161": " aśvagandhārasenaivaṃ viṣadoṣaḥ praśāmyati // Rsdhy_39 //",
    "GS40rasadhpu:162": " nāhyārasena sampiṣṭād darpadoṣo vinaśyati /",
    "GS40rasadhpu:163": " piṣṭāt kudhyarasenaivam unmatto 'pi vilīyate // Rsdhy_40 //",
    "GS40rasadhpu:164": " saptasaptadinaiḥ piṣṭād doṣā naśyanti pañca vai /",
    "GS40rasadhpu:165": " itthaṃ dvādaśabhir doṣair muktaḥ śuddho bhaved rasaḥ // Rsdhy_41 //",
    "GS40rasadhpu:166": " * [sārdhāstrayaḥ ślokāḥ spaṣṭāḥ // 1",
    "GS40rasadhpu:167": " * kevalam aśvagandhā āsaṃdhiḥ // 2]",
    "GS40rasadhpu:168": " auṣadhasyauṣadhasyānte kṣālayet kāñjikena ca /",
    "GS40rasadhpu:169": " kartavyā sūtasaṃśuddhir ekādaśabhirauṣadhaiḥ // Rsdhy_42 // * [",
    "GS40rasadhpu:170": " * atra cāyamāmnāyaḥ // 1",
    "GS40rasadhpu:171": " * khalve rasopari yathoktauṣadharasaḥ kṣipyate // 2",
    "GS40rasadhpu:172": " * yathā yathā sūto bruḍati tathā tathā mardanīyaḥ // 3",
    "GS40rasadhpu:173": " * śanaiḥ śanair yadi cāgretanauṣadharasaḥ śuṣyati tadā punaḥ kṣepaṇīyaḥ // 4",
    "GS40rasadhpu:174": " * evaṃ saptadināni yadi marditaḥ pārado bhavati tadā kāñjikena kharalo bhriyate punaḥ",
    "GS40rasadhpu:175": " śanairmṛdyate tato vastravartayaḥ kṣiptvā tathā mucyante tathā vartiprāntāḥ bhūmau laganti // 5",
    "GS40rasadhpu:176": " * taiśca kāñjikaṃ galitvā yāti // 6",
    "GS40rasadhpu:177": " * evaṃ sūtaḥ sarvair apyauṣadhaiḥ saptadināni piṣṭvā paścāt kāñjikena kṣālyaḥ // 7",
    "GS40rasadhpu:178": " * auṣadhāni caikādaśāmūni // 8",
    "GS40rasadhpu:179": " * vajrakṣīram // 9",
    "GS40rasadhpu:180": " * arkakṣīram // 10",
    "GS40rasadhpu:181": " * palāśaparpaṭaḥ // 11",
    "GS40rasadhpu:182": " * citrakakvāthaḥ // 12",
    "GS40rasadhpu:183": " * vajrakandaḥ // 13",
    "GS40rasadhpu:184": " * kaṭutumbā // 14",
    "GS40rasadhpu:185": " * bīaṅkaḥ // 15",
    "GS40rasadhpu:186": " * triphalākvāthaḥ // 16",
    "GS40rasadhpu:187": " * punaścitrakakvāthaḥ // 17",
    "GS40rasadhpu:188": " * aśvagandhā // 18",
    "GS40rasadhpu:189": " * nāhi // 19",
    "GS40rasadhpu:190": " * aṅkudhya // 20",
    "GS40rasadhpu:191": " * atra citrakakvātho dvivelaṃ vidyate 'to dvādaśabhir auṣadhair ekādaśaiva iti sūtaśodhanasaṃskāras tṛtīyaḥ // 21]",
    "GS40rasadhpu:192": " kvāthena trikaṭoḥ kṣuṇṇaṃ prākṛtaṃ śodhitaṃ rasam /",
    "GS40rasadhpu:193": " rasenāsannadūdhilyās tathārdrāyā rasena ca // Rsdhy_43 //",
    "GS40rasadhpu:194": " kākamācīrasenaivaṃ devadālīrasena ca /",
    "GS40rasadhpu:195": " śuṣkaṃ śuṣkaṃ punaḥ kṣuṇṇaṃ saṃmardyāmardya śoṣayet // Rsdhy_44 //",
    "GS40rasadhpu:196": " auṣadhasyauṣadhasyānte kṣālayet kāñjikena ca /",
    "GS40rasadhpu:197": " pratyauṣadhaṃ dinānīha sapta saptaiva mardayet // Rsdhy_45 //",
    "GS40rasadhpu:198": " mūrchitotthāpanaṃ sūte kāryaṃ pañcabhir auṣadhaiḥ /",
    "GS40rasadhpu:199": " tejasvī jāyate 'vaśyaṃ mūrchitotthitapāradaḥ // Rsdhy_46 // * [",
    "GS40rasadhpu:200": " * pūrvarītyā śodhitaḥ pāradaḥ khalve prathamaṃ trikaṭukvāthena pūrvavat saptadināni sampiṣya śoṣayet // 1",
    "GS40rasadhpu:201": " * tataḥ kāñjikena kṣālanīyaḥ // 2",
    "GS40rasadhpu:202": " * evaṃ bhūmidūdhelyā rasena tata ārdrarasena // 3",
    "GS40rasadhpu:203": " * tadanu karmāīrasena // 4",
    "GS40rasadhpu:204": " * paścād devadālīrasena // 5",
    "GS40rasadhpu:205": " * sapta sapta dināni mṛditvā śoṣayitvā kāñjikena dhāvanīyaḥ // 6",
    "GS40rasadhpu:206": " * evaṃ ca kṛte 'sau mūrchitotthitaḥ pārada ityucyate tejasvī ca bhavati // 7",
    "GS40rasadhpu:207": " * iti mūrchitotthāpanasaṃskāraś caturthaḥ // 8]",
    "GS40rasadhpu:208": " kajjalābho yadā sūto vihāyaghanacāpalan /",
    "GS40rasadhpu:209": " saṃmūrchitas tadā jñeyo nānāvarṇo 'pi tat kvacit // Rsdhy_47 //",
    "GS40rasadhpu:210": " utthāpayen nirudhyātha pātrasampuṭamadhyagam /",
    "GS40rasadhpu:211": " punas tan mūrchayet sūtaṃ kañcukīr nāśayet tataḥ // Rsdhy_48 //",
    "GS40rasadhpu:212": " evam etat krameṇaitat saptavārāṃs tu mūrchayet /",
    "GS40rasadhpu:213": " itthaṃ saṃmūrchitaḥ sūto doṣaśūnyaḥ prajāyate // Rsdhy_49 // * [",
    "GS40rasadhpu:214": " * anyamatamathotthāpanam // 1]",
    "GS40rasadhpu:215": " āranālamṛte sūtam utthāpyaṃ rasadhīmatā /",
    "GS40rasadhpu:216": " mūrchitotthitasūtasya catuḥṣaṣṭipalāni ca // Rsdhy_50 //",
    "GS40rasadhpu:217": " palāni tāmracūrṇasya khalve prakṣipya ṣoḍaśa /",
    "GS40rasadhpu:218": " nimbukaṃ ca rasaṃ kṣiptvā lūnaṃ dvātriṃśadaṃśakam // Rsdhy_51 //",
    "GS40rasadhpu:219": " tāvat saṃmardayed yāvat pīṭhī syān mṛkṣaṇopamā / * [",
    "GS40rasadhpu:220": " * mūrchitotthitapāradasya palāni 64 sarvottamatāmracūrṇasya palāni 16 dvātriṃśattame bhāge lavaṇaṃ palāni 9 ityarthaḥ // 1",
    "GS40rasadhpu:221": " * sarva sarve ekīkṛtya nimbukarasena sammṛdya mṛkṣaṇopamā pīṭhī kāryā // 2",
    "GS40rasadhpu:222": " * ayamatrāmnāyaḥ // 3",
    "GS40rasadhpu:223": " * yāvanmātro rasastasya caturthe bhāge tāmracūrṇaṃ dvātriṃśattamabhāge lavaṇam // 4",
    "GS40rasadhpu:224": " * nimbukarasaś ca takhā kṣepyo yathā sarvamauṣadhaṃ majjati // 5",
    "GS40rasadhpu:225": " * adhike doṣo nahi hīne tu doṣaḥ // 6",
    "GS40rasadhpu:226": " * śuṣke śuṣke punaḥ kṣepyaḥ // 7",
    "GS40rasadhpu:227": " * mardanaṃ ca tāvad yāvan mṛkṣaṇopamā pīṭhī // 8]",
    "GS40rasadhpu:228": " muktvā kaṭāhabundhe tāṃ pradadyād vastrasampuṭam /",
    "GS40rasadhpu:229": " vastrāntāni mṛdā limpej jāritānīva bundhake // Rsdhy_52 //",
    "GS40rasadhpu:230": " sajalasthālikāvaktre kaṭāhaṃ pradhvaraṃ kṣipet /",
    "GS40rasadhpu:231": " kaṇṭhaṃ kaṭāhabandhaṃ ca limped vastraṃ mṛdā tathā // Rsdhy_53 //",
    "GS40rasadhpu:232": " chāṇakāni kaṭāhātte yāmārdhaṃ jvālayedyathā /",
    "GS40rasadhpu:233": " jalamadhye raso yāti tāmraṃ tiṣṭhati bundhake // Rsdhy_54 //",
    "GS40rasadhpu:234": " saptavāramidaṃ kāryaṃ śuddhaṃ syād rasapātanam /",
    "GS40rasadhpu:235": " sūkṣmadoṣā vilīyate mūrchitotthitapātane // Rsdhy_55 // * [",
    "GS40rasadhpu:236": " * ghaṭārdhasadṛśe kaṭāhe'dho mṛttikāyāḥ kuṇḍalī kāryate tac ca kaṭāhabundham ityucyate // 1",
    "GS40rasadhpu:237": " * tataḥ pūrvakṛtāṃ tāṃ pīṭhīṃ tatra kaṭāhabundhe kṣiptvopari ācchādanārthaṃ sabalacikkaṇavastrasampuṭaṃ",
    "GS40rasadhpu:238": " tāḍayitvā tasya vastrasya prāntān kuṇḍalīṃ paritaś cikkaṇamṛdā tathā limpedyathā",
    "GS40rasadhpu:239": " jaṭitā iva te bhaveyuḥ // 2",
    "GS40rasadhpu:240": " * tatastaṃ kaṭāhaṃ jalārdhapūrṇasthālikāmukhopari pradhvaraṃ muktvā sthālīkaṇṭhakaṭāhabundhakasaṃyogasthāne",
    "GS40rasadhpu:241": " karpaṭamṛdaṃ dṛḍhaṃ dattvā kaṭāhamadhye chāṇakāni ghaṭīcatuṣkaṃ yāvaj jvālyante // 3",
    "GS40rasadhpu:242": " * tato'gnitāpena raso vastratantuchidrair viniḥsṛtyādhaḥsthālikāsthitajalamadhye yāti // 4",
    "GS40rasadhpu:243": " * tāmraṃ punarbudhaka eva vilagya tiṣṭhati // 5",
    "GS40rasadhpu:244": " * tataḥ punarapi pūrvavat tāmracūrṇapāradapīṭhīṃ kṛtvā kaṭāhabundhasajalasthālikāyantreṇa pūrvavadraso jale pātyate // 6",
    "GS40rasadhpu:245": " * evaṃ saptavāraṃ rasapātane kṛte kuṇṭhatvajaḍatvādayaḥ sūkṣmadoṣā yānti // 7",
    "GS40rasadhpu:246": " * iti mūrchitotthāpitasūtasya pātanasaṃskāraḥ pañcamaḥ // 8]",
    "GS40rasadhpu:247": " khalvena sahitaṃ sūtaṃ mardayec ca dinatrayam /",
    "GS40rasadhpu:248": " pūrvavatpātayettaṃ tu adhordhvaṃ tiryagaṃ ca tat // Rsdhy_56 //",
    "GS40rasadhpu:249": " evaṃ pātanayantreṇa saptavāraṃ tu pātayet /",
    "GS40rasadhpu:250": " sūtamabhraṃ dvayaṃ mardyaṃ kāñjikena samantataḥ // Rsdhy_57 //",
    "GS40rasadhpu:251": " sthālikātalamadhye'pi sthāpyaṃ tat kṛtagolakam /",
    "GS40rasadhpu:252": " triphalārājikāvahni- viṣaśigrusamāṃśakaiḥ // Rsdhy_58 //",
    "GS40rasadhpu:253": " ūrdhvasthālīṃ samālipya kartavyaṃ sampuṭaṃ varam /",
    "GS40rasadhpu:254": " saṃdhau ca mṛtsnayāveṣṭya ḍamaruṃ yantramuttamam // Rsdhy_59 //",
    "GS40rasadhpu:255": " kāryā cāsyordhvabhāge 'pi kuṇḍalī vihitā parā /",
    "GS40rasadhpu:256": " tadadho jvālayedagniṃ mandaṃ mandaṃ triyāmakam // Rsdhy_60 //",
    "GS40rasadhpu:257": " adhaḥ sthālīṃ parityajya cordhvasthālyāṃ parivrajet /",
    "GS40rasadhpu:258": " kāsīsaṃ saindhavaṃ sūtaṃ tattulyaṃ ca dināvadhi /",
    "GS40rasadhpu:259": " kāsīsasya hy abhāvena dātavyā phullatūrikā // Rsdhy_61 //",
    "GS40rasadhpu:260": " stokaṃ stokaṃ kṣipetkhalve trayamekatra mardayet /",
    "GS40rasadhpu:261": " pratyekaṃ śataniṣkaṃ syād ūnaṃ naivādhikaṃ kvacit // Rsdhy_62 //",
    "GS40rasadhpu:262": " sthālīsampuṭayantreṇa dinaṃ caṇḍāgninā pacet /",
    "GS40rasadhpu:263": " ūrdhvalagnaṃ tu taṃ śuddhaṃ pāradaṃ cāharet śubham // Rsdhy_63 //",
    "GS40rasadhpu:264": " pattrāṇi tāmrasya laghūni piṣṭīṃ kṛtvā rasena triguṇena bhāṇḍe /",
    "GS40rasadhpu:265": " tāmrāt sūtaṃ rasāttāmraṃ pātanāya pṛthakkṛtam /",
    "GS40rasadhpu:266": " dvayaṃ tathaiva sampiṣya pīṭhī kāryā ca pūrvavat // Rsdhy_65 //",
    "GS40rasadhpu:267": " tāṃ tāmrasūtayoḥ pīṭhīṃ sthālikāyāṃ kṣipetpunaḥ /",
    "GS40rasadhpu:268": " sthālīṃ cādhomukhīṃ tv anyāṃ limped vastramṛdā mukhe // Rsdhy_66 //",
    "GS40rasadhpu:269": " yantro ḍamarukākhyo'sau tathā vidyādharābhidhaḥ /",
    "GS40rasadhpu:270": " upari sthālikābundhe dātavyaṃ gomayaṃ tataḥ // Rsdhy_67 //",
    "GS40rasadhpu:271": " adhaḥ sthālyāstvadho bundhe yāmaṃ mṛdvagninā pacet /",
    "GS40rasadhpu:272": " sūto yātyuparisthālyās tāmraṃ tatraiva tiṣṭhati // Rsdhy_68 //",
    "GS40rasadhpu:273": " saptavelamidaṃ kāryaṃ sūtotthāpanamucyate /",
    "GS40rasadhpu:274": " vyāpako jāyate svacchaḥ pātitotthāpito rasaḥ // Rsdhy_69 // * [",
    "GS40rasadhpu:275": " * pūrvasmin yoge pātanasaṃskārārthaṃ tāmrātsūtaḥ sūtāc ca tāmraṃ pṛthak saptavārakṛtam // 1",
    "GS40rasadhpu:276": " * ihāpi yoge tadeva kariṣyate paraṃ tatra pātanāyehaiva pātitasyotthāpanāyeti viśeṣaḥ // 2",
    "GS40rasadhpu:277": " * tac caivam // 3",
    "GS40rasadhpu:278": " * rasapala66 tāmracūrṇapala16 lavaṇapala2 sarvaṃ nimbukarase mṛditvā pūrvavatpīṭhīṃ",
    "GS40rasadhpu:279": " kṛtvā sthālikāyāṃ kṣiptvopari ca madhye mukhasthālīṃ dattvā dvayormukhayoge karpaṭamṛttikayā lipyate // 4",
    "GS40rasadhpu:280": " * eṣa ḍamarukanāmā vidyādharanāmā ca yantra ucyate // 5",
    "GS40rasadhpu:281": " * tato yā upari sthālī tasyā bundhe bāhyapārśve gomayaṃ dattvādhastanasthabundhādho yāmamātraṃ mṛduvahnir jvālanīyaḥ // 6",
    "GS40rasadhpu:282": " * tataḥ sūta uḍḍīyoparitanasthālyāṃ yāti // 7",
    "GS40rasadhpu:283": " * tāmraṃ cādhaḥ sthālyāṃ tiṣṭhati // 8",
    "GS40rasadhpu:284": " * evaṃ punaḥ punaḥ saptavāraṃ sūtotthāpane kṛte raso vyāpako bhavati // 9",
    "GS40rasadhpu:285": " * vyāpako nāma tīkṣṇaḥ prasaraṇaśīlaś ca // 10",
    "GS40rasadhpu:286": " * iti pātitarasasyotthāpanasaṃskāraḥ ṣaṣṭhaḥ // 11]",
    "GS40rasadhpu:287": " śigruvṛkṣasya pattrāṇi vāriṇā vartayedyathā /",
    "GS40rasadhpu:288": " jāyate'timṛduḥ piṇḍaḥ kuryātpiṇḍasya kulhaḍīm // Rsdhy_70 //",
    "GS40rasadhpu:289": " tāmraṃ tyaktvotthitaṃ sūtaṃ luṇaṃ dvātriṃśadaṃśakam /",
    "GS40rasadhpu:290": " kṛtaprākkulhaḍīmadhye ākṣipettaṃ samagrakam // Rsdhy_71 //",
    "GS40rasadhpu:291": " āranālaṃ kṣipetsthālyāṃ rasaṃ nimbukasambhavam /",
    "GS40rasadhpu:292": " kaṇṭhe kāṣṭhaṃ ca badhnīyād vastre prākkṛtakulhaḍīm // Rsdhy_72 //",
    "GS40rasadhpu:293": " kāṣṭhe vastraṃ ca badhnīyān na spṛśetkāñjikaṃ yathā /",
    "GS40rasadhpu:294": " pihitāyāṃ tathā sthālyāṃ mṛdvagnir jvālayedadhaḥ // Rsdhy_73 //",
    "GS40rasadhpu:295": " pratyahaṃ tv aṣṭayāmaṃ ca kāryaṃ saptadināni vai /",
    "GS40rasadhpu:296": " pratyahaṃ śigrupattraiś ca kāryā kulhaḍikā navā // Rsdhy_74 //",
    "GS40rasadhpu:297": " naṣṭaṃ naṣṭaṃ cāranālaṃ prakṣipen nūtanaṃ muhuḥ /",
    "GS40rasadhpu:298": " dolāyantreṇa kartavyā rasasya svedane vidhiḥ // Rsdhy_75 //",
    "GS40rasadhpu:299": " svedanair vahnir utpanno raso jāto bubhukṣitaḥ /",
    "GS40rasadhpu:300": " sampraty ūrdhvaraso 'tyarthaṃ sahate 'gniṃ vipācane // Rsdhy_76 // * [",
    "GS40rasadhpu:301": " * śigrunāmno vṛkṣasya pattrāṇi gāḍhaṃ mṛkṣaṇopamānāni vartayitvā teṣāṃ piṇḍena kulhaḍīṃ",
    "GS40rasadhpu:302": " kṛtvā tasyāṃ kulhaḍikāyāṃ pūrvavidhinā tāmraṃ parityajyodgīnaṃ rasaṃ tathā dvātriṃśattamena",
    "GS40rasadhpu:303": " bhāgena lavaṇaṃ ca kṣiptvā tāṃ kulhaḍīṃ vastre baddhvā tadvastraṃ davarakeṇa kāṣṭhe",
    "GS40rasadhpu:304": " baddhvā tatkāṣṭhaṃ sthālyāḥ kaṇṭhe kaṃcana paṭṭaṃ baddhvā sthālīmadhye tribhāganimbukarasasahitakāñjikaṃ",
    "GS40rasadhpu:305": " kṣiptvā kāñjikopari ñūbamānā tathā vastraṃ baddhvā kulhaḍī moktavyā yathā kāñjikaṃ",
    "GS40rasadhpu:306": " na lagati kevalaṃ bāṣpo lagati // 1",
    "GS40rasadhpu:307": " * tato'horātraṃ sthālyā adho'gnirjvālanīyaḥ // 2",
    "GS40rasadhpu:308": " * tataḥ punarapi śigrupattrair navāṃ kulhaḍīṃ kṛtvā dolāyantreṇa tathaivāhorātraṃ rasaḥ svedanīyaḥ // 3",
    "GS40rasadhpu:309": " * yadi cāgretanaṃ kāñjikaṃ śuṣyati tathā punarnavaṃ kāñjikaṃ kṣepyam // 4",
    "GS40rasadhpu:310": " * evaṃ saptabhirdinaiḥ saptabhiḥ kulhaḍībhiḥ saptavāraṃ svedito rasaḥ sampratyūrdhvaṃ pacyamāno 'tyarthamagniṃ sahate // 5",
    "GS40rasadhpu:311": " * ityutthāpitarasasya svedanasaṃskāraḥ saptamaḥ // 6",
    "GS40rasadhpu:312": " * granthāntare svedanam // 7]",
    "GS40rasadhpu:313": " rājikālavaṇavahnimūlakai rūṣaṇā ikayutaiḥ kalāśakaiḥ /",
    "GS40rasadhpu:314": " pāradasya mṛduvahnitastvidaṃ svedanaṃ tuṣajalena tanyate // Rsdhy_77 //",
    "GS40rasadhpu:315": " kāñjikauṣadhapattrāntaḥ poṭalīmadhyalambanaḥ /",
    "GS40rasadhpu:316": " culhāgnau svedyate svedyaṃ yatredaṃ dolayantrakam // Rsdhy_78 //",
    "GS40rasadhpu:317": " vastraṃ catuṣpuṭaṃ kṛtvā khagenāpi puṭīkṛtam /",
    "GS40rasadhpu:318": " svedyaṃ sūtaṃ ca mandāgnau yathā nopakṣayaṃ vrajet // Rsdhy_79 //",
    "GS40rasadhpu:319": " vyoṣārdraśigrukandaśca mayūramūlakāsurī /",
    "GS40rasadhpu:320": " kāñjikena ca saṃsvedyaṃ sūtaṃ buddhimatā dinam // Rsdhy_80 //",
    "GS40rasadhpu:321": " gomahiṣyāś ca meṣāṇāṃ kharamūtraiśca pañcabhiḥ /",
    "GS40rasadhpu:322": " pañcabhirlavaṇaiḥ kṣāraiḥ svedanīyaṃ raseśvaram // Rsdhy_81 //",
    "GS40rasadhpu:323": " cāṅgerī kāñjikaṃ nimbu- jambīrabījapūrakaiḥ /",
    "GS40rasadhpu:324": " rasaiḥ saṃsvedanīyaṃ ca pāradaṃ mukhavāñchayā // Rsdhy_82 //",
    "GS40rasadhpu:325": " uttarasyāṃ bhavetsthūlo raktasaindhavakhoṭakaḥ /",
    "GS40rasadhpu:326": " tadgarbhe randhrakaṃ kṛtvā sūtaṃ ca sveditaṃ kṣipet // Rsdhy_83 //",
    "GS40rasadhpu:327": " tataśca caṇakakṣāraṃ dattvā copari naimbukam /",
    "GS40rasadhpu:328": " rasaṃ prakṣipya dātavyas tādṛk saindhavakhoṭakaḥ // Rsdhy_84 //",
    "GS40rasadhpu:329": " gartāṃ kṛtvātha bhūgarbhe kṣiptvā saindhavasampuṭam /",
    "GS40rasadhpu:330": " dhūlim aṣṭāṅguliṃ dattvā kārīṣaṃ dinasaptakam // Rsdhy_85 //",
    "GS40rasadhpu:331": " vahniṃ saṃjvālya tadgrāhyaṃ kṣālayetkāñjikena ca /",
    "GS40rasadhpu:332": " ayaṃ niyāmako nāma saṃskāro hy aṣṭamaḥ smṛtaḥ // Rsdhy_86 //",
    "GS40rasadhpu:333": " caṇakakṣāranāśe ca cūrṇaṃ syān navasārajam /",
    "GS40rasadhpu:334": " sājīkṣārasya tannāśe kṣāro jhījaraṭasya ca // Rsdhy_87 //",
    "GS40rasadhpu:335": " hiṅgupūṣā ca tannāśe tathairaṇḍaphailāni ca /",
    "GS40rasadhpu:336": " pūṣā dattvā ca pratyekaṃ prakṣipen naimbukaṃ rasam // Rsdhy_88 //",
    "GS40rasadhpu:337": " atīvāgnisaho jātaḥ pārado'sau niyāmakaḥ / * [",
    "GS40rasadhpu:338": " * annārthaṃ rasanā lolā niḥśaṅkaṃ saṃskṛtaḥ sadā // 1",
    "GS40rasadhpu:339": " * uttarasyāṃ diśi yaḥ sthūlo raktaḥ saindhavakhoṭako niṣpadyate // 2",
    "GS40rasadhpu:340": " * tasya madhyāt kīye chidraṃ ca vidhāya sveditaṃ rasaṃ tatra kṣiptvopari caṇakakṣāro deyastata upari svalpo nimbukarasaḥ kṣepyaḥ // 3",
    "GS40rasadhpu:341": " * tatastasya chidrasyācchādanāyopari tādṛśa eva raktasaindhavakhoṭako deyaḥ // 4",
    "GS40rasadhpu:342": " * atra ceyaṃ buddhiḥ // 5",
    "GS40rasadhpu:343": " * yāvanmātraṃ chidramadhaḥkhoṭake bhavati tāvatī bhūmir dvitīyakhoṭakasya madhye muktvoparitaḥ kiṃcid utkīryate // 6",
    "GS40rasadhpu:344": " * tasmiṃścopari datte tatsaindhavasampuṭaṃ bhavati // 7",
    "GS40rasadhpu:345": " * tato bhūmau gajapramāṇāṃ gartāṃ kṛtvā tatra saindhavasampuṭaṃ muktvopary aṣṭāṅgulimānāṃ dhūliṃ dattvā chagaṇacūrṇena gartaṃ pūrayitvāgnir jvālanīyaḥ // 8",
    "GS40rasadhpu:346": " * tataḥ prabhāte niṣkāsya kāñjikena prakṣālya punaḥ saindhavapuṭe kṣiptvopari navasāracūrṇaṃ",
    "GS40rasadhpu:347": " nimbukarasaṃ ca muktvopari sampuṭaṃ ca dattvā punar gartāyāṃ muktvāhorātraṃ kārīṣāgnir jvālanīyaḥ // 9",
    "GS40rasadhpu:348": " * evaṃ saptavāraṃ saptadinaiḥ saptadinaiḥ saṃskāryaḥ // 10",
    "GS40rasadhpu:349": " * tṛtīyadine sājīkṣāraḥ // 11",
    "GS40rasadhpu:350": " * caturthe dine jhījarīṭakṣāraḥ // 12",
    "GS40rasadhpu:351": " * pañcamadine hiṅgupuṣā ṣaṣṭhadine saptamadine cairaṇḍaphalacūrṇam // 13",
    "GS40rasadhpu:352": " * sarveṣāmupari nimbukarasaḥ kṣepya eva // 14",
    "GS40rasadhpu:353": " * evaṃ kṛte'sau niyāmako raso'tīvāgniṃ sahate // 15",
    "GS40rasadhpu:354": " * tathā kiṃcid udannabubhukṣo jihvāṃ calayati // 16",
    "GS40rasadhpu:355": " * iti sveditarasasya niyāmakasaṃskāro'ṣṭamaḥ // 17]",
    "GS40rasadhpu:356": " kācakumpe mṛdā limpen madhye niyāmakaṃ rasam /",
    "GS40rasadhpu:357": " kṣiptvāsye cīvaraṃ baddhvā channaṃ koḍīyakena ca // Rsdhy_89 //",
    "GS40rasadhpu:358": " bhūgarte kumpikāṃ kṣiptvā dattvā copari vālukām /",
    "GS40rasadhpu:359": " kārīṣāgniṃ pratidinaṃ jvālayed dinasaptakam // Rsdhy_90 //",
    "GS40rasadhpu:360": " kumpikāyā raso grāhyo vidhiprokto nirodhakaḥ /",
    "GS40rasadhpu:361": " rasanāṃ lelihānaśca pīḍito 'tibubhukṣayā // Rsdhy_91 // * [",
    "GS40rasadhpu:362": " * kācakumpikāyāṃ cikkaṇāṃ mṛdaṃ dattvā madhye niyāmakaṃ rasaṃ kṣiptvā mukhe koḍīyakam // 1",
    "GS40rasadhpu:363": " * ko 'rthaḥ loṣṭhacātikāṃ dattvā // 2",
    "GS40rasadhpu:364": " * uparikarpaṭaṃ mṛttikāṃ ca dattvā śoṣayet // 3",
    "GS40rasadhpu:365": " * tato bhūmau gajapramāṇāṃ gartāṃ kṛtvā tatra kṣiptvopari aṣṭāṅgulidhūliṃ dattvāhorātraṃ kārīṣāgnirjvālanīyaḥ // 4",
    "GS40rasadhpu:366": " * tataḥ punaḥ prabhāte rakṣāṃ kṛtvā navaṃ chagaṇacūrṇaṃ kṣiptvāhorātraṃ ca kārīṣāgnirjvālanīyaḥ // 5",
    "GS40rasadhpu:367": " * evaṃ saptabhir dinaiḥ saptavāraṃ saṃskṛto'sau nirodhako nāma raso mahābubhukṣayā pīḍito jihvāṃ lelihyamānaḥ kumpito grāhyaḥ // 6",
    "GS40rasadhpu:368": " * iti niyāmakasya nirodhakasaṃskāro navamaḥ // 7]",
    "GS40rasadhpu:369": " snuhī ca girikarṇī ca kṣīriṇī vajrakañcukī /",
    "GS40rasadhpu:370": " sarpākṣī meghanādā ca matsyākṣī mṛgabhojanī // Rsdhy_92 //",
    "GS40rasadhpu:371": " śiraḥpuṅkhā ca cāṅgerī vajravastrī punarnavā // Rsdhy_93 //",
    "GS40rasadhpu:372": " madhukaṃsārive tiktā trāyantī candanāmṛtā // Rsdhy_94 //",
    "GS40rasadhpu:373": " araṇyatulasī kṛṣṇā śākhinī ravibhūlikā /",
    "GS40rasadhpu:374": " etāni niyamikā proktā rasakarmaṇi śambhunā // Rsdhy_95 //",
    "GS40rasadhpu:375": " āsāṃ niyāmikānāṃ tu yathālābhaṃ prakalpayet /",
    "GS40rasadhpu:376": " pakṣachinno bhaven nūnam oṣadhyā puṇyapākataḥ // Rsdhy_96 //",
    "GS40rasadhpu:377": " niyāmikāṃ tato vacmi sūtasya mārakarmaṇi /",
    "GS40rasadhpu:378": " sarpākṣī kṣīriṇī vadhyā matsyākṣī śaṅkhapuṣpikā // Rsdhy_97 //",
    "GS40rasadhpu:379": " kākajaṅghā śikhiśikhā brahmadaṇḍy ākhuparṇikā /",
    "GS40rasadhpu:380": " varṣābhūḥ kañcukī mūrvā mācīkotpalaciñcikam // Rsdhy_98 //",
    "GS40rasadhpu:381": " śatāvarī ca dvilatā vajrakandādikarṇikā /",
    "GS40rasadhpu:382": " maṇḍūkaparṇī pāṭhālī citrako grīṣmasaṃdaraḥ // Rsdhy_99 //",
    "GS40rasadhpu:383": " kākamācī mahārāṣṭrī haridrā tilaparṇikā /",
    "GS40rasadhpu:384": " śvetārkau śigrudhattūra- mṛgadūrvā harītakī // Rsdhy_100 //",
    "GS40rasadhpu:385": " guḍūcī musalī puṅkhā bhṛṅgarāḍ raktacitrakam /",
    "GS40rasadhpu:386": " nāraṅgaṃ sūraṇaṃ muṇḍī malaṃ kāpotakokilam // Rsdhy_101 //",
    "GS40rasadhpu:387": " saindhavaṃ śvetavarṣābhū- khāparaṃ hiṅgumākṣikam /",
    "GS40rasadhpu:388": " viṣṇukrāntā somavallī brahmaghnī yakṣalocanā // Rsdhy_102 //",
    "GS40rasadhpu:389": " vyāghrapādī haṃsapādī vṛścikālī kutumbakam /",
    "GS40rasadhpu:390": " svayībhuk kusamaṃ kumbhī hastiśuṇḍīndravāruṇī // Rsdhy_103 //",
    "GS40rasadhpu:391": " bījīny arūṣkarasyāpi sarva ete niyāmikāḥ /",
    "GS40rasadhpu:392": " etāḥ samastā vyastā vā deyā saptadaśādhikāḥ // Rsdhy_104 //",
    "GS40rasadhpu:393": " māraṇe mūrchane bandhe rasasyaitā niyojayet /",
    "GS40rasadhpu:394": " aprasūtagavāṃ mūtraiḥ piṣṭā mūrvāṃ niyāmakāḥ // Rsdhy_105 //",
    "GS40rasadhpu:395": " taddrāvair mardayet sūtaṃ yathā pūrvoditaṃ kramāt /",
    "GS40rasadhpu:396": " ityevaṃ jāraṇāyuktaṃ māraṇaṃ parikīrtitam // Rsdhy_106 //",
    "GS40rasadhpu:397": " bījapūrasya sadvṛntaṃ protsārya kuru randhrakam /",
    "GS40rasadhpu:398": " nirodhakaṃ salavaṇaṃ kṣiptvaikaṃ tena chādayet // Rsdhy_107 //",
    "GS40rasadhpu:399": " kāñjikena bhṛtā sthālī nimbukānāṃ rasācitā /",
    "GS40rasadhpu:400": " dolāyantreṇa tanmadhye bruḍantaṃ bījapūrakam // Rsdhy_108 //",
    "GS40rasadhpu:401": " baddhvā pidhāya saptāhaṃ haṭhāgniṃ jvālayed adhaḥ /",
    "GS40rasadhpu:402": " pratyahaṃ mātuliṅgaiś ca navyair bhavyabhavan mukham // Rsdhy_109 //",
    "GS40rasadhpu:403": " grasate cābhrakvādīni sūtenāsyaṃ prasāritam /",
    "GS40rasadhpu:404": " vyāttavaktro grasatyeva kṣiptaṃ sarvaṃ ca jīryati // Rsdhy_110 // * [",
    "GS40rasadhpu:405": " * suniṣpannabījapūrasya vṛntam utpāṭya madhye utkīrya chidraṃ kṛtvā tato nirodhakaṃ",
    "GS40rasadhpu:406": " rasaṃ kṣiptvopari lavaṇaṃ muktvā punastena vṛntena chādayitvā bījapūrakaṃ vastre",
    "GS40rasadhpu:407": " baddhvā tribhāgena nimbukarasayuktakāñjikabhṛtasthālī madhye dolāyantreṇa pūrvoktena",
    "GS40rasadhpu:408": " kāñjike bruḍantaṃ bījapūrakaṃ dhṛtvādho 'gnir jvālanīyo 'horātram // 1",
    "GS40rasadhpu:409": " * tataḥ punaḥ prabhāte navaṃ bījapūrakamānīya tathaiva madhye rasaṃ kṣiptvā dolāyantreṇāhorātraṃ rasaḥ saṃskāryaḥ // 2",
    "GS40rasadhpu:410": " * evaṃ saptabhir dinaiḥ saptavāraṃ navanavair mātuluṅgaiḥ saṃskṛto raso dhānyābhrakādīnāṃ grasanāya prasāritamukho vidhinā dattaṃ sarvaṃ grāsaṃ jīryati // 3",
    "GS40rasadhpu:411": " * iti nirodhakarasasya mukhaprasāraṇasaṃskāro daśamaḥ // 4]",
    "GS40rasadhpu:412": " karkoṭīphaṇinetrābhyāṃ viñcikāmbujamārkavaiḥ /",
    "GS40rasadhpu:413": " niyamyo 'sau tataḥ samyak capalatvaṃ nivartayet // Rsdhy_111 //",
    "GS40rasadhpu:414": " mardanamūrchanapātaiḥ kadarthito bhavati mandavīryastu /*",
    "GS40rasadhpu:415": " sṛṣṭyāmbujair nirodhāt taladvayaprāyo na khaṇḍaḥ syāt /* Rsdhy_112 //",
    "GS40rasadhpu:416": " itthaṃkadarthitatanurgalitātmavīryaḥ sṛṣṭyāṃ citaś chagaṇakaiḥ puṭito valī syāt /",
    "GS40rasadhpu:417": " bhūṭaṅkaṇoṣaṇasvayāsuriśigrupiṣṭaiḥ svinnastryahe tuṣajale'thabhavetsudīptaḥ // Rsdhy_113 //",
    "GS40rasadhpu:418": " triphalā citramūlaṃ ca saurāṣṭrī navasādaram /",
    "GS40rasadhpu:419": " śigrurasena saṃbhāvya mardayec ca dinatrayam // Rsdhy_114 //",
    "GS40rasadhpu:420": " tenaiva madhyagaṃ kṛtvā niyamyo'sau punaḥ punaḥ /",
    "GS40rasadhpu:421": " trayodaśe 'hṇi samprāpte jāyate dīpanaṃ śubham // Rsdhy_115 //",
    "GS40rasadhpu:422": " bhūkhagaṭaṅkaṇamanaḥśilalavaṇāsuriśigrukāñcikais tridinam /*",
    "GS40rasadhpu:423": " svedena dīnadīpto'sau grāsārthī jāyate sūtaḥ /* Rsdhy_116 // * [",
    "GS40rasadhpu:424": " * iti dīpto viśuddhaḥ prabalataravidyucchaṭāsahasrābhaḥ sutarāṃ bhavati // 1",
    "GS40rasadhpu:425": " * rasendro dravye'pi rasāyane yojyaḥ // 2",
    "GS40rasadhpu:426": " * iti dīpanagranthāḥ // 3]",
    "GS40rasadhpu:427": " vyāptāsya kācakumpyataḥ sal lūṇaṃ naimbukaṃ rasam /",
    "GS40rasadhpu:428": " palaṃ dhānyābhrakaṃ kṣiptvā limped vastramṛdā mukham // Rsdhy_117 //",
    "GS40rasadhpu:429": " mukhe koḍīyakaṃ dadyāt kuḍīkāvālukābhṛtā /",
    "GS40rasadhpu:430": " kumpikāṃ vālukāmadhye kṣiptvā copari vālukām // Rsdhy_118 //",
    "GS40rasadhpu:431": " pradāyādho'ṣṭayāmaṃ ca haṭhāgniṃ jvālayet sudhīḥ /",
    "GS40rasadhpu:432": " palaṃ dhānyābhrakaṃ caikaṃ jāraṇīyam aharniśam // Rsdhy_119 //",
    "GS40rasadhpu:433": " sūtādaṣṭaguṇaṃ jāryaṃ dhānyābhraṃ rasavedinā /",
    "GS40rasadhpu:434": " nāmnāsau gaganagrāsaḥ pāradaḥ parikīrtitaḥ // Rsdhy_120 // * [",
    "GS40rasadhpu:435": " * kācakumpikāmadhye prasāritamukhaṃ rasaṃ palam ekaṃ madhye muktvā kumpikāmukhe cātikāṃ dattvopari karpaṭamṛttikayā liptvā śoṣayet // 1",
    "GS40rasadhpu:436": " * tataḥ pṛthulamukhāyāṃ kuṇḍikāyāṃ vālukāṃ kṣiptvopari aṅgula 4 // 2",
    "GS40rasadhpu:437": " * pañcapramāṇāṃ dhūliṃ dattvā kuṇḍikāyā adho 'ṣṭayāmān haṭhāgniṃ jvālayitvā dhānyābhrakapalaṃ jāraṇīyam // 3",
    "GS40rasadhpu:438": " * atra tv ayamāmnāyaḥ // 4",
    "GS40rasadhpu:439": " * kuṇḍikāyāṃ tathā vālukā kṣepyā yathā tasyā upari kumpikāyāṃ muktāyāṃ tadupari aṅgula 4 // 5",
    "GS40rasadhpu:440": " * pañcapramāṇāyāṃ vālukāyāṃ kṣiptāyāṃ kuṇḍikā pūrṇā bhavati // 6",
    "GS40rasadhpu:441": " * tathā rasapala 64 lavaṇapala 2 dhānyābhrakapala 1 iti mātrāpramāṇam // 7",
    "GS40rasadhpu:442": " * tatastāṃ kumpīm bhaṅktvā rasaṃ gṛhītvā punarapi dvitīyakumpikāyāṃ rasadhānyābhrakalavaṇanimbukarasān kṣiptvā pūrvavadahorātraṃ haṭhāgnijvālanena dhānyābhrakapalaṃ jāraṇīyam // 8",
    "GS40rasadhpu:443": " * evamaṣṭabhir dinair aṣṭabhiḥ kumpikābhir aṣṭadhānyābhrakapalāni jāraṇīyāni // 9",
    "GS40rasadhpu:444": " * tato'sau gaganagrāsanāmā pāradaḥ procyate // 10]",
    "GS40rasadhpu:445": " ekapattrīkṛtaṃ sarvam abhrakaṃ tadanantaram /",
    "GS40rasadhpu:446": " taptakharparavinyastaṃ pradahettīvravahninā // Rsdhy_121 //",
    "GS40rasadhpu:447": " agastipuṣpatoye ca kumudānāṃ rasena ca /",
    "GS40rasadhpu:448": " varṣābhūtundalīyena maricaiḥ sumukhena ca // Rsdhy_122 //",
    "GS40rasadhpu:449": " māhiṣeṇaiva dugdhena sārayitvābhrakaṃ tataḥ /",
    "GS40rasadhpu:450": " yavaviccikatoyena plāvayitvā puṭe pacet // Rsdhy_123 //",
    "GS40rasadhpu:451": " maricāsurīsiddhārtha- viṣacūrṇaiśca sūtakam /",
    "GS40rasadhpu:452": " svedayet kāñjike baddhaṃ dolāyāṃ divasatrayam // Rsdhy_124 //",
    "GS40rasadhpu:453": " evaṃ svinno rasaḥ paścāt kāñjike yavaviccikām /",
    "GS40rasadhpu:454": " samūlapattrāṃ saṃkuṭya saṃdhayitvā vicakṣaṇaḥ // Rsdhy_125 //",
    "GS40rasadhpu:455": " kāñjike jāyate devya- rasabandhe tu nityaśaḥ /",
    "GS40rasadhpu:456": " hemā kriyā hemamukhe tāre tāramukhaṃ kṛtam // Rsdhy_126 //",
    "GS40rasadhpu:457": " yavaviccikatoyena svedayan svedayed budhaḥ /",
    "GS40rasadhpu:458": " lohāgre bhramatho śāla- sudagdhaṃ varṣayet tathā // Rsdhy_127 //",
    "GS40rasadhpu:459": " jīrṇasya lakṣaṇaṃ jñeyaṃ jalaukādaṇḍadhāriṇaḥ /",
    "GS40rasadhpu:460": " dvitīye kākaviṣṭābhaṃ tṛtīye tailako bhavet // Rsdhy_128 //",
    "GS40rasadhpu:461": " kapilo 'tha nihṛdgāro vipruṣo naiva muñcati /",
    "GS40rasadhpu:462": " agnau hi ghrātanikvastho vyomajīrṇasya lakṣaṇam // Rsdhy_129 //",
    "GS40rasadhpu:463": " atha vaikṛtakasparśād divyauṣadhimukhaṃ prati /",
    "GS40rasadhpu:464": " atha ha carati kṣipraṃ kṣaṇādeva nibadhyate // Rsdhy_130 //",
    "GS40rasadhpu:465": " tato lohakapālasthaṃ svedayenmṛduvahninā /",
    "GS40rasadhpu:466": " sukhoṣṇenāranālena prakṣālitarasaṃ budhaḥ // Rsdhy_131 //",
    "GS40rasadhpu:467": " evam abhrakajīrṇasya rasasyāṣṭamabhāgataḥ /",
    "GS40rasadhpu:468": " viḍaṃ dadyāc ca vidhivaj jārayet taṃ vicakṣaṇaḥ // Rsdhy_132 //",
    "GS40rasadhpu:469": " evaṃ ṣaḍguṇajīrṇaṃ tu sūtakaṃ jārayet budhaḥ /",
    "GS40rasadhpu:470": " bhūmau lagati yatkṣipraṃ taddhānyābhrakam ucyate /",
    "GS40rasadhpu:471": " abhrake dviguṇe jīrṇe dhūmavyājena gacchati // Rsdhy_133 //",
    "GS40rasadhpu:472": " jīrṇe caturguṇe tasmin gatiśaktirvihanyate /",
    "GS40rasadhpu:473": " utplutyotplutya bāhye ca mūṣāyāḥ patati dhruvam // Rsdhy_134 //",
    "GS40rasadhpu:474": " jīrṇe ca ṣaḍguṇe sūtaṃ kampate 'sau muhurmuhuḥ /",
    "GS40rasadhpu:475": " bāhye coḍḍīya no yāti sthitaḥ sthāne sthirāyate // Rsdhy_135 //",
    "GS40rasadhpu:476": " tasminnaṣṭaguṇe jīrṇe dhmātaṃ śāmyati pāradaḥ /",
    "GS40rasadhpu:477": " haṭhena vahninādhmātaḥ sthirībhūtasuvarṇavat // Rsdhy_136 //",
    "GS40rasadhpu:478": " rūpyagadyāṇakayāco hy anenābhyañjya gālite /",
    "GS40rasadhpu:479": " daśavarṇaṃ bhaveddhema kathitaṃ rasavedibhiḥ // Rsdhy_137 // * [",
    "GS40rasadhpu:480": " * atrāmnāyaḥ // 1",
    "GS40rasadhpu:481": " * pūrvam abhrakair akhaṇḍavrīhibhiḥ ślakṣṇapāṣāṇakarkarair vādṛḍhanahīnavastrako",
    "GS40rasadhpu:482": " thalikāṃ bhṛtvā dvāraṃ davarakeṇa dṛḍhaṃ baddhvā kāṣṭhapattrikāyāṃ jalapūrṇāyāṃ muktvā",
    "GS40rasadhpu:483": " gāḍhaṃ tathā mardanīyo yathābhrakaṃ cūrṇībhūya kiṃcid bahir niḥsarati // 2",
    "GS40rasadhpu:484": " * tac ca śoṣayitvā ślakṣṇacūrṇaṃ gṛhyate // 3",
    "GS40rasadhpu:485": " * idaṃ ca bhūmikāyāṃ kṣiptaṃ sūkṣmatvāt tatra lagati // 4",
    "GS40rasadhpu:486": " * rasajñās tv etaṃ dhānyābhrakaṃ vadanti // 5",
    "GS40rasadhpu:487": " * tathā pāradādviguṇe dhānyābhrakeṇa jīrṇe'gniṃ tāpayettato raso dhūmena kṛtoḍḍīya yāti // 6",
    "GS40rasadhpu:488": " * caturguṇe dhānyābhrake jīrṇe dhūmarūpeṇa na yāti // 7",
    "GS40rasadhpu:489": " * kiṃtu haṭhāgniyoge mūṣāyām uḍḍīya bahiḥ patati // 8",
    "GS40rasadhpu:490": " * ṣaḍguṇe dhānyābhrake jīrṇe bahiruḍḍīya na yāti // 9",
    "GS40rasadhpu:491": " * kiṃtu mūṣāmadhye kampate // 10",
    "GS40rasadhpu:492": " * aṣṭaguṇe jīrṇe haṭhena dhmāto hi suvarṇavat sthirībhavati na punaḥ punarmanāgapi kampate // 11",
    "GS40rasadhpu:493": " * tato mahāgnisahena tena rasena rūpyagadyāṇakapattram abhyañjya gālyate // 12",
    "GS40rasadhpu:494": " * tadā daśavarṇaṃ suvarṇaṃ suvarṇaṃ bhavati // 13",
    "GS40rasadhpu:495": " * iti prasārite mukhasya rasasya gaganagrāsajāraṇaṃ prathamam // 14]",
    "GS40rasadhpu:496": " abhrakasya ca pattrāṇi ślakṣṇacūrṇīkṛtāni ca /",
    "GS40rasadhpu:497": " karpāsīrasatoyena marditāni dinatrayam // Rsdhy_138 //",
    "GS40rasadhpu:498": " mātuliṅgakanakasyāpi vārkatoyena mardayet /",
    "GS40rasadhpu:499": " kṣiptvā ṭaṅkaṇakṣāraṃ ca navasāraṃ tathaiva ca // Rsdhy_139 //",
    "GS40rasadhpu:500": " khalvamadhye tataḥ kṣiptvā mardayet prativāsaram /",
    "GS40rasadhpu:501": " rasaiḥ pūrvoditair bhūyo yāvat tad gilate sphuṭam // Rsdhy_140 //",
    "GS40rasadhpu:502": " yavākhyākadalīśigru- ciñcāphalapunarnavā /",
    "GS40rasadhpu:503": " śatamūlai rasairabhraṃ bhāvitaṃ munisaṃkhyayā // Rsdhy_141 //",
    "GS40rasadhpu:504": " tadgrāsaṃrasarājo'sau sukhaṃ bhukte vare mukhe /",
    "GS40rasadhpu:505": " saṃjāte dehasiddhyarthaṃ dhātusiddhyarthameva hi // Rsdhy_142 //",
    "GS40rasadhpu:506": " svalpamapyabhrakaṃ sūto yadi gṛhṇāti cetsukham /",
    "GS40rasadhpu:507": " badhyate svagṛhāntastho yathā cauro 'ticañcalaḥ // Rsdhy_143 //",
    "GS40rasadhpu:508": " kumārī kadalī vajrī jārī hemapādī naṭī /",
    "GS40rasadhpu:509": " bṛhatī cāgnidamanī lāṅgalī samabhāgataḥ // Rsdhy_144 //",
    "GS40rasadhpu:510": " pattrābhram abhracūrṇaṃ vā (vanyaṃ)",
    "GS40rasadhpu:511": " malanīguṇabhāvitam /",
    "GS40rasadhpu:512": " taptena lohacūrṇena piṣṭiḥ syānmardane rase // Rsdhy_145 //",
    "GS40rasadhpu:513": " lohakhalve catuṣpāde sūtagrastābhrakaṃ kṣipet /",
    "GS40rasadhpu:514": " catuḥṣaṣṭyaṃśabhāgena cūrṇaṃ kāntāyasaṃ rasāt // Rsdhy_146 //",
    "GS40rasadhpu:515": " kāñjikenaiva saṃddāṣṭaṃ bavveraṃ yac ca thūthakam /",
    "GS40rasadhpu:516": " tattathā vai viḍaṃ proktaṃ candanaṃ rasavedibhiḥ // Rsdhy_147 //",
    "GS40rasadhpu:517": " thūthāviḍena sampiṣṇan mṛdvagniṃ jvālayedadhaḥ /",
    "GS40rasadhpu:518": " sūtādaṣṭaguṇaṃ lohaṃ jāraṇīyaṃ sadā budhaiḥ // Rsdhy_148 //",
    "GS40rasadhpu:519": " aprāptau kāntalohasya cūrṇaṃ tīkṣṇasya saṃkṣipet /",
    "GS40rasadhpu:520": " catuḥṣaṣṭitamaṃ cāṃśaṃ jīrṇo jīrṇe kṣipen muhuḥ // Rsdhy_149 //",
    "GS40rasadhpu:521": " sūto'sau jīrṇalohaḥ san godhūmābhaḥ kaṣāyataḥ /",
    "GS40rasadhpu:522": " pāśito rāgasahano jāto rāgaśca jīryati // Rsdhy_150 // * [",
    "GS40rasadhpu:523": " * yasmin lohakhalve catvāraḥ pādā mañcikayābhibhavanti sa catuṣpāda ucyate // 1",
    "GS40rasadhpu:524": " * tasmin lohakhalve grastābhrakasūtaṃ tathā catuḥṣaṣṭitamena sūtakasya kāntalohacūrṇaṃ kṣiptvā yathā viḍena saha loṣṭikayā mandaṃ mandaṃ mandaṃ mardayet // 2",
    "GS40rasadhpu:525": " * adhaśca komalāgnir jvālayet // 3",
    "GS40rasadhpu:526": " * evaṃ kurvatā yadi kāntalohacūrṇacatuḥṣaṣṭitamo jīrṇo bhavati tadā punarapi catuḥṣaṣṭitamabhāgena kāntalohacūrṇaṃ kṣiptvā thūthāviḍena peṣaṇīyam",
    "GS40rasadhpu:527": " * adhaścāgnir jvālanīyaḥ // 5",
    "GS40rasadhpu:528": " * evaṃ pūrvakṣipte lohacūrṇe jīrṇe punaḥ punas tāvac catuḥṣaṣṭitamāṃśena lohacūrṇaṃ kṣepyam // 6",
    "GS40rasadhpu:529": " * yāvat sūtād aṣṭaguṇalohacūrṇe jīryati // 7",
    "GS40rasadhpu:530": " * ityarthaṃ lohacūrṇasya kaṣāyeṇa rasaḥ pāśitaḥ san godhūmavarṇo bhavati // 8",
    "GS40rasadhpu:531": " * tathā rāgāṃśca sahate // 9",
    "GS40rasadhpu:532": " * atha prakāśādikarājirāgāś ca jīryati // 10",
    "GS40rasadhpu:533": " * atra ca yadi kāntalohaṃ na labhyate tadā tīkṣṇāyasaṃ sāralohac // 11",
    "GS40rasadhpu:534": " * tathāya tvagheraṃ thūthakaṃ tat kāñjikena saṃghṛṣya candanaṃ kṣipyate // 12",
    "GS40rasadhpu:535": " * etat thūthāviḍam ityucyate // 13",
    "GS40rasadhpu:536": " * agre'pi sarvatra thūthāviḍe śabdenedameva jñeyam // 14",
    "GS40rasadhpu:537": " * iti grastābhrakasūtasya lohajāraṇaṃ dvitīyam // 15]",
    "GS40rasadhpu:538": " lohakhalve catuṣpāde jīrṇalohaṃ rasaṃ kṣipet /",
    "GS40rasadhpu:539": " ayaḥ prakāśe rājeśca catuḥṣaṣṭyaṃśacūrṇakam // Rsdhy_151 //",
    "GS40rasadhpu:540": " thūthāviḍena sampiṣya mṛdvagnir jvālayed adhaḥ /",
    "GS40rasadhpu:541": " sūtādaṣṭaguṇā jāryā rājiścāyaḥprakāśikā // Rsdhy_152 //",
    "GS40rasadhpu:542": " ayaḥprakāśarājau ca jīrṇāyāṃ pītatā bhavet /",
    "GS40rasadhpu:543": " raktatāpādanārthaṃ ca himarājiṃ ca jārayet // Rsdhy_153 // * [",
    "GS40rasadhpu:544": " * pūrvokte ca catuṣpāde lohakhalve jīrṇalohaṃ rasaṃ tathā // 1",
    "GS40rasadhpu:545": " * catuḥṣaṣṭitamabhāgena ayaḥprakāśirājicūrṇaṃ ca kṣiptvā pūrvoktena thūthāviḍena mardayet // 2",
    "GS40rasadhpu:546": " * adhaśca komalāgnir jvālayet // 3",
    "GS40rasadhpu:547": " * agretanakṣiptāyaḥprakāśaṃ cūrṇe ca jīrṇe punas tāvan mātramayaḥ // 4",
    "GS40rasadhpu:548": " * evaṃ ca yadi rasād aṣṭaguṇāyaḥprakāśarājijīrṇā bhavati // 5",
    "GS40rasadhpu:549": " * tadā sūtaḥ pīto bhavet // 6",
    "GS40rasadhpu:550": " * tataḥ sūtasya raktatānimittaṃ vakṣyamāṇarītyā hemarājiṃ jārayet // 7",
    "GS40rasadhpu:551": " * iti jīrṇalohasūtasyāyaḥ prakāśarājijāraṇaṃ tṛtīyam // 8",
    "GS40rasadhpu:552": " * rājisvarūpaṃ cāgre svayaṃ sa ca vyākhyāsyati // 9]",
    "GS40rasadhpu:553": " lohakhalvacatuṣpāde saṃjīrṇāyaḥprakāśikam /",
    "GS40rasadhpu:554": " pāradaṃ hemarājeśca catuḥṣaṣṭyaṃśacūrṇakam // Rsdhy_154*[53] //",
    "GS40rasadhpu:555": " thūthāviḍena sampiṣya mṛdvagniṃ jvālayedadhaḥ /",
    "GS40rasadhpu:556": " sūtādaṣṭaguṇā jāryā hemarājiśca kovidaiḥ // Rsdhy_155*[54] //",
    "GS40rasadhpu:557": " jīrṇāyāṃ hemarājau ca raktatā jāyate dhruvam /",
    "GS40rasadhpu:558": " svarṇasyotpādanārthaṃ ca jāryaḥ śuddho hi gandhakaḥ // Rsdhy_156*[55] // * [",
    "GS40rasadhpu:559": " * yathā ayaḥprakāśarājirjāraṇā tathāhemarājerapi jāraṇā jñeyā // 1",
    "GS40rasadhpu:560": " * pāradādaṣṭaguṇā ca śeṣaṃ spaṣṭam // 2",
    "GS40rasadhpu:561": " * iti jīrṇāyaḥprakāśakarājisūtasya hemarājijāraṇaṃ caturtham // 3]",
    "GS40rasadhpu:562": " loṣṭagartaḥ sudhāliptaś cūrṇena saguḍena vā /",
    "GS40rasadhpu:563": " gāḍhaṃ liptasvasaṃśuṣko yantro 'yaṃ bhūdharo mataḥ // Rsdhy_157*[56] //",
    "GS40rasadhpu:564": " jīrṇahemākhyarājiśca sūtaṃ yantre ca bhūdhare /",
    "GS40rasadhpu:565": " kṣiptvā vai ṣoḍaśāṃśena śuddhagandhakacūrṇakam // Rsdhy_158*[57] //",
    "GS40rasadhpu:566": " mukhe koḍīyakaṃ dadyād adhovakraṃ pidhānake /",
    "GS40rasadhpu:567": " vastramṛttikayā limpet haṭhāgniṃ jvālayettathā // Rsdhy_159*[58] //",
    "GS40rasadhpu:568": " ṣoḍaśāṃśaṃ muhurdadyāt muhuḥ koḍīyakaṃ tathā /",
    "GS40rasadhpu:569": " pāradāt ṣaḍguṇo yāvaj jīryate śuddhagandhakaḥ // Rsdhy_160*[59] //",
    "GS40rasadhpu:570": " bhaved dārḍhyaṃ ca rāgena jīrṇe sūtena gandhake /",
    "GS40rasadhpu:571": " rūpyaṃ tāmraṃ tathā lohaṃ vaṅgaṃ nāgaṃ ca pittalam // Rsdhy_161*[60] //",
    "GS40rasadhpu:572": " kāṃsyaṃ ca saptalohāni rasenābhyañjya gālayet /",
    "GS40rasadhpu:573": " tithivarṇaṃ bhavaty evaṃ suvarṇaṃ naiva saṃśayaḥ // Rsdhy_162*[61] // * [",
    "GS40rasadhpu:574": " * iha kūpavahmoṣṭabandhaḥ kāñcikahastamāno garte sudhāyāś chohayā lipto yadi vāguḍaṃ sahitena cūrṇena liptaḥ śuṣkaḥ san // 1",
    "GS40rasadhpu:575": " * bhūdharanāmāyaṃ yantraḥ procyate // 2",
    "GS40rasadhpu:576": " * tataḥ kācaliptamṛttikākāṃsyaṃ śarāve jīrṇe hemarājiṃ sūtaṃ tathāṣoḍaśabhāgena śuddhagandhakacūrṇaṃ",
    "GS40rasadhpu:577": " vā kṣiptvopari mukhakācaliptamṛttikākoḍīyakaṃ dattvā karpaṭamṛttikayā liptvā taṃ",
    "GS40rasadhpu:578": " śarāvaṃ sampuṭaṃ bhūdharayantramadhye muktvā haṭhāgnirjvālanīyaḥ // 3",
    "GS40rasadhpu:579": " * śuddhaṃ gandhakasvarūpaṃ ca gurumukhād avajñeyam // 4",
    "GS40rasadhpu:580": " * yataḥ sarvasminn apyatra granthe 'nyatrāpi ca śuddhagandhaka eva kīcanasi dvimūlabījam // 5",
    "GS40rasadhpu:581": " * ata eva sarvatra gandhakaśuddhiyuktir gopitaiṣeti jñeyam // 6",
    "GS40rasadhpu:582": " * sadoṣe ca gandhake jārite na kāryasiddhiriti tu gurumukhād gandhakaśuddhir avagantavyā // 7",
    "GS40rasadhpu:583": " * tathā pūrvakṣiptagandhakaṣoḍaśabhāge jīrṇe punaḥ koḍīyakamūrchāyāśugandhakaṣoḍaśabhāgaṃ kṣiptvā koḍīyakaṃ dattvā haṭhāgnir jvālanīyaḥ // 8",
    "GS40rasadhpu:584": " * evaṃ ca rasāt ṣaḍguṇaśuddhagandhake jīrṇe 'tīvaraktaḥ pārado bhavati // 9",
    "GS40rasadhpu:585": " * tena ca rasena rūpyaṃ tāmraṃ lohaṃ vaṅgaṃ nāgaṃ pittalaṃ kāṃsyaṃ ceti sapta lohāni abhyañjya gālitāni pañcadaśasuvarṇāni bhavanti // 10",
    "GS40rasadhpu:586": " * iti jīrṇahemarājisūtasya gandhakajāraṇaṃ pañcamam // 11]",
    "GS40rasadhpu:587": " khaṭikā 1 lavaṇam 2 tūrī 2 gairikadhātur 4 jīkakam 5 /",
    "GS40rasadhpu:588": " saṃśodhane suvarṇasya tv imāḥ syuḥ pañca mṛttikāḥ // Rsdhy_163*[62] //",
    "GS40rasadhpu:589": " prakṣipya bhūdhare yantre pāradaṃ jīrṇagandhakam /",
    "GS40rasadhpu:590": " kṣiptvā manaḥśilāsattvaṃ sūtād dvātriṃśadaṃśakam // Rsdhy_164*[63] //",
    "GS40rasadhpu:591": " mukhe koḍīyakaṃ dadyād adhovaktre pidhānakam /",
    "GS40rasadhpu:592": " vastramṛttikayā limpet haṭhāgniṃ jvālayettataḥ // Rsdhy_165*[64] //",
    "GS40rasadhpu:593": " jīrṇe jīrṇe muhurdadyād aktāṃśaṃ sūtaśodhakaḥ /",
    "GS40rasadhpu:594": " sūtatulyaṃ tv idaṃ jāryaṃ na tu hīnaṃ na cādhikam // Rsdhy_166*[65] //",
    "GS40rasadhpu:595": " jīrṇe manaḥśilāsattve pañca vakṣyāmi mṛttikāḥ /",
    "GS40rasadhpu:596": " dādhīcheda 2 kaṣā 3 vartta 4 śodhane hema śudhyati // Rsdhy_167*[66] // * [",
    "GS40rasadhpu:597": " * iha khaṭikā // 1",
    "GS40rasadhpu:598": " * lavaṇam // 2",
    "GS40rasadhpu:599": " * tūrī // 3",
    "GS40rasadhpu:600": " * gairikavarṇikājīkaka ityetābhiḥ pañcabhir mṛttikābhiḥ parīkṣakāḥ kanakaṃ parīkṣyaṃ tena yathā // 4",
    "GS40rasadhpu:601": " * kanakapattrāṇi kāñjikena kledayitvā rajakatyaktatūrīśuṣkalagadakaṃ lavaṇena samabhogena",
    "GS40rasadhpu:602": " cūrṇayitvā karparaḥ paricūrṇas tadupari pattraṃ punaścūrṇaṃ punaḥ pattramevaṃ pattrāṇy",
    "GS40rasadhpu:603": " uparyupari muktvopari punaḥ karparaṃ dattvā cūrṇena sarvataḥ pārśve vācchādya yāvadbhiḥ",
    "GS40rasadhpu:604": " karparapuṭa ācchādyate tāvanti chagaṇakāni khaḍakitvāgni dattvā mucyate yadi ca jvalitvā",
    "GS40rasadhpu:605": " svayaṃ tiṣṭhati // 5",
    "GS40rasadhpu:606": " * tadā punar dvitīyavāraṃ chagaṇakhaṇḍakapūrṇaḥ puṭo deyaḥ // 6",
    "GS40rasadhpu:607": " * evaṃ yadi malādhikyaṃ tadā tṛtīyo deyaḥ // 7",
    "GS40rasadhpu:608": " * evaṃ citrakṣaṭakhaṭikayāpi golakakhaṭikayā vā lavaṇamiśrayāpi puṭadvayatrayadānena tadeva kāryam // 8",
    "GS40rasadhpu:609": " * atha yadyeva jñāyate // 9",
    "GS40rasadhpu:610": " * eva kṛte'pi sarvathā na śuddhaṃ dravyaṃ yadi vāvadūlotādikudhātumasādhikyaṃ tadāmasavāravarṇikayā",
    "GS40rasadhpu:611": " jīkakeṇa vā lavaṇamiśreṇa pūrvarītyaiva puṭadvayatrayadāne sarvamalaśuddhiḥ // 10",
    "GS40rasadhpu:612": " * iti pañcamṛtsnābhiḥ sarvadoṣaśuddhiḥ // 11",
    "GS40rasadhpu:613": " * tathā caturdaśavarṇikādaśīkādaśayanavāś ceti sampratikale svarṇaparamasīmā ataḥ paraṃ śodhane 'pi kṛte na hi karṇikāvṛddhiḥ // 12",
    "GS40rasadhpu:614": " * tathā śodhanacūrṇaṃ yadi dhmāyate tadā yo rūpyādidhātuś cīrṇo bhavati so 'pi labhyate // 13",
    "GS40rasadhpu:615": " * tathā rūpyaṃ karpare kṣiptvoparisīsakaṃ kṣipyate'dho jālyate tato dvāv api sarāvedākatrabhūtvābhramatastadāvasīsakarajatamalaṃ",
    "GS40rasadhpu:616": " caritvā karparalagitāgaraṇarakṣāṅgulapramāṇaś caramadhye milati // 14",
    "GS40rasadhpu:617": " * śuddharūpyarasaśca yadi bhrāntas tiṣṭhati tadā jñeyaṃ śuddho rūpyarasaḥ // 15",
    "GS40rasadhpu:618": " * rakṣāyāṃ dhyātāyāṃ cīrṇatāmṛdi dhātavo labhyante // 16",
    "GS40rasadhpu:619": " * ityādivijñamukhair jñeyam // 17",
    "GS40rasadhpu:620": " * atha mūlagranthavyākhyā // 18",
    "GS40rasadhpu:621": " * bhūdharayantre śarāvasampuṭe jīrṇaṃ gandhakaṃ rasaṃ kṣiptvā dvātriṃśattamena manaḥśilāsattvaṃ",
    "GS40rasadhpu:622": " ca kṣiptvā mukhe koḍīyakaṃ dattvā karpaṭamṛttikayā ca liptvā haṭhāgniṃ jvālayet jīrṇe",
    "GS40rasadhpu:623": " ca manaḥśilāsattve punardvātriṃśattamena bhāgena tasya kṣepaḥ // 19",
    "GS40rasadhpu:624": " * evaṃ punaḥ punaḥ kṣepaṇasūtatulyaṃ manaḥśilāsattvaṃ jāryam // 20",
    "GS40rasadhpu:625": " * na hīnaṃ na cādhikam // 21",
    "GS40rasadhpu:626": " * evaṃ manaḥśilāsattve jīrṇe pāradena saptalohānyabhyaṅgagālitāni hemarūpāṇi bhavanti // 22",
    "GS40rasadhpu:627": " * tacca hema pañcabhir mṛttikābhiḥ śodhanikāṃ sahate // 23",
    "GS40rasadhpu:628": " * tathādādyachedakaṣāvarttaśodhanaśuddhaṃ ca jāyate // 24",
    "GS40rasadhpu:629": " * iti jīrṇagandhakasūtasya manaḥśilāsattvajāraṇaṃ ṣaṣṭham // 25",
    "GS40rasadhpu:630": " * etāvadbhiḥ saṃskāraiḥ saṃskṛto raso lohasādhaka eva // 26",
    "GS40rasadhpu:631": " * ataḥ paraṃ ca ye saṃskārā yāni ca jāraṇāni tāni dehalohasādhakānīti // 27",
    "GS40rasadhpu:632": " * tatra saptamaṃ khāparasattvajāraṇam āha // 28]",
    "GS40rasadhpu:633": " sūtaṃ jīrṇaśilāsattvaṃ lohakhalve catuṣpade /",
    "GS40rasadhpu:634": " kṣiptvā khāparasattvasya catuḥṣaṣṭyaṃśacūrṇakam // Rsdhy_168*[67] //",
    "GS40rasadhpu:635": " thūthāviḍena sampiṣya mṛdvagniṃ jvālayed adhaḥ /",
    "GS40rasadhpu:636": " jīrṇe jīrṇe muhuḥ kṣiptvā jāryam aṣṭaguṇaṃ rasāt // Rsdhy_169*[68] //",
    "GS40rasadhpu:637": " jīrṇe puṣpākṣasattve ca sasneho jāyate rasaḥ /",
    "GS40rasadhpu:638": " jīryate 'nnapathaṃ vaktraṃ sampratyūrdhvaṃ ca pāradaḥ // Rsdhy_170*[69] // * [",
    "GS40rasadhpu:639": " * catuṣpāde lohaṣairaleṣāparasūtvaṃ tasmāccatuḥṣaṣṭiguṇaṃ jīrṇamanaḥśilāsattvaṃ pāradaṃ ca kṣiptvā thūthāviḍena saṃpiṣann adho mṛduvahnir jvālayet",
    "GS40rasadhpu:640": " * atratane ca khāparasattve jīrṇe punaḥ 64 bhāgena tadeva kṣepyam // 2",
    "GS40rasadhpu:641": " * evaṃ punaḥ punaḥ kṣiptvā rasādaṣṭaguṇaṃ khāparasattvaṃ jāraṇīyam // 3",
    "GS40rasadhpu:642": " * tataḥ pāradaḥ sasneho vā saṃgratyūrdhvam annapathahīrakaṃ jīryati // 4",
    "GS40rasadhpu:643": " * iti jīrṇaśilāsattvasya tasya khāparasattvajāraṇaṃ saptamam // 5]",
    "GS40rasadhpu:644": " tridhānnapathavakrāṇāṃ madhyād ekaṃ ca hīrakam /",
    "GS40rasadhpu:645": " yena sūtena saṃjīrṇaṃ sattvaṃ puṣpākṣasambhavam // Rsdhy_171*[70] //",
    "GS40rasadhpu:646": " prakṣipya lohasattve tau catuṣpāda ubhāv api /",
    "GS40rasadhpu:647": " thūthāviḍena saṃpiṣyan mṛdvagniṃ jvālayedadhaḥ // Rsdhy_172*[71] //",
    "GS40rasadhpu:648": " jvālyo 'gnistāvatā yāvaj jīryate sa ca hīrakaḥ /",
    "GS40rasadhpu:649": " hīrake 'nnapathe jīrṇe sarvavyāpī bhavedrasaḥ // Rsdhy_173*[72] // * [",
    "GS40rasadhpu:650": " * ilāgre tribhiḥ prakārairannapathahīrakāṇāṃ niṣpattiṃ bhaṇiṣyati // 1",
    "GS40rasadhpu:651": " * tatas teṣāṃ prakāratrayāṇāṃ madhyātprathamamekatamena prakāreṇa niṣpannam annapathe",
    "GS40rasadhpu:652": " hīrakabhasma tathā jīrṇakhāparasattvaṃ sutaṃ cobhāv api catuṣpāde lohakhalve kṣiptvā",
    "GS40rasadhpu:653": " thūthāviḍena piṣan kharalādho bhāge komalāgniṃ jvālayet // 2",
    "GS40rasadhpu:654": " * tāvat yāvatā sarvaṃ hīrakabhasma jīryati // 3",
    "GS40rasadhpu:655": " * tato hīrake jīrṇe sati rasaḥ sarvavyāpīti dehalohavyāpako bhavati // 4",
    "GS40rasadhpu:656": " * iti jīrṇakhāparasattvasūtasyānnapathahīrake jāraṇamaṣṭamam // 5]",
    "GS40rasadhpu:657": " evaṃbhūtastu sūto 'yaṃ raudrasaṃhārakārakaḥ /",
    "GS40rasadhpu:658": " yatkiṃciddīyate tasya rasoparasavātakaḥ // Rsdhy_174*[73] //",
    "GS40rasadhpu:659": " tatsarvaṃ grasate vegāt yathā devo maheśvaraḥ /",
    "GS40rasadhpu:660": " kṣaṇena jāyate jīrṇaṃ tanmukhe patitaṃ tu yat // Rsdhy_175*[74] //",
    "GS40rasadhpu:661": " sphāṭikāntāni ratnāni jīryante cātivegataḥ /",
    "GS40rasadhpu:662": " tataḥ koṭiguṇe jīrṇe śaṅkhavedhī bhavedrasaḥ // Rsdhy_176*[75] //",
    "GS40rasadhpu:663": " tatkṣaṇād amaratvaṃ ca khecaratvaṃ dadāti ca /",
    "GS40rasadhpu:664": " ajīrṇaṃ tumbābījaṃ tu sūtakaṃ yastu vātayet /",
    "GS40rasadhpu:665": " brahmahā sa durācāro mama drohī maheśvari // Rsdhy_177*[76] //",
    "GS40rasadhpu:666": " tasmātsarvaprayatnena jāritaṃ mārayedrasam /",
    "GS40rasadhpu:667": " saṃsthāpya gomayaṃ bhūmau paścāt mūṣāṃ tadopari // Rsdhy_178*[77] //",
    "GS40rasadhpu:668": " tanmadhye kaṭutumbyotthaṃ tailaṃ dattvā rasaṃ kṣipet /",
    "GS40rasadhpu:669": " kākamācīraso deyas tailatulyastataḥ punaḥ // Rsdhy_179*[78] //",
    "GS40rasadhpu:670": " gandhakaṃ vrīhimātraṃ ca kṣiptvā taṃ ca nirodhayet /",
    "GS40rasadhpu:671": " tatpṛṣṭhe śrāvakaṃ dattvā pūrṇatāvadbhiṣak param // Rsdhy_180*[79] //",
    "GS40rasadhpu:672": " svāṅgaśītaṃ ca taṃ jñātvā jīrṇaṃ tailaṃ ca gandhakam /",
    "GS40rasadhpu:673": " kākamācīdravaṃ cāgniṃ dattvā dattvā tu jārayet // Rsdhy_181*[80] //",
    "GS40rasadhpu:674": " mūṣāyāṃ gomayaṃ sārdraṃ dattvā cādho'tha pāvakam /",
    "GS40rasadhpu:675": " ṣaḍguṇaṃ gandhakaṃ jāryaṃ sūtasyaivaṃ muṣaṃ bhavet // Rsdhy_182*[81] //",
    "GS40rasadhpu:676": " tatsūtaṃ mardayet khalve jambīrotthadravairdinam /",
    "GS40rasadhpu:677": " catuḥṣaṣṭyaṃśakaṃ pūrvaṃ dvātriṃśāṃśaṃ tataḥ punaḥ // Rsdhy_183*[82] //",
    "GS40rasadhpu:678": " ṣoḍaśāṃśaṃ śuddhahema- pattraṃ sūteṣu jārayet /",
    "GS40rasadhpu:679": " sāgre sāgre tu tanmardyaṃ jambīrāṇāṃ dravairdṛḍham // Rsdhy_184*[83] //",
    "GS40rasadhpu:680": " mūlikā lavaṇaṃ gandham abhāve pittatailayoḥ /",
    "GS40rasadhpu:681": " piṣyo jambīranīreṇa hemapattraṃ pralepayet /",
    "GS40rasadhpu:682": " ityevaṃ jāraṇā kāryā tataḥ sūtaṃ vimārayet // Rsdhy_185*[84] //",
    "GS40rasadhpu:683": " atha vā nirmuṣaṃ cemaṃ viḍayogena jārayet /",
    "GS40rasadhpu:684": " viḍam atra pravakṣyāmi sādhayedbhiṣaguttamaḥ // Rsdhy_186*[85] //",
    "GS40rasadhpu:685": " śaṅkhacūrṇaṃ ravikṣīrair ātape bhāvayeddinam /",
    "GS40rasadhpu:686": " tadvajjambīrajair dravair dinaikaṃ dhūmasārakam // Rsdhy_187*[86] //",
    "GS40rasadhpu:687": " sauvarcalamajāmūtraiḥ kvāthaṃ yāmacatuṣṭayam /",
    "GS40rasadhpu:688": " kaṇṭakārīrasaṃ kvāthaṃ dinaikaṃ naramūtrake // Rsdhy_188*[87] //",
    "GS40rasadhpu:689": " sājīkṣāraṃ ca kāsīsaṃ tintiṇīkaṃ śilājatu /",
    "GS40rasadhpu:690": " jambīrotthadravair bhāvyaṃ pṛthak yāmacatuṣṭayam // Rsdhy_189*[88] //",
    "GS40rasadhpu:691": " jepālabījaṃ tvagghīnaṃ mūlakānāṃ dravair dinam /",
    "GS40rasadhpu:692": " saindhavaṃ ṭaṅkaṇaṃ guñjā śigrumūladravairdinam // Rsdhy_190*[89] //",
    "GS40rasadhpu:693": " etatsarvaṃ samāṃśaṃ tu mardyaṃ jambīrajairdravaiḥ /",
    "GS40rasadhpu:694": " tadgolaṃ rakṣayedyatnāt viḍo 'yaṃ vaḍabānalaḥ // Rsdhy_191*[90] //",
    "GS40rasadhpu:695": " anena mardayetsūtaṃ grasate taptakhalvake /",
    "GS40rasadhpu:696": " svarṇābhrasarvalohāni sattvāni grasate kṣaṇāt // Rsdhy_192*[91] // * [",
    "GS40rasadhpu:697": " * athānyamate viḍāni // 1",
    "GS40rasadhpu:698": " * atha jāryavastūnāṃ jīrṇājīrṇatvajñānopāyam āha // 2]",
    "GS40rasadhpu:699": " ādyo garbhaparaḥ piṇḍaḥ pariṇāmastṛtīyakaḥ /",
    "GS40rasadhpu:700": " sūtātaḥ sarvajāryāṇāṃ jāraṇastrividho vidhiḥ // Rsdhy_193*[92] //",
    "GS40rasadhpu:701": " jārye tu jārite sūte vastreṇa gālite sati /",
    "GS40rasadhpu:702": " vastre tiṣṭhati cet sarvam ādyo vai garbhasaṃjñakaḥ // Rsdhy_194*[93] //",
    "GS40rasadhpu:703": " punarjāritajārye tu vastrān niḥśeṣanirgate /",
    "GS40rasadhpu:704": " khyāto'lpādadhike sūte soparipiṇḍasaṃjñakaḥ // Rsdhy_195*[94] //",
    "GS40rasadhpu:705": " jālaṃ kārayatā sute vastrānniḥsarate punaḥ /",
    "GS40rasadhpu:706": " saṃsthite ca nije laulye jīrṇajāryas tṛtīyakaḥ // Rsdhy_196*[95] // * [",
    "GS40rasadhpu:707": " * atrāpyayamāmnāyaḥ // 1",
    "GS40rasadhpu:708": " * ihānantaraproktaṃ dhānyābhrakādīnām [..] sa ca [..] tameṣv anyeṣu vastuṣu rase jāriteṣu sasūtakaṃ jīrṇam ajīrṇam eveti vicāraḥ // 2",
    "GS40rasadhpu:709": " * prathamo garbhaḥ dvitīyaḥ piṇḍastṛtīyaḥ pariṇāmaka iti trividhaṃ lakṣaṇaṃ bhavati // 3",
    "GS40rasadhpu:710": " * tadyathā jāryaṃ vastu jārayitvā raso vastreṇa gālyate tato yadi kiṃcidvastre śeṣaṃ vigālya tiṣṭhati tadā jñeyo'sau garbha iti // 4",
    "GS40rasadhpu:711": " * tataḥ punarapi saraś carubhyate tadeva kharale kṣiptvā yathā viḍena peṣitāgnirjvālanīyaḥ // 5",
    "GS40rasadhpu:712": " * ayaṃ bhāvo jāraṇā yena vidhinā pūrvaṃ bhaṇitāsti sā tena vidhinā jāryauṣadhaṃ vinaivānumānena taptvā punarvastreṇa raso gālanīyaḥ // 6",
    "GS40rasadhpu:713": " * tato yadi vastrātpūrvo 'pi niḥsarati nanu kiṃcil lagati paraṃ tolitaḥ sa tu nijataulyādhiko bhavati tadā jñeyo'sau piṇḍa iti // 7",
    "GS40rasadhpu:714": " * adyāpi sarvathā na jīrṇamauṣadhamityarthaḥ // 8",
    "GS40rasadhpu:715": " * tataḥ punarapi yathā bhaṇitāsti tathaiva jāryauṣadhopakṣepeṇa vinaiva vidhāpunar navavastreṇa raso gālyate // 9",
    "GS40rasadhpu:716": " * yadi vastrānniḥsṛto gālitaḥ sannijataulye tiṣṭhati tadā jñeyo'sau pariṇāmaka iti // 10",
    "GS40rasadhpu:717": " * rasenauṣadhasarvathājīrṇa ityarthaḥ /",
    "GS40rasadhpu:718": " * atrādyam etad dvayameva śuddhakṛto yo bhedaḥ śuddhaḥ // 11",
    "GS40rasadhpu:719": " * iti jāryāṇāṃ jīrṇalakṣaṇādhikāraḥ // 12",
    "GS40rasadhpu:720": " * iti sāraṇasamāptaḥ // 13",
    "GS40rasadhpu:721": " * ityevam aṣṭabhiḥ saṃskārair ekādaśo jāraṇāsaṃskāraḥ // 14]",
    "GS40rasadhpu:722": " kumbhasyādhaḥ kṛte chidre dvigranthiṃ dorakaṃ kṣipet /",
    "GS40rasadhpu:723": " ekaṃ madhye paraṃ bāhye kumbhe kāryo galadghaṭī // Rsdhy_197*[96] //",
    "GS40rasadhpu:724": " mahoḍākasya mūlānāṃ śrīkhaṇḍena ghaṭe tataḥ /",
    "GS40rasadhpu:725": " kṣiptvāyaḥsthālikāmadhye pāradaṃ jīrṇāhīrakam // Rsdhy_198*[97] //",
    "GS40rasadhpu:726": " sacchidrāṃ ḍhaṅkaṇīṃ dattvā kumbhaṃ śrīkhaṇḍasaṃbhṛtam /",
    "GS40rasadhpu:727": " pradhvarāyāṃ ca ḍhaṅkaṇyāṃ kṣiptvāgniṃ jvālayeddhaṭhāt // Rsdhy_199*[98] //",
    "GS40rasadhpu:728": " sthālikādhaścaturyāmaṃ ḍhaṅkaṇīchidramadhyataḥ /",
    "GS40rasadhpu:729": " śrīpiṇḍo dorakāccyutvā muhuḥ patati pārade // Rsdhy_200*[99] //",
    "GS40rasadhpu:730": " taddagdhasūtasammiśraṃ śvetabhasma prajāyate /",
    "GS40rasadhpu:731": " tat kṣiped andhamūṣāyāṃ sākaṃ madhvājyaṭaṅkaṇaiḥ // Rsdhy_201*[100] //",
    "GS40rasadhpu:732": " dhmātaṃ satkurute bandhaṃ pāradasya na saṃśayaḥ /",
    "GS40rasadhpu:733": " na kṣīyate muhurdhmāte 'tīvaniścalatāṃ gataḥ // Rsdhy_202*[101] //",
    "GS40rasadhpu:734": " jāryamāṇaśca yaḥ sūtaḥ svayameva nibadhyate /",
    "GS40rasadhpu:735": " sa hi siddharasānāṃ hi dehaloho nibadhyati // Rsdhy_203*[102] // * [",
    "GS40rasadhpu:736": " * iha kumbhasya tale chidram aṅgulipraveśayogyaṃ kṛtvā tatra davarakaṃ kṣiptvā madhye bahirapi ca davarake granthiṃ dattvā tathā kāryaṃ yathā satkumbho galadghaṭī bhavati // 1",
    "GS40rasadhpu:737": " * tatra kṣiptauṣadharaso galatītyarthaḥ // 2",
    "GS40rasadhpu:738": " * tataḥ sthālikāmadhye jīrṇadorakaṃ pāradaṃ kṣiptvā upari sacchidrā pradhvarā ḍhaṅkaṇī dīyate // 3",
    "GS40rasadhpu:739": " * tasyāścopari galadghaṭī kumbhomumutkā mahoḍākamūlānāṃ śrīṣaṇḍena sakumbho bhriyate // 4",
    "GS40rasadhpu:740": " * tataḥ sthālikāyā adhastāc caturo yāmān haṭhāgnir jvālanīyaḥ // 5",
    "GS40rasadhpu:741": " * evaṃ ca yathā yathā kumbhamadhyāḍḍhaṅkaṇī chidreṇa davarakād galitvā tuṣarasaḥ pārade patati tathā tathāgnidagdhaḥ pāradaḥ śvetabhasma bhavati",
    "GS40rasadhpu:742": " * tataśca tatsūtabhasma madhvājyaṭaṅkaṇaiḥ sākaṃ bandhamūṣāyāṃ kṣiptvā dhmāyate // 7",
    "GS40rasadhpu:743": " * tataḥ pārado dhmātaḥ san badhyate // 8",
    "GS40rasadhpu:744": " * ko 'rthaḥ anekaśo 'tyarthaṃ dhmāto'pi niścalo bhavati na punaḥ kṣīyate // 9",
    "GS40rasadhpu:745": " * yaḥ pārado jāryamāṇaḥ san badhyate svayameva nibadhyate nirāyāsabaddho bhavati sa hi siddharasa ityucyate // 10",
    "GS40rasadhpu:746": " * sa ca dehalohānāṃ vedhakaḥ syāt // 11",
    "GS40rasadhpu:747": " * tadedaṃ pūrvoktayuktyāsau siddharaso niṣpannaḥ // 12",
    "GS40rasadhpu:748": " * atha siddharasasya phalamāha // 13]",
    "GS40rasadhpu:749": " mṛgasyākṛṣṇanetre ca prarohatyandhacakṣuṣi /",
    "GS40rasadhpu:750": " rasābhyakte tayoḥ pīḍā naśyatyandhaśca paśyati // Rsdhy_204*[103] //",
    "GS40rasadhpu:751": " devadānavagandharva- siddhaguhyakakhecaraiḥ /",
    "GS40rasadhpu:752": " raso vaktre sthito yasya tadgatiḥ khe na hanyate // Rsdhy_205*[104] //",
    "GS40rasadhpu:753": " mriyate na viṣeṇāpi dahyate naiva vahninā /",
    "GS40rasadhpu:754": " ākāśe siddhavidyasya mṛto jīvati tatkṣaṇāt // Rsdhy_206*[105] //",
    "GS40rasadhpu:755": " maṇimantrauṣadhebhyo 'pi prabhāvātiśayo mahān /",
    "GS40rasadhpu:756": " mṛtasaṃjīvano nāma rasabandhaḥ prakīrtitaḥ // Rsdhy_207*[106] // * [",
    "GS40rasadhpu:757": " * mṛgasya netre akṛṣṇarasenābhyete // 1",
    "GS40rasadhpu:758": " * netrayoḥ pīḍā naśyati // 2",
    "GS40rasadhpu:759": " * andhacakṣuṣi siddharasāñjane kṛte'ndhaḥ paśyati // 3",
    "GS40rasadhpu:760": " * tathā yasya mukhe siddharasaguṭikā tiṣṭhati tasyākāśe gatir devadānavagandharvasiddhayakṣakhecarair na hanyate // 4",
    "GS40rasadhpu:761": " * tathā siddharase mukhe sthite viṣeṇa na mriyate // 5",
    "GS40rasadhpu:762": " * agninā na dahyate // 6",
    "GS40rasadhpu:763": " * ākāśe siddharasavidyaśca bhavati // 7",
    "GS40rasadhpu:764": " * mṛto mūrchitaḥ san tatkṣaṇājjīvati // 8",
    "GS40rasadhpu:765": " * tathā maṇimantramahauṣadhebhyo 'pi siddharasasya prabhāvātiśayo mahīyān // 9",
    "GS40rasadhpu:766": " * asau mṛtajīvano nāma rasabandhaḥ kathitaḥ // 10",
    "GS40rasadhpu:767": " * ko 'rthaḥ mṛta iva mṛtaḥ // 11",
    "GS40rasadhpu:768": " * sarpadaṃśavahnidāhajalaplāvaśastraghātaviṣādiduṣṭaprayogair mūrchitaḥ yaḥ kenāpi jīvayituṃ na śakyate so 'pi mukhe kṣiptasyāsya rasasya prabhāveṇa kṣaṇād eva jīvati // 12",
    "GS40rasadhpu:769": " * iti jīrṇavajrasūtasya bandhasaṃskāro dvādaśaḥ // 13]",
    "GS40rasadhpu:770": " baddhasūtacatuḥṣaṣṭi- palāny āvartayet sudhīḥ /",
    "GS40rasadhpu:771": " hemarājicatuḥṣaṣṭi- palāny āvartayet pṛthak // Rsdhy_208*[107] //",
    "GS40rasadhpu:772": " ḍhālayeddhemarājiṃ tāṃ baddhasūtadravopari /",
    "GS40rasadhpu:773": " raktaṣoṭo bhavatyevaṃ saṃskāraḥ sāraṇo mataḥ // Rsdhy_209*[108] // * [",
    "GS40rasadhpu:774": " * pūrvoktayuktyā baddhasūtasya catuḥṣaṣṭipalāni gālayitvā tato dvitīyamuṣāyāṃ hemarājicatuḥṣaṣṭipalāni gālayet // 1",
    "GS40rasadhpu:775": " * tatastāni hemarājicatuḥṣaṣṭipalāni gālitabaddhasūtacatuḥṣaṣṭipalopari ḍhālanīyāni // 2",
    "GS40rasadhpu:776": " * tata ubhayaṃ militvā raktaṣoṭo bhavati // 3",
    "GS40rasadhpu:777": " * evameṣa sāraṇasaṃskāraḥ procyate // 4",
    "GS40rasadhpu:778": " * iti baddhasūtasya sāraṇasaṃskārastrayodaśaḥ // 5]",
    "GS40rasadhpu:779": " tāramadhyagataṃ kṛtvā pūrvavatpātayedrasam /",
    "GS40rasadhpu:780": " hemapiṣṭānusaṃpiṣṭaṃ kumārīrasamarditam // Rsdhy_210*[109] //",
    "GS40rasadhpu:781": " uparisthasya bhāṇḍasya budhnasaṃlepitaṃ dhruvam /",
    "GS40rasadhpu:782": " evaṃ tu gandhakaṃ tāmra- rajate hāṭake tathā /",
    "GS40rasadhpu:783": " punaḥ punastathā pātyaṃ cetthaṃ saṃsārayettataḥ // Rsdhy_211*[110] //",
    "GS40rasadhpu:784": " raktaṣoṭasya yāvanto gadyāṇāḥ sāraṇe kṛte /",
    "GS40rasadhpu:785": " dvighnāḥ śuddhaśilāyāste bhṛśaṃ cūrṇīkṛtā muhuḥ // Rsdhy_212*[111] //",
    "GS40rasadhpu:786": " vistīrṇakācakūpyāṃ tad deyaṃ cūrṇamuparyadhaḥ /",
    "GS40rasadhpu:787": " raktaṣoṭaṃ ca tadgarbhe kṣiptvāsya cābhracācikam // Rsdhy_213*[112] //",
    "GS40rasadhpu:788": " kūpikāyāṃ veṣṭanāni sapta deyāni ca mṛdaḥ /",
    "GS40rasadhpu:789": " narapramāṇikaṃ gartaṃ khanitvā chaṇakair bhṛtam // Rsdhy_214*[113] //",
    "GS40rasadhpu:790": " tadgarbhe kūpikāṃ kṣiptvā haṭhāgniṃ jvālayet tataḥ /",
    "GS40rasadhpu:791": " svāṅgaśītaṃ ca tad grāhyam etanmāraṇam ucyate // Rsdhy_215*[114] // * [",
    "GS40rasadhpu:792": " * iha sāraṇasaṃskāre kṛte yāvanto raktaṣoṭasya gadyāṇā bhavanti tebhyo dviguṇāttu",
    "GS40rasadhpu:793": " śuddhamanaḥśilāgadyāṇān gāḍhaṃ sūkṣmacūrṇarūpān kṛtvā prauḍhakācakūpīmadhye 'rdhacūrṇaṃ",
    "GS40rasadhpu:794": " kṣiptvā tato raktaṣoṭaṃ muktvā punarupari śeṣaṃ manaḥśilācūrṇam adhaḥ kṣiptvā kūpīmadhye'dhaścūrṇaṃ",
    "GS40rasadhpu:795": " kṣiptvā tato raktaṣoṭaṃ muktvā punarupari śeṣaṃ manaḥśilācūrṇamadhaḥ liptvā kūpīdvāre",
    "GS40rasadhpu:796": " 'bhrasya cātikāṃ dattvā saptatāraṃ tasyāṃ kūpikāyāṃ paritaḥ karpaṭamṛttikāṃ dattvāraṇyachāṇakaiḥ",
    "GS40rasadhpu:797": " pūrṇāyāṃ puruṣapramāṇakhanitagartāyāṃ madhye kūpīṃ muktvā haṭhāgnir jvālanīyaḥ // 1",
    "GS40rasadhpu:798": " * yadi ca jvalitā svayaṃ śītalaṃ bhavati tadā kūpīmadhyāt sa raso grāhyaḥ // 2",
    "GS40rasadhpu:799": " * etanmāraṇam ucyate // 3",
    "GS40rasadhpu:800": " * atrāmnāyaḥ // 4",
    "GS40rasadhpu:801": " * khaḍḍāyām ardhaṃ yāvacchaṇakāni muktvopari kūpī mucyate tataḥ pārśveṣattathopari chāṇakair gartā bhriyate // 5",
    "GS40rasadhpu:802": " * iti sāritasūtasya māraṇasaṃskāraś caturdaśaḥ // 6]",
    "GS40rasadhpu:803": " saṃskārair manusaṃkhyaiśca sūtaḥ saṃskṛtya māritaḥ /",
    "GS40rasadhpu:804": " khalve kṣiptvā sa sampiṣṭaḥ procyate pratisāraṇam // Rsdhy_216*[115] // * [",
    "GS40rasadhpu:805": " * iha manusaṃkhyaiś caturdaśabhiḥ saṃskārair anantaroktaiḥ saṃskṛtya yo māritasūtaḥ sukhalve kṣiptvātyarthaṃ piṣyate // 1",
    "GS40rasadhpu:806": " * etat pratisāraṇaṃ bhaṇyate // 2",
    "GS40rasadhpu:807": " * iti māritasūtasya pratisāraṇasaṃskāraḥ pañcadaśaḥ // 3]",
    "GS40rasadhpu:808": " māritaṃ mṛtanāgena hema tasyāpi cūrṇakam /",
    "GS40rasadhpu:809": " yatpratisāraṇe kṣipyam etat krāmaṇam ucyate // Rsdhy_217*[116] // * [",
    "GS40rasadhpu:810": " * iha mṛtasīsakena kāñcanaṃ sārayitvā tasya mṛtakāñcanasya cūrṇaṃ yat pratisāritarase kṣipyate // 1",
    "GS40rasadhpu:811": " * etat krāmaṇaṃ kathyate // 2",
    "GS40rasadhpu:812": " * iti pratisāritasūtasya krāmaṇasaṃskāraḥ ṣoḍaśaḥ // 3",
    "GS40rasadhpu:813": " * nāgakāñcanamāraṇavidhiś cāgre svayameva vakṣyati // 4]",
    "GS40rasadhpu:814": " nāgavallyāśca patreṇa tadataṃttāmitaram(?) /",
    "GS40rasadhpu:815": " ratimātraṃ kṣipet kuryān nāgapatrasya veḍhanīm // Rsdhy_218*[117] //",
    "GS40rasadhpu:816": " gālayitvātha taccūrṇaṃ sarvaloheṣu nikṣipet /",
    "GS40rasadhpu:817": " gālyamāneṣu tāyeta sahasrasya pravedhakam // Rsdhy_219*[118] // * [",
    "GS40rasadhpu:818": " * iha prathamaṃ śuddhanāgasyaikena patrevadyena patraṃ kṛtvā tatra ratimātraṃ kramitaṃ rasaṃ kṣiptvā nārāpatrasthātanugālayitvā veḍhanīṃ ca kṛtvā tāṃ veḍhanīṃ gālayet /",
    "GS40rasadhpu:819": " * tataścūrṇaṃ bhavati /",
    "GS40rasadhpu:820": " * tataḥ pūrvoktāni sarvāṇyapi nāgavaṅgādilohāni ratisahasramātrāṇi gālayitvā bhramatyeva loharase ratimātraṃ veḍhanīrasaṃ cūrṇaṃ kṣipet /",
    "GS40rasadhpu:821": " * tatas tale saktaṃ suvarṇaṃ grāhyam /",
    "GS40rasadhpu:822": " * eṣa sahasravedhako rasaḥ /",
    "GS40rasadhpu:823": " * iti krāmitasūtasya vedhakasaṃskāraḥ saptadaśaḥ // 1]",
    "GS40rasadhpu:824": " gālite nāgagadyāṇe sūtagadyāṇakaṃ kṣipet /",
    "GS40rasadhpu:825": " taccūrṇamadhye kṣeptavyo gadyāṇo gaṃdhakasya ca // Rsdhy_220*[119] //",
    "GS40rasadhpu:826": " sarjikāyāśca gadyāṇe milite syāccatuṣṭayam /",
    "GS40rasadhpu:827": " cūrṇaṃ sampiṣya kartavyaṃ jalenāloḍayettataḥ // Rsdhy_221*[120] //",
    "GS40rasadhpu:828": " śarāvasampuṭe kṣiptvā nīrandhravastramṛtsnayā /",
    "GS40rasadhpu:829": " hastapramāṇikaṃ gartaṃ khanitvā chāṇakairbhṛtam // Rsdhy_222*[121] //",
    "GS40rasadhpu:830": " śarāvasampuṭaṃ garte kṣiptvāgnirjvālayettataḥ /",
    "GS40rasadhpu:831": " svāṅgaśītaṃ gṛhītvā tat kartavyaṃ sūkṣmacūrṇakam // Rsdhy_223*[122] //",
    "GS40rasadhpu:832": " gālite viddhasūte'tha kṣiptvā sarṣapamātrakam /",
    "GS40rasadhpu:833": " evaṃ kṛte ca sūtasyod- ghāṭanaṃ jāyate dhruvam // Rsdhy_224*[123] // * [",
    "GS40rasadhpu:834": " * tatastasya cūrṇasya madhye gandhakasya gadyāṇakaḥ // 1",
    "GS40rasadhpu:835": " * sarjikāyāśca gadyāṇakaḥ kṣepyaḥ // 2",
    "GS40rasadhpu:836": " * tato gālitanāgagadyāṇakaḥ 1 sūtagadyāṇakaḥ 2 gandhakagadyāṇakaḥ 1 evaṃ gadyāṇakacatuṣṭayaṃ",
    "GS40rasadhpu:837": " melayitvā gāḍhaṃ sampiṣya cūrṇaṃ kṛtvā jalenāloḍayitvā punaḥ śoṣayitvā tataḥ śarāvasampuṭe",
    "GS40rasadhpu:838": " kṣiptvā sampuṭasaṃdhau ca vastramṛttikāṃ dattvā tato hastapramāṇāyāṃ gartāyāṃ madhye",
    "GS40rasadhpu:839": " chāṇakāni kṣiptvopari śarāvasampuṭaṃ dattvā muktvā punaḥ pārśveṣūpari chāṇakaiḥ khaṇḍībhūtvāgnir jvālanīyaḥ // 3",
    "GS40rasadhpu:840": " * yadi ca jvalitvā na svayaṃ sthito bhavati tadā sampuṭamadhyād auṣadhaṃ gṛhītvā",
    "GS40rasadhpu:841": " sūkṣmacūrṇaṃ kṛtvā vedhasaṃskṛtasya gālitasya rasasya madhye sarṣapamātraṃ gadyāṇacatuṣṭayaṃ",
    "GS40rasadhpu:842": " sūkṣmacūrṇaṃ kṣipet // 4",
    "GS40rasadhpu:843": " * atra ca sūtamadhye kṣepyauṣadhasya pramāṇaṃ bhaṇitam // 5",
    "GS40rasadhpu:844": " * na punarviddharasasya // 6",
    "GS40rasadhpu:845": " * tathā gurubhirapyasya pramāṇaṃ noktam // 7",
    "GS40rasadhpu:846": " * tato'numāneneti jñāyate // 8",
    "GS40rasadhpu:847": " * paścātsarvatra catuḥṣaṣṭipalāni rasasya proktāni // 9",
    "GS40rasadhpu:848": " * tatastāvatā rasena yāvadauṣadhaṃ vedhasaṃskāre kriyamāṇe niṣpannaṃ tāvat evauṣadhasya rasasya madhye gadyāṇakacatuṣṭayaṃ pūrṇaṃ sarṣapamātraṃ kṣeptavyam // 10",
    "GS40rasadhpu:849": " * divā śrīgurvājñayā yāvatpramāṇaṃ jānāti // 11",
    "GS40rasadhpu:850": " * evaṃ sarṣapamātre cūrṇe kṣipte viddhasūtasyodghāṭanaṃ bhavati // 12",
    "GS40rasadhpu:851": " * udghāṭanaṃ nāma sarvadhātuvedhe sarvarogāpahāre ca // 13",
    "GS40rasadhpu:852": " * ityaṣṭādaśaḥ saṃskāraḥ // 14]",
    "GS40rasadhpu:853": " jīvaśulvasya bhāgaikaṃ dvau bhāgau śuddhahemajau /",
    "GS40rasadhpu:854": " bhāgatrayaṃ samāvarta- pattraṃ kuryāt sujadukam // Rsdhy_225*[124] //",
    "GS40rasadhpu:855": " nimbukānāṃ rasaiḥ kṣuttvā yannāttaṃ śilayāmṛtam /",
    "GS40rasadhpu:856": " tena lepaḥ pradātavyo jaḍapattrasya pakṣayoḥ // Rsdhy_226*[125] //",
    "GS40rasadhpu:857": " citrakūṭasya ṣaḍbhāgaṃ bhāgaikaṃ lavaṇasya ca /",
    "GS40rasadhpu:858": " samabhāgena saṃcūrṇya bhartavyā sthālikā tataḥ // Rsdhy_227*[126] //",
    "GS40rasadhpu:859": " liptaṃ pattraṃ ca tanmadhye bruḍantaṃ cordhvagaṃ kṣipet /",
    "GS40rasadhpu:860": " śarāve'dhomukhe datte kaṇṭhaṃ nīrandhrayenmṛdā // Rsdhy_228*[127] //",
    "GS40rasadhpu:861": " tato hy adhomukhīṃ dadyāc charāvopari ḍhaṅkaṇīm /",
    "GS40rasadhpu:862": " sthālikādhaścaturyāmaṃ haṭhāgniṃ jvālayedadhaḥ // Rsdhy_229*[128] //",
    "GS40rasadhpu:863": " vidhinā hi ca tenaivaṃ pattraṃ phāḍītrayaṃ bhavet /",
    "GS40rasadhpu:864": " gṛhītvā madhyamāṃ phāḍīṃ pakṣaphāḍīdvayaṃ tyajet // Rsdhy_230*[129] //",
    "GS40rasadhpu:865": " madhyaphāḍyāśca cūrṇena hemarājir bhaved dhruvam /",
    "GS40rasadhpu:866": " catuḥṣaṣṭyaṃśadānena jāryaścāṣṭaguṇo rasāt // Rsdhy_231*[130] // * [",
    "GS40rasadhpu:867": " * iha mānaśulbaṃ mārayitvā punar jīvyate taṃ jīvantaṃ śulvaṃ kathayanti // 1",
    "GS40rasadhpu:868": " * tatastacchulbasyaiko bhāgaḥ tathā dvau hemabhāgau evaṃ bhāgatrayaṃ gālayitvā iti tat sthūlaṃ pattraṃ kuryāt // 2",
    "GS40rasadhpu:869": " * tato manaḥśilāyāṃ nimbukarasaiśca nāgaṃ mārayitvā jatupattram ubhayapārśvayos tena māritanāgena lepanīyam // 3",
    "GS40rasadhpu:870": " * tataścitrakūṭakhaṭīlavaṇayoḥ samabhāgena cūrṇaṃ kṛtvā sthālīṃ bhṛtvā tasya madhye",
    "GS40rasadhpu:871": " ūrdhvaṃ bruḍantaṃ pattraṃ muktvā mukhe'dhomukhaṃ śarāvaṃ kṛtvā sādha kaṇṭhe mṛdā",
    "GS40rasadhpu:872": " liptvā śarāvasyoparyadhomukhaṃ ḍhaṅkaṇīṃ dattvā sthālikādhaḥ praharacatuṣkaṃ yāvat",
    "GS40rasadhpu:873": " haṭhāgnir jvālanīyaḥ // 4",
    "GS40rasadhpu:874": " * evaṃ ca kṛte pattrasya phāḍītrayaṃ jāyate // 5",
    "GS40rasadhpu:875": " * tato yā madhyamā phāḍī tāṃ gṛhītvā mardanīyaṃ pārśvaphāḍīdvayam ca tyajanīyaṃ yacca madhyaphāḍīcūrṇaṃ sā hemarājir ucyate // 6",
    "GS40rasadhpu:876": " * tasya catuḥṣaṣṭitamo bhāgaḥ pūrvoktayuktyā pūrvaproktasya rasasya dātavyaḥ // 7",
    "GS40rasadhpu:877": " * evaṃ tāvadyāvadaṣṭaguṇo hemarājiṃ dattvā pūrvoktarītyā jāritā bhavati // 8",
    "GS40rasadhpu:878": " * iti sarvotkṛṣṭā hemarājiḥ samāptaḥ // 9]",
    "GS40rasadhpu:879": " nāgarājistu sāmānyā mākṣakī madhyamā smṛtā /",
    "GS40rasadhpu:880": " uttamā ghoṣarājiśca yaḥ prakāśāttaduttamā // Rsdhy_232*[131] //",
    "GS40rasadhpu:881": " palaikaṃ tīkṣṇalohasya kāṃsyasyāpi paladvayam /",
    "GS40rasadhpu:882": " palāni nava tāmrasya pittalasya palatrayam // Rsdhy_233*[132] //",
    "GS40rasadhpu:883": " śilayā mṛtanāgasya tithisaṃkhyāpalāni ca /",
    "GS40rasadhpu:884": " triṃśatpalāni mūṣāyāḥ prakṣipyāvartayet sudhīḥ // Rsdhy_234*[133] //",
    "GS40rasadhpu:885": " tataḥ suvarṇamākṣīkaṃ sārdhasaptapalāni ca /",
    "GS40rasadhpu:886": " stoke stokena kṣiptvātha śanaiścāvartayet sudhīḥ // Rsdhy_235*[134] //",
    "GS40rasadhpu:887": " yāvatastāmrabhāgasya tatsamānaṃ yadā bhavet /",
    "GS40rasadhpu:888": " stokaḥ prakāśarājiḥ syāt prathamā parikīrtitā // Rsdhy_236*[135] // * [",
    "GS40rasadhpu:889": " * iha yā nāgarājiḥ sā sāmānyā svalpakāryakārī // 1",
    "GS40rasadhpu:890": " * mākṣikārājir madhyamakāryakārī // 2",
    "GS40rasadhpu:891": " * vyoṣarājir uttamā bahukāryakārī // 3",
    "GS40rasadhpu:892": " * ayaḥprakāśarājistābhyaḥ sarvābhyo rājibhya uttamā sarvottamakārīty arthaḥ // 4",
    "GS40rasadhpu:893": " * tataḥ prathamamayaḥprakāśarājir ucyate // 5",
    "GS40rasadhpu:894": " * palamekaṃ sāralohasya kāṃsyasya ca paladvayam // 6",
    "GS40rasadhpu:895": " * palāni nava śuddhatāmrasya palatrayaṃ pittalāyāḥ // 7",
    "GS40rasadhpu:896": " * manaḥśilāmāritanāgasya pañcadaśapalāni // 8",
    "GS40rasadhpu:897": " * evaṃ sarvasaṃkhyāyās triṃśatpalāni mūṣāyāṃ prakṣipyāvartanīyāni // 9",
    "GS40rasadhpu:898": " * tataḥ suvarṇamākṣikasya sārdhasaptapalānyānīya stokena madhye kṣiptvā punaḥ śanaistāvadāvartanīyāni yāvatā tāmrabhāgapramāṇāni bhavanti //",
    "GS40rasadhpu:899": " * ayamarthaḥ // 11",
    "GS40rasadhpu:900": " * tāmrapalāni nava santi // 12",
    "GS40rasadhpu:901": " * tataḥ sarvo rasa āvartayitvā yadā navapalapramāṇo bhavati tadā prathamāsāv ayaḥprakāśarājiḥ kathyate // 13",
    "GS40rasadhpu:902": " * iti sarvottamāyaḥprakāśarājiḥ kathyate // 14]",
    "GS40rasadhpu:903": " tīkṣṇalohasya cūrṇena samānaṃ kāṃsyacūrṇakam /",
    "GS40rasadhpu:904": " prakṣipyāvartya mūṣāyāṃ kriyate caikapiṇḍakam // Rsdhy_237*[136] //",
    "GS40rasadhpu:905": " piṇḍādardhaguṇaṃ nāgaṃ kṣiptvā jāryaṃ punaḥ punaḥ /",
    "GS40rasadhpu:906": " vyoṣarājirbhavejjīrṇe nāge kāṃsyācca ṣaḍguṇe // Rsdhy_238*[137] // * [",
    "GS40rasadhpu:907": " * sāralohacūrṇaṃ kāṃsyacūrṇaṃ ca samamātrayā mūṣāyāṃ kṣiptvā tata āvartya ekapiṇḍaṃ kriyate // 1",
    "GS40rasadhpu:908": " * tatastasmātpiṇḍād ardhamātrayā śuddhanāgaṃ madhye kṣiptvā mūṣāyāṃ punaḥ punarāvartya jāraṇīyam // 2",
    "GS40rasadhpu:909": " * tataḥ punarapyardhamātrayā nāgaṃ kṣiptvā jāryam // 3",
    "GS40rasadhpu:910": " * yadi caivaṃ punaḥ punarjāraṇena kāṃsyāt ṣaḍguṇaṃ nāgaṃ jīrṇaṃ bhavati // 4",
    "GS40rasadhpu:911": " * tadā vyoṣarājir jāyate // 5",
    "GS40rasadhpu:912": " * iti vyoṣarājiḥ kāṃsyarājir ityarthaḥ // 6]",
    "GS40rasadhpu:913": " śuddhatāmrasya catvāri palānyāvartayet pṛthak /",
    "GS40rasadhpu:914": " thūthāpalāni catvāri mākṣikaṃ ca catuḥpalam // Rsdhy_239*[138] //",
    "GS40rasadhpu:915": " palāṣṭānāṃ kṛtaṃ cūrṇaṃ stoke stokena prakṣipet /",
    "GS40rasadhpu:916": " tāmraśeṣaṃ bhavedyāvad rājirmākṣīkajā matā // Rsdhy_240*[139] // * [",
    "GS40rasadhpu:917": " * prathamaṃ śuddhatāmrasya catvāri palāni pṛthag āvartayitvā tatastanmadhye thūthāpalāni",
    "GS40rasadhpu:918": " catvāri catvāri mākṣīkapalānyevamaṣṭau palāni cūrṇīkṛtya stokena stokena kṣiptvā",
    "GS40rasadhpu:919": " punaḥ punarāvartya tāvajjārayet // 1",
    "GS40rasadhpu:920": " * yāvatā tāmraśeṣaṃ bhavati // 2",
    "GS40rasadhpu:921": " * sarvamauṣadhaṃ catvāri palāni jāryata ityarthaḥ // 3",
    "GS40rasadhpu:922": " * iti mākṣikarājis tṛtīyā // 4]",
    "GS40rasadhpu:923": " yāvacchulvasya bhāgaikaṃ śanairāvartayetpṛthak /",
    "GS40rasadhpu:924": " śilayā mṛtanāgāṣṭau thūthābhāgacatuṣṭayam // Rsdhy_241*[140] //",
    "GS40rasadhpu:925": " piṣṭvā cūrṇīkṛte śulbe stokastokena prakṣipet /",
    "GS40rasadhpu:926": " nāgarājir bhavecceyaṃ [.... ....] // Rsdhy_242*[141] //",
    "GS40rasadhpu:927": " rājyabhyucchritalohānāṃ cūrṇaṃ kāryaṃ sadā budhaiḥ /",
    "GS40rasadhpu:928": " tajjaiśca rājirekaikā jāryā cāṣṭaguṇā rasāt // Rsdhy_243*[142] // * [",
    "GS40rasadhpu:929": " * śuddhatāmrasya bhāgamekaṃ mūṣāyāṃ gālayitvā tato manaḥśilāyā bhāgāś catvāro mṛtanāgasya bhāgāstathā catvāraḥ tathā catvāraḥ thūthābhāgāḥ //",
    "GS40rasadhpu:930": " * evaṃ dvādaśabhāgāṃścūrṇīkṛtya stokena śulvamadhye kṣiptvā tāvadāvartayed yāvattāmraśeṣaṃ bhavati // 2",
    "GS40rasadhpu:931": " * eṣā nāgarājiḥ procyate // 3",
    "GS40rasadhpu:932": " * thūthānāgarājīnāṃ phalamāha rājyabhyucchritalohānām ityādi catasṛṇāmapi rājīnāṃ lohasya cūrṇaṃ kṛtvaikaikarājiḥ // 4",
    "GS40rasadhpu:933": " * rasamadhye pūrvoktarasayuktyāṣṭaguṇā jāraṇīyā krameṇeti rājikaraṇavidhiḥ // 5",
    "GS40rasadhpu:934": " * iti nāgarājiścaturthī // 6]",
    "GS40rasadhpu:935": " atha khāparasattvapātanavidhiḥ",
    "GS40rasadhpu:936": " maṇaikaṃ rasakasyātha nṛmūtreṇa dinatrayam /",
    "GS40rasadhpu:937": " kvāthayitvātape śuṣkaṃ yāmaṃ dugdhena pācayet // Rsdhy_244*[143] //",
    "GS40rasadhpu:938": " śuṣkaṃ cūrṇīkṛtaṃ tasmin kṣepyo'ṣṭāṃśaḥ khalasya ca /",
    "GS40rasadhpu:939": " ṭaṅkaṇakṣāraturyāṃśo 'ṣṭāṃśaḥ pūrvaguḍasya ca // Rsdhy_245*[144] //",
    "GS40rasadhpu:940": " sādhite ye mṛdo mūṣe kacūlākāravartule /",
    "GS40rasadhpu:941": " ekasyāścāntare kṣiptvā mūṣāṃ cūrṇasya vartatām // Rsdhy_246*[145] //",
    "GS40rasadhpu:942": " aparasyāṃ punarnālaṃ mūrdhaṃ caturdaśāṅgulam /",
    "GS40rasadhpu:943": " mṛnmayaṃ chidraraṃ budhne vinyasettāmadhomukhīm // Rsdhy_247*[146] //",
    "GS40rasadhpu:944": " niraghnatat samastaṃ ca parito vastramṛtsnayā /",
    "GS40rasadhpu:945": " yantras tumbīnalīnāṃ vai kartavyaḥ sattvapātane // Rsdhy_248*[147] //",
    "GS40rasadhpu:946": " koṭhīmadhye kṣipedyantraṃ babbūlakhadirāvalīm /",
    "GS40rasadhpu:947": " prabhṛtīnāṃ mṛtāṅgāraiḥ pūrṇaṃ pūrṇaṃ dhamenmuhuḥ // Rsdhy_249*[148] //",
    "GS40rasadhpu:948": " sadṛśaiśca vidhṛtyāstum- bīnalīmadhyato mukhīm /",
    "GS40rasadhpu:949": " mūṣāmadhyād dhṛtaṃ yāvat sarvaṃ veṣāparīyakam // Rsdhy_250*[149] // * [",
    "GS40rasadhpu:950": " * rasakasya khāparasya maṇamekaṃ naramūtreṇa dinatrayaṃ kvāthayitvā ātape dattvā",
    "GS40rasadhpu:951": " śoṣayitvā praharamekaṃ dugdhena pācayitvā punaḥ śoṣayitvā cūrṇīkṛtya tanmadhye'ṣṭabhāgena",
    "GS40rasadhpu:952": " khalaścaturthabhāgena ṭaṅkaṇakṣāro'ṣṭamabhāgena pūrvaguḍa etāni trīṇi kṣipet // 1",
    "GS40rasadhpu:953": " * tato mṛttikayā mūṣādvayaṃ kaccolakasamānaṃ prauḍhaṃ vartulākāraṃ kṛtvā ekasyāṃ mūṣāyāṃ pūrvoktakhāparacūrṇaṃ kṣiptvā sā mūṣādhomukhī nālopari moktavyā // 2",
    "GS40rasadhpu:954": " * tataḥ karpaṭamṛttikayā sarvapārśveṣu niśchidraṃ vidhāya sattvapātanāya īdṛśas tumbanalī",
    "GS40rasadhpu:955": " nāmā yantraḥ kartavyaḥ tataḥ koṭhīmadhye babbūlakhadiram āmbalīprabhṛtīnāṃ līhālakaiḥ",
    "GS40rasadhpu:956": " pūrayitvā yantraṃ ca tatra kṣiptvā punaḥ punar dhmātvā saṃdaṃśair adhomukhīṃ yantranalīṃ",
    "GS40rasadhpu:957": " dhūtvā yāvanmātro raso madhyād galitvādhomūṣāyāṃ sameti tat khāparasattvaṃ kathyate // 3",
    "GS40rasadhpu:958": " * iti khāparasattvapātanavidhiḥ // 4]",
    "GS40rasadhpu:959": " atha manaḥśilāsattvapātanavidhiḥ",
    "GS40rasadhpu:960": " śreṣṭhā kaṇayarī khalve peṣyā manaḥśilā budhaiḥ /",
    "GS40rasadhpu:961": " pidadhyād abhrakeṇāsyaṃ tāṃ kṣiptvā kācakumpake // Rsdhy_251*[150] //",
    "GS40rasadhpu:962": " dadyātsalavaṇaṃ dagdhā- śmacūrṇaṃ mastakopari /",
    "GS40rasadhpu:963": " vastramṛttikayā limpet samagramapi kumpakam // Rsdhy_252*[151] //",
    "GS40rasadhpu:964": " bhaṅktvā pakvaghaṭaṃ kaṇṭhe muktvā mṛlliptakumpakam /",
    "GS40rasadhpu:965": " haṭhāgnir jvālanīyo 'dho yāmaṃ dvādaśakaṃ maṇe // Rsdhy_253*[152] //",
    "GS40rasadhpu:966": " kumpodaraṃ bhavedriktaṃ sattvaṃ galati kaṇṭhake /",
    "GS40rasadhpu:967": " kumpaṃ bhaṅktvā śilāsattvaṃ grāhyaṃ yatnena dhīmatā // Rsdhy_254*[153] // * [",
    "GS40rasadhpu:968": " * sarvottamā kaṇayarī manaḥśilā kharale piṣṭvā kumpe kṣiptvā abhrakeṇa kumpamukhaṃ",
    "GS40rasadhpu:969": " pidhāya lavaṇasahitaṃ dagdhapāṣāṇacūrṇaṃ mastake dattvā vastramṛttikayā sarvāṃ kumpāṃ",
    "GS40rasadhpu:970": " muktvādho manaḥśilāṃ prati praharadvādaśakaṃ yāvat haṭhāgnir jvālanīyaḥ // 1",
    "GS40rasadhpu:971": " * tataḥ sattvamuḍḍīya kaṇṭhe lagati kumbhodaraṃ ca riktaṃ bhavati // 2",
    "GS40rasadhpu:972": " * evaṃ kumpaṃ bhaṅktvā kaṇṭhalagnaṃ sattvaṃ grāhyam // 3",
    "GS40rasadhpu:973": " * iti śilāsattvapātanavidhiḥ // 4",
    "GS40rasadhpu:974": " * atha triprakāraṃ ṣaḍlohadrutikaraṇaṃ yathā // 5]",
    "GS40rasadhpu:975": " bhāvenāpi mṛto bheko yatra kutrāpi labhyate /",
    "GS40rasadhpu:976": " sphaṭikaṣṭaṅkaṇakṣāras tasya khoṭā tu sūkṣmakā // Rsdhy_255*[154] //",
    "GS40rasadhpu:977": " bhekodaraṃ vidāryātha te kṣepyāḥ sūkṣmakhoṭakāḥ /",
    "GS40rasadhpu:978": " ghṛtatailādinā digdhaṃ sthālyā bhekaṃ kṣipecca tat // Rsdhy_256*[155] //",
    "GS40rasadhpu:979": " pradhvarāṃ ḍhaṅkaṇīṃ dattvā sthālī bhūmau nikhanyate /",
    "GS40rasadhpu:980": " bhuvaḥ sthālīṃ samākṛṣya hy atītaiḥ ṣaṣṭivāsaraiḥ // Rsdhy_257*[156] //",
    "GS40rasadhpu:981": " sthālyā madhyād viśudhyaivaṃ grāhyaṃ tacca samagrakam /",
    "GS40rasadhpu:982": " kharle prakṣipya tatsarvaṃ peṣṭavyaṃ cātisūkṣmakam // Rsdhy_258*[157] //",
    "GS40rasadhpu:983": " gālayitvātha gadyāṇaṃ himajaṃ tithivarṇakam /",
    "GS40rasadhpu:984": " tanmadhye bhekacūrṇasya vallaḥ kṣepyo vicakṣaṇaiḥ // Rsdhy_259*[158] //",
    "GS40rasadhpu:985": " na bandho jāyate hemno jātaṃ taddravarūpitam /",
    "GS40rasadhpu:986": " iyaṃ hemadrutir jātā tajjñairniṣpāditā kila // Rsdhy_260*[159] //",
    "GS40rasadhpu:987": " hemāntarnihite valle yathā syātkāñcanī drutiḥ /",
    "GS40rasadhpu:988": " kāntalohe tathā rūpye vaṅge nāge tathaiva ca // Rsdhy_261*[160] //",
    "GS40rasadhpu:989": " tāmre ṣaṭsvapi loheṣu cūrṇaṃ ṣoḍaśavedhakam /",
    "GS40rasadhpu:990": " ṣaṇṇāṃ madhyācca lohāṇāṃ kasyāpyekasya gālite // Rsdhy_262*[161] //",
    "GS40rasadhpu:991": " gadyāṇe vastramātraṃ ca prakṣiped bhekacūrṇakam /",
    "GS40rasadhpu:992": " tallohaṃ dravarūpaṃ syāt tannāmnaiva drutirbhavet // Rsdhy_263*[162] //",
    "GS40rasadhpu:993": " ṣaḍlohadrutistajjñaiḥ kṛtā bhavetsakarmaṇā /",
    "GS40rasadhpu:994": " anayā yāni karmāṇi vakṣyante tāni dhātuṣu // Rsdhy_264*[163] // * [",
    "GS40rasadhpu:995": " * svabhāvena mṛtasya bhekasyodaraṃ vidārya sphāṭikojjvalaṭaṅkaṇakṣārasyātisūkṣmāḥ",
    "GS40rasadhpu:996": " khoṭāṃs tatra kṣiptvā tato ghṛtatailādinā digdhvā madhye sthāli bhekaṃ muktvopari",
    "GS40rasadhpu:997": " pradhvarāṃ ḍhaṅkaṇīyaṃ dattvā bhūmimadhye sthālī nikhanyate // 1",
    "GS40rasadhpu:998": " * ṣaṣṭidinaiḥ punaḥ sthālīmākṛṣya madhyātsarvaṃ gṛhītvā kharale piṣṭvā cūrṇaṃ kāryam // 2",
    "GS40rasadhpu:999": " * tataḥ sarvottamaṃ suvarṇagadyāṇakaṃ gālayitvā vallamātraṃ bhekacūrṇaṃ madhye kṣipyate // 3",
    "GS40rasadhpu:1000": " * tatas tat suvarṇaṃ punarbandhaṃ nāpnoti kiṃtu dravameva tiṣṭhati // 4",
    "GS40rasadhpu:1001": " * iyamevaṃ suvarṇadrutir bhavati // 5",
    "GS40rasadhpu:1002": " * iyaṃ ca suvarṇadrutirevaṃ kāntalohe rūpye vaṅge nāge tāmre ca gadyāṇamātre ca gālite vallamātraṃ bhekacūrṇaṃ kṣipyate // 6",
    "GS40rasadhpu:1003": " * tato dravarūpāṇi sarvāṇi bhaveyus tattannāmnī ca drutir bhavati // 7",
    "GS40rasadhpu:1004": " * lohadrutiḥ rūpyadrutiḥ vaṅgadrutiḥ nāgadrutis tāmradrutiśceti // 8",
    "GS40rasadhpu:1005": " * iti ṣaḍlohadrutikaraṇaṃ prathamam // 9]",
    "GS40rasadhpu:1006": " pītāṅgādeva dālīṃ ca pañcāṅgāṃ kuru khaṇḍaśaḥ /",
    "GS40rasadhpu:1007": " karpare jvālayitvā ca kartavyaṃ bhasma sūkṣmakam // Rsdhy_265*[164] //",
    "GS40rasadhpu:1008": " śeṣānte eva pañcāṅgāṃ niśāhvāyāṃ ca vartayet /",
    "GS40rasadhpu:1009": " tadrasenaiva dātavyā bhāvanāsyaiva bhasmanaḥ // Rsdhy_266*[165] //",
    "GS40rasadhpu:1010": " gālite caikagadyāṇe tithivarṇe ca hemaje /",
    "GS40rasadhpu:1011": " prakṣipte bhasmano vallaṃ vallaṃ ca prakṣipet punaḥ // Rsdhy_267*[166] //",
    "GS40rasadhpu:1012": " evaṃ gadyāṇamadhye ca jāryo gadyāṇakaḥ sadā /",
    "GS40rasadhpu:1013": " itthaṃ hemadrutirjātā sarvaloheṣvayaṃ vidhiḥ // Rsdhy_268*[167] // * [",
    "GS40rasadhpu:1014": " * pañcāṅgapītadevadālīkhaṇḍāni kṛtvā karpare jvālayitvā gāḍhaṃ bhasma kriyate tatastasyā eva devadālyā rasena bhāvanā tasya bhasmano dātavyā",
    "GS40rasadhpu:1015": " * tataḥ pañcadaśavarṇikakāñcanagadyāṇakaṃ gālayitvā vallamātraṃ devadālībhasma kṣiptvā jāraṇīyam // 2",
    "GS40rasadhpu:1016": " * evaṃ punaḥpunarvallamātrakṣepe yadā gadyāṇakamātraṃ bhasma jīrṇaṃ syāttadā kāñcanadrutir bhavati // 3",
    "GS40rasadhpu:1017": " * evaṃ lohādiṣvapi devadālībhasmajāraṇena tattannāmnī drutirbhavati // 4",
    "GS40rasadhpu:1018": " * iti ṣaḍlohadrutikaraṇaṃ dvitīyam // 5]",
    "GS40rasadhpu:1019": " jvālayetkarpare śvetaṃ devadālyaṅgapañcakam /",
    "GS40rasadhpu:1020": " gomūtrairbhāvanā deyā bhasmanastvekaviṃśatiḥ // Rsdhy_269*[168] //",
    "GS40rasadhpu:1021": " tataḥ ṣaṭsvapi loheṣu kāryaḥ prāgudito vidhiḥ /",
    "GS40rasadhpu:1022": " jāyate ṣaṭsu loheṣu drutirevaṃ na saṃśayaḥ // Rsdhy_270*[169] // * [",
    "GS40rasadhpu:1023": " * śvetadevadālipañcāṅgakhaṇḍāni kṛtvā karpare jvālayitvā bhasma kṛtvaikaviṃśatibhāvanāṃ gomūtreṇa bhasmano dattvā pūrvavat ṣaḍlohamadhye śvetadevadālībhasma lepyam // 1",
    "GS40rasadhpu:1024": " * sarvalohānāṃ drutirbhavati // 2",
    "GS40rasadhpu:1025": " * iti ṣaḍlohadrutikaraṇaṃ tṛtīyam // 3",
    "GS40rasadhpu:1026": " * evaṃ lohadrutikaraṇasya trayo bhedāḥ // 4]",
    "GS40rasadhpu:1027": " nāgaṃ manaḥśilā hanti haritālaṃ ca vaṅgakam /",
    "GS40rasadhpu:1028": " hiṅgulena tathā lohaṃ tāmraṃ ca śuddhagandhakam // Rsdhy_271*[170] //",
    "GS40rasadhpu:1029": " rūpyaṃ ca tilamākṣīkaṃ svarṇaṃ nāgena hanyate /",
    "GS40rasadhpu:1030": " yathā tāmravidhiḥ proktaḥ sa vidhiḥ pañcamāraṇe // Rsdhy_272*[171] // * [",
    "GS40rasadhpu:1031": " * manaḥśilayā nāgaṃ haritālena vaṅgaṃ hiṅgulena lohaṃ śuddhagandhakena tāmraṃ tilamākṣikeṇa rūpyaṃ nāgena suvarṇaṃ ca mriyate // 1",
    "GS40rasadhpu:1032": " * tato yena vidhineti // 2]",
    "GS40rasadhpu:1033": " pattraṃ tāmrasya cūrṇaṃ vā kṛtvā muñcetpṛthak sudhīḥ /",
    "GS40rasadhpu:1034": " śuddhagandhakacūrṇaṃ ca tāmrācca dviguṇīkṛtam // Rsdhy_273*[172] //",
    "GS40rasadhpu:1035": " kṣuṇṇaṃ rasena kumāryā dugdhena tadasaṃbhave /",
    "GS40rasadhpu:1036": " tasya pūpāddvayasyāntaḥ prakṣipet tāmrapattrakam // Rsdhy_274*[173] //",
    "GS40rasadhpu:1037": " śarāvasampuṭasyāntas tat kṣiptvā lipya mṛtsnayā /",
    "GS40rasadhpu:1038": " saṃdhivastramṛdā liptvā kaṭāhe tatkṣipet puṭam // Rsdhy_275*[174] //",
    "GS40rasadhpu:1039": " chāṇakāni kaṭāhītat kṣiptvāgniṃ jvālayettataḥ /",
    "GS40rasadhpu:1040": " jvalite śītalībhūte tāmraṃ grāhyaṃ mṛtaṃ budhaiḥ // Rsdhy_276*[175] // * [",
    "GS40rasadhpu:1041": " * tāmrasya pattraṃ vā cūrṇaṃ kṛtvā tatastāmraṃ dviguṇaṃ śuddhaṃ gandhakacūrṇaṃ kumārīrase",
    "GS40rasadhpu:1042": " nāgo dugdhena vā gāḍhaṃ mṛditvā pūpādvayaṃ ca kṛtvā madhye pūrvakṛtatāmrapattracūrṇaṃ",
    "GS40rasadhpu:1043": " vā kṣiptvā pūpādvayaṃ śarāvasampuṭe muktvā saṃdhau vastramṛttikayā liptvā sarvato",
    "GS40rasadhpu:1044": " mṛttikayā liptvā kaṭāhamadhye śarāvasampuṭe kṣiptvā chāṇakaiśca kaṭāhaṃ bhṛtvā nirjvālanīyaḥ // 1",
    "GS40rasadhpu:1045": " * tato jvalitvā śītale jāte sati tāmraṃ mṛtaṃ grāhyam // 2",
    "GS40rasadhpu:1046": " * iti tāmramāraṇavidhiḥ // 3",
    "GS40rasadhpu:1047": " * yena vidhinā gandhakenātra tāmraṃ māritaṃ tenaiva vidhinā nāgādīni pañca lohāni kārye sati māraṇīyāni // 4",
    "GS40rasadhpu:1048": " * iti ṣaḍlohamāraṇavidhiḥ // 5]",
    "GS40rasadhpu:1049": " atha tridhānnapathyahīrakakaraṇaṃ pañcadhāmāraṇam",
    "GS40rasadhpu:1050": " bījapūrasya yadvṛntaṃ kuryāduttārya randhrakam /",
    "GS40rasadhpu:1051": " tanmadhye hīrakaṃ jātyaṃ kṣiptvā vṛntena chādayet // Rsdhy_277*[176] //",
    "GS40rasadhpu:1052": " bījapūraṃ samagraṃ tu veṣṭayedvastramṛtsnayā /",
    "GS40rasadhpu:1053": " dairghye cādhastathā vyāse gartaṃ hastapramāṇakam // Rsdhy_278*[177] //",
    "GS40rasadhpu:1054": " chāṇakaiḥ sthāpitaiḥ pūrṇe tadgarte bījapūrakam /",
    "GS40rasadhpu:1055": " pidadhyātkarpareṇāsyaṃ madhye vahniṃ kṣipettataḥ // Rsdhy_279*[178] //",
    "GS40rasadhpu:1056": " jvalitvā śītalībhūte navanavairbījapūrakaiḥ(?) /",
    "GS40rasadhpu:1057": " punaḥ punaḥ prakartavyo navavelamayaṃ vidhiḥ // Rsdhy_280*[179] //",
    "GS40rasadhpu:1058": " nisāhāyāṃ ca saṃvartya susūkṣmā vaḍhavā ikā /",
    "GS40rasadhpu:1059": " tatpiṇḍāntaḥ kṣipedvarjaṃ piṇḍaḥ śarāvasampuṭe // Rsdhy_281*[180] //",
    "GS40rasadhpu:1060": " bhartavyā prākkṛtā gartā chāṇakaiḥ sthāpitaiḥ punaḥ /",
    "GS40rasadhpu:1061": " tatpṛṣṭhaṃ vastramṛlliptaṃ gartāṃ garbhe pacet sudhīḥ // Rsdhy_282*[181] //",
    "GS40rasadhpu:1062": " nūnnābhir vaḍavāibhir navadhā saṃpacenmuhuḥ /",
    "GS40rasadhpu:1063": " tato rājabadaryāśca śākhā kisalayātmikā // Rsdhy_283*[182] //",
    "GS40rasadhpu:1064": " tāṃ gṛhītvātha tadgarbhe randhraṃ kuryādvicakṣaṇaḥ /",
    "GS40rasadhpu:1065": " nesahiṅgum adhaścordhvaṃ dattvā taṃ hīrakaṃ kṣipet // Rsdhy_284*[183] //",
    "GS40rasadhpu:1066": " vastramṛdātha nīrandhra- śākhākisalayaṃ tataḥ /",
    "GS40rasadhpu:1067": " prākpramuktagartāyāṃ navadhā pūrvarītijā // Rsdhy_285*[184] //",
    "GS40rasadhpu:1068": " nesahiṅgumaye khoṭe randhraṃ kṛtvātha hīrakam /",
    "GS40rasadhpu:1069": " kṣiptvāsyaṃ hiṅgunācchādya muṣarimāṣapīṭhikā // Rsdhy_286*[185] //",
    "GS40rasadhpu:1070": " kṣiptvā tattailasampūrṇe pātre'gniṃ jvālayedadhaḥ /",
    "GS40rasadhpu:1071": " yuktyaivaṃ navadhā kāryaṃ hiṅgukhoṭe nave nave // Rsdhy_287*[186] //",
    "GS40rasadhpu:1072": " vidhinā tripatho jātyo hīrako jāyate sphuṭam /",
    "GS40rasadhpu:1073": " thūthāviḍena sampiṣya rase jārayate sudhīḥ // Rsdhy_288*[187] // * [",
    "GS40rasadhpu:1074": " * bījapūrasya vṛntam utpāṭya madhye utkīrya randhraṃ kṛtvā tatra hīrakaṃ jātyaṃ kṣiptvopari",
    "GS40rasadhpu:1075": " vṛntenācchādya vastramṛttikayā samagraṃ bījapūrakaṃ veṣṭayitvā tato hastamātraṃ dīrghā",
    "GS40rasadhpu:1076": " hastamātraṃ pṛthulā hastamātraṃ cādha evaṃ gartāṃ kṛtvā sthāpitaiḥ chāṇakaiḥ pūrayitvā",
    "GS40rasadhpu:1077": " tatra bījapūrakaṃ muktvopari mukhe karparaṃ dattvā chāṇakeṣu vahnir deyaḥ /",
    "GS40rasadhpu:1078": " * tato jvalitvā śītalībhūte vīḍāpūrvaṃ tataḥ punardvitīyaṃ bījapūramānīya pūrvavatsarvaṃ",
    "GS40rasadhpu:1079": " kṛtvā gartāyāṃ hīrakabījapūre kṣiptvā chāṇakāni jvālayitvā śītalībhūte sati bījapūramadhyāddhīrako grāhyaḥ /",
    "GS40rasadhpu:1080": " * evaṃ navanavavāraṃ navanavair bījapūraiḥ sa eva hīrakaḥ pacanīyaḥ /",
    "GS40rasadhpu:1081": " * tato vaḍavāikānisāhāyāṃ vartayitvā tat piṇḍaṃ kṛtvā tatra madhye sa eva hīrakaḥ kṣepyaḥ /",
    "GS40rasadhpu:1082": " * tatastaṃ piṇḍaṃ śarāvasampuṭāntaḥ kṣiptvā sarvato vastramṛttikayā liptvā pūrvataḥ kṛtagartāṃ chāṇakaiḥ bhṛtvā tasyāṃ gartāyāṃ śarāvasampuṭaṃ madhye muktvāgnir jvālanīyaḥ /",
    "GS40rasadhpu:1083": " * tataḥ śītalībhūte punaranyāsāṃ vaḍavāikānāṃ piṇḍamadhye tameva hīrakaṃ kṣiptvā tathaiva jvālayitvā hīrako grāhyaḥ /",
    "GS40rasadhpu:1084": " * evaṃ navavāraṃ navanavābhir vaḍavāikābhiḥ sa eva pacanīyaḥ rājabadaryāḥ kisalayarūpāṃ",
    "GS40rasadhpu:1085": " komalāṃ śākhāmānīya tasyāṃ chidraṃ kṛtvā nesahiṅguṃ tatrādha ūrdhvaṃ ca dattvā chidramadhye",
    "GS40rasadhpu:1086": " tameva hīrakaṃ kṣiptvā vastramṛttikayā nicchādya pūrvaṃ chāṇakapūrṇagartāyāṃ pacet // 1",
    "GS40rasadhpu:1087": " * tataḥ punarbadarīśākhākisalayacchidre hīrakaṃ kṣiptvā tathaiva gartāyāṃ pacanīyaḥ // 2",
    "GS40rasadhpu:1088": " * evaṃ navavāraṃ navanavo rājabadarīśākhākisalayaiḥ sa eva hīrakaḥ pacanīyaḥ // 3",
    "GS40rasadhpu:1089": " * tato mahato nesahiṅgukhoṭasya madhye randhraṃ kṛtvā tameva hīrakaṃ kṣiptvā mukhaṃ",
    "GS40rasadhpu:1090": " ca nesahiṅgunā ācchādyopari māṣapīṭhīṃ dadyāt tatastailapūrṇe pātre taṃ hiṅgukhoṭaṃ",
    "GS40rasadhpu:1091": " kṣiptvādho 'gnir jvālanīyaḥ // 4",
    "GS40rasadhpu:1092": " * tataḥ punarapi nave hiṅgukhoṭe tathaiva // 5",
    "GS40rasadhpu:1093": " * evaṃ navavāraṃ navanavair nesahiṅgukhoṭaiḥ sa eva hīrakaḥ pacanīyaḥ // 6",
    "GS40rasadhpu:1094": " * thūthāviḍena taṃ hīrakaṃ sampiṣya pūrvokte rase śanaiḥ śanairjāraṇīyo hīrakaḥ /",
    "GS40rasadhpu:1095": " * ityannapathyahīrakajāraṇaṃ prathamam // 7]",
    "GS40rasadhpu:1096": " karṇebhyo mahiṣīnāṃ ca malā grāhyāḥ samagrakāḥ /",
    "GS40rasadhpu:1097": " taiśca sampattido hīrān jātyān saṃveṣṭayet sudhīḥ // Rsdhy_289*[188] //",
    "GS40rasadhpu:1098": " sūraṇakṣudrakandeṣu tat kṣiptvā vastramṛtsnayā /",
    "GS40rasadhpu:1099": " veṣṭayitvā puṭaṃ deyaṃ bhūmau kurkuṭasaṃnibham // Rsdhy_290*[189] //",
    "GS40rasadhpu:1100": " vāraṃ vāraṃ śrutimalaiḥ sūraṇakṣudrakandakaiḥ /",
    "GS40rasadhpu:1101": " vastramṛdbhirnavīnābhir dātavyāni puṭāni ca // Rsdhy_291*[190] //",
    "GS40rasadhpu:1102": " ekaviṃśativāraiśca bhūmau kurkuṭakaiḥ puṭaiḥ /",
    "GS40rasadhpu:1103": " vidhīyante sukhenaiva hīrāś cānnapathā budhaiḥ // Rsdhy_292*[191] // * [",
    "GS40rasadhpu:1104": " * mahiṣīṇāṃ karṇamalān gṛhītvā jātyān hīrān veṣṭayitvā tair malaistato malaveṣṭitāṃstān",
    "GS40rasadhpu:1105": " sūraṇakṣudrakandeṣu chidrāṇi kṛtvā tatra ca kṣiptvā sarvataḥ karpaṭamṛttikayā liptvā",
    "GS40rasadhpu:1106": " bhūmau kurkuṭapuṭo dātavyaḥ // 1",
    "GS40rasadhpu:1107": " * tataḥ punar hīrakaṃ gṛhītvā tathaiva mahiṣīkarṇamalair veṣṭayitvā sūraṇakṣudrakandamadhye kṣiptvā vastramṛttikayā sarvato liptvā bhūmau chāṇakaiḥ kurkuṭapuṭo deyaḥ // 2",
    "GS40rasadhpu:1108": " * evaṃ punaḥ punarekaviṃśativārān mahiṣīkarṇamalena veṣṭayitvā sūraṇakṣudrakaṃ teṣu ca kṣiptvā bhūmau kurkuṭapuṭān dattvānnapathyahīrakāḥ sādhanīyāḥ",
    "GS40rasadhpu:1109": " * iti hīrakānnapathyakaraṇo dvitīyo vidhiḥ // 4]",
    "GS40rasadhpu:1110": " yā bhūmyā mardakī tasyā mṛdupattrāṇi vartayet /",
    "GS40rasadhpu:1111": " tatpiṇḍyāntar vinikṣipya hīrakān kurugolakam // Rsdhy_293*[192] //",
    "GS40rasadhpu:1112": " taṃ śarāvapuṭe kṣiptvā saṃdhikarpaṭamṛtsnayā /",
    "GS40rasadhpu:1113": " veṣṭayitvā puṭo deyo bhūmau kurkuṭasaṃnibhaḥ // Rsdhy_294*[193] //",
    "GS40rasadhpu:1114": " nūtnair nūtnairmuhuḥ sarvaiś catuḥṣaṣṭipuṭāni ca /",
    "GS40rasadhpu:1115": " kurkuṭānyeva deyāni hīrāścānnapathīkṛtāḥ // Rsdhy_295*[194] // * [",
    "GS40rasadhpu:1116": " * yā bhūmyā mardakī bhūmiphoḍī tasyāḥ pattrāṇi komalāni vartayitvā piṇḍīṃ ca kṛtvā",
    "GS40rasadhpu:1117": " madhye jātyahīrakān kṣiptvā golakān kṛtvā tān śarāvasampuṭamadhye muktvā saṃdhau",
    "GS40rasadhpu:1118": " karpaṭamṛttikāṃ ca dattvā bhūmau kurkuṭapuṭaṃ dātavyam // 1",
    "GS40rasadhpu:1119": " * tataḥ punastathaiva bhūmyāmardakīpiṇḍīmadhye hīrān kṣiptvā golakān kṛtvā śarāvasampuṭe ca kṣiptvā karpaṭamṛttikāṃ ca saṃdhau dattvā bhūmau kurkuṭapuṭo deyaḥ // 2",
    "GS40rasadhpu:1120": " * evaṃ navanavair bhūmyāmardakīpattrapiṇḍīgolakaiste hīrakā bhūmau catuḥṣaṣṭiṃ kurkuṭapuṭāni dattvānnapathāḥ kāryāḥ // 3",
    "GS40rasadhpu:1121": " * ayamarthaḥ // 4",
    "GS40rasadhpu:1122": " * annavatpakvā bhavanti rase ca jīryante // 5",
    "GS40rasadhpu:1123": " * iti hīrakānnapathakaraṇe tṛtīyo vidhiḥ // 6]",
    "GS40rasadhpu:1124": " agninā dahyate naiva bhajyate na hato ghanaiḥ /",
    "GS40rasadhpu:1125": " jale bruḍati naivāyaṃ duḥśakyo hi parīkṣitum // Rsdhy_296*[195] //",
    "GS40rasadhpu:1126": " līlakaṃ hastayoḥ kṣiptvā hīrakānāṃ ca viṃśatiḥ /",
    "GS40rasadhpu:1127": " hastābhyāṃ mardanīyāste na syur nistejasaśca ye // Rsdhy_297*[196] //",
    "GS40rasadhpu:1128": " yeṣvekā na bhavedrekhā te jātyā hīrakāḥ smṛtāḥ /",
    "GS40rasadhpu:1129": " karparaṃ pakvam ānīya gartāḥ kāryāstvanekaśaḥ // Rsdhy_298*[197] //",
    "GS40rasadhpu:1130": " jātyahīrān kṣipetteṣu tatastu mṛtajīvibhiḥ /",
    "GS40rasadhpu:1131": " dhmātvā dhmātvā śikhivarṇaṃ kāryaṃ tajjñaiśca karparam // Rsdhy_299*[198] //",
    "GS40rasadhpu:1132": " nṛmūtraṃ thauharaṃ dugdhaṃ tulyamekatra miśritam /",
    "GS40rasadhpu:1133": " tābhyāṃ vidhyāpayed dhmātaṃ karparaṃ ca muhurmuhuḥ // Rsdhy_300*[199] //",
    "GS40rasadhpu:1134": " karpareṣu navīneṣu gartānkṛtvātha hīrakān /",
    "GS40rasadhpu:1135": " tāneva dhmāpayet kṣiptvā dhmātān miśreṇa chaṇṭayet // Rsdhy_301*[200] //",
    "GS40rasadhpu:1136": " yuktyānayā saptavāraṃ dhmātvā vidhyāpayenmuhuḥ /",
    "GS40rasadhpu:1137": " tādṛśāḥ prathame dhmāne jāmbulāḥ syur dvitīyake // Rsdhy_302*[201] //",
    "GS40rasadhpu:1138": " ... (to be continued)"
}