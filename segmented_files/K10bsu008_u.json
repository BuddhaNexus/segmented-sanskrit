{
    "K10bsu008_u:0": " Āryabuddhabalādhānaprātihāryavikurvāṇanirdeśanāma Mahāyānasūtram",
    "K10bsu008_u:1": " evaṃ mayā śrutam /",
    "K10bsu008_u:2": " ekasmin samaye bhagavān mahānadīnairañjanātīre sanniṣaṇṇaḥ sārdhamāryāvalokiteśvara",
    "K10bsu008_u:3": " vajrapāṇi maitreyamañjuśrīpūrvaṅgamaiḥ saptabodhisattvasahasraiḥ sārdhaṃ subhūti",
    "K10bsu008_u:4": " śāriputramaudgalyāyanapurvaṅgamaiḥ sarvermahāśrāvakaiḥ śakrabrahmalokapālarājāmātyabrāhmaṇagṛhapatibhiḥ",
    "K10bsu008_u:5": " sarvaiḥ satkṛtaḥ mānitaḥ pūjitaḥ /",
    "K10bsu008_u:6": " bhagavān bhaktakṛtyaṃ kṛtvā maṇḍalamālāyāṃ sanniṣaṇṇo dharmapratisaṃyuktayā kathayā etān santoṣayati sañcodayati samuttejayati saṃharṣayati",
    "K10bsu008_u:7": " maṇḍalamālāyāstathāgato maharddhinagarīṃ vārāṇasīṃ gatvā tasyāmāmrapālīvane niṣīdati sma /",
    "K10bsu008_u:8": " atha tasmin samaye mahāpṛthivī saṅkampitā sampravedhitā /",
    "K10bsu008_u:9": " sthitaṃ tatra mahāsiṃhāsanamekaṃ nānāratnamayaṃ saptakarmakṛtaṃ yojanamātramuccamardhayojanamātravistṛtaṃ",
    "K10bsu008_u:10": " sukhacitamatiharṣaṇīyaṃ manojñaṃ divyabhaktasaṃstṛtaṃ nānādivyapuṣpaphalapralambitaṃ",
    "K10bsu008_u:11": " divyagandhavarṇayuktam /",
    "K10bsu008_u:12": " tathāgatānāmavaropitakuśalamūlamavalokya sarvasattvānāmanutpattidharmakṣāntipratilambho 'bhūt /",
    "K10bsu008_u:13": " atha bhagavān siṃhāsanasthito buddhāvataṃsakanāma samādhiṃ pratileme /",
    "K10bsu008_u:14": " atha samādhervyutthāya bodhisattvāryāvalokiteśvaraṃ vajrapāṇiṃ cedamavocat /",
    "K10bsu008_u:15": " avalokiteśvara tvaṃ mahālokadhātuṃ gatvā ca daśasu dikṣu lokadhātau vineyasattvānāṃ",
    "K10bsu008_u:16": " kaṣāyayuktānām aśrāddhānāṃ pāpacaritānāṃ kleśāvṛtānām amātṛjñānāmapitṛjñānām aśrāmaṇyānām",
    "K10bsu008_u:17": " abrāhmaṇyānāṃ triratnānabhiśrāddhānāṃ teṣāṃ sarveṣāṃ tvaṃ ca vajrapāṇiśca dvau maharddhiṃ",
    "K10bsu008_u:18": " samādhibalaṃ pratipadya asyāṃ maṇḍalamālāyāmabhisaṅkṣipya saṅgrahaṃ kurutam /",
    "K10bsu008_u:19": " athāryāvalokiteśvaro vajrapāṇiśca tathāgatasya vacanaṃ śrutvā sarvasattvānavalokya samuttejanaṃ nāma samādhiṃ samāpede /",
    "K10bsu008_u:20": " tena samādhibalena mahāpṛthivī ṣaḍvikāraṃ kampitā prakampitā samprakampitā /",
    "K10bsu008_u:21": " trisāhasramahāsāhasralokadhātau brahmalokadhātau yāvad rūpalokadhātau tayoḥ kāyāvabhāsaprādurbhāvo 'bhūt /",
    "K10bsu008_u:22": " atha tadavabhāsata imāḥ sañcodanā gāthā niścaranti sma /",
    "K10bsu008_u:23": " atha tadā kāyāvabhāsaniścaritagāthāvasāne ekaikaṃ pāramparyeṇa trisāhasramahāsāhasre lokadhātau sarve sattvā vijñāpitāḥ samuttejivāḥ /",
    "K10bsu008_u:24": " te sarve sattvā mithyādṛṣṭiṃ parityajya samyagadṛṣṭiyuktā abhūvan /",
    "K10bsu008_u:25": " ye mānamadastambhayuktāste mānamadastambhaviyuktā abhūvan /",
    "K10bsu008_u:26": " ye kāmarāgānucaritāḥ pramattāste prāṇātipātādattādānakāmeṣu mithyācārādyaṣṭākuśaladharmebhyo nivṛttāḥ āryāṣṭāṅgikamārge sthāpitāḥ /",
    "K10bsu008_u:27": " sarve te auddhatyahāsyalāsyakrīḍālobhakrodherṣyārāgādi sarvaṃ parityajya tathāgatadarśanasevanaparyupāsanadharmaśravaṇakāmā abhūvan /",
    "K10bsu008_u:28": " devanāgayakṣagandharvāsurakinnaragaruḍamahoragarājāmātyabhikṣubhikṣuṇyupāsakopāsikābhiḥ sarve divyapuṣpamālyagandhacūrṇacīvaracchatradhvajapatākādibhiḥ tathāgataḥ pūjitaḥ /",
    "K10bsu008_u:29": " atha sarve te yena mahānagaryayāṃ vārāṇasyām āmrapālīvanaṃ tenopasaṅkramya tathāgatānāmavaropitakuśalamūlapuṇyatejasā tathāgatasyopari puṣpavargamabhiprāvarṣan",
    "K10bsu008_u:30": " atha tadā bhagavān jambudvīpe āmrapālīvanaṃ samantataḥ niyutaśatasahasrayojanavistīrṇamadhyatiṣṭhat (BuBal 177.18)",
    "K10bsu008_u:31": " samaṃ pāṇitalamiva ca divyaṃ manoramaṃ varṇopetam /",
    "K10bsu008_u:32": " divyapuṣpavṛkṣagandhavṛkṣaphalavṛkṣamahāratnavṛkṣakalpavṛkṣavastravṛkṣādibhiralaṅkataṃ",
    "K10bsu008_u:33": " divyasaṃhāsanopetaṃ ratnapaṭṭādāmābhiprabhaṃ pītaṃ divyakiṅkiṇīdāmaśabdopaśobhitaṃ",
    "K10bsu008_u:34": " tad yathā sukhāvatīlokadhātuḥ /",
    "K10bsu008_u:35": " tathā manojñaṃ prahlādanīyaṃ premaṇīyam abhinandanīyaṃ (BuBal 178)",
    "K10bsu008_u:36": " sarvabodhisattvaśrāvakapratyekabuddhadevanāgayakṣagandharvāsuragaruḍakinnaramahorago pāsakopāsikārājāmātyabrāhmaṇagṛhapatyākīrṇamadhyatiṣṭhat",
    "K10bsu008_u:37": " athāryāvalokiteśvaro bodhisattvo vajrapāṇiśca samādhervyutthāya yena bhagavāṃstenopasaṅkrāntaḥ /",
    "K10bsu008_u:38": " upasaṅkramya triḥ pradakṣiṇīkṛtya bhagavantametadavocat /",
    "K10bsu008_u:39": " asti bhagavan tathāgatānāmupāyakauśalyaṃ sattvaparipākāya /",
    "K10bsu008_u:40": " bahavo bhagavan bodhisattvā mahāśrāvakā devanāgayakṣagandharvāsuragaruḍakinnaramahoragarājāmātyagṛhapatayo",
    "K10bsu008_u:41": " bhikṣubhikṣuṇyupāsakopāsikāḥ sannipatitāstathāgatatejasā ṛddhyanubhāvena /",
    "K10bsu008_u:42": " sādhu sādhu kulaputrāḥ /",
    "K10bsu008_u:43": " evameva bahavo bho jinaputrāstathāgatānāmupāyakauśalyaṃ sattvaparipākāya yathāśayānāṃ yathā vainayikakuśalamūlādhigatānāṃ nānādhimuktānāṃ sattvānāṃ cariṃ jñātvā dharmaṃ deśayanti /",
    "K10bsu008_u:44": " kecit sattvā bodhisattvavaineyāḥ kecicchrāvakavaineyāḥ kecit pratyekabuddhavaineyāḥ",
    "K10bsu008_u:45": " kecid devavaineyāḥ kecit śakravaineyāḥ kecid brahmavaineyāḥ kecinnāgavaineyāḥ kecinmahardhikavaineyāḥ",
    "K10bsu008_u:46": " kecidrājavaineyāḥ kecit samādhivaineyāḥ kecid dharmaśravaṇavaineyāḥ kecit prātihāryavaineyāḥ",
    "K10bsu008_u:47": " kecittathāgataparinirvāṇavaineyāḥ keciddhātuvaineyāḥ kecit caityakaraṇapraveśavihāracaṅkramodyānakārāpaṇakuśalamūlavaineyotsukāḥ",
    "K10bsu008_u:48": " kecit prastarapratibimbakārāpaṇālekhyasuvarṇarajataraityapratibimbakārāpaṇakuśalamūlotasukavaineyāḥ",
    "K10bsu008_u:49": " kecid bhikṣusaṅghapūjanasatkaraṇakuśalamūlotsukavaineyāḥ kecit (BuBal 179)",
    "K10bsu008_u:50": " sūtrapṛcchanalikhanapaṭhanapūjanot sukavaineyāḥ keciddīpapuṣpadhūpagandhamālyāhārābhyalaṅkaraṇotsukā bhavanti /",
    "K10bsu008_u:51": " na paramārthakuśalamūladharmopetā na nirvāṇadharmopetāḥ /",
    "K10bsu008_u:52": " dharmāṇāmapi ca bho jinaputrā nāsti tathāgatānāṃ kiñcidajñātaṃ vā adṛṣṭaṃ vā aśrutaṃ vā aviditaṃ vā /",
    "K10bsu008_u:53": " āgataṃ vā jānāti /",
    "K10bsu008_u:54": " anāgataṃ vā jānāti /",
    "K10bsu008_u:55": " alpaṃ vā jānāti /",
    "K10bsu008_u:56": " bahuṃ vā jānāti /",
    "K10bsu008_u:57": " atītaṃ jānāti /",
    "K10bsu008_u:58": " pratyutpannaṃ jānāti /",
    "K10bsu008_u:59": " sarvasattvānāmīryāpathaṃ jānāti /",
    "K10bsu008_u:60": " cariṃ jānāti /",
    "K10bsu008_u:61": " dhātuṃ jānāti /",
    "K10bsu008_u:62": " utpādaṃ jānāti /",
    "K10bsu008_u:63": " upapattiṃ jānāti /",
    "K10bsu008_u:64": " tadyathā bho jinaputrā vaidyaḥ suśikṣitaḥ sarvāṣṭāṅgāyurvedamupagataḥ sarvadhātukauśalyasarvadravyopakaraṇaprayogābhiyuktaḥ sattvānāṃ nānāvyādhiśarīraparipīḍitānāṃ dhātuṃ jānāti /",
    "K10bsu008_u:65": " balaṃ jānāti /",
    "K10bsu008_u:66": " velaṃ jānāti /",
    "K10bsu008_u:67": " auṣadhaṃ jānāti /",
    "K10bsu008_u:68": " vātikaṃ paittikaṃ ślaiṣmikaṃ sānnipātikaṃ",
    "K10bsu008_u:69": " rudhiram āmajaṃ gulmikaṃ jalodaraṃ hṛdarogaṃ kuṣṭhaṃ kaṇḍūṃ dadruṃ piṭakādīn viṣavaisarpādīn jānāti /",
    "K10bsu008_u:70": " sa sarvaṃ jñātvā nānāvidhāni dravyauṣadhāni prayojya vamanavirecanacūrṇayoganastukarmasīrābandhanadhṛtatailabālacūrṇayogena",
    "K10bsu008_u:71": " pācanavanamaprayogopāyaiḥ sarvasattvānāṃ tān savavyādhīnupaśamayati /",
    "K10bsu008_u:72": " nānāvyādhitaḥ parimokṣyante nānāvyādhibhayebhyaśca /",
    "K10bsu008_u:73": " evameva bho jinaputrāstathāgato nānāsamādhiṛddhipādabalavaiśāradyadivyacakṣuḥśrotrādibhiraṣṭāṅgāyurvedasamanvāgataḥ",
    "K10bsu008_u:74": " nānādhātvāśayaprayogakuśalaḥ rāgadveṣamohavyādhikleśopakleśavyādhipīḍītānāṃ (BuBal 180)",
    "K10bsu008_u:75": " sattvānāṃ mānamadamattatā vṛtānāṃ kāmaśokabhayakrodhāvṛtānāṃ narakatiryagyoniyamalokabhūmiparimokṣaṇārthaṃ",
    "K10bsu008_u:76": " nānopāyakauśalyairnānāprakārayogaiḥ nānāsamādhiṛddhivikrīḍitaiḥ sattvān parimocayati /",
    "K10bsu008_u:77": " yāvadanuttarāyāṃ samyakambodhau pratiṣṭhāpyānupadhiśeṣe nirvāṇadhātau parinirvāpayati /",
    "K10bsu008_u:78": " akuśalairdhamaiḥ parimokṣyate /",
    "K10bsu008_u:79": " āryāṣṭāṅge mārge pratiṣṭhāpayati /",
    "K10bsu008_u:80": " tadyathāpi kulaputrāḥ candramaṇḍalamupāyākauśalya samanvāgataṃ yathādhātukuśalamūlavaineyān sattvānāmarthāya ātmānamantarhitaṃ darśayati /",
    "K10bsu008_u:81": " ardhacandrākṛtimaṇḍalamupadarśayati /",
    "K10bsu008_u:82": " kṛṣṇapakṣaśuklapakṣāṇyupadarśayati /",
    "K10bsu008_u:83": " paripūrṇacandramaṇḍalamupadarśayati /",
    "K10bsu008_u:84": " sarvatamo 'ndhakāraṃ vidhamayati /",
    "K10bsu008_u:85": " sarvatṛṇavanagulmauṣadhiphalādīn prahlādayati /",
    "K10bsu008_u:86": " evameva bho jinaputrāḥ tathāgatānāṃ nānāduḥkhāvṛtānāṃ sattvānāṃ nānādhātuvaineyānāṃ sattvānāṃ mārgacaryākauśalyaṃ parinirvāṇaṃ darśayati /",
    "K10bsu008_u:87": " jātiṃ darśayati /",
    "K10bsu008_u:88": " cakravartirājyaṃ darśayati /",
    "K10bsu008_u:89": " krīḍāratistrīhāsyalāsyagandhamālyaratikrīḍāṃ darśayati /",
    "K10bsu008_u:90": " gṛhatyāgapravrajyāduṣkaracaryāṃ darśayati /",
    "K10bsu008_u:91": " mārabaladamanadharma cakrapravartanaṃ darśayati /",
    "K10bsu008_u:92": " yāvanmahādharmameghavṛṣṭayā sarvasattvānāṃ santoṣaṇamupadarśayati /",
    "K10bsu008_u:93": " parinirvṛtā api tathāgatā nānāprayogadhātupūjanastūpavihārapratibimbakārāpaṇapravrajyābhiniṣkramaṇabhikṣusaṅghasatkāravinayadharmalikhanavācanapaṭhanādeva sarvasattvān mokṣayanti /",
    "K10bsu008_u:94": " śikṣādhāraṇavrataniyamopavāsasaṃvaragrahaṇopāyakuśalaiḥ sarvasattvān mokṣayanti /",
    "K10bsu008_u:95": " (BuBal 181) sarvanarakatiryagyoniyamalokākṣaṇāpāyadurgatibhyo yāvat prahlādayanti /",
    "K10bsu008_u:96": " dharmaśravaṇena anuttarāyāṃ samyaksambodhau sthāpayanti /",
    "K10bsu008_u:97": " atha tasmin samaye keṣāñcidalpabuddhīnāṃ devaputrāṇām etadabhavat /",
    "K10bsu008_u:98": " kimayaṃ tathāgataḥ kṣiprameva parinirvāṇadhātau praveṣṭumicchatīti te cintayitvā durmanasaḥ abhūvan /",
    "K10bsu008_u:99": " ...dyamityarthaṃ parinirvāṇaṃ varṇayati sūcayati /",
    "K10bsu008_u:100": " mahāparṣat sannipātya nānāṛddhivikurvāṇaprātihāryaṃ darśayati /",
    "K10bsu008_u:101": " tadyathā pūrvakaiḥ",
    "K10bsu008_u:102": " tathāgatairarhadbhiḥ samyaksambuddhaistathāgatakṛtyaṃ kṛtaṃ dīrghataramāyuradhiṣṭhāya",
    "K10bsu008_u:103": " sarvasattvān jātijarāvyādhicyutiśokaparidevaduḥkhadaurmanasyopāyāsebhyaḥ parimokṣya",
    "K10bsu008_u:104": " tathāyamanena tathāgatena sarve tathāgatakṛtyaṃ nādyāpi kṛtam /",
    "K10bsu008_u:105": " tasmāt śokavyatikramaṇaṃ saṃvarṇayatīti cintayitvā te tūṣṇīmabhūvan /",
    "K10bsu008_u:106": " atha mañjuśrīḥ kumārabhūtasteṣāṃ devaputrāṇāṃ cetasaiva cittamājñāya tān devaputrānetadavocat /",
    "K10bsu008_u:107": " devaputrā mā evaṃ cintayata mā pravyāharata /",
    "K10bsu008_u:108": " mā dinamanaso bhavata /",
    "K10bsu008_u:109": " bahūnitathāgatānāmupāyakuśalanānopāyaprajñāsamādhyādikuśalamūlabalapraṇidhānāni nānāśayānāṃ sattvānāṃ dharmaṃ deśayanti /",
    "K10bsu008_u:110": " yathā mayā devaputrāḥ tathāgatānāṃ pūrvakāṇāṃ tathāgatopāyakauśalyam ṛddhivikurvāṇaprātihāryaṃ dṛṣṭaṃ tathāhaṃ jānāmi /",
    "K10bsu008_u:111": " mā hi eva tathāgato buddhabalādhānaprātihāryaṃ nāma mahāsūtrarājaṃ prakāśayitukāmo 'tireka kartukāmaḥ /",
    "K10bsu008_u:112": " api ca devaputrā na tathāgatāḥ parinirvānti /",
    "K10bsu008_u:113": " na tathāgatānāṃ parinirvāṇaṃ saṃvidyate /",
    "K10bsu008_u:114": " na āyuḥkṣayo bhavati /",
    "K10bsu008_u:115": " (BuBal 182) aprameyakalpakoṭīm anabhilāpyākalpāstathāgatāḥ tiṣṭhanti /",
    "K10bsu008_u:116": " api ca upāyakauśalyena sattvānāṃ parinirvāṇaṃ darśayanti /",
    "K10bsu008_u:117": " na cākrāntirna saṅkrāntiḥ tathāgatānāṃ saṃvidyate /",
    "K10bsu008_u:118": " saddharmāntardhānaṃ darśayanti /",
    "K10bsu008_u:119": " yathā yathā sattvān paśyati parinirvāṇavaineyaḥ dhātuvaineyaḥ kaṣāyikajātīyaḥ tathāgate",
    "K10bsu008_u:120": " aśraddadhānatām aguruśuśrūṣitāṃ gacchati tathā tathāgataḥ parinirvāṇaṃ darśayati",
    "K10bsu008_u:121": " na cākrāntirna saṅkrāntistathāgatānāṃ saṃvidyate /",
    "K10bsu008_u:122": " sarvasattvāḥ paripakvakuśalamūlā bhavanti /",
    "K10bsu008_u:123": " tathāgate darśanābhikāṅkṣiṇaḥ pūjārhāḥ dharmaśravaṇāthikāḥ /",
    "K10bsu008_u:124": " candramaṇḍalaṃ yathā rocate tathā tadā tathāgatā loka utpadyante bahujanahitāya bahujanasukhāya /",
    "K10bsu008_u:125": " yāvaddevānāṃ ca munuṣyāṇāṃ ca triratnoddayotanāya sphuṭanāya na ca tathāgatānāṃ jātiḥ saṃvidyate /",
    "K10bsu008_u:126": " tad yathāpi nāma kulaputrāḥ ādarśamaṇḍale sumṛṣṭe nānā rūpāṇi dṛśyante dṛśyaṃ na",
    "K10bsu008_u:127": " saṃvidyate na tatrāgamo dṛśyate na nirgamaḥ pratibimbasya evameva devaputrāḥ tathāgatakāyo draṣṭavyaḥ /",
    "K10bsu008_u:128": " tad yathāpi nāma kulaputrā māyakāraḥsuśikṣitaḥ nānānagaratoraṇodyānāṃ nānārathāṃ",
    "K10bsu008_u:129": " cakravartirūpāṃ nānāratikrīḍāṃ darśayitvā antardhāpayati na ca tasyāḥ krāntirdṛśyate",
    "K10bsu008_u:130": " na āgamo na nirgamaḥ evameva tathāgatānāmutapādaparinirvāṇaṃ draṣṭavyam /",
    "K10bsu008_u:131": " api ca devaputrāḥ pūrvapraṇidhānena tathāgatāḥ parinirvṛtā api kalpaparinirvṛtā api",
    "K10bsu008_u:132": " kalpakoṭīparinirvṛtā api sattvānāṃ pūjanasatkaraṇadhātustūpakārāpaṇapratibimbakārāpaṇanāmadheyagrahaṇasaddharmadhāraṇapūjanā (BuBal 183)",
    "K10bsu008_u:133": " nānālokadhātuvyavasthitā api mokṣayanti sarvanarakatiryagyoniyamalokākṣaṇadurgativinipātebhyaḥ sarvaduḥkhebhyaḥ yāvadanupūrveṇa anuttarāṃ samyaksambodhimabhisambudhyate",
    "K10bsu008_u:134": " kaḥ punarvādo ye tathāgatān pratyakṣapūjayā pūjayiṣyanti gandhapuṣpamālyavilepanavastrābharaṇaiḥ /",
    "K10bsu008_u:135": " ye ca devaputrāḥ kecit sattvā varṣaśatasahasrakalpakoṭīparinirvṛtān prāñjalibhūtān",
    "K10bsu008_u:136": " ekavārān nāmadheyaṃ grahīṣyanti 'namo buddhāyeti ' kṛtvā puṣpamākāśe kṣepasyanti",
    "K10bsu008_u:137": " te sarve duḥkhasyāntaṃ kariṣyanti /",
    "K10bsu008_u:138": " tiṣṭhatvākāśe puṣpaṃ ye kecit sattvāḥ anuśikṣamāṇāstathāgatapūjārthāya ekatathāgataśikṣāmapi",
    "K10bsu008_u:139": " dhārayiṣyanti ekadivasam ekarātrimuhūrtaṃ tathāgatapūjanacintābhiyuktāḥ sarvaduḥkhasyāntaṃ",
    "K10bsu008_u:140": " kṛtvānupūrveṇānuttarāṃ samyaksambodhimabhisambodhiṣyanti /",
    "K10bsu008_u:141": " ye ca tathāgatapūjāyāṃ diśyasikanāma....vāpi hāsyalāsyabālaratikrīḍanakameva kārayiṣyanti",
    "K10bsu008_u:142": " sarve te duḥkhasyāntaṃ kṛtvānuttarāṃ samyaksambodhimabhisambodhiṣyanti kaḥ punarvādo",
    "K10bsu008_u:143": " ye dhātustūpaṃ dhātupratimāṃ vā kṛtvā sarvasattvadayāparajñāḥ 'sarvasattvān duḥkhebhyaḥ",
    "K10bsu008_u:144": " parimocayiṣyāmīti ' anuttarāyāṃ samyaksambodhau cittamutpādya divyapuṣpagandhamālyavilepanacūrṇatūryacchatradhvajapatākābhiḥ",
    "K10bsu008_u:145": " pūjayiṣyanti darśayiṣyanti tejātijarāmaraṇaduḥkhopāyāsebhyaḥ parimokṣyante /"
}