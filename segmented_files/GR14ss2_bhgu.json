{
  "GR14ss2_bhgu:0": "ṣaṭ-sandarbha-nāmaka-",
  "GR14ss2_bhgu:1": "śrī-bhāgavata-sandarbhe dvitīyaḥ",
  "GR14ss2_bhgu:2": "bhagavat-sandarbhaḥ",
  "GR14ss2_bhgu:3": "śrī-śrī-rādhā-govindo jayataḥ |",
  "GR14ss2_bhgu:4": "tau santoṣayatā santau śrīla-rūpa-sanātanau |",
  "GR14ss2_bhgu:5": "dākṣiṇātyena bhaṭṭena pnuar etad vivicyate ||o||",
  "GR14ss2_bhgu:6": "tasyādyaṃ granthanālekhaṃ krāntam utkrānta-khaṇḍitam |",
  "GR14ss2_bhgu:7": "paryālocyātha paryāyaṃ kṛtvā likhati jīvakaḥ ||o||[*ENDNOTE #1]",
  "GR14ss2_bhgu:8": "[1]",
  "GR14ss2_bhgu:9": "athaivam advaya-jñāna-lakṣaṇaṃ tat tattvaṃ sāmānyato lakṣayitvā punar",
  "GR14ss2_bhgu:10": "upāsaka-yogyatā-vaiśiṣṭyena prakaṭita-nija-sattā-viśeṣaṃ viśeṣato nirūpayati",
  "GR14ss2_bhgu:11": "vadantīty asyaivottarārdhena",
  "GR14ss2_bhgu:12": "brahmeti paramātmeti bhagavān iti śabdyate | [BhP 1.2.11]",
  "GR14ss2_bhgu:13": "atha śrīmad-bhāgavatākhya eva śāstre kvacid anayatrāpi tad ekaṃ tattvaṃ",
  "GR14ss2_bhgu:14": "tridhā śabdyate | kvacid brahmeti kvacit paramātmeti kvacid bhagavān iti ca",
  "GR14ss2_bhgu:15": "| kintv atra śrīmad-vyāsa-samādhi-labdhād bhedāj jīva iti ca śabdyate iti",
  "GR14ss2_bhgu:16": "svayam eva vyākhyāto bhavatīti prathamatas tāv eva prastūyate | mūle tu",
  "GR14ss2_bhgu:17": "kramād vaiśiṣṭya-dyotanāya tathā vinyāsaḥ | ayam arthaḥ - tad ekam",
  "GR14ss2_bhgu:18": "evākhaṇḍānanda-svarūpaṃ tattvaṃ thutkṛta-pārameṣṭhyādikānanda-",
  "GR14ss2_bhgu:19": "samudayānāṃ paramahaṃsānāṃ sādhana-vaśāt tādātmyam āpanne satyām",
  "GR14ss2_bhgu:20": "api tadīya-svarūpa-śakti-vaicitryāṃ tad-grahaṇāsāmarthye cetasi yathā",
  "GR14ss2_bhgu:21": "sāmānyato lakṣitaṃ tathaiva sphurad vā tadvad evāvivikta-śakti-",
  "GR14ss2_bhgu:22": "śaktimattābhedatayā pratipādyamānaṃ vā brahmeti śabdyate |",
  "GR14ss2_bhgu:23": "atha tad ekaṃ tattvaṃ svarūpa-bhūtayaiva śaktyā kam api viśeṣaṃ dhartuṃ",
  "GR14ss2_bhgu:24": "parāsām api śaktīnāṃ mūlāśraya-rūpaṃ tad-anubhāvānanda-sandohāntar-",
  "GR14ss2_bhgu:25": "bhāvita-tādṛśa-brahmānandānāṃ bhāgavata-paramahaṃsānāṃ",
  "GR14ss2_bhgu:26": "tathānubhavaika-sādhakatama-tadīya-svarūpānanda-śakti-viśeṣātmaka-",
  "GR14ss2_bhgu:27": "bhakti-bhāviteṣv antar-bahir apīndriyeṣu parisphurad vā tadvad eva vivikta-",
  "GR14ss2_bhgu:28": "tādṛśa-śakti-śaktimattābhedena pratipādyamānaṃ vā bhagavān iti śabdyate",
  "GR14ss2_bhgu:29": "|",
  "GR14ss2_bhgu:30": "evam evoktaṃ śrī-jaḍa-bharatena -",
  "GR14ss2_bhgu:31": "jñānaṃ viśuddhaṃ paramārtham ekam",
  "GR14ss2_bhgu:32": "anantaraṃ tv abahir brahma satyam",
  "GR14ss2_bhgu:33": "pratyak praśāntaṃ bhagavac-chabda-saṃjñaṃ",
  "GR14ss2_bhgu:34": "yad vāsudevaṃ kavayo vadanti || [BhP 5.12.11] iti |",
  "GR14ss2_bhgu:35": "śrī-dhruvaṃ prati śrī-manunā ca -",
  "GR14ss2_bhgu:36": "tvaṃ pratyag-ātmani tadā bhagavaty ananta |",
  "GR14ss2_bhgu:37": "ānanda-mātra upapanna-samasta-śaktau || [BhP 4.11.30] iti |",
  "GR14ss2_bhgu:38": "evaṃ cānanda-mātraṃ viśeṣyaṃ samastāḥ śaktayo viśeṣaṇāni viśiṣṭo",
  "GR14ss2_bhgu:39": "bhagavān ity āyātam | tathā caivaṃ viśiṣṭaye prāpte",
  "GR14ss2_bhgu:40": "pūrṇāvirbhāvatvenākhaṇḍa-tattva-rūpo'sau bhagavān | brahma tu sphuṭam",
  "GR14ss2_bhgu:41": "aprakaṭita-vaiśiṣṭyākāratvena tasyavāsamyag āvirbhāva ity āgatam | idaṃ tu",
  "GR14ss2_bhgu:42": "purastād vistareṇa vivecanīyam | bhagavac chabdārthaḥ śrī-viṣṇu-purāṇe",
  "GR14ss2_bhgu:43": "[6.5.66-69, 73-75, 79] proktaḥ |",
  "GR14ss2_bhgu:44": "yat tad avyaktam ajaram acintyam ajam akṣayam |",
  "GR14ss2_bhgu:45": "anirdeśyam arūpaṃ ca pāṇi-pādādy-asaṃyutam ||",
  "GR14ss2_bhgu:46": "vibhuṃ sarva-gataṃ nityaṃ bhūta-yonim akāraṇam |",
  "GR14ss2_bhgu:47": "vyāpy-avyāptaṃ yataḥ sarvaṃ tad vai paśyanti sūrayaḥ ||",
  "GR14ss2_bhgu:48": "tad brahma paramaṃ dhāma tad dhyeyaṃ mokṣa-kāṅkṣiṇām |",
  "GR14ss2_bhgu:49": "śruti-vākyoditaṃ sūkṣmaṃ tad viṣṇoḥ paramaṃ padam ||",
  "GR14ss2_bhgu:50": "tad etad bhagavad-vācyaṃ svarūpaṃ paramātmanaḥ |",
  "GR14ss2_bhgu:51": "vācako bhagavac-chabdas tasyādyasyākṣarātmanaḥ || ity-ādy uktvā ---",
  "GR14ss2_bhgu:52": "sambharteti tathā bhartā bhakāro'rtha-dvayānvitaḥ |",
  "GR14ss2_bhgu:53": "netā gamayitā sraṣṭā gakārārthas tathā mune ||",
  "GR14ss2_bhgu:54": "aiśvaryasya samagrasya vīryasya yaśasaḥ śriyaḥ |",
  "GR14ss2_bhgu:55": "jñāna-vairāgyayoś caiva ṣaṇṇāṃ bhaga itīṅganā ||",
  "GR14ss2_bhgu:56": "vasanti tatra bhūtāni bhūtātmany akhilātmani |",
  "GR14ss2_bhgu:57": "sa ca bhūteṣv aśeṣeṣu vakārārthas tato'vyayaḥ || iti coktvā --",
  "GR14ss2_bhgu:58": "jñāna-śakti-balaiśvarya-vīrya-tejāṃsy aśeṣataḥ |",
  "GR14ss2_bhgu:59": "bhagavac-chabda-vācyāni vinā heyair guṇādibhiḥ || iti [ViP 6.5.79] paryantena",
  "GR14ss2_bhgu:60": "|",
  "GR14ss2_bhgu:61": "pūrvavad atra viśeṣya-viśeṣaṇa-viśiṣṭatā vivecanīyā | viśeṣaṇasyāpy",
  "GR14ss2_bhgu:62": "aheyatvaṃ vyaktībhaviṣyatīti | arūpaṃ pāṇi-pādādy-asaṃyutam itīdaṃ",
  "GR14ss2_bhgu:63": "brahmākhya-kevala-viśeṣyāvirbhāva-niṣṭham | vibhuṃ sarva-gatam ity",
  "GR14ss2_bhgu:64": "ādikaṃ tu viśiṣṭa-niṣṭham | athavā arūpam ity ādikaṃ prākṛta-rūpādi-",
  "GR14ss2_bhgu:65": "niṣedha-niṣṭham | ataeva pāṇi-pādādya-saṃyutam iti saṃyoga-sambandha eva",
  "GR14ss2_bhgu:66": "parihriyate na tu samavāya-sambandha iti jñeyam | vibhum iti sarva-vaibhava-",
  "GR14ss2_bhgu:67": "yuktam ity arthaḥ | vyāpīti sarva-vyāpakam | avyāptam iti anyena vyāptum",
  "GR14ss2_bhgu:68": "aśakyam | tad etad brahma-svarūpaṃ bhagavac-chabdena vācyam | na tu",
  "GR14ss2_bhgu:69": "lakṣyam | tad eva nirdhāryati bhagavac-chabdo'yaṃ tasya nadī-viśeṣasya",
  "GR14ss2_bhgu:70": "gaṅgā-śabdavad vācaka eva, na tu taṭa-śabdaval-lakṣakaḥ | evaṃ satya-kṣara-",
  "GR14ss2_bhgu:71": "sāmyān nirbrūyād iti nirukta-matam āśritya bhagādi-śabdānām artham āha",
  "GR14ss2_bhgu:72": "sambharteti. netāsva-bhakti-phalasya premṇaḥ prāpakaḥ | gamayitā sva-loka-",
  "GR14ss2_bhgu:73": "prāpakaḥ | sraṣṭā sva-bhakteṣu tat-tad-guṇasyodgamayitā | jagat-",
  "GR14ss2_bhgu:74": "poṣakatvādikaṃ tu tasya paramparayaiva na tu sākṣād iti jñeyam |",
  "GR14ss2_bhgu:75": "aiśvaryaṃ sarva-vaśīkāritvam | samagrasyeti sarvatrānveti | vīryaṃ maṇi-",
  "GR14ss2_bhgu:76": "mantrāder iva prabhāvaḥ | yaśo vāṅ-manaḥ-śarīrāṇāṃ sādguṇya-khyātiḥ |",
  "GR14ss2_bhgu:77": "śrīḥ sarva-prakārā sampat | jñānaṃ sarvajñatvam | vairāgyaṃ prapañca-vastv-",
  "GR14ss2_bhgu:78": "anāsaktiḥ | iṅganā saṃjñā | akṣara-sāmya-pakṣe bhagavān iti vaktavye",
  "GR14ss2_bhgu:79": "matupo va-lopaś chāndasaḥ | sambhartey-ādiṣu sambhartṛtvādiṣv eva",
  "GR14ss2_bhgu:80": "tātparyam | yathā suptiṅ-antacayo vākyam ity atra pacati bhavatīty asya",
  "GR14ss2_bhgu:81": "vākyasya pāko bhavatīty arthaḥ kriyate yathā vā sattāyām asti bhavatīty atra",
  "GR14ss2_bhgu:82": "dhātv-artha eva vivakṣitaḥ | tad evam eva bhagavān ity atra matub-artho",
  "GR14ss2_bhgu:83": "yojayituṃ śakyate | prakārāntareṇa ṣaḍ-bhagān darśayati jñāna-śaktī jñānam",
  "GR14ss2_bhgu:84": "antaḥ-karaṇasya | śaktir indriyāṇām | aiśvarya-vīrye vyākhyāte | tejaḥ kāntiḥ",
  "GR14ss2_bhgu:85": "| aśeṣataḥ sāmagryeṇety arthaḥ | bhagavac-chabda-vācyānīti | bhagavato",
  "GR14ss2_bhgu:86": "viśeṣaṇāny evaitāni na tūpalakṣaānīty arthaḥ | atra bhagavān iti nitya-yoge",
  "GR14ss2_bhgu:87": "matup |",
  "GR14ss2_bhgu:88": "atha tathāvidha-bhagavad-rūpa-pūrṇāvirbhāvaṃ tat tattvaṃ pūrvavaj jīvādi-",
  "GR14ss2_bhgu:89": "niyantṛtvena sphurad vā pratipādyamānaṃ vā paramātmeti śabdyata iti |",
  "GR14ss2_bhgu:90": "yadyapy etae brahmādi-śabdāḥ prāyo mitho'rtheṣu vartante tathāpi tatra tatra",
  "GR14ss2_bhgu:91": "saṅketa-prādhānya-vivakṣayedam uktam || śrī-sutaḥ ||",
  "GR14ss2_bhgu:92": "[2]",
  "GR14ss2_bhgu:93": "evam eva praśnotttarābhyāṃ vivṛṇoti | rājovāca -",
  "GR14ss2_bhgu:94": "nārāyaṇābhidhānasya brahmaṇaḥ paramātmanaḥ |",
  "GR14ss2_bhgu:95": "niṣṭhām arhatha no vaktuṃ yūyaṃ hi brahma-vittamāḥ || [BhP 11.3.35]",
  "GR14ss2_bhgu:96": "śrī-pippalāyana uvāca -",
  "GR14ss2_bhgu:97": "sthity-udbhava-pralaya-hetur ahetur asya",
  "GR14ss2_bhgu:98": "yat svapna-jāgara-suṣuptiṣu yad bahiś ca |",
  "GR14ss2_bhgu:99": "dehendriyāsuhṛdayāni caranti yena",
  "GR14ss2_bhgu:100": "sañjīvitāni tad avehi paraṃ narendra || [BhP 11.3.36]",
  "GR14ss2_bhgu:101": "atra praśnasyārthaḥ | nārāyaṇābhidhānasya bhagavataḥ | brahmeti",
  "GR14ss2_bhgu:102": "paramātmety ādi-prasiddha-tat-samudāya-tṛtīyatayā pāṭhāt | nārāyaṇe",
  "GR14ss2_bhgu:103": "turīyākhye bhagavac-chaba-śabdite ity atra spaṣṭībhāvitvāc ca | niṣṭhāṃ",
  "GR14ss2_bhgu:104": "tattvam | praśna-krameṇaivottaram āha sthitīti | yat sthityādi-hetur ahetuś ca",
  "GR14ss2_bhgu:105": "bhavati | yac ca jāgarādiṣu yad bahiś ca bhavati | yena ca dehādīni",
  "GR14ss2_bhgu:106": "sañjīvitāni santi caranti | tad ekam eva paraṃ tattvaṃ praśna-krameṇa",
  "GR14ss2_bhgu:107": "nārāyaṇādi-rūpaṃ viddhīti yojanīyam | tathāpi bhramatva-spaṣṭīkaraṇāya",
  "GR14ss2_bhgu:108": "viparyayena vyākhyāyate | tatraikasyaiva viśeṣaṇa-bhedena tad-aviśiṣṭatvena",
  "GR14ss2_bhgu:109": "ca pratipādanāt tathaiva tat tad upāsaka-puruṣānubhava-bhedāc",
  "GR14ss2_bhgu:110": "cāvirbhāvanāmbhoder bheda ity uttara-vākya-tātparyam |",
  "GR14ss2_bhgu:111": "etad uktaṃ bhavati | svayam ahetuḥ svarūpa-śaktyaika-vilāsamayatvena",
  "GR14ss2_bhgu:112": "tatrodāsīnam api prakṛtijīva-pravartakāvastha-paramātmāpara-paryāya-",
  "GR14ss2_bhgu:113": "svāṃśa-lakṣaṇa-puruṣa-dvārā yad asya sarga-sthity-ādi-hetur bhavati tad",
  "GR14ss2_bhgu:114": "bhagavad-rūpaṃ viddhi | paramātmatā caivam upatiṣṭhatīty āha yena hetu-",
  "GR14ss2_bhgu:115": "kartrā ātmāṃśa-bhūta-jīva-praveśana-dvārā sañjīvitāni santi dehādīni tad-",
  "GR14ss2_bhgu:116": "upalakṣaṇāni pradhānādi-sarvāṇy eva tattvāni yenaiva preritatayaiva caranti",
  "GR14ss2_bhgu:117": "sva-sva-kārye pravartante tat paraamātma-rūpaṃ viddhi |",
  "GR14ss2_bhgu:118": "tasmai namo bhagavate brahmaṇe paramātmane [BhP 10.28.6] ity atra varuṇa-",
  "GR14ss2_bhgu:119": "kṛta-śrī-kṛṣṇa-stutau ṭīkā ca - paramātmane sarva-jīva-niyantre ity eṣā |",
  "GR14ss2_bhgu:120": "jīvasyātmatvaṃ tad-apekṣayā tasya paramatvam ity ataḥ paramātma-śabdena",
  "GR14ss2_bhgu:121": "tat-sahayogī sa eva vyajyate iti | tat tad aviśiṣṭatvena brahmatva-mātraṃ",
  "GR14ss2_bhgu:122": "caivam upatiṣṭhatīty āha, svapneti | yad eva tat tattvaṃ svapnādau anvayena",
  "GR14ss2_bhgu:123": "sthitaṃ yac ca tad-bahiḥ śuddhāyāṃ jīvākhya-śaktau tathā sthitaṃ cakārāt",
  "GR14ss2_bhgu:124": "tataḥ paratrāpi vyatirekeṇa sthitaṃ svayam aviśiṣṭaṃ tad brahma-rūpaṃ",
  "GR14ss2_bhgu:125": "viddhīti || śrī-nāradaḥ? || śrī-nāradaḥ||2||",
  "GR14ss2_bhgu:126": "[3]",
  "GR14ss2_bhgu:127": "idam eva trayaṃ siddhi-prasaṅge'py āha tribhiḥ |",
  "GR14ss2_bhgu:128": "viṣṇau tryadhīśvare cittaṃ dhārayet kāla-vigrahe |",
  "GR14ss2_bhgu:129": "sa īśitvam avāpnoti kṣetraṃ kṣetrajña-codanam ||",
  "GR14ss2_bhgu:130": "nārāyaṇe turīyākhye bhagavac-chabda-śabdite |",
  "GR14ss2_bhgu:131": "mano mayy ādadhad yogī mad-dharmāvaśitām iyāt ||",
  "GR14ss2_bhgu:132": "nirguṇe brahmaṇi mayi dhārayan viśadaṃ manaḥ |",
  "GR14ss2_bhgu:133": "parānandam avāpnoti yatra kāmo'vasīyate || [BhP 11.15.15-17]",
  "GR14ss2_bhgu:134": "ṭīkā ca | try-adhīśvare triguṇa-māyā-niyantari | ataeva kāla-vigrahe",
  "GR14ss2_bhgu:135": "ākalayiṛ-rūpe antaryāmiṇi | turīyākhye",
  "GR14ss2_bhgu:136": "virāṭ hiraṇya-garbhaś ca kāraṇaṃ cety upādhayaḥ |",
  "GR14ss2_bhgu:137": "īśasya yantribhir hīnaḥ turīyaṃ tat padaṃ viduḥ || ity evaṃ lakṣaṇe |",
  "GR14ss2_bhgu:138": "aiśvaryasya samagrasya vīryasya yaśasaḥ śriyaḥ |",
  "GR14ss2_bhgu:139": "jñāna-vairāgyayoś caiva ṣaṇṇāṃ bhaga itīṅganā || [ViP 6.5.74]",
  "GR14ss2_bhgu:140": "tadvati bhagavac-chabda-śabdite | ity eṣā ||",
  "GR14ss2_bhgu:141": "śrī-bhagavān ||3||",
  "GR14ss2_bhgu:142": "[4]",
  "GR14ss2_bhgu:143": "atha vadantīty ādyasya padyasya pratyavasthānaṃ yāvat tṛtīya-sandarbham",
  "GR14ss2_bhgu:144": "udbhāvyate | yatra yogyatā-vaiśiṣṭyenāvirbhāva-vaiśiṣṭyaṃ vaktuṃ",
  "GR14ss2_bhgu:145": "brahmāvirbhāve tāvad yogyatām āha -",
  "GR14ss2_bhgu:146": "tathāpi bhūman mahimā-guṇasya te",
  "GR14ss2_bhgu:147": "vibodhhum arhaty amalāntarātmabhiḥ |",
  "GR14ss2_bhgu:148": "avikriyāt svānubhavād arūpato",
  "GR14ss2_bhgu:149": "hy ananya-bodhyātmayatayā na cānyathā || [BhP 10.14.6]",
  "GR14ss2_bhgu:150": "yadyapi brahmatve bhagavattve ca durjñeyatvam uktam, tathāpi he bhūman",
  "GR14ss2_bhgu:151": "svarūpeṇa guṇena cānanta te tavāguṇasya anāviṣkṛta-svarūpa-bhūta-guṇasya",
  "GR14ss2_bhgu:152": "yo mahimā mahattvaṃ bṛhattvaṃ brahmatvam iti yāvat | atha kasmād ucyate",
  "GR14ss2_bhgu:153": "brahma bṛṃhati bṛṃhayati ceti śruteḥ | sa tava mahimā amalāntarātmabhiḥ",
  "GR14ss2_bhgu:154": "śuddhāntaḥkaraṇair guṇair viboddhum arhati | teṣāṃ bodhe prakāśitum",
  "GR14ss2_bhgu:155": "arhati samartho bhavatīty arthaḥ |",
  "GR14ss2_bhgu:156": "kasmān nimittāt? tatrāha svānubhavāt śuddhatvaṃ padārthasya bodhāt |",
  "GR14ss2_bhgu:157": "nanv anubhavaḥ khalv antaḥkaraṇasya vṛttiḥ, sā ca sthūla-sūkṣma-deha-",
  "GR14ss2_bhgu:158": "vikāra-mayy eva satī kathaṃ nirvikāratvam-padārthaḥ viṣayaṃ kurvīta |",
  "GR14ss2_bhgu:159": "tatrāha avikriyāt tyakta-tat-tad-vikārāt |",
  "GR14ss2_bhgu:160": "nanu viṣayākāra evānubhavo viṣayam upādadīta śuddhatvam-padārthas tu",
  "GR14ss2_bhgu:161": "na kasyāpi viṣayaḥ syāt pratyag-rūpatvāt | tatrāha arūpataḥ rūpyate bhāvyate",
  "GR14ss2_bhgu:162": "iti rūpo viṣayaḥ tadākāratā-rahitāt | deha-dvayāveśa-viṣayākāratā-rāhitye",
  "GR14ss2_bhgu:163": "sati svayaṃ śuddhatvaṃ-padārthaḥ prakāśata iti bhāvaḥ |",
  "GR14ss2_bhgu:164": "nanu sūkṣma-cid-rūpatvam-padārthānubhave kathaṃ pūrṇa-cidākāra-rūpa-",
  "GR14ss2_bhgu:165": "madīya-brahma-svarūpaṃ sphuratu | tatrāha ananya-bodhyātmatayā cid-",
  "GR14ss2_bhgu:166": "ākāratā-sāmyena śuddhatvaṃ-padārthaikya-bodhya-svarūpatayā | yadyapi",
  "GR14ss2_bhgu:167": "tādṛg-ātmānubhavānantaraṃ tad-ananya-bodhyatākṛtau sādhaka-śaktir nāsti",
  "GR14ss2_bhgu:168": "tathāpi pūrvaṃ tad-artham eva kṛtayā sarvatrāpy upajīvyayā sādhana-bhakty-",
  "GR14ss2_bhgu:169": "ārādhitasya śrī-bhagavataḥ prabhāvād eva tad api tatrodayata iti bhāvaḥ |",
  "GR14ss2_bhgu:170": "tad uktam vadantīty ādi-padyānantaram eva -",
  "GR14ss2_bhgu:171": "tac-chraddadhānā munayo",
  "GR14ss2_bhgu:172": "jñāna-vairāgya-yuktayā |",
  "GR14ss2_bhgu:173": "paśyanty ātmani cātmānaṃ",
  "GR14ss2_bhgu:174": "bhaktyā śruta-gṛhītayā || [BhP 1.2.12] iti.",
  "GR14ss2_bhgu:175": "satyavrataṃ prati śrī-matsyadevopadeśe ca -",
  "GR14ss2_bhgu:176": "madīyaṃ mahimānaṃ ca",
  "GR14ss2_bhgu:177": "paraṃ brahmeti śabditam |",
  "GR14ss2_bhgu:178": "vetsyasy anugṛhītaṃ me",
  "GR14ss2_bhgu:179": "sampraśnair vivṛtaṃ hṛdi || [BhP 8.24.38] iti.",
  "GR14ss2_bhgu:180": "brahmā śrī-bhagavantam ||4||",
  "GR14ss2_bhgu:181": "[5]",
  "GR14ss2_bhgu:182": "tādṛśāvirbhāvam āha, sārdhena -",
  "GR14ss2_bhgu:183": "śaśvat praśāntam abhayaṃ pratibodha-mātraṃ",
  "GR14ss2_bhgu:184": "śuddhaṃ samaṃ sad-asataḥ paramātma-tattvam |",
  "GR14ss2_bhgu:185": "śabdo na yatra puru-kārakavān kriyārtho",
  "GR14ss2_bhgu:186": "māyā paraity abhimukhe ca vilajjamānā |",
  "GR14ss2_bhgu:187": "tad vai padaṃ bhagavataḥ paramasya puṃso",
  "GR14ss2_bhgu:188": "brahmeti yad vidur ajasra-sukhaṃ viśokam || [BhP 2.7.47]",
  "GR14ss2_bhgu:189": "ayam arthaḥ | sarvato bṛhattamatvād brahmeti yad vidus tat khalu param asya",
  "GR14ss2_bhgu:190": "puṃso bhagavataḥ padam eva | nirvikalpatayā sākṣāt-kṛteḥ prāthamikatvāt",
  "GR14ss2_bhgu:191": "brahmaṇaś ca bhagavata eva nirvikalpa-sattā-rūpatvāt | vicitra-rūpādi-vikalpa-",
  "GR14ss2_bhgu:192": "viśeṣa-viśiṣṭasya bhagavatas tu sākṣāt-kṛtes tad-anantarajatvāt | tadīya-",
  "GR14ss2_bhgu:193": "svarūpa-bhūtaṃ tad brahma tat sākṣātkārāspadaṃ bhavatīty arthaḥ |",
  "GR14ss2_bhgu:194": "nirvikalpa-brahmaṇas tasya svarūpa-lakṣaṇam āha pratibodha-mātram iti |",
  "GR14ss2_bhgu:195": "ajasra-sukham iti ca | jaḍasya duḥkhasya ca pratiyogitayā pratīyate yad vastu",
  "GR14ss2_bhgu:196": "yac ca nityaṃ tad eka-rūpaṃ tad-rūpam ity arthaḥ | yat ātma-tattvaṃ sarveṣām",
  "GR14ss2_bhgu:197": "ātmatnāṃ mūlam | ātmā hi sva-prakāśa-rūpatayā nirupādhi-parama-",
  "GR14ss2_bhgu:198": "premāspadatayā ca tat-tad-rūpeṇa pratīyata ity arthaḥ |",
  "GR14ss2_bhgu:199": "atha tasya sukha-rūpasya ajasratve hetum āha śāśvat praśāntaṃ nityam eva",
  "GR14ss2_bhgu:200": "kṣobha-rahitaṃ tadvad abhayaṃ bhaya-śūnyaṃ viśokaṃ śoka-rahitaṃ ceti | na",
  "GR14ss2_bhgu:201": "ca sukha-rūpatve tasya puṇya-janyatvaṃ syād ity āha śabdo na yatreti | yatra",
  "GR14ss2_bhgu:202": "kriyārtho yajñādy-arthaḥ puru-kārakavān śabdo na pravartate ity arthaḥ |",
  "GR14ss2_bhgu:203": "tvaṃ tv aupaniṣadaṃ puruṣam ity ādi rītyā kevalam upaniṣad eva prakāśikā",
  "GR14ss2_bhgu:204": "bhavatīty arthaḥ | punaḥ sukha-svarūpatve cendriya-janyatvaṃ vyāvartayati",
  "GR14ss2_bhgu:205": "śuddham ity ādinā | tatra śuddhaṃ doṣa-rahitam | samam uccāvacatā-śūnyam",
  "GR14ss2_bhgu:206": "| sadasataḥ paraṃ kāraṇa-kārya-vargād upari-sthitam | kiṃ bahunety āha māyā",
  "GR14ss2_bhgu:207": "ca yasyābhimukhe yadunmukhatayā sthite jīvan-mukta-gaṇe vilajjamānaiva",
  "GR14ss2_bhgu:208": "paraiti palāyate tato dūraṃ gacchatīty arthaḥ || śrī brahmā nāradam ||5||",
  "GR14ss2_bhgu:209": "[6]",
  "GR14ss2_bhgu:210": "vyañjite bhagavat-tattve brahma ca vyajyate svayam |",
  "GR14ss2_bhgu:211": "ato'tra brahma-sandarbho'py avāntaratayā mataḥ ||",
  "GR14ss2_bhgu:212": "atha bhagavad-āvirbhāve yogyatām āha -",
  "GR14ss2_bhgu:213": "bhakti-yogena manasi samyak praṇihite'male",
  "GR14ss2_bhgu:214": "apaśyat puruṣaṃ pūrṇaṃ || [BhP 1.7.4] iti | vyākhyātam eva ||6||",
  "GR14ss2_bhgu:215": "[7]",
  "GR14ss2_bhgu:216": "tad itthaṃ brahmaṇā coktam --",
  "GR14ss2_bhgu:217": "tvaṃ bhakti-yoga-paribhāvita-hṛt-saroja",
  "GR14ss2_bhgu:218": "āsse śrutekṣita-patho nanu nātha puṃsām || iti || [BhP 3.9.11] || śrī-sutaḥ",
  "GR14ss2_bhgu:219": "||7||[*ENDNOTE #2]",
  "GR14ss2_bhgu:220": "[8]",
  "GR14ss2_bhgu:221": "tad-āvirbhāvam āha sārdha-daśabhiḥ --",
  "GR14ss2_bhgu:222": "tasmai sva-lokaṃ bhagavān sabhājitaḥ",
  "GR14ss2_bhgu:223": "sandarśayām āsa paraṃ na yat-param |",
  "GR14ss2_bhgu:224": "vyapeta-saṅkleśa-vimoha-sādhvasaṃ",
  "GR14ss2_bhgu:225": "sva-dṛṣṭavadbhir puruṣair abhiṣṭutam ||9||",
  "GR14ss2_bhgu:226": "pravartate yatra rajas tamas tayoḥ",
  "GR14ss2_bhgu:227": "sattvaṃ ca miśraṃ na ca kāla-vikramaḥ |",
  "GR14ss2_bhgu:228": "na yatra māyā kim utāpare harer",
  "GR14ss2_bhgu:229": "anuvratā yatra surāsurārcitāḥ ||10||",
  "GR14ss2_bhgu:230": "śyāmāvadātāḥ śata-patra-locanāḥ",
  "GR14ss2_bhgu:231": "piśaṅga-vastrāḥ surucaḥ supeśasaḥ |",
  "GR14ss2_bhgu:232": "sarve catur-bāhava unmiṣan-maṇi-",
  "GR14ss2_bhgu:233": "praveka-niṣkābharaṇāḥ suvarcasaḥ |",
  "GR14ss2_bhgu:234": "pravāla-vaidūrya-mṛṇāla-varcasaḥ",
  "GR14ss2_bhgu:235": "parisphurat-kuṇḍala-mauli-mālinaḥ ||11||",
  "GR14ss2_bhgu:236": "bhrājiṣṇubhir yaḥ parito virājate",
  "GR14ss2_bhgu:237": "lasad-vimānāvalibhir mahātmanām |",
  "GR14ss2_bhgu:238": "vidyotamānaḥ pramadottamādyubhiḥ",
  "GR14ss2_bhgu:239": "savidyud abhrāvalibhir yathā nabhaḥ ||12||",
  "GR14ss2_bhgu:240": "śrīr yatra rūpiṇy urugāya-pādayoḥ",
  "GR14ss2_bhgu:241": "karoti mānaṃ bahudhā vibhūtibhiḥ |",
  "GR14ss2_bhgu:242": "preṅkhaṃ śritā yā kusumākarānugair",
  "GR14ss2_bhgu:243": "vigīyamānā priya-karma gāyatī ||13||",
  "GR14ss2_bhgu:244": "dadarśa tatrākhila-sātvatāṃ patiṃ",
  "GR14ss2_bhgu:245": "śriyaḥ patiṃ yajña-patiṃ jagat-patim |",
  "GR14ss2_bhgu:246": "sunanda-nanda-prabalārhaṇādibhiḥ",
  "GR14ss2_bhgu:247": "sva-pārṣadāgraiḥ parisevitaṃ vibhum ||14||",
  "GR14ss2_bhgu:248": "bhṛtya-prasādābhimukhaṃ dṛg-āsavaṃ",
  "GR14ss2_bhgu:249": "prasanna-hāsāruṇa-locanānanam |",
  "GR14ss2_bhgu:250": "kirīṃinaṃ kuṇḍalinaṃ catur-bhujaṃ",
  "GR14ss2_bhgu:251": "pītāṃśukaṃ vakṣasi lakṣitaṃ śriyā ||15||",
  "GR14ss2_bhgu:252": "adhyarhaṇīyāsanam āsthitaṃ paraṃ",
  "GR14ss2_bhgu:253": "vṛtaṃ catuḥ-ṣoḍaśa-pañca-śaktibhiḥ |",
  "GR14ss2_bhgu:254": "yuktaṃ bhagaiḥ svair itaratra cādhruvaiḥ",
  "GR14ss2_bhgu:255": "sva eva dhāman ramamāṇam īśvaram ||16||",
  "GR14ss2_bhgu:256": "tad-darśanāhlāda-pariplutāntaro",
  "GR14ss2_bhgu:257": "hṛṣyat-tanuḥ prema-bharāśru-locanaḥ |",
  "GR14ss2_bhgu:258": "nanāma pādāmbujam asya viśva-sṛg",
  "GR14ss2_bhgu:259": "yat pāramahaṃsyena pathādhigamyate ||17||",
  "GR14ss2_bhgu:260": "taṃ prīyamāṇaṃ samupasthitaṃ kaviṃ",
  "GR14ss2_bhgu:261": "prajā-visarge nija-śāsanārhaṇam |",
  "GR14ss2_bhgu:262": "babhāṣa īṣat-smita-śociṣā girā",
  "GR14ss2_bhgu:263": "priyaḥ priyaṃ prīta-manāḥ kare spṛśan ||18 [BhP 2.9.9-18] ||",
  "GR14ss2_bhgu:264": "tasmai bhagavad-ājñā-puraskāreṇa śrī-nārāyaṇāhvaya-puruṣa-nābhi-",
  "GR14ss2_bhgu:265": "paṅkaje sthityaiva tat-toṣaṇais tapobhir bhajate brahmaṇe sabhājitas tena",
  "GR14ss2_bhgu:266": "bhajanena vaśīkṛtaḥ san sva-lokaṃ vaikuṇṭhaṃ bhuvanottamaṃ bhagavān",
  "GR14ss2_bhgu:267": "samyag darśayāmāsa | yad yato viakuṇṭhāt param anyad vaikuṇṭhaṃ paraṃ",
  "GR14ss2_bhgu:268": "śreṣṭhaṃ na vidyate parama-bhagavad-vaikuṇṭhatvāt | yad vā, yad yato",
  "GR14ss2_bhgu:269": "vaikuṇṭhāt paraṃ brahmākhyaṃ tattvaṃ paraṃ bhinnaṃ na bhavati | svarūpa-",
  "GR14ss2_bhgu:270": "śakti-viśeṣāviṣkāreṇa māyayānāvṛtaṃ tad eva tad-rūpam ity arthaḥ | agre tv",
  "GR14ss2_bhgu:271": "idaṃ vyaktīkariṣyate | tādṛśatve hetuḥ vyapeteti sva-dṛṣṭeto ca |",
  "GR14ss2_bhgu:272": "avidyāsmitārāga-dveṣābhiniveśāḥ pañca kleśāḥ viimohas taiḥ vaicitryaṃ",
  "GR14ss2_bhgu:273": "sādhvasaṃ bhayaṃ vyapetāni saṅkleśādīni yatra tam | svasya dṛṣṭaṃ darśanaṃ",
  "GR14ss2_bhgu:274": "tad vidyate yeṣāṃ tair ātmavidbhir api abhitaḥ sarvāṃśenaiva stutaṃ ślāghitam",
  "GR14ss2_bhgu:275": "|",
  "GR14ss2_bhgu:276": "atha te munayo dṛṣṭvā nayanānanda-bhājanam |",
  "GR14ss2_bhgu:277": "vaikuṇṭhaṃ tad-adhiṣṭhānaṃ vikuṇṭhaṃ ca svayaṃ-prabham ||",
  "GR14ss2_bhgu:278": "bhagavantaṃ parikramya praṇipatyānumānya ca |",
  "GR14ss2_bhgu:279": "pratijagmuḥ pramuditāḥ śaṃsanto vaiṣṇavīṃ śriyam || [BhP 3.16.27-8]",
  "GR14ss2_bhgu:280": "punas tādṛśatvam eva vyanakti, pravartate iti | yatra vaikuṇṭhe rajas tamaś ca",
  "GR14ss2_bhgu:281": "na pravartate | tayor miśraṃ sahacaraṃ jaḍaṃ yat sattvaṃ na tad api | kintu",
  "GR14ss2_bhgu:282": "anyad eva | tac ca yā suṣṭhu sthāpayiṣyamāṇā māyātaḥ parā bhagavat-",
  "GR14ss2_bhgu:283": "svarūpa-śaktiḥ tasyāḥ vṛttitvena cid-rūpaṃ śuddha-sattvākhyaṃ sattvam iti",
  "GR14ss2_bhgu:284": "tadīya-prakaraṇa eva sthāpayiṣyate | tad eva ca yatra pravartate ity arthaḥ |",
  "GR14ss2_bhgu:285": "tathā ca nārada-pañcarātre jitante-stotre -",
  "GR14ss2_bhgu:286": "lokaṃ vaikuṇṭha-nāmānaṃ",
  "GR14ss2_bhgu:287": "divya-ṣaḍ-guṇa-saṃyutam |",
  "GR14ss2_bhgu:288": "avaiṣṇavānām aprāpyaṃ",
  "GR14ss2_bhgu:289": "guṇa-traya-vivarjitam ||",
  "GR14ss2_bhgu:290": "pādmottara-khaṇḍe tu vaikuṇḍha-nirūpaśo tasya sattvasyāprākṛtatvaṃ",
  "GR14ss2_bhgu:291": "sphuṭam evaṃ darśitam | yataḥ prakṛti-vibhūti-varṇanānantaram -",
  "GR14ss2_bhgu:292": "evaṃ prākṛta-rūpāyā vibhūte rūpam uttamam |",
  "GR14ss2_bhgu:293": "tripād-vibhūti-rūpaṃ tu śṛṇu bhūdhara-nandini ||",
  "GR14ss2_bhgu:294": "pradhāna-parama-vyomnor antare virajā nadī |",
  "GR14ss2_bhgu:295": "vedāṅgasvedajanita-toyaiḥ prasrāvitā śubhā ||",
  "GR14ss2_bhgu:296": "tasyāḥ pāre para-vyomni tripād-bhūtaṃ sanātanam |",
  "GR14ss2_bhgu:297": "amṛtaṃ śāśvataṃ nityam anantaṃ paraṃ padam ||",
  "GR14ss2_bhgu:298": "śuddha-sattva-mayaṃ divyam akṣaraṃ brahmaṇaḥ padam || ityādi ||",
  "GR14ss2_bhgu:299": "prākṛta-guṇānāṃ parasparāvyabhicāritvaṃ tūktaṃ sāṅkhya-kaumudyāṃ -",
  "GR14ss2_bhgu:300": "anyonya-mithuna-vṛttaya iti | taṭ-ṭīkāyāṃ ca anyonya-sahacarā avinābhāva-",
  "GR14ss2_bhgu:301": "vartina iti yāvat | bhavati cātrāgamaḥ -",
  "GR14ss2_bhgu:302": "anyonya-mithunāḥ sarve",
  "GR14ss2_bhgu:303": "sarve sarvatra-gāminaḥ |",
  "GR14ss2_bhgu:304": "rajaso mithunaṃ sattvam || ity ādy upakramya",
  "GR14ss2_bhgu:305": "naiṣām ādiś ca saṃyogo",
  "GR14ss2_bhgu:306": "viyogo copalabhyate || itīti ||",
  "GR14ss2_bhgu:307": "tasmād atra rajaso'sad-bhāvād asṛjyatvaṃ tamaso'sad-bhāvād anāśyatvaṃ",
  "GR14ss2_bhgu:308": "prākṛta-sattvābhāvāc ca saccidānanda-rūpatvaṃ tasya darśitam | tatra hetur",
  "GR14ss2_bhgu:309": "na ca kāla-vikramaḥ iti | kāla-vikrameṇa hi prakṛti-kṣobhāt sattvādayaḥ",
  "GR14ss2_bhgu:310": "pṛthak kriyante | tasmād yatrāsau ṣaḍ-bhāva-vikāra-hetuḥ kāla-vikrama eva",
  "GR14ss2_bhgu:311": "na pravartate tatra teṣām abhāvaḥ sutarām eveti bhāvaḥ | kiṃ ca teṣāṃ mūlata",
  "GR14ss2_bhgu:312": "eva kuṭhāra ity āha na yatra māyeti | māyātra jagat-sṛṣṭy-ādi-hetur",
  "GR14ss2_bhgu:313": "bhagavac-chaktir na tu kāpaṭya-mātram | raja-ādi-niṣedhenaiva tad-vyudāsāt",
  "GR14ss2_bhgu:314": "| athavā yatra tayoḥ sambandhi sattvaṃ prākṛta-sattvaṃ yat tad api na",
  "GR14ss2_bhgu:315": "pravartate | miśram apṛthag-bhūta-guṇa-trayaṃ pradhānaṃ ca | agre māyā-",
  "GR14ss2_bhgu:316": "pradhānayor bhedo vivecanīyaḥ |",
  "GR14ss2_bhgu:317": "kaimutyenoktam evārthaṃ draḍhayati | kim utāpare iti | tayor vimiśraṃ kiñcid",
  "GR14ss2_bhgu:318": "rajas-tamo-miśraṃ sattvaṃ ca neti vyākhyā tu piṣṭa-peṣaṇam eva | sāmānyato",
  "GR14ss2_bhgu:319": "rajas-tamo-niṣedhenaiva tat-pratipatteḥ | vakṣyate ca tasya sattvasya prākṛtād",
  "GR14ss2_bhgu:320": "anytamatvaṃ dvādaśe śrī-nārāyaṇa-rṣiṃ prati mārkaṇḍeyena --",
  "GR14ss2_bhgu:321": "sattvaṃ rajas tama itīśa tavātma-bandho",
  "GR14ss2_bhgu:322": "māyāmayāḥ sthit-layodbhava-hetavo'sya |",
  "GR14ss2_bhgu:323": "līlādhṛtā yad api sattvamayī praśāntyai",
  "GR14ss2_bhgu:324": "nānye nṝṇāṃ vyasana-moha-bhiyaś ca yābhyām ||",
  "GR14ss2_bhgu:325": "tasmāt taveha bhagavann atha tāvakānāṃ",
  "GR14ss2_bhgu:326": "śuklāṃ tanuṃ sva-dayitāṃ kuśalā bhajanti |",
  "GR14ss2_bhgu:327": "yat sātvatāḥ puruṣa-rūpam uśanti sattvaṃ",
  "GR14ss2_bhgu:328": "loko yato'bhayam utātma-sukhaṃ na cānyad || [BhP 12.8.39-40] iti ||",
  "GR14ss2_bhgu:329": "anayor arthaḥ | he īśa yad api sattvaṃ rajas tama iti tavaiva māyā-kṛtā līlāḥ",
  "GR14ss2_bhgu:330": "| kathambhūtāḥ - asya viśvasya sthityādi-hetavaḥ tathāpi yā sattvamayī saiva",
  "GR14ss2_bhgu:331": "praśāntyai prakṛṣṭa-sukhāya bhavati | nānye rajas tamo-mayyau | na kevalaṃ",
  "GR14ss2_bhgu:332": "praśāntyabhāva-mātram anayoḥ | kintv aniṣṭaṃ cety āha vyasaneti | he",
  "GR14ss2_bhgu:333": "bhagavan tasmāt tava śuklāṃ sattva-maya-līlādhiṣṭhātrīṃ tanuṃ śrī-viṣṇu-",
  "GR14ss2_bhgu:334": "rūpāṃ kuśalā nipuṇā bhajanti sevante na tv anyāṃ brahma-rudra-rūpāṃ te",
  "GR14ss2_bhgu:335": "bhajanti anusaranti | na tu dakṣa-bhairavādi-rūpām | kathambhūtāṃ svasya",
  "GR14ss2_bhgu:336": "tavāpi dayitāṃ loka-śānti-karatvāt |",
  "GR14ss2_bhgu:337": "nanu mama rūpam api sattvātmakam iti prasiddhaṃ | tarhi kathaṃ tasyāpi",
  "GR14ss2_bhgu:338": "māyāmayatvam eva | nahi nahīty āha sātvatāḥ śrī-bhāgavatā yat sattvaṃ",
  "GR14ss2_bhgu:339": "puruṣasya tava rūpaṃ prakāśam uśanti manyante yataś ca sattvāt loko",
  "GR14ss2_bhgu:340": "vaikuṇṭhākhyaḥ prakāśate tad abhayam ātma-sukhaṃ para-brahmānanda-",
  "GR14ss2_bhgu:341": "svarūpam evalakṣaṇa-svarūpa-śakti-vṛtti-viśeṣa ucyate |",
  "GR14ss2_bhgu:342": "sattvaṃ viśuddhaṃ vasudeva-śabditaṃ",
  "GR14ss2_bhgu:343": "yad īyate tatra pumān apāvṛtaḥ | [BhP 4.3.23]",
  "GR14ss2_bhgu:344": "ityādy udāhariṣyamāṇānusārāt | agocaratve hetuḥ prakṛti-guṇaḥ | sattvam ity",
  "GR14ss2_bhgu:345": "aśuddha-sattva-lakṣaṇa-prasiddhy-anusāreṇa tathābhūtaś cic-chakti-vṛtti-",
  "GR14ss2_bhgu:346": "viśeṣaḥ sattvam iti saṅgati-lābhāc ca | tataś ca tasya svarūpa-śakti-vṛttitvena",
  "GR14ss2_bhgu:347": "svarūpātmataivety uktam tad abhayam ātma-sukham iti | arthāntare",
  "GR14ss2_bhgu:348": "bhagavad-vigrahaṃ prati rūpaṃ yad etad [BhP 2.8.2] ityādau śuddha-sattva-",
  "GR14ss2_bhgu:349": "svarūpa-mātratva-pratijñābhaṅgaḥ | abhayam ity ādau prāñjalatā-hāniś ca",
  "GR14ss2_bhgu:350": "bhavati | anyat padasyaikasyaiva rajas tamaś ceti dvir-āvṛttau pratipatti-",
  "GR14ss2_bhgu:351": "gauravaṃ cotpadyate | pūrvam api nānye iti dvivacanenaiva parāmṛṣṭe |",
  "GR14ss2_bhgu:352": "tasmād asti prasiddhād anyat svarūpa-bhūtaṃ sattvam |",
  "GR14ss2_bhgu:353": "yad evaikādaśe yat kāya eṣa bhuvana-traya-sanniveśa [BhP 11.4.4] ityādau",
  "GR14ss2_bhgu:354": "jñānaṃ svata ity atra ṭīkā-kṛn-mataṃ yasya svarūpa-bhūtāt sattvāt tanu-",
  "GR14ss2_bhgu:355": "bhṛtāṃ jñānam ity anena | tathā paro rajaḥ savitur jāta-vedā devasya bharga",
  "GR14ss2_bhgu:356": "[BhP 5.7.14] ity ādau śrī-bharata-jāpye tan-mataṃ paro rajaḥ rajasaḥ prakṛteḥ",
  "GR14ss2_bhgu:357": "paraṃ śuddha-sattvātmakam ity ādinā | ataeva prākṛtāḥ sattvādayo guṇā",
  "GR14ss2_bhgu:358": "jīvasyaiva na tv īśasyeti śrūyate | athaikādaśe sattvaṃ rajas tama iti guṇā",
  "GR14ss2_bhgu:359": "jīvasya naiva me [BhP 11.25.12] iti |",
  "GR14ss2_bhgu:360": "śrī-bhagavad-upaniṣatsu ca -",
  "GR14ss2_bhgu:361": "ye caiva sāttvikā bhāvā rājasās tāmasāś ca ye |",
  "GR14ss2_bhgu:362": "matta eveti tān viddhi na tv ahaṃ teṣu te mayi ||",
  "GR14ss2_bhgu:363": "tribhir guṇa-mayair bhāvair ebhiḥ sarvam idaṃ jagat |",
  "GR14ss2_bhgu:364": "mohitaṃ nābhijānāti mām ebhyaḥ param avyayam ||",
  "GR14ss2_bhgu:365": "daivī hy eṣā guṇa-mayī mama māyā duratyayā |",
  "GR14ss2_bhgu:366": "mām eva ye prapadyante māyām etāṃ taranti te || iti [Gītā 7.12-4]",
  "GR14ss2_bhgu:367": "yathā daśame -",
  "GR14ss2_bhgu:368": "harir hi nirguṇaḥ sākṣāt",
  "GR14ss2_bhgu:369": "puruṣaḥ prakṛteḥ paraḥ |",
  "GR14ss2_bhgu:370": "sa sarva-dṛg upadraṣṭā",
  "GR14ss2_bhgu:371": "taṃ bhajan nirguṇo bhavet || iti [BhP 10.88.5]",
  "GR14ss2_bhgu:372": "śrī-viṣṇu-purāṇe ca -",
  "GR14ss2_bhgu:373": "sattvādayo na santīśe",
  "GR14ss2_bhgu:374": "yatra ca prākṛtā guṇāḥ |",
  "GR14ss2_bhgu:375": "sa śuddhaḥ sarva-śuddhebhyaḥ",
  "GR14ss2_bhgu:376": "pumān ādyaḥ prasīdatu || iti [ViP 1.9.44]",
  "GR14ss2_bhgu:377": "atra prākṛtā iti viśiṣya aprākṛtās tv anye guṇās tasmin santy eveti vyañjitaṃ",
  "GR14ss2_bhgu:378": "tatraiva |",
  "GR14ss2_bhgu:379": "hlādinī sandhinī saṃvit",
  "GR14ss2_bhgu:380": "tvayy ekā sarva-saṃśraye |",
  "GR14ss2_bhgu:381": "hlāda-tāpa-karī miśrā",
  "GR14ss2_bhgu:382": "tvayi no guṇa-varjite || iti [ViP 1.12.69]",
  "GR14ss2_bhgu:383": "tathā ca daśame devendreṇoktam --",
  "GR14ss2_bhgu:384": "viśuddha-sattvaṃ tava dhāma śāntaṃ",
  "GR14ss2_bhgu:385": "tapomayaṃ dhvasta-rajas-tamaskam |",
  "GR14ss2_bhgu:386": "māyāmayo'yaṃ guṇa-saṃpravāho",
  "GR14ss2_bhgu:387": "na vidyate te'graṇānubandha || iti [BhP 10.27.4]",
  "GR14ss2_bhgu:388": "ayam arthaḥ | dhāma svarūpa-bhūta-prakāśa-śaktiḥ | viśuddhatvam āha",
  "GR14ss2_bhgu:389": "viśeṣaṇa-dvayena | dhvasta-rajas-tamaskaṃ tapo-mayam iti ca | tapo'tra jñānaṃ",
  "GR14ss2_bhgu:390": "sa tapo'tapyateti śruteḥ | tapomayaṃ pracura-jñāna-svarūpam | jāḍyāṃśenāpi",
  "GR14ss2_bhgu:391": "rahitam ity arthaḥ | ātmā jñāna-mayaḥ śuddha itivat | ataḥ prākṛta-sattvam",
  "GR14ss2_bhgu:392": "api vyāvṛttam | ata eva māyāmayo'yaṃ sattvādi-guṇa-pravāhas te tava na",
  "GR14ss2_bhgu:393": "vidyate | yato'sāv ajñānenaivānubandha iti |",
  "GR14ss2_bhgu:394": "ataeva śrī-bhagavantaṃ prati brahmādīnāṃ sayuktikam --",
  "GR14ss2_bhgu:395": "sattvaṃ viśuddhaṃ śrayate bhavān sthitau",
  "GR14ss2_bhgu:396": "śarīriṇāṃ śreya-upāyanaṃ vapuḥ |",
  "GR14ss2_bhgu:397": "veda-kriyā-yoga-tapaḥ-samādhibhis",
  "GR14ss2_bhgu:398": "tavārhaṇaṃ yena janaḥ samīhate ||",
  "GR14ss2_bhgu:399": "sattvaṃ na ced dhātar idaṃ nijaṃ bhaved",
  "GR14ss2_bhgu:400": "vijñānam ajñāna-bhidāpamārjanam |",
  "GR14ss2_bhgu:401": "guṇa-prakāśair anumīyate bhavān",
  "GR14ss2_bhgu:402": "prakāśate yasya ca yena vā guṇaḥ || [BhP 10.2.34-35]",
  "GR14ss2_bhgu:403": "ayam arthaḥ | sattvaṃ tena prakāśamānatvāt tad-abhinnatayā rūpitaṃ vapur",
  "GR14ss2_bhgu:404": "bhavān śrayate prakaṭayati | kathambhūtaṃ sattvaṃ viśuddham | anyasya",
  "GR14ss2_bhgu:405": "rajas-tamobhyām amiśrasyāpi prākṛtatvena jāḍyāṃśa-saṃvalitatvān na",
  "GR14ss2_bhgu:406": "viśeṣeṇa śuddhatvam | etat tu svarūpa-śakty-ātmatvena tad-aṃśasyāpy",
  "GR14ss2_bhgu:407": "asparśād atīva śuddham ity arthaḥ | kim arthaṃ śraye | śarīriṇāṃ sthitau nija-",
  "GR14ss2_bhgu:408": "caraṇāravinde manaḥsthairyāya sarvatra bhakti-sukhād anasyaiva tvadīya-",
  "GR14ss2_bhgu:409": "mukhya-prayojanatvād iti bhāvaḥ | bhakti-yoga-vidhānārtham iti [BhP 1.8.19]",
  "GR14ss2_bhgu:410": "śrī-kuntī-vākyāt |",
  "GR14ss2_bhgu:411": "kathambhūtaṃ vapuḥ śreyasāṃ sarveṣāṃ puruṣārthānām upāyanam āśrayam",
  "GR14ss2_bhgu:412": "| nityānanda-paramānanda-rūpam ity arthaḥ | ato vapuṣas tava ca bheda-",
  "GR14ss2_bhgu:413": "nirdeśo'yam aupacārika eveti bhāvaḥ | ataeva yena vapuṣā yad vapur",
  "GR14ss2_bhgu:414": "ālambanenaiva janas tavārhaṇaṃ pūjāṃ karoti | kaiḥ sādhanaiḥ vedādibhis",
  "GR14ss2_bhgu:415": "tvad-ālambakair ity arthaḥ | sādhāraṇais tv arpitair eva tvad-arhaṇa-",
  "GR14ss2_bhgu:416": "prāyatāsiddhāv api | vapuṣo'napekṣatvāt | tādṛśa-vapuḥ-prakāśa-hetutvena",
  "GR14ss2_bhgu:417": "svarūpātmakatvaṃ spaṣṭayanti |",
  "GR14ss2_bhgu:418": "he dhātaś ced yadi idaṃ sattvaṃ yat tava nijaṃ vijñānam anubhavaṃ tadātmikā",
  "GR14ss2_bhgu:419": "sva-prakāśatā-śaktir ity arthaḥ | tan na bhavet | tarhi tu ajñāna-bhidā sva-",
  "GR14ss2_bhgu:420": "prakāśasya tavānubhava-prakāra eva mārjanaṃ śuddhim avāpa | saiva jagati",
  "GR14ss2_bhgu:421": "paryavasīyate na tu tavānubhava-leśo'pīty arthaḥ |",
  "GR14ss2_bhgu:422": "nanu prākṛta-sattva-guṇenaiṣa bhavatu kiṃ nijenety āha | prākṛta-guṇa-",
  "GR14ss2_bhgu:423": "prakāśair bhavān kevalam anumīyate na tu sākṣātkriyata ity arthaḥ | athavā",
  "GR14ss2_bhgu:424": "tava vijñāna-rūpam ajñāna-bhidāyā apamārjanaṃ ca yan nijaṃ sattvaṃ tad yadi",
  "GR14ss2_bhgu:425": "na bhaven nāvirbhavati tadaiva prākṛta-sattvādi-guṇa-prakāśair bhavān",
  "GR14ss2_bhgu:426": "anumīyate tvan-nija-sattāvirbhāveṇa tu sākṣāt-kriyata evety arthaḥ | tad eva",
  "GR14ss2_bhgu:427": "spaṣṭayituṃ tatrānumāne dvaividhyam āhur yasya guṇaḥ prakāśata iti |",
  "GR14ss2_bhgu:428": "asvarūpa-bhūtasyaiva sattvādi-guṇasya tvad-avyabhicāri sambandhitva-mātreṇa",
  "GR14ss2_bhgu:429": "vā tvad eva prakāśyamānatā-mātreṇa vā tval-liṅgatvam ity arthaḥ | yathā",
  "GR14ss2_bhgu:430": "aruṇodayasya sūryodaya-sānnidhya-liṅgatvaṃ yathā vā dhūmasyāgni-",
  "GR14ss2_bhgu:431": "liṅgatvam iti tata ubhayathāpi tava sākṣātkāre tasya sādhakatamatvābhāvo",
  "GR14ss2_bhgu:432": "yukta iti bhāvaḥ |",
  "GR14ss2_bhgu:433": "tad evam aprākṛta-sattvasya tadīya-sva-prakāśatā-rūpatvaṃ yena",
  "GR14ss2_bhgu:434": "svaprakāśasya tava sākṣātkāro bhavatīti sthāpitam | atra ye viśuddha-sattvaṃ",
  "GR14ss2_bhgu:435": "nāma prākṛtam eva rajas-tamaḥ-śūnyaṃ matvā tat-kāryaṃ bhagavad-",
  "GR14ss2_bhgu:436": "vigrahādikaṃ manyante te tu na kenāpy anugṛhītāḥ | rajaḥ-",
  "GR14ss2_bhgu:437": "sambandhābhāvena svataḥ praśānta-svabhāvasya sarvatrodāsīnatākṛti-hetos",
  "GR14ss2_bhgu:438": "tasya kṣobhāsambhavāt vidyāmayatvena yathāvasthita-vastu-prakāśitāmātra-",
  "GR14ss2_bhgu:439": "dharmatvāt, tasya kalpanāntarāyogyatvāc ca | tad uktam api agocarasya",
  "GR14ss2_bhgu:440": "gocaratve hetuḥ prakṛti-guṇaḥ sattvam | gocarasya bahurūpatve rajaḥ |",
  "GR14ss2_bhgu:441": "bahurūpasya tirohitatve rajaḥ | tathā parasparodāsīnatve sattvam | upakāritve",
  "GR14ss2_bhgu:442": "rajaḥ | apakāritve tamaḥ | gocaratvādīni sthit-sṛṣṭi-saṃhārāḥ udāsīnatvādīni",
  "GR14ss2_bhgu:443": "ceti |",
  "GR14ss2_bhgu:444": "atha rajo-leśe tatra mantavye viśuddha-padavaiyarthyam ity alaṃ tan-mata-",
  "GR14ss2_bhgu:445": "rajo-ghaṭa-praghaṭṭanayeti | pādmottara-khaṇḍe tu vaikuṇṭha-nirūpaṇe",
  "GR14ss2_bhgu:446": "tasya sattvasyāprākṛtatvaṃ sphuṭam eva darśitam | yata uktaṃ prakṛti-vibhūti-",
  "GR14ss2_bhgu:447": "varṇanānantaram |",
  "GR14ss2_bhgu:448": "evaṃ prākṛta-rūpāya vibhūter rūpam uttamam |",
  "GR14ss2_bhgu:449": "tripād-vibhūti-rūpaṃ tu śṛṇu bhūdhara-nandini ||",
  "GR14ss2_bhgu:450": "pradhāna-parama-vyomnor antare virajā nadī |",
  "GR14ss2_bhgu:451": "vedāṅga-sveda-janita-toyaiḥ prasrāvitā śubhā ||",
  "GR14ss2_bhgu:452": "tasyāḥ pāre para-vyomni tripād-bhūtaṃ sanātanam |",
  "GR14ss2_bhgu:453": "amṛtaṃ śāśvataṃ nityam anantaṃ paraṃ padam ||",
  "GR14ss2_bhgu:454": "śuddha-sattva-mayaṃ divyam akṣaraṃ brahmaṇaḥ padam || ityādi |",
  "GR14ss2_bhgu:455": "tad etat samāptaṃ prāsaṅgikaṃ śuddha-sattva-vivecanam | atha pravartate",
  "GR14ss2_bhgu:456": "ityādi prakṛtam eva padyaṃ vyākhyāyate |",
  "GR14ss2_bhgu:457": "nanu guṇādy-abhāvān nirviśeṣa evāsau loka ity āśaṅkya tatra viśeṣas tasyāḥ",
  "GR14ss2_bhgu:458": "śuddha-sattvātmikāyāḥ svarūpānatirikta-śakter eva vilāsa-rūpa iti dyotayaṃs",
  "GR14ss2_bhgu:459": "tam eva viśeṣaṃ darśayati harer iti | surāḥ sattva-prabhavāḥ asurāḥ rajas-",
  "GR14ss2_bhgu:460": "tamaḥ-prabhavāḥ tair arcitāḥ | tebhyo'rhattamā ity arthaḥ | guṇātītatvād eveti",
  "GR14ss2_bhgu:461": "bhāvaḥ |",
  "GR14ss2_bhgu:462": "tān eva varṇayati śyāmāvadātā iti | śyāmāś ca avadātā ujjvalāś ca te |",
  "GR14ss2_bhgu:463": "pītavastrāḥ supeśaso'tisukumārāḥ unmiṣanta iva prabhāvanto maṇipravekā",
  "GR14ss2_bhgu:464": "maṇy-uttamā yeṣu tāni niṣkāṇi padakāny ābharaṇāni yeṣāṃ te suvarcasas",
  "GR14ss2_bhgu:465": "tejasvinaḥ |",
  "GR14ss2_bhgu:466": "pravāleti [2.9.11] | ke'pi tebhyaḥ śrī-bhagavat-sārūpyaṃ labdhavadbhyo'nye",
  "GR14ss2_bhgu:467": "pravālādi-sama-varṇāḥ | punar api lokaṃ varṇayati bhrājiṣṇubhir iti | śrīr",
  "GR14ss2_bhgu:468": "yatreti śrīḥ svarūpa-śaktiḥ rūpiṇī tat-preyasī-rūpā mānaṃ pūjāṃ vibhūtibhiḥ",
  "GR14ss2_bhgu:469": "rūpiṇī tat preyasī-rūpā mānaṃ pūjāṃ vibhūtibhiḥ sva-sakhī-rūpābhiḥ |",
  "GR14ss2_bhgu:470": "preṅkhamāndolanaṃ śritā vilāsena | kusumākāro vasantas tad-anugā",
  "GR14ss2_bhgu:471": "bhramarās tair vividhaṃ gīyamānā | svayaṃ priyasya hareḥ karma gāyantī",
  "GR14ss2_bhgu:472": "bhavati | dadarśeti tatra loka iti prāktanānāṃ yac-chabdānāṃ viśeṣyaṃ akhila-",
  "GR14ss2_bhgu:473": "sātvatāṃ sarveṣāṃ sātvatānāṃ yādava-vīrāṇāṃ patiḥ",
  "GR14ss2_bhgu:474": "śriyaḥ patir yajña-patiḥ prajāpatir",
  "GR14ss2_bhgu:475": "dhiyāṃ patir loka-patir dharāpatiḥ |",
  "GR14ss2_bhgu:476": "patir gatiś cāndhaka-vṛṣṇi-sātvatāṃ",
  "GR14ss2_bhgu:477": "prasīdatāṃ me bhagavan satāṃ patiḥ ||",
  "GR14ss2_bhgu:478": "ity [BhP 2.4.20] etad vākya-saṃvāditvāt | śrī-bhāgavata-mate śrī-kṛṣṇasyaiva",
  "GR14ss2_bhgu:479": "svayaṃ-bhagavattvena pratipādayiṣyamānatvāt | tac caitad anantaraṃ brahmaṇe",
  "GR14ss2_bhgu:480": "catuḥślokī-rūpaṃ bhāgavataṃ śrī-bhagavatopadiṣṭam | tatra ca -",
  "GR14ss2_bhgu:481": "purā mayā proktam ajāya nābhye",
  "GR14ss2_bhgu:482": "padme niṣaṇṇāya mamādi-sarge |",
  "GR14ss2_bhgu:483": "jñānaṃ paraṃ man-mahimāvabhāsaṃ",
  "GR14ss2_bhgu:484": "yat sūrayo bhāgavataṃ vadanti ||",
  "GR14ss2_bhgu:485": "iti tṛtīye [BhP 3.4.13] uddhavaṃ prati śrī-kṛṣṇa-vākyānusāreṇa ||",
  "GR14ss2_bhgu:486": "yo brahmāṇaṃ vidadhāti pūrvaṃ",
  "GR14ss2_bhgu:487": "yo vai vedāṃś ca prahiṇoti tasmai |",
  "GR14ss2_bhgu:488": "taṃ ha devam ātma-buddhi-prakāśaṃ",
  "GR14ss2_bhgu:489": "mumukṣur vai śaraṇam amuṃ vrajet || iti [GTU 1.22]",
  "GR14ss2_bhgu:490": "śrī-gopāla-tāpany-anusāreṇa ca tasmai vopadeṣṭṛtva-śruteḥ ||",
  "GR14ss2_bhgu:491": "tadu hovāca brahmasavanaṃ carato me dhyātaḥ stutaḥ parārdhānte",
  "GR14ss2_bhgu:492": "so'budhyata gopaveśo me puruṣaḥ purastādāvirbabhūveti śrīgopālatāpany-",
  "GR14ss2_bhgu:493": "anusāreṇaiva kvacit kalpe śrī-gopāla-rūpeṇa ca sṛṣṭyādāv ittham eva",
  "GR14ss2_bhgu:494": "brahmaṇe darśita-nija-rūpatāṃ tad-dhāmno mahā-vaikuṇṭhatvena śrī-kṛṣṇa-",
  "GR14ss2_bhgu:495": "sandarbhe sādhayiṣyamāṇatvāc ca dvārakāyāṃ prākaṭyāvasare śruta-",
  "GR14ss2_bhgu:496": "sunanda-nandādi-sāhacaryeṇa śrī-prabalādayo'pi jñeyāḥ | yathoktaṃ prathame",
  "GR14ss2_bhgu:497": "sunanda-nanda-śīrṣaṇyā ye cānye sātvata-rṣabhā iti [BhP 1.14.32]|",
  "GR14ss2_bhgu:498": "bhṛtya-prasādeti [2.9.15] | dṛg evāsava iva draṣṭṝṇāṃ madakarī yasya tam |",
  "GR14ss2_bhgu:499": "śriyā vakṣo-vāma-bhāge svarṇa-rekhākārayā | adhyarhaṇīyeti catasraḥ",
  "GR14ss2_bhgu:500": "śaktayo dharmādyāḥ | pādmottara-khaṇḍe yoga-pīṭhe ta eva kathitāḥ | na",
  "GR14ss2_bhgu:501": "bahiraṅgā adharmādyā iti | tathā hi,",
  "GR14ss2_bhgu:502": "dharma-jñāna tathaiśvarya-",
  "GR14ss2_bhgu:503": "vairāgyaiḥ pāda-vigrahaiḥ |",
  "GR14ss2_bhgu:504": "ṛg-yajuḥ-sāmātharvāṇa-",
  "GR14ss2_bhgu:505": "rūpair nityaṃ vṛtaṃ kramād || iti |",
  "GR14ss2_bhgu:506": "samastāntas tathā śabda-prayogas tv ārṣaḥ | ṣoḍaśa-śaktayaś caṇḍādyāḥ |",
  "GR14ss2_bhgu:507": "tathā ca tatraiva - caṇḍādi-dvāra-pālais tu kumudādyaiḥ surakṣitā iti |",
  "GR14ss2_bhgu:508": "nagarīti pūrveṇānvayaḥ | te ca -",
  "GR14ss2_bhgu:509": "caṇḍa-pracaṇḍau prāg-dvāre yāmye bhadra-subhadrakau |",
  "GR14ss2_bhgu:510": "vāruṇyāṃ jaya-vijayau saumye dhātṛ-vidhātarau ||",
  "GR14ss2_bhgu:511": "kumudaḥ kumudākṣaś ca puṇḍarīko'tha vāmanaḥ |",
  "GR14ss2_bhgu:512": "śaṅke karṇaḥ sarva-netraḥ sumukhaḥ supratiṣṭhitaḥ ||",
  "GR14ss2_bhgu:513": "ete dikpatayaḥ proktāḥ puryām atra suśobhane || iti |",
  "GR14ss2_bhgu:514": "kumudādayas tu dvau dvāv āgneyādi-dik-pataya iti śeṣaḥ | pañca-śaktayaḥ",
  "GR14ss2_bhgu:515": "kūrmādyāḥ | tathā ca tatraiva -",
  "GR14ss2_bhgu:516": "kūrmaś ca nāgarājaś ca vanateyas trayīśvaraḥ |",
  "GR14ss2_bhgu:517": "chandāṃsi sarva-mantrāś ca pīṭha-rūpatvam āsthitā || iti ||",
  "GR14ss2_bhgu:518": "trayīśvara iti vainateya-viśeṣaṇam | tasya chandomayatvāt |",
  "GR14ss2_bhgu:519": "yadyapy uttara-khaṇḍa-vacanaṃ tat parama-vyoma-paraṃ tathāpi tat-",
  "GR14ss2_bhgu:520": "sādṛśyāgamādi-prasiddheś ca śrī-kṛṣṇa-yoga-pīṭham api ca tadvaj jñeyam",
  "GR14ss2_bhgu:521": "| atra ṣoḍaśa-śaktayaḥ sākṣāt śrī-kṛṣṇa eva śrī-kṛṣṇa-sandarbhe purastād",
  "GR14ss2_bhgu:522": "udāhariṣyamāṇa-prabhāsa-khaṇḍa-vacanāt śrutālambinyādaya eva vā jñeyā",
  "GR14ss2_bhgu:523": "iti | svaiḥ svarūpa-bhūtair aiśvaryādibhir yuktam | itaratra yogiṣu adhruvaiḥ",
  "GR14ss2_bhgu:524": "prāptair ity arthaḥ | sva-svarūpa eva dhāmāni śrī-vaikuṇṭhe ramamāṇaṃ",
  "GR14ss2_bhgu:525": "ataeveśvaram | katham api parādhīna-siddhatvābhāvāt |",
  "GR14ss2_bhgu:526": "tad-darśaneti [2.9.17] | yat padāmbujaṃ pāramahaṃsyena pathādhigamyata iti",
  "GR14ss2_bhgu:527": "saccidānanda-ghanatvaṃ tasya vyanakti | tvaṃ prīyamāṇam iti taṃ brahmāṇaṃ",
  "GR14ss2_bhgu:528": "bhagavān babhāṣe | prajā-visarge kārye nijasya svāṃśa-bhūtasya puruṣasya",
  "GR14ss2_bhgu:529": "śāsane'rhaṇaṃ yogyam |",
  "GR14ss2_bhgu:530": "nanv asau puruṣa eva tam anugṛhṇātu śrī-bhagavatas tu parāvasthatvāt tena",
  "GR14ss2_bhgu:531": "prākṛta-sṛṣṭi-kartrā sambandho'pi na sambandha ity āśaṅkya tasya bhakta-",
  "GR14ss2_bhgu:532": "vātsalyātiśaya evāyam ity āha, priyaṃ tasmin premavantam |",
  "GR14ss2_bhgu:533": "yataḥ so'pi priyaḥ prema-vaśaḥ | tatrāpi prīyamāṇām iti prītamanā iti ca",
  "GR14ss2_bhgu:534": "viśeṣaṇaṃ tadānīṃ premollāsātiśaya-dyotakam | taṃ prati bhagavac-cihna-",
  "GR14ss2_bhgu:535": "darśanena tasyāpi tatra prīty-atiśayaṃ vyañjayati īṣat-smita-rociṣā gireti kare",
  "GR14ss2_bhgu:536": "spṛśann iti ca | asya śrī-kṛṣṇopāsakatvaṃ śrī-gopāla-tāpanī-vākyena",
  "GR14ss2_bhgu:537": "darśitam |",
  "GR14ss2_bhgu:538": "tathā ca brahma-saṃhitāyāṃ [5.22-5] -",
  "GR14ss2_bhgu:539": "tatra brahmābhavad bhūyaś caturvedī caturmukhaḥ |",
  "GR14ss2_bhgu:540": "sa jāto bhagavac-chaktyā tat-kālaṃ kila coditaḥ ||",
  "GR14ss2_bhgu:541": "sisṛkṣāyāṃ matiṃ cakre pūrva-saṃskāra-saṃskṛtām |",
  "GR14ss2_bhgu:542": "dadarśa kevalaṃ dhvāntaṃ nānyat kim api sarvataḥ ||",
  "GR14ss2_bhgu:543": "uvāca puratas tasmai tasya divyā sarasvatī |",
  "GR14ss2_bhgu:544": "kāmaḥ kṛṣṇāya govindāya gopī-jana ity api ||",
  "GR14ss2_bhgu:545": "vallabhāya priyā vahner ayaṃ te dāsyati priyam |",
  "GR14ss2_bhgu:546": "tapa tvaṃ tapa etena tava siddhir bhaviṣyati ||",
  "GR14ss2_bhgu:547": "atha tepe sa suciraṃ prīṇan govindam avyayam || ity ādi ||",
  "GR14ss2_bhgu:548": "śrī-śukaḥ ||8||",
  "GR14ss2_bhgu:549": "[9]",
  "GR14ss2_bhgu:550": "atha sā bhagavattā ca nāropitā kintu svarūpa-bhūtaivety etam arthaṃ punar",
  "GR14ss2_bhgu:551": "viśeṣataḥ sthāpayituṃ prakaraṇāntaram ārabhyate | tatra vastunas tasya",
  "GR14ss2_bhgu:552": "śaktitvam āha |",
  "GR14ss2_bhgu:553": "vedyaṃ vāstavam atra vastv ity asya viśeṣaṇābhyām eva",
  "GR14ss2_bhgu:554": "śivadaṃ tāpa-trayonmūlanam iti | [BhP 1.1.2]",
  "GR14ss2_bhgu:555": "śivaṃ paramānandaḥ tad-dānaṃ svarūpa-śaktyā | tāpa-trayaṃ māyā-śakti-",
  "GR14ss2_bhgu:556": "kāryaṃ tad-unmūlanaṃ ca tayaiveta || śrī-vyāsaḥ ||9||",
  "GR14ss2_bhgu:557": "[10]",
  "GR14ss2_bhgu:558": "te ca māyā-śakti-svarūpa-śaktī paraspara-viruddhe tathā tayor vṛttayaś ca",
  "GR14ss2_bhgu:559": "sva-sva-gaṇa eva paraspara-viruddhā api bahvyaḥ | tathāpi tāsām ekaṃ",
  "GR14ss2_bhgu:560": "nidhānaṃ tad evety āha |",
  "GR14ss2_bhgu:561": "yac-chaktayo vadatāṃ vādināṃ vai",
  "GR14ss2_bhgu:562": "vivāda-saṃvāda-bhuvo bhavanti |",
  "GR14ss2_bhgu:563": "kurvanti caiṣāṃ muhur ātma-mohaṃ",
  "GR14ss2_bhgu:564": "tasmai namo ænanta-guṇāya bhūmne || [BhP 6.4.26]",
  "GR14ss2_bhgu:565": "spaṣṭam || daksaḥ śrī-puruṣottamam ||10||",
  "GR14ss2_bhgu:566": "[11]",
  "GR14ss2_bhgu:567": "tathā -",
  "GR14ss2_bhgu:568": "yasmin viruddha-gatayo hy aniśaṃ patanti",
  "GR14ss2_bhgu:569": "vidyādayo vividha-śaktaya ānupūrvyāt |",
  "GR14ss2_bhgu:570": "tad brahma viśva-bhavam ekam anantam ādyam",
  "GR14ss2_bhgu:571": "ānanda-mātram avikāram ahaṃ prapadye || [BhP 4.9.16]",
  "GR14ss2_bhgu:572": "ānupūrvyā sva-sva-varge uttama-madhyama-kaniṣṭha-bhāvena vartamānā",
  "GR14ss2_bhgu:573": "vividha-śaktayaḥ prāyaḥ parasparaṃ viruddha-gatayo'pi yasmin yad āśritya",
  "GR14ss2_bhgu:574": "aniśaṃ patanti sva-sva-vyāpāraṃ kurvanti || dhruvaḥ śrī-pṛśnigarbham ||11||",
  "GR14ss2_bhgu:575": "[12]",
  "GR14ss2_bhgu:576": "sargādi yo æsyānuruṇaddhi śaktibhir",
  "GR14ss2_bhgu:577": "dravya-kriyā-kāraka-cetanātmabhiḥ |",
  "GR14ss2_bhgu:578": "tasmai samunnaddha-niruddha-śaktaye",
  "GR14ss2_bhgu:579": "namaḥ parasmai puruṣāya vedhase || [BhP 4.17.18]",
  "GR14ss2_bhgu:580": "anuruṇaddhi karoti | śrī-maitreyo viduram ||12||",
  "GR14ss2_bhgu:581": "[13]",
  "GR14ss2_bhgu:582": "tāsām acintyatvam āha |",
  "GR14ss2_bhgu:583": "ātmeśvaro'tarkya-sahasra-śaktir iti || [BhP 3.33.3]",
  "GR14ss2_bhgu:584": "spaṣṭam || uktaṃ cācintyatvaṃ śrutes tu śabda-mūlatvād ity [Vs 2.1.27] ādau",
  "GR14ss2_bhgu:585": "| ātmani caivaṃ vicitrāś ca hīty [?] ādau ca || śrī-devahūtiḥ kapiladevam ||13||",
  "GR14ss2_bhgu:586": "[14]",
  "GR14ss2_bhgu:587": "śaktes tu svābhāvika-rūpatvam āha -",
  "GR14ss2_bhgu:588": "sattvaṃ rajas tama iti trivṛd ekam ādau",
  "GR14ss2_bhgu:589": "sūtraṃ mahān aham iti pravadanti jīvam |",
  "GR14ss2_bhgu:590": "jñāna-kriyārtha-phala-svarūpatayoru-śaktir",
  "GR14ss2_bhgu:591": "brahmaiva bhāti sad asac ca tayoḥ paraṃ yat || [BhP 11.3.38]",
  "GR14ss2_bhgu:592": "brahmaiva urū-śaktir anekātmaka-śaktimad bhāti | eva-kāreṇa brahmaṇa eva",
  "GR14ss2_bhgu:593": "sā śaktir na tu kalpiteti svābhāvika-rūpatvaṃ śakter bodhayati | tatra hetuḥ |",
  "GR14ss2_bhgu:594": "yad brahma yat sthūlaṃ kāryaṃ pṛthivyādi-rūpaṃ asat sūkṣmaṃ kāraṇaṃ",
  "GR14ss2_bhgu:595": "prakṛtyādi-rūpaṃ tayor bahiraṅga-vaibhavayoḥ paraṃ svarūpa-vaibhavaṃ śrī-",
  "GR14ss2_bhgu:596": "vaikuṇṭhādi-rūpaṃ taṭastha-vaibhavaṃ śuddha-jīva-rūpaṃ ca | anyathā tat-",
  "GR14ss2_bhgu:597": "tad-bhāvāsiddhiḥ |",
  "GR14ss2_bhgu:598": "kiṃrūpatayā tat-tad-rūpam | tatrāha jñāna-kriyārtha-phala-rūpatayā mahad-",
  "GR14ss2_bhgu:599": "ādi-lakṣaṇa-jñāna-śakti-rūpatvena, sūtrādi-lakṣaṇa-kriyā-śakti-rūpatvena,",
  "GR14ss2_bhgu:600": "tan-mātrādi-lakṣaṇārtha-rūpatvena, prakṛti-lakṣaṇa-tat-tat-sarvaikya-",
  "GR14ss2_bhgu:601": "rūpatvena sad-asad-rūpam | phala-rūpatvena tayoḥ param | tatra phalaṃ",
  "GR14ss2_bhgu:602": "puruṣārtha-svarūpaṃ sa-vaibhavaṃ bhagavad-ākhyaṃ cid-vastu tad-",
  "GR14ss2_bhgu:603": "anumatatvāt śuddha-jīvākhyaṃ cid-vastu ca | etena jñāna-kriyādi-rūpeṇorū-",
  "GR14ss2_bhgu:604": "śaktitvaṃ vyañjitam | śakteḥ svābhāvika-rūpatvaṃ sa-pramāṇaṃ spaṣṭayati |",
  "GR14ss2_bhgu:605": "ādau yad ekaṃ brahma tad eva sattvaṃ rajas tama iti tri-vṛt pradhānaṃ tataḥ",
  "GR14ss2_bhgu:606": "kriyā-śaktyā sūtraṃ jñāna-śaktyā mahān iti | tato'ham ahaṅkāra iti | tad eva",
  "GR14ss2_bhgu:607": "ca jīvaṃ śuddha-svarūpaṃ jīvātmānaṃ tad-upalakṣaṇakaṃ vaikuṇṭhādi-",
  "GR14ss2_bhgu:608": "vaibhavaṃ ca pravadanti vedāḥ | te ca - sadaiva saumyedam agra āsīd ity",
  "GR14ss2_bhgu:609": "ādyāḥ [ChāU 6.2.1] |",
  "GR14ss2_bhgu:610": "ādāv ekaṃ tatas tat tad-rūpam iti śakteḥ svābhāvikatvam āyātam",
  "GR14ss2_bhgu:611": "anyasyāsadbhāvenaupādhikatvāyogāt | svarūpa-vaibhavasyāṅga-pratyaṅgavan",
  "GR14ss2_bhgu:612": "nitya-siddhatve'pi, sūrya-sattayā tad-raśmi-paramāṇu-vṛndasyeva, tat-sattayā",
  "GR14ss2_bhgu:613": "labdha-sattākatvāt tad-upādānatvaṃ tadādikatvaṃ ca syāt | tasya bhāsā sarvam",
  "GR14ss2_bhgu:614": "idaṃ vibhātīti [Kaṭha 2.2.15] śruteḥ |",
  "GR14ss2_bhgu:615": "śakter acintyatvaṃ svābhāvikatvaṃ coktaṃ śrī-viṣṇu-purāṇe -",
  "GR14ss2_bhgu:616": "nirguṇasyāprameyasya",
  "GR14ss2_bhgu:617": "śuddhasyāpy amalātmanaḥ |",
  "GR14ss2_bhgu:618": "kathaṃ sargādi-kartādi-kartṛtvaṃ",
  "GR14ss2_bhgu:619": "brahmaṇo'bhyupagamyata || [ViP 1.3.1]",
  "GR14ss2_bhgu:620": "iti maitreya-praśnānantaraṃ śrī-parāśara uvāca ---",
  "GR14ss2_bhgu:621": "śaktayaḥ sarva-bhāvānām",
  "GR14ss2_bhgu:622": "acintya-jñāna-gocarāḥ |",
  "GR14ss2_bhgu:623": "yato'to brahmaṇas tās tu",
  "GR14ss2_bhgu:624": "sargādyā bhāva-śaktayaḥ |",
  "GR14ss2_bhgu:625": "bhavanti tapasāṃ śreṣṭha",
  "GR14ss2_bhgu:626": "pāvakasya yatoṣṇatā || [ViP 1.3.2]",
  "GR14ss2_bhgu:627": "atra śrīdhara-svāmi-ṭīkā ca -",
  "GR14ss2_bhgu:628": "tad evaṃ brahmaṇaḥ sṛṣṭy-ādi-kartṛtvam uktam | tatra śaṅkate - nirguṇasyeti",
  "GR14ss2_bhgu:629": "| sattvādi-guṇa-rahitasya, aprameyasya deśa-kālādy-aparicchinnasya śuddhasya",
  "GR14ss2_bhgu:630": "adehasya sahakāri-śūnyasyeti vā, amalātmanaḥ puṇya-pāpa-saṃskāra-",
  "GR14ss2_bhgu:631": "śūnyasya, rāgādi-śūnyasyeti vā | evambhūtasya brahmaṇaḥ kathaṃ sargādi-",
  "GR14ss2_bhgu:632": "kartṛtvam iṣyate, etad-vilakṣaṇasyaiva loke ghaṭādiṣu kartṛtvādi-darśanād",
  "GR14ss2_bhgu:633": "ity arthaḥ | pariharati śaktaya iti sārdhena | loke hi sarveṣāṃ bhāvānāṃ maṇi-",
  "GR14ss2_bhgu:634": "mantrādīnāṃ śaktayaḥ acintya-jñāna-gocarāḥ | acintyaṃ tarkāsahaṃ yaj-",
  "GR14ss2_bhgu:635": "jñānaṃ kāryānyathānupapatti-pramāṇakaṃ tasya gocarāḥ santi |",
  "GR14ss2_bhgu:636": "yad vā - acintyā bhinnābhinnatvādi-vikalpaiś cintayitum aśakyāḥ kevalam",
  "GR14ss2_bhgu:637": "arthāpatti-jñāna-gocarāḥ santi | yad evaṃ ato brahmaṇo'pi tās tathāvidhāḥ",
  "GR14ss2_bhgu:638": "śaktayaḥ sargādi-hetu-bhūtāḥ bhāva-śaktayaḥ svabhāva-siddhāḥ śaktayaḥ",
  "GR14ss2_bhgu:639": "santy eva | pāvakasya dāhakatvādi-śaktivat | ato guṇādihīnasyāpy acintya-",
  "GR14ss2_bhgu:640": "śaktimattvād brahmaṇaḥ sargādi-kartṛtvaṃ ghaṭata ity arthaḥ | śrutiś ca -",
  "GR14ss2_bhgu:641": "na tasya kāryaṃ karaṇaṃ ca vidyate",
  "GR14ss2_bhgu:642": "na tat-samaś cābhyadhikaś ca dṛśyate |",
  "GR14ss2_bhgu:643": "parāsya śaktir vividhaiva śrūyate",
  "GR14ss2_bhgu:644": "svābhāvikī jñāna-bala-kriyā ca || [ŚvetU 6.8]",
  "GR14ss2_bhgu:645": "māyāṃ tu prakṛtiṃ vidyān",
  "GR14ss2_bhgu:646": "māyinaṃ tu maheśvaram || [ŚvetU 4.10]",
  "GR14ss2_bhgu:647": "yad vā evaṃ yojanā - sarveṣāṃ bhāvānāṃ pāvakasyoṣṇatā-śaktivad-acintya-",
  "GR14ss2_bhgu:648": "jñāna-gocarāḥ śaktayaḥ santy eva | brahmaṇaḥ punas tāḥ svabhāva-bhūtāḥ",
  "GR14ss2_bhgu:649": "svarūpād abhinnāḥ śaktayaḥ | parāsya śaktir vividhaiva śrūyate iti śruteḥ |",
  "GR14ss2_bhgu:650": "ato maṇi-mantrādibhir agnauṣṇyavan na kenacid vihantuṃ śakyante | ata eva",
  "GR14ss2_bhgu:651": "tasya niraṅkuśam aiśvaryam | tathā ca śrutiḥ -",
  "GR14ss2_bhgu:652": "sa vā ayam asya sarvasya vaśī sarvasyeśānaḥ sarvasyādhipatir ity ādiḥ [BAU",
  "GR14ss2_bhgu:653": "4.4.22] |",
  "GR14ss2_bhgu:654": "yata evaṃ ato brahmaṇo hetoḥ sargādyā bhavanti nātra kācid anupapattiḥ ity",
  "GR14ss2_bhgu:655": "eṣā |",
  "GR14ss2_bhgu:656": "atra praśnaḥ so'yaṃ brahma khalu nirviśeṣam eveti pakṣam āśritya, parihāras",
  "GR14ss2_bhgu:657": "tu saviśeṣam eveti pakṣam āśritya kṛta iti jñeyam | ata eva praśne",
  "GR14ss2_bhgu:658": "śuddhasyety api vyākhyātam | śuddhatvaṃ hy atra kevalatvaṃ matam, tac ca",
  "GR14ss2_bhgu:659": "yuktaṃ, parihāre brahmaṇi śaktisthāpanāt | pūrva-pakṣimate brahmaṇi śaktir",
  "GR14ss2_bhgu:660": "api nāstīti gamyate | tataḥ praśna-vākye'py evam arthāntaraṃ jñeyam -",
  "GR14ss2_bhgu:661": "nirguṇasya prākṛtāprākṛta-guṇa-rahitasya, ataeva pramāṇāgocarasya tata",
  "GR14ss2_bhgu:662": "evāmalātmano'pi śuddhasya, na tu sphaṭikāder iva paracchāyayānyathā-",
  "GR14ss2_bhgu:663": "dṛṣṭasya | tad evaṃ nirviśeṣatām avalambya praśne siddhe | parihāre tu",
  "GR14ss2_bhgu:664": "prathama-yojanāyāṃ nirviśeṣa-pakṣam anādṛtya brahmaṇi kartṛtva-pratipatty-",
  "GR14ss2_bhgu:665": "arthaṃ śaktayaḥ sādhitāḥ | dvitīya-yojanāyāṃ tatra ca viśeṣa-pratipatty-arthaṃ",
  "GR14ss2_bhgu:666": "yathā jalādiṣu kadācid uṣṇatādikam āgantukaṃ syāt tathā brahmaṇi na syād",
  "GR14ss2_bhgu:667": "iti nirdhāritam | na tat samaś cābhyadhikaś ca dṛśyate iti śruteḥ |",
  "GR14ss2_bhgu:668": "tathā maṇimantrādibhir iti vyatireka eva dṛṣṭānta ity ato brahma-śaktayas tu",
  "GR14ss2_bhgu:669": "nānyena parābhūtā ity etac ca darśitam | kiṃ ca, brahma-padena sarvaṃ khalv",
  "GR14ss2_bhgu:670": "idaṃ brahmeti prasiddhiṃ vyajya sattvādi-guṇamaya-māyāyās tad-anyatve'pi,",
  "GR14ss2_bhgu:671": "nirguṇasyeti prākṛta-guṇair aspṛṣṭatvam aṅgīkṛtya teṣāṃ bahiraṅgatvaṃ",
  "GR14ss2_bhgu:672": "svīkṛtam |",
  "GR14ss2_bhgu:673": "tad etad eva māyāṃ ca prakṛtiṃ vidyād ity eṣā śrutiḥ svīcakāra | māyāṃ ca",
  "GR14ss2_bhgu:674": "tad apāśrayām itivan maheśvaratvān māyāyā bahiraṅgāyā āśraya iti tāṃ",
  "GR14ss2_bhgu:675": "parābhūya sthitam iti ca labhyate | tasmāt pūrvavad atrāpi śakti-mātrasya",
  "GR14ss2_bhgu:676": "svābhāvikatvaṃ māyā-doṣāspṛṣṭatvaṃ ca sādhitam | ataeva śrīgītopaniṣatsu",
  "GR14ss2_bhgu:677": "ca -",
  "GR14ss2_bhgu:678": "jñeyaṃ yat tat pravakṣyāmi yaj jñātvā'mṛtam aśnute |",
  "GR14ss2_bhgu:679": "anādimat paraṃ brahma na sat tan nāsad ucyate ||",
  "GR14ss2_bhgu:680": "sarvataḥ pāṇi-pādaṃ tad ity ādi | [Gītā 13.12-13]",
  "GR14ss2_bhgu:681": "atreyaṃ prakriyā - ekam eva tat parama-tattvaṃ svābhāvikācintya-śaktyā",
  "GR14ss2_bhgu:682": "sarvadaiva svarūpa-tad-rūpa-vaibhava-jīva-pradhāna-rūpeṇa",
  "GR14ss2_bhgu:683": "caturdhāvatiṣṭhate | sūryāntar-maṇḍalastha-teja iva maṇḍala-tad-bahirgata-",
  "GR14ss2_bhgu:684": "raśmi-tat-praticchavi-rūpeṇa | evam eva śrī-viṣṇu-purāṇe ---",
  "GR14ss2_bhgu:685": "eka-deśa-sthitasyāgner jyotsnā vistāriṇī yathā |",
  "GR14ss2_bhgu:686": "parasya brahmaṇaḥ śaktis tathedam akhilaṃ jagad || iti || [ViP 1.22.56]",
  "GR14ss2_bhgu:687": "yasya bhāsā sarvam idaṃ vibhātīti śruteḥ | atra vyāpakatvādinā tat-tat-",
  "GR14ss2_bhgu:688": "samāveśādy-anupapattiś ca śakter acintyatvenaiva parāhatā | durghaṭa-",
  "GR14ss2_bhgu:689": "ghaṭatvaṃ hy acintyatvam | śaktiś ca sā tridhā - antaraṅgā bahiraṅgā",
  "GR14ss2_bhgu:690": "taṭasthā ca | tatrāntaraṅgayā svarūpa-śaktyākhyayā pūrṇenaiva svarūpeṇa",
  "GR14ss2_bhgu:691": "vaikuṇṭhādi-svarūpa-vaibhava-rūpeṇa ca tad avatiṣṭhate | taṭasthayā raśmi-",
  "GR14ss2_bhgu:692": "sthānīya-cid-ekātma-śuddha-jīva-rūpeṇa, bahiraṅgayā māyākhyayā",
  "GR14ss2_bhgu:693": "praticchavi-gata-varṇa-śāvalya-sthānīya-tadīya-bahiraṅga-vaibhava-jaḍātma-",
  "GR14ss2_bhgu:694": "pradhāna-rūpeṇa ceti caturdhvātvam | ataeva tadātmakatvena jīvasyeva",
  "GR14ss2_bhgu:695": "taṭastha-śaktitvaṃ pradhānasya ca māyāntar-bhūtatvam abhipretya śakti-",
  "GR14ss2_bhgu:696": "trayaṃ śrī-viṣṇu-purāṇe gaṇitam -",
  "GR14ss2_bhgu:697": "viṣṇu-śaktiḥ parā proktā kṣetra-jñākhyā tathāparā |",
  "GR14ss2_bhgu:698": "avidyā-karma-saṃjñānyā tṛtīyā śaktir iṣyate || [ViP 6.7.61]",
  "GR14ss2_bhgu:699": "tayā tirohitatvāc ca śaktiḥ kṣetra-jña-saṃjñitā |",
  "GR14ss2_bhgu:700": "sarva-bhūteṣu bhūpāla tāratamyena vartate ||[ViP 6.7.63] iti ||",
  "GR14ss2_bhgu:701": "avidyā karma kāryaṃ yasyāḥ sā tat-saṃjñā māyety arthaḥ | yadyapīyaṃ",
  "GR14ss2_bhgu:702": "bahiraṅgā tathāpy asyās taṭastha-śaktimayam api jīvam āvarituṃ",
  "GR14ss2_bhgu:703": "sāmarthyam astīty āha tayeti | tāratamyena tat-kṛtāvaraṇasya brahmādi-",
  "GR14ss2_bhgu:704": "sthāvarānteṣu deheṣu laghu-guru-bhāvena vartate ity arthaḥ | tad uktam -",
  "GR14ss2_bhgu:705": "yathā sammohito jīva iti [BhP 1.7.5] | yayaivācintya-māyayā jñeyam |",
  "GR14ss2_bhgu:706": "pradhānasya māyā-vyaṅgyatvaṃ cāgre darśayiṣyate | atrāntaraṅgatva-",
  "GR14ss2_bhgu:707": "taṭasthatva-bahiraṅgatvādinaiva teṣām ekātmakānāṃ tat tat sāmyam, na tu",
  "GR14ss2_bhgu:708": "sarvātmaneti tat tat sthānīyatvam evoktam | na tu tat-tad-rūpatvaṃ tatas tat",
  "GR14ss2_bhgu:709": "tad doṣā api nāvakāśaṃ labhante iti || śrī-pippalāyano nimim ||14||",
  "GR14ss2_bhgu:710": "[15]",
  "GR14ss2_bhgu:711": "tad evaṃ sarvābhir militvā cid-acic-chaktir bhagavān | evam eva",
  "GR14ss2_bhgu:712": "parameśvaratvena stūyamānaṃ brahmāṇaṃ prati hiraṇyakaśipunāpy uktam -",
  "GR14ss2_bhgu:713": "cid-acic-chakti-yuktāyeti [BhP 7.3.34] |",
  "GR14ss2_bhgu:714": "cid-vastunaś cid-vastv-antarāśrayatvaṃ, raśmy-ābhāsādi-jyotiṣo jyotir-",
  "GR14ss2_bhgu:715": "maṇḍalāśrayatvam iva | tatra taṭasthākhyā jīva-śaktir yathāvasaraṃ",
  "GR14ss2_bhgu:716": "paramātma-sandarbhe vivaraṇīyā |",
  "GR14ss2_bhgu:717": "atha antaraṅgākhyā-vivaraṇāya bahiraṅgāpy uddiśyate ye cāparā parā ceti",
  "GR14ss2_bhgu:718": "| śrī-viṣṇu-purāṇe śrūyate -",
  "GR14ss2_bhgu:719": "sarva-bhūteṣu sarvātman yā śaktir aparā tava |",
  "GR14ss2_bhgu:720": "guṇāśrayā namas tasyai śāśvatāyai sureśvara ||",
  "GR14ss2_bhgu:721": "yātīta-gocarā vācāṃ manasāṃ cāviśeṣaṇā |",
  "GR14ss2_bhgu:722": "jñāni-jñāna-paricchedyā vande tām īśvarīṃ parām || iti || [ViP 1.19.76-7]",
  "GR14ss2_bhgu:723": "saiṣā bahu-vṛttikaiva jñeyā, parāsya śaktir bahudhaiva śrūyate iti śruteḥ ||15||",
  "GR14ss2_bhgu:724": "[16]",
  "GR14ss2_bhgu:725": "tatra bahiraṅgām āha -",
  "GR14ss2_bhgu:726": "ṛte'rthaṃ yat pratīyeta",
  "GR14ss2_bhgu:727": "na pratīyeta cātmani |",
  "GR14ss2_bhgu:728": "tad vidyād ātmano māyāṃ",
  "GR14ss2_bhgu:729": "yathābhāso yathā tamaḥ || [BhP 2.9.33]",
  "GR14ss2_bhgu:730": "arthaṃ paramārtha-bhūtaṃ māṃ vinā yat pratīyeta, mat-pratītau tat-pratīty-",
  "GR14ss2_bhgu:731": "abhāvāt | matto bahir eva yasya pratītir ity arthaḥ | yac cātmani na pratīyate,",
  "GR14ss2_bhgu:732": "yasya ca mad-āśrayatvaṃ vinā svataḥ pratītir nāstīty arthaḥ | tathā lakṣaṇaṃ",
  "GR14ss2_bhgu:733": "vastu ātmano mama parameśvarasya māyāṃ jīva-māyā guṇa-māyeti dvy-",
  "GR14ss2_bhgu:734": "ātmikāṃ māyākhya-śaktiṃ vidyāt | atra śuddha-jīvasyāpi cid-",
  "GR14ss2_bhgu:735": "rūpatvāviśeṣeṇa tadīya-raśmi-sthānīyatvena ca svāntaḥpāta eva vivakṣitaḥ",
  "GR14ss2_bhgu:736": "| tatrāsyā dvy-ātmikatvenābhidhānaṃ dṛṣṭānta-dvaividhyena labhyate | tatra",
  "GR14ss2_bhgu:737": "jīva-māyākhyasya prathamāṃśasya tādṛśatvaṃ dṛṣṭāntena spaṣṭayann",
  "GR14ss2_bhgu:738": "asambhāvanāṃ nirasyati yathābhāsa iti | ābhāso jyotir-bimbasya svīya-",
  "GR14ss2_bhgu:739": "prakāśād vyavahita-pradeśe kathañcid ucchalita-praticchavi-viśeṣaḥ | sa yathā",
  "GR14ss2_bhgu:740": "tasmād bahir eva pratīyate, na ca taṃ vinā tasya pratītis tathā sāpīty arthaḥ",
  "GR14ss2_bhgu:741": "| anena praticchavi-paryāyābhāsa-dharmatvena tasyām ābhāsākhyatvam api",
  "GR14ss2_bhgu:742": "dhvanitam | atas tat-kāryasyābhāsākhyatvaṃ kvacit ābhāsaś ca nirodhaś cety",
  "GR14ss2_bhgu:743": "ādau [BhP 2.10.7] | atra sa yathā kvacid atyantodbhaṭātmā svacākcikya-",
  "GR14ss2_bhgu:744": "cchaṭāpatitanetrāṇāṃ netra-prakāśam āvṛṇoti | tam āvṛtya ca",
  "GR14ss2_bhgu:745": "svenātyantodbhaṭa-tejastvenaiva draṣṭṛ-netraṃ vyākulayan svopakaṇṭhe",
  "GR14ss2_bhgu:746": "varṇa-śāvalyam udgirati | kadācit tad eva pṛthag-bhāvena nānākāratayā",
  "GR14ss2_bhgu:747": "pariṇamayati | tatheyam api jīva-jñānam āvṛṇoti | sattvādi-guṇa-sāmya-rūpāṃ",
  "GR14ss2_bhgu:748": "guṇa-māyākhyāṃ jaḍāṃ prakṛtim udgirati | kadācit pṛthag-bhūtān sattvādi-",
  "GR14ss2_bhgu:749": "guṇān nānākāratayā pariṇamayati ceti jñeyam | tad uktam - eka-deśa-",
  "GR14ss2_bhgu:750": "sthitasyāgner [ViP 1.22.56] ity ādi |",
  "GR14ss2_bhgu:751": "tathā cāyurveda-vidaḥ -",
  "GR14ss2_bhgu:752": "jagad-yoner anicchasya cid-ānandaika-rūpiṇaḥ |",
  "GR14ss2_bhgu:753": "puṃso'sti prakṛtir nityā praticchāyeva bhāsvataḥ ||",
  "GR14ss2_bhgu:754": "acetanāpi caitanya-yogena paramātmanaḥ |",
  "GR14ss2_bhgu:755": "akarod viśvam akhilam anityaṃ nāṭakākṛtir || iti ||",
  "GR14ss2_bhgu:756": "tad evaṃ nimittāṃśo jīva-māyā upādānāṃśo guṇa-māyety agre'pi",
  "GR14ss2_bhgu:757": "vivecanīyam | athaivaṃ siddhaṃ guṇa-māyākhyaṃ dvitīyam apy aṃśaṃ",
  "GR14ss2_bhgu:758": "dṛṣṭāntena spaṣṭayati, yathā tama iti | tamaḥ-śabdenātra pūrvoktaṃ tamaḥ-",
  "GR14ss2_bhgu:759": "prāyaṃ varṇa-śāvalyam ucyate | tad yathā tan mūla-jyotiṣy-asad api tad-",
  "GR14ss2_bhgu:760": "āśrayatvaṃ vinā na sambhavati tadvad iyam apīti | athavā māyāmātra-",
  "GR14ss2_bhgu:761": "nirūpaṇa eva pṛthak dṛṣṭānta-dvayam | tatrābhāsa-dṛṣṭānto vyākhyātaḥ |",
  "GR14ss2_bhgu:762": "tamo-dṛṣṭāntaś ca | yathāndhakāre jyotiṣo'nyatraiva pratīyate, jyotir vinā ca",
  "GR14ss2_bhgu:763": "na pratīyate jyotirātmanā cakṣuṣaiva tat pratīter na pṛṣṭhādineti tatheyam",
  "GR14ss2_bhgu:764": "apīty evaṃ jñeyam | tataś cāṃśa-dvayaṃ tu pravṛtti-bhedenaivohyaṃ na tu",
  "GR14ss2_bhgu:765": "dṛṣṭānta-bhedena | prāktana-dṛṣṭānta-dvedhābhiprāyeṇa tu pūrvasyā",
  "GR14ss2_bhgu:766": "ābhāsa-paryāya-cchāyā-śabdena kvacit prayogaḥ uttarasyās tamaḥ śabdenaiva",
  "GR14ss2_bhgu:767": "ceti | yathā sasarja chāyayāvidyāṃ pañca-parvāṇam agrataḥ [BhP 3.20.18] ity",
  "GR14ss2_bhgu:768": "atra | yathā ca kvāhaṃ tamo mahad aham [BhP 10.14.11] ity ādau |",
  "GR14ss2_bhgu:769": "pūrvatrāvidyāvidyākhya-nimitta-śakti-vṛttikatvāj jīv-viṣayakatvena jīva-",
  "GR14ss2_bhgu:770": "māyātvam |",
  "GR14ss2_bhgu:771": "tathā sasarjety ādau chāyā-śaktiṃ māyām avalambya sṛṣṭyārambhe brahmā",
  "GR14ss2_bhgu:772": "svayam avidyām āvirbhāvitavān ity arthaḥ |",
  "GR14ss2_bhgu:773": "vidyāvidye mama tanū vddhy uddhava śarīriṇām |",
  "GR14ss2_bhgu:774": "bandha-mokṣa-karī ādye māyayā me vinirmitte || [BhP 11.11.3] ity uktatvāt",
  "GR14ss2_bhgu:775": "|",
  "GR14ss2_bhgu:776": "anayor āvirbhāva-bhedaś ca śrūyate | tatra pūrvasyāḥ pādme śrī-kṛṣṇa-",
  "GR14ss2_bhgu:777": "satyabhāmā-saṃvādīya-kārttika-māhātmye deva-gaṇa-kṛta-māyā-stutau -",
  "GR14ss2_bhgu:778": "iti stutavantas te devās tejo-maṇḍala-saṃsthitam |",
  "GR14ss2_bhgu:779": "dadṛśur gagane tatra tejo-vyāpta-dig-antaram ||",
  "GR14ss2_bhgu:780": "tan-madhyād bhāratīṃ sarve śuśruvur vyoma-cāriṇīm |",
  "GR14ss2_bhgu:781": "aham eva tridhā bhinnā tiṣṭhāmi trividhair guṇaiḥ || ity ādi ||",
  "GR14ss2_bhgu:782": "uttarasyāḥ pādmottara-khaṇḍe asaṅkhyaṃ prakṛti-sthānaṃ niviḍa-dhvāntam",
  "GR14ss2_bhgu:783": "avayayam iti || śrī-bhagavān brahmāṇam ||16||",
  "GR14ss2_bhgu:784": "[17]",
  "GR14ss2_bhgu:785": "atha svarūpa-bhūtākhyām antaraṅgāṃ śaktiṃ sarvasyāpi pravṛtty-",
  "GR14ss2_bhgu:786": "anyathānupapattyā tāvad āha dvābhyām -",
  "GR14ss2_bhgu:787": "yan na spṛśanti na vidur mano-buddhīndriyāsavaḥ |",
  "GR14ss2_bhgu:788": "antar bahiś ca vitataṃ vyomavat tan nato'smy aham || [BhP 6.16.23]",
  "GR14ss2_bhgu:789": "dehendriya-prāṇa-mano-dhiyo'mī",
  "GR14ss2_bhgu:790": "yad-aṃśa-biddhāḥ pracaranti karmasu |",
  "GR14ss2_bhgu:791": "naivānyadā loham ivāprataptaṃ",
  "GR14ss2_bhgu:792": "sthāneṣu tad-draṣṭr-upadeśam eti || [BhP 6.16.24]",
  "GR14ss2_bhgu:793": "ṭīkā ca - yad brahma vyomavad vitatam api asavaḥ prāṇāḥ kriyāśaktya na",
  "GR14ss2_bhgu:794": "spṛśanti, mana-ādīni ca jñāna-śaktyā na viduḥ, tad brahma nato'smi | teṣaṃ",
  "GR14ss2_bhgu:795": "taj-jñāne hetum āha | dehendriyādayo'mī yad-aṃśa-biddhā yac-",
  "GR14ss2_bhgu:796": "caitanyāṃśenāviṣṭāḥ santaḥ karmasu svasvaviṣayeṣu pracaranti | yathā",
  "GR14ss2_bhgu:797": "aprāptaṃ lohaṃ na dahati | ato yathā loham agni-śaktyaiva dāhakaṃ sat agniṃ",
  "GR14ss2_bhgu:798": "na dahati, evaṃ brahma-gata-jñāna-kriyā-śaktibhyāṃ pravartamānā dehādayas",
  "GR14ss2_bhgu:799": "tan na spṛśanti na viduś ceti bhāvaḥ | ity eṣā |",
  "GR14ss2_bhgu:800": "atrādvaita-śārīrake'pi sāṅkhyam ākṣipyoktam, yathā - atha punaḥ sākṣi-",
  "GR14ss2_bhgu:801": "nimittam īkṣitṛtvaṃ pradhānasya kalpyeta yathāgni-nimittam ayaḥ-piṇḍāder",
  "GR14ss2_bhgu:802": "dagdhṛtvaṃ, tathā sati yan nimittam īkṣitatṛtvaṃ pradhānasya, tad eva",
  "GR14ss2_bhgu:803": "sarvajñaṃ mukhyaṃ jagataḥ kāraṇam iti [Śaṅkara-bhāṣya, 1.1.5] |",
  "GR14ss2_bhgu:804": "śrutiś cātra -",
  "GR14ss2_bhgu:805": "tam eva bhāntam anubhāti [KaṭhaU 2.2.15]",
  "GR14ss2_bhgu:806": "ko hy evānyāt kaḥ prāṇyāt yad eṣa ākāśa ānando na syāt, cakṣuṣaś",
  "GR14ss2_bhgu:807": "cakṣurūta śrotrasya śrotram ity ādyā | [TaittU 2.7]",
  "GR14ss2_bhgu:808": "atha prakṛtasyāvaśiṣṭatā ṭīkā -jīvas tarhi daṣṭṛtvāj jānātu, nety āha",
  "GR14ss2_bhgu:809": "sthāneṣu jāgrad-ādiṣu draṣṭr-apadeśaṃ draṣṭṛ-saṃjñāṃ tad evaiti prāpnoti",
  "GR14ss2_bhgu:810": "| nānyo jīvo nāmāsti nānyo'to'sti draṣṭetyādi śruteḥ [BAU 3.17.23] | yad vā",
  "GR14ss2_bhgu:811": "draṣṭr-apadeśaṃ draṣṭṛ-saṃjñaṃ jīvam api tadaiveti jānāti, na tu jīvas taj-",
  "GR14ss2_bhgu:812": "jānātīty arthaḥ ity eṣā |",
  "GR14ss2_bhgu:813": "tad uktam -",
  "GR14ss2_bhgu:814": "tritayaṃ tatra yo veda sa ātmā svāśrayāśraya iti | [BhP 2.10.9]",
  "GR14ss2_bhgu:815": "śrutau ca - jīvo nāmāto'nyaḥ svayaṃ siddho nāsti parantu tadātmaka evety",
  "GR14ss2_bhgu:816": "arthaḥ | tathāto'nyo draṣṭā nāsti, sarva-draṣṭus tasyāparo draṣṭā nāstīty",
  "GR14ss2_bhgu:817": "arthaḥ iti vyākhyeyam ||",
  "GR14ss2_bhgu:818": "śrī-nāradaś citraketum ||17||",
  "GR14ss2_bhgu:819": "[18]",
  "GR14ss2_bhgu:820": "kiṃ ca -",
  "GR14ss2_bhgu:821": "deho'savo'kṣā manavo bhūtamātrā",
  "GR14ss2_bhgu:822": "nātmanam anyaṃ ca viduḥ paraṃ yat |",
  "GR14ss2_bhgu:823": "sarvaṃ pumān veda guṇāṃś ca taj-jño",
  "GR14ss2_bhgu:824": "na veda sarvajñam anantam īḍe || [BhP 6.4.25]",
  "GR14ss2_bhgu:825": "dehaś cāsavaś ca prāṇā akṣāṇīndriyāṇi ca, manavo'ntaḥkaraṇāni, bhūtāni",
  "GR14ss2_bhgu:826": "ca, mātrāś ca tan-mātrāṇi, ātmānaṃ sva-svarūpam, anyaṃ svasvaviṣaya-",
  "GR14ss2_bhgu:827": "vargaṃ, tayoḥ paraṃ devatā-vargaṃ ca na viduḥ | pumān jīvas tu sarvam",
  "GR14ss2_bhgu:828": "ātmānaṃ sva-svarūpaṃ, tad anyaṃ pramātāraṃ, tayoḥ padaṃ dehādy-artha-",
  "GR14ss2_bhgu:829": "jātaṃ tad-adhiṣṭhātṛ-devatā-vargaṃ ca veda, tathā dehādi-mūla-bhūtān",
  "GR14ss2_bhgu:830": "guṇāṃś ca sattvādīn veda |",
  "GR14ss2_bhgu:831": "tat-taj-jño'py asau yaṃ sarvajñaṃ dehādijīvāntāśeṣa-jñātāraṃ na veda tam",
  "GR14ss2_bhgu:832": "anantaṃ mahad-guṇatvād yam anantam āhur [BhP 1.18.19] iti | ataeva hi yatra",
  "GR14ss2_bhgu:833": "hi dvaitam iva bhavati tad itara itaraṃ paśyatīty ārabhya [BAU 4.5.15]",
  "GR14ss2_bhgu:834": "jīvasyetara-dṛṣṭatvam uktvā, yatra svasya sarvam ātmaivābhūt tat kena kaḥ",
  "GR14ss2_bhgu:835": "paśyed ity ādinā tasya paramātma-draṣṭṛtvaṃ niṣidhya paramātmanas tu tat",
  "GR14ss2_bhgu:836": "tat sarva-draṣṭṛtvaṃ sva-draṣṭṛtvam apy astīti, vijñātāram are kena",
  "GR14ss2_bhgu:837": "vijānīyād ity [BAU 2.4.14] anenāha |",
  "GR14ss2_bhgu:838": "ayam arthaḥ | yatra māyā-vaibhave dvaitam iva bhavati, tan mūlakatvāt tad",
  "GR14ss2_bhgu:839": "ananyad api māyākhyācintya-śakti-hetukatayā jaḍa-malina-naśvaratvena tad-",
  "GR14ss2_bhgu:840": "vilakṣaṇatayā samāditaṃ tataḥ svatantra-sattākam iva muhur jāyate, tat tatra",
  "GR14ss2_bhgu:841": "itaro jīva itaraṃ padārthaṃ paśyati, tasya karaṇa-dṛśyayor mitho yogyatvād iti",
  "GR14ss2_bhgu:842": "bhāvaḥ | yatra tu svarūpa-vaibhave tasya jīvasya raśmi-sthānīyasya maṇḍala-",
  "GR14ss2_bhgu:843": "sthānīyo ya ātmā paramātmā, sa eva svarūpa-śaktyā sarvam abhūt,",
  "GR14ss2_bhgu:844": "anāditaeva bhavann āste, na tu tat-praveśena, tat tatra itaraḥ sa jīvaḥ",
  "GR14ss2_bhgu:845": "kenetareṇa karaṇa-bhūtena kaṃ padārthaṃ paśyet, na kenāpi kam api paśyed",
  "GR14ss2_bhgu:846": "ity arthaḥ | na hi raśmayaḥ sva-śaktyā sūrya-maṇḍalāntargata-vaibhavaṃ",
  "GR14ss2_bhgu:847": "prakāśayeyur na cārciṣo vahniṃ nirdaheyur iti bhāvaḥ | tad evaṃ sati yasya",
  "GR14ss2_bhgu:848": "khalv evam anantaṃ svarūpa-vaibhavaṃ taṃ vijñātāraṃ sarvajñaṃ",
  "GR14ss2_bhgu:849": "paramātmānaṃ kenetareṇa karaṇena vijānīyāt na kenāpīty arthaḥ | tad evaṃ",
  "GR14ss2_bhgu:850": "jñāna-śaktau tatra siddhāyāṃ kriyecchā-śaktī ca lakṣyete || dakṣaḥ śrī-",
  "GR14ss2_bhgu:851": "puruṣottamam ||18||",
  "GR14ss2_bhgu:852": "[19]",
  "GR14ss2_bhgu:853": "vaśīkṛta-māyatvenāpi tām āha -",
  "GR14ss2_bhgu:854": "sa tvaṃ hi nitya-vijitātma-guṇaḥ sva-dhāmnā",
  "GR14ss2_bhgu:855": "kālo vaśī-kṛta-visṛjya-visarga-śaktiḥ | iti [BhP 7.9.22]",
  "GR14ss2_bhgu:856": "sva-dhāmnā cic-chaktyā | yataḥ kālo māyā-prerakaḥ iti ṭīkā ca | ātmā tv",
  "GR14ss2_bhgu:857": "atra jīvaḥ, tasya guṇāḥ sattvādayaḥ, sattvaṃ rajas tama iti guṇā jīvasya naiva",
  "GR14ss2_bhgu:858": "me",
  "GR14ss2_bhgu:859": "ity [BhP 11.25.12] uktatvāt || prahlādaḥ śrī-narasiṃham ||19||",
  "GR14ss2_bhgu:860": "[20]",
  "GR14ss2_bhgu:861": "tathā ca -",
  "GR14ss2_bhgu:862": "karoti viśva-sthiti-saṃyamodayaṃ",
  "GR14ss2_bhgu:863": "yasyepsitaṃ nepsitam īkṣitur guṇaiḥ |",
  "GR14ss2_bhgu:864": "māyā yathāyo bhramate tad-āśrayaṃ",
  "GR14ss2_bhgu:865": "grāvṇo namas te guṇa-karma-sākṣiṇe || [BhP 5.18.38]",
  "GR14ss2_bhgu:866": "ṭīkā ca - yasyekṣitur jīvārtham īpsitam | atyantānicchāyām īkṣaṇāyogāt",
  "GR14ss2_bhgu:867": "| svārthaṃ tu nepsitam | viśva-sthity-ādi-sva-guṇair māyā karoti | tasyā",
  "GR14ss2_bhgu:868": "jaḍatve'pīśvara-sannidhānāt pravṛtti-dṛṣṭāntenāha, yathāyo lohaṃ",
  "GR14ss2_bhgu:869": "grāvṇo'yaskāntān nimittād bhramati | tad-āśrayaṃ tad-abhimukhaṃ sat |",
  "GR14ss2_bhgu:870": "guṇānāṃ karmaṇāṃ ca jīvādṛṣṭānāṃ sākṣiṇaṃ tasmai namaḥ ity eṣā || bhūḥ",
  "GR14ss2_bhgu:871": "śrī-varāha-devam ||20||",
  "GR14ss2_bhgu:872": "[21]",
  "GR14ss2_bhgu:873": "atha māyā-śakti-śāvalye kaivalyānupapatteḥ kaivalye'py anubhavābhāve tad-",
  "GR14ss2_bhgu:874": "ānandasyārthatānupapatteś cānyathānupapatti-pramāṇatas tām evāha -",
  "GR14ss2_bhgu:875": "tvam ādyaḥ puruṣaḥ sākṣād",
  "GR14ss2_bhgu:876": "īśvaraḥ prakṛteḥ paraḥ |",
  "GR14ss2_bhgu:877": "māyāṃ vyudasya cic-chaktyā",
  "GR14ss2_bhgu:878": "kaivalye sthita ātmani || [BhP 1.7.23]",
  "GR14ss2_bhgu:879": "tvaṃ sākṣāt svayam evādyaḥ puruṣo bhagavān | tathā ya īśvaraḥ antaryāmy-",
  "GR14ss2_bhgu:880": "ākhyaḥ puruṣaḥ so'pi tvam eva | tad evam ubhayasminn api prakāśe prakṛteḥ",
  "GR14ss2_bhgu:881": "parastad-asaṅgī |",
  "GR14ss2_bhgu:882": "nanu kathaṃ kevalānubhavānandasyāpi tad-anubhavitvaṃ yato bhagavatvam",
  "GR14ss2_bhgu:883": "api lakṣyate, kathaṃ ceśvaratvāt prakṛty-adhiṣṭhātṛtve'pi tad-asaṅgitvam |",
  "GR14ss2_bhgu:884": "tatrāha, māyāṃ vyudasyeti | avyabhicāriṇyā svarūpa-śaktyā tām ābhāsa-",
  "GR14ss2_bhgu:885": "śaktiṃ dūre vidhāya tathaiva svarūpa-śaktyā kaivalye ---",
  "GR14ss2_bhgu:886": "parāvarāṇāṃ parama āste kaivalya-saṃjñitaḥ |",
  "GR14ss2_bhgu:887": "kevalānubhavānanda-sandoho nirupādhikaḥ || [BhP 11.9.18]",
  "GR14ss2_bhgu:888": "ity ekādaśokta-rītyā kaivalyākhye kevalānubhavānande ātmani sva-svarūpe",
  "GR14ss2_bhgu:889": "sthitaḥ anubhūta-svarūpa-sukha ity arthaḥ | tad uktaṃ ṣaṣṭhe devair api --",
  "GR14ss2_bhgu:890": "svayam upalabdha-nija-sukhānubhavo bhavān iti [BhP 6.9.33] |",
  "GR14ss2_bhgu:891": "sandoha-śabdena caikādaśe vaicitrī darśitā, sā ca śakti-vaicitryād eva",
  "GR14ss2_bhgu:892": "bhavatīti | ataevam asty eva svarūpa-śaktiḥ | prakṛtir nāmātra māyāyās",
  "GR14ss2_bhgu:893": "traiguṇyam | evam eva śakti-traya-vivṛtiḥ svāmibhir eva darśitā | tathā hi śrī-",
  "GR14ss2_bhgu:894": "devahūti-vākye --",
  "GR14ss2_bhgu:895": "paraṃ pradhānaṃ puruṣaṃ mahāntaṃ",
  "GR14ss2_bhgu:896": "kālaṃ kaviṃ tri-vṛtaṃ loka-pālam |",
  "GR14ss2_bhgu:897": "ātmānubhūtyānugata-prapañcaṃ",
  "GR14ss2_bhgu:898": "svacchanda-śaktiṃ kapilaṃ prapadye || [BhP 3.24.33] ity atra |",
  "GR14ss2_bhgu:899": "paraṃ parameśvaram | tatra hetuḥ svacchandāḥ śaktayo yasya | tā evāha,",
  "GR14ss2_bhgu:900": "pradhānaṃ prakṛti-rūpaṃ, puruṣaṃ tad-adhiṣṭhātāraṃ, mahāntaṃ mahat-",
  "GR14ss2_bhgu:901": "tattva-svarūpaṃ, kālaṃ teṣāṃ kṣobhakaṃ, trivṛtm ahaṅkāra-bhūtaṃ,",
  "GR14ss2_bhgu:902": "lokātmakaṃ tat-pālātmakaṃ ca | tad evaṃ māyayā pradhānādi-rūpatām uktvā",
  "GR14ss2_bhgu:903": "cic-chaktyā niṣprapañcatām āha | ātmānubhūtyā cic-chaktyānugataḥ svasmin",
  "GR14ss2_bhgu:904": "līnaḥ prapañco yasya taṃ, kaviṃ sarvajñaṃ pradhānādyāvirbhāva-sākṣiṇam",
  "GR14ss2_bhgu:905": "ity arthaḥ iti |",
  "GR14ss2_bhgu:906": "atra puruṣasyāpi māyāntaḥpātitvaṃ tad-adhiṣṭhātṛtayopacaryata eva | vastutas",
  "GR14ss2_bhgu:907": "tasya tu tasyāḥ paratvam | tathā śrī-kapila-deva-vākye --",
  "GR14ss2_bhgu:908": "anādir ātmā puruṣo nirguṇaḥ prakṛteḥ paraḥ |",
  "GR14ss2_bhgu:909": "pratyag-dhāmā svayaṃ-jyotir viśvaṃ yena samanvitam || [BhP 3.26.3] iti",
  "GR14ss2_bhgu:910": "nāma-svarūpayor nirūpaṇena mahā-saṃhitāyām api viviktaṃ tat tri-śakti -",
  "GR14ss2_bhgu:911": "śrīr bhūr durgeti yā bhinnā jīva-māyā mahātmanaḥ |",
  "GR14ss2_bhgu:912": "ātma-māyā tad-icchā syāt guṇa-māyā jaḍātmikā || iti [?]",
  "GR14ss2_bhgu:913": "asyārthaḥ | śrīr atra jagat-pālana-śaktiḥ, bhūs tat-sṛṣṭi-śaktiḥ, durgā tat-",
  "GR14ss2_bhgu:914": "pralaya-śaktiḥ | tat-tad-rūpena yā bhedaṃ prāptā, sā jīva-viṣayā tac-chaktir",
  "GR14ss2_bhgu:915": "jīva-māyety ucyate | pādme śrī-kṛṣṇa-satyabhāmā-saṃvāde -",
  "GR14ss2_bhgu:916": "aham eva tridhā bhinnā tiṣṭhāmi trividhair guṇair ity etad-vākyānantaraṃ",
  "GR14ss2_bhgu:917": "tataḥ sarve'pi te devāḥ śrutvā tad-vākya-coditāḥ |",
  "GR14ss2_bhgu:918": "gaurīṃ lakṣmīṃ dharāṃ caiva praṇemur bhakti-tat-parāḥ || iti ||",
  "GR14ss2_bhgu:919": "ekādaśe ca -",
  "GR14ss2_bhgu:920": "eṣā māyā bhagavataḥ sṛṣṭi-sthity-antakāriṇī |",
  "GR14ss2_bhgu:921": "trivarṇā varṇitāsmābhiḥ kiṃ bhūyaḥ śrotum icchasi || iti || [BhP 11.3.16]",
  "GR14ss2_bhgu:922": "ātma-māyā svarūpa-śaktiḥ | mīyate'nayeti māyā-śabdena śakti-mātram api",
  "GR14ss2_bhgu:923": "bhaṇyate -",
  "GR14ss2_bhgu:924": "tasyāṃ tamovan naihāraṃ khadyotārcir ivāhani |",
  "GR14ss2_bhgu:925": "mahatītaramāyaiśyaṃ nihanty ātmani yuñjata || iti [BhP 10.13.45]",
  "GR14ss2_bhgu:926": "brahma-vākyaṃ tathaiva saṅgacchate | śakti-mātrasya tāratamyaṃ hi tatra",
  "GR14ss2_bhgu:927": "vivakṣitam | svalpā śaktiḥ khalv anṛtasya satyasya vā vyañjikā bhavatu nāma",
  "GR14ss2_bhgu:928": "| parābhavāya kalpata eveti hi tatra gamyate | dṛṣṭāntābhyāṃ ca tathaiva",
  "GR14ss2_bhgu:929": "prakaṭitaṃ tasyāṃ tamovad ityādibhyām | tathā yuddheṣa māyāmaya-",
  "GR14ss2_bhgu:930": "śastrādinā bahavaś chinna-bhinnā jātā iti purāṇādiṣu śrūyate |",
  "GR14ss2_bhgu:931": "tataḥ sā ca māyā mithyākalpikā ca bhavatīti gamyate | na hi maru-marīcikā-",
  "GR14ss2_bhgu:932": "jalena kecid ārdrā bhavantīti |",
  "GR14ss2_bhgu:933": "svarūpa-bhūtayā nitya-śaktyā māyākhyayā yutaḥ |",
  "GR14ss2_bhgu:934": "ato māyāmayaṃ viṣṇuṃ pravadanti sanātanam || iti caturveda-śikhādyā śrutiś",
  "GR14ss2_bhgu:935": "ca |",
  "GR14ss2_bhgu:936": "tataś ca - ātma-māyā tad-icchā syāt ity atra jñāna-kriye api lakṣyete | māyā",
  "GR14ss2_bhgu:937": "vayunaṃ jñanam iti nighaṇṭau ca paryāya-śabdāḥ |",
  "GR14ss2_bhgu:938": "triguṇātmikātha jñānaṃ ca viṣṇu-śaktis tathaiva ca |",
  "GR14ss2_bhgu:939": "māyā-śabdena bhaṇyate śabda-tattvārtha-vedibhiḥ || iti trikāṇḍa-śeṣe |",
  "GR14ss2_bhgu:940": "māyā dambhe kṛpāyāṃ ceti viśva-prakāśe | vyākhyātaṃ ca ṭīkā-kṛdbhir",
  "GR14ss2_bhgu:941": "ekādaśe kālo māyā-maye jīve ity atra [BhP 11.24.27] māyā-pravartake jñāna-",
  "GR14ss2_bhgu:942": "maye vā iti | tṛtīye'pi āpuḥ parāṃ mudam ity ādau [BhP 3.15.26] yoga-māya-",
  "GR14ss2_bhgu:943": "śabdena sanakādāv aṣṭāṅga-yoga-prabhāvaṃ vyākhyāya parameśvare tu cic-",
  "GR14ss2_bhgu:944": "chakti-vilāso vyākhyātaḥ |",
  "GR14ss2_bhgu:945": "tatas tribhedaivātma-māyeti siddham | yathā vā - tvam ādyaḥ puruṣaḥ [BhP",
  "GR14ss2_bhgu:946": "1.7.23] ity ādi-mūla-padām evam avatāryam | śrī-vaikuṇṭhe māyaṃ",
  "GR14ss2_bhgu:947": "niṣedhann api sākṣāt tām evāha tvam ādya iti | kaivalye mokṣākhye śrī-",
  "GR14ss2_bhgu:948": "vaikuṇṭha-lakṣaṇe ātmani svāṃśa eva sthitaḥ | kiṃ kṛtvā ? tatrāti-",
  "GR14ss2_bhgu:949": "virājamānayā cic-chaktyā māyāṃ dūre sthitām api tiraskṛtyaiva | mataṃ",
  "GR14ss2_bhgu:950": "caitammāyādikaṃ niṣedhatā śrī-śukadevena |",
  "GR14ss2_bhgu:951": "pravartate yatra rajas tamas tayoḥ",
  "GR14ss2_bhgu:952": "sattvaṃ ca miśraṃ na ca kāla-vikramaḥ |",
  "GR14ss2_bhgu:953": "na yatra māyā kim utāpare harer",
  "GR14ss2_bhgu:954": "anuvratā yatra surāsurārcitāḥ || [BhP 2.9.10] iti |",
  "GR14ss2_bhgu:955": "moksaṃ paraṃ padaṃ liṅgam amṛtaṃ viṣṇu-mandiram | iti pādmottara-khaṇḍe",
  "GR14ss2_bhgu:956": "viakuṇṭha-paryāya-śabdāḥ || arjunaḥ śrī-bhagavantam ||21||",
  "GR14ss2_bhgu:957": "[22]",
  "GR14ss2_bhgu:958": "ata ūrdhvaṃ guṇādīnāṃ svarūpātmatā-nigamanāt svarūpa-śaktir eva punar",
  "GR14ss2_bhgu:959": "api vivriyate yāvat sandarbha-samāptiḥ |[*ENDNOTE #3] tatra guṇānāṃ",
  "GR14ss2_bhgu:960": "svarūpātmatām āhuḥ |",
  "GR14ss2_bhgu:961": "sa yad ajayā tv ajām anuśayīta guṇāṃś ca juṣan",
  "GR14ss2_bhgu:962": "bhajati sarūpatāṃ tad anu mṛtyum apeta-bhagaḥ |",
  "GR14ss2_bhgu:963": "tvam uta jahāsi tām ahir iva tvacam ātta-bhago",
  "GR14ss2_bhgu:964": "mahasi mahīyase'ṣṭa-guṇite'parimeya-bhagaḥ ||[BhP 10.87.38]",
  "GR14ss2_bhgu:965": "ṭīkā ca - sa tu jīvo yad yasmāt ajayā māyayā ajām avidyām anuśayīta",
  "GR14ss2_bhgu:966": "āliṅget | tataś ca guṇāṃś ca dehendriyādīn juṣan sevamānaḥ ātmatayā",
  "GR14ss2_bhgu:967": "adhyasyan | tad anu tad-anantaraṃ sarūpatāṃ tad-dharma-yogaṃ ca juṣan apeta-",
  "GR14ss2_bhgu:968": "bhagaḥ pihitānandādi-guṇaḥ san mṛtyuṃ saṃsāraṃ bhajati prāpnoti | tvam uta",
  "GR14ss2_bhgu:969": "tvaṃ tu jahāsi tāṃ māyām |",
  "GR14ss2_bhgu:970": "nanu sā mayy evāsti kathaṃ tyāgas tatrāha ahir iva tvacam iti | ayaṃ bhāvaḥ -",
  "GR14ss2_bhgu:971": "-yathā bhujaṅgaḥ svagatam api kañcukaṃ guṇa-buddhyā nābhimanyate tathā",
  "GR14ss2_bhgu:972": "tvam ajāṃ māyāṃ | na hi nirantarāhlāda-saṃvit-kāmadhenu-vṛnda-pater ajayā",
  "GR14ss2_bhgu:973": "kṛtyam iti tām upekṣase |",
  "GR14ss2_bhgu:974": "kuta etat tad āha | ātma-bhaga-nitya-prāptaiśvaryaḥ | mahasi paramaiśvarye",
  "GR14ss2_bhgu:975": "aṣṭa-guṇite aṇimādy-aṣṭa-vibhūtimati | mahīyase pūjyase virājase |",
  "GR14ss2_bhgu:976": "kathambhūtaḥ ? aparimeya-bhagaḥ aparimeyaiśvaryaḥ | na tv anyeṣām iva",
  "GR14ss2_bhgu:977": "deśa-kāla-paricchinnaṃ tavāṣṭa-guṇitam aiśvaryam | api tu paripūrṇa-",
  "GR14ss2_bhgu:978": "svarūpānubandhitvād aparimitam ity arthaḥ | ity eṣā |",
  "GR14ss2_bhgu:979": "tathā ca tatraiva pūrvam uktaṃ - tvam asi yad ātmanā samavaruddha-samasta-",
  "GR14ss2_bhgu:980": "bhaga iti [BhP 10.87.14] | yad vā ahir iva tvacam ity atra tvak-śabdena",
  "GR14ss2_bhgu:981": "parityaktā jīrṇa-tvag evocyate | sa yathā tāṃ jahātīti tat-samīpam api na",
  "GR14ss2_bhgu:982": "vrajati, tathā tvam api māyā-samīpaṃ na yāsīty arthaḥ |",
  "GR14ss2_bhgu:983": "anyatra ca -",
  "GR14ss2_bhgu:984": "viśuddha-vijñāna-ghanaṃ sva-saṃsthayā",
  "GR14ss2_bhgu:985": "samāpta-sarvārtham amogha-vāñchitam || iti [BhP 10.37.22] |",
  "GR14ss2_bhgu:986": "tathoddhavaṃ prati śrī-bhagavad-vākyaṃ -",
  "GR14ss2_bhgu:987": "siddhayo'ṣṭādaśa proktā dhāraṇā yoga-pāragaiḥ |",
  "GR14ss2_bhgu:988": "tāsām aṣṭau mat-pradhānā daśaiva guṇa-hetavaḥ || [BhP 11.15.3] iti |",
  "GR14ss2_bhgu:989": "agre ca - etā me siddhayaḥ saumya aṣṭāv autpattikā matāḥ | iti [BhP 11.15.5]",
  "GR14ss2_bhgu:990": "|",
  "GR14ss2_bhgu:991": "ataeva daitya-bālakān prati śrī-prahlāda-vākyam --",
  "GR14ss2_bhgu:992": "kevalānubhavānanda-svarūpaḥ parameśvaraḥ |",
  "GR14ss2_bhgu:993": "māyayāntarhitaiśvarya īyate guṇa-sargayā ||[BhP 7.6.20]",
  "GR14ss2_bhgu:994": "ṭīkā ca - nanu sa eva cet sarvatra tarhi sarvatra sarvajñatādy upalabhyate |",
  "GR14ss2_bhgu:995": "tatrāha - guṇātmakaḥ sargo yasyās tayā māyayā antarhitam aiśvaryaṃ yena",
  "GR14ss2_bhgu:996": "ity eṣā |",
  "GR14ss2_bhgu:997": "atra bhagavad aiśvaryasya māyayāntarhitatvena guṇa-sargayeti māyāyā",
  "GR14ss2_bhgu:998": "viśeṣaṇa-vinyāsena ca tad-atītatvaṃ bodhayati svarūpavat | ataḥ parameśvara",
  "GR14ss2_bhgu:999": "iti viśeṣaṇam api tat-sahayogena pūrvam eva dattam iti jñeyam | śrutayaś -",
  "GR14ss2_bhgu:1000": "ajām ekāṃ lohita-śukla-kṛṣṇāṃ",
  "GR14ss2_bhgu:1001": "vahvīḥ prajāḥ sṛjamānāṃ sarūpāḥ |",
  "GR14ss2_bhgu:1002": "ajo hy eko juṣamāṇo'nuśete",
  "GR14ss2_bhgu:1003": "jahāty enāṃ bhukta-bhogām ajo'nyaḥ || [ŚvetU 4.5]",
  "GR14ss2_bhgu:1004": "yad-ātmako bhagavāṃs tad-ātmikā vyaktiḥ | kim ātmako bhagavān ?",
  "GR14ss2_bhgu:1005": "jñānātmaka aiśvaryātmakaḥ śakty-ātmakaś ca | daivātma-śaktiṃ sva-guṇair",
  "GR14ss2_bhgu:1006": "nigūḍhām ity ādyāḥ [ŚvetU 1.3] | atra sva-guṇair iti yātītagocarā vācām ity",
  "GR14ss2_bhgu:1007": "uktaiḥ svīya-svabhāvair ity arthaḥ || śrutayaḥ śrī-bhagavantam ||22||",
  "GR14ss2_bhgu:1008": "[23]",
  "GR14ss2_bhgu:1009": "māṃ bhajanti guṇāḥ sarve",
  "GR14ss2_bhgu:1010": "nirguṇaṃ nirapekṣakam |",
  "GR14ss2_bhgu:1011": "suhṛdaṃ priyam ātmānaṃ",
  "GR14ss2_bhgu:1012": "sāmyāsaṅgādayo'guṇāḥ || [BhP 11.13.40]",
  "GR14ss2_bhgu:1013": "ṭīkā ca - kathambhūtāḥ ? aguṇāḥ, guṇa-pariṇāma-rūpā na bhavanti kintu",
  "GR14ss2_bhgu:1014": "nityā ity arthaḥ | ity eṣā |",
  "GR14ss2_bhgu:1015": "tathā ca nārada-pañcarātre jitaṃ te stotre -",
  "GR14ss2_bhgu:1016": "namaḥ sarva-guṇātīta-ṣaḍ-guṇāyādi-vedhase | iti |",
  "GR14ss2_bhgu:1017": "yad uktaṃ brahma-tarke -",
  "GR14ss2_bhgu:1018": "guṇaiḥ sva-rūpa-bhūtais tu guṇy asau harir īśvaraḥ |",
  "GR14ss2_bhgu:1019": "na viṣṇor na ca muktānāṃ kvāpi bhinno guṇo mataḥ ||",
  "GR14ss2_bhgu:1020": "kālikā-purāṇe devī-kṛta-viṣṇu-stave -",
  "GR14ss2_bhgu:1021": "yasya brahmādayo devā munayaś ca tapa-dhanāḥ |",
  "GR14ss2_bhgu:1022": "na vivṛṇvanti rūpāṇi varṇanīyaḥ kathaṃ sa me ||",
  "GR14ss2_bhgu:1023": "striyā mayā te kiṃ jñeyā nirguṇasya guṇāḥ prabho |",
  "GR14ss2_bhgu:1024": "naiva jānanti yad rūpaṃ sendrā api surāsurāḥ || iti ||",
  "GR14ss2_bhgu:1025": "śrī-haṃsa-devaḥ sanakādīn ||23||",
  "GR14ss2_bhgu:1026": "[24]",
  "GR14ss2_bhgu:1027": "anyatra śrī-haṃsa-vākya-sthitādi-grahaṇa-kroḍī-kṛtān tān bahūn eva satyaṃ",
  "GR14ss2_bhgu:1028": "śaucam ity ādibhir gaṇayitvāha -",
  "GR14ss2_bhgu:1029": "ete cānye ca bhagavan",
  "GR14ss2_bhgu:1030": "nityā yatra mahā-guṇāḥ |",
  "GR14ss2_bhgu:1031": "prārthyā mahattvam icchadbhir",
  "GR14ss2_bhgu:1032": "na viyanti sma karhicit || [BhP 1.16.26]",
  "GR14ss2_bhgu:1033": "ṭīkā ca - ete ekonacatvāriṃśat | anye ca brahmaṇyatva-śaraṇyatvādayo",
  "GR14ss2_bhgu:1034": "mahānto guṇā yasmin nityāḥ sahajā na viyanti na kṣīyante sma | ity eṣā |",
  "GR14ss2_bhgu:1035": "atra śrī-viṣṇu-purāṇam -",
  "GR14ss2_bhgu:1036": "kalā-muhūrtādi-mayaś ca kālo",
  "GR14ss2_bhgu:1037": "na yad-vibhūteḥ pariṇāma-hetuḥ || iti [ViP 4.1.84] |",
  "GR14ss2_bhgu:1038": "śrī-pṛthivī śrī-dharmam ||24|",
  "GR14ss2_bhgu:1039": "[25]",
  "GR14ss2_bhgu:1040": "ata eva āha -",
  "GR14ss2_bhgu:1041": "namas tubhyaṃ bhagavate",
  "GR14ss2_bhgu:1042": "brahmaṇe paramātmane |",
  "GR14ss2_bhgu:1043": "na yatra śrūyate māyā",
  "GR14ss2_bhgu:1044": "loka-sṛṣṭi-vikalpanā || [BhP 10.28.6]",
  "GR14ss2_bhgu:1045": "yatra bhagavad-āditvena tridhaiva sphurati svarūpe māyā na śrūyate | tasya",
  "GR14ss2_bhgu:1046": "tathā tathā sphūrtir māyayā na bhavatīty arthaḥ | tatra hetuḥ - loka-sṛṣṭāv",
  "GR14ss2_bhgu:1047": "eva vikalpituṃ sṛṣṭi-sthiti-saṃhārair vividham īśituṃ śīlaṃ yasyāḥ sā | ataeva",
  "GR14ss2_bhgu:1048": "bhūgola-praśne hetutvena rājñāpy uktam --",
  "GR14ss2_bhgu:1049": "bhagavato guṇamaye sthūla-rūpa āveśitaṃ mano hy aguṇe'pi sūkṣmatama",
  "GR14ss2_bhgu:1050": "ātma-jyotiṣi pare brahmaṇi bhagavati vāsudevākhye kṣamam āveśitum iti",
  "GR14ss2_bhgu:1051": "[BhP 5.16.3] |",
  "GR14ss2_bhgu:1052": "varuṇaḥ śrī-bhagavantam ||25||",
  "GR14ss2_bhgu:1053": "[26]",
  "GR14ss2_bhgu:1054": "tathā -",
  "GR14ss2_bhgu:1055": "tasmai namo bhagavate vāsudevāya dhīmahi |",
  "GR14ss2_bhgu:1056": "yan-māyayā durjayayā māṃ vadanti jagad-gurum ||",
  "GR14ss2_bhgu:1057": "vilajjamānayā yasya sthātum īkṣā-pathe'muyā |",
  "GR14ss2_bhgu:1058": "vimohitā vikatthante mamāham iti durdhiyaḥ || [BhP 2.5.12-13]",
  "GR14ss2_bhgu:1059": "tama-ādimayatvena svasya sadoṣatvāt, saccidānanda-ghanatvena yasya",
  "GR14ss2_bhgu:1060": "nirdoṣasya netra-gocare vilajjamānayā amuṣā māyayā vimohitā asmad-ādayo",
  "GR14ss2_bhgu:1061": "durdhiyaḥ || śrī-brahmā śrī-nāradam ||26||",
  "GR14ss2_bhgu:1062": "[27]",
  "GR14ss2_bhgu:1063": "tad evam aiśvaryādi-ṣaṭkasya svarūpa-bhūtatvam uktvā, śrī-vigrahasya",
  "GR14ss2_bhgu:1064": "pūrṇa-svarūpa-bhūtatvaṃ vaktuṃ prakaraṇam ārabhyate | tatra tasya tādṛśatva-",
  "GR14ss2_bhgu:1065": "sacivaṃ nityatvaṃ tāvat pūrva-darśita-tādṛśa-vaikuṇṭhādhiṣṭhātṛtvena",
  "GR14ss2_bhgu:1066": "siddham eva | prapañcāvatīrṇatve'py āha tribhiḥ -",
  "GR14ss2_bhgu:1067": "naṣṭe loke dvi-parārdhāvasāne",
  "GR14ss2_bhgu:1068": "mahā-bhūteṣv ādi-bhūtaṃ gateṣu |",
  "GR14ss2_bhgu:1069": "vyakte'vyaktaṃ kāla-vegena yāte",
  "GR14ss2_bhgu:1070": "bhavān ekaḥ śiṣyate'śeṣa-saṃjñaḥ || [BhP 10.3.25]",
  "GR14ss2_bhgu:1071": "ataḥ śeṣa-saṃjñaḥ | tatra yuktiḥ -",
  "GR14ss2_bhgu:1072": "yo'yaṃ kālas tasya te'vyakta-bandho",
  "GR14ss2_bhgu:1073": "ceṣṭām āhuś ceṣṭate yena viśvam |",
  "GR14ss2_bhgu:1074": "nimeṣādir vatsarānto mahīyāṃs",
  "GR14ss2_bhgu:1075": "taṃ tveśānaṃ kṣema-dhāma prapadye || [BhP 10.3.26]",
  "GR14ss2_bhgu:1076": "he avyakta-bandho sānnidhya-mātreṇa prakṛti-pravartaka ceṣṭā",
  "GR14ss2_bhgu:1077": "nimeṣonmeṣa-rūpām | śrutiś ca - sarve nimeṣā jajñire vidyutaḥ",
  "GR14ss2_bhgu:1078": "puruṣādadhīti [Mahā-nārāyaṇaU 1.8] | sarve nimeṣādayaḥ kālāvayavāḥ",
  "GR14ss2_bhgu:1079": "viśeṣeṇa dyotate vidyut | puruṣaḥ paramātmeti śruti-padārthaḥ | sarvatra",
  "GR14ss2_bhgu:1080": "sṛṣṭi-saṃhārayor nimittaṃ kāla eva, tasya tu tad-aṅga-ceṣṭā-rūpatvāt tau",
  "GR14ss2_bhgu:1081": "tatra na sambhavata eveti bhāvaḥ | tatra hetv-antaraṃ kṣema-dhāmeti | tvā",
  "GR14ss2_bhgu:1082": "tvām |",
  "GR14ss2_bhgu:1083": "atra svābhīṣṭāt tasmād āvirbhāvād eva kaṃsa-bhayaṃ kaimutyena vāritavatī",
  "GR14ss2_bhgu:1084": "| tathaiva spaṣṭaṃ punar āha --",
  "GR14ss2_bhgu:1085": "martyo mṛtyu-vyāla-bhītaḥ palāyan",
  "GR14ss2_bhgu:1086": "lokān sarvān nirbhayaṃ nādhyagacchat |",
  "GR14ss2_bhgu:1087": "tvat-padābjaṃ prāpya yadṛcchayādya",
  "GR14ss2_bhgu:1088": "svasthaḥ śete mṛtyur asmād apaiti || [BhP 10.3.27]",
  "GR14ss2_bhgu:1089": "lokān prāpya nirbhayaṃ bhayābhāvam | tvat-pādābjaṃ tu prāpyety",
  "GR14ss2_bhgu:1090": "ubhayatrāpy anvayaḥ | atra tvat-pādābjam iti śrī-vigraham eva tathāpi",
  "GR14ss2_bhgu:1091": "vispaṣṭaṃ sādhitavatī | ataevāmṛta-vapur iti sahasra-nāma-stotre | mṛtaṃ",
  "GR14ss2_bhgu:1092": "maraṇaṃ tad-rahitaṃ vapur asyety amṛta-vapur iti śaṅkara-bhāṣye'pi | ādyeti",
  "GR14ss2_bhgu:1093": "janmābhāvo'pi darśitaḥ, sajanmani sarvatra sāditvaasyaiva siddheḥ | tad uktam",
  "GR14ss2_bhgu:1094": "- prādurāsīd yathā prācyāṃ diśīndur iva puṣkalaḥ | iti | [BhP 10.3.8]",
  "GR14ss2_bhgu:1095": "śrutiś cātra - sa brahmaṇā sṛjati sa rudreṇa vilāpayati so'nutpattir alaya eva",
  "GR14ss2_bhgu:1096": "hariḥ paraḥ paramānanda iti mahopaniṣadi[*ENDNOTE #4] ||",
  "GR14ss2_bhgu:1097": "śrīdevakī-devī śrī-bhagavantam ||27||",
  "GR14ss2_bhgu:1098": "[28]",
  "GR14ss2_bhgu:1099": "tathā utpatti-sthiti-layety-ādi-padye - yad rūpaṃ dhruvam akṛtam iti | [BhP",
  "GR14ss2_bhgu:1100": "5.25.9]",
  "GR14ss2_bhgu:1101": "yasya śrī-saṅkarṣaṇasya rūpaṃ dhruvam anantaṃ akṛtaṃ cānādi | ataeva",
  "GR14ss2_bhgu:1102": "varṣādhipopāsanā-varṇane bhavenāpi tad-rūpam adhikṛtyoktam --",
  "GR14ss2_bhgu:1103": "na yasya māyā-guṇa-citta-vṛttibhir",
  "GR14ss2_bhgu:1104": "nirīkṣato hy aṇv api dṛṣṭir ajyate | iti [BhP 5.17.19]",
  "GR14ss2_bhgu:1105": "yat tu tatra tad eva rūpam adhikṛtya śrī-śukena - yā vai kalā bhagavatas",
  "GR14ss2_bhgu:1106": "tāmasīti [BhP 5.25.1] | tathā bhavānīnāthair iti gadye [BhP 5.17.16] tāmasīṃ",
  "GR14ss2_bhgu:1107": "mūrtim ity uktam, tan nijāṃśa-śiva-dvārā tamo-guṇopakārakatvena jñeyam",
  "GR14ss2_bhgu:1108": "| utpatti-sthiti-layety-ādi-padyānantaraṃ śrī-śukenaiva śrī-nārada-vākyam",
  "GR14ss2_bhgu:1109": "anuktam -- mūrtiṃ na puru-kṛpayā babhāra sattvaṃ saṃśuddhaṃ sadasad idaṃ",
  "GR14ss2_bhgu:1110": "vibhāti yatra | [BhP 5.25.10] | tasmān nityam eva sarvaṃ bhagavad-rūpam |",
  "GR14ss2_bhgu:1111": "tathā ca pādmottara-khaṇḍe tat-stutiḥ - anādi-nidhanānanta-vapuṣe viśva-",
  "GR14ss2_bhgu:1112": "rūpiṇe | iti |",
  "GR14ss2_bhgu:1113": "yad atra skāndādau kvacid bhrāmakam asti tat tu tat tat purāṇānāṃ tāmasa-",
  "GR14ss2_bhgu:1114": "kalpa-kathāmayatvāt tat-tat-kalpeṣu ca bhagavatā sva-mahimāvaraṇād",
  "GR14ss2_bhgu:1115": "yuktam eva tad iti | śrī-bhāgavatenāpi - evaṃ vadanti rājarṣe [BhP 10.77.30]",
  "GR14ss2_bhgu:1116": "ity ādinā tādṛśaṃ mataṃ na matam | tad idaṃ tu śrī-kṛṣṇa-sandarbhe viśiṣya",
  "GR14ss2_bhgu:1117": "sthāpayiṣyāmaḥ | sva-mataṃ tu - satyaṃ śaucaṃ dayā kṣāntir ity ādinā [BhP",
  "GR14ss2_bhgu:1118": "1.16.27] śrī-pṛthivī-vākyena kānti-maha-ojo-balānām api svābhāvikatvam",
  "GR14ss2_bhgu:1119": "avyabhicāritvaṃ darśayatā darśitam | naṣṭe loka[*ENDNOTE #5] ity ādinā",
  "GR14ss2_bhgu:1120": "[BhP 10.3.25] śrī-devakī-vākyena ca | tasmāt sādhūktaṃ yad rūpaṃ dhruvam",
  "GR14ss2_bhgu:1121": "akṛtam iti || śrī-śukaḥ ||28||",
  "GR14ss2_bhgu:1122": "[29]",
  "GR14ss2_bhgu:1123": "vibhutvam āha -",
  "GR14ss2_bhgu:1124": "na cāntar na bahir yasya na pūrvaṃ nāpi cāparam |",
  "GR14ss2_bhgu:1125": "pūrvāparaṃ bahiś cāntar jagato yo jagac ca yaḥ ||",
  "GR14ss2_bhgu:1126": "taṃ matvātmajam avyaktaṃ martya-liṅgam adhokṣajam |",
  "GR14ss2_bhgu:1127": "gopikolūkhale dāmnā babandha prākṛtaṃ yathā || [BhP 10.9.13-14]",
  "GR14ss2_bhgu:1128": "ṭīkā ca - bandhanaṃ hi bahiḥ-parītena dāmnā antarāvṛtasya bhavati | tathā",
  "GR14ss2_bhgu:1129": "pūrvāpara-vibhāgavato vastunaḥ pūrvato dāma dhṛtvā parataḥ pariveṣṭanena",
  "GR14ss2_bhgu:1130": "bhavati | na tv etad astīty āha na cāntar iti | kiṃ ca vyāpakena vyāpyasya",
  "GR14ss2_bhgu:1131": "bandho bhavati | tac cātra viparītam ity āha pūrvāparam iti | kiṃ ca tad-",
  "GR14ss2_bhgu:1132": "vyatiriktasya cābhāvān na bandha ity āha - jagac ca yaḥ iti | taṃ martya-",
  "GR14ss2_bhgu:1133": "liṅgam adhokṣajam ātmajaṃ matvā babandheti | ity eṣā ||",
  "GR14ss2_bhgu:1134": "jagac ca ya ity atra yasya kāraṇasya vyatirekeṇa kāryasya jagato vyatirekaḥ",
  "GR14ss2_bhgu:1135": "syād iti | tad ananyasya jagatas tac-chaktyeva śaktes tad-aṃśāṃśa-rūpayā rajjvā",
  "GR14ss2_bhgu:1136": "kathaṃ bandhaḥ syāt | na hi vahnim arciṣo daheyur iti bhāvaḥ |",
  "GR14ss2_bhgu:1137": "taṃ martya-liṅgam ity ādau | ṭīkā-kṛtām ayam abhiprāyaḥ | nanu sarva-",
  "GR14ss2_bhgu:1138": "vyāpakaṃ kathaṃ babandha, na hi brahmāṇḍa-golakādikam api kaścid",
  "GR14ss2_bhgu:1139": "badhnāti | tatrāha martya-liṅgaṃ manuṣya-vigraham | tarhi kathaṃ",
  "GR14ss2_bhgu:1140": "vyāpakatvam ? tatrāha, adhokṣajam adhaḥ kṛtam indriyajaṃ jñānaṃ yena taṃ",
  "GR14ss2_bhgu:1141": "sarvendriya-jñānāgocaraṃ pratyakṣādi-pramāṇair acintya-svarūpam ity arthaḥ",
  "GR14ss2_bhgu:1142": "| tasmāt tad-ākāratve'pi tasmin vibhutvam asty eveti bhāvaḥ | adhokṣajatvād",
  "GR14ss2_bhgu:1143": "evāvyaktatvam api vyākhyātam iti tan noddhṛtam |",
  "GR14ss2_bhgu:1144": "nanu manuṣya-vigrahatve'py aparityakta-vibhutvaṃ kathaṃ mātur nāsphurat",
  "GR14ss2_bhgu:1145": "? tatrāha - ātmajaṃ matveti | vatsalādy-abhidha-prema-rasa-viśeṣasya",
  "GR14ss2_bhgu:1146": "svabhāvo'yam | yad asau svānanda-pūreṇa tasya tādṛśatvaṃ praty anubhava-",
  "GR14ss2_bhgu:1147": "paddhatim āvṛṇotīty arthaḥ | itthaṃ cātad-vīrya-kovidatvaṃ tasyā",
  "GR14ss2_bhgu:1148": "māhātmyam eva taṃ rajjubhir baddham api kartus tasya prema-",
  "GR14ss2_bhgu:1149": "rasasyānubhāva-rūpatvāt | tad uktam -- nemaṃ viriñco na bhava ity ādi [BhP",
  "GR14ss2_bhgu:1150": "10.9.20] | prākṛtaṃ yathā ity anena adhokṣajam ity anena ca, vastuno",
  "GR14ss2_bhgu:1151": "vyāpakatvaṃ māyayā tu martya-liṅgatvam ity api parihṛtam |",
  "GR14ss2_bhgu:1152": "yad dhi tarka-gocaro bhavati, tatraiva kadācid asambhava-rīti-darśanena",
  "GR14ss2_bhgu:1153": "sābhyupagamyate, yat tu svata eva tad-atītaṃ, tatra tat-svīkṛtir atīva-",
  "GR14ss2_bhgu:1154": "mūrkhatā | yathā bāḍava-nāmno vahner jala-nidhi-madhya eva",
  "GR14ss2_bhgu:1155": "dedīpyamānatāyām aindrajālikattā-svīkaraṇam | śrutiś ca - arvāg devā asya",
  "GR14ss2_bhgu:1156": "visarjanenātha ko veda yata ābabhūvety ādyā |",
  "GR14ss2_bhgu:1157": "kiṃ ca yad gataṃ bandhanaṃ tasya śrī-vigrahasyaiva vyāpakatvaṃ vivakṣitaṃ",
  "GR14ss2_bhgu:1158": "yattadoḥ [?] sāmānādhikaraṇyāt tasyās tatrākovidatvopapādanatvāc ca | tatra",
  "GR14ss2_bhgu:1159": "vigrahatvaṃ paricchinnāyām eva sambhavati | kara-caraṇādy-ākāra-sanniveśāt",
  "GR14ss2_bhgu:1160": "| tasmād asyaiva tasmin paricchinnatvaṃ vibhutvaṃ ca yugapad eva | mūla-",
  "GR14ss2_bhgu:1161": "siddhānta eva paraspara-virodhi-śakti-śata-nidhānatvaṃ tasya darśitam |",
  "GR14ss2_bhgu:1162": "dṛśyate'pi loke tridoṣaghna-mahauṣadhīnāṃ tādṛśatvam |",
  "GR14ss2_bhgu:1163": "tathaiva vibhutvam uktaṃ brahma-saṃhitāyāṃ -",
  "GR14ss2_bhgu:1164": "panthās tu koṭi-śata-vatsara-saṃpragamyo",
  "GR14ss2_bhgu:1165": "vāyor athāpi manaso muni-puṅgavānām |",
  "GR14ss2_bhgu:1166": "so'py asti yat-prapada-sīmny avicintya-tattve",
  "GR14ss2_bhgu:1167": "govindam ādi-puruṣaṃ tam ahaṃ bhajāmi || iti [BrahmaS 5.40] ||",
  "GR14ss2_bhgu:1168": "śrutiś ca madhva-bhāṣya-pramāṇitā - asthūlo'naṇur amadhyamo",
  "GR14ss2_bhgu:1169": "madhyamo'vyāpako vyāpako harir ādir anādir aviśvo viśvaḥ saguṇo nirguṇa",
  "GR14ss2_bhgu:1170": "iti |",
  "GR14ss2_bhgu:1171": "tathaiva nṛsiṃha-tāpanī ca - turīyam aturīyam ātmānam anātmānam ugram",
  "GR14ss2_bhgu:1172": "anugram vīram avīraṃ mahāntam amahāntaṃ viṣṇum aviṣṇuṃ jvalantam",
  "GR14ss2_bhgu:1173": "ajvalantaṃ sarvato-mukham asarvato-mukham ity [NTU 2.3] ādikā |",
  "GR14ss2_bhgu:1174": "brahma-purāṇe -",
  "GR14ss2_bhgu:1175": "asthūlo'nurūpo'sāv aviśvo viśva eva ca |",
  "GR14ss2_bhgu:1176": "viruddha-dharma-rūpe'sāv aiśvaryāt puruṣottama || iti ||",
  "GR14ss2_bhgu:1177": "tathaiva dṛṣṭaṃ śrī-viṣṇu-dharme -",
  "GR14ss2_bhgu:1178": "paramāṇv-anta-paryanta-",
  "GR14ss2_bhgu:1179": "sahasrāṃśāṇu-mūrtaye |",
  "GR14ss2_bhgu:1180": "jaṭharāntāyutāṃśānta-",
  "GR14ss2_bhgu:1181": "sthita-brahmāṇḍa-dhāriṇe || iti ||",
  "GR14ss2_bhgu:1182": "ataḥ śrī-gītopaniṣadaś ca -",
  "GR14ss2_bhgu:1183": "mayā tatam idaṃ sarvaṃ",
  "GR14ss2_bhgu:1184": "jagad avyakta-mūrtinā |",
  "GR14ss2_bhgu:1185": "mat-sthāni sarva-bhūtāni",
  "GR14ss2_bhgu:1186": "na cāhaṃ teṣv avasthitaḥ ||",
  "GR14ss2_bhgu:1187": "na ca mat-sthāni bhūtāni",
  "GR14ss2_bhgu:1188": "paśya me yogam aiśvaram |",
  "GR14ss2_bhgu:1189": "bhūta-bhṛn na ca bhūta-stho",
  "GR14ss2_bhgu:1190": "mamātmā bhūta-bhāvanaḥ || iti | [Gītā 9.4-5]",
  "GR14ss2_bhgu:1191": "avyakta-mūrtineti tādṛśa-rūpatvād buddhi-vaibhavāgocara-svabhāva-",
  "GR14ss2_bhgu:1192": "vigraheṇety arthaḥ || śrī-śukaḥ ||29||",
  "GR14ss2_bhgu:1193": "[30]",
  "GR14ss2_bhgu:1194": "tad evaṃ paricchinnasyaiva tad-ākārasya vibhutvaṃ punar-vidvad-",
  "GR14ss2_bhgu:1195": "anubhvaenokta-nyāyena darśayitum prakaraṇam ārabhyate | tatraikādaśa-",
  "GR14ss2_bhgu:1196": "padyāny āha -",
  "GR14ss2_bhgu:1197": "kvāhaṃ tamo-mahad-ahaṃ-kha-carāgni-vār-bhū-",
  "GR14ss2_bhgu:1198": "saṃveṣṭitāṇḍa-ghaṭa-sapta-vitasti-kāyaḥ |",
  "GR14ss2_bhgu:1199": "kvedṛg-vidhāvigaṇitāṇḍa-parāṇu-caryā-",
  "GR14ss2_bhgu:1200": "vātādhva-roma-vivarasya ca te mahitvam || [BhP 10.14.11]",
  "GR14ss2_bhgu:1201": "spaṣṭam ||",
  "GR14ss2_bhgu:1202": "[31]",
  "GR14ss2_bhgu:1203": "utkṣepaṇaṃ garbha-gatasya pādayoḥ",
  "GR14ss2_bhgu:1204": "kiṃ kalpate mātur adhokṣajāgame |",
  "GR14ss2_bhgu:1205": "kim āstināsti-vyapadeśa-bhūṣitaṃ",
  "GR14ss2_bhgu:1206": "tavāsti kukṣeḥ kiyad apy anantaḥ || [BhP 10.14.12]",
  "GR14ss2_bhgu:1207": "ataḥ sarvasya tava kukṣi-gatatvena mamāpi tathātvān mātṛvad aparādhaḥ",
  "GR14ss2_bhgu:1208": "soḍhavya iti bhāvaḥ |",
  "GR14ss2_bhgu:1209": "[32]",
  "GR14ss2_bhgu:1210": "kiṃ ca viśeṣatas tu tvatto yaj janma prasiddham ity āha -",
  "GR14ss2_bhgu:1211": "jagat-trayāntodadhi-samplavode",
  "GR14ss2_bhgu:1212": "nārāyaṇasyodara-nābhi-nālāt |",
  "GR14ss2_bhgu:1213": "vinirgato'jas tv iti vāṅ na vai mṛṣā",
  "GR14ss2_bhgu:1214": "kintv īśvara tvan na vinirgato'smi || [BhP 10.14.13]",
  "GR14ss2_bhgu:1215": "tathāpi tvat tvattaḥ kiṃ tu notpanno'smi ha api tu tvatta evotpanno'smīty",
  "GR14ss2_bhgu:1216": "arthaḥ |",
  "GR14ss2_bhgu:1217": "[33]",
  "GR14ss2_bhgu:1218": "nanu yady ahaṃ pralayodadhi-śāyī nārāyaṇaḥ syāṃ, tarhi mattas tvam",
  "GR14ss2_bhgu:1219": "utpanno'sīty api ghaṭate | tat tv anyathaivety āśaṅkyāha -",
  "GR14ss2_bhgu:1220": "nārāyaṇas tvaṃ na hi sarva-dehinām",
  "GR14ss2_bhgu:1221": "ātmāsy adhīśākhila-loka-sākṣī |",
  "GR14ss2_bhgu:1222": "nārāyaṇo'ṅgaṃ nara-bhū-jalāyanāt",
  "GR14ss2_bhgu:1223": "tac cāpi satyaṃ na tavaiva māyā || [BhP 10.14.14]",
  "GR14ss2_bhgu:1224": "he adhīśa īśasya sarvāntaryāmiṇo nārāyaṇasyāpy upari vartamāna, he",
  "GR14ss2_bhgu:1225": "bhagavann ity arthaḥ | hi niścitaṃ sa nārāyaṇas tvaṃ, nāsi, kintu nārāyaṇo'sau",
  "GR14ss2_bhgu:1226": "tavivāṅgam aṃśaḥ | yadyapy evam athāpi mama tad-aṅgotpannatvād aṅginas",
  "GR14ss2_bhgu:1227": "tvatta evotpattir iti bhāvaḥ | katham asau nārāyaṇa ucyate | kathaṃ vā mama",
  "GR14ss2_bhgu:1228": "tasmād vailakṣaṇyam ? tatraha -",
  "GR14ss2_bhgu:1229": "yo'sau dehinām ātmā antaryāmi-puruṣaḥ | ataeva nārasya jīva-samūhasya",
  "GR14ss2_bhgu:1230": "ayam āśrayo yatreti tasya nārāyaṇatvaṃ, sāksād bhagavatas tava tu tad",
  "GR14ss2_bhgu:1231": "antaryāmitāyām apy audāsīnyam iti bhāvaḥ | kiṃ ca, akhila-loka-sākṣī,",
  "GR14ss2_bhgu:1232": "yasmāt akhilaṃ lokaṃ sākṣāt paśyati, tasmāt | nāram ayate jānātīti",
  "GR14ss2_bhgu:1233": "nārāyaṇo'sau, tvaṃ punas tenāṃśenaiva tad-draṣṭā, na tu sākṣād iti tasmād",
  "GR14ss2_bhgu:1234": "vilakṣaṇa ity arthaḥ | tarhi sa nārāyaṇas tvaṃ na bhavasīti mamāpy anyathā",
  "GR14ss2_bhgu:1235": "nārāyaṇatvam astīti bhavatābhipretaṃ, tat katham ? ity asyottaraṃ tenaiva",
  "GR14ss2_bhgu:1236": "sambodhanena vyañjayati, adhīśeti | īśaḥ pravartakaḥ |",
  "GR14ss2_bhgu:1237": "tataś ca nārasya ayanaṃ pravṛttir yasmāt sa nārāyaṇaḥ | tato'py",
  "GR14ss2_bhgu:1238": "adhikaiśvaryād adhīśas tvam api nārāyaṇaḥ | yathā maṇḍaleśvaro'pi nṛpatis",
  "GR14ss2_bhgu:1239": "teṣām adhipo'pi nṛpatir iti | śrī-kṛṣṇasyaiva sākṣāt svayaṃ bhagavattvena",
  "GR14ss2_bhgu:1240": "tasmād api paratvam | kṛṣṇa-sandarbhe prabandhena darśayiṣyate |",
  "GR14ss2_bhgu:1241": "nanu, narāj jātāni tattvāni nārāṇīti vidur budhāḥ | tasya tāny ayanaṃ pūrvaṃ",
  "GR14ss2_bhgu:1242": "tena nārāyaṇaḥ smṛtaḥ iti | tathā,",
  "GR14ss2_bhgu:1243": "āpo nārā iti proktā āpo vai nara-sūnavaḥ |",
  "GR14ss2_bhgu:1244": "ayanaṃ tasya tāḥ pūrvaṃ tena nārāyaṇaḥ smṛtaḥ ||",
  "GR14ss2_bhgu:1245": "iti tasyāpi nārāyaṇatva-manmathāprasiddham ity āśaṅkyāha - nara-bhū-",
  "GR14ss2_bhgu:1246": "jalāyanāt tac cāpīti | narād udbhūtaye'rthās tathā narāj jātaṃ yaj jalaṃ, tad-",
  "GR14ss2_bhgu:1247": "ayanāt yac ca tac cāpi nārāyaṇatvaṃ bhavati tarhi kathaṃ prasiddhi-",
  "GR14ss2_bhgu:1248": "parityāgenānyathā nirvakṣīty ata āha satyaṃ neti | tat pralayodadhi-jalādy-",
  "GR14ss2_bhgu:1249": "āśrayatvaṃ satyaṃ na, kintu tathā jñānaṃ tavaiva māyety arthaḥ | māyātra",
  "GR14ss2_bhgu:1250": "pratāraṇa-śaktiḥ, māyā dambhe kṛpāyāṃ ceti viśva-prakāśāt | durvitarka-",
  "GR14ss2_bhgu:1251": "svarūpa-śaktyaiva paricchinnāparicchinnāyās tvan-mūrter jalādibhir",
  "GR14ss2_bhgu:1252": "aparicchedād iti bhāvaḥ |",
  "GR14ss2_bhgu:1253": "śloka-catuṣṭaye'smin yasya nārāyaṇasyāntataṃ mad-ādikaṃ sarvam eva jagat,",
  "GR14ss2_bhgu:1254": "so'pi tavāntarbhūta iti tātparyam | nārāyaṇasya tādṛśatve mantra-varṇaḥ -",
  "GR14ss2_bhgu:1255": "yac ca kiñcij jagat sarvaṃ dṛśyate śrūyate'pi vā |",
  "GR14ss2_bhgu:1256": "antar bahiś ca tat sarvaṃ vyāpya nārāyaṇaḥ sthitaḥ || iti ||",
  "GR14ss2_bhgu:1257": "[34]",
  "GR14ss2_bhgu:1258": "tan-mūrter jalādibhir aparicchede svānubhavaṃ pramāṇayati ---",
  "GR14ss2_bhgu:1259": "tac cej jala-sthaṃ tava saj-jagad-vapuḥ",
  "GR14ss2_bhgu:1260": "kiṃ me na dṛṣṭaṃ bhagavaṃs tadaiva |",
  "GR14ss2_bhgu:1261": "kiṃ vā sudṛṣṭaṃ hṛdi me tadaiva",
  "GR14ss2_bhgu:1262": "kiṃ no sapady eva punar vyadarśi || [BhP 10.14.15]",
  "GR14ss2_bhgu:1263": "jagad-āśraya-bhūtaṃ nārāyaṇābhidhaṃ tava tad-vapuḥ jalastham evety evaṃ",
  "GR14ss2_bhgu:1264": "yadi sat satyaṃ syāt tarhi tadaiva kamala-nāla-mārgeṇāntaḥ praviśya",
  "GR14ss2_bhgu:1265": "saṃvatsara-śataṃ vicinvatāpi mayā he bhagavann acintyaiśvarya tat kim iti na",
  "GR14ss2_bhgu:1266": "dṛṣṭam |",
  "GR14ss2_bhgu:1267": "yadi ca tad-vapur māyā-mātraṃ, māyā syāc chāmbarī-buddhyor iti",
  "GR14ss2_bhgu:1268": "trikāṇḍa-śeṣa-rītyā mithyābhivyañjaka-kalā-viśeṣa-darśita-mātraṃ syāt tarhi",
  "GR14ss2_bhgu:1269": "kiṃ vā rūḍha-samādhi-yoga-virūḍha-bodhena mayā hṛdi tadaiva suṣṭhu",
  "GR14ss2_bhgu:1270": "saccidānanda-ghanatvena dṛṣṭaṃ, samādhy-anantaraṃ kiṃ vā punaḥ sapady",
  "GR14ss2_bhgu:1271": "eva no vyadarśi na dṛṣṭam | atas tvan-mūrter māyāmayatvaṃ deśa-viśeṣa-",
  "GR14ss2_bhgu:1272": "kṛta-paricchedaś ca satyo na bhavatīty arthaḥ | etad-vyākhyāna-nidānaṃ",
  "GR14ss2_bhgu:1273": "tṛtīya-skandhetihāso draṣṭavyaḥ |",
  "GR14ss2_bhgu:1274": "[35]",
  "GR14ss2_bhgu:1275": "atra tac cāpi satyam ity atra, tac cāpi aṅgaṃ satyam eva, na tu virāḍ",
  "GR14ss2_bhgu:1276": "avanmāyeti tac cej jalastham ity atra ca, taj-jalasthaṃ sad-rūpaṃ tava vapur yadi",
  "GR14ss2_bhgu:1277": "jagat syāt, prapañcāntaḥpāti syāt iti vyākurvanti | tasmād evaṃ",
  "GR14ss2_bhgu:1278": "nārāyaṇāṅgakasya bhagvad-vigrahasya viśvo'pi prapañco'ntarbhūta iti svayaṃ",
  "GR14ss2_bhgu:1279": "bhagavatā darśitam | śrīmatyā jananyaivānubhūtam ity āha --",
  "GR14ss2_bhgu:1280": "atraiva māyādhamanāvatāre",
  "GR14ss2_bhgu:1281": "hy asya prapañcasya bahiḥ-sphuṭasya |",
  "GR14ss2_bhgu:1282": "kṛtsnasya cāntar jaṭhare jananyā",
  "GR14ss2_bhgu:1283": "māyātvam eva prakaṭīkṛtaṃ te || [BhP 10.14.16]",
  "GR14ss2_bhgu:1284": "atraiva tāvat śrī-kṛṣṇākhye māyopaśamane'vatāre prādurbhāve, bahiś",
  "GR14ss2_bhgu:1285": "cāntar-jaṭhare ca sphuṭasya dṛṣṭasya kṛtsnasya jagataḥ sambandhe pūrvoktaṃ",
  "GR14ss2_bhgu:1286": "yan māyātvam, parpañcakṛtatvatparicchedyatvasya mithyātvam | taj-jananyā",
  "GR14ss2_bhgu:1287": "jananyai te tvayā prakaṭīkṛtaṃ darśitam | tasmād bhavān jagad-antaḥstha eva,",
  "GR14ss2_bhgu:1288": "jagat tu bhava-bahir-bhūtam ity evaṃ māyā-dharmaḥ | vastutas tu durvitarka-",
  "GR14ss2_bhgu:1289": "svarūpa-śaktyā madhyamatve'pi vyāpako'sīti bhāvaḥ |",
  "GR14ss2_bhgu:1290": "[36]",
  "GR14ss2_bhgu:1291": "māyā-dharmeneti yad bhavatā kṛpayā dṛṣṭa-pramāṇe'pi śrī-vigrahe sarvo'pi",
  "GR14ss2_bhgu:1292": "prapañco'ntarbhūta iti darśitaṃ tat satyam eveti dyotanārthaṃ bhagavaty apy",
  "GR14ss2_bhgu:1293": "anyathā pratīti-nirasanārthaṃ ca pūrvam evārtham upapādayati --",
  "GR14ss2_bhgu:1294": "yasya kukṣāv idaṃ sarvaṃ",
  "GR14ss2_bhgu:1295": "sātmaṃ bhāti yathā tathā |",
  "GR14ss2_bhgu:1296": "tat tvayy apīha tat sarvaṃ",
  "GR14ss2_bhgu:1297": "kim idaṃ māyayā vinā || [BhP 10.14.17]",
  "GR14ss2_bhgu:1298": "yasya tava kukṣau sarvam idaṃ sātmaṃ tvat-sahitaṃ yathā bhāti, tat sarvam iha",
  "GR14ss2_bhgu:1299": "bahir api tathaiva tvayi bhāti ity anvayaḥ |",
  "GR14ss2_bhgu:1300": "ayam arthaḥ - svasya vraje'ntarbhūtatā-darśanenaiva samaṃ vrajasya svasminn",
  "GR14ss2_bhgu:1301": "antarbhūtatāṃ darśayan tac cāntar bahir darśanaṃ kiṃ svapna etad uta",
  "GR14ss2_bhgu:1302": "devamāyā ity ādau [BhP 10.8.40] śrī-jananyā eva vicāre svāpnikatva-",
  "GR14ss2_bhgu:1303": "māyolatva-bimba-pratibimbatvānāmayogyatvād ekam evety abhijñāpayan, kiṃ",
  "GR14ss2_bhgu:1304": "svapna ity ādāv eva yaḥ kaścana autpattika ātmayoga ity [BhP 10.8.40] anena",
  "GR14ss2_bhgu:1305": "carama-pakṣāvasitayā durvitarka-svarūpa-śaktyaiva madhyama-parimāṇa-",
  "GR14ss2_bhgu:1306": "viśeṣa eva sarva-vyāpako'smīti svayam eva bhavān jananīṃ prati yugapad",
  "GR14ss2_bhgu:1307": "ubhayātmakaṃ nija-dharma-viśeṣaṃ darśitavān | ataeva dvitīye gṛhṇīta yad",
  "GR14ss2_bhgu:1308": "yad upabandham amuṣya mātā ity ādau [BhP 2.7.30] pratibodhitāsīd ity",
  "GR14ss2_bhgu:1309": "uktam | tasmāt tava kukṣau sarvam idaṃ yathā bhāti, iha bahir api tathā, tad-",
  "GR14ss2_bhgu:1310": "antarbhūto'pi tad-vyāpako'sīti prakāreṇaiva tava māyayā sva-",
  "GR14ss2_bhgu:1311": "yāthārthyāvaraṇa-śaktyā vinā kiṃ sambhavati ? naiva sambhavatīty arthaḥ",
  "GR14ss2_bhgu:1312": "|",
  "GR14ss2_bhgu:1313": "[37]",
  "GR14ss2_bhgu:1314": "mayāpy evam evānubhūtam ity āha --",
  "GR14ss2_bhgu:1315": "adyaiva tvad ṛte'sya kiṃ mama na te māyātvam ādarśitam",
  "GR14ss2_bhgu:1316": "eko'si prathamaṃ tato vraja-suhṛd-vatsāḥ samastā api |",
  "GR14ss2_bhgu:1317": "tāvanto'si caturbhujās tad akhilaiḥ sākaṃ mayopāsitās",
  "GR14ss2_bhgu:1318": "tāvanty eva jaganty abhūs tad amitaṃ brahmādvayaṃ śiṣyate || [BhP 10.14.18]",
  "GR14ss2_bhgu:1319": "adyaiva te tvayā kim asya viśvasya tvad-ṛte tvatto bahir māyātvaṃ māyayaiva",
  "GR14ss2_bhgu:1320": "sphuraṇaṃ bhavatīti mama māṃ prati na darśitam ? api tu darśitam eva | etan",
  "GR14ss2_bhgu:1321": "narākāra-rūpāt tvatto bhair evedaṃ jagad iti yan mugdhānāṃ bhāti | tan-",
  "GR14ss2_bhgu:1322": "māyayivety arthaḥ | katham etad ākāra-rūpasya mama tādṛśatvam ? tatrāha,",
  "GR14ss2_bhgu:1323": "eko'si iti | vraja-suhṛdādi-rūpaṃ yad yasmād āvirbhūtaṃ tat tad akhilam",
  "GR14ss2_bhgu:1324": "adhunā tirodhāna-samaye yena punar anena śrī-vigraha-rūpeṇāvaśiṣyate | tad",
  "GR14ss2_bhgu:1325": "dvayaṃ brahmaivety arthaḥ | aśeṣa-prāpañcika-vastūnāṃ prādurbhāva-sthiti-",
  "GR14ss2_bhgu:1326": "tirobhāva-darśanena tal-lakṣaṇākrāntatvād iti bhāvaḥ | tataś cāsya brahmatve",
  "GR14ss2_bhgu:1327": "siddhe vyāpakatvam api sidhyatīti tātparyam |",
  "GR14ss2_bhgu:1328": "[38]",
  "GR14ss2_bhgu:1329": "nanu, sṛṣṭy-ādau brahma-viṣṇu-maheśvarā bhinnā eva kāraṇa-bhūtās tathā",
  "GR14ss2_bhgu:1330": "sthitau kecid anye'vatārāś ca, tat kathaṃ mamaivaṃ sarva-kāraṇatvam ucyate",
  "GR14ss2_bhgu:1331": "| tatrāha --",
  "GR14ss2_bhgu:1332": "ajānatāṃ tvat-padavīm anātmany",
  "GR14ss2_bhgu:1333": "ātmātmanā bhāsi vitatya māyām |",
  "GR14ss2_bhgu:1334": "sṛṣṭāv ivāhaṃ jagato vidhāna iva",
  "GR14ss2_bhgu:1335": "tvam eṣo'nta iva trinetraḥ || [BhP 10.14.19]",
  "GR14ss2_bhgu:1336": "tvam ity asya bhāsīty anenānvayaḥ | kartṛ-kriyayor anvayasyaiva",
  "GR14ss2_bhgu:1337": "prāthamikatvāt | kartrā cātra tvam ity eva madhama-puruṣeṇa yujyate |",
  "GR14ss2_bhgu:1338": "tasmād atra naiva śabdaḥ sambadhyate kintv eṣa ity atraiva | tataś ca śrī-",
  "GR14ss2_bhgu:1339": "vigraho'muḥ vācyaḥ | svayaṃ bhagavattvenāsya guṇāvatāratvābhāvāt | adyaiva",
  "GR14ss2_bhgu:1340": "tvad-ṛte'syety anenāvyvavahita-vacanena viruddhatvāc ca |",
  "GR14ss2_bhgu:1341": "tasmād ayam arthaḥ - tvat-padavīṃ tava tathābhūtaṃ svarūpam ajānatām",
  "GR14ss2_bhgu:1342": "ajānataḥ prati | ātmā tat tad aṃśisvarūpas tvam eva | ātmanā tat-tad-aṃśena,",
  "GR14ss2_bhgu:1343": "māyāṃ sṛṣṭy-ādi-nimitta-śaktim | anātmani jaḍa-rūpe mahad-ādy-upādāne",
  "GR14ss2_bhgu:1344": "pradhāne | vitatya pravarty, tat-tat-kārya-bhedena bhinna iva bhāsīty arthaḥ",
  "GR14ss2_bhgu:1345": "| ante tri-netra iveti | vastutas tvam eva tat-tad-rūpeṇa vartase, mūḍhās tu",
  "GR14ss2_bhgu:1346": "tvattas tān pṛthak paśyantīti bhāvaḥ | yato dvitīye brahma-vākyam -",
  "GR14ss2_bhgu:1347": "sṛjāmi tan-niyukto'haṃ haro harati tad-vaśaḥ |",
  "GR14ss2_bhgu:1348": "viśvaṃ puruṣa-rūpeṇa paripāti tri-śakti-dhṛk || iti [BhP 2.6.30]",
  "GR14ss2_bhgu:1349": "[39]",
  "GR14ss2_bhgu:1350": "ato bhagavat-svarūpaikatvena na brahmādivad viṣṇur iveti nirdiṣṭam | evaṃ",
  "GR14ss2_bhgu:1351": "yathā guṇāvatārās tathānye'py avatārā ity āha --",
  "GR14ss2_bhgu:1352": "sureṣv ṛṣiṣv īśa tathaiva nṛṣv api",
  "GR14ss2_bhgu:1353": "tiryakṣu yādaḥsv api te'janasya |",
  "GR14ss2_bhgu:1354": "janmāyatāṃ durmada-nigrahāya",
  "GR14ss2_bhgu:1355": "vidhātaḥ yad anugrahāya ca || [BhP 10.14.20]",
  "GR14ss2_bhgu:1356": "ajanasya janmety anena prādurbhāva-mātraṃ janmeti bodhayati | nanu",
  "GR14ss2_bhgu:1357": "brahman kim atra vicāritaṃ bhavatā, yad ekasyā eva mama mūrter vyāpakatve",
  "GR14ss2_bhgu:1358": "satya-nyāsāṃ darśana-sthānaṃ na sambhavatīti | tathā jaḍa-vastūnāṃ",
  "GR14ss2_bhgu:1359": "ghaṭādīnām eva prākaṭya-prakāro loke dṛṣṭaḥ | kathaṃ tad itara-",
  "GR14ss2_bhgu:1360": "svabhāvānāṃ cid-vastūnāṃ mama śrī-mūrtyādīnām iti | yathā yāvatyo",
  "GR14ss2_bhgu:1361": "vibhūtayo mama bhavatā dṛṣṭās tāvatībhir eva bhavān vismito, nāparāḥ",
  "GR14ss2_bhgu:1362": "santīti sambhāvayann iva tat-parimitatām adhigatavān astīti | tathā ye",
  "GR14ss2_bhgu:1363": "mamāṃśāḥ pūrvaṃ bālavatsādi-rūpās ta eva caturbhujā abhavann iti kasyāpi",
  "GR14ss2_bhgu:1364": "rūpasya kadācid udbhavaḥ kasyāpi kadācid iti |",
  "GR14ss2_bhgu:1365": "[40]",
  "GR14ss2_bhgu:1366": "kiṃ ca, satya-jñānānantānandaikarasa-mūrtitvāt yugapad eva sarvam api tat-",
  "GR14ss2_bhgu:1367": "tad-rūpaṃ vartata eva, kintu yūyaṃ sarvadā sarvaṃ na paśyatheti tatra ca",
  "GR14ss2_bhgu:1368": "yaugapadyaṃ katham iti tatrāha --",
  "GR14ss2_bhgu:1369": "ko vetti bhūman bhagavan parātman",
  "GR14ss2_bhgu:1370": "yogeśvarotīr bhavatas trilokyām |",
  "GR14ss2_bhgu:1371": "kva vā kathaṃ vā kati vā kadeti",
  "GR14ss2_bhgu:1372": "vistārayan krīḍasi yoga-māyām || [BhP 10.14.21]",
  "GR14ss2_bhgu:1373": "kva vā kathaṃ vā kati vā kadā vā yoga-māyāṃ dustarkāṃ cic-chaktiṃ",
  "GR14ss2_bhgu:1374": "vistārayan tathā tathā pravartayan krīḍasīti bhavata ūtīr līlās trilokyāṃ ko",
  "GR14ss2_bhgu:1375": "vetti? na ko'pīty arthaḥ | yasyāmataṃ tasya mataṃ mataṃ yasya na veda sa iti",
  "GR14ss2_bhgu:1376": "[KenaU 2.3] bhāvaḥ | atra durjñeyatā-puraskṛtenaiva sambodhana-catuṣṭayena",
  "GR14ss2_bhgu:1377": "caturṣu yuktim āha | he bhūman kroḍīkṛtānanta-mūrtyātmaka-śrī-mūrte |",
  "GR14ss2_bhgu:1378": "ayaṃ bhāvaḥ - ekam api mukhyaṃ bhagavad-rūpaṃ yugapad ananta-",
  "GR14ss2_bhgu:1379": "rūpātmakaṃ bhavati | tathaivākrūreṇa stutaṃ bahu-mūrty-eka-mūrtikam iti",
  "GR14ss2_bhgu:1380": "[BhP 10.40.7] | tathā śrutiḥ - ekaṃ santaṃ bahudhā dṛśyamānam iti |",
  "GR14ss2_bhgu:1381": "tato yadā yādṛśaṃ yeṣām upāsanāphalodaya-bhūmikāvasthānaṃ, tadā",
  "GR14ss2_bhgu:1382": "tathaiva te paśyanti | tathā ca - prajñāntara-pṛthaktvavad dṛṣṭiś ca tad uktim",
  "GR14ss2_bhgu:1383": "ity atra brahma-sūtre [Vs 3.3.50] madhva-bhāṣyam - upāsanābhedād darśana-",
  "GR14ss2_bhgu:1384": "bheda iti dṛṣṭāntaś ca | yathaikam eva paṭṭavastra-viśeṣa-picchāvayava-",
  "GR14ss2_bhgu:1385": "viśeṣādi-dravyaṃ nānā-varṇamaya-pradhānaika-varṇam api kutaścit sthāna-",
  "GR14ss2_bhgu:1386": "viśeṣād datta-cakṣuṣo janasya kenāpi varṇa-viśeṣeṇa pratibhātīti |",
  "GR14ss2_bhgu:1387": "atrākhaṇḍa-paṭṭa-vastra-viśeṣādi-sthānīyaṃ nija-pradhāna-bhāsāntar-",
  "GR14ss2_bhgu:1388": "bhāvita-tat-tad-rūpāntaraṃ śrī-kṛṣṇa-rūpaṃ, tat-tad-varṇa-cchavi-sthānīyāni",
  "GR14ss2_bhgu:1389": "rūpāntarāṇīti jñeyam | yathā śrī-nārada-pañcarātre -",
  "GR14ss2_bhgu:1390": "maṇir yathā vibhāgena nīla-pītādibhir yutaḥ |",
  "GR14ss2_bhgu:1391": "rūpa-bhedam avāpnoti dhyāna-bhedāt tathā vibhuḥ || iti",
  "GR14ss2_bhgu:1392": "maṇir atra vaiduryaṃ nīla-pītādayas tad-guṇāḥ | tad evaṃ kvety aya yuktir",
  "GR14ss2_bhgu:1393": "uktā | evam eva śrī-vāmanāvatāram upalakṣya śrī-śuka-vākyam -",
  "GR14ss2_bhgu:1394": "yat tad vapur bhāti vibhūṣaṇāyudhair",
  "GR14ss2_bhgu:1395": "avyakta-cid-vyaktamm adhārayad dhariḥ |",
  "GR14ss2_bhgu:1396": "babhūva tenaiva sa vāmano baṭuḥ",
  "GR14ss2_bhgu:1397": "saṃpaśyator divya-gatir yathā naṭaḥ || [BhP 8.18.12]",
  "GR14ss2_bhgu:1398": "arthaś cāyam - yad vapuḥ śarīraṃ na kenāpi vyajyate yā cit pūrṇānandas tat-",
  "GR14ss2_bhgu:1399": "svarūpam eva yad vibhūṣaṇāyudhair bhāti | tad vapus tadā prapañce'pi",
  "GR14ss2_bhgu:1400": "vyaktaṃ yathā syāt tathā adhārayat sthāpitavān | punaś ca tenaiva vapuṣā",
  "GR14ss2_bhgu:1401": "vāmano baṭur babhūva hariḥ | eva-kāreṇa pariṇāma-veṣāntara-yogādikaṃ",
  "GR14ss2_bhgu:1402": "niṣiddham | kadā ? pitroḥ sampaśyatoḥ | tenaiva vapuṣā tad-bhāve hetuḥ |",
  "GR14ss2_bhgu:1403": "divyāḥ param acintyāḥ yad gataṃ bhavac ca bhaviṣyac ca ity ādi śruteḥ |",
  "GR14ss2_bhgu:1404": "svasminn eva nitya-sthitān nānā-saṃsthānāṃ prakāśanā-prakāśana-rūpā",
  "GR14ss2_bhgu:1405": "gatayaś ceṣṭā yasya saḥ |",
  "GR14ss2_bhgu:1406": "tatrālaksita-svadharma-mātrollāsāṃśe dṛṣṭānta-leśaḥ, yathā naṭa iti | naṭo'pi",
  "GR14ss2_bhgu:1407": "kaścid āścaryatamaḥ divyā parama-vismāpikā gatir hastaka-rūpā ceṣṭā yasya",
  "GR14ss2_bhgu:1408": "tathābhūtaḥ san | tenaiva rūpeṇa vaiṣamyādikam anurīkṛtyāpi nānākāratāṃ",
  "GR14ss2_bhgu:1409": "yathā darśayati | svargyo naṭo vā divya-gatiḥ | tataś ca tat-tad-anukaraṇaṃ",
  "GR14ss2_bhgu:1410": "tasyātyanta-tad-ākāram eva bhavati | atra parameśvaraṃ vinā anyasya",
  "GR14ss2_bhgu:1411": "sarvāṃśe tādṛśatvābhāvāt na ca dṛṣṭānte khaṇḍatva-doṣaḥ prapañcanīyaḥ",
  "GR14ss2_bhgu:1412": "| yathā bhakṣita-kīṭa-pariṇāma-lālā-jāta-tantu-sādhano'py ūrṇa-nābhaḥ",
  "GR14ss2_bhgu:1413": "parameśvarasya jagat-sṛṣṭāv ananya-sādhakatve dṛṣṭāntaḥ śrūyate, yathorṇa-",
  "GR14ss2_bhgu:1414": "nābhir hṛdayād ity ādi [BhP 11.9.21] tadvat |",
  "GR14ss2_bhgu:1415": "tad evaṃ śrī-brahmaṇāpi sarva-rūpa-sad-bhāvābhirpāyeṇaivoktam -",
  "GR14ss2_bhgu:1416": "tvaṃ bhakti-yoga-paribhāvita-hṛt-saroja",
  "GR14ss2_bhgu:1417": "āsse śrutekṣita-patho nanu nātha puṃsām |",
  "GR14ss2_bhgu:1418": "yad yad-dhiyā ta urugāya vibhāvayanti",
  "GR14ss2_bhgu:1419": "tat tad vapuḥ praṇayase sad-anugrahāya || iti [BhP 3.9.11]",
  "GR14ss2_bhgu:1420": "praṇayase prakarṣeṇa nayasi prakaṭayasi | śruteksita-patha ity anena",
  "GR14ss2_bhgu:1421": "kalpanāyā nirastatvāt | sarva-rūpatve'pi bhaktānabhirucita-rūpatve'pavādaḥ",
  "GR14ss2_bhgu:1422": "śrī-kardama-vākyena -",
  "GR14ss2_bhgu:1423": "tāny eva te'bhirūpāṇi rūpāṇi bhagavaṃs tava |",
  "GR14ss2_bhgu:1424": "yāni yāni ca rocante sva-janānām arūpiṇaḥ || [BhP 3.24.30]",
  "GR14ss2_bhgu:1425": "yāni yāni ca tvadīya-svabhaktebhyo rocante tāni nānyeva tava rūpāṇi te tava",
  "GR14ss2_bhgu:1426": "abhirūpāṇi yogyāni, nānyānīty arthaḥ | anyāni ca, yādṛśaṃ rantidevāya",
  "GR14ss2_bhgu:1427": "kutsita-rūpaṃ prapañcitaṃ tādṛśāni jñeyāni | tādṛśasya ca māyikatveam eva",
  "GR14ss2_bhgu:1428": "hi tatroktam -",
  "GR14ss2_bhgu:1429": "tasya tribhuvanādhīśāḥ phaladāḥ phalam icchatām |",
  "GR14ss2_bhgu:1430": "ātmānaṃ darśayāñcakrur māyā viṣṇu-vinirmitā || iti [BhP 9.21.15]",
  "GR14ss2_bhgu:1431": "ṭīkā ca - tribhuvanādhīśāḥ brahmādayaḥ māyās tadīya-dhairya-",
  "GR14ss2_bhgu:1432": "parīkṣārthaṃ prathamaṃ māyayā vṛṣalādi-rūpeṇa pratītāḥ santa ity arthaḥ",
  "GR14ss2_bhgu:1433": "| ity eṣā |",
  "GR14ss2_bhgu:1434": "anabhirūpatve hetuḥ | arūpiṇa iti | prākṛta-rūpa-rahitasyeti | ṭīkā ca -",
  "GR14ss2_bhgu:1435": "aprākṛtatvena kutsitatvāsambhavād iti bhāvaḥ |",
  "GR14ss2_bhgu:1436": "atha prakṛta-pakṣasya kathaṃ vety āditraya-yuktaye'vaśiṣṭaṃ sambodhana-",
  "GR14ss2_bhgu:1437": "trayaṃ vyākhyāyate | he bhagavann acintya-śakte! acintyasya bhagavan-mūrty-",
  "GR14ss2_bhgu:1438": "ādyāvirbhāvasyānyathā-nupapatter acintyā svarūpa-śaktir eva kāraṇam iti",
  "GR14ss2_bhgu:1439": "bhāvaḥ | iyaṃ kathaṃ vety asya yuktiḥ | tathā he paramātman! pareṣāṃ",
  "GR14ss2_bhgu:1440": "pratyekam apy ananta-śaktīnāṃ puruṣādy-avatārāṇām ātmann avatārin |",
  "GR14ss2_bhgu:1441": "tvayi tu tāsāṃ sutarām anantatvāt | tad-āvirbhāva-vibhūtayaḥ kati vā vāṅ-",
  "GR14ss2_bhgu:1442": "manaso'gocaratvam āpayerann iti bhāvaḥ | iyaṃ kati vety asya yuktiḥ | tathā",
  "GR14ss2_bhgu:1443": "he yogeśvara! ekasminn api rūpe nānā-rūpa-yojanā-lakṣaṇāyā yoga-",
  "GR14ss2_bhgu:1444": "nāmnyāḥ svarūpa-śaktes tayā vā īśana-śīla | ayaṃ bhāvaḥ - yathā tava",
  "GR14ss2_bhgu:1445": "pradhānaṃ rūpaṃ antarbhūtānanta-rūpaṃ tathā tavāṃśa-rūpaṃ ca | tataś ca",
  "GR14ss2_bhgu:1446": "yadā tava yatrāṃśe tat-tad-upāsanā-phalasya yasya rūpasya prakāśanecchā",
  "GR14ss2_bhgu:1447": "tadaiva tatra tad-rūpaṃ prakāśase iti | iyaṃ kadety asya yuktiḥ |",
  "GR14ss2_bhgu:1448": "[41]",
  "GR14ss2_bhgu:1449": "tasmāt tat tat sarvam api tasmin śrī-kṛṣṇa-rūpe'ntarbhūtam ity evam atrāpi",
  "GR14ss2_bhgu:1450": "tātparyam upasaṃharati |",
  "GR14ss2_bhgu:1451": "tasmād idaṃ jagad aśeṣam asat-svarūpaṃ",
  "GR14ss2_bhgu:1452": "svapnābham asta-dhiṣaṇaṃ puru-duḥkha-duḥkham |",
  "GR14ss2_bhgu:1453": "tvayy eva nitya-sukha-bodha-tanāv anante",
  "GR14ss2_bhgu:1454": "māyāta udyad api yat sad ivāvabhāti || [BhP 10.14.22]",
  "GR14ss2_bhgu:1455": "yasmād evaṃ prapañcāprapañca-vastūnāṃ sarveṣām api tattva-vigraho'si",
  "GR14ss2_bhgu:1456": "tasmād eva nitya-sukha-bodhana-laksaṇā yā tanus tat-svarūpe'nante tvayy eva",
  "GR14ss2_bhgu:1457": "śeṣam idaṃ jagad avabhātīty anvayaḥ | kathambhūtaṃ sat udyad api yat",
  "GR14ss2_bhgu:1458": "muhur ubhava-tirobhavac ca | yady asmin muhur jāyate līyate ca tat tasminn",
  "GR14ss2_bhgu:1459": "evāvabhāti bhuvi tad-vikāre iveti bhāvaḥ | tarhi kiṃ mama vikāritvaṃ nety",
  "GR14ss2_bhgu:1460": "āha | māyāto māyayā tvadīyācintya-śakti-viśeṣeṇa vikārāditasyaiva śrutes",
  "GR14ss2_bhgu:1461": "tu śabda-mūlatvād ity [Vs. 2.1.17] ādau pariṇāma-svīkārāt | muhur udbhava-",
  "GR14ss2_bhgu:1462": "tirobhavatvād eva svapnābhaṃ tat-tulyaṃ na tv ajñāna-mātra-kalpitatvād api",
  "GR14ss2_bhgu:1463": "vaidharmyāc ca na svapnādivad iti [Vs. 2.2.29] nyāyena tathā avidyā-vṛttika-",
  "GR14ss2_bhgu:1464": "māyā-kāryatvāc ca asta-dhiṣaṇaṃ jīva-paramātma-jñāna-lopa-kartṛ |",
  "GR14ss2_bhgu:1465": "ubhayasmād api hetoḥ puru-duḥkha-duḥkhaṃ tadīya-sukhābhāsasyāpi",
  "GR14ss2_bhgu:1466": "vastuno duḥkha-rūpatvād vinā tvat-sattayā asat-svarūpaṃ śaśa-viṣāṇa-tulyaṃ",
  "GR14ss2_bhgu:1467": "tad evaṃ bhūtam api sad ivānaśvaram ivābhāti mugdhānām iti śeṣaḥ |",
  "GR14ss2_bhgu:1468": "upalakṣaṇaṃ caitad vyavahāra-jñānamaya-mahad-ādyātmakatvāt",
  "GR14ss2_bhgu:1469": "jñānodbodhakam iva svargādyātmakatvāt mukham iva ca | tad evam anyasya",
  "GR14ss2_bhgu:1470": "tat-paricchedyatvāt svarūpa-śaktyaiva paricchinnam aparicchinnaṃ ca tavedaṃ",
  "GR14ss2_bhgu:1471": "vapur iti prakaraṇārthaḥ || 10|14|| brahmā śrī-bhagavantam ||41||",
  "GR14ss2_bhgu:1472": "[42]",
  "GR14ss2_bhgu:1473": "tad itthaṃ madhyamākāra eva sarvādhāratvād vibhutvaṃ sādhitam |",
  "GR14ss2_bhgu:1474": "sarvagatatvād api sādhyate -",
  "GR14ss2_bhgu:1475": "citraṃ bataitad ekena",
  "GR14ss2_bhgu:1476": "vapuṣā yugapat pṛthak |",
  "GR14ss2_bhgu:1477": "gṛheṣu dvy-aṣṭa-sāhasraṃ",
  "GR14ss2_bhgu:1478": "striya eka udāvahat || [BhP 10.69.2]",
  "GR14ss2_bhgu:1479": "etad bata aho citraṃ kiṃ tat | eka eva śrī-kṛṣṇo dvyaṣṭa-sāhasraṃ strīr yad",
  "GR14ss2_bhgu:1480": "udāvahat pariṇītavān | nanu kim atrāścaryaṃ tatrāha | gṛheṣv iti tat-",
  "GR14ss2_bhgu:1481": "saṅkhyeṣu sarveṣv iti śeṣaḥ | bhavatu tato'pi kiṃ tatrāha | pṛthak pṛthag eva",
  "GR14ss2_bhgu:1482": "sthitvā pāṇi-grahaṇādi-vivāha-vidhiṃ kṛtavān | nanu kramaśa udvāhe",
  "GR14ss2_bhgu:1483": "nāsambhavam etat tatrāha yugapad iti | nanu yogeśvaro'pi yugapan nānā-",
  "GR14ss2_bhgu:1484": "vapūṃṣi vidhāya tad vidhātuṃ śaknoti kim atra yogeśvarārādhya-caraṇānāṃ",
  "GR14ss2_bhgu:1485": "yuṣmākam api citraṃ tatrāha | ekena vapuṣā iti | tarhi katham aneka-bāhv-",
  "GR14ss2_bhgu:1486": "ādikena vyāpakenaikena vapuṣā tat kṛtavān | maivam |",
  "GR14ss2_bhgu:1487": "āsāṃ muhūrta ekasmin",
  "GR14ss2_bhgu:1488": "nānāgāreṣu yoṣitām |",
  "GR14ss2_bhgu:1489": "savidhaṃ jagṛhe pāṇin",
  "GR14ss2_bhgu:1490": "anurūpaḥ svamāyayā || [BhP 3.3.8]",
  "GR14ss2_bhgu:1491": "iti śrīmad-uddhava-vākyādau tat tad anurūpatā-prasiddheḥ | ity abhipretya",
  "GR14ss2_bhgu:1492": "pūrvakeṇaika-padopanyāsena pariharati pṛthag iti | ekena narākāreṇa vapuṣā",
  "GR14ss2_bhgu:1493": "pṛthak-pṛthaktvena dṛśyamānas tathā vihitavān | tasmād ekam eva nara-",
  "GR14ss2_bhgu:1494": "vapur yato yugapat sarvadeśaṃ sarva-kriyāṃ ca vyāpnoti tasmān mahad-",
  "GR14ss2_bhgu:1495": "āścaryam iti vākyārthaḥ |",
  "GR14ss2_bhgu:1496": "ittham eva pañcame lokādhiṣṭhātuḥ śrī-bhagavad-vigrahasya teṣām ity ādi",
  "GR14ss2_bhgu:1497": "gadyopadiṣṭasya tādṛśatvaṃ vyākhyātaṃ śrī-svāmi-caraṇaiḥ | mahā-vibhūteḥ",
  "GR14ss2_bhgu:1498": "pāramaiśvaryasya patitvād ekayaiva mūrtyā samantād āsta iti |",
  "GR14ss2_bhgu:1499": "atho muhūrta ekasmin",
  "GR14ss2_bhgu:1500": "nānāgāreṣu tāḥ striyaḥ |",
  "GR14ss2_bhgu:1501": "yathopayeme bhagavān",
  "GR14ss2_bhgu:1502": "tāvad-rūpa-dharo ævyayaḥ || ity [BhP 10.59.42]",
  "GR14ss2_bhgu:1503": "atrāpy atas tāvad-rūpatvaṃ nāma yugapat tāvat-pradeśa-prakāśatvam eveti",
  "GR14ss2_bhgu:1504": "vyākhyeyam | na tu nārāyaṇādivad bhinnākāratvam | yathoktam -",
  "GR14ss2_bhgu:1505": "anekatra prakaṭatā-",
  "GR14ss2_bhgu:1506": "rūpasyaikasya yaikadā |",
  "GR14ss2_bhgu:1507": "sarvathā tat svarūpaiva",
  "GR14ss2_bhgu:1508": "sa prakāśa itīryate || iti [LBhāg 1.1.21][*ENDNOTE #6]",
  "GR14ss2_bhgu:1509": "eṣa evānyatrākārasya prakāśasya ca bhedo jñeyaḥ || śrīnāradaḥ ||42||",
  "GR14ss2_bhgu:1510": "[43]",
  "GR14ss2_bhgu:1511": "tathaivāha |",
  "GR14ss2_bhgu:1512": "ity ācarantaṃ sad-dharmān",
  "GR14ss2_bhgu:1513": "pāvanān gṛha-medhinām |",
  "GR14ss2_bhgu:1514": "tam eva sarva-gṛheṣu",
  "GR14ss2_bhgu:1515": "santam ekaṃ dadarśa ha || [BhP 10.69.25]",
  "GR14ss2_bhgu:1516": "sarva-gṛheṣu tame eva na tu tasyāṃśān | ekam eva santaṃ na tu kāya-vyūhena",
  "GR14ss2_bhgu:1517": "bahu-rūpam | ekaṃ santaṃ bahudhā dṛśyamānam iti śruteḥ | na cāntar na",
  "GR14ss2_bhgu:1518": "bahir yasyety ādinā [BhP 10.9.11] vibhutva-siddheś ca ha sphuṭam eva dadarśa",
  "GR14ss2_bhgu:1519": "bhagavad-datta-śaktyā sākṣād evānubhūtavān, na tu kevalam anumitavān",
  "GR14ss2_bhgu:1520": "nārada iti śeṣaḥ |",
  "GR14ss2_bhgu:1521": "[44]",
  "GR14ss2_bhgu:1522": "ataeva -",
  "GR14ss2_bhgu:1523": "kṛṣṇasyānanta-vīryasya",
  "GR14ss2_bhgu:1524": "yoga-māyā-mahodayam |",
  "GR14ss2_bhgu:1525": "muhur dṛṣṭvā ṛṣir abhūd",
  "GR14ss2_bhgu:1526": "vismito jāta-kautukaḥ || [BhP 10.69.25]",
  "GR14ss2_bhgu:1527": "tatra ca yogamāyā durghaṭa-ghaṭanī cic-chaktiḥ | tṛtīye [BhP 3.16.37]",
  "GR14ss2_bhgu:1528": "sanakādīnāṃ vaikuṇṭha-gamane yogamāyā-śabdena parameśvare tu",
  "GR14ss2_bhgu:1529": "prayujyamānena cic-chaktir ucyate iti svāmibhir api vyākhyātam asti | jāta-",
  "GR14ss2_bhgu:1530": "kautuko munir muhur dṛṣṭvā vismito'bhūt | kāya-vyūhas tāvat tādṛśeṣv api",
  "GR14ss2_bhgu:1531": "bahuṣv eva sambhavati | taṃ vināpi madhyamākāre'pi tasmin sarva-",
  "GR14ss2_bhgu:1532": "vyāpakatva apūrvam iti tasyāpi vismayaṃ hetur nānyatheti spaṣṭam eva",
  "GR14ss2_bhgu:1533": "yathoktaṃ jñeyam | anena sarvataḥ pāṇi-pādaṃ tad iti tādṛśyāṃ śrī-mūrtyām",
  "GR14ss2_bhgu:1534": "eva vyākhyātaṃ bhavati | ataeva na sthānato'pi parasyobhaya-liṅgaṃ sarvatra",
  "GR14ss2_bhgu:1535": "hi [Vs. 3.2.11] iti sūtraṃ tattva-vādibhir evaṃ yojitam | sthānāpekṣayāpi",
  "GR14ss2_bhgu:1536": "paramātmano na bhinnaṃ rūpaṃ hi yasmāt tad-rūpatvaṃ sarvatraiva | sarva-",
  "GR14ss2_bhgu:1537": "bhūteṣv evam eva brahma ity ācakṣata iti śruteḥ |",
  "GR14ss2_bhgu:1538": "eka eva paro viṣṇuḥ sarvatrāpi na saṃśayaḥ |",
  "GR14ss2_bhgu:1539": "aiśvaryād rūpam ekaṃ ca sūryavad badhudheyate || iti mātsyāt |",
  "GR14ss2_bhgu:1540": "pratidṛśam iva naikadhārkam ekaṃ",
  "GR14ss2_bhgu:1541": "samadhigato'smi vidhūta-bheda-mohaḥ || iti [BhP 1.9.42] bhāgavatāc ceti |",
  "GR14ss2_bhgu:1542": "evaṃ na bhedād iti cen na pratyekam atad-vacanād ity [Vs. 3.2.12] etasya api",
  "GR14ss2_bhgu:1543": "caivam ekam ity [Vs. 3.2.13] etasya ca sūtrasya vyākhyānaṃ tad-bhāṣye dṛśyam",
  "GR14ss2_bhgu:1544": "|| śrī-śukaḥ||43-44||",
  "GR14ss2_bhgu:1545": "[45]",
  "GR14ss2_bhgu:1546": "tam imam aham ajaṃ śarīra-bhājāṃ",
  "GR14ss2_bhgu:1547": "hṛdi hṛdi dhiṣṭhitam ātma-kalpitānām |",
  "GR14ss2_bhgu:1548": "pratidṛśam iva naikadhārkam ekaṃ",
  "GR14ss2_bhgu:1549": "samadhi-gato 'smi vidhūta-bheda-mohaḥ || [BhP 1.9.42]",
  "GR14ss2_bhgu:1550": "tam imam agrata evopaviṣṭaṃ śrī-kṛṣṇaṃ vyaṣṭy-antaryāmi-rūpeṇa",
  "GR14ss2_bhgu:1551": "nijāṃśena śarīra-bhājāṃ hṛdi hṛdi dhiṣṭhitam |",
  "GR14ss2_bhgu:1552": "kecit sva-dehāntar-hṛdayāvakāśe",
  "GR14ss2_bhgu:1553": "prādeśa-mātraṃ puruṣaṃ vasantam || [BhP 2.2.8] ity-ukta-diśā tat-tad-rūpeṇa",
  "GR14ss2_bhgu:1554": "bhinna-mūrti-baddha-santam api ekam abhinna-mūrtim eva samadhi-gato'smi",
  "GR14ss2_bhgu:1555": "| ayaṃ paramānanda-vigraha eva vyāpakaḥ | svāntar-bhūtena nijākāra-",
  "GR14ss2_bhgu:1556": "viśeṣaṇāntaryāmitayā tatra tatra sphuratīti vijñānavān asmi | yato'haṃ",
  "GR14ss2_bhgu:1557": "vidhūta-bheda-mohaḥ | asyaiva kṛpayā durīkṛto bheda-mohaḥ | bhagavad-",
  "GR14ss2_bhgu:1558": "vigrahasya vyāpakatvāsambhāvanā-janita-tan-nānātva-vijñāna-lakṣaṇo moho",
  "GR14ss2_bhgu:1559": "yasya tathābhūto'ham | teṣu vyāpakatve hetur ātma-kalpitānām ātmany eva",
  "GR14ss2_bhgu:1560": "paramāśraye prāduṣkṛtānām avalokanaṃ prati yathaika evārko vṛkṣa-",
  "GR14ss2_bhgu:1561": "kuḍyādy-upari-gatatvena tatrāpi kutracid avyavadhānaṃ sampūrṇatvena",
  "GR14ss2_bhgu:1562": "savyavadhānas tv asampūrṇatvenānekadhā dṛśyate tathety arthaḥ |",
  "GR14ss2_bhgu:1563": "dṛṣṭānto'yam ekasyaiva tatra tatrodaya ity etan mātrāṃśe | vastutas tu śrī-",
  "GR14ss2_bhgu:1564": "bhagavad-vigraho'cintya-śaktyā tathā bhāsate | sūryas tu dūrasya",
  "GR14ss2_bhgu:1565": "vistīrṇātmanāsvabhāveneti viśeṣaḥ | athavā taṃ pūrva-varṇita-svarūpam",
  "GR14ss2_bhgu:1566": "imam agrata evopaviṣṭaṃ śarīra-bhājāṃ hṛdi hṛdi santam api",
  "GR14ss2_bhgu:1567": "samadhigato'smi | yadyapy antaryāmirūpam etasmād rūpād anyākāraṃ",
  "GR14ss2_bhgu:1568": "tathāpy etad rūpam evādhunā tatra tatra paśyāmi | sarvato mahā-",
  "GR14ss2_bhgu:1569": "prabhāvasyaitasya rūpasyādeśa-bhede'py abheda-bodhanāya jñeyaḥ | na tu",
  "GR14ss2_bhgu:1570": "pūrṇāpūrṇatva-vivakṣāyai | amīlita-dṛg-vyadhārayad iti kṛṣṇa evaṃ",
  "GR14ss2_bhgu:1571": "bhagavati mano-vāk-kāya-vṛttibhir ity upakramopa-saṃhārādibhir atra śrī-",
  "GR14ss2_bhgu:1572": "vigraha eva prastūyate | tato nedaṃ padyaṃ brahma-paraṃ vyākhyeyam | tad",
  "GR14ss2_bhgu:1573": "evaṃ paricchinnatvāparicchinna-tvayor yugapat-sthiter acaraṃ caram eva cety",
  "GR14ss2_bhgu:1574": "etad apy atra susaṅgacchate | ato vibhutve'pi līlayā yāthāthyaṃ siddhyati ||",
  "GR14ss2_bhgu:1575": "bhīṣmaḥ śrī-bhagavantam ||45||",
  "GR14ss2_bhgu:1576": "[46]",
  "GR14ss2_bhgu:1577": "evaṃ tasya nityatva-vibhutve sādhite | tathaiva vyākhyātaṃ śrī-svāmibhir",
  "GR14ss2_bhgu:1578": "aṣṭamasya ṣaṣṭhe | anāvirāvirāseyaṃ nābhūtābhūd iti bruvan |",
  "GR14ss2_bhgu:1579": "brahmābhipraiti nityatva-vibhutve bhagavat-tanor iti | tathā hi śloka-dvayaṃ",
  "GR14ss2_bhgu:1580": "taṭ-ṭīkā ca --",
  "GR14ss2_bhgu:1581": "ajāta-janma-sthiti-saṃyamāyā-",
  "GR14ss2_bhgu:1582": "guṇāya nirvāṇa-sukhārṇavāya |",
  "GR14ss2_bhgu:1583": "aṇor aṇimne 'parigaṇya-dhāmne",
  "GR14ss2_bhgu:1584": "mahānubhāvāya namo namas te ||",
  "GR14ss2_bhgu:1585": "rūpaṃ tavaitat puruṣarṣabhejyaṃ",
  "GR14ss2_bhgu:1586": "śreyo 'rthibhir vaidika-tāntrikeṇa |",
  "GR14ss2_bhgu:1587": "yogena dhātaḥ saha nas tri-lokān",
  "GR14ss2_bhgu:1588": "paśyāmy amuṣminn u ha viśva-mūrtau || [BhP 8.6.8-9] itīdam |",
  "GR14ss2_bhgu:1589": "śrī-mūrter ayaṃ āvirbhāva eva natvasmad_adi-vaj janmādi tadāstīty āha -",
  "GR14ss2_bhgu:1590": "na jātā janmādayo yasya | kutaḥ ? aguṇāya ato nirvāṇa-sukhasyārṇavāya",
  "GR14ss2_bhgu:1591": "apī̀ara-mokṣa-sukha-rūpāyety arthaḥ | tathāpi aṇor aṇimna atisūkṣmāya",
  "GR14ss2_bhgu:1592": "durjñātatvāt | vastutas tu aparigaṇyam iyattātītaṃ dhāma mūrtir yasya tasmai",
  "GR14ss2_bhgu:1593": "| na caitad asambhāvitam | yato mahān acintyo'nubhāvo yasya | tan-mūrteḥ",
  "GR14ss2_bhgu:1594": "sanātanatvam aparimeyatvaṃ copapādayatti rūpam iti |",
  "GR14ss2_bhgu:1595": "he puruṣarṣabha! he dhātaḥ ! etat tava rūpaṃ vaidekena tāntrikeṇa ca",
  "GR14ss2_bhgu:1596": "upāyena śreyobhiḥ sadā ijyaṃ pūjyaṃ ato nedam apūrvaṃ jātam iti bhāvaḥ |",
  "GR14ss2_bhgu:1597": "nanu yūyaṃ devāḥ pūjyatvena prasiddhāḥ satyaṃ sarve'py atraivāntarbhūtā ity",
  "GR14ss2_bhgu:1598": "āha | u aho ha sphuṭam amuṣmiṃs tvayi no'smāṃs trilokāṃś ca saha paśyāmi",
  "GR14ss2_bhgu:1599": "| tatra hetuḥ | viśvaṃ mūrtau yasya atas tavaitad rūpaṃ paricchinnam api na",
  "GR14ss2_bhgu:1600": "bhavatīty arthaḥ | ity eṣā |",
  "GR14ss2_bhgu:1601": "atra nirvāṇa-sukhārṇavāyeti arṇavatva-rūpakeṇa nirvāṇa-sukha-mātratvaṃ",
  "GR14ss2_bhgu:1602": "nirasya tato'py adhika-sahāsukhatvam darśitam | tad uktaṃ śrī-dhruvena --",
  "GR14ss2_bhgu:1603": "yā nirvṛtis tanu-bhṛtāṃ tava pāda-padma-",
  "GR14ss2_bhgu:1604": "dhyānād bhavaj-jana-kathā-śravaṇena vā syāt |",
  "GR14ss2_bhgu:1605": "sā brahmaṇi sva-mahimany api nātha mā bhūt",
  "GR14ss2_bhgu:1606": "kiṃ tv antakāsi-lulitāt patatāṃ vimānāt || iti [BhP 4.9.10]",
  "GR14ss2_bhgu:1607": "tathā aṇor aṇimne iti procya aparimeya-dhāmna ity ukter acintya-śaktitva-",
  "GR14ss2_bhgu:1608": "rūpeṇa mahānubhāvatvena sarva-pariṇāmādhāratvaṃ tava darśitam iti jñeyam",
  "GR14ss2_bhgu:1609": "||",
  "GR14ss2_bhgu:1610": "[47]",
  "GR14ss2_bhgu:1611": "atha sthūla-sūkṣmātiriktatām āha dvābhyām |",
  "GR14ss2_bhgu:1612": "sa vai na devāsura-martya-tiryaṅ",
  "GR14ss2_bhgu:1613": "na strī na ṣaṇḍho na pumān na jantuḥ",
  "GR14ss2_bhgu:1614": "nāyaṃ guṇaḥ karma na san na cāsan",
  "GR14ss2_bhgu:1615": "niṣedha-śeṣo jayatād aśeṣaḥ || [BhP 8.6.24]",
  "GR14ss2_bhgu:1616": "evaṃ gajendram upavarṇita-nirviśeṣaṃ",
  "GR14ss2_bhgu:1617": "brahmādayo vividha-liṅga-bhidābhimānāḥ",
  "GR14ss2_bhgu:1618": "naite yadopasasṛpur nikhilātmakatvāt",
  "GR14ss2_bhgu:1619": "tatrākhilāmara-mayo harir āvirāsīt || [BhP 8.6.30]",
  "GR14ss2_bhgu:1620": "yasya brahmādayo devā[*ENDNOTE #7] ity ādi prāktana-padya-dvayena",
  "GR14ss2_bhgu:1621": "yasmāt sarva-kāraṇa-kāraṇatvaṃ vyañjitaṃ tasmād devādīnāṃ madhye ko'pi",
  "GR14ss2_bhgu:1622": "na bhavati | vailakṣaṇyaṃ sāttvikatva-bhautikatvādi-hīnataiva strītva-",
  "GR14ss2_bhgu:1623": "puruṣatva-hīnatā ca prākṛta-tat-tad-dharma-rāhityam | ataeva na ṣaṇḍa ity",
  "GR14ss2_bhgu:1624": "uktam | tasmān na ko'pi jantuḥ | kāraṇa-bhūtaḥ sattvādir guṇaḥ puṇya-pāpa-",
  "GR14ss2_bhgu:1625": "lakṣaṇaṃ karma ca nety āha | nāyaṃ guṇaḥ karmeti | tayor api pravartakatvād",
  "GR14ss2_bhgu:1626": "iti bhāvaḥ | kiṃ bahunā, yad atra sat sthūlam asat sūkṣmaṃ tad ekam api na",
  "GR14ss2_bhgu:1627": "bhvati sva-prakāśa-rūpatvād iti bhāvaḥ | kintu sarvasya niṣedhe'vadhitvena",
  "GR14ss2_bhgu:1628": "śiṣyata iti śeṣaḥ | māyayā tat-tad-aśeṣātmakaś ca | jayatāt mad-",
  "GR14ss2_bhgu:1629": "vimokṣaṇāyāvirbhavatv iti |",
  "GR14ss2_bhgu:1630": "ṭīkā ca - evam upavarṇitaṃ nirviśeṣaṃ devādi-rūpaṃ vinā paraṃ tattvaṃ yena",
  "GR14ss2_bhgu:1631": "taṃ gajendram | vividha-liṅga-bhidābhimānāḥ | vividhā cāsau liṅga-bhidā",
  "GR14ss2_bhgu:1632": "devādi-rūpa-bhedaś ca tasyābhimāno yeṣām ataeva te brahmādayo yadā",
  "GR14ss2_bhgu:1633": "nopajagmus tatra tadā nikhilātmakatvāt nikhilānāṃ teṣāṃ paramātma-sukha-",
  "GR14ss2_bhgu:1634": "rūpatvāt tad-vilakṣaṇo māyayā aśeṣātmakatvād akhilāmaramayo harir",
  "GR14ss2_bhgu:1635": "āvirāsīd iti |",
  "GR14ss2_bhgu:1636": "evam āvirbhāvaṃ prārthayamāne śrī-gajendre yad rūpeṇāvirbhūtaṃ tat khalu",
  "GR14ss2_bhgu:1637": "tādṛśam eva bhavitum arhatīti sādhūktaṃ sthūla-sūkṣma-vastv-atiriktas tava",
  "GR14ss2_bhgu:1638": "śrī-vigraha iti | anyathā tv apāṇi-pāda-rūpatvenaiva tac cetasyāvirbhūya tad",
  "GR14ss2_bhgu:1639": "vidadhyāt | tad uktaṃ svecchāmayasyeti | śloka-dvayam idaṃ",
  "GR14ss2_bhgu:1640": "ślokāntaravyavahitam apy arthenāvyavahitatvād yugalatayopadadhre ||",
  "GR14ss2_bhgu:1641": "prathamaṃ gajendraḥ śrī-harim, dvitīyaṃ śrī-śukaḥ ||47||",
  "GR14ss2_bhgu:1642": "[48]",
  "GR14ss2_bhgu:1643": "atha pratyag-rūpatatvam apy āha -",
  "GR14ss2_bhgu:1644": "sa tvaṃ kathaṃ mama vibho'kṣa-pathaḥ",
  "GR14ss2_bhgu:1645": "parātmā yogeśvaraiḥ śruti-dṛśāmala-hṛdi-bhāvyaḥ |",
  "GR14ss2_bhgu:1646": "sākṣād adhokṣaja uru-vyavasanāndha-buddheḥ",
  "GR14ss2_bhgu:1647": "syān me'nudṛśya iha yasya bhavāpavargaḥ || [BhP 10.64.18]",
  "GR14ss2_bhgu:1648": "ṭīkā ca - he vibho sa tvaṃ mamākṣa-pathaḥ locana-gocaraḥ etac citram ity",
  "GR14ss2_bhgu:1649": "arthaḥ | kim atrāścaryaṃ tad āha para ātmā ataeva yogeśvarair api śruti-dṛśā",
  "GR14ss2_bhgu:1650": "amala-hṛdi vibhāvyaś cintyaḥ | yato'dhokṣajaḥ akṣajam aindriyakaṃ jñānaṃ",
  "GR14ss2_bhgu:1651": "tad adhaḥ arvāg eva yasya saḥ | yasya hi bhavāpavargo bhavet tasya bhavān",
  "GR14ss2_bhgu:1652": "anudṛśyaḥ syāt uru-vyasanena kṛkalāsa-bhava-duḥkhena andha-buddhes tu",
  "GR14ss2_bhgu:1653": "mama etac citram ity arthaḥ | ity eṣā |",
  "GR14ss2_bhgu:1654": "darśana-kāraṇaṃ tūktaṃ nārāyaṇādhyātme -",
  "GR14ss2_bhgu:1655": "nityāvyakto'pi bhagavān īkṣyate nija-śaktitaḥ |",
  "GR14ss2_bhgu:1656": "tām ṛte paramātmānaṃ kaḥ paśyetāmṛtaṃ prabhum || iti |",
  "GR14ss2_bhgu:1657": "tādṛśa-śakter apy ullāse tat-kṛpaiva kāraṇam | tad uktaṃ śrutau --",
  "GR14ss2_bhgu:1658": "na cakṣuṣā paśyati rūpam asya",
  "GR14ss2_bhgu:1659": "yam evaiṣa vṛṇute tena labhyas",
  "GR14ss2_bhgu:1660": "tasyaiṣa ātmā vivṛṇute tanuṃ svām || [KaṭhaU 1.2.23]",
  "GR14ss2_bhgu:1661": "na sandṛśe tiṣṭhati rūpam asya | ity ādikaṃ ca kutracit | evam eva mokṣa-",
  "GR14ss2_bhgu:1662": "dharme nārāyaṇīye nāradaṃ prati śrī-śvetadvīpa-patinoktam -",
  "GR14ss2_bhgu:1663": "etat tvayā na vijñeyaṃ rūpavān iti dṛśyate |",
  "GR14ss2_bhgu:1664": "icchan muhūrtān naśyeyam īśo'haṃ jagato guruḥ ||",
  "GR14ss2_bhgu:1665": "māyā hy eṣā mayā sṛṣṭā yan māṃ paśyasi nārada |",
  "GR14ss2_bhgu:1666": "sarvabhūtaguṇair yuktaṃ naivaṃ tvaṃ jñātum arhasi || [MBh 12.306.42-43]",
  "GR14ss2_bhgu:1667": "yathā'nyo rūpavān iti hetor dṛśyate tathāyam apīty etat tvayā na jñeyam |",
  "GR14ss2_bhgu:1668": "tataś ca svaya rūpitve'py adṛśyatvam uktvā nija-rūpasyāprākṛtatvam eva",
  "GR14ss2_bhgu:1669": "darśitam | tad-darśane ca parama-kṛpā-mayy akuṇḍhā mamecchaiva kāraṇam",
  "GR14ss2_bhgu:1670": "ity āha | i",
  "GR14ss2_bhgu:1671": "icchann iti | naśyeyam adṛśyatām āpadyeyam | tatra svātantryaṃ jagad-",
  "GR14ss2_bhgu:1672": "vilakṣaṇatvaṃ ca hetum āha - īśa ity ādi | tathāpi māṃ sarva-bhūta-gaṇair",
  "GR14ss2_bhgu:1673": "yuktaṃ yat paśyasi tad yuktatvena yat pratyeṣi eṣā māyā mayaiva sṛṣṭā",
  "GR14ss2_bhgu:1674": "mama māyayaiva tathā bhānam ity arthaḥ | tasmin naivam ity ādi | mayātra",
  "GR14ss2_bhgu:1675": "pratāraṇa-śaktiḥ | tathā hi tatraiva śrī-bhāṣya-vacanam |",
  "GR14ss2_bhgu:1676": "prītas tato'sya bhagavān deva-devaḥ sanātanaḥ |",
  "GR14ss2_bhgu:1677": "sākṣāt taṃ darśayāmāsa dṛśyo nānyena kenacid || iti | [MBh 12.323.11]",
  "GR14ss2_bhgu:1678": "tam uparicaraṃ vasuṃ prati svātmānam iti śeṣaḥ | tad-agre ca vasv-ādi-",
  "GR14ss2_bhgu:1679": "vākyam |",
  "GR14ss2_bhgu:1680": "na śakyaḥ sa tvayā draṣṭum asmābhir vā bṛhaspate |",
  "GR14ss2_bhgu:1681": "yasya prasādaṃ kurute sa vai taṃ draṣṭum arhati || iti | [MBh 12.323.18]",
  "GR14ss2_bhgu:1682": "tad evaṃ śrutāv apy adṛśyatvādayo dharmāḥ śrī-vigrahasyaivoktāḥ |",
  "GR14ss2_bhgu:1683": "śrutyantaraṃ ca na cakṣuṣā paśyati rūpam asya | iti ||",
  "GR14ss2_bhgu:1684": "nṛpaḥ śrī-bhagavantam ||48||",
  "GR14ss2_bhgu:1685": "[49]",
  "GR14ss2_bhgu:1686": "ataeva prākṛtāni rūpādīni niṣidhya anyāni sampratipādyante |",
  "GR14ss2_bhgu:1687": "na vidyate yasya ca janma karma vā",
  "GR14ss2_bhgu:1688": "na nāma-rūpe guṇa-doṣa eva vā",
  "GR14ss2_bhgu:1689": "tathāpi lokāpyaya-sambhavāya yaḥ",
  "GR14ss2_bhgu:1690": "sva-māyayā tāny anukālam ṛcchati || [BhP 8.3.8]",
  "GR14ss2_bhgu:1691": "ayam arthaḥ | avasthāntara-prāptir vikāraḥ | tatra prathama-vikāro janmeti",
  "GR14ss2_bhgu:1692": "| apūrṇasya nija-pūrty-arthā ceṣṭā karmeti | manogrāhyasya vastuno",
  "GR14ss2_bhgu:1693": "vyavahārārthaṃ kenāpi saṅketitaḥ śabdo nāmeti | cakṣuṣā grāhyo guṇo",
  "GR14ss2_bhgu:1694": "rūpam iti | sattvādi-prākṛta-guṇa-nidāno dravyasyotkarṣa-hetur-dharma-",
  "GR14ss2_bhgu:1695": "viśeṣo guṇa iti prakṛtije loke dṛśyate | yasya ca sarvadā svarūpasthatvāt",
  "GR14ss2_bhgu:1696": "pūrṇatvāt manaso'py agocaratvāt svaprakāśatvāt prakṛty-atītvāt tāni na",
  "GR14ss2_bhgu:1697": "vidyante |",
  "GR14ss2_bhgu:1698": "tathāpi yas tāni ṛcchati prāpnoti tasmai nama ity [BhP 8.3.9] uttara-",
  "GR14ss2_bhgu:1699": "ślokenānvayaḥ | ataeva śrutyāpi - niṣkalaṃ niṣkriyaṃ śāntam ity ādau [ŚvetU",
  "GR14ss2_bhgu:1700": "6.19], aśabdam asparśam arūpam avyayam ity ādau [KaṭhaU 1.3.15] ca tan",
  "GR14ss2_bhgu:1701": "niṣidhyāpi sarva-karmā sarva-kāmaḥ sarva-gandhaḥ sarva-rasa ity [ChāU",
  "GR14ss2_bhgu:1702": "3.14.4] ādau vidhīyate | guṇa-doṣa iti aparamārthatvād guṇa eva doṣa ity",
  "GR14ss2_bhgu:1703": "arthaḥ | tato rūḍha-doṣas tu sarvathā na sambhavaty eveti vakṣyate | tathā ca",
  "GR14ss2_bhgu:1704": "kaurme -",
  "GR14ss2_bhgu:1705": "aiśvarya-yogād bhagavān viruddhārtho'bhidhīyate |",
  "GR14ss2_bhgu:1706": "tathāpi doṣāḥ parame naivāhāryaḥ kathañcana |",
  "GR14ss2_bhgu:1707": "guṇā viruddhā api tu samāhāryāś ca sarvataḥ || iti |",
  "GR14ss2_bhgu:1708": "ayam ātmāpahata-pāpmā | ity ādyāḥ [ChāU 8.7.1] śrutayaś ca |",
  "GR14ss2_bhgu:1709": "etaṃ saṃyad vāma ity āvakṣate etaṃ sarvāṇi vāmāni nayati eṣa u eva",
  "GR14ss2_bhgu:1710": "bhāmaṇīḥ eṣa sarveṣu vedeṣu bhātīty [Chā 4.15.2] ādyā ca | ataeva sarva-",
  "GR14ss2_bhgu:1711": "gandha ity ādau gandhādi-śabdena saugandhyādikam evocyate | yadā tu",
  "GR14ss2_bhgu:1712": "ṛcchatinānvayas tu guṇasya doṣatvena rūpakam avivakṣitaṃ śruti-viruddhatvāt",
  "GR14ss2_bhgu:1713": "paramārthatvena pratipādayiṣyamāṇatvāc ca |",
  "GR14ss2_bhgu:1714": "nanv ekatra teṣāṃ janmādīnāṃ bhāvābhāvayor virodha ity āśaṅkya tad-",
  "GR14ss2_bhgu:1715": "virodhe hetum āha sva-māyayā iti | anyathānupapatti-pramitā dustarkyā",
  "GR14ss2_bhgu:1716": "svarūpa-śaktir eva tatra hetuḥ | ataeva svarūpa-bhūtatvena tebhyaḥ",
  "GR14ss2_bhgu:1717": "prākṛtebhyo vilakṣaṇatvāt tāny api na vidyanta iti ca vaktuṃ śakyata iti",
  "GR14ss2_bhgu:1718": "bhāvaḥ | yathā śāṅkara-śārīrarake samākarṣād ity [Vs. 1.4.15] atra nāma-",
  "GR14ss2_bhgu:1719": "rūpa-vyākṛta-vastu-viṣayaḥ svacchandaḥ prāyeṇa prasiddha iti tad-",
  "GR14ss2_bhgu:1720": "vyakaraṇābhāvāpekṣayā prāg-utpatteḥ sad eva brahma-śrutāv asad ity ucyate",
  "GR14ss2_bhgu:1721": "ity uktam tathaiva jñeyam |",
  "GR14ss2_bhgu:1722": "ataeva śrī-viṣṇu-purāṇe - guṇāṃś ca doṣāṃś ca mune vyatīta ity [ViP 6.5.83]",
  "GR14ss2_bhgu:1723": "uktvā punar āha samasta-kalyāṇa-guṇātmako hīti [ViP 6.5.84] | tathā",
  "GR14ss2_bhgu:1724": "jñāna-śakti-balaiśvarya-vīrya-tejāṃsy aśeṣataḥ |",
  "GR14ss2_bhgu:1725": "bhagavac-chabda-vācyāni vinā heyair guṇādibhiḥ || iti [ViP 6.5.79]",
  "GR14ss2_bhgu:1726": "pādmottara-khaṇḍe ca -",
  "GR14ss2_bhgu:1727": "yo'sau nirguṇa ity uktaḥ śāstreṣu jagad-īśvaraḥ |",
  "GR14ss2_bhgu:1728": "prākṛtair heya-saṃyuktair guṇair hīnatvam ucyate || iti |",
  "GR14ss2_bhgu:1729": "na ca sva-māyayety anyathārthaṃ mantavyam |",
  "GR14ss2_bhgu:1730": "viśuddha-vijñāna-ghanaṃ sva-saṃsthayā",
  "GR14ss2_bhgu:1731": "samāpta-sarvārtha-mayī vāñchitam |",
  "GR14ss2_bhgu:1732": "sva-tejasā nitya-nivṛtta-māyā-",
  "GR14ss2_bhgu:1733": "guṇa-pravāhaṃ bhagavantam īmahi || iti [?][*ENDNOTE #8] śrī-nārada-",
  "GR14ss2_bhgu:1734": "vākyāt |",
  "GR14ss2_bhgu:1735": "sva-sukha-nibhṛtedyādi[*ENDNOTE #9] | vaktṛ-hṛdaya-virodhāc ca | tataḥ",
  "GR14ss2_bhgu:1736": "sarvathā cic-chaktyā ity arthaḥ | ataḥ svāmibhir api yoga-māyā-śabdena cic-",
  "GR14ss2_bhgu:1737": "chaktir vyākhyātā |",
  "GR14ss2_bhgu:1738": "nanu prāpnoti kadācitkatvam apy avagamyate, tatrāha - anukālaṃ nityam eva",
  "GR14ss2_bhgu:1739": "prāpnoti, kadācid api na tyajatīty arthaḥ | svarūpa-śakti-prakāśitvasya ca",
  "GR14ss2_bhgu:1740": "mitho hetumattā jñeyā |",
  "GR14ss2_bhgu:1741": "nanu kathaṃ janma-karmaṇor nityatvam ? te hi kriye | kriyātvaṃ ca prati-",
  "GR14ss2_bhgu:1742": "nijāṃśam apy ārambha-parisamāptibhyām eva sidhyatīti te vinā sva-svarūpa-",
  "GR14ss2_bhgu:1743": "hāny-āpattiḥ | naiṣa doṣaḥ | śrī-bhagavati sadivākārānantyāt",
  "GR14ss2_bhgu:1744": "prakāśānantyāt janma-karma-lakṣaṇa-līlānantyād ananta-prapañcānanta-",
  "GR14ss2_bhgu:1745": "vaikuṇṭha-gata-tat-tal-līlā-sthāna-tat-tal-līlā-parikarāṇāṃ vyakti-prakāśayor",
  "GR14ss2_bhgu:1746": "ānantyāc ca | yata evaṃ satyor api tat-tad-ākāra-prakāśa-gatayos tad-ārambha-",
  "GR14ss2_bhgu:1747": "samāptyor ekatrikatra te janma-karmaṇor aṃśā yāvat samāpyante na",
  "GR14ss2_bhgu:1748": "samāpyante vā tāvad evānyatrāpy ārabdhā bhavatīty evaṃ śrī-bhagavati",
  "GR14ss2_bhgu:1749": "vicchedābhāvān nitye eva tatra te janma-karmaṇī vartete | tatra te kvacit",
  "GR14ss2_bhgu:1750": "kiñcid vilakṣaṇatvenārabhyete te kvacid aikarūpyeṇa ceti jñeyam | viśeṣaṇa-",
  "GR14ss2_bhgu:1751": "bhedād viśeṣaṇaikyāc ca | eka evākāraḥ prakāśa-bhedena pṛthak kriyāspadaṃ",
  "GR14ss2_bhgu:1752": "bhavatīti | citraṃ bataitad ekena vapuṣā ity ādau pratipāditam |",
  "GR14ss2_bhgu:1753": "tataḥ kriyā-bhedāt tat-tat-kriyātmakeṣu prakāśa-bhedeṣv abhimāna-bhedaś",
  "GR14ss2_bhgu:1754": "ca gamyate | tathā sati ekatraikatra līlā-krama-janita-rasodbodhaś ca jāyate",
  "GR14ss2_bhgu:1755": "|",
  "GR14ss2_bhgu:1756": "nanu kathaṃ te eva janma-karmaṇī vartete ity uktaṃ pṛthag-ārabdhatvād anye",
  "GR14ss2_bhgu:1757": "eva te | ucyate | kāla-bhedenoditānām api samāna-rūpāṇāṃ kriyāṇām",
  "GR14ss2_bhgu:1758": "ekatvam | yathā śaṅkara-śārīrake | dvir-go-śabdobhayam uccarito na tu dvau",
  "GR14ss2_bhgu:1759": "go-śabdāv iti | tathaiva dviḥ pākaḥ kṛto'nena na tu dvidhā pākaḥ kṛto'neneti",
  "GR14ss2_bhgu:1760": "pratītyā bhaviṣyati | tato janma-karmaṇor api nityatā yuktaiva |",
  "GR14ss2_bhgu:1761": "ataevāgamādāv api bhūta-pūrva-līlopāsana-vidhānaṃ yuktam | tathā coktam",
  "GR14ss2_bhgu:1762": "madhva-bhāṣye - paramātma-sambandhitvena nityatvāt trivikramatvādiṣv apy",
  "GR14ss2_bhgu:1763": "upasaṃhāryatvaṃ yujyate iti | anumataṃ caitat śrutyā yad gataṃ bhavac ca",
  "GR14ss2_bhgu:1764": "bhaviṣyac cety anayaiva | upasaṃhāryatvam upāsanāyām upādeyatvam ity",
  "GR14ss2_bhgu:1765": "arthaḥ | tatra tasya janmanaḥ prākṛtāt tasmād vilakṣaṇatvaṃ prākṛta-",
  "GR14ss2_bhgu:1766": "janmānukaraṇenāvirbhāva-mātratvaṃ kvacit tad-ananukaraṇena vā |",
  "GR14ss2_bhgu:1767": "ajāyamānā bahudhā vijāyata iti śruteḥ |",
  "GR14ss2_bhgu:1768": "tad yathā --",
  "GR14ss2_bhgu:1769": "devakyāṃ deva-rūpiṇyāṃ viṣṇuḥ sarva-guhāśayaḥ |",
  "GR14ss2_bhgu:1770": "āvirāsīd yathā prācyāṃ diśīndur iva puṣkalaḥ || iti [BhP 10.3.8]",
  "GR14ss2_bhgu:1771": "tathā ca -",
  "GR14ss2_bhgu:1772": "satyaṃ vidhātuṃ nija-bhṛtya-bhāṣitaṃ",
  "GR14ss2_bhgu:1773": "vyāptitvaṃ ca bhūteṣv akhileṣu cātmanaḥ |",
  "GR14ss2_bhgu:1774": "adṛśyatāty-adbhūta-rūpam udvahan",
  "GR14ss2_bhgu:1775": "stambhe sabhāyāṃ na mṛgaṃ na mānuṣam || iti [BhP 7.8.17]",
  "GR14ss2_bhgu:1776": "kārdamaṃ vīryam āpanna ity atra [BhP 3.24.6] śrī-kapila-devāvatāra-",
  "GR14ss2_bhgu:1777": "prasaṅge kardamasya bhakti-sāmarthya-vaśībhūta ity eva vyākhyeyam |",
  "GR14ss2_bhgu:1778": "vīrya-śabda-nyāsas tu prasiddhaṃ putratvam api śliṣṭaṃ bhavatīty evam",
  "GR14ss2_bhgu:1779": "arthaḥ | tathā karmaṇo vailakṣaṇyaṃ svarūpānanda-vilāsa-mātratvam | tad",
  "GR14ss2_bhgu:1780": "yathā lokavat tu līlā-kaivalyam iti [Vs 2.1.33] | vyākhyātaṃ ca tattva-vādibhiḥ",
  "GR14ss2_bhgu:1781": "| yathā loke mattasya sukhodrekād eva nṛtyādi-līlā na tu prayojanāpekṣayā",
  "GR14ss2_bhgu:1782": "evam eveśvarasya | nārāyaṇa-saṃhitāyāṃ ca -",
  "GR14ss2_bhgu:1783": "sṛṣṭyādikaṃ harir naiva prayojanam apekṣya tu |",
  "GR14ss2_bhgu:1784": "kurute kevalānandād yathā mattasya nartanam ||",
  "GR14ss2_bhgu:1785": "pūrṇānandasya tasyeha prayojana-matiḥ kutaḥ |",
  "GR14ss2_bhgu:1786": "muktā avyāpta-kāmāḥ syuḥ kim utāsy akhilātmanaḥ || iti |",
  "GR14ss2_bhgu:1787": "na conmatta-dṛṣṭāntenāsarvajñatva prasañjayitavyam | svarūpānandodrekeṇa",
  "GR14ss2_bhgu:1788": "sva-prayojanam ananusandhāyaiva līlāyate ity etad aṃśenaiva svīkārāt |",
  "GR14ss2_bhgu:1789": "ucchvāsa-praśvāsa-dṛṣṭānte'pi suṣpty-ādau tad-doṣāpātāt | tasmāt",
  "GR14ss2_bhgu:1790": "svarūpānanda-svābhāvikyena tal-līlā | śrutiś ca - devasyaiva svabhāvo'yam",
  "GR14ss2_bhgu:1791": "āpta-kāmasya kā spṛhā | iti |",
  "GR14ss2_bhgu:1792": "atra prākṛta-sṛṣṭy-ādi-gatasya sākṣād-bhagavac-ceṣṭātmakasya vīkṣaṇādi-",
  "GR14ss2_bhgu:1793": "karmaṇo vastutas tu tathā-vidhatve vaikuṇṭhādi-gatasya kaimutyam",
  "GR14ss2_bhgu:1794": "evāpatitam | yathoktaṃ nāga-patnībhiḥ avyākṛta-vihārāya iti [BhP 10.16.47]",
  "GR14ss2_bhgu:1795": "| ataeva śrī-śukādīnām api tal-līlā-śravaṇe rāgataḥ pravṛttir yujyate |",
  "GR14ss2_bhgu:1796": "ataś ca --",
  "GR14ss2_bhgu:1797": "evaṃ ca janmāni karmāṇi hy akartur ajanasya ca |",
  "GR14ss2_bhgu:1798": "varṇayanti sma kavayo veda-guhyāni hṛt-pateḥ || iti [BhP 1.3.35]",
  "GR14ss2_bhgu:1799": "atra janma-guhyādhyāya-padye'py evam eva vyākhyeyam | yatreme sad-asad-",
  "GR14ss2_bhgu:1800": "rūpe [BhP 1.3.33-4] ity ādibhyām avyavahita-padyābhyāṃ yathā svarūpa-",
  "GR14ss2_bhgu:1801": "samyag-jñānenaiva kṛtasyāvidyākṛtātmādhyāsa-sad-asad-rūpa-niṣedhasya",
  "GR14ss2_bhgu:1802": "hetor brahma-darśanaṃ bhavati | yathā ca - māyoparatāv eva svarūpa-",
  "GR14ss2_bhgu:1803": "sampattir bhavati ity uktam | evam eva kavaya ātmārāmā hṛt-pateḥ",
  "GR14ss2_bhgu:1804": "paramātmano janmāni karmāṇi ca varṇayanti | tat-tat-pratiṣedhe tad-uparatau",
  "GR14ss2_bhgu:1805": "caiva satyāṃ taj-janma-karmānubhava-sampattī bhavata ity arthaḥ | sampattir",
  "GR14ss2_bhgu:1806": "atra sākṣād darśanam | tasmāt svarūpānandātiśayita-bhagavad-ānanda-",
  "GR14ss2_bhgu:1807": "vilāsa-rūpāṇy eva tānīti bhāvaḥ | ataeva prākṛta-vailakṣaṇyād akartur",
  "GR14ss2_bhgu:1808": "ajanasya ity uktam | ataeva veda-guhyāny api tānīti | yathā akrūra-stutau",
  "GR14ss2_bhgu:1809": "tvayoditaḥ [BhP 10.48.23-24] ity ādi dvayaṃ ṭīkāyām evettham utthāpitam |",
  "GR14ss2_bhgu:1810": "nanu tarhi mamāvatārās tac-caritāni ca śukti-rajata-vad avidyā-kalpitāny eva",
  "GR14ss2_bhgu:1811": "kim ? nahi nahi iyaṃ tu tava līlety āha dvayena tvayodita itīti |",
  "GR14ss2_bhgu:1812": "tathaiva ca bhagavat-svarūpa-sāmyenoktaṃ vaiṣṇave -",
  "GR14ss2_bhgu:1813": "nāma-karma-svarūpāṇi na pariccheda-gocare |",
  "GR14ss2_bhgu:1814": "yasyākhila-pramāṇānaṃ sa viṣṇur garbhagas tava || iti | [ViP 5.2.19]",
  "GR14ss2_bhgu:1815": "rūpa-karmeti vā pāṭhāntaram[*ENDNOTE #10] | ittham evābhipretaṃ śrī-",
  "GR14ss2_bhgu:1816": "gītopaniṣadbhiḥ -",
  "GR14ss2_bhgu:1817": "janma-karma ca me divyam evaṃ yo vetti tattvataḥ | iti | [Gītā 4.9]",
  "GR14ss2_bhgu:1818": "tathā nāmno vailakṣaṇyaṃ vāṅ-manasāgocara-guṇāvalambitvena svataḥ-",
  "GR14ss2_bhgu:1819": "siddhatvam | tad yathā vāsudevādhyātme - aprasiddhes tad-guṇānām",
  "GR14ss2_bhgu:1820": "anāmāsau prakīrtitaḥ iti | brāhme - anāmā so'prasiddhatvād arūpo bhūta-",
  "GR14ss2_bhgu:1821": "varjanāt iti |",
  "GR14ss2_bhgu:1822": "na yatra nātha vidyante nāma-jātyādi-kalpanāḥ |",
  "GR14ss2_bhgu:1823": "tad brahma paramaṃ nityam avikāri bhavān aja ||",
  "GR14ss2_bhgu:1824": "na kalpanāmṛte'rthasya sarvasyādhigamo yathaḥ |",
  "GR14ss2_bhgu:1825": "tataḥ kṛṣṇācyutānanta-viṣṇu-nāmabhir īḍyase || iti || [ViP 5.18.53-54]",
  "GR14ss2_bhgu:1826": "etad-vaiṣṇava-vacanānantaram api na viruddham | tathā hi | atrāpātataḥ",
  "GR14ss2_bhgu:1827": "pratītārthatāyāṃ kalpanā-śabdo vyarthaḥ syāt | nāma-jāty-ādayo na vidyante",
  "GR14ss2_bhgu:1828": "| ity anenaiva vivakṣitārtha-siddheḥ | svayam eva brahmājādi-śabdānāṃ",
  "GR14ss2_bhgu:1829": "paramārtha-pratipādaka-nāmatayā svīkṛtaś ca | ajām ekāṃ lohita-śukla-",
  "GR14ss2_bhgu:1830": "kṛṣṇām [ŚvetU 4.5] ity ādiṣv ajāyamānatva-lakṣaṇa-jātiś ca dṛśyata eva |",
  "GR14ss2_bhgu:1831": "tathā nāmādi-kalpanā na vidyante ity uktā svayaṃ kṛṣṇādi-nāma-kalpanoktir",
  "GR14ss2_bhgu:1832": "viruddhā syāt kalpanayā vā katham īḍayatā syāt kalpanāyā aniyatatvāc ca",
  "GR14ss2_bhgu:1833": "kathaṃ kṛṣṇādinām aniyatyam ucyate | tasmān nāma-karma-svarūpāṇīty",
  "GR14ss2_bhgu:1834": "anusārāc cāyam arthaḥ | yathā yatra nāma-jāty-ādīnāṃ nāmani kṛṣṇādīni",
  "GR14ss2_bhgu:1835": "jātayo devatva-manuṣyatva-kṣatriyatvādi-līlāḥ tadādīnāṃ kalpanā na",
  "GR14ss2_bhgu:1836": "vidyante |",
  "GR14ss2_bhgu:1837": "kintu sva-saṃsthayā samāpta-sarvārtham ity ukta-diśā svarūpa-siddha-nitya-",
  "GR14ss2_bhgu:1838": "śakti-vilāsa-rūpāṇy eva tānīty arthaḥ | tataś ca yato yasmāt sarvasyāpi",
  "GR14ss2_bhgu:1839": "dṛṣṭasya vastunaḥ kalpanāṃ nāmādi-racanāmṛte adhigamo vyavahārika-",
  "GR14ss2_bhgu:1840": "bodho na bhavati | tatas tasmād eva hetoḥ kalpanā-mayaṃ nāma tan-nāminaṃ",
  "GR14ss2_bhgu:1841": "cārtha sarvam avajñāya nikhila-pramāṇa-paricchedāgocaratvena vedātmatayā",
  "GR14ss2_bhgu:1842": "svataḥ-siddhaiḥ kṛṣṇādi-nāmopalakṣaṇaiḥ prasiddhair eva nāmabhiḥ svataḥ-",
  "GR14ss2_bhgu:1843": "siddhas tvam eveḍyase munibhir vedaiś ca ślāghyase | na tu kalpanāmayair",
  "GR14ss2_bhgu:1844": "anyais tvam api ślāghyase tādṛśa-mahimabhis tair eva tava mahimā",
  "GR14ss2_bhgu:1845": "vyaktībhavatīti | yad vā | tair eveḍyase vyakta-māhātmīkriyasa iti |",
  "GR14ss2_bhgu:1846": "atra yaiḥ śāstre'tiprasiddhaiḥ śrī-bhagavān eva jhaṭiti pratīto bhavati | yeṣāṃ",
  "GR14ss2_bhgu:1847": "ca sāṅketyādāv api tādṛśa-prabhāvaḥ śrūyate | teṣāṃ svataḥ siddhatvam",
  "GR14ss2_bhgu:1848": "anyeṣāṃ kalpanāmayatvaṃ jñeyam | athavā he nātha| yatra nāma-jātyādīnāṃ",
  "GR14ss2_bhgu:1849": "kalpanā na vidyante tat kavala-viśeṣa-rūpaṃ paramaṃ brahma bhavān |",
  "GR14ss2_bhgu:1850": "tat-tat-kalpanāyā aviṣayatve hetuḥ | viśeṣeṇa karoti līlāyata iti vikāri tathā",
  "GR14ss2_bhgu:1851": "na bhavatīty avikāri iti | tad-rūpeṇa na jāyate na prakaṭībhavatīti he ajeti |",
  "GR14ss2_bhgu:1852": "tataḥ kim avalambya tatra nāma-jāty-ādi-kalpanāḥ kriyantām iti bhāvaḥ | tat-",
  "GR14ss2_bhgu:1853": "tat-kalpanāṃ vinā ca sarvasyāpy arthasya vastu-mātrasyādhigama-mātraṃ na",
  "GR14ss2_bhgu:1854": "bhavet | kim uta tādṛśa-brahma-svarūpasya bhavataḥ | kalpanāmaya-nāma-",
  "GR14ss2_bhgu:1855": "jāty-ādayas tu na kasyāpi svarūpa-dharmā bhavanti yata evaṃ tataḥ",
  "GR14ss2_bhgu:1856": "sāṅketyādinā bhāvitair api bhavadvat-sarva-puruṣārtha-pradais tat-tad-",
  "GR14ss2_bhgu:1857": "viśeṣa-pratipādakaiḥ kṛṣṇādi-nāmabhir eva tvam īḍyase nitya-siddha-śruti-",
  "GR14ss2_bhgu:1858": "purāṇādibhiḥ ślāghyase na tu nirviśeṣatā-pratipādakair nitarāṃ",
  "GR14ss2_bhgu:1859": "kalpanāmayair ity arthaḥ |",
  "GR14ss2_bhgu:1860": "kintu kṛṣṇādīnāṃ caturṇāṃ nāmnāṃ upalaksaṇatvam eva jñeyam |",
  "GR14ss2_bhgu:1861": "nārāyaṇādi-nāmnām api sāṅketyādau tathā prabhāva-śravaṇāt | varṇa eva",
  "GR14ss2_bhgu:1862": "tu śabda iti bhagavān upavarṣa ity anena tasya ca nityatvād ity anena ca",
  "GR14ss2_bhgu:1863": "nyāyena varṇatayaiva nityatvam asya veda-sāra-varṇātmaka-nāmnaḥ sidhyati",
  "GR14ss2_bhgu:1864": "| tathaiva gopāla-tāpanī-śrutau nāma-mayāṣṭadaśākṣara-prasaṅge brahma-",
  "GR14ss2_bhgu:1865": "vākyam - teṣv akṣareṣu bhaviṣyaj-jagad-rūpaṃ prakāśayann [GTU 1.26] iti",
  "GR14ss2_bhgu:1866": "| atrāvatāra-kāla-jāta-śabdādimaya-jagat-kāraṇatvena tad-vailakṣaṇyāt",
  "GR14ss2_bhgu:1867": "svataḥ-siddhatvaṃ tathā bhagavat-svarūpābhinnatvaṃ ca tad-vailakṣaṇyaṃ",
  "GR14ss2_bhgu:1868": "nāmnaḥ | tad yathā śrutau -",
  "GR14ss2_bhgu:1869": "oṃ āsya jānanto nāma cid viviktan mahas te viṣṇo sumatiṃ bhajāmahe | oṃ tat",
  "GR14ss2_bhgu:1870": "sad ity ādi |",
  "GR14ss2_bhgu:1871": "ayam arthaḥ | he viṣṇo! te tava nāma cit cit-svarūpam ataeva mahaḥ sva-",
  "GR14ss2_bhgu:1872": "prakāśa-rūpam | tasmād asya nāmnaḥ ā īṣad api jānantaḥ na tu samyag",
  "GR14ss2_bhgu:1873": "uccāra-māhātmyādi-puraskāreṇa | tathāpi vivaktan bruvāṇāḥ kevalaṃ tad-",
  "GR14ss2_bhgu:1874": "akṣarābhyāsa-mātraṃ kurvāṇāḥ sumatiṃ tad-viṣayāṃ vidyāṃ bhajāmahe",
  "GR14ss2_bhgu:1875": "prāpnumaḥ | yatas tad eva praṇava-vyañjitaṃ vastu sat svataḥ-siddham iti |",
  "GR14ss2_bhgu:1876": "ataeva bhaya-dveṣādau śrī-mūrteḥ sphūrter iva sāṅketyādāv apy asya",
  "GR14ss2_bhgu:1877": "muktidatvaṃ śrūyate | tathā coktaṃ pādme -",
  "GR14ss2_bhgu:1878": "apy anya-cittaḥ kruddho vā yaḥ sadā kīrtayed dharim |",
  "GR14ss2_bhgu:1879": "so'pi bandha-ksayān muktiṃ labhec cedi-patir yathā || iti |",
  "GR14ss2_bhgu:1880": "tathā śrī-bhagavata iva tasya nāmnaḥ sakṛd api sākṣātkāraḥ saṃsāra-",
  "GR14ss2_bhgu:1881": "dhvaṃsako bhavati | yathā skānde -",
  "GR14ss2_bhgu:1882": "sakṛd uccāritaṃ yena harir ity akṣara-dvayam |",
  "GR14ss2_bhgu:1883": "baddhaḥ parikaras tena mokṣāya gamanaṃ prati ||",
  "GR14ss2_bhgu:1884": "iti śrutau ca praṇavam uddiśya | om ity etat brahmaṇo nediṣṭaṃ nāma",
  "GR14ss2_bhgu:1885": "yasmād uccāryamāṇa eva saṃsāra-bhayāt tārayati tasmād ucyate tāra ity ādi",
  "GR14ss2_bhgu:1886": "bahutaram | na cāsyārtha-vādatvaṃ cintyam |",
  "GR14ss2_bhgu:1887": "tathārthavādo harināmni kalpanam iti padma-purāṇānusāreṇāparādhāpātāt",
  "GR14ss2_bhgu:1888": "| yasya tu gṛhīta-nāmno'pi punaḥ saṃsāras tasya nānuvrajati yo mohād",
  "GR14ss2_bhgu:1889": "vrajantaṃ parameśvaram | jñānāgni-dagdha-karmāpi sa bhaved brahma-",
  "GR14ss2_bhgu:1890": "rākṣasa iti śrī-viṣṇu-bhakti-candrodayādi-pramāṇita-purāṇa-vacanavan",
  "GR14ss2_bhgu:1891": "mahad aparādha-tad-artha-vāda-kalpanādikaṃ pratibandhakaṃ jñeyam |",
  "GR14ss2_bhgu:1892": "ataevānanda-rūpatvam asya mahad-dhṛdaya-sākṣikaṃ pratibandhakaṃ jñeyam",
  "GR14ss2_bhgu:1893": "|",
  "GR14ss2_bhgu:1894": "ataevānanda-rūpatvam asya mhad-dhṛdaya-sākṣikaṃ yathā śrī-vigrahasya |",
  "GR14ss2_bhgu:1895": "tad uktaṃ śrī-śaunakena -",
  "GR14ss2_bhgu:1896": "tad aśma-sāraṃ hṛdayaṃ batedaṃ",
  "GR14ss2_bhgu:1897": "yad gṛhyamāṇair hari-nāma-dheyaiḥ |",
  "GR14ss2_bhgu:1898": "na vikriyetātha yadā vikāro",
  "GR14ss2_bhgu:1899": "netre jalaṃ gātra-ruheṣu harṣaḥ || [BhP 2.3.24]",
  "GR14ss2_bhgu:1900": "ataeva prabhāsa-purāṇe kaṇṭhoktyā kathitair hetubhiḥ sakala-veda-phalatvena",
  "GR14ss2_bhgu:1901": "ca bhagavat-svarūpatvam eva pratipāditam |",
  "GR14ss2_bhgu:1902": "madhura-madhuram etan maṅgalaṃ maṅgalānāṃ",
  "GR14ss2_bhgu:1903": "sakala-nigama-vallī-sat-phalaṃ cit-svarūpam |",
  "GR14ss2_bhgu:1904": "sakṛd api parigītaṃ śraddhayā helayā vā",
  "GR14ss2_bhgu:1905": "bhṛgu-vara nara-mātraṃ tārayet kṛṣṇa-nāma || iti ||",
  "GR14ss2_bhgu:1906": "tasmād bhagavat-svarūpam eva nāma | spaṣṭaṃ coktaṃ śrī-nārada-",
  "GR14ss2_bhgu:1907": "pañcarātre'ṣṭādaśākṣaram uddiśya -",
  "GR14ss2_bhgu:1908": "vyaktaṃ hi bhagavān eva sākṣān-nārāyaṇaḥ svayam |",
  "GR14ss2_bhgu:1909": "aṣṭākṣara-svarūpena mukheṣu parivartate || iti |",
  "GR14ss2_bhgu:1910": "māṇḍukyopaniṣatsu ca praṇavam uddiśya - oṃ ity etad akṣaram idaṃ sarvaṃ",
  "GR14ss2_bhgu:1911": "[MāṇḍU 1] | oṃkāra evedaṃ sarvam [ChāU 2.23.3] |",
  "GR14ss2_bhgu:1912": "praṇavo hy aparaṃ brahma praṇavaś ca paraṃ smṛtam |",
  "GR14ss2_bhgu:1913": "apūrvo'nantaro'bāhyo'naparaḥ praṇavo'vyayaḥ ||",
  "GR14ss2_bhgu:1914": "sarvasya praṇavo hy ādir madhyam antas tathaiva ca |",
  "GR14ss2_bhgu:1915": "evaṃ hi praṇavaṃ jñātvā vyaśnute tad-anantaram ||",
  "GR14ss2_bhgu:1916": "praṇavaṃ hīśvaraṃ vidyāt sarvasya hṛdaye sthitam |",
  "GR14ss2_bhgu:1917": "sarva-vyāpinam oṅkāraṃ matvā dhīro na śocati ||",
  "GR14ss2_bhgu:1918": "amātro'nanta-mātraś ca dvaitasyopaśamaḥ śivaḥ |",
  "GR14ss2_bhgu:1919": "oṅkāro vidito yena sa munir netaro janaḥ || iti [Māṇḍūkya-kārikā 26-29]",
  "GR14ss2_bhgu:1920": "na tu parameśvarasyaiva tat-tad-yogyatāsmabhavād varṇa-mātrasya tathoktiḥ",
  "GR14ss2_bhgu:1921": "stuti-rūpaiveti mantavyam | avatārāntaravat parameśvarasyaiva varṇa-",
  "GR14ss2_bhgu:1922": "rūpeṇāvatāro'yam iti asminn arthe tenaiva śruti-balenāṅgīkṛte tad-abhedena",
  "GR14ss2_bhgu:1923": "tat-sambhavāt | tasmān nāma-nāminor abheda eva | tad uktaṃ pādme -",
  "GR14ss2_bhgu:1924": "nāma cintāmaṇiḥ kṛṣṇaś caitanya-rasa-vigrahaḥ |",
  "GR14ss2_bhgu:1925": "pūrṇaḥ śuddho nitya-mukto 'bhinnatvān nāma-nāminoḥ || iti ||",
  "GR14ss2_bhgu:1926": "asyārthaḥ - nāmaiva cintāmaṇiḥ sarvārtha-dātṛtvāt | na kevalaṃ tādṛśam eva",
  "GR14ss2_bhgu:1927": "api tu caitanyādi-lakṣaṇo yaḥ kṛṣṇaḥ sa eva sākṣāt | tatra hetur abhinnatvād",
  "GR14ss2_bhgu:1928": "itīti | nanu, tathāvidhaṃ nāmādikaṃ kathaṃ puruṣendriya-janyaṃ bhavati | na,",
  "GR14ss2_bhgu:1929": "veda-mātrasya bhagavativa puruṣendriyādiṣv āvirbhāvanāt | yathoktam",
  "GR14ss2_bhgu:1930": "ekādaśe svayaṃ śrī-bhagavatā - śabda-brahma sudurbodham ity [BhP 11.21.36]",
  "GR14ss2_bhgu:1931": "ārabhya,",
  "GR14ss2_bhgu:1932": "mayopabṛṃhitaṃ bhūmnā brahmaṇānanta-śaktinā |",
  "GR14ss2_bhgu:1933": "bhūteṣu ghoṣa-rūpeṇa viśeṣa-pūrṇeva lakṣyate || [BhP 11.21.37] iti ||",
  "GR14ss2_bhgu:1934": "dvādaśasya ṣaṣṭhe vedavyasana-prasaṅge kṣīṇāyuṣaḥ ity ādau [BhP 12.6.47]",
  "GR14ss2_bhgu:1935": "| ṭīkā ca - tarhi puruṣa-buddhi-prabhavatvān nādaraṇīyaṃ syād ity",
  "GR14ss2_bhgu:1936": "āśaṅkyāha hṛdi-sthācyuta-coditā iti |",
  "GR14ss2_bhgu:1937": "kasmai yena vibhāsito'yam ity ādau [BhP 12.13.19] tad-rūpeṇety ādivat | etat",
  "GR14ss2_bhgu:1938": "sarvam abhipretya garbha-stutāv uktam -",
  "GR14ss2_bhgu:1939": "na nāma-rūpe guṇa-janma-karmabhir",
  "GR14ss2_bhgu:1940": "nirūpitavye tava tasya sākṣiṇaḥ |",
  "GR14ss2_bhgu:1941": "mano-vacobhyām anumeya-vartmano",
  "GR14ss2_bhgu:1942": "deva kriyāyāṃ pratiyanty athāpi hi || [BhP 10.2.36] iti ||",
  "GR14ss2_bhgu:1943": "tathā-rūpasyāpi vailakṣaṇyaṃ sva-prakāśatā-lakṣaṇa-svarūpa-",
  "GR14ss2_bhgu:1944": "śaktyaivāvirbhāvitvam | tac ca pūrva-darśitam | ataeva dvitīye,",
  "GR14ss2_bhgu:1945": "ātma-tattva-viśuddhy-arthaṃ yad āha bhagavān ṛtam |",
  "GR14ss2_bhgu:1946": "brahmaṇe darśayan rūpam avyalīka-vratād ṛtaḥ || ity [BhP 2.9.4] atra |",
  "GR14ss2_bhgu:1947": "ṭīkā ca - yac coktam aṣṭamādhyaye parameśvarasyāpi deha-",
  "GR14ss2_bhgu:1948": "sambandhāviśeṣāt kathaṃ tad-bhaktyā mokṣaḥ syād iti | āsīd yad udarāt",
  "GR14ss2_bhgu:1949": "padmam ity ādinā [BhP 2.8.8] tatrāha ātma-tattva-viśuddhy-artham iti |",
  "GR14ss2_bhgu:1950": "ātmano jīvasya tattva-viśuddhy-arthaṃ tattva-jñānārthaṃ tad bhaved eva | kiṃ",
  "GR14ss2_bhgu:1951": "tad yat tap-ādinā sva-bhajanaṃ bhagavān brahmaṇa āha | kiṃ kurvan, ṛtaṃ",
  "GR14ss2_bhgu:1952": "satyaṃ cid-ghanaṃ rūpaṃ darśayan | darśane hetur avyalīkena tapasādṛtaḥ",
  "GR14ss2_bhgu:1953": "sevitaḥ san | ayaṃ bhāvaḥ | jīvasyāvidyayā mithābhūta-deha-sambandhaḥ |",
  "GR14ss2_bhgu:1954": "īśvarasya tu yogamāyayā cid-ghana-vigrahāvirbhāva iti mahān viśeṣaḥ | atas",
  "GR14ss2_bhgu:1955": "tad bhajane mksopapattir iti | ity eṣā ||",
  "GR14ss2_bhgu:1956": "ataeva, sa tvaṃ triloka-sthitaye [BhP 10.3.17-18][*ENDNOTE #11] ity ādi-dvaye",
  "GR14ss2_bhgu:1957": "śrīmad-ānaka-dundubhināpi samāhitam | atra hy ayam arthaḥ - sa",
  "GR14ss2_bhgu:1958": "prapañcasya sṛṣṭi-sthiti-pralaya-kartā tvaṃ triloka-sthitaye yadā tasya sthitam",
  "GR14ss2_bhgu:1959": "icchasi | tadā sva-māyayā svāśritayā māyā-śaktyā kṛtvā ātmanaḥ śuklaṃ",
  "GR14ss2_bhgu:1960": "varṇaṃ svena sṛṣṭāṃ dharma-parāṃ viprādi-jātiṃ bibharṣi pālayasi | atra",
  "GR14ss2_bhgu:1961": "sattvamayy eva svamāyā jñeyā niṣkṛṣṭatvād upayuktatvāc ca |",
  "GR14ss2_bhgu:1962": "atha yadā sargam icchasi tadā rajasā rajomayyā svamāyayā kṛtvā upabṛṃhitaṃ",
  "GR14ss2_bhgu:1963": "raktam kāminaṃ viprādi-varṇaṃ bibharṣi | yadā ca janātyayam icchasi tadā",
  "GR14ss2_bhgu:1964": "tamo-mayyā kṛtvā kṛṣṇaṃ malinaṃ pāpa-rataṃ taṃ bibharṣi |",
  "GR14ss2_bhgu:1965": "athavā yadā sthitim icchasi tadātmanaḥ śrī-viṣṇu-rūpasya śuklaṃ śuddhaṃ",
  "GR14ss2_bhgu:1966": "guṇa-saṅkara-rahitam ity arthaḥ | śiva-brahma-vat tasya tat-saṅgābhāvāt |",
  "GR14ss2_bhgu:1967": "tathaiva siddhāntitaṃ śrī-śukadevena - śivaḥ śakti-yutaḥ śaśvat triliṅgo",
  "GR14ss2_bhgu:1968": "guṇa-saṃvṛtaḥ [BhP 10.88.3] ity ādau, harir hi nirguṇaḥ sākṣāt puruṣaḥ",
  "GR14ss2_bhgu:1969": "prakṛteḥ paraḥ [BhP 10.88.5] ity ādi | ataeva --",
  "GR14ss2_bhgu:1970": "candrikā-viśada-smeraiḥ",
  "GR14ss2_bhgu:1971": "sāruṇāpāṅga-vīkṣitaiḥ |",
  "GR14ss2_bhgu:1972": "svakārthānām iva rajaḥ-",
  "GR14ss2_bhgu:1973": "sattvābhyāṃ sraṣṃṛ-pālakāḥ || [BhP 10.13.50] iti |",
  "GR14ss2_bhgu:1974": "atra sāttvikatva-rāja-sattve utprekṣite eva, na tu vastutayā nirūpite | varṇaṃ",
  "GR14ss2_bhgu:1975": "rūpaṃ, na tu kānti-mātram | guṇa-mayatva-svīkāre'pi tat tad guṇa-",
  "GR14ss2_bhgu:1976": "vyañjakākārasyāpy apekṣyatvāt na tu śvetaṃ varṇam iti vyākhyeyaṃ | śrī-",
  "GR14ss2_bhgu:1977": "viṣṇu-rūpasya pālanārthaṃ guṇāvatārasya paramātma-sandarbhe kṣīroda-",
  "GR14ss2_bhgu:1978": "śāyitvena sthāpayiṣyamāṇasya tatra śyāmatvenāti-prasiddheḥ | janātyaya-",
  "GR14ss2_bhgu:1979": "heto rudrasya śvetatāti-prasiddhyā tad-vaiparītya-pātāt |",
  "GR14ss2_bhgu:1980": "tathaiva hi gobhilokta-sandhyopāsanāyām - ato'tra brahmaṇo na śoṇavarṇatve",
  "GR14ss2_bhgu:1981": "tātparyam | na ca tat-tad-guṇānāṃ tat-tad-varṇa-niyamaḥ | paramatāmasānāṃ",
  "GR14ss2_bhgu:1982": "bakādīnāṃ śyāmatva-śravaṇāt | sva-māyayā bhakteṣu kṛpayā bibharṣi jagati",
  "GR14ss2_bhgu:1983": "dhārayasi prakaṭayasīty arthaḥ | raktaṃ rajomayatvena sisṛksādi-rāga-",
  "GR14ss2_bhgu:1984": "bahulam | kṛṣṇaṃ tamomayatvena svarūpa-prakāśa-rahitam ity arthaḥ |",
  "GR14ss2_bhgu:1985": "pārthivād dāruṇo dhūmas",
  "GR14ss2_bhgu:1986": "tasmād agnis trayīmayaḥ |",
  "GR14ss2_bhgu:1987": "tamasas tu rajas tasmāt",
  "GR14ss2_bhgu:1988": "sattvaṃ yad brahma-darśanam || [BhP 1.2.24] ity ukteḥ |",
  "GR14ss2_bhgu:1989": "nanu, katham anyārthena vākyena loka-bhrāmakaṃ varṇayasi, yataḥ samprati",
  "GR14ss2_bhgu:1990": "janātyayaārthaṃ kṛṣṇo'yaṃ varṇo mayā tamasā gṛhīta ity artho'py āyāti tad",
  "GR14ss2_bhgu:1991": "etad āśaṅkya pariharann āha tvam asya iti [BhP 10.3.21][*ENDNOTE #12]",
  "GR14ss2_bhgu:1992": "| nirvyūhyamānā itas tataś cālyamānāḥ | ayaṃ bhāvaḥ - āstāṃ tāvad brahma-",
  "GR14ss2_bhgu:1993": "ghanatva-śuddha-sattva-mayatva-bodhakaṃ pramāṇāntaraṃ, guṇānurūpa-",
  "GR14ss2_bhgu:1994": "rūpāṅgīkāre'pi yathā pralayasya duḥkha-mātra-hetutvāt suṣupti-rūpatvāc ca",
  "GR14ss2_bhgu:1995": "tatra tad-arthāvasaro bhavati tathāsya tu kālasya tva-kṛta-rakṣayā jagat-sukha-",
  "GR14ss2_bhgu:1996": "hetutvāt tamomayāsura-vināśa-yogyatvāt teṣām asurāṇām api hanana-",
  "GR14ss2_bhgu:1997": "vyājena sarva-guṇātīta-mokṣātmaka-prasāda-lābhāt tad-arthāvasaro na",
  "GR14ss2_bhgu:1998": "bhavati, saindhava-mānavetivat | tathaivoktam -",
  "GR14ss2_bhgu:1999": "jaya-kāle tu sattvasya devarṣīn rajaso'surān |",
  "GR14ss2_bhgu:2000": "tamaso yakṣa-rakṣāṃsi tat-kālānuguṇo'bhajat || iti [BhP 7.1.8]",
  "GR14ss2_bhgu:2001": "tasmān na tamaḥ-kṛto'yaṃ varṇa iti rajaḥ-sattvābhyāṃ rakta-śuklāv eva",
  "GR14ss2_bhgu:2002": "bhavata iti pūrva-pakṣi-matam | tataś ca pāriśeṣya-pramāṇena svarūpa-śakti-",
  "GR14ss2_bhgu:2003": "vyañjitatvam evātrāpi paryavasyati iti bhāvaḥ | tathaiva tam evārthaṃ śrī-",
  "GR14ss2_bhgu:2004": "devakī-devy api sambhrameṇa prāg eva vivṛtavatī - rūpaṃ yat tat prāhurà",
  "GR14ss2_bhgu:2005": "avyaktam ādyām iti [BhP 10.3.24] |",
  "GR14ss2_bhgu:2006": "atha prakṛtam anusarāmaḥ | tathā guṇasya vailakṣaṇyam ātmārāmāṇām apy",
  "GR14ss2_bhgu:2007": "ākarṣaṇa-liṅga-gamyād bhūtarūpatvam | tad yathā śrī-sūtoktau -",
  "GR14ss2_bhgu:2008": "ātmārāmāś ca munaya [BhP 1.7.10] ity ādau | harer guṇākṣipta-matir [BhP",
  "GR14ss2_bhgu:2009": "1.7.11] ity ādi ca | ataevoktaṃ viṣṇudharmottare -",
  "GR14ss2_bhgu:2010": "guṇāḥ sarve'pi yujyante hy aiśvaryāt puruṣottame |",
  "GR14ss2_bhgu:2011": "doṣāḥ kathañcin naivātra yujyante paramo hi saḥ ||",
  "GR14ss2_bhgu:2012": "guṇa-doṣau māyayaiva kecid āhur apaṇḍitāḥ |",
  "GR14ss2_bhgu:2013": "na tatra māyā māyī vā tadīyau tau kuto hy ataḥ ||",
  "GR14ss2_bhgu:2014": "tasmān na māyayā sarvaṃ sarvam aiśvarya-sambhavam |",
  "GR14ss2_bhgu:2015": "amāyo hīśvaro yasmāt tasmāt taṃ paramaṃ viduḥ || iti ||",
  "GR14ss2_bhgu:2016": "atha na vidyate ity asya prakṛta-ślokasya vyākhyātāvaśeṣaḥ | tad evaṃ",
  "GR14ss2_bhgu:2017": "svarūpa-śakti-vilāsa-rūpatvena teṣāṃ prākṛtād vailakṣaṇyaṃ sādhitam | tatra",
  "GR14ss2_bhgu:2018": "āśaṅkate |",
  "GR14ss2_bhgu:2019": "nanu bhavantu svasvarūpa-bhūtāny eva tāni tathāpi svarupasyaiva pūrṇatvāt",
  "GR14ss2_bhgu:2020": "tat-tat-prāptau kiṃ prayojanaṃ tatrāha lokāpyaya-sambhavāya | loko bhakta-",
  "GR14ss2_bhgu:2021": "janaḥ tasyāpyayaḥ saṃsāra-dhvaṃsas tat-pūrvakaḥ sambhavo bhakti-sukha-",
  "GR14ss2_bhgu:2022": "prāptiḥ | bhū prāptau tad artham etad apy upalakṣaṇaṃ nitya-pārṣadānām",
  "GR14ss2_bhgu:2023": "api bhakti-sukhotkarṣārtham | tad uktaṃ śrīmad-arjunena prathame -",
  "GR14ss2_bhgu:2024": "tathāyaṃ cāvatāras te bhuvo bhāra-jihīrṣayā |",
  "GR14ss2_bhgu:2025": "svānāṃ cānanya-bhāvānām anudhyānāya cāsakṛt || iti [BhP 1.7.25] |",
  "GR14ss2_bhgu:2026": "asyārthaḥ -- yathānye puruṣādayo'vatārās tathāyaṃ cāvatāraḥ sākṣād-",
  "GR14ss2_bhgu:2027": "bhagavataḥ śrī-kṛṣṇākhyasya tavaiva prākaṭyaṃ, parama-bhaktāyā bhuvo",
  "GR14ss2_bhgu:2028": "bhāra-jihīrṣayā jāto'pi | anyeṣāṃ svānāṃ bhaktānām asakṛc ca muhur apy",
  "GR14ss2_bhgu:2029": "anudhyānāya nija-bhajana-saukhyāya bhavati |",
  "GR14ss2_bhgu:2030": "nanu tarhi bhakta-saukhyam eva prayojanaṃ jātam iti pūrṇānandasya tasyeha",
  "GR14ss2_bhgu:2031": "prayojana-matiḥ kuta ity etat katham upapadyeta | tatrāha - ananyabhāvānām",
  "GR14ss2_bhgu:2032": "iti | anyathā sarva-jña-śiromaṇer nirdoṣasya tasya tan-mātrāpekṣakānāṃ",
  "GR14ss2_bhgu:2033": "teṣām upekṣāyām akāruṇya-doṣaḥ prayujyeta iti bhāvaḥ | ātmārāme'pi",
  "GR14ss2_bhgu:2034": "kāruṇya-guṇāvakāśo guṇā viruddhā api tu samākhāryāś ca sarvata iti",
  "GR14ss2_bhgu:2035": "smaraṇāt vicitra-guṇa-nidhāne śrī-bhagavaty eva sambhavati | tato'nyatra tu",
  "GR14ss2_bhgu:2036": "sañcarita-tad-guṇāṃśe tadīya eva yaḥ pratipadam eva sāścaryaṃ śruty-ādibhir",
  "GR14ss2_bhgu:2037": "uccair gīyate | yaś cāviriñcim āpāmara-janam ākarṣann eva vartate | tad",
  "GR14ss2_bhgu:2038": "uktaṃ svayam eva -",
  "GR14ss2_bhgu:2039": "bhajato'pi na vai kecid bhajanty abhajataḥ kutaḥ |",
  "GR14ss2_bhgu:2040": "ātmārāmā hy āpta-kāmā akṛta-jñā gurudruhaḥ ||",
  "GR14ss2_bhgu:2041": "nāhaṃ tu sakhyo bhajato'pi jantūn",
  "GR14ss2_bhgu:2042": "bhajāmy amīṣām anuvṛtti-vṛttaye || ity ādi [BhP 10.32.19-20] |",
  "GR14ss2_bhgu:2043": "tasmāt parama-samarthasya tasya kṛpā-lakṣaṇaṃ bhakta-jana-sukha-",
  "GR14ss2_bhgu:2044": "prayojanakatvaṃ nāma ko'pi svarūpānanda-vilāsa-bhūta-paramāścarya-",
  "GR14ss2_bhgu:2045": "svabhāva-viśeṣa iti mūla-padye'py anukālam ṛcchatīty anenaiva [BhP 8.3.8]",
  "GR14ss2_bhgu:2046": "darśitam | ataḥ prayojanāntara-matitvaṃ tu tasmin nāsty eva | tat-",
  "GR14ss2_bhgu:2047": "prayojanatvaṃ ca tasya parama-samarthasyānanda-vilāsa eveti dik | yathoktam -",
  "GR14ss2_bhgu:2048": "kṛpālor asamarthasya duḥkhāyaiva kṛpālutā |",
  "GR14ss2_bhgu:2049": "samarthasya tu tasyaiva sukhāyaiva kṛpālutā || iti ||",
  "GR14ss2_bhgu:2050": "gajendraḥ śrī-harim || 49 ||",
  "GR14ss2_bhgu:2051": "[50]",
  "GR14ss2_bhgu:2052": "tasmād apāṇi-pāda-śruter api yad ananta-svaprakāśānanda-vigraha eva",
  "GR14ss2_bhgu:2053": "bhagavati tātparyaṃ nānyatreti pratipādayanti |",
  "GR14ss2_bhgu:2054": "tvam akaraṇaḥ svarāḍ akhila-kāraka-śakti-dharas",
  "GR14ss2_bhgu:2055": "tava balim udvahanti samadantyajayānimiṣāḥ |",
  "GR14ss2_bhgu:2056": "varṣa-bhujo'khila-ksitipater iva viśva-sṛjo vidadhati",
  "GR14ss2_bhgu:2057": "yatra ye tv adhikṛtā bhavataś cakitāḥ || [BhP 10.87.28]",
  "GR14ss2_bhgu:2058": "ayam arthaḥ | atra karaṇaṃ nāma vāsyādivat kartṛ-śakti-preritatayā",
  "GR14ss2_bhgu:2059": "kāryakaraṃ kartur bhinnatamaṃ kevala-karaṇatvāpannam eva vastv aṅgīkṛtaṃ,",
  "GR14ss2_bhgu:2060": "na tu svarūpatvāpannam api yat tad api | yathā dahanādau tac-chaktyādikam",
  "GR14ss2_bhgu:2061": "| gauṇārthatvāt svarāṭ-pada-niruktau sveneti tṛtīyānta-padasya svarūpa-",
  "GR14ss2_bhgu:2062": "śaktāv eva paryavasānāc ca | tato jīvasya cid-rūpatvāt pāṇyādīnāṃ svato",
  "GR14ss2_bhgu:2063": "jaḍatvāt tad-adhīna-śaktīnāṃ teṣāṃ bhinnatamānāṃ karaṇatvaṃ",
  "GR14ss2_bhgu:2064": "mukhyārtham eva | tato'sau tad-āsaktatvāt sakaraṇaḥ tvaṃ tu tad-antaryāmī",
  "GR14ss2_bhgu:2065": "tad-anāsaktatvāt tad-anapekṣo yataḥ svarāṭ svarūpa-śaktyaiva rājase iti |",
  "GR14ss2_bhgu:2066": "tathā pralaya-kālāvasāne |",
  "GR14ss2_bhgu:2067": "striya urugendra-bhoga-bhuja-daṇḍa-viṣakta-dhiyo",
  "GR14ss2_bhgu:2068": "vayam api te samāḥ samadṛśo'ṅghri-saroja-sudhāḥ || [BhP 10.87.23]",
  "GR14ss2_bhgu:2069": "iti vidvad-gaṇa-gurubhir asmābhir api nijālambanatvena varṇyamāna-parama-",
  "GR14ss2_bhgu:2070": "divya-karaṇa-gaṇa-vicitro'py asau akaraṇa eva | kutaḥ svarāṭ svena svarūpa-",
  "GR14ss2_bhgu:2071": "śakti-viśeṣa-siddha-prādurbhāva-viśeṣeṣeṇa svarūpeṇaiva tat-tat-karaṇatayā",
  "GR14ss2_bhgu:2072": "rājase | teṣāṃ svarūpa-bhūtatvena mukhya-karaṇatvāyogād iti bhāvaḥ |",
  "GR14ss2_bhgu:2073": "anyathaupādhika-vastu-dvārā tavāpi prakāśe kathaṃ nāma svarāṭtvaṃ",
  "GR14ss2_bhgu:2074": "sidhyed iti ca |",
  "GR14ss2_bhgu:2075": "ānanda-mātram ajaraṃ purāṇam ekaṃ santaṃ bahudhā dṛśyamānaṃ neha",
  "GR14ss2_bhgu:2076": "nānāsti kiñcana ity ādi śruteḥ [BAU 4.4.19] | ānanda-mātra-kara-pāda-",
  "GR14ss2_bhgu:2077": "mukhodarādir ity ādi smṛteś [NārPañc] ca |",
  "GR14ss2_bhgu:2078": "nanu, mayi tathābhūta-svarūpa-śaktīnām astitāyāṃ kiṃ pramāṇam | tatrāhur",
  "GR14ss2_bhgu:2079": "akhila-kāraka-śakti-dhara iti | akhilebhyaḥ prāṇibhyaḥ kārakāṇi karaṇāni",
  "GR14ss2_bhgu:2080": "cakuṣur-ādi-golakāni teṣu śaktīś cendriyāṇi dharasi dadāsīti tathā | sarveṣu",
  "GR14ss2_bhgu:2081": "teṣu tat-tad-dhāraṇāt | tās tu tvayi svataḥ-siddhā avyayāḥ pūrṇā eva santīti",
  "GR14ss2_bhgu:2082": "bhāvaḥ | tathā ca śrutiḥ - prāṇasya prāṇam uta cakṣuṣaś cakṣur iti ādyā",
  "GR14ss2_bhgu:2083": "[KenaU 1.2] | svābhāvikī jñāna-bala-kriyā ca ity ādyā ca [ŚvetU 6.8] |",
  "GR14ss2_bhgu:2084": "tad uktam ekādaśe -",
  "GR14ss2_bhgu:2085": "yasyendriyas tanu-bhṛtām ubhayendriyāṇi",
  "GR14ss2_bhgu:2086": "jñānaṃ svataḥ śvasanato balabhoja īhā || iti [BhP 11.4.4]",
  "GR14ss2_bhgu:2087": "ataeva vikaraṇatvān neti cet tad uktam ity [Vs 2.1.32] atra sūtrakāro'pi tad",
  "GR14ss2_bhgu:2088": "uktam ity anena śrutes tu śabda-mūlatvād ity [Vs. 2.1.27] ukta-rītyaiva śruty-",
  "GR14ss2_bhgu:2089": "eka-gamyaṃ tarkātītaṃ tasya vikaraṇatvaṃ sakaraṇatvaṃ ca sādhitavān | śrutiś",
  "GR14ss2_bhgu:2090": "ca - na tasya kāryaṃ karaṇaṃ ca vidyate ity [ŚvetU 6.8] ādyā |",
  "GR14ss2_bhgu:2091": "athavā, akhila-kāraka-śakti-dharo'pi tvam asāv akaraṇa evety anvayaḥ | kutaḥ",
  "GR14ss2_bhgu:2092": "? svarāḍ ity ādi | ataḥ sarvato vilakṣaṇa-mahimatvād animiṣā devā",
  "GR14ss2_bhgu:2093": "indrādayas tat-pūjyā viśva-sṛjo brahmādayo'pi tava tubhyaṃ balim upahāraṃ",
  "GR14ss2_bhgu:2094": "tad uccaiḥ śirobhir vahanti | ajayā teṣām adhikāriṇyā māyayāpi sahitāḥ |",
  "GR14ss2_bhgu:2095": "sāpi ābhāsa-śakti-rūpā svarūpānanda-śakti-mayāya tubhyam ātma-sampad-",
  "GR14ss2_bhgu:2096": "udbhāvārthaṃ balim haratīty arthaḥ | samadanti ca mauṣyair dattaṃ havya-",
  "GR14ss2_bhgu:2097": "kavy-ādi-lakṣaṇaṃ baliṃ bhakṣayanti ca | atra dṛṣṭāntaḥ varṣa-bhuja iti |",
  "GR14ss2_bhgu:2098": "varṣaṃ khaṇḍa-maṇḍalam |",
  "GR14ss2_bhgu:2099": "kathaṃ balim udvahanti ? tad āhuḥ vidadhatīti | tva-ājñā-pālanam eva bali-",
  "GR14ss2_bhgu:2100": "haraṇam ity arthaḥ | bhīṣāsmād vātaḥ pavate bhīsodeti sūryaḥ bhīṣāsmād",
  "GR14ss2_bhgu:2101": "agniś cendraś ca mṛtyur dhāvati pañcamaḥ iti [Kaṭha 2.3.3] śruteḥ |",
  "GR14ss2_bhgu:2102": "athavā, nanu mama pāṇy-ādi-karaṇānāṃ svarūpa-bhūtatve yukti kathayaty ata",
  "GR14ss2_bhgu:2103": "āhuḥ animiṣāḥ karaṇādhiṣṭhātṛ-devās tava balim udvanatīti | ājñāna-",
  "GR14ss2_bhgu:2104": "devatvād viśva-sṛjaḥ viśveṣāṃ sṛṣṭi-hetavaḥ | anye tat-tad-adhiṣṭhātṛ-",
  "GR14ss2_bhgu:2105": "devatāśrayād eva karaṇair viṣayaṃ prakāśayituṃ śaknuvanti | tvaṃ punas",
  "GR14ss2_bhgu:2106": "teṣām apy āśraya iti tvat-karaṇānāṃ svaprakāśatāpatteḥ svarūpa-bhūtatvam",
  "GR14ss2_bhgu:2107": "eveti |",
  "GR14ss2_bhgu:2108": "athāpy āstāṃ mahā-śaktir māyaivāśraya ity ata āhuḥ ajayeti | nanu jīvā api",
  "GR14ss2_bhgu:2109": "nijendriyādhiṣṭhātātṝṇām āśrayā bhavanti | tatrāhuḥ vidadhatīti | viṣaya-",
  "GR14ss2_bhgu:2110": "bhoga-dvāreeṣv indriyeṣu bhavatā viśva-patinā dattādhikārāṇāṃ devānām",
  "GR14ss2_bhgu:2111": "evādhikāryāḥ katipaya-grāma-bhaumikā iva jīvā iti na teṣām āśrayāḥ |",
  "GR14ss2_bhgu:2112": "kintu bhavān eva teṣām adhikārakatvād āśraya iti bhāvaḥ ||",
  "GR14ss2_bhgu:2113": "10|87|| śrutayaḥ śrī-bhagavantam ||50||",
  "GR14ss2_bhgu:2114": "[51]",
  "GR14ss2_bhgu:2115": "tasmād vilakṣaṇa-pāṇi-pādāditvenaivāpāṇi-pādāditvam | yathāha -",
  "GR14ss2_bhgu:2116": "tvak-śmaśru-roma-nakha-keśa-pinaddham antar",
  "GR14ss2_bhgu:2117": "māṃsāsthi-rakta-kṛmi-viṭ-kapha-pitta-vātam |",
  "GR14ss2_bhgu:2118": "jīvac-chavaṃ bhajati kāntam ati-vimūḍhā",
  "GR14ss2_bhgu:2119": "yā te padābja-makarandam ajighratī strī || [BhP 10.60.45]",
  "GR14ss2_bhgu:2120": "atha śrī-bhagavati keśādīnāṃ śrūyamāṇānām ānanda-svarūpatvam anyeṣāṃ",
  "GR14ss2_bhgu:2121": "tv abhāva eveti vailakṣaṇyaṃ spaṣṭam eva | ataeva hi hiraṇyakaśipuṃ prati",
  "GR14ss2_bhgu:2122": "tan-māraka-jana-niṣedha-lakṣaṇa-brahma-vara-dānam api saṅgacchate |",
  "GR14ss2_bhgu:2123": "vyasubhir vāsumadbhir vā surāsura-mahoragair iti [BhP 7.3.37] | na caitat",
  "GR14ss2_bhgu:2124": "karaṇasya niṣedha-paraṃ, kintu kartur eva | kartṛ-prakaraṇāt aprāṇibhiḥ",
  "GR14ss2_bhgu:2125": "prāṇibhir vety uktes tasyaiva prāptatvāt | hantur jīvad[*ENDNOTE #13]-",
  "GR14ss2_bhgu:2126": "deha-sāmye'pi saprāṇa-bhāgān niṣkrāntasya kartanīya[*ENDNOTE #14]-",
  "GR14ss2_bhgu:2127": "nakhāgra-bhāgasya tyakta-prāṇatvāc ca |",
  "GR14ss2_bhgu:2128": "tasmād asmākam aprāṇo hy amanāḥ śubhra iti | asya mahato bhūtasya",
  "GR14ss2_bhgu:2129": "niḥśvasitam etad iti [BAU 2.4.10] ca śrutir nāsaṅgateti | ataeva vārāhe -",
  "GR14ss2_bhgu:2130": "na yasya prākṛtā mūrtir medomajjāsthi-sambhavā |",
  "GR14ss2_bhgu:2131": "na yogitvādīśvaratvāt satya-rūpo'cyuto vibhur || iti ||",
  "GR14ss2_bhgu:2132": "tac cāprākṛta-mūrtitvaṃ tasya mahāyogitvād icchā-kṛtam iti na, kintv",
  "GR14ss2_bhgu:2133": "īśvaratvān nityam evety arthaḥ | tathā ca prayogaḥ | īśvaraḥ sa-vigrahaḥ",
  "GR14ss2_bhgu:2134": "jñānecchā-prayatnavat kartṛtvāt kulālādivat | sa ca vigraho nityaḥ īśvara-",
  "GR14ss2_bhgu:2135": "kararṇatvāt taj-jñānādivad iti | ataeva vilakṣaṇatvam api | jīvacchavam iti",
  "GR14ss2_bhgu:2136": "caitanyayogena jīvantam svatas tu śavam | tataḥ śrī-bhagavad-vigrahas tu cid",
  "GR14ss2_bhgu:2137": "eka-rasatvāt sadā jīvann eveti vailakṣaṇyaṃ yuktaṃ nityānanda-cid-rūpatvād",
  "GR14ss2_bhgu:2138": "bhajanīyatvaṃ ca yuktam iti bhāvaḥ ||",
  "GR14ss2_bhgu:2139": "|| 10.60 || śrī-rukmiṇī śrī-bhagavantam ||51||",
  "GR14ss2_bhgu:2140": "[52]",
  "GR14ss2_bhgu:2141": "nāma-rūpitva-vidhiniṣedha-śrutibhir vivadamānānāṃ vivādāvasare tad eva",
  "GR14ss2_bhgu:2142": "hy apapādayati |",
  "GR14ss2_bhgu:2143": "astīti nāstīti ca vastu-niṣṭhayor",
  "GR14ss2_bhgu:2144": "eka-sthayor bhinna-viruddha-dharmaṇoḥ",
  "GR14ss2_bhgu:2145": "avekṣitaṃ kiñcana yoga-sāṅkhyayoḥ",
  "GR14ss2_bhgu:2146": "samaṃ paraṃ hy anukūlaṃ bṛhat tat || [BhP 6.4.32]",
  "GR14ss2_bhgu:2147": "astīti yogaḥ sthūlopāsanā-śāstraṃ, tatra hi yad-bhagavato nāma-rūpitvaṃ",
  "GR14ss2_bhgu:2148": "śrūyate tad-dṛṣṭa-kalpanā-lāghavāt ghaṭa-paṭādi-lakṣaṇākhila-nāma-",
  "GR14ss2_bhgu:2149": "dheyatvaṃ pātāla-pādādikatvaṃ ceti vidhīyate | nāstīti sāṅkhyaṃ jñāna-",
  "GR14ss2_bhgu:2150": "śāstraṃ tatra hi niṣedha-śrutibhis tasya nāma-rūpitvaṃ yan niṣidhyate tat",
  "GR14ss2_bhgu:2151": "prāpañcika-nāma-rūpitvasya kalpitatvāt sarvathaiva nāstīti niścīyate | tad",
  "GR14ss2_bhgu:2152": "uktam ubhaya-matasyaiva prāk | sa sarva-nāmā sa ca viśva-rūpaḥ ity ādinā",
  "GR14ss2_bhgu:2153": "yad yan niruktaṃ vacasā nirūpitam ity ādinā ca [BhP 6.4.28-29] |",
  "GR14ss2_bhgu:2154": "astīti nāstīti ca vastuni niṣṭhā yayoḥ | tam eva vivādaṃ sphuṭayati, bhinnau",
  "GR14ss2_bhgu:2155": "astīti nāstīty evambhūtau viruddhau dharmau yayos tayoḥ |",
  "GR14ss2_bhgu:2156": "nanv āstām anayor bhinna-viṣayatvaṃ netyāha ekasthayoḥ samāna-viṣayoḥ |",
  "GR14ss2_bhgu:2157": "tad evaṃ vivāde sati yat kiñcit samaṃ samañjasatvenaiva avekṣitaṃ pratītaṃ",
  "GR14ss2_bhgu:2158": "vastu tad dvayor api bṛhan mahad anukūlaṃ bhavati | kiṃ tat samañjasaṃ ? yat",
  "GR14ss2_bhgu:2159": "paraṃ nāma-rūpād atyanta-tad-abhāvāc ca vilakṣaṇaṃ kim api nāma-rūpa-",
  "GR14ss2_bhgu:2160": "lakṣaṇam eva vastv ity arthaḥ |",
  "GR14ss2_bhgu:2161": "etad uktaṃ bhavati | ekasminn eva vastuni nāma-rūpitva-vidhi-niṣedhābhyāṃ",
  "GR14ss2_bhgu:2162": "parasparaṃ śrutayaḥ parāhatārthāḥ syuḥ | atra tu paratvenobhayatrāpi",
  "GR14ss2_bhgu:2163": "prāktana-yuktyā samañjasam aprākṛta-nāma-rūpitvam eva vidhi-niṣedha-",
  "GR14ss2_bhgu:2164": "śruti-tātparyenopasthāpyata iti tat-tan-mataṃ vivāda-mātram |",
  "GR14ss2_bhgu:2165": "ittham evātra śrī-dhruveṇa nirvivādatvam uktam --",
  "GR14ss2_bhgu:2166": "tiryaṅ-naga-dvija-sarīsṛpa-deva-daitya-",
  "GR14ss2_bhgu:2167": "martyādibhiḥ paricitaṃ sad-asad-viśeṣam",
  "GR14ss2_bhgu:2168": "rūpaṃ sthaviṣṭham aja te mahad-ādy-anekaṃ",
  "GR14ss2_bhgu:2169": "nātaḥ paraṃ parama vedmi na yatra vādaḥ || iti [BhP 4.9.13] |",
  "GR14ss2_bhgu:2170": "atra rūpa-śabdasyaivobhayatra viśeṣyatvena | bhūpa rūpam arūpaṃ ca paraṃ",
  "GR14ss2_bhgu:2171": "cāparam eva ca iti [ViP 6.7.47] vaiṣṇava-vākyānusāreṇa ca | ataḥ paraṃ",
  "GR14ss2_bhgu:2172": "caturbhujāditva-lakṣaṇaṃ rūpaṃ vapur ity arthaḥ | tac cāgre darśayiṣyate |",
  "GR14ss2_bhgu:2173": "[52]",
  "GR14ss2_bhgu:2174": "tan na vedmi etat paryantaṃ kālaṃ nājñāsiṣam ity arthaḥ | tad eva vyanakti |",
  "GR14ss2_bhgu:2175": "yo 'nugrahārthaṃ bhajatāṃ pāda-mūlam",
  "GR14ss2_bhgu:2176": "anāma-rūpo bhagavān anantaḥ |",
  "GR14ss2_bhgu:2177": "nāmāni rūpāṇi ca janma-karmabhir",
  "GR14ss2_bhgu:2178": "bheje sa mahyaṃ paramaḥ prasīdatu || [BhP 6.4.33]",
  "GR14ss2_bhgu:2179": "yo nāma-rūpa-rahita eva nāmāni rūpāṇi ca bheje prakaṭitavān | janma-",
  "GR14ss2_bhgu:2180": "karmabhiḥ saha tāni ca prakaṭitavān ity arthaḥ | vyatireke doṣam āha ananta",
  "GR14ss2_bhgu:2181": "iti | yadi tasmin nāma-rūpitvādikaṃ nāsti tarhi tac-chaktimattvaṃ prati",
  "GR14ss2_bhgu:2182": "sāntatvam eva prasajyeteti | tad uktaṃ pracetobhiḥ -- na hy antas tvad-",
  "GR14ss2_bhgu:2183": "vibhūtīnāṃ so 'nanta iti gīyase iti [BhP 4.30.31] | tat-tat-prakāśane hetuḥ |",
  "GR14ss2_bhgu:2184": "bhagavān bhagātmaka-śaktimān | tasyāḥ śakter māyātvam niṣedhati",
  "GR14ss2_bhgu:2185": "paramaḥ | parākhya-śakti-rūpā mā lakṣmīr yasmin | anyathā paramatva-",
  "GR14ss2_bhgu:2186": "vyāghātaḥ syād iti bhāvaḥ |",
  "GR14ss2_bhgu:2187": "tasmān na māyayā sarvaṃ sarvam aiśvarya-sambhavam |",
  "GR14ss2_bhgu:2188": "amāyo hīśvaro yasmāt tasmāt taṃ paramaṃ viduḥ || ity ukteḥ |",
  "GR14ss2_bhgu:2189": "nanu, sarva-nāma-viśva-rūpatve tad-rāhitye ca santy eva tat-tad-upāsakāḥ",
  "GR14ss2_bhgu:2190": "pramāṇam | atra tu ke syur ity āśaṅkyāha - pāda-mūlaṃ bhajatām",
  "GR14ss2_bhgu:2191": "anugrahārtham iti | yoga-sāṅkhyayos tat tattvaṃ na samyak prakāśate, kintu",
  "GR14ss2_bhgu:2192": "bhaktāv eva | bhaktir evainaṃ darśayati ity ādi śruteḥ | tasmād yuktaṃ tayor",
  "GR14ss2_bhgu:2193": "vivāda-mātratvam iti bhāvaḥ | ataeva vakṣyate'nantaram eva --",
  "GR14ss2_bhgu:2194": "iti saṃstuvatas tasya sa tasminn agha-marṣaṇe |",
  "GR14ss2_bhgu:2195": "prādurāsīt kuru-śreṣṭha bhagavān bhakta-vatsalaḥ ||",
  "GR14ss2_bhgu:2196": "kṛta-pādaḥ suparṇāṃsa ity ādeḥ [BhP 6.4.35-6]",
  "GR14ss2_bhgu:2197": "pāda-mūlaṃ bhajatām ity anena tān prati rūpa-prākaṭyāt pūrvam api rūpam",
  "GR14ss2_bhgu:2198": "asty eveti vyañjitam | caraṇaṃ pavitraṃ vitataṃ purāṇam ity ādi śruteḥ | bheja",
  "GR14ss2_bhgu:2199": "ity atīta-nirdeśaḥ prāmāṇya-dārḍhyāyānāditvaṃ bodhayati | ananta-padasya",
  "GR14ss2_bhgu:2200": "ca nāmāni rūpāṇi cānantāny eveti bhāvaḥ | atra prākṛta-nāma-rūpa-rahito'pi",
  "GR14ss2_bhgu:2201": "iti ṭīkā ca ||",
  "GR14ss2_bhgu:2202": "|| 6.4 || dakṣaḥ śrī-puruṣottamam ||52||",
  "GR14ss2_bhgu:2203": "[53]",
  "GR14ss2_bhgu:2204": "tad evaṃ nityatvād vibhutvāt sarvāśrayatvāt sthūla-s”kṣmāprākṛta-vastv-",
  "GR14ss2_bhgu:2205": "atiriktatvāt pratya-rūpatvāt sva-prakāśatvāt sarva-śruti-samanvaya-siddhatvāt",
  "GR14ss2_bhgu:2206": "tad-rūpaṃ parama-tattva-rūpam eveti siddham | tathaiva hi param-",
  "GR14ss2_bhgu:2207": "vaiduṣyeṇānubhūtaṃ spaṣṭam evāha tribhiḥ -",
  "GR14ss2_bhgu:2208": "rūpaṃ yad etad avabodha-rasodayena",
  "GR14ss2_bhgu:2209": "śaśvan-nivṛtta-tamasaḥ sad-anugrahāya |",
  "GR14ss2_bhgu:2210": "ādau gṛhītam avatāra-śataika-bījaṃ",
  "GR14ss2_bhgu:2211": "yan-nābhi-padma-bhavanād aham āvirāsam ||",
  "GR14ss2_bhgu:2212": "nātaḥ paraṃ parama yad bhavataḥ svarūpam",
  "GR14ss2_bhgu:2213": "ānanda-mātram avikalpam aviddha-varcaḥ |",
  "GR14ss2_bhgu:2214": "paśyāmi viśva-sṛjam ekam aviśvam ātman",
  "GR14ss2_bhgu:2215": "bhūtendriyātmaka-madas ta upāśrito 'smi ||",
  "GR14ss2_bhgu:2216": "tad vā idaṃ bhuvana-maṅgala maṅgalāya",
  "GR14ss2_bhgu:2217": "dhyāne sma no darśitaṃ ta upāsakānām |",
  "GR14ss2_bhgu:2218": "tasmai namo bhagavate 'nuvidhema tubhyaṃ",
  "GR14ss2_bhgu:2219": "yo 'nādṛto naraka-bhāgbhir asat-prasaṅgaiḥ ||[BhP 3.9.2-4]",
  "GR14ss2_bhgu:2220": "ṭīkā ca - nanu tvam api samyak na jānāsi yat tvayā dṛṣṭaṃ rūpam etad api",
  "GR14ss2_bhgu:2221": "guṇātmakam eva nirguṇaṃ brahmaiva tu satyaṃ tatrāha rūpam iti dvābhyām",
  "GR14ss2_bhgu:2222": "| avabodha-rasodayena śaśvan nibhṛtam tamo yasmāt tasya tava yad etad",
  "GR14ss2_bhgu:2223": "rūpaṃ tvayaiva svātantryeṇa satām upāsakānām anugrahāya gṛhītam",
  "GR14ss2_bhgu:2224": "āviṣkṛtam | avatāra-śatasya śuddha-sattvātmakasya yad ekaṃ bījaṃ mūlam,",
  "GR14ss2_bhgu:2225": "tat-prakāśanārthaṃ guṇāvatāra-bījatvaṃ darśayati yan mābhātīti | he parama",
  "GR14ss2_bhgu:2226": "abiddha-varcaḥ anāvṛta-prakāśam avikalpaṃ nirbhedam ataevānanda-mātram",
  "GR14ss2_bhgu:2227": "| evambhūtaṃ yad bhavataḥ svarūpaṃ tat ato rūpāt paraṃ bhinnaṃ na paśyāmi",
  "GR14ss2_bhgu:2228": "kintu idam eva tat | ataḥ kāraṇāt te tava ada idaṃ rūpam āśrito'smi |",
  "GR14ss2_bhgu:2229": "yogyatvād apīty āha ekam upāsyeṣu mukhyaṃ yad viśva-sṛjam | ataeva",
  "GR14ss2_bhgu:2230": "aviśvaṃ viśvasmād anyat | kiṃ ca, bh”tendriyātmakaṃ bhūtānām indriyāṇāṃ",
  "GR14ss2_bhgu:2231": "cātmānaṃ kāraṇam ity arthaḥ |",
  "GR14ss2_bhgu:2232": "nanv evam api sopādhikam etad arvācīnam evety āśaṅkyāha tad evedaṃ he",
  "GR14ss2_bhgu:2233": "bhuvana-maṅgala yatas te tvayā asmākam upāsakānāṃ maṅgalāya dhyāne",
  "GR14ss2_bhgu:2234": "darśitam | na hy avyakta-vartmābhiniveśita-cittānām asmākaṃ sopādhikaṃ",
  "GR14ss2_bhgu:2235": "darśanaṃ yuktam iti bhāvaḥ | atas tubhyaṃ namo'nuvidhema anuvṛttyā",
  "GR14ss2_bhgu:2236": "karavāma | tarhi kim iti kecin māṃ nādriyante, tatrāha yo'nādṛta iti | asat-",
  "GR14ss2_bhgu:2237": "prasaṅgair nirīśvara-kutarka-niṣṭhaiḥ | ity eṣā ||",
  "GR14ss2_bhgu:2238": "atra kalpitam apy arthāntaraṃ yasya vidvad-guṇa-gurutvān na sambhavaty",
  "GR14ss2_bhgu:2239": "eveti vyañjitam | na hy avyakta-vartmeti | uktaṃ caitat stutitaḥ prāk avyakta-",
  "GR14ss2_bhgu:2240": "vartmābhiniveśitātmā [BhP 3.8.33] iti | māṃ nādriyante iti vigraharūpaṃ mām",
  "GR14ss2_bhgu:2241": "ity evārthaḥ | vigrahyaiva para-brahmatvena sthāpitatvāt | ataeva ye vigraham",
  "GR14ss2_bhgu:2242": "etādṛśatayā na manyante te vidvad anubhava-viruddha-matayo neśvaram api",
  "GR14ss2_bhgu:2243": "manyanta ity ata āha nirīśvara iti | yata eva --",
  "GR14ss2_bhgu:2244": "ye tu tvadīya-caraṇāmbuja-koṣa-gandhaṃ",
  "GR14ss2_bhgu:2245": "jighranti karṇa-vivaraiḥ śruti-vāta-nītam |",
  "GR14ss2_bhgu:2246": "bhaktyā gṛhīta-caraṇaḥ parayā ca teṣāṃ",
  "GR14ss2_bhgu:2247": "nāpaiṣi nātha hṛdayāmbu-ruhāt sva-puṃsām || [BhP 3.9.5]",
  "GR14ss2_bhgu:2248": "ity anantara-padye tu-śabdena yo'nādṛta ity-ādy-uktebhyo bahirmukha-",
  "GR14ss2_bhgu:2249": "janebhyo vilakṣaṇatvena nirdiṣṭānāṃ tādṛśa-śrī-bhagavad-rūpa-niṣṭhānām",
  "GR14ss2_bhgu:2250": "eva śruti-vāta-nītam iti śabdena pramāṇena bhaktyā gṛhīta-caraṇa ity",
  "GR14ss2_bhgu:2251": "anubhavena ca prāśastyam uktam || 3.9 || brahmā śrī-nārāyaṇam ||53||",
  "GR14ss2_bhgu:2252": "[54]",
  "GR14ss2_bhgu:2253": "āveśāvatāratayā pratītasya śrī-ṛṣabhadevasyāpi vigraha evaṃ yojyate, yathā -",
  "GR14ss2_bhgu:2254": "idaṃ śarīraṃ mama durvibhāvyaṃ",
  "GR14ss2_bhgu:2255": "sattvaṃ hi me hṛdayaṃ yatra dharmaḥ |",
  "GR14ss2_bhgu:2256": "pṛṣṭhe kṛto me yad adharma ārād",
  "GR14ss2_bhgu:2257": "ato hi mām ṛṣabhaṃ prāhur āryāḥ || [BhP 5.5.19]",
  "GR14ss2_bhgu:2258": "idaṃ manuṣyākāra-śarīraṃ hi niścitaṃ durvibhāvyaṃ durvitarkyaṃ yat tattvaṃ",
  "GR14ss2_bhgu:2259": "tad eva | yatraiva dharmo bhāgavata-lakṣaṇas tatraiva me hṛdayaṃ manaḥ | yad",
  "GR14ss2_bhgu:2260": "yasmāt tad-viparītādi-lakṣaṇo'dharmo mayā pṛṣṭhe kṛtaḥ | tataḥ parāṅ-",
  "GR14ss2_bhgu:2261": "mukho'ham ity arthaḥ | ataeva vaktur asya ṛṣabhadevasya ca sarvāntima-līlāpi",
  "GR14ss2_bhgu:2262": "vyājenāntardhānam eva prākṛta-loka-pratīty-anusāreṇaiva tu tathā varṇitam",
  "GR14ss2_bhgu:2263": "| ātmārāmatā-rīti-darśanārtham | tad uktam -- yogināṃ sāmparāya-vidhim",
  "GR14ss2_bhgu:2264": "anuśikṣayan iti [BhP 5.6.6] | ataḥ svakalevaraṃ jihāsur ity atra kaevara-",
  "GR14ss2_bhgu:2265": "śabdasya prapañca evārthaḥ | upāsanā-śāstre tasya tathā prasiddheḥ |",
  "GR14ss2_bhgu:2266": "tathā -- atha samīra-vega-vidhūta-veṇu-vikarṣaṇa-jātogra-dāvānalas tad",
  "GR14ss2_bhgu:2267": "vanam ālelihānaḥ saha tena dadāha ity [BhP 5.6.8] asya vāstavārthe tu tena",
  "GR14ss2_bhgu:2268": "saheti kartṛ-sāhāyye tṛtīyā | gauṇa-mukhya-nyāyena kartary eva prāthamika-",
  "GR14ss2_bhgu:2269": "pravṛtteḥ | tataś ca dāvānalas tad-vana-vartitarvādi-jīvānāṃ sthūlaṃ dehaṃ",
  "GR14ss2_bhgu:2270": "dadāha, ṛṣabhadevas tu sūkṣmaṃ deham iti tasya sarv=moksadatvam",
  "GR14ss2_bhgu:2271": "anusandheyam |",
  "GR14ss2_bhgu:2272": "sa yaiḥ spṛṣṭo 'bhidṛṣṭo vā saṃviṣṭo 'nugato 'pi vā |",
  "GR14ss2_bhgu:2273": "kosalās te yayuḥ sthānaṃ yatra gacchanti yoginaḥ || [BhP 9.11.22] itivat |",
  "GR14ss2_bhgu:2274": "tato'nala-sādharmyaṃ varṇayitvā tadvad antardhānam eva tasyeti ca vyañjitam",
  "GR14ss2_bhgu:2275": "| ataeva ṛṣabha-devāvirbhāvas tṛtīyo'dhyāya ity evoktaṃ na tu taj-janmeti ||",
  "GR14ss2_bhgu:2276": "5|5|| śrī-ṛṣabhadevaḥ sva-putrān ||54||",
  "GR14ss2_bhgu:2277": "[55]",
  "GR14ss2_bhgu:2278": "tad evaṃ ṛṣabhasyāpi vigrahe tādṛśatā cet kim uta svayaṃ bhagavata ity āha -",
  "GR14ss2_bhgu:2279": "muni-gaṇa-nṛpa-varya-saṅkule 'ntaḥ-",
  "GR14ss2_bhgu:2280": "sadasi yudhiṣṭhira-rājasūya eṣām |",
  "GR14ss2_bhgu:2281": "arhaṇam upapeda īkṣaṇīyo",
  "GR14ss2_bhgu:2282": "mama dṛśi-gocara eṣa āvir ātmā || [BhP 1.9.41]",
  "GR14ss2_bhgu:2283": "ṭīkā ca - eṣa jagatām ātmā mama dṛśi-gocaro dṛṣṭi-pathaḥ sann āviḥ",
  "GR14ss2_bhgu:2284": "prakaṭo vartate | aho bhāgyam iti bhāvaḥ ity eṣā || 1|9|| śrī-bhīṣmaḥ śrī-",
  "GR14ss2_bhgu:2285": "bhagavantam ||55||",
  "GR14ss2_bhgu:2286": "[56]",
  "GR14ss2_bhgu:2287": "tathaiva ca -- rūpaṃ yat tad ity ādau sa tvaṃ sākṣād viṣṇur adhyātma-dīpaḥ",
  "GR14ss2_bhgu:2288": "[BhP 10.3.24] iti |[*ENDNOTE #15]",
  "GR14ss2_bhgu:2289": "yat tat kim api rūpaṃ vastu prāhur vedāḥ | kiṃ tad vastu, tad āha avyaktam",
  "GR14ss2_bhgu:2290": "ity ādi | evambhūtaṃ kim api kārya-kalpaṃ vastu yat sa eva sākṣād aiṣi-",
  "GR14ss2_bhgu:2291": "gocaras tvaṃ viṣṇur iti | tathā ca pādme nirmāṇa-khaṇḍe śrī-bhagavantaṃ",
  "GR14ss2_bhgu:2292": "prati śrī-veda-vyāsa-vākyam ---",
  "GR14ss2_bhgu:2293": "tvām ahaṃ draṣṭum icchāmi cakṣurbhyāṃ madhusūdana |",
  "GR14ss2_bhgu:2294": "yat tat satyaṃ paraṃ brahma jagad-yoniṃ jagat-patim |",
  "GR14ss2_bhgu:2295": "vadanti veda-śirasaś cākṣuṣaṃ nātha me'stu tad || iti |",
  "GR14ss2_bhgu:2296": "tatra hetuḥ adhyātma-dīpaḥ dehi tat-kāraṇa-kārya-saṅgha-",
  "GR14ss2_bhgu:2297": "prakāśakatvenāvabhāsana ity arthaḥ | evambhūtasya na tava bhaya-śaṅketi",
  "GR14ss2_bhgu:2298": "bhāvaḥ | ity eṣa prakaraṇānurūpaḥ śrī-svāmi-darśita-bhāvārtho'pi śrī-",
  "GR14ss2_bhgu:2299": "vigraha-para eva | anyatra bhaya-sambhāvanānutpatteḥ ||",
  "GR14ss2_bhgu:2300": "10.3 śrī-devakī śrībhagavantam ||56||",
  "GR14ss2_bhgu:2301": "[57]",
  "GR14ss2_bhgu:2302": "atas tad-aṃśānām api tādṛśatvam āha -",
  "GR14ss2_bhgu:2303": "satya-jñānānantānanda-",
  "GR14ss2_bhgu:2304": "mātraika-rasa-mūrtayaḥ |",
  "GR14ss2_bhgu:2305": "aspṛṣṭa-bhūri-māhātmyā",
  "GR14ss2_bhgu:2306": "api hy upaniṣad-dṛśām || [BhP 10.13.54]",
  "GR14ss2_bhgu:2307": "ṭīkā ca - sarveṣāṃ mūrtimattve'py aviśeṣam āha satya-jñāneti | satyāś ca",
  "GR14ss2_bhgu:2308": "jñāna-rūpāś ca anantāś ca ānanda-rūpāś ca | tatrāpi tad-eka-mātrā vijātīya-",
  "GR14ss2_bhgu:2309": "sambheda-rahitāḥ | tatrāpi ca eka-rasāḥ sadaikarūpā mūrtayo yeṣāṃ te | yad",
  "GR14ss2_bhgu:2310": "vā satya-jñānādi-mātraika-rasaṃ yad brahma tad eva mūrtir yeṣām iti | ataeva",
  "GR14ss2_bhgu:2311": "upaniṣat ātma-jñānaṃ saiva dṛk cakṣur yeṣāṃ teṣām api hi niścitam |",
  "GR14ss2_bhgu:2312": "aspṛṣṭa-bhūr-māhātmyāḥ na spṛṣṭaṃ sparśa-yogyaṃ bhūri-māhātmyaṃ",
  "GR14ss2_bhgu:2313": "yeṣāṃ te tathā-bhūtāḥ sarve vyadṛśyanteti | ity eṣā |",
  "GR14ss2_bhgu:2314": "atra mātra-padaṃ tad-varṇādīnāṃ svarūpāntaraṅga-dharmatvaṃ bodhayati |",
  "GR14ss2_bhgu:2315": "na hy atrāparasminn arthe mūrti-śabdaḥ kevalātma-para iti svāminaḥ śrī-",
  "GR14ss2_bhgu:2316": "śuka-devasya vā matam, lakṣaṇāyāḥ kaṣṭa-kalpanāmayatvāt | aspṛṣṭety atra",
  "GR14ss2_bhgu:2317": "aspṛṣṭeti bhūri-māhātmyeti apīti upaniṣad-dṛg iti pada-catuṣṭayasyaiva",
  "GR14ss2_bhgu:2318": "vyastasya samastasya ca svārasya-bhaṅga-prasaṅgāt ukta-prakārānurodhāt",
  "GR14ss2_bhgu:2319": "te'cakṣatākṣa-viṣayaṃ sva-samādhi-bhāgyam ity ady-udāhariṣyamāṇānusārāt",
  "GR14ss2_bhgu:2320": "[BhP 3.15.38] sva-sukhety ādi [BhP 12.12.68] śrī-śuka-hṛdaya-virodhāc ca |",
  "GR14ss2_bhgu:2321": "ataeva viśuddha-vijñāna-ghanaṃ [BhP 10.37.20] viśuddha-jñāna-mūrtaye [BhP",
  "GR14ss2_bhgu:2322": "10.27.21] tvayy eva nitya-sukha-bodha-tanāv [BhP 10.14.22] ity ādi vākyāni ca",
  "GR14ss2_bhgu:2323": "na lākṣaṇikatayā kadarthanīyāni |",
  "GR14ss2_bhgu:2324": "tathaiva ānanda-mūrtim upaguhya dṛśātma-labdham ity ādau [BhP 10.41.25]",
  "GR14ss2_bhgu:2325": "dorbhyāṃ stanāntaragataṃ parirabhya kāntam",
  "GR14ss2_bhgu:2326": "ānanda-mūrtim ajahād atidīrghatāpam | ity ādau [BhP 10.48.6] ca",
  "GR14ss2_bhgu:2327": "darśanāliṅganābyām anyārthatvaṃ vyavacchidyate | uktaṃ ca mahāvārāhe --",
  "GR14ss2_bhgu:2328": "sarve nityāḥ śāśvatāś ca dehās tasya parātmanaḥ |",
  "GR14ss2_bhgu:2329": "heyopādeya-rahitā naiva prakṛtijāḥ kvacit ||",
  "GR14ss2_bhgu:2330": "paramānanda-sandohā jñāna-mātrāś ca sarvataḥ |",
  "GR14ss2_bhgu:2331": "deha-dehi-bhidā cātra neśvare vidyate kvacit || iti ||",
  "GR14ss2_bhgu:2332": "10.13 || śrī-śukaḥ ||57||",
  "GR14ss2_bhgu:2333": "[58]",
  "GR14ss2_bhgu:2334": "ittham evābhipretyāha --",
  "GR14ss2_bhgu:2335": "kṛṣṇam enam avehi tvam ātmānam akhilātmanām |",
  "GR14ss2_bhgu:2336": "jagad-dhitāya so'py atra dehīvābhāti māyayā || [BhP 10.14.55]",
  "GR14ss2_bhgu:2337": "enaṃ naumīḍya te'bhra-vapuṣe ity [BhP 10.14.1] ādi-varṇita-rūpam avehi mat-",
  "GR14ss2_bhgu:2338": "prasāda-labdha-vidvattayaivānubhavo na tu tarkādīnāṃ vicārayety arthaḥ |",
  "GR14ss2_bhgu:2339": "evambhūto'pi māyayā kṛpayā jagad-dhitāya sarvasyāpi svātmānaṃ prati",
  "GR14ss2_bhgu:2340": "cittākarṣaṇāya dehīva jīva ivābhāti krīḍati | iva-śabdena śrī-kṛṣṇas tu",
  "GR14ss2_bhgu:2341": "jīvavat pṛthag-dehaṃ praviṣṭavān iti gamyate | ataeva śrī-vigrahasya parama-",
  "GR14ss2_bhgu:2342": "puruṣārtha-lakṣaṇatvam uktaṃ śrī-dhruveṇa -",
  "GR14ss2_bhgu:2343": "satyāśiṣo hi bhagavaṃs tava pāda-padmam",
  "GR14ss2_bhgu:2344": "āśīs tathānubhajataḥ puruṣārtha-mūrteḥ [BhP 4.9.17] ity atra |",
  "GR14ss2_bhgu:2345": "ṭīkā ca - he bhagavan puruṣārthaḥ paramānandaḥ sa eva mūrtir yasya tasy",
  "GR14ss2_bhgu:2346": "atava pāda-padmam āśiṣo rājyādeḥ sakāśāt satyā | āśīḥ paramārtha-phalaṃ",
  "GR14ss2_bhgu:2347": "hi niścitaṃ kasya tena prakāreṇa tvam eva puruṣārtha ity evaṃ niṣkāmatayā",
  "GR14ss2_bhgu:2348": "anubhjataḥ | ity eṣā ||",
  "GR14ss2_bhgu:2349": "10.14 || śrī-śukaḥ ||58||",
  "GR14ss2_bhgu:2350": "[59]",
  "GR14ss2_bhgu:2351": "ataḥ śabda-pratipādyaṃ yad brahma tac chrī-vigraha evety upasaṃhāra-yogyaṃ",
  "GR14ss2_bhgu:2352": "vākyam āha -",
  "GR14ss2_bhgu:2353": "tāvat prasanno bhagavān",
  "GR14ss2_bhgu:2354": "puṣkarākṣaḥ kṛte yuge |",
  "GR14ss2_bhgu:2355": "darśayām āsa taṃ kṣattaḥ",
  "GR14ss2_bhgu:2356": "śābdaṃ brahma dadhad vapuḥ || [BhP 3.21.7]",
  "GR14ss2_bhgu:2357": "tad vapur dadhat prakāśayann asau śuklākhyo bhagavān kṛte yuge vartate |",
  "GR14ss2_bhgu:2358": "tad eva śabda-pratipādyaṃ brahma parama-tattvaṃ taṃ kardamaṃ prati",
  "GR14ss2_bhgu:2359": "darśayāmāsety arthaḥ ||",
  "GR14ss2_bhgu:2360": "|| 3.21 || śrī-maitreyaḥ ||59||",
  "GR14ss2_bhgu:2361": "[60]",
  "GR14ss2_bhgu:2362": "tad evaṃ siddhe bhagavatas tādṛśe vailakṣaṇye dṛśyatvāt ghaṭavad ity ādya-",
  "GR14ss2_bhgu:2363": "sad-anumānaṃ na sambhavati kālātyayopadiṣṭatvāt | tad etad abhipretya",
  "GR14ss2_bhgu:2364": "tasmin satyatā-puraskṛtaṃ ṣaḍ-bhāva-vikārādya-bhāvaṃ sthāpayan pūrṇa-",
  "GR14ss2_bhgu:2365": "svarūpatvam abhupagacchati |",
  "GR14ss2_bhgu:2366": "ekas tvam ātmā puruṣaḥ purāṇaḥ",
  "GR14ss2_bhgu:2367": "satyaḥ svayaṃ jyotir ananta ādyaḥ |",
  "GR14ss2_bhgu:2368": "nityo'kṣaro'jasra-sukho nirañjanaḥ",
  "GR14ss2_bhgu:2369": "pūrṇo'dvayo mukta upādhito'mṛtaḥ || [BhP 10.14.20]",
  "GR14ss2_bhgu:2370": "naumīḍya te [BhP 10.14.1] ity ādinā stutyatvena pratijñā-rūpo'yam abhra-",
  "GR14ss2_bhgu:2371": "vapur-ādi-lakṣaṇatvam eka eva sarveṣām ātmā paramāśrayaḥ | tad uktam -",
  "GR14ss2_bhgu:2372": "eko'si prathamam iti [BhP 10.14.18] iti ca | kṛṣṇam enam avehi tvam ātmānam",
  "GR14ss2_bhgu:2373": "akhilātmanām iti ca [BhP 10.14.55] | yatas tvam ātmā tata eva satyaḥ |",
  "GR14ss2_bhgu:2374": "paramāśrayasya satyatām abalambyaivānyeṣāṃ satyatvāt tvayy eva satyatvasya",
  "GR14ss2_bhgu:2375": "mukhyā viśrāntir iti bhāvaḥ | tad uktam - satya-vrataṃ satya-param ity ādi",
  "GR14ss2_bhgu:2376": "[BhP 10.2.26] |",
  "GR14ss2_bhgu:2377": "satye pratiṣṭhitaḥ kṛṣṇaḥ satyam atra pratiṣṭhitam |",
  "GR14ss2_bhgu:2378": "satyāt satyaṃ ca govindas tasmāt satyo hi nāmataḥ || ity udyama-parvaṇi [MBh",
  "GR14ss2_bhgu:2379": "5.68.12] ca |",
  "GR14ss2_bhgu:2380": "na ca tvayi janmādayo vikārāḥ santīty āha ādyaḥ kāraṇam | eko'si",
  "GR14ss2_bhgu:2381": "prathamam ity ādau [BhP 10.14.18] tādṛśatva-dṛṣṭeḥ | ato na janma, kintu",
  "GR14ss2_bhgu:2382": "pratyakṣatvaṃ harer janma na vikāraḥ kathañcana iti pādma-rītikam eva |",
  "GR14ss2_bhgu:2383": "ataeva skānde --",
  "GR14ss2_bhgu:2384": "avijñāya paraṃ deham ānandātmānam avyayam |",
  "GR14ss2_bhgu:2385": "āropayanti janimat pañca-bhūtātmakaṃ jaḍam || iti ||",
  "GR14ss2_bhgu:2386": "ādyatve hetuḥ | puruṣaḥ puruṣākāra eva san purāṇaḥ purāpi navaḥ kāryāt",
  "GR14ss2_bhgu:2387": "pūrvam api vartamāna ity arthaḥ | śrutiś ca -- ātmaivedam agra āsīt puruṣa-",
  "GR14ss2_bhgu:2388": "vidha [AitU 1.1.1] iti | ataeva janmāntarāstitva-lakṣaṇaṃ vikāraṃ vārayati",
  "GR14ss2_bhgu:2389": "nityaḥ sanātana-mūrtiḥ | tathā pūrvavan madhyamākāratve'pi pūrṇa iti",
  "GR14ss2_bhgu:2390": "vṛddhim | ajasra-sukho nityam eva sukha-rūpa iti pariṇāmam | sukhasya",
  "GR14ss2_bhgu:2391": "puṃstvaṃ chāndasaṃ vijñānam ānandaṃ brahma [BAU 3.9.28] ity atrānandasya",
  "GR14ss2_bhgu:2392": "napuṃsakatvavat |",
  "GR14ss2_bhgu:2393": "tathā akṣara ity apakṣayam | amṛta iti vināśam | pūrṇatve hetuḥ | ananta",
  "GR14ss2_bhgu:2394": "advaya iti deśa-kāla-pariccheda-rahitaḥ | vastu-pariccheda-rahito'pi | anyasya",
  "GR14ss2_bhgu:2395": "tac-chaktitvāt taṃ vinānavasthānāt | atrāmṛtatvopapādanāya caturvidha-",
  "GR14ss2_bhgu:2396": "kriyā-phalatvaṃ ca vārayati | tatrotpattir ādya ity anenaiva nirākṛtā | śiṣṭa-",
  "GR14ss2_bhgu:2397": "trayaṃ svayaṃjyotir nirañjana upādhito mukta iti pada-trayeṇa | tatra ca",
  "GR14ss2_bhgu:2398": "prāptiḥ kriyayā jñānena vā bhavet | kriyayā prāptir ātma-padenaiva nirākṛtā,",
  "GR14ss2_bhgu:2399": "sarva-pratyag-rūpatvāt | tathā jñānataḥ prāptiṃ vārayati | svayaṃjyotir iti | tad",
  "GR14ss2_bhgu:2400": "uktaṃ brahmāṇaṃ prati śrī-bhagavatā manīṣitānubhāvo'yaṃ mama",
  "GR14ss2_bhgu:2401": "lokāvalokanam iti [BhP 2.9.22] |",
  "GR14ss2_bhgu:2402": "ṭīkā ca - etac ca mat-kṛpayaiva tvayā prāptam ity āha | manīṣitam icchā,",
  "GR14ss2_bhgu:2403": "tubhyaṃ dātavyam iti yā mamecchā tasyā anubhāvo'yam | ko'sau? tam āha -",
  "GR14ss2_bhgu:2404": "mama lokasyāvalokanaṃ yat | ity eṣā | tad uktam - nityāvyakto'pi bhagavān",
  "GR14ss2_bhgu:2405": "īkṣyate nija-śaktitaḥ | iti |[*ENDNOTE #16]",
  "GR14ss2_bhgu:2406": "nanu, śrī-bhagavatoddhavaṃ prati vāsudevo bhagavatām ity ādikaṃ [BhP",
  "GR14ss2_bhgu:2407": "11.16.29] vibhūti-madhye gaṇayitvā sarvānte manovikārā evaite [BhP 11.16.41]",
  "GR14ss2_bhgu:2408": "ity uktam | satyam | tad-gaṇanaṃ prācurya-vivakṣayā kṣatriṇo gacchantītivat",
  "GR14ss2_bhgu:2409": "| tatraiva hi -",
  "GR14ss2_bhgu:2410": "pṛthivī vāyur ākāśa āpo jyotir ahaṃ mahān |",
  "GR14ss2_bhgu:2411": "vikāraḥ puruṣo'vyaktaṃ rajaḥ sattvaṃ tamaḥ param || ity atra [BhP 11.16.37]",
  "GR14ss2_bhgu:2412": "para-śabdena brahmāpi tan-madhye gaṇitam asti | tad evaṃ prāptir niṣiddhā",
  "GR14ss2_bhgu:2413": "| atha vikṛtir api tuṣāpākaraṇenāvadhātena vrīhīṇām ivopādhyapākareṇena",
  "GR14ss2_bhgu:2414": "bhavet | tac cāsaṅgatvān na sambhaved ity āha mukta upādhita iti | tad uktam",
  "GR14ss2_bhgu:2415": "-viśuddha-jñāna-mūrtaye [BhP 10.27.21] viśuddha-vijñāna-ghanaṃ [BhP",
  "GR14ss2_bhgu:2416": "10.37.20] ity ādau ca | tasmān mama niśita-śarair vibhidyamāna-tvaci",
  "GR14ss2_bhgu:2417": "ityādikaṃ tu [BhP 1.9.34] māyika-līlā-varṇanam eva |",
  "GR14ss2_bhgu:2418": "evaṃ vadanti rājarṣe ṛṣayaḥ kecanānvitāḥ |",
  "GR14ss2_bhgu:2419": "yat sva-vāco virudhyeta na nūnaṃ te samaranty anu || ity ādi [BhP 10.77.30]",
  "GR14ss2_bhgu:2420": "nyāyena vāstavatva-virodhāt | tathā hi skānde -",
  "GR14ss2_bhgu:2421": "asaṅgaś cāvyayo'bhedyo'nigrāhyo'śoṣya eva ca |",
  "GR14ss2_bhgu:2422": "viddho'sṛg-ācito baddha iti viṣṇuḥ pradṛśyate ||",
  "GR14ss2_bhgu:2423": "asurān mohayan devaḥ krīḍaty eṣa sureṣv api |",
  "GR14ss2_bhgu:2424": "manuṣyān madhyayā dṛṣṭyā na mukteṣu kadācana || iti ||",
  "GR14ss2_bhgu:2425": "śrī-bhīṣmasya yuddha-samaye daityāviṣṭatvāt tathā bhānaṃ yuktam eveti",
  "GR14ss2_bhgu:2426": "| kintv adhunā duḥsvapna-duḥkhasyeva tasya nivedanaṃ kṛtam iti jñeyam |",
  "GR14ss2_bhgu:2427": "saṃskāro'pi kim atiśayādhānena malāpākāreṇa vā | tatrātiśayādhānaṃ",
  "GR14ss2_bhgu:2428": "pūrṇatvenaiva nirākṛtam | malāpakaraṇaṃ vārayati nirañjanaḥ nirmalaḥ",
  "GR14ss2_bhgu:2429": "viśuddha-jñāna-mūrtir ity arthaḥ ||",
  "GR14ss2_bhgu:2430": "10.14 || śrī-brahmā ||60||",
  "GR14ss2_bhgu:2431": "[61]",
  "GR14ss2_bhgu:2432": "tad evaṃ pūrvaṃ tad-aiśvaryādīnāṃ svarūpa-bhūtatvaṃ sādhitaṃ tac ca teṣāṃ",
  "GR14ss2_bhgu:2433": "svarūpāntaraṅga-dharmatvād yuktam | yathā jyotir antaraṅga-dharmānāṃ",
  "GR14ss2_bhgu:2434": "tadīya-śuklādi-guṇānāṃ jyotir-bhūtatvam eva, na tama ādirūpatvaṃ tadvat |",
  "GR14ss2_bhgu:2435": "atha śrī-vigrahasya pūrṇa-svarūpa-lakṣaṇatvaṃ tadvat | atha śrī-vigrahasya",
  "GR14ss2_bhgu:2436": "pūrṇa-svarūpa-lakṣaṇatvaṃ sādhitaṃ, tac ca yuktam, sarva-śakti-yukta-parama-",
  "GR14ss2_bhgu:2437": "vastv-eka-rūpatvāt tasya | tatra yo nijāntaraṅga-nitya-dharmaḥ śrī-",
  "GR14ss2_bhgu:2438": "vigrahatāgamas tat tat saṃsthāna-lakṣaṇas tad viśiṣṭaṃ paramānanda-",
  "GR14ss2_bhgu:2439": "lakṣaṇaṃ vastv eva śrī-vigrahaḥ | sa eva cāntaraṅga-dharmāntarāṇāṃ,",
  "GR14ss2_bhgu:2440": "aiśvaryādīnām api nityāśrayatvāt svayaṃ bhagavān, yathā śuddha-khaṇḍa-",
  "GR14ss2_bhgu:2441": "laḍḍukam | yato yathā laḍḍukatāgamaka-saṃsthāna-viśiṣṭa-khaṇḍam eva",
  "GR14ss2_bhgu:2442": "laḍḍukaṃ tad eva khaṇḍa-svābhāvika-saugandhyādimac ceti lokaiḥ pratīyate",
  "GR14ss2_bhgu:2443": "prayujyate ca tathā rūpaṃ yad etat [BhP 3.9.2] ity ādiṣu paraṃ tattvam eva śrī-",
  "GR14ss2_bhgu:2444": "vigrahaḥ sa eva ca bhagavān iti vidvadbhiḥ pratīyate prayujyate caiveti |",
  "GR14ss2_bhgu:2445": "tad evaṃ śrī-vigrahasya pūrṇa-svarūpatvaṃ sādhayitvā, to-poṣaṇārthaṃ",
  "GR14ss2_bhgu:2446": "prakaraṇāntaram ārabhyate | yāvat pārṣada-nirūpaṇam | tatra paricchadānāṃ",
  "GR14ss2_bhgu:2447": "tat-svarūpa-bhūtatve tad-aṅga-sahitatayaivāvirbhāva-darśana-rūpaṃ liṅgam",
  "GR14ss2_bhgu:2448": "āha dvayena --",
  "GR14ss2_bhgu:2449": "tam adbhutaṃ bālakam ambujekṣaṇaṃ",
  "GR14ss2_bhgu:2450": "catur-bhujaṃ śaṅkha-gadādy-udāyudham | ity ādi || [BhP 10.3.9]",
  "GR14ss2_bhgu:2451": "spaṣṭam || 10.3 | śrī-śukaḥ ||61||",
  "GR14ss2_bhgu:2452": "[62]",
  "GR14ss2_bhgu:2453": "evam abhiprāyeṇaivedam āha -",
  "GR14ss2_bhgu:2454": "yathaikātmyānubhāvānāṃ",
  "GR14ss2_bhgu:2455": "vikalpa-rahitaḥ svayam |",
  "GR14ss2_bhgu:2456": "bhūṣaṇāyudha-liṅgākhyā",
  "GR14ss2_bhgu:2457": "dhatte śaktīḥ sva-māyayā ||",
  "GR14ss2_bhgu:2458": "tenaiva satya-mānena",
  "GR14ss2_bhgu:2459": "sarva-jño bhagavān hariḥ |",
  "GR14ss2_bhgu:2460": "pātu sarvaiḥ svarūpair naḥ",
  "GR14ss2_bhgu:2461": "sadā sarvatra sarva-gaḥ || [BhP 6.8.32-33]",
  "GR14ss2_bhgu:2462": "aikāsmyānubhāvānāṃ kevala-parama-svarūpa-dṛṣṭi-parāṇāṃ vikalpa-rahitaḥ",
  "GR14ss2_bhgu:2463": "paramānandaika-rasa-parama-svarūpatayā sphurann api, yathā yena",
  "GR14ss2_bhgu:2464": "prakāreṇa, sveṣu sva-svāmitayā bhajatsy yā mayā kṛpā tayā hetunā | svayaṃ",
  "GR14ss2_bhgu:2465": "vicitra-śakti-mayena svarūpeṇaiva kāraṇa-bhūtena bhūṣaṇādy-ākhyāḥ śaktīḥ",
  "GR14ss2_bhgu:2466": "śakti-mayāvirbhāvāt dhatte gocarayati | tenaiva vidvad-anubhava-lakṣaṇena",
  "GR14ss2_bhgu:2467": "satya-pramāṇena | tenaiva vidvad-anubhava-lakṣaṇena satya-pramāṇena tad",
  "GR14ss2_bhgu:2468": "yadi satyaṃ syāt tadety arthaḥ | tair eva bhūṣaṇādi-lakṣaṇaiḥ sarvaḥ svarūpair",
  "GR14ss2_bhgu:2469": "vicitra-svarūpāvirbhāvair naḥ pātu | ataeva śrī-viṣṇu-dharme bali-kṛta-cakra-",
  "GR14ss2_bhgu:2470": "stave",
  "GR14ss2_bhgu:2471": "yasya rūpam anirdeśyam api yogibhir uttamair ity ādi |",
  "GR14ss2_bhgu:2472": "tad-anantaraṃ ca -",
  "GR14ss2_bhgu:2473": "bhramatas tasya cakrasya nābhi-madhye mahī-pate |",
  "GR14ss2_bhgu:2474": "trailokyam akhilaṃ daityo dṛṣṭavān bhūr bhuvādikam || iti ||",
  "GR14ss2_bhgu:2475": "tad evam eva navame śrīmad-ambarīṣeṇāpi cakram idaṃ stutam asti | liṅgāni",
  "GR14ss2_bhgu:2476": "garuḍākāra-dhvajādīni | anena yat kvacid ākasmikatvam iva śrūyate | tad api",
  "GR14ss2_bhgu:2477": "śrī-bhagavad-āvirbhāvavaj-jñeyam | atra tṛtīye caityasya tattvam amalaṃ",
  "GR14ss2_bhgu:2478": "maṇim asya kaṇṭhe ity [BhP 3.28.28] api sahāyam | ato dvādaśe'pi kaustubha-",
  "GR14ss2_bhgu:2479": "vyapadeśena svātma-jyotir vibharty ajaḥ ity [BhP 12.11.10] ādikaṃ virāḍ",
  "GR14ss2_bhgu:2480": "gatatvenopāsanārtham abheda-dṛṣṭyā darśitam eva yathā-sambhavaṃ sākṣāc",
  "GR14ss2_bhgu:2481": "chrīvigrahatvenāpy anusandheyam | tathā hi viṣṇu-purāṇe --",
  "GR14ss2_bhgu:2482": "ātmānam asya jagato nirlepam aguṇāmalam |",
  "GR14ss2_bhgu:2483": "bibharti kaustubha-maṇi-svarūpaṃ bhagavān harir || iti [ViP 1.22.68] ||",
  "GR14ss2_bhgu:2484": "|| 6.8 || viśva-rūpo mahendram ||62||",
  "GR14ss2_bhgu:2485": "[63]",
  "GR14ss2_bhgu:2486": "atha śrī-vaikuṇṭha-lokasyāpi tādṛśatvaṃ tasmai sva-lokaṃ bhagavān",
  "GR14ss2_bhgu:2487": "sabhājitaḥ ity atra [BhP 2.9.9][*ENDNOTE #17] sādhitam eva | punar api",
  "GR14ss2_bhgu:2488": "durdhiyāṃ pratīty-arthaṃ sādhyate | yataḥ sa karmādibhir na prāpyate",
  "GR14ss2_bhgu:2489": "prapañcitātītatvena śrūyate, taṃ labdhavatām askhalana-guṇa-sātmyena",
  "GR14ss2_bhgu:2490": "stūyate nairguṇyāvasthāyām eva labhyate | laukika-bhagavannike tasyāpi tad-",
  "GR14ss2_bhgu:2491": "āveśāt | nairguṇyam atidiśyata ity ataḥ sa tu tad-rūpatayā sutarām eva",
  "GR14ss2_bhgu:2492": "gamyate | sākṣād eva prakṛteḥ paratanaḥ śrūyate nityatayodghoṣyate mokṣa-",
  "GR14ss2_bhgu:2493": "sukham api tiraskurvantyā bhaktyaiva labhyate saccidānanda-",
  "GR14ss2_bhgu:2494": "ghanatvenābhidhīyata iti |",
  "GR14ss2_bhgu:2495": "tatra karmādibhir aprāpyatvam | yathā -",
  "GR14ss2_bhgu:2496": "devānām eka āsīt svar-bhūtānāṃ ca bhuvaḥ padam |",
  "GR14ss2_bhgu:2497": "martyādīnāṃ ca bhūrlokaḥ siddhānāṃ tritayāt param ||",
  "GR14ss2_bhgu:2498": "adho'surāṇāṃ nāgānāṃ bhūmer eko'sṛjata prabhuḥ |",
  "GR14ss2_bhgu:2499": "trilokyāṃ gatayaḥ sarvāḥ karmaṇāṃ triguṇātmanām ||",
  "GR14ss2_bhgu:2500": "yogasya tapasaś caiva nyāsasya gatayo'malāḥ |",
  "GR14ss2_bhgu:2501": "mahar-janas-tapaḥ-satyaṃ bhakti-yogasya mad-gatiḥ || [BhP 11.24.12-14]",
  "GR14ss2_bhgu:2502": "siddhānāṃ yogādibhiḥ tritayāt paraṃ mahar-lokādi | bhūmer adhaś cātalādi",
  "GR14ss2_bhgu:2503": "| trilokyāṃ pātālādika-bhūr-bhuvaḥ-svaś ceti | karmaṇāṃ gārhasthya-",
  "GR14ss2_bhgu:2504": "dharmāṇāṃ tapo vānaprasthena brahmacaryaṃ ca | tatra",
  "GR14ss2_bhgu:2505": "brahmacaryeṇopakurvāṇa-naiṣṭhika-bhedena kramān mahar-janaś ca",
  "GR14ss2_bhgu:2506": "vānasthena tapaḥ nyāsena satyaṃ yoga-tāratamyena tu sarvam iti jñeyam |",
  "GR14ss2_bhgu:2507": "mad-gatiḥ śrī-vaikuṇṭha-lokaḥ bhakti-yoga-prāpyatvena vakṣyamāṇaḥ yan",
  "GR14ss2_bhgu:2508": "na vrajanti [BhP 3.15.23] ity ādi-vākya-sāhāyyāt loka-prakaraṇāc ca | uktaṃ",
  "GR14ss2_bhgu:2509": "ca tṛtīye devān prati brahmaṇaiva tat[*ENDNOTE #18] saṅkulaṃ hari-padān",
  "GR14ss2_bhgu:2510": "atimātra-dṛṣṭair ity ādi [BhP 3.15.20] | ṭīkā ca - tāvan mātreṇa dṛṣṭaiḥ",
  "GR14ss2_bhgu:2511": "bhaktānāṃ vimānaiḥ na tu karmādi-prāpyaiḥ | ity eṣā |",
  "GR14ss2_bhgu:2512": "evam eva śrutiś ca parīkṣya lokān karma-citān brāhmaṇo nirvedam āyān",
  "GR14ss2_bhgu:2513": "nāstyakṛtaḥ kṛtena[*ENDNOTE #19] [MuṇḍU 1.2.12] iti | atrāpy akṛta ity asya",
  "GR14ss2_bhgu:2514": "viśeṣyaṃ... loka ity eva, tat-prasakteḥ | īśvaraḥ sarva-bhūtānām ity ādau",
  "GR14ss2_bhgu:2515": "[Gītā 18.61] -",
  "GR14ss2_bhgu:2516": "tam eva śaraṇaṃ gaccha sarva-bhāvena bhārata |",
  "GR14ss2_bhgu:2517": "tat-prasādāt parāṃ śāntiṃ sthānaṃ prāpsyasi śāśvatam || iti [Gītā 18.62] śrī-",
  "GR14ss2_bhgu:2518": "bhagavad-upaniṣatsu |",
  "GR14ss2_bhgu:2519": "|| 11.14 || śrī-bhagavān ||63||",
  "GR14ss2_bhgu:2520": "[64]",
  "GR14ss2_bhgu:2521": "prapañcātītatvam --",
  "GR14ss2_bhgu:2522": "sva-dharma-niṣṭhaḥ śata-janmabhiḥ pumān",
  "GR14ss2_bhgu:2523": "viriñcatām eti tataḥ paraṃ hi mām |",
  "GR14ss2_bhgu:2524": "avyākṛtaṃ bhāgavato 'tha vaiṣṇavaṃ",
  "GR14ss2_bhgu:2525": "padaṃ yathāhaṃ vibudhāḥ kalātyaye || [BhP 4.14.39]",
  "GR14ss2_bhgu:2526": "tato,pi puṇyātiśayena mām eti bhāgavatas tu atha dehānte avyākṛtaṃ, nāma-",
  "GR14ss2_bhgu:2527": "rūpe vyākaravāṇīti śruti-prasiddha-vyākaraṇāviṣayaṃ prapañcātītaṃ",
  "GR14ss2_bhgu:2528": "vaiṣṇavaṃ padaṃ vaikuṇṭham eti | yathāhaṃ rudro bhūtvādhikārikatayā",
  "GR14ss2_bhgu:2529": "vartamānaḥ vibudhā devāś cādhikārikāḥ kalātyaye adhikārānte liṅga-",
  "GR14ss2_bhgu:2530": "bhaṅge saty eṣyantīti yāvad adhikāram avasthitir ādhikārikāṇām iti nyāyena",
  "GR14ss2_bhgu:2531": "||",
  "GR14ss2_bhgu:2532": "|| 4.24 || śrī-rudraḥ pracetasam ||64||",
  "GR14ss2_bhgu:2533": "[65]",
  "GR14ss2_bhgu:2534": "tato'skhalanam |",
  "GR14ss2_bhgu:2535": "atho vibhūtiṃ mama māyāvinas tām",
  "GR14ss2_bhgu:2536": "aiśvaryam aṣṭāṅgam anupravṛttam |",
  "GR14ss2_bhgu:2537": "śriyaṃ bhāgavatīṃ vāspṛhayanti bhadrāṃ",
  "GR14ss2_bhgu:2538": "parasya me te 'śnuvate tu loke ||",
  "GR14ss2_bhgu:2539": "na karhicin mat-parāḥ śānta-rūpe",
  "GR14ss2_bhgu:2540": "naṅkṣyanti no me 'nimiṣo leḍhi hetiḥ |",
  "GR14ss2_bhgu:2541": "yeṣām ahaṃ priya ātmā sutaś ca",
  "GR14ss2_bhgu:2542": "sakhā guruḥ suhṛdo daivam iṣṭam || [BhP 3.25.36-37]",
  "GR14ss2_bhgu:2543": "atho'vidyā-nivṛtty-anantaraṃ mama māyayā bhakta-viṣayaka-kṛpayācitāṃ tad-",
  "GR14ss2_bhgu:2544": "arthaṃ prakaṭitāṃ vibhūtiṃ bhoga-sampattim | tathā bhāgavatīṃ śriyaṃ",
  "GR14ss2_bhgu:2545": "sākṣād-bhagavat-sambandhinīṃ sārṣṭi-saṃjñāṃ sampattim api aspṛhayanti,",
  "GR14ss2_bhgu:2546": "bhakti-sukha-mātrābhilāṣeṇa yady api tebhyo na spṛhayantīty arthaḥ | tathāpi",
  "GR14ss2_bhgu:2547": "tu me mama loke vaikuṇṭhākhye aśnuvate prāpnuvanty eveti sva-vātsala-",
  "GR14ss2_bhgu:2548": "viśeṣo darśitaḥ | yathā sudāma-mālākāra-vare,",
  "GR14ss2_bhgu:2549": "so'pi vavre'calāṃ bhaktiṃ tasminn evākhilātmani |",
  "GR14ss2_bhgu:2550": "tad-bhakteṣu ca sauhārdaṃ bhūteṣu ca dayāṃ parām |",
  "GR14ss2_bhgu:2551": "iti tasmai varān dattvā śriyaś cānvaya-vardhinīm || iti [BhP 10.41.52]",
  "GR14ss2_bhgu:2552": "atas teṣāṃ tatrānāsaktiś ca dyotitā | avidyānantaram iti mama kṛpayācitām",
  "GR14ss2_bhgu:2553": "iti ca teṣām anartha-rūpatvaṃ khaṇḍitam | kiṃ vā māyayācitāṃ brahma-",
  "GR14ss2_bhgu:2554": "lokādi-gatāṃ sampattim apīti teṣāṃ sarva-vaśīkāritvam eva darśitaṃ, na tu",
  "GR14ss2_bhgu:2555": "tad-bhogaḥ | tasyātitucchatvena teṣv anarhatvāt | śrutiś cātra tad yatheha",
  "GR14ss2_bhgu:2556": "karma-jito lokaḥ kṣīyate evam evāmutra puṇya-jito lokaḥ kṣīyate [ChāU",
  "GR14ss2_bhgu:2557": "8.1.6] ity anantaraṃ atha ya ihātmānamanuvidya vrajanty etāṃś ca satya-",
  "GR14ss2_bhgu:2558": "kāmāṃs teṣāṃ sarveṣu lokeṣu kāmacāro bhavati iti |",
  "GR14ss2_bhgu:2559": "nanv evaṃ tarhi lokatvāviśeṣāt svargādivat bhoktṛ-bhogyānāṃ kadācid",
  "GR14ss2_bhgu:2560": "vināśaḥ syāt | tatrāha - śānta-rūpe śāntam avikṛtaṃ rūpaṃ yasya tasmin",
  "GR14ss2_bhgu:2561": "vaikuṇṭhe mat-parās tad-vāsino lokāḥ kadācid api na naṅkṣyanti bhogya-",
  "GR14ss2_bhgu:2562": "hīnā na bhavanti | animiṣo me hetiḥ madīyaṃ kāla-cakraṃ no leḍhi, tān na",
  "GR14ss2_bhgu:2563": "grasate | na sa punar āvartate iti śruteḥ [ChāU 8.15.1] |",
  "GR14ss2_bhgu:2564": "ābrahma-bhuvanāl lokāḥ",
  "GR14ss2_bhgu:2565": "punar āvartino 'rjuna |",
  "GR14ss2_bhgu:2566": "mām upetya tu kaunteya",
  "GR14ss2_bhgu:2567": "punar janma na vidyate || [Gītā 8.16] iti śrī-gītopaniṣadbhyaḥ |",
  "GR14ss2_bhgu:2568": "sahasra-nāma-bhāṣye'py uktam - param utkṛṣṭam ayanaṃ sthānaṃ punar",
  "GR14ss2_bhgu:2569": "āvṛtti-śaṅkā-rahitam iti parāyaṇaḥ | puṃliṅga-pakṣe bahu-vrīhir iti | na",
  "GR14ss2_bhgu:2570": "kevalam etāvat teṣāṃ māhātmyam ity āha yeṣām iti | yeṣāṃ māṃ vinā na",
  "GR14ss2_bhgu:2571": "kaścid aparaḥ prema-bhājanam astīty arthaḥ | yad vā - golokādikam",
  "GR14ss2_bhgu:2572": "apekṣyaivam uktam | tatra hi tathābhāvā evaṃ śrī-gopā nityā vidyante |",
  "GR14ss2_bhgu:2573": "athavā taṃ lokaṃ kīdṛg-bhāvā avidyānantaraṃ prāpnuvantīti | tatrāha yeṣām",
  "GR14ss2_bhgu:2574": "iti | ye kecit pādmottara-khaṇḍe darśita-muni-gaṇa-savāsanāḥ ātmā",
  "GR14ss2_bhgu:2575": "brahmaivāyaṃ sākṣād iti māṃ bhāvayanti, evam anye ca ye ye, ta eva",
  "GR14ss2_bhgu:2576": "prāpunvantīty arthaḥ | suhṛda iti bahutvaṃ saudṛdasya nānā-bhedāpekṣayā",
  "GR14ss2_bhgu:2577": "| evaṃ caturthe śrī-nārada-vākye -",
  "GR14ss2_bhgu:2578": "śāntāḥ sama-dṛśaḥ śuddhāḥ sarva-bhūtānurañjanāḥ |",
  "GR14ss2_bhgu:2579": "yānty añjasācyuta-padam acyuta-priya-bāndhavāḥ || iti [BhP 4.12.37] ||",
  "GR14ss2_bhgu:2580": "|| 3.25 || śrī-kapilaḥ ||65||",
  "GR14ss2_bhgu:2581": "[66]",
  "GR14ss2_bhgu:2582": "prapañcātītatvaṃ tato'skhalanaṃ ca yugapad āha -",
  "GR14ss2_bhgu:2583": "ātapatraṃ tu vaikuṇṭhaṃ dvijā dhāmākutobhayam | iti [BhP 12.11.19]",
  "GR14ss2_bhgu:2584": "prapañca-rūpasyaiveti prakaraṇāt | dvijā iti sambodhanam ||",
  "GR14ss2_bhgu:2585": "|| 12.11 || śrī-sutaḥ || 66 ||",
  "GR14ss2_bhgu:2586": "[67]",
  "GR14ss2_bhgu:2587": "sattve pralīnāḥ svar yānti narāḥ lokaṃ rajolayāḥ |",
  "GR14ss2_bhgu:2588": "tamolayās tu nirayaṃ yānti mām eva nirguṇāḥ || [BhP 11.25.22]",
  "GR14ss2_bhgu:2589": "loka-prasakter mallokam iti vaktavye tat-prāptir nāma mat-prāptir eveti",
  "GR14ss2_bhgu:2590": "svābhedam abhipretyāha mām eveti || 11.25 ||",
  "GR14ss2_bhgu:2591": "śrī-bhagavān || 67 ||",
  "GR14ss2_bhgu:2592": "[68]",
  "GR14ss2_bhgu:2593": "sutarāṃ nairguṇyāśrayatvam |",
  "GR14ss2_bhgu:2594": "vanaṃ tu sāttviko vāso grāmo rājasa ucyate |",
  "GR14ss2_bhgu:2595": "tāmasaṃ dyūta-sadanaṃ man-niketaṃ tu nirguṇam || [BhP 11.25.25]",
  "GR14ss2_bhgu:2596": "tad-āveśenaivāsyāpi nirguṇatva-vyapadeśa iti bhāvaḥ ||",
  "GR14ss2_bhgu:2597": "|| 11.25 || sa eva ||68||",
  "GR14ss2_bhgu:2598": "[69]",
  "GR14ss2_bhgu:2599": "prakṛteḥ paratvam -",
  "GR14ss2_bhgu:2600": "tato vaikuṇṭham agamad bhāsvaraṃ tamasaḥ param |",
  "GR14ss2_bhgu:2601": "yatra nārāyaṇaḥ sākṣān nyāsināṃ paramā gatiḥ ||",
  "GR14ss2_bhgu:2602": "śāntānāṃ nyasta-daṇḍānāṃ yato nāvartate gataḥ || [BhP 10.88.25-26]",
  "GR14ss2_bhgu:2603": "agamat jagāma śiva iti śeṣaḥ ||",
  "GR14ss2_bhgu:2604": "|| 10.88 || śrī-śukaḥ ||69||",
  "GR14ss2_bhgu:2605": "[70]",
  "GR14ss2_bhgu:2606": "nityatvam --",
  "GR14ss2_bhgu:2607": "grīvāyāṃ janaloko 'sya",
  "GR14ss2_bhgu:2608": "tapolokaḥ stana-dvayāt",
  "GR14ss2_bhgu:2609": "mūrdhabhiḥ satyalokas tu",
  "GR14ss2_bhgu:2610": "brahmalokaḥ sanātanaḥ [BhP 2.5.39]",
  "GR14ss2_bhgu:2611": "ṭīkā ca - brahma-lokaḥ vaikuṇṭhākhyaḥ sanātano nityaḥ | na tu",
  "GR14ss2_bhgu:2612": "sṛjāprapañcāntarvarti ity eṣa | brahma-bhūto loko brahma-lokaḥ ||",
  "GR14ss2_bhgu:2613": "|| 2.5 || śrī-brahmā śrī-nāradam ||70||",
  "GR14ss2_bhgu:2614": "[71]",
  "GR14ss2_bhgu:2615": "mokṣa-sukha-tiraskāri-bhakty-eka-labhyatvam -",
  "GR14ss2_bhgu:2616": "yan na vrajanty agha-bhido racanānuvādāc",
  "GR14ss2_bhgu:2617": "chṛṇvanti ye'nya-viṣayāḥ kukathā mati-ghnīḥ |",
  "GR14ss2_bhgu:2618": "yās tu śrutā hata-bhagair nṛbhir ātta-sārās",
  "GR14ss2_bhgu:2619": "tāṃs tān kṣipanty aśaraṇeṣu tamaḥsu hanta || [BhP 3.15.23]",
  "GR14ss2_bhgu:2620": "yac ca vrajanty animiṣām ṛṣabhānuvṛttyā",
  "GR14ss2_bhgu:2621": "dūre yamā hy upari naḥ spṛhaṇīya-śīlāḥ |",
  "GR14ss2_bhgu:2622": "bhartur mithaḥ suyaśasaḥ kathanānurāga-",
  "GR14ss2_bhgu:2623": "vaiklavya-bāṣpa-kalayā pulakī-kṛtāṅgāḥ || [BhP 3.15.25]",
  "GR14ss2_bhgu:2624": "yad vaikuṇṭhaṃ yac ca no'smākam upari-sthitaṃ naḥ spṛhaṇīya-śīlā iti vā",
  "GR14ss2_bhgu:2625": "dūre yamo yeṣāṃ te siddhatvena dūrīkṛta-yama-niyamāḥ santo vā vrajantīti",
  "GR14ss2_bhgu:2626": "| bhartur mithaḥ suyaśasaḥ ity anena tathāvidhāyā bhakter mokṣa-sukha-",
  "GR14ss2_bhgu:2627": "tiraskāritva-prasiddhiḥ sūcitā | nātyantikaṃ vigaṇayanty apīty ādau ye'ṅga",
  "GR14ss2_bhgu:2628": "tvad-aṅghri-śaraṇā bhavataḥ kathāyāṃ kīrtanya-tīrtha-yaśasaḥ kuśalā",
  "GR14ss2_bhgu:2629": "rasajñā [BhP 3.15.48] iti sanakādy-ukteḥ |",
  "GR14ss2_bhgu:2630": "|| 3.15 || śrī-brahmā devān || 71 ||",
  "GR14ss2_bhgu:2631": "[72]",
  "GR14ss2_bhgu:2632": "sac-cid-ānanda-rūpatvam |",
  "GR14ss2_bhgu:2633": "evam etān mayādiṣṭā",
  "GR14ss2_bhgu:2634": "nanu tiṣṭhanti me pathaḥ |",
  "GR14ss2_bhgu:2635": "kṣemaṃ vindanti mat-sthānaṃ",
  "GR14ss2_bhgu:2636": "tad brahma paramaṃ viduḥ || [BhP 11.20.37]",
  "GR14ss2_bhgu:2637": "me pathaḥ jñāna-karma-bhakti-lakṣaṇān mat-prāpty-upāyān, jñāna-",
  "GR14ss2_bhgu:2638": "karmaṇor api bhakteṣu bhakteḥ prathamataḥ kvacit kadācit kiñcit sāhāyya-",
  "GR14ss2_bhgu:2639": "kāritvāt | kṣemaṃ mad-bhakti-maṅgala-mayaṃ yat sthānaṃ paramaṃ brahmeti",
  "GR14ss2_bhgu:2640": "vidur jānanti ittham evodāhariṣyate ca iti sañcintya bhagavān mahā-kāruṇiko",
  "GR14ss2_bhgu:2641": "vibhuḥ |",
  "GR14ss2_bhgu:2642": "darśayāmāsa lokaṃ svaṃ gopānāṃ tamasaḥ param |",
  "GR14ss2_bhgu:2643": "satyaṃ jñānam anantaṃ yad brahma-jyotiḥ sanātanam |",
  "GR14ss2_bhgu:2644": "yad dhi paśyanti munayo guṇāpāyo samāhitā || [BhP 10.28.14-15] iti |",
  "GR14ss2_bhgu:2645": "ubhayatrāpi cakārādy-adhyāhārādinā tv arthāntaraṃ kaṣṭhaṃ bhavati | tair",
  "GR14ss2_bhgu:2646": "eva ca tamasaḥ prakṛteḥ param iti vaikuṇṭhasyāpi viśeṣaṇatvena vyākhyātam",
  "GR14ss2_bhgu:2647": "iti ||",
  "GR14ss2_bhgu:2648": "|| 11.20 || śrī-bhagavān ||72||",
  "GR14ss2_bhgu:2649": "[73]",
  "GR14ss2_bhgu:2650": "tathaiva --",
  "GR14ss2_bhgu:2651": "na yatra kālo 'nimiṣāṃ paraḥ prabhuḥ",
  "GR14ss2_bhgu:2652": "kuto nu devā jagatāṃ ya īśire |",
  "GR14ss2_bhgu:2653": "na yatra sattvaṃ na rajas tamaś ca",
  "GR14ss2_bhgu:2654": "na vai vikāro na mahān pradhānam ||",
  "GR14ss2_bhgu:2655": "paraṃ padaṃ vaiṣṇavam āmananti tad",
  "GR14ss2_bhgu:2656": "yan neti netīty atad utsisṛkṣavaḥ |",
  "GR14ss2_bhgu:2657": "visṛjya daurātmyam ananya-sauhṛdā",
  "GR14ss2_bhgu:2658": "hṛdopaguhyārha-padaṃ pade pade || [BhP 2.2.17-18]",
  "GR14ss2_bhgu:2659": "atat cid-vyatiriktaṃ, neti netīty evam utsraṣṭum icchavo daurātmyaṃ",
  "GR14ss2_bhgu:2660": "bhagavad-ātmanor abheda-dṛṣṭiṃ visṛjya, arhasya śrī-bhagavataḥ, padaṃ",
  "GR14ss2_bhgu:2661": "caraṇāravindaṃ, pade pade pratikṣaṇaṃ hṛdā upaguhya āśliṣya, nānyasmin",
  "GR14ss2_bhgu:2662": "sauhṛdaṃ yeṣāṃ tathābhūtāḥ santo yad āmananti jānanti, tad vaiṣṇavaṃ padaṃ",
  "GR14ss2_bhgu:2663": "śrī-vaikuṇṭham iti brahma-svarūpam eva tad iti tātparyam | anena prema-",
  "GR14ss2_bhgu:2664": "lakṣaṇa-sādhana-liṅgena nirākāra-rūpam arthāntaraṃ nirastam | atra",
  "GR14ss2_bhgu:2665": "nirākāra-parāyaṇasyāpi muktā-phala-ṭīkā-kṛto daivābhivyañjitā gīr yathā -",
  "GR14ss2_bhgu:2666": "tat paraṃ padaṃ vaiṣṇavam āmananti | adhikṛtādhiṣṭhita-rājādhiṣṭhitatvavat",
  "GR14ss2_bhgu:2667": "| brahmādi-padānām api | viṣṇunādhiṣṭhitatvāt param ity uktam |",
  "GR14ss2_bhgu:2668": "viṣṇunaivādhiṣṭhitam ity artha iti | ataeva śrutāv api tasya sva-mahimaika-",
  "GR14ss2_bhgu:2669": "pratiṣṭhitatvaṃ sa bhagavaḥ kasmin pratiṣṭhita iti sve mahimni iti [ChāU",
  "GR14ss2_bhgu:2670": "7.24.1]| ataevoktaṃ ka itthā veda yatra sa iti ||",
  "GR14ss2_bhgu:2671": "|| 2.2 || śrī-śukaḥ ||73||",
  "GR14ss2_bhgu:2672": "[74]",
  "GR14ss2_bhgu:2673": "ka itthetyādi-śruter arthatvenāpi spaṣṭam āha -",
  "GR14ss2_bhgu:2674": "svaṃ lokaṃ na vidus te vai",
  "GR14ss2_bhgu:2675": "yatra devo janārdanaḥ |",
  "GR14ss2_bhgu:2676": "āhur dhūmra-dhiyo vedaṃ",
  "GR14ss2_bhgu:2677": "sakarmakam atad-vidaḥ || [BhP 4.29.48]",
  "GR14ss2_bhgu:2678": "ye dhūmra-dhiyo vedaṃ sakarmakaṃ karma-mātra-pratipādakam āhus te",
  "GR14ss2_bhgu:2679": "janārdanasya svaṃ svarūpaṃ lokaṃ na viduḥ kintu svargādikam eva viduḥ |",
  "GR14ss2_bhgu:2680": "yatra loke || 4.29 || śrī-nāradaḥ prācīna-barhiṣam ||74||",
  "GR14ss2_bhgu:2681": "[75]",
  "GR14ss2_bhgu:2682": "evaṃ ca --",
  "GR14ss2_bhgu:2683": "oṃ namas te 'stu bhagavan ity ādi gadye paramahaṃsa-parivrājakaiḥ",
  "GR14ss2_bhgu:2684": "parameṇātma-yoga-samādhinā paribhāvita-parisphuṭa-pāramahaṃsya-",
  "GR14ss2_bhgu:2685": "dharmeṇodghāṭita-tamaḥ-kapāṭa-dvāre citte 'pāvṛta ātma-loke svayam",
  "GR14ss2_bhgu:2686": "upalabdha-nija-sukhānubhavo bhavān || [BhP 6.9.33]",
  "GR14ss2_bhgu:2687": "tamaḥ prakṛtir ajñānaṃ vā | ātmaloke sva-svarūpe loke | eṣa ātma-loka eṣa",
  "GR14ss2_bhgu:2688": "brahma-loka iti | divye brahma-pure hy eṣa paramātmā pratiṣṭhita ity-ādi-",
  "GR14ss2_bhgu:2689": "śrutau[*ENDNOTE #20] || yat tat sūkṣmaṃ paramaṃ veditavyaṃ nityaṃ padaṃ",
  "GR14ss2_bhgu:2690": "vaibhavam āmananti |",
  "GR14ss2_bhgu:2691": "etal lokā na vidur loka-sāraṃ vidanti tat kavayo yoga-niṣṭhā iti pippalāda-",
  "GR14ss2_bhgu:2692": "śākhāyām | pareṇa nākaṃ nihitaṃ guhāyāṃ bibhrājate yad yatayo viśanti iti",
  "GR14ss2_bhgu:2693": "parasyām |",
  "GR14ss2_bhgu:2694": "tad vā etat paraṃ dhāma mantra-rājādhyāpakasya yatra na duḥkhādi na sūryo",
  "GR14ss2_bhgu:2695": "bhāti yatra na mṛtyuḥ praviśati yatra na doṣas tad ānandaṃ śāśvataṃ śāntaṃ",
  "GR14ss2_bhgu:2696": "sadā-śivaṃ brahmādi-vanditaṃ yogi-dhyeyaṃ yatra gatvā na nivartante",
  "GR14ss2_bhgu:2697": "yoginaḥ[*ENDNOTE #21] tad etad ṛcābhyuktaṃ tad viṣṇoḥ paramaṃ padaṃ",
  "GR14ss2_bhgu:2698": "sadā paśyanti sūrayaḥ divīva cakṣur ātatam | tad-viprāso vipanyavo",
  "GR14ss2_bhgu:2699": "jāgṛvāṃsaḥ samindhate | viṣṇor yat paramaṃ padam iti śrī-nṛsiṃha-tāpanyām",
  "GR14ss2_bhgu:2700": "[5.10] | na tv iyam api brahma-puratve naiva vyākhyeyā, vanditatvena yatra",
  "GR14ss2_bhgu:2701": "gatvety anena ca tad-anaṅgīkarot |",
  "GR14ss2_bhgu:2702": "yataḥ śrī-viṣṇu-purāṇe ca śrī-viṣṇu-lokam uddiśya ṛg iyam anusmṛtā, yathā",
  "GR14ss2_bhgu:2703": "-",
  "GR14ss2_bhgu:2704": "ūrdhvottaram ṛṣibhyas tu dhruvo yatra vyavasthitaḥ ||",
  "GR14ss2_bhgu:2705": "nirdhūta-doṣa-paṅkānāṃ yatīnāṃ saṃyatātmanām |",
  "GR14ss2_bhgu:2706": "sthānaṃ tat paramaṃ vipra puṇya-pāpa-parikṣaye ||",
  "GR14ss2_bhgu:2707": "apuṇya-puṇyoparame kṣīṇāśoṣāpti-hetavaḥ |",
  "GR14ss2_bhgu:2708": "yatra gatvā na śocanti tad viṣṇoḥ paramaṃ padam ||",
  "GR14ss2_bhgu:2709": "dharmaṃ dhruvādyās tiṣṭhanti yatra te loka-sākṣiṇaḥ |",
  "GR14ss2_bhgu:2710": "tat-sārṣṭyotpanna-yogeddhas tad-viṣṇoḥ paramaṃ padam ||",
  "GR14ss2_bhgu:2711": "yatraitad otaṃ protaṃ ca yad bhūtaṃ sacarācaram |",
  "GR14ss2_bhgu:2712": "bhāvyaṃ ca viśvaṃ maitreya tad-viṣṇoḥ paramaṃ padam || [ViP 2.8.98-102]",
  "GR14ss2_bhgu:2713": "tāpanī-śrutau[*ENDNOTE #22] ca yatra na vāyur vātī ity ādikaṃ prākṛta",
  "GR14ss2_bhgu:2714": "tat-tan-mātra-niṣedhātmakaṃ tatrāpi tat-tac-chravaṇāt | yat tu mātuḥ",
  "GR14ss2_bhgu:2715": "sapatnyā vāg-vāṇair hṛdi biddhas tu tān smaran | naicchan mukti-pater",
  "GR14ss2_bhgu:2716": "muktiṃ paścāt tāpam upeyivān iti [BhP 4.9.29] | tathā --",
  "GR14ss2_bhgu:2717": "aho bata mamānātmyaṃ",
  "GR14ss2_bhgu:2718": "manda-bhāgyasya paśyata |",
  "GR14ss2_bhgu:2719": "bhava-cchidaḥ pāda-mūlaṃ",
  "GR14ss2_bhgu:2720": "gatvā yāce yad antavat || iti [BhP 4.9.31] śrī-dhruvasyāpūrṇaṃmanyatā śrūyate",
  "GR14ss2_bhgu:2721": "|",
  "GR14ss2_bhgu:2722": "tad-uccapada-kāmanayaiva tat prārthitavatā tena labdha-manorathātīta-",
  "GR14ss2_bhgu:2723": "vareṇāpi sva-saṅkalpam eva tiraskartum uktam iti ghaṭate | tatra hy evoktaṃ",
  "GR14ss2_bhgu:2724": "śrī-vidureṇa -- sudurlabhaṃ yat paramaṃ padaṃ harer [BhP 4.9.28] iti | svayaṃ",
  "GR14ss2_bhgu:2725": "śrī-dhruva-priyeṇa --",
  "GR14ss2_bhgu:2726": "tato gantāsi mat-sthānaṃ",
  "GR14ss2_bhgu:2727": "sarva-loka-namaskṛtam |",
  "GR14ss2_bhgu:2728": "upariṣṭād ṛṣibhyas tvaṃ",
  "GR14ss2_bhgu:2729": "yato nāvartate gataḥ || iti [BhP 4.9.25]",
  "GR14ss2_bhgu:2730": "śrī-pārṣadābhyām api -- ātiṣṭha jagatāṃ vandyaṃ tad viṣṇoḥ paramaṃ",
  "GR14ss2_bhgu:2731": "padam iti [BhP 4.12.26] | śrī-sutena ca - dhruvasya vaikuṇṭha-",
  "GR14ss2_bhgu:2732": "padādhirohaṇam iti [BhP 4.10.1] | pañcame jyotiś-cakra-varṇane ca - viṣṇor yat",
  "GR14ss2_bhgu:2733": "paramaṃ padaṃ pradakṣiṇaṃ prakrāmanti iti [BhP 5.22.17] | yad viṣṇoḥ",
  "GR14ss2_bhgu:2734": "paramaṃ padam abhivadantīti ca [BhP 5.23.1] | prapañcāntargatatve'pi tad",
  "GR14ss2_bhgu:2735": "dharmam uktatvaṃ vikārāvarti ca tathā hi sthitim āha iti nyāyena | ato'smin",
  "GR14ss2_bhgu:2736": "loke prāpañcikasya bahir-aṃśasyaiva pralayo jñeyaḥ | tasya tu tadānīm",
  "GR14ss2_bhgu:2737": "antardhānam eva | etad ālambyaiva hiraṇyakaśipunoktam - kim anyaiḥ kāla-",
  "GR14ss2_bhgu:2738": "nirdhūtaiḥ kalpānte vaiṣṇavādibhir iti [BhP 7.3.11] | ato'dyāpi ye tathā vadanti",
  "GR14ss2_bhgu:2739": "te'pi tat-tulyā iti bhāvaḥ |",
  "GR14ss2_bhgu:2740": "atha śrī-mahāvaikuṇṭhasya tādṛśatvaṃ tu sutarām eva | yathā nānā-śruti-",
  "GR14ss2_bhgu:2741": "pathotthāpanena pādmottara-khaṇḍe'pi[*ENDNOTE #23] prakṛty-antargata-",
  "GR14ss2_bhgu:2742": "vibhūti-varṇanāntaraṃ tādṛśatvam abhivyañjitaṃ śrī-śivena --",
  "GR14ss2_bhgu:2743": "evaṃ prākṛta-rūpāyā vibhūte rūpam uttamam |",
  "GR14ss2_bhgu:2744": "tripād-vibhūti-rūpaṃ tu śṛṇu bhūdhara-nandini ||",
  "GR14ss2_bhgu:2745": "pradhāna-parama-vyomnor antare virajā nadī |",
  "GR14ss2_bhgu:2746": "vedāṅgasveda-janita-toyaiḥ prasrāvitā śubhā ||",
  "GR14ss2_bhgu:2747": "tasyāḥ pāre para-vyoma tripād-bhutaṃ sanātanam |",
  "GR14ss2_bhgu:2748": "amṛtaṃ śāśvataṃ nityam anantaṃ paramaṃ padam ||",
  "GR14ss2_bhgu:2749": "śuddha-sattva-mayaṃ divyam akṣaraṃ brahmaṇaḥ padam |",
  "GR14ss2_bhgu:2750": "aneka-koṭi-sūryāgni-tulya-varcasam avyayam ||",
  "GR14ss2_bhgu:2751": "sarva-vedamayaṃ śubhraṃ sarva-pralaya-varjitam |",
  "GR14ss2_bhgu:2752": "hiraṇmayaṃ mokṣapadaṃ brahmānanda-sukhāhvayam ||",
  "GR14ss2_bhgu:2753": "samānādhikya-rahitam ādy-anta-rahitaṃ śubham ||",
  "GR14ss2_bhgu:2754": "tejasāty-adbhutaṃ ramyaṃ nityam ānanda-sāgaram |",
  "GR14ss2_bhgu:2755": "evam ādi-guṇopetaṃ tad viṣṇoḥ paramaṃ padam ||",
  "GR14ss2_bhgu:2756": "na tad bhāsayate sūryo na śaśāṅko na pāvakaḥ |",
  "GR14ss2_bhgu:2757": "yad gatvā na nivartante tad dhāma paramaṃ hareḥ ||",
  "GR14ss2_bhgu:2758": "tad viṣṇoḥ paramaṃ dhāma śāśvataṃ nityam acyutam |",
  "GR14ss2_bhgu:2759": "na hi varṇayituṃ śakyaṃ kalpa-koṭi-śatair api || (PadmaP 6.227.57-",
  "GR14ss2_bhgu:2760": "65)[*ENDNOTE #24]",
  "GR14ss2_bhgu:2761": "hareḥ padaṃ varṇayituṃ na śakyaṃ",
  "GR14ss2_bhgu:2762": "mayā ca dhātrā ca munīndra-varyaiḥ |",
  "GR14ss2_bhgu:2763": "yasmin pade acyuta īśvaro yaḥ",
  "GR14ss2_bhgu:2764": "so aṅga veda yadi vā na veda ||",
  "GR14ss2_bhgu:2765": "yad akṣaraṃ veda-guhyaṃ yasmin devā adhi viśve niṣeduḥ |",
  "GR14ss2_bhgu:2766": "yas taṃ na veda kim ṛcā kariṣyati ya u tad vidus ta ime samāsate ||",
  "GR14ss2_bhgu:2767": "tad viṣṇoḥ paramaṃ padaṃ sadā paśyanti sūrayaḥ |",
  "GR14ss2_bhgu:2768": "akṣaraṃ śāśvataṃ nityaṃ divīva cakṣur ātatam ||",
  "GR14ss2_bhgu:2769": "ā praveṣṭum aśakyaṃ tad brahma-rudrādi-daivataiḥ |",
  "GR14ss2_bhgu:2770": "jñānena śāstra-mārgeṇa vīkṣyate yogi-puṅgavaiḥ ||",
  "GR14ss2_bhgu:2771": "ahaṃ brahmā ca devāś ca na jānanti maharṣayaḥ |",
  "GR14ss2_bhgu:2772": "sarvopaniṣadām arthaṃ dṛṣṭvā vakṣyāmi suvrate ||",
  "GR14ss2_bhgu:2773": "viṣṇoḥ pade parame tu madhya utsaḥ śubhāhvayaḥ |",
  "GR14ss2_bhgu:2774": "yatra gāvo bhūri-śṛṅgā āsate sva-sukhaṃ prajāḥ ||",
  "GR14ss2_bhgu:2775": "atrāhi tat paraṃ dhāma gīyamānasya śārṅgiṇaḥ |",
  "GR14ss2_bhgu:2776": "tad bhāti paramaṃ dhāma gobhir geyaiḥ śubhāhvayaiḥ ||",
  "GR14ss2_bhgu:2777": "āditya-varṇaṃ tamasaḥ parastāt jyotir uttamam |",
  "GR14ss2_bhgu:2778": "ādhāro brahmaṇo lokaḥ śuddhaḥ sa ha sanātanaḥ ||",
  "GR14ss2_bhgu:2779": "sāmānyāviyute dūre ante'smin śāśvate pade |",
  "GR14ss2_bhgu:2780": "tasthajur jāgaruke'smin yuvānau śrī-sanātanau ||",
  "GR14ss2_bhgu:2781": "yataḥ svasārā yuvatī bhūlīle viṣṇu-vallabhe |",
  "GR14ss2_bhgu:2782": "atra pūrve ye ca sādhyā viśva-devāḥ sanātanāḥ ||",
  "GR14ss2_bhgu:2783": "te ha nākaṃ mahimānaḥ sacantaḥ śubha-darśanāḥ |",
  "GR14ss2_bhgu:2784": "tat-padaṃ jñānino viprā jātṛvāṃsaḥ samindhate ||",
  "GR14ss2_bhgu:2785": "tad viṣṇoḥ paramaṃ padaṃ mokṣa ity abhidhīyate |",
  "GR14ss2_bhgu:2786": "tasmin bandha-vinirmuktāḥ prāpyante sva-mukhaṃ padam ||",
  "GR14ss2_bhgu:2787": "yaṃ prāpya na nivartante tasmān moksa udāhṛtaḥ |",
  "GR14ss2_bhgu:2788": "mokṣaḥ paraṃ padaṃ liṅgam amṛtaṃ viṣṇu-mandiram ||",
  "GR14ss2_bhgu:2789": "akṣaraṃ paramaṃ dhāma vaikuṇṭhaṃ śāśvataṃ param |",
  "GR14ss2_bhgu:2790": "nityaṃ ca parama-vyoma sarvotkṛṣṭaṃ sanātanam ||",
  "GR14ss2_bhgu:2791": "paryāya-vācakany asya paraṃ dhāmno'cyutasya hi |",
  "GR14ss2_bhgu:2792": "tasya tripād-vibhūtes tu rūpaṃ vakṣyāmi vistarāt || ity ādi ||",
  "GR14ss2_bhgu:2793": "etad rīitika-śrutayo vaidikeṣu prāyaḥ prasiddhā iti nodahriyante | śrī-nārada-",
  "GR14ss2_bhgu:2794": "pañcarātre ca śrī-brahma-nārada-saṃvāde jitaṃ te stotre ca -",
  "GR14ss2_bhgu:2795": "lokaṃ vaikuṇṭha-nāmānaṃ divya-ṣaḍ-guṇa-saṃyutam |",
  "GR14ss2_bhgu:2796": "avaiṣṇavānām aprāpyaṃ guṇa-traya-vivarjitam ||",
  "GR14ss2_bhgu:2797": "nitya-siddheḥ samākīrṇaṃ tan-mayaiḥ pāñca-kālikaiḥ |",
  "GR14ss2_bhgu:2798": "sabhā-prāsāda-jaktaṃ vanaiś copavanaiḥ śubham ||",
  "GR14ss2_bhgu:2799": "vāpī-kūpa-taḍāgaiś ca vṛkṣa-ṣaṇḍaiḥ sumaṇḍitam |",
  "GR14ss2_bhgu:2800": "aprākṛtaṃ surair vandyam ayutārka-sama-prabham || iti ||",
  "GR14ss2_bhgu:2801": "brahmāṇḍa-purāṇe -",
  "GR14ss2_bhgu:2802": "tam ananta-guṇāvāsaṃ mahat-tejo durāsadam |",
  "GR14ss2_bhgu:2803": "apratyakṣaṃ nirupamaṃ parānandam atīndriyam || iti ||",
  "GR14ss2_bhgu:2804": "itihāsa-samuccaye mudgalopakhyāne --",
  "GR14ss2_bhgu:2805": "brahmaṇaḥ sadanād ūrdhvaṃ tad viṣṇoḥ paramaṃ padam |",
  "GR14ss2_bhgu:2806": "śuddhaṃ sanātanaṃ jyotiḥ paraṃ brahmeti yad viduḥ ||",
  "GR14ss2_bhgu:2807": "nirmamā nirahaṅkārā nirdvandvā ye jitendriyāḥ |",
  "GR14ss2_bhgu:2808": "dhyāna-yoga-parāś caiva tatra gacchanti sādhavaḥ ||",
  "GR14ss2_bhgu:2809": "ye'rcayanti hariṃ viṣṇuṃ kṛṣṇaṃ jiṣṇuṃ sanātanam |",
  "GR14ss2_bhgu:2810": "nārāyaṇam ajaṃ devaṃ viṣvaksenaṃ caturbhujam ||",
  "GR14ss2_bhgu:2811": "dhyāyanti puruṣaṃ divyam acyutaṃ ca smaranti ye |",
  "GR14ss2_bhgu:2812": "labhante te'cyuta-sthānaṃ śrutir eṣā sanātanī || iti ||",
  "GR14ss2_bhgu:2813": "skānde śrī-sanat-kumāra-mārkaṇḍeya-saṃvāde -",
  "GR14ss2_bhgu:2814": "yo viṣṇu-bhakto viprendra śuddha-cakrādi-cihnitaḥ |",
  "GR14ss2_bhgu:2815": "sa yāti viṣṇu-lokaṃ vai dāha-pralaya-varjitam || iti |",
  "GR14ss2_bhgu:2816": "atra pada-dhāmādi-śabdena sthāna-vācakena svarūpaṃ tv arūḍhena yadi",
  "GR14ss2_bhgu:2817": "kaścit kathañcit svarūpam eva vācayati | tarhy anyatra tat-prasaṅge",
  "GR14ss2_bhgu:2818": "te'bhigacchanti mat-sthānaṃ yad brahma paramaṃ vidur ity ādau sākṣād eva",
  "GR14ss2_bhgu:2819": "sthāna-śabda-nigadena tan nirasanīyam | yadi tatrāpi cakārādy-adhyāhārādi-",
  "GR14ss2_bhgu:2820": "dainyena pūrva-darśitetihāsa-samuccayasya paraṃ brahmeti yad vidur iti",
  "GR14ss2_bhgu:2821": "viśeṣaṇa-viruddhaṃ vākya-bhedam evāṅgīkaroti tarhi svamate tatra tatrokta-",
  "GR14ss2_bhgu:2822": "loka-śabdaḥ sahāyīkartavyaḥ |",
  "GR14ss2_bhgu:2823": "tataś ca pada-dhāma-sthāna-loka-rūpāṇāṃ teṣāṃ śabdānāṃ ekatra vastuni",
  "GR14ss2_bhgu:2824": "prayogāt parasparam anyārthaṃ dūrīkurvantas te kaṃ vā na bodhayanti svam",
  "GR14ss2_bhgu:2825": "arthaṃ, yathā bhagavān harir viṣṇur ayam iti |",
  "GR14ss2_bhgu:2826": "atha hanta tatrāpi cet, svarūpa-mātra-vācakatāṃ bhikṣate tarhi sphuṭam eva",
  "GR14ss2_bhgu:2827": "pādma-vaiṣṇavādi-vacanaiḥ vipakṣo hrepaṇīyaḥ | karmādy-aprāpyatvādi-",
  "GR14ss2_bhgu:2828": "pratipādaka-vākyāni tu viśeṣato vetra-pāṇi-rūpāṇi santy eveti vaktavyam |",
  "GR14ss2_bhgu:2829": "tasmāt oṃ namas te [BhP 6.9.33] ity ādi-padyam api sādhv eva vyākhyātam ||",
  "GR14ss2_bhgu:2830": "|| 6.9 || devāḥ śrī-harim ||75||",
  "GR14ss2_bhgu:2831": "[76]",
  "GR14ss2_bhgu:2832": "tad etc chrī-vaikuṇṭha-svarūpaṃ nirūpitam | tac ca yathā śrī-bhagavān eva",
  "GR14ss2_bhgu:2833": "kvacit pūrṇatvena kvacid aṃśatvena ca vartate tathaiveti | bahavas tasyāpi",
  "GR14ss2_bhgu:2834": "bhedāḥ pādmottara-khaṇḍādau draṣṭavyāḥ | yeṣu śrī-matsya-devādīnām",
  "GR14ss2_bhgu:2835": "api padāni vakṣyante | tad eva sūcayati -",
  "GR14ss2_bhgu:2836": "evaṃ hiraṇyākṣam asahya-vikramaṃ",
  "GR14ss2_bhgu:2837": "sa sādayitvā harir ādi-sūkaraḥ |",
  "GR14ss2_bhgu:2838": "jagāma lokaṃ svam akhaṇḍitotsavaṃ",
  "GR14ss2_bhgu:2839": "samīḍitaḥ puṣkara-viṣṭarādibhiḥ || [BhP 3.19.28]",
  "GR14ss2_bhgu:2840": "sādayitvā hatvā | pavitrāropa-prasaṅge caivam āha bodhāyanaḥ -",
  "GR14ss2_bhgu:2841": "evaṃ yaḥ kurute vidvān varṣe varṣe na saṃśayaḥ |",
  "GR14ss2_bhgu:2842": "sa yāti paramaṃ sthānaṃ yatra devo nṛkeśarī || iti |",
  "GR14ss2_bhgu:2843": "vāyu-purāṇe tu śiva-puram api tadvat śrūyate, yathā -",
  "GR14ss2_bhgu:2844": "antaughasya samantāt tu sanniviṣṭo ghanodadhiḥ |",
  "GR14ss2_bhgu:2845": "samantād yena toyena dhāryamānaḥ sa tiṣṭhati ||",
  "GR14ss2_bhgu:2846": "bāhyato ghana-toyasya tiryag ūrdhvaṃ ca maṇḍalam |",
  "GR14ss2_bhgu:2847": "dhārayamāṇaṃ samantāt tu tiṣṭhate ghana-tejasā ||",
  "GR14ss2_bhgu:2848": "ayoguḍanibho vahniḥ samantāt maṇḍalākṛtiḥ |",
  "GR14ss2_bhgu:2849": "samantād ghana-vātena dhāryamāṇaḥ sa tiṣṭhati ||",
  "GR14ss2_bhgu:2850": "bhūtādiś ca tathākāśaṃ bhūtādiṃ ca tathā mahān |",
  "GR14ss2_bhgu:2851": "mahān vyāpto hy anantena avyaktena tu dhāryate ||",
  "GR14ss2_bhgu:2852": "anantam aparivyaktam anādi-nidhanaṃ ca tat |",
  "GR14ss2_bhgu:2853": "tama eva nirālokam amaryādam adeśikam ||",
  "GR14ss2_bhgu:2854": "tamaso'nte ca vikhyātam ākāśānte ca bhāsvaram |",
  "GR14ss2_bhgu:2855": "yaryāntāyām atas tasya śivasyāyatanaṃ mahat |",
  "GR14ss2_bhgu:2856": "tridaśānām agamyaṃ tu sthānaṃ divyam iti śrutir || iti ||",
  "GR14ss2_bhgu:2857": "|| 3.19 || śrī-maitreyaḥ ||76||",
  "GR14ss2_bhgu:2858": "[77]",
  "GR14ss2_bhgu:2859": "evaṃ ca yathā śrī-bhagavad-vapur-āvirbhavati loke tathaiva kvacit kasyacit tat",
  "GR14ss2_bhgu:2860": "padasyāvirbhāvaḥ śrūyate -",
  "GR14ss2_bhgu:2861": "patnī vikuṇṭhā śubhrasya vaikuṇṭhaiḥ sura-sattamaiḥ |",
  "GR14ss2_bhgu:2862": "tayoḥ sva-kalayā jajñe vaikuṇṭho bhagavān svayam ||",
  "GR14ss2_bhgu:2863": "vaikuṇṭhaḥ kalpito yena loko loka-namaskṛtaḥ |",
  "GR14ss2_bhgu:2864": "ramayā prārthyamānena devyā tat-priya-kāmyayā || [BhP 5.8.45]",
  "GR14ss2_bhgu:2865": "yathā bhagavata āvirbhāva-mātraṃ janmeti bhaṇyate | tathaiva",
  "GR14ss2_bhgu:2866": "vaikuṇṭhasyāpi kalpanam āvirbhāvanam eva na tu prākṛtavat kṛtrimatvam",
  "GR14ss2_bhgu:2867": "| ubhayatrāpi nityatvād ity abhiprāyeṇa tat-sāmyenāha, jajña iti | śrī-",
  "GR14ss2_bhgu:2868": "vikuṇṭhāsutasyaivedaṃ vaikuṇṭham | mūla-vaikuṇṭhaṃ tu sṛṣṭeḥ prāk śrī-",
  "GR14ss2_bhgu:2869": "brahmaṇā dṛṣṭam iti dvitīye prasiddham eva |",
  "GR14ss2_bhgu:2870": "sa tan-niketaṃ parimṛśya śūnyam apaśyamānaḥ kupito nanāda ity [BhP",
  "GR14ss2_bhgu:2871": "8.19.11] uktam | tat-sthānaṃ tu svargādi-gatam eva jñeyam ||",
  "GR14ss2_bhgu:2872": "|| 8.5 || śrī-śukaḥ ||77||",
  "GR14ss2_bhgu:2873": "[78]",
  "GR14ss2_bhgu:2874": "dehendriyāsu-hīnānāṃ",
  "GR14ss2_bhgu:2875": "vaikuṇṭha-pura-vāsinām | [BhP 7.1.34]",
  "GR14ss2_bhgu:2876": "janma-hetu-bhūtaiḥ prākṛtair dehendriyāsubhir hīnānāṃ śuddha-sattva-maya-",
  "GR14ss2_bhgu:2877": "dehānām ity arthaḥ ||",
  "GR14ss2_bhgu:2878": "|| 7.1 || yudhiṣṭhiraḥ śrī-nāradam || 78 ||",
  "GR14ss2_bhgu:2879": "[79]",
  "GR14ss2_bhgu:2880": "tathā -",
  "GR14ss2_bhgu:2881": "ātma-tulyaiḥ ṣoḍaśabhir",
  "GR14ss2_bhgu:2882": "vinā śrīvatsa-kaustubhau |",
  "GR14ss2_bhgu:2883": "paryupāsitam unnidra-",
  "GR14ss2_bhgu:2884": "śarad-amburuhekṣaṇam || [BhP 6.9.29]",
  "GR14ss2_bhgu:2885": "ṣoḍaśabhiḥ śrī-sunandādibhiḥ || 6.9 || śrī-śukaḥ ||",
  "GR14ss2_bhgu:2886": "[80]",
  "GR14ss2_bhgu:2887": "ataeva kālātītās te parama-bhaktānām api param-puruṣārtha-sāmīpyāś cety",
  "GR14ss2_bhgu:2888": "āha | tasmād amūs tanu-bhṛtām aham āśiṣo jña āyuḥ śriyaṃ vibhavam",
  "GR14ss2_bhgu:2889": "aindriyam āviriñcyāt |",
  "GR14ss2_bhgu:2890": "necchāmi te vilulitān uruvikrameṇa",
  "GR14ss2_bhgu:2891": "kālātmanopanaya māṃ nija-bhṛtya-pārśvam || [BhP 7.9.24]",
  "GR14ss2_bhgu:2892": "spaṣṭam || 7.9 || prahlādaḥ śrī-nṛsiṃham || 80 ||",
  "GR14ss2_bhgu:2893": "[81]",
  "GR14ss2_bhgu:2894": "tathā ca pādmottara-khaṇḍe -",
  "GR14ss2_bhgu:2895": "tripād-vibhūter lokās tu asaṅkhyāḥ parikīrtitāḥ |",
  "GR14ss2_bhgu:2896": "śuddha-sattva-mayāḥ sarve brahmānanda-sukhāhvayāḥ ||",
  "GR14ss2_bhgu:2897": "sarve nityā nirvikārā heya-rāga-vivarjitāḥ |",
  "GR14ss2_bhgu:2898": "sarve hiraṇmayāḥ śuddhāḥ koṭi-sūrya-sama-prabhāḥ ||",
  "GR14ss2_bhgu:2899": "sarve vedamayā divyāḥ kāma-krodhādi-varjitāḥ |",
  "GR14ss2_bhgu:2900": "nārāyaṇa-padāmbhoja-bhakty-eka-rasa-sevinaḥ ||",
  "GR14ss2_bhgu:2901": "nirantaraṃ sāma-gāna-paripūrṇa-sukhaṃ śritāḥ |",
  "GR14ss2_bhgu:2902": "sarve pañcopaniṣada-svarūpayā veda-varcasaḥ || ity ādi ||",
  "GR14ss2_bhgu:2903": "atra tripād-vibhuti-śabdena prapañcātīta-loko'bhidhīyate pāda-vibhūti-",
  "GR14ss2_bhgu:2904": "śabdena tu prapañca iti | yathoktaṃ tatraiva -",
  "GR14ss2_bhgu:2905": "tripād-vyāptiḥ paraṃ dhāmni pādo'syehābhavat punaḥ |",
  "GR14ss2_bhgu:2906": "tripād-vibhūter nityaṃ syāt anityaṃ pādam aiśvaram ||",
  "GR14ss2_bhgu:2907": "nityaṃ tad-rūpam īśasya paraṃ dhāmni sthitaṃ śubham |",
  "GR14ss2_bhgu:2908": "acyutaṃ śāśvataṃ divyaṃ sadā yauvanam āśritam ||",
  "GR14ss2_bhgu:2909": "nityaṃ sambhogam īśvaryā śriyā bhūmyā ca saṃvṛttam || iti ||",
  "GR14ss2_bhgu:2910": "ataeva tad-anusāreṇa dvitīya-skandho'py evaṃ yojanīyaḥ | tatra --",
  "GR14ss2_bhgu:2911": "so 'mṛtasyābhayasyeśo",
  "GR14ss2_bhgu:2912": "martyam annaṃ yad atyagāt |",
  "GR14ss2_bhgu:2913": "mahimaiṣa tato brahman",
  "GR14ss2_bhgu:2914": "puruṣasya duratyayaḥ || [BhP 2.6.17]",
  "GR14ss2_bhgu:2915": "amṛtādi-dvayaṃ tat-tṛtīyatvea vakṣyamāṇasya kṣemasyāpy upalakṣaṇam |",
  "GR14ss2_bhgu:2916": "śrutau ca - utāmṛtatvasyeśāna ity atrāmṛtatvaṃ tad yugalopalakṣam | atra",
  "GR14ss2_bhgu:2917": "dharmi-pradhāna-nirdeśaḥ, śrutau tu tatra dharma-mātra-nirdeśasyāpi",
  "GR14ss2_bhgu:2918": "tatraiva tātparyam | tatrāmṛtaṃ -sva-dṛṣṭavadbhir puruṣair abhiṣṭutam iti |",
  "GR14ss2_bhgu:2919": "paraṃ na yat-param [BhP 2.9.9] ity ādy uktānusāreṇa paramānandaḥ |",
  "GR14ss2_bhgu:2920": "ataeva amṛta viṣṇu-mandiram iti tat-paryāyaḥ | abhayaṃ -- na ca kāla-vikrama",
  "GR14ss2_bhgu:2921": "[BhP 2.9.10] ity ādi bhaya-mātrābhāvaḥ | ataeva dvijā dhāmākutobhayam",
  "GR14ss2_bhgu:2922": "[BhP 12.11.19] ity uktam | kṣemaṃ na yatra māyā [BhP 2.9.10] ity ādy",
  "GR14ss2_bhgu:2923": "uktānusāreṇa bhagavad-bahirmukhatākara-guṇa-sambandhābhāvād",
  "GR14ss2_bhgu:2924": "bhagavad-bhajana-maṅgalāśrayatvaṃ jñeyam | tathā ca nāradīye -",
  "GR14ss2_bhgu:2925": "sarva-maṅgala-mūrdhanyā pūrṇānanda-mayī sadā |",
  "GR14ss2_bhgu:2926": "dvijendra tava mayy astu bhaktir avyabhicāriṇī || iti ||",
  "GR14ss2_bhgu:2927": "ateva kṣemaṃ vindanti mat-sthānam [BhP 11.20.37] ity uktam |",
  "GR14ss2_bhgu:2928": "tatra tat-tac-chabdena lakṣaṇāmaya-kaṣṭa-kalpanayā jana-lokādi-vācyatāṃ",
  "GR14ss2_bhgu:2929": "niṣedhan hetuṃ nyasyati martyaṃ brahmaṇo'pi bhayaṃ matto dviparārdha-",
  "GR14ss2_bhgu:2930": "parāyuṣa [BhP 11.10.30] ity ādi nyāyena maraṇa-dharmakam | annaṃ karmādi-",
  "GR14ss2_bhgu:2931": "phalaṃ trilokyādikaṃ yasmād atyagāt atikramyaiva tatra virājata iti | eṣaḥ -",
  "GR14ss2_bhgu:2932": "amṛtādyaiśvarya-rūpaḥ | duratyayaḥ - brahmacaryādibhiḥ kenacin manasāpy",
  "GR14ss2_bhgu:2933": "avaroddhum aśakyaḥ |",
  "GR14ss2_bhgu:2934": "[82]",
  "GR14ss2_bhgu:2935": "tad evam amartyam aiśvaryaṃ tripāt, martyam ekapāt iti tasya catuṣpād-",
  "GR14ss2_bhgu:2936": "aiśvaryaṃ punar vivṛṇoti ||",
  "GR14ss2_bhgu:2937": "pādeṣu sarva-bhūtāni",
  "GR14ss2_bhgu:2938": "puṃsaḥ sthiti-pado viduḥ |",
  "GR14ss2_bhgu:2939": "amṛtaṃ kṣemam abhayaṃ",
  "GR14ss2_bhgu:2940": "tri-mūrdhno 'dhāyi mūrdhasu || [BhP 2.6.18]",
  "GR14ss2_bhgu:2941": "tiṣṭhanty atra sarva-bhūtānīti sthitayo martādyaiśvaryāṇi tāni pādā",
  "GR14ss2_bhgu:2942": "ivādhiṣṭhāna-bhūtāni yasya tasya sthit-padaḥ pādeṣu caturṣv eva aiśvarya-",
  "GR14ss2_bhgu:2943": "bhāgeṣu sarva-bhūtāni pārṣada-paryantāni | pādān darśayati | trayāṇāṃ",
  "GR14ss2_bhgu:2944": "sāttvikādi-padarthānāṃ mūrdhaiva mūrdhā pravṛttiḥ tasya trayāṇāṃ",
  "GR14ss2_bhgu:2945": "mūrdhasu tad upari virājamāneṣu śrī-vaikuṇṭha-lokeṣu amṛtaṃ kṣemam",
  "GR14ss2_bhgu:2946": "abhayaṃ cādhāyi nityaṃ dhṛtam eva tiṣṭhatīty arthaḥ |",
  "GR14ss2_bhgu:2947": "tataḥ pūrvasya martyānna-mātrātmakatvād ekapāttvam, uttarasyāmṛtādi-",
  "GR14ss2_bhgu:2948": "trayātmakatvāt tripāttvam iti bhāvaḥ | tad anena pādo'sya viśvā bhūtāni",
  "GR14ss2_bhgu:2949": "tripādasyāmṛtaṃ divi ity asyārtho darśitaḥ | asya pādas tathāsyaiva diśi",
  "GR14ss2_bhgu:2950": "vaikuṇṭhe yad amṛtādy-ātmakaṃ tripāt tac ca viśvā bhūtānīty arthaḥ |",
  "GR14ss2_bhgu:2951": "atrādhiṣṭhānādhiṣṭheyayor aikyoktiḥ |",
  "GR14ss2_bhgu:2952": "[83]",
  "GR14ss2_bhgu:2953": "atha catuṣpāttve ca trilokī-vyavasthāvat pakṣāntaraṃ darśayati |",
  "GR14ss2_bhgu:2954": "pādās trayo bahiś cāsann",
  "GR14ss2_bhgu:2955": "aprajānāṃ ya āśramāḥ |",
  "GR14ss2_bhgu:2956": "antas tri-lokyās tv aparo",
  "GR14ss2_bhgu:2957": "gṛha-medho 'bṛhad-vrataḥ || [BhP 2.6.19]",
  "GR14ss2_bhgu:2958": "ca-śabdaḥ ukta-samuccayārthaḥ | prapañcād bahiḥ pādās traya āsann eva",
  "GR14ss2_bhgu:2959": "prapañcātmakasya caturtha-pādasyaiva vibhāga-vipakṣāyāṃ tu trilokyā bahiś",
  "GR14ss2_bhgu:2960": "cānye pādās traya āsann ity evaṃ mantro'pi hi tathaiva punaḥ śabdaḥ | te ke?",
  "GR14ss2_bhgu:2961": "aprajānāṃ brahmacāri-vanastha-yatīnām āśramāḥ prāpyā ye lokāḥ |",
  "GR14ss2_bhgu:2962": "[84]",
  "GR14ss2_bhgu:2963": "ataeva dharma-traya-prāpyatvāt caturṇām api tripāttvam | aparas tu caturthaḥ",
  "GR14ss2_bhgu:2964": "pādas trilokyā antar iti gṛhamedhas tat-prāpyaḥ ataevobhayathāpi puruṣaś",
  "GR14ss2_bhgu:2965": "catuṣpād ity āha |",
  "GR14ss2_bhgu:2966": "sṛtī vicakrame viśvam",
  "GR14ss2_bhgu:2967": "sāśanānaśane ubhe |",
  "GR14ss2_bhgu:2968": "yad avidyā ca vidyā ca",
  "GR14ss2_bhgu:2969": "puruṣas tūbhayāśrayaḥ || [BhP 2.6.20]",
  "GR14ss2_bhgu:2970": "viṣvaṅ sarva-vyāpī | puruṣaḥ puruṣottamaḥ | ete sṛtī te prapañcāprapañca-",
  "GR14ss2_bhgu:2971": "lakṣaṇe jīvasya gatī | vicakrame - ākramya sthitaḥ | kathambhūte ?",
  "GR14ss2_bhgu:2972": "sāśanānaśane karmādi-phala-bhoga-tad-atikrama-yukte | tasyaiva etad-",
  "GR14ss2_bhgu:2973": "ākramaṇe hetuḥ | yat yayoḥ sṛtyoḥ avidyā māyaikatra vidyā cic-chaktir",
  "GR14ss2_bhgu:2974": "anyatrāśraya ity arthaḥ | puruṣottamas tu tayor dvayor apy āśrayaḥ |",
  "GR14ss2_bhgu:2975": "vakṣyate ca - yasmād daṇḍaṃ virāḍ jajñe [BhP 2.6.21] ity ādinā | tasmāt",
  "GR14ss2_bhgu:2976": "sarvaiśvaryeṇaikadeśaiśvaryeṇa ca catuṣpāttvam iti bhāvaḥ ||",
  "GR14ss2_bhgu:2977": "|| 2.6 || śrī-brahmā śrī-nāradam || 84 ||",
  "GR14ss2_bhgu:2978": "[85]",
  "GR14ss2_bhgu:2979": "evaṃ śāntaraṅga-vaibhavasya bhagavataḥ svarūpa-bhūtayaiva śaktyā",
  "GR14ss2_bhgu:2980": "prakāśamānatvāt svarūpa-bhūtatvam | sā ca śakti-viśiṣṭasyaiva svarūpatvāt",
  "GR14ss2_bhgu:2981": "svarūpāntaḥpāte'pi bheda-lakṣaṇāṃ vṛttiṃ bhajantī tatra prakāśa-viśeṣaṃ",
  "GR14ss2_bhgu:2982": "vaicitrī-vṛndaṃ ca prakaṭayati | tatra tatra tādṛśatve bhramopāsanāsiddha-",
  "GR14ss2_bhgu:2983": "gurava evāsmākaṃ pramāṇam | tad etad āha caturdaśabhiḥ --",
  "GR14ss2_bhgu:2984": "evaṃ tadaiva bhagavān aravinda-nābhaḥ",
  "GR14ss2_bhgu:2985": "svānāṃ vibudhya sad-atikramam ārya-hṛdyaḥ |",
  "GR14ss2_bhgu:2986": "tasmin yayau paramahaṃsa-mahā-munīnām",
  "GR14ss2_bhgu:2987": "anveṣaṇīya-caraṇau calayan saha-śrīḥ || [BhP 3.15.37]",
  "GR14ss2_bhgu:2988": "taṃ tv āgataṃ pratihṛtaupayikaṃ sva-pumbhis",
  "GR14ss2_bhgu:2989": "te ñcakṣatākṣa-viṣayaṃ sva-samādhi-bhāgyam |",
  "GR14ss2_bhgu:2990": "haṃsa-śriyor vyajanayoḥ śiva-vāyu-lolac-",
  "GR14ss2_bhgu:2991": "chubhrātapatra-śaśi-kesara-śīkarāmbum || [BhP 3.15.38]",
  "GR14ss2_bhgu:2992": "kṛtsna-prasāda-sumukhaṃ spṛhaṇīya-dhāma",
  "GR14ss2_bhgu:2993": "snehāvaloka-kalayā hṛdi saṃspṛśantam |",
  "GR14ss2_bhgu:2994": "śyāme pṛthāv urasi śobhitayā śriyā svaś-",
  "GR14ss2_bhgu:2995": "cūḍāmaṇiṃ subhagayantam ivātma-dhiṣṇyam || [BhP 3.15.39]",
  "GR14ss2_bhgu:2996": "pītāṃśuke pṛthu-nitambini visphurantyā",
  "GR14ss2_bhgu:2997": "kāñcyālibhir virutayā vana-mālayā ca |",
  "GR14ss2_bhgu:2998": "valgu-prakoṣṭha-valayaṃ vinatā-sutāṃse",
  "GR14ss2_bhgu:2999": "vinyasta-hastam itareṇa dhunānam abjam || [BhP 3.15.40]",
  "GR14ss2_bhgu:3000": "vidyut-kṣipan-makara-kuṇḍala-maṇḍanārha-",
  "GR14ss2_bhgu:3001": "gaṇḍa-sthalonnasa-mukhaṃ maṇimat-kirīṭam |",
  "GR14ss2_bhgu:3002": "dor-daṇḍa-ṣaṇḍa-vivare haratā parārdhya-",
  "GR14ss2_bhgu:3003": "hāreṇa kandhara-gatena ca kaustubhena || [BhP 3.15.41]",
  "GR14ss2_bhgu:3004": "atropasṛṣṭam iti cotsmitam indirāyāḥ",
  "GR14ss2_bhgu:3005": "svānāṃ dhiyā viracitaṃ bahu-sauṣṭhavāḍhyam |",
  "GR14ss2_bhgu:3006": "mahyaṃ bhavasya bhavatāṃ ca bhajantam aṅgaṃ",
  "GR14ss2_bhgu:3007": "nemur nirīkṣya na vitṛpta-dṛśo mudā kaiḥ || [BhP 3.15.42]",
  "GR14ss2_bhgu:3008": "tasyāravinda-nayanasya padāravinda-",
  "GR14ss2_bhgu:3009": "kiñjalka-miśra-tulasī-makaranda-vāyuḥ |",
  "GR14ss2_bhgu:3010": "antar-gataḥ sva-vivareṇa cakāra teṣāṃ",
  "GR14ss2_bhgu:3011": "saṅkṣobham akṣara-juṣām api citta-tanvoḥ || [BhP 3.15.43]",
  "GR14ss2_bhgu:3012": "te vā amuṣya vadanāsita-padma-kośam",
  "GR14ss2_bhgu:3013": "udvīkṣya sundaratarādhara-kunda-hāsam |",
  "GR14ss2_bhgu:3014": "labdhāśiṣaḥ punar avekṣya tadīyam aṅghri-",
  "GR14ss2_bhgu:3015": "dvandvaṃ nakhāruṇa-maṇi-śrayaṇaṃ nidadhyuḥ || [BhP 3.15.44]",
  "GR14ss2_bhgu:3016": "puṃsāṃ gatiṃ mṛgayatām iha yoga-mārgair",
  "GR14ss2_bhgu:3017": "dhyānāspadaṃ bahu-mataṃ nayanābhirāmam |",
  "GR14ss2_bhgu:3018": "pauṃsaṃ vapur darśayānam ananya-siddhair",
  "GR14ss2_bhgu:3019": "autpattikaiḥ samagṛṇan yutam aṣṭa-bhogaiḥ || [BhP 3.15.45]",
  "GR14ss2_bhgu:3020": "śrī-kumārā ūcuḥ",
  "GR14ss2_bhgu:3021": "yo 'ntarhito hṛdi gato 'pi durātmanāṃ tvaṃ",
  "GR14ss2_bhgu:3022": "so 'dyaiva no nayana-mūlam ananta rāddhaḥ |",
  "GR14ss2_bhgu:3023": "yarhy eva karṇa-vivareṇa guhāṃ gato naḥ",
  "GR14ss2_bhgu:3024": "pitrānuvarṇita-rahā bhavad-udbhavena || [BhP 3.15.46]",
  "GR14ss2_bhgu:3025": "taṃ tvāṃ vidāma bhagavan param ātma-tattvaṃ",
  "GR14ss2_bhgu:3026": "sattvena samprati ratiṃ racayantam eṣām |",
  "GR14ss2_bhgu:3027": "yat te 'nutāpa-viditair dṛḍha-bhakti-yogair",
  "GR14ss2_bhgu:3028": "udgranthayo hṛdi vidur munayo virāgāḥ || [BhP 3.15.47]",
  "GR14ss2_bhgu:3029": "nātyantikaṃ vigaṇayanty api te prasādaṃ",
  "GR14ss2_bhgu:3030": "kimv anyad arpita-bhayaṃ bhruva unnayais te |",
  "GR14ss2_bhgu:3031": "ye 'ṅga tvad-aṅghri-śaraṇā bhavataḥ kathāyāḥ",
  "GR14ss2_bhgu:3032": "kīrtanya-tīrtha-yaśasaḥ kuśalā rasa-jñāḥ || [BhP 3.15.48]",
  "GR14ss2_bhgu:3033": "kāmaṃ bhavaḥ sva-vṛjinair nirayeṣu naḥ stāc",
  "GR14ss2_bhgu:3034": "ceto 'livad yadi nu te padayo rameta |",
  "GR14ss2_bhgu:3035": "vācaś ca nas tulasivad yadi te 'ṅghri-śobhāḥ",
  "GR14ss2_bhgu:3036": "pūryeta te guṇa-gaṇair yadi karṇa-randhraḥ || [BhP 3.15.49]",
  "GR14ss2_bhgu:3037": "prāduścakartha yad idaṃ puruhūta rūpaṃ",
  "GR14ss2_bhgu:3038": "teneśa nirvṛtim avāpur alaṃ dṛśo naḥ |",
  "GR14ss2_bhgu:3039": "tasmā idaṃ bhagavate nama id vidhema",
  "GR14ss2_bhgu:3040": "yo 'nātmanāṃ durudayo bhagavān pratītaḥ || [BhP 3.15.50]",
  "GR14ss2_bhgu:3041": "atha krameṇa vyākhyāyate | evaṃ tadaiveti | ṭīkā ca -",
  "GR14ss2_bhgu:3042": "evaṃ svānāṃ mahatsu atikramam apatarādhaṃ tat-kṣaṇam eva vibudhya,",
  "GR14ss2_bhgu:3043": "tasmin yatra te sanakādayas tābhyāṃ jaya-vijayābhyāṃ ruddhāḥ | taṃ deśaṃ",
  "GR14ss2_bhgu:3044": "yayau | āryāṇāṃ hṛdyaḥ manojñaḥ | caraṇau calayann iti | ayaṃ bhāvaḥ - mac-",
  "GR14ss2_bhgu:3045": "caraṇa-darśan-pratighātajaṃ krodhaṃ tau darśayan śamayiṣyāmīti tvarā-",
  "GR14ss2_bhgu:3046": "vyājena padbhyām eva yayau | śrī-sāhityaṃ ca niṣkāmān api vibhūtibhiḥ",
  "GR14ss2_bhgu:3047": "pūrayitvā kṣamāpayitum iti | ity eṣā |",
  "GR14ss2_bhgu:3048": "atra teṣām ātmārāmāṇām apy ānanda-dānārthaṃ caraṇa-darśanena tasya",
  "GR14ss2_bhgu:3049": "saccidānanda-ghanatvaṃ | śrī-sāhityena tac-chakti-vilāsasyāpi",
  "GR14ss2_bhgu:3050": "svarūpānitaratvaṃ vivakṣitam | svānām iti bahu-vacanaṃ dvayor apy",
  "GR14ss2_bhgu:3051": "aparādhaḥ sarveṣv eva parivāreṣv āpatatīty apekṣayā tayor bahumānād vā",
  "GR14ss2_bhgu:3052": "| sva-śabdena munīnāṃ na tādṛśaṃ tad-ātmīyatvam iti vivakṣitam |",
  "GR14ss2_bhgu:3053": "tatra tair dṛṣṭaṃ devam anuvarṇayati pañcabhiḥ | taṃ tv āgatam iti | te",
  "GR14ss2_bhgu:3054": "sanakādayaḥ sva-samadhinā bhāgyaṃ bhajanīyaṃ phalaṃ yad brahma tad",
  "GR14ss2_bhgu:3055": "evākṣa-viṣayaṃ | yad vā sva-samādheḥ svaysa hṛdi brahmākāreṇa para-tattva-",
  "GR14ss2_bhgu:3056": "sphūrter bhāgyaṃ phala-rūpaṃ | yato'kṣa-viṣayaṃ tadīya-sva-prakāśakatā-",
  "GR14ss2_bhgu:3057": "śakti-saṃskṛta-nikhila-dhīndriya-sphuritatvena samprati vispaṣṭam",
  "GR14ss2_bhgu:3058": "evānubhūya-mānam | anena pūrvavat tasya śabda-sparśa-rūpa-rasa-",
  "GR14ss2_bhgu:3059": "gandhākhyānāṃ sarveṣām eva dharmāṇāṃ sac-cid-ānanda-ghanātmatvaṃ",
  "GR14ss2_bhgu:3060": "sādhitam | tathā nityam eva tathāvidha-satatoditvara-mādhurī-",
  "GR14ss2_bhgu:3061": "vaicitryānubhava-pūrvakaṃ parama-premānanda-sandohena sevamānais",
  "GR14ss2_bhgu:3062": "tasyātmīyaiḥ puruṣair ānīta sevopavika [?] -nānā-vastubhiḥ sevyamānaṃ",
  "GR14ss2_bhgu:3063": "bhagavantaṃ kathañcit kvacit kadācid eva tadānīṃ kenāpi samādhija-",
  "GR14ss2_bhgu:3064": "bhāgyodayena kevalam apaśyann iti teṣāṃ parama-viduṣāṃ",
  "GR14ss2_bhgu:3065": "spṛhāspadāvastheṣu śrī-vaikuṇṭha-puruṣeṣu kasyā api bhagavad-ānanda-",
  "GR14ss2_bhgu:3066": "śakter vilāsa-mayatvaṃ darśitam |",
  "GR14ss2_bhgu:3067": "atha teṣāṃ bhagavad-rater uddīpanatvena citta-kṣobhakatvāt tat-",
  "GR14ss2_bhgu:3068": "paricchadādīnām api tādṛśatvam āha haṃseti sārdhais tribhiḥ | keśarā",
  "GR14ss2_bhgu:3069": "muktā-maya-pralambāḥ | kṛtsna-prasādeti | kṛtsnasya dvāra-pāla-muni-",
  "GR14ss2_bhgu:3070": "vṛndasya prasāde sumukham iti spṛhaṇīyānāṃ guṇānāṃ dhāma sthānam iti",
  "GR14ss2_bhgu:3071": "| tat-tad-guṇānāṃ tādṛśatvaṃ darśitam | snehāvaloketi vilāsasya | svaḥ sukha-",
  "GR14ss2_bhgu:3072": "bhoga-sthānāni nityānantānanda-rūpitvāt | teṣāṃ cūḍāmaṇim ātma-dhiṣṇyaṃ",
  "GR14ss2_bhgu:3073": "sva-svarūpaṃ sthānaṃ śrī-vaikuṇṭhaṃ | tādṛśatve'py urasi śobhitayā śriyā",
  "GR14ss2_bhgu:3074": "kṛtvā subhagayantam iva tatra bhūṣaṇa-viśeṣaṃ nidadhānam iva | iveti",
  "GR14ss2_bhgu:3075": "vākyālaṅkāre | anena śrīvaikuṇṭhasya |",
  "GR14ss2_bhgu:3076": "uktaṃ ca tad-viśva-gurv ityādau āpuḥ parāṃ mudam ity ādi [BhP 3.16.26] |",
  "GR14ss2_bhgu:3077": "vakṣyate ca --",
  "GR14ss2_bhgu:3078": "atha te munayo dṛṣṭvā",
  "GR14ss2_bhgu:3079": "nayanānanda-bhājanam |",
  "GR14ss2_bhgu:3080": "vaikuṇṭhaṃ tad-adhiṣṭhānaṃ",
  "GR14ss2_bhgu:3081": "vikuṇṭhaṃ ca svayaṃ-prabham || [BhP 3.16.27]",
  "GR14ss2_bhgu:3082": "bhagavantaṃ parikramya",
  "GR14ss2_bhgu:3083": "praṇipatyānumānya ca |",
  "GR14ss2_bhgu:3084": "pratijagmuḥ pramuditāḥ",
  "GR14ss2_bhgu:3085": "śaṃsanto vaiṣṇavīṃ śriyam || [BhP 3.16.28]",
  "GR14ss2_bhgu:3086": "pītāṃśuke iti | kāñcyā vanamālayā cety atretthmabhūta-lakṣaṇe tṛtīyā |",
  "GR14ss2_bhgu:3087": "vidyud iti | haratā manohareṇa |",
  "GR14ss2_bhgu:3088": "tad evaṃ paricchadādīnām api tādṛśatvaṃ varṇayitvā punas tasyaivāti-mano-",
  "GR14ss2_bhgu:3089": "haratvam āha avopasṛṣṭam iti[*ENDNOTE #25] | indirāyā utsmitaṃ garvaḥ",
  "GR14ss2_bhgu:3090": "ava bhagavati upasṛṣṭaṃ | asya kāntasya nityena lābhena nityam evādhikam",
  "GR14ss2_bhgu:3091": "āvirbhāvitam iti tadīyānāṃ dhiyā vitarkitam | atra hetuḥ - bahu-",
  "GR14ss2_bhgu:3092": "sauṣṭhavāḍhyam ananta-svarūpa-guṇa-sampadbhir yuktam |",
  "GR14ss2_bhgu:3093": "nanv evambhūtasya lakṣmyā api rahasyamahānidhirūpasya parama-vastunaḥ",
  "GR14ss2_bhgu:3094": "kathaṃ prakāśaḥ smabhavatīty ata āha mahyam iti | madādīnāṃ bhaktānāṃ",
  "GR14ss2_bhgu:3095": "kṛte aṅgaṃ bhajantaṃ mūrtiṃ prakaṭayantam asmad-viṣayakam aṅgīkāraṃ",
  "GR14ss2_bhgu:3096": "bhajantam ity arthaḥ |",
  "GR14ss2_bhgu:3097": "ullaṅghita-trividha-sīma-samātiśāyi-",
  "GR14ss2_bhgu:3098": "sambhāvanaṃ tava parivraḍhima-svabhāvam",
  "GR14ss2_bhgu:3099": "māyā-balena bhavatāpi niguhyamānaṃ",
  "GR14ss2_bhgu:3100": "paśyanti kecid aniśaṃ tvad-ananya-bhāvāḥ || [Stotra-ratna, 13] itivat |",
  "GR14ss2_bhgu:3101": "bhaktir evainaṃ nayati bhaktir evainaṃ darśayatīty ādi śruteḥ | tathābhūtaṃ",
  "GR14ss2_bhgu:3102": "tam acakṣateti | nirīkṣya ca mudā kaiḥ śirobhir nemuḥ | na viśeṣeṇa tṛptā",
  "GR14ss2_bhgu:3103": "dṛśo netrāṇi yeṣāṃ te |",
  "GR14ss2_bhgu:3104": "tasyeti [3.15.43]| ṭīkā ca - svarūpānandād api teṣāṃ bhajanānandādhikyam",
  "GR14ss2_bhgu:3105": "ity āha | tasya padāravinda-kiñjalkaiḥ keśarair miśrā yā tulasī tasyā",
  "GR14ss2_bhgu:3106": "makarandena yukto yo vāyuḥ, sva-vivareṇa nāsā-cchidreṇa, akṣara-juṣāṃ",
  "GR14ss2_bhgu:3107": "brahmānanda-sevinām api, saṃkṣobhaṃ citte'tiharṣaṃ tanau romāñcam | ity",
  "GR14ss2_bhgu:3108": "eṣā ||",
  "GR14ss2_bhgu:3109": "atra padayor aravinda-kiñjalka-miśrā yā tulasīti vyākhyeyam | aravinda-",
  "GR14ss2_bhgu:3110": "tulasyau ca tadānīṃ vana-mālā-sthite eva jñeye | astu tāvad-bhagavad-ātma-",
  "GR14ss2_bhgu:3111": "bhūtānāṃ teṣām aṅgopāṅgānāṃ teṣu kṣobha-kāritvaṃ tat-samandhi-",
  "GR14ss2_bhgu:3112": "samandhino vāyor apīti bhāvaḥ |",
  "GR14ss2_bhgu:3113": "harṣa-kāritaṃ sambhramam āha dvābhyām | te vā [3.15.44] iti | te vai kila,",
  "GR14ss2_bhgu:3114": "vadanam eva asita-padma-koṣaḥ īṣad-vikasitaṃ nīlāmbujaṃ taṃ ut ūrdhvaṃ",
  "GR14ss2_bhgu:3115": "vīkṣya labdha-manorathāḥ santaḥ, nayā evāruṇa-maṇayaḥ teṣāṃ śrayaṇam",
  "GR14ss2_bhgu:3116": "āśraya-bhūtaṃ aṅghri-dvandvaṃ punar avekṣya adho-dṛṣṭyā vīkṣya punaḥ",
  "GR14ss2_bhgu:3117": "punar evaṃ vīkṣya yugapat sarvāṅga-lāvaṇya-grahaṇāśakteḥ paścān",
  "GR14ss2_bhgu:3118": "nidadhuś cintayāmāsuḥ, yugapad eva katham idam idaṃ sarvaṃ paśyemety-",
  "GR14ss2_bhgu:3119": "utkaṇṭhābhiḥ sthāyibhāva-poṣakaṃ cintākhyaṃ bhāvam āpur ity arthaḥ |",
  "GR14ss2_bhgu:3120": "puṃsām iti | bahu-mataṃ brahmaṇo'pi dhana-prakāśatvād atyādarāspadam |",
  "GR14ss2_bhgu:3121": "pauṃsnaṃ [?] vapur darśayānam iti | puruṣasya garbhoda-śāyino guṇāvatāra-",
  "GR14ss2_bhgu:3122": "rūpaṃ śrī-viṣṇv-ākhyaṃ yad vapus tad abhinnatayā svaṃ vapur darśayantaṃ,",
  "GR14ss2_bhgu:3123": "na tu brahmādivad anyathātvenety arthaḥ | ananyena svenaiva siddhai`svarūpa-",
  "GR14ss2_bhgu:3124": "bhūtair ity arthaḥ | ataevotpattikaiḥ tadvad evānādi-siddhair ity arthaḥ |",
  "GR14ss2_bhgu:3125": "aṇimādy-aṣṭaiśvarya-yutaṃ viśiṣṭaṃ na tūpalakṣitam | anena tteṣāṃ stuty-",
  "GR14ss2_bhgu:3126": "āspada-viśeṣaṇatvena aiśvaryopalakṣita-samasta-bhagānāṃ tādṛśatvaṃ",
  "GR14ss2_bhgu:3127": "vyañjitam | samagṛṇan samyag astuvann iti |",
  "GR14ss2_bhgu:3128": "atha śrī-bhagavatas tādṛśa-bhāva-vyañjinīṃ nijām uktiṃ teṣām eva sva-",
  "GR14ss2_bhgu:3129": "hārdābhivyakti-kareṇa stuti-vākyena pramāṇayati, śrī-kumārā ūcur iti |",
  "GR14ss2_bhgu:3130": "stutim āha ya iti pañcabhiḥ | atrākṣara-juṣām api [BhP 3.15.43] ity anusṛtya",
  "GR14ss2_bhgu:3131": "vyākhyāyate | nityaṃ brama-rūpeṇa prakāśase na tac citram | idānīṃ tu",
  "GR14ss2_bhgu:3132": "viśuddha-sattva-laksaṇena svarūpa-śakti-vṛtti-viśeṣeṇa prakāśitayā ghana-",
  "GR14ss2_bhgu:3133": "prakāśa-para-tattvaika-rūpayā mūrtyā pratyakṣo'si, aho bhāgyam asmākam",
  "GR14ss2_bhgu:3134": "ity āhuḥ |",
  "GR14ss2_bhgu:3135": "he ananta yas tvaṃ hṛd-gato'pi durātmanām antarhito na sphurasi, sa",
  "GR14ss2_bhgu:3136": "no'smākam antarhito na bhavasi, nayana-mūlaṃ tvayaiva rāddhaḥ prāpto'si |",
  "GR14ss2_bhgu:3137": "tathā ca - api saṃrādhane pratyakṣānumānābhyāṃ ity asya viṣaya-vākyam",
  "GR14ss2_bhgu:3138": "parāñci yāni vyatṛṇat svayambhūs tasmāt parāṅ paśyasi nāntarātman |",
  "GR14ss2_bhgu:3139": "kaścid dhīraḥ pratyag-ātmānam aikṣad āvṛtta-cakṣur amṛtatvam icchann iti",
  "GR14ss2_bhgu:3140": "| antardhānābhāve hetuḥ bhavad-udbhavena brahmaṇā tenāsmat-pitrā yarhi",
  "GR14ss2_bhgu:3141": "yadaivānuvarṇita-rahā uddiṣṭa-brahmākhya-rahasyaḥ, tadaiva naḥ karma-",
  "GR14ss2_bhgu:3142": "mārgeṇa tad-rūpatayā guhāḥ buddhiṃ gato'smīti |",
  "GR14ss2_bhgu:3143": "nanu, pitropadiṣṭaṃ bhavatām adṛśyam ātma-tattvākhyaṃ rahaḥ, ahaṃ tv anya",
  "GR14ss2_bhgu:3144": "eva syāṃ dṛśyatvāt | naivam | asmat praty abhijñayā bheda-nirāsād ity āhuḥ",
  "GR14ss2_bhgu:3145": "taṃ tvām iti | he bhagavan paraṃ kevalam ātma-tattvaṃ brahma-svarūpaṃ tvāṃ",
  "GR14ss2_bhgu:3146": "vidāma vidmaḥ pratyabhijānīmaḥ | kena pratyabhijānītha? samprati adhunā",
  "GR14ss2_bhgu:3147": "sattvena, asmāsv etad-rūpāvirbhāvena | etāvantaṃ kālaṃ na jñātavanto vayaṃ,",
  "GR14ss2_bhgu:3148": "adhunā tu sākṣād-anubhavena niścitavantaḥ sma ity arthaḥ | tvaṃ śuddha-",
  "GR14ss2_bhgu:3149": "citta-vṛttau brahmavat netre'py asmākaṃ sphurasi, na tu dṛśyatveneti bhāvaḥ",
  "GR14ss2_bhgu:3150": "| na kevalaṃ pratyabhijñā-mātram ity āhuḥ | eṣām asmākaṃ ratiṃ racayantam",
  "GR14ss2_bhgu:3151": "anyathā ratir api tvayy asmākaṃ nodbhaved iti bhāvaḥ |",
  "GR14ss2_bhgu:3152": "nirahaṃ-mānāditvenānyeṣām apy ātmārāmāṇām anyato raty-abhāvam eva",
  "GR14ss2_bhgu:3153": "dyotayantas tad-ātma-tattvam āhuḥ tatraiva sādhana-vaśiṣṭyāt kim api",
  "GR14ss2_bhgu:3154": "vaiśiṣṭyaṃ cāhuḥ | yat tvad-rūpatvenāvirbhavad-ātma-tattvaṃ te'nutāpaḥ",
  "GR14ss2_bhgu:3155": "kṛpā, tenaiva viditair dṛḍha-bhakti-yogair viduḥ | yad vā anutāpo dainyaṃ tena",
  "GR14ss2_bhgu:3156": "viditais te tava dṛḍha-bhakti-yogaiḥ | kīdṛśāḥ ? udgranthayo nirahaṃ-mānāḥ",
  "GR14ss2_bhgu:3157": "| ataeva virāgāḥ | tad evaṃ pitrānuvarṇita-rahā ity atra rahaḥ-śabdaś catuḥ-",
  "GR14ss2_bhgu:3158": "ślokī-rītyā prema-bhakter eva vācaka iti vyañjitam |",
  "GR14ss2_bhgu:3159": "atha pūrvam abheda-matayo'pi samprati svarūpānanda-śakti-vilāsair vicitrita-",
  "GR14ss2_bhgu:3160": "matayo bhūyo'pi bhedātmikāṃ bhaktim eva prārthayituṃ bhaktānāṃ",
  "GR14ss2_bhgu:3161": "sukhātiśayam āhuḥ, nātyantikam iti | ātyantikaṃ mokṣa-lakṣaṇaṃ prasādam",
  "GR14ss2_bhgu:3162": "api, kim utānyad indrādi-padam |",
  "GR14ss2_bhgu:3163": "idānīṃ svāparādhaṃ dyotayanto bhaktiṃ prārthayante kāmam iti | he",
  "GR14ss2_bhgu:3164": "bhagavanm, ataḥ pūrvam asmākaṃ vṛjinaṃ nābhavat | idānīṃ tu sarvāṇy api",
  "GR14ss2_bhgu:3165": "jātāni yatas tvad-bhaktau śaptau | atas tair vṛjinair nirayeṣu kāmaṃ",
  "GR14ss2_bhgu:3166": "no'smākaṃ bhavo janma syāt | anena tad-adhigama uttara-pūrvārdhayor",
  "GR14ss2_bhgu:3167": "aśleṣa-vināśau tad-vyapadeśād iti nyāyenāsambhava-tad-bhāvānāṃ brahma-",
  "GR14ss2_bhgu:3168": "jñāninām api sveṣāṃ bahu-naraka-kāri-vṛjināpāta-kṣamāpaṇena tayor",
  "GR14ss2_bhgu:3169": "itthambhūta-guṇo harir itivat sarvādbhuta-mahattamatvaṃ sūcitam | aho nirayā",
  "GR14ss2_bhgu:3170": "api bhaveyur eva, na tāvatāpi paryāptaṃ, tebhyaś ca nāsmākam api bhayam",
  "GR14ss2_bhgu:3171": "| atra tu mūlaṃ duṣphalaṃ bhagavat-parāṅ-mukhī-bhāva eva, sa tv asmākaṃ",
  "GR14ss2_bhgu:3172": "mābhūd iti sakāku prārthayante | nu vitarke | yadi tu naś cetas te padayo",
  "GR14ss2_bhgu:3173": "rameta, tatrāpy alirad eva kevala-tan-mādhuryāsvādāpekṣayā, na tu",
  "GR14ss2_bhgu:3174": "brahmātmānubhavāpekṣayā, evaṃ vācaś cety ādi | atra bhatāparādhasya",
  "GR14ss2_bhgu:3175": "bhagavatā kṣamā tad-icchā-mātra-kṛta-tat-krodha-jananāt teṣām",
  "GR14ss2_bhgu:3176": "aparādhābhāsatveneti jñeyam |",
  "GR14ss2_bhgu:3177": "śloka-dvaye'smin kaivalyān narako'pi tvad-bhakti-mātraṃ kāmayamānānām",
  "GR14ss2_bhgu:3178": "asmākaṃ tad-avirodhatvāt śreyān iti svārasya-labdhaṃ, tathāpītthaṃ",
  "GR14ss2_bhgu:3179": "kṛtārthatvam asmākam aticitram ity āhuḥ prādur iti | anātmanām ātmanas",
  "GR14ss2_bhgu:3180": "tava ekānta-bhakti-rahitānām aprakaṭo'pi it itthaṃ yaḥ pratīto'si, tasmai",
  "GR14ss2_bhgu:3181": "tubhyaṃ nama idaṃ vidhemeti | tatraitad uktaṃ bhavati | ete brahma-vidyā-",
  "GR14ss2_bhgu:3182": "siddhānāṃ parāvara-gurūṇām api guravaḥ | ataeva paramahaṃsa-mahā-",
  "GR14ss2_bhgu:3183": "munīnām ity uktam |",
  "GR14ss2_bhgu:3184": "taṃ tvām ahaṃ jñāna-ghanaṃ svabhāva-",
  "GR14ss2_bhgu:3185": "pradhvasta-māyā-guṇa-bheda-mohaiḥ |",
  "GR14ss2_bhgu:3186": "sanandanādyair hṛdi saṃvibhāvyam[*ENDNOTE #26] [BhP 9.8.23]",
  "GR14ss2_bhgu:3187": "iti śrīmad-aṃśumad-vākyādau ihātma-tattvaṃ samyag jagāda munayo yad",
  "GR14ss2_bhgu:3188": "acakṣatātmann iti [BhP 2.7.5] brahma-vākyādau, tasmai mṛdita-kaṣāyāya",
  "GR14ss2_bhgu:3189": "tamasaḥ pāraṃ darśayati bhagavān sanat-kumāra ity ādi śrutau ca tathā",
  "GR14ss2_bhgu:3190": "prasiddham | āsan nānubhavasyaiva tu siddhasyāṇimādibhir vighno'pi",
  "GR14ss2_bhgu:3191": "sambhāvyaḥ | na tu siddhānubhavasya, taṃ saprapañcam adhirūḍha-samādhi-",
  "GR14ss2_bhgu:3192": "yogaḥ svāpnaṃ punar na bhajate pratibuddha-vastur iti [BhP 3.28.38] śrī-",
  "GR14ss2_bhgu:3193": "kapila-deva-vākyāt |",
  "GR14ss2_bhgu:3194": "ateva teṣāṃ pradhvasta-māyā-guṇa-bheda-mohānāṃ krodhādikam api",
  "GR14ss2_bhgu:3195": "durghaṭa-ghaṭanā-kāriṇyā śrī-bhagavad-icchayaiva jātam iti tair api",
  "GR14ss2_bhgu:3196": "vyākhyātam | tad evaṃ teṣāṃ satata-brahmānanda-magnatvaṃ siddham | tad",
  "GR14ss2_bhgu:3197": "uktam - akṣara-juṣām apīti [BhP 3.15.43], yo'ntarhita [BhP 3.15.46] ity ādi ca",
  "GR14ss2_bhgu:3198": "| śrūyate cānyatra brahma-juṣām avikṣipta-cittatvam | yathā saptame śrī-",
  "GR14ss2_bhgu:3199": "nārada-vākyam -",
  "GR14ss2_bhgu:3200": "kāmādibhir anābiddhaṃ praśāntākhila-vṛttir yat |",
  "GR14ss2_bhgu:3201": "cittaṃ brahma-sukha-spṛṣṭaṃ naivottiṣṭheta karhicit || iti [BhP 7.15.35]",
  "GR14ss2_bhgu:3202": "tathāpi teṣāṃ bhagavad-ānandākṛṣṭa-cittatvam ucyate | evam anyeṣām apy",
  "GR14ss2_bhgu:3203": "ātmārāmāṇāṃ tādṛśatvaṃ śrūyate | sva-sukha-nibhṛta-cetās tad-vyudas tāny",
  "GR14ss2_bhgu:3204": "abhāvo'py ajita-rucira-līlākṛṣṭa-sāraḥ [BhP 12.12.68] ity ādiṣu |",
  "GR14ss2_bhgu:3205": "atha loka-saṅgrahārthair veṣā teṣāṃ bhakti-prakriyā prācīna-saṃskāra-vaśā",
  "GR14ss2_bhgu:3206": "vā ? naivam | ubhayatrāpi vāso yathā parikṛtaṃ madirā-madāndha [BhP",
  "GR14ss2_bhgu:3207": "3.28.37] itivat tatrāveśāsambhavāt | dṛśyate tv anyatrānāveśaḥ mānasā me",
  "GR14ss2_bhgu:3208": "sutā yuṣmat-pūrvajāḥ sanakādayaḥ | cerur vihāyasā lokān lokeṣu vigata-",
  "GR14ss2_bhgu:3209": "spṛhā [BhP 3.15.12] ity abhidhānāt | bhagavati tv āveśaḥ paramahaṃsa-",
  "GR14ss2_bhgu:3210": "mahāmunīnām anveṣaṇīya-caraṇau [BhP 3.15.37] ity atra",
  "GR14ss2_bhgu:3211": "yādṛcchikatāvirodhy-anveṣaṇīyatvābhidhānāt | pañcame tu, asaṅga-niśita-",
  "GR14ss2_bhgu:3212": "jñānānala-vidhūtāśeṣa-malānāṃ bhavat-svabhāva-nāmātmarāmāṇāṃ",
  "GR14ss2_bhgu:3213": "munīnām anavarata-pariguṇita-guṇa-gaṇa [BhP 5.3.11] ity atra gadye tad-eka-",
  "GR14ss2_bhgu:3214": "niṣṭhatvam apy uktam | ajita-rucira-līlākṛṣṭa-sāra ity [BhP 12.12.69] atraiva",
  "GR14ss2_bhgu:3215": "ca | atrāpi teneśa nivṛttim avāpur alaṃ dṛśo na [BhP 3.15.50] ity ādau",
  "GR14ss2_bhgu:3216": "sukhadatvam api sākṣād evoktam | atra pūrvokta-hetoś ca stutau",
  "GR14ss2_bhgu:3217": "pratutopālambha-prasaṅgāc ca snehāvaloka-kalayā hṛdi saṃspṛśantam iti [BhP",
  "GR14ss2_bhgu:3218": "3.15.39] sākṣād ukteś ca dṛśām eva sukhaṃ jātam ity anāsaktir eva vyañjitety",
  "GR14ss2_bhgu:3219": "api na vyākhyeyam |",
  "GR14ss2_bhgu:3220": "tasmād ātmārāmāṇāṃ ramaṇāspadatvād brahmākhyam ātma-vastv eva śrī-",
  "GR14ss2_bhgu:3221": "bhagavān | tatrāpi cakāra teṣāṃ saṃkṣobham akṣara-juṣām api citta-tanvor",
  "GR14ss2_bhgu:3222": "iti [BhP 3.15.43] śravaṇāt tato'pi ghana-prakāśaḥ | tat tad vicitra-śrī-bhagavad-",
  "GR14ss2_bhgu:3223": "aṅgopāṅgādy-abhiniveśa-darśanānanda-vaicitrī copalabhyate, sā",
  "GR14ss2_bhgu:3224": "cānyathānupapattyā svarūpa-śakti-vilāsa-rūpaiveti |",
  "GR14ss2_bhgu:3225": "nanu, bhavatu teṣām ānandādhikyāt tasminnirviśeṣa-svarūpānandasyaiva",
  "GR14ss2_bhgu:3226": "ghana-prakāśatā, upādhi-vaiśiṣṭyāt | yataḥ, viśuddha-sattvāṃśa-bhāvitāyāṃ",
  "GR14ss2_bhgu:3227": "citta-vṛttau yad brahma sphurati | tad eva ghanībhūtākhaṇḍa-viśuddha-sattva-",
  "GR14ss2_bhgu:3228": "maye bhagavati sphurat-tad-adhyastatayā tadaikyam āpannāyāṃ tasyāṃ",
  "GR14ss2_bhgu:3229": "viśeṣata eva sphurati | ataeva śrī-vigrahādi-para-brahmaṇor abheda-vākyam",
  "GR14ss2_bhgu:3230": "api tad atyanta-tādātmyāpekṣayaiva | ataeva tatra tatropādhāv eka eva",
  "GR14ss2_bhgu:3231": "nirbheda-paramānandaḥ samupalabhyate, na tu viśeṣākāra-gandho'pi, tat tad",
  "GR14ss2_bhgu:3232": "upādher apekṣaṇaṃ tu pratipada-tad-ānanda-samādhi-kautuka-nibandhanaṃ",
  "GR14ss2_bhgu:3233": "tasmāt katham anena pramāṇena tat-tad-upādhīnām api para-tattvākāratvaṃ",
  "GR14ss2_bhgu:3234": "sādhyate iti | ucyate - bhavan-mate tāvat śuddha-citta-vṛttau para-brahma",
  "GR14ss2_bhgu:3235": "sphurati samyag eva sphurati | bhedāṃśa-leśa-parityāgenaiva brahma-",
  "GR14ss2_bhgu:3236": "vidyātvāṅgīkārāt | asamyag-jñānasya tattvānaṅgīkārāt tena",
  "GR14ss2_bhgu:3237": "kaivalyāsambhavāc ca | ato na śrī-vigrahādāv adhikāvirbhāvāṅgīkāro",
  "GR14ss2_bhgu:3238": "yujyate |",
  "GR14ss2_bhgu:3239": "kiṃ ca, śuddha-sattva-mayā vigrahādi-lakṣaṇopādhaya iti vadatas tava",
  "GR14ss2_bhgu:3240": "ko'bhiprāyaḥ ? kiṃ tat pariṇāmās te tat-pracurā vā ? nādyaḥ, rajo'sad-",
  "GR14ss2_bhgu:3241": "bhāvena pariṇāmāsambhava iti hy uktam | na cāntyaḥ, yeṣu vigrahādiṣu tat-",
  "GR14ss2_bhgu:3242": "prācuryaṃ te miśra-sattvasya kārya-bhūtā ity arthāpattau sattvaṃ viśuddhaṃ",
  "GR14ss2_bhgu:3243": "śrayate bhavān sthitau [BhP 10.2.34] ity ādi-vacana-jāte viśuddha-pada-",
  "GR14ss2_bhgu:3244": "vaiyarthyam iti coktam eva | astu vā vimiśratvaṃ tathāpi tādṛśe brahma-",
  "GR14ss2_bhgu:3245": "sphuraṇa-yogyataiva na sambhavet kiṃ punar viśeṣaṇety uddeśya-vismṛtiś ca",
  "GR14ss2_bhgu:3246": "syāt | athākhaṇḍa-viśuddha-sattvāśrayatvena te'pi tad-rūpatayaivocyante |",
  "GR14ss2_bhgu:3247": "tataś ca teṣv anubhūtākhaṇḍa-śuddha-sattve tasmin brahmānubhavantīti cet,",
  "GR14ss2_bhgu:3248": "tat ayuktaṃ kalpanā-gauravāt, te'cakṣatākṣa-viṣayaṃ sva-samādhi-bhāgyam",
  "GR14ss2_bhgu:3249": "iti [BhP 3.15.38] sākṣād eva gocarī-kṛtatvena uktatayā paramparā-dṛṣṭatva-",
  "GR14ss2_bhgu:3250": "pratighātāc ca | tasya śuddha-sattvasya prākṛtatvaṃ tu niṣiddham eva | tasmān",
  "GR14ss2_bhgu:3251": "na te prākṛta-sattva-pariṇāmā na vā tat-pracurāḥ, kintu sva-prakāśattā-",
  "GR14ss2_bhgu:3252": "lakṣaṇa-śuddha-sattva-prakāśitā iti prāktanam evoktaṃ vyaktam | ataeva",
  "GR14ss2_bhgu:3253": "teṣām upādhitva-nirākṛtes tat-tad-anubhavānanda-vaicitrī ca sampadyate |",
  "GR14ss2_bhgu:3254": "tathaiva tam evam evambhūtam acakṣateti tat-tad-viṣaya-saundarya-varṇananṃ",
  "GR14ss2_bhgu:3255": "prastutopakāritvāt sārthakaṃ syāt | akhaṇḍa-śuddha-sattva-maya-",
  "GR14ss2_bhgu:3256": "mātreṇaivābhipreta-siddheḥ | ataeva nirīkṣya ca na vitṛpta-dṛśa [BhP 3.15.42]",
  "GR14ss2_bhgu:3257": "iti dṛk-sambandhi -tvad-rūpa-kṛtaivātṛptir uktā |",
  "GR14ss2_bhgu:3258": "tathaiva ca śabdenaivākṣara-jayitvaṃ padāravinda-parimalātmaka-vāyu-",
  "GR14ss2_bhgu:3259": "lakṣaṇasyatad-viśeṣasyadarśitam | anyathobhayatrāpi brahmānandasyaiva",
  "GR14ss2_bhgu:3260": "nirviśeṣatayopalabhyamānatve vidyājuṣām apītyupādhi-pradhānam evocyate",
  "GR14ss2_bhgu:3261": "| upādhi-yugalasyaiva mithaḥ spardhitva-prāpteḥ | anenākṣarānubhava-",
  "GR14ss2_bhgu:3262": "mukha-jayitva-kathanena vaiśiṣṭhādīnaṃ putra-śokādikam iva tad-",
  "GR14ss2_bhgu:3263": "āveśābhāsa evāyam ity api nirastam | ata evam evoktaṃ śrī-svāmibhirapi",
  "GR14ss2_bhgu:3264": "svarūpānandād api teṣāṃ bhajanānandādhikyam āheti | tasmād asti",
  "GR14ss2_bhgu:3265": "vaicitryam | iti | ataeva tair api vicitratayaiva prārthitaṃ ceto'livad yadi nu te",
  "GR14ss2_bhgu:3266": "padayo rameta [BhP 3.15.49] ity ādau | akka cen madhu vindeta kim arthaṃ",
  "GR14ss2_bhgu:3267": "parvataṃ vrajet iti nyāyena tad-upādhy-antarānveṣaṇa-vaiyarthyāt teṣām",
  "GR14ss2_bhgu:3268": "atad-anveṣaṇa-kautukābhāvāc ca |",
  "GR14ss2_bhgu:3269": "kiṃ ca, na teṣām abhedātmako'nubhavo vā dṛśyate, pratyuta nemur nirīkṣya",
  "GR14ss2_bhgu:3270": "na vitṛpta-dṛśo mudā kaiḥ [BhP 3.15.42], kāmaṃ bhavaḥ sva-vṛjinair nirayeṣu",
  "GR14ss2_bhgu:3271": "naḥ stād ity ādau [BhP 3.15.49], tat-pratiyogi-namaskārādy-upalakṣita-",
  "GR14ss2_bhgu:3272": "bhedātmaka-bhakti-sukham eva dṛśyate | tasmān māyikopādhi-nihīnatvād-",
  "GR14ss2_bhgu:3273": "dheyāṃśatayā pratibhātatvāc ca na taj-jātīyaṃ sukham anya-jātīyaṃ kartuṃ",
  "GR14ss2_bhgu:3274": "śaknotīti santy evānyathānupapatti-siddhāyāḥsvarūpa-śakter eva vilāsāḥ |",
  "GR14ss2_bhgu:3275": "api ca - astu tāvaj jīvan-mukta-daśāyāṃ tan-mate vidyopādhi-",
  "GR14ss2_bhgu:3276": "pratiphalitasyaiva sato brahmaṇaḥ sakāśāt śrī-bhagavato ghana-prakāśato",
  "GR14ss2_bhgu:3277": "sarvopādhi-vinirmukta-mukti-daśāyām api sākṣāt tādṛśatāsty eveti",
  "GR14ss2_bhgu:3278": "suvyaktaṃ nātyantikaṃ vigaṇayanty api te prasādam [BhP 3.15.48] ity ādau",
  "GR14ss2_bhgu:3279": "tasmān nopādhitāramya-cintā | bhavataḥ kathāyā [BhP 3.15.48] ity anena",
  "GR14ss2_bhgu:3280": "nirupādhi-brahma-bhūtād upari ca vaicitrī sphuṭam evāsau svīkṛtā | tasmāt",
  "GR14ss2_bhgu:3281": "sāntaraṅga-vaibhavasya bhagavataḥ sukhaika-rūpatvaṃ, tad-rūpatve'pi",
  "GR14ss2_bhgu:3282": "brahmato'pi ghana-prakāśatvaṃ, svarūpa-śakit-vilāsa-vaicitrī ceti vidvad-",
  "GR14ss2_bhgu:3283": "anubhava-pramāṇena nirṇītam | tatra, muktā api līlayā vigrahaṃ kṛtvā",
  "GR14ss2_bhgu:3284": "bhajanta iti | yaṃ sarve devā āmananti mumukṣavo brahma-vādinaś cety atra",
  "GR14ss2_bhgu:3285": "śrutāv advaita-vāda-guravo'pi | kṛṣṇo muktair ijyate vīta-mohair iti bhārate",
  "GR14ss2_bhgu:3286": "|",
  "GR14ss2_bhgu:3287": "brahma-bhūtaḥ prasannātmā",
  "GR14ss2_bhgu:3288": "na śocati na kāṅkṣati |",
  "GR14ss2_bhgu:3289": "samaḥ sarveṣu bhūteṣu",
  "GR14ss2_bhgu:3290": "mad-bhaktiṃ labhate parām || iti [Gītā 18.54] śrī-bhagavad-gītopaniṣatsu |",
  "GR14ss2_bhgu:3291": "muktānām api bhaktir hi nityānanda-svarūpiṇīti bhārata-tātparye pramāṇitā",
  "GR14ss2_bhgu:3292": "śrutiś ca | tathā āprāyaṇāt tatrāpi hi dṛṣṭam ity atra ca madhva-bhāṣya-",
  "GR14ss2_bhgu:3293": "pramāṇitā sauparṇa-śrutiḥ | sarvadainam upāsīta yāvan muktim uktā hy",
  "GR14ss2_bhgu:3294": "enam upāsata iti | ateva śrī-prahlāda-bali-prabhṛti-mahābhāgavata-",
  "GR14ss2_bhgu:3295": "sambandham abhipretya śrī-viṣṇu-purāṇe[*ENDNOTE #27]'py uktaṃ pātāle",
  "GR14ss2_bhgu:3296": "tasya na prītir vimuktasyāpi jāyate iti |",
  "GR14ss2_bhgu:3297": "|| 3.15 || śrī-brahmā devān ||85||",
  "GR14ss2_bhgu:3298": "[86]",
  "GR14ss2_bhgu:3299": "ataeva śeṣa-puruṣārtha-svarūpa evāsāv iti sphuṭam evāhur gadyena --",
  "GR14ss2_bhgu:3300": "athānayāpi na bhavata ijyayoru-bhāra-bharayā samucitam artham",
  "GR14ss2_bhgu:3301": "ihopalabhāmahe | ātmana evānusavanam añjasāvyatirekeṇa",
  "GR14ss2_bhgu:3302": "bobhūyamānāśeṣa-puruṣārtha-svarūpasya || [BhP 5.3.7-8]",
  "GR14ss2_bhgu:3303": "ṭīkā ca - ātmanaḥ svata evānusaraṇaṃ sarvadā añjasā sākṣād vobhūyamānā",
  "GR14ss2_bhgu:3304": "atiśayena bhavanto ye aśeṣāḥ puruṣārthās te svarūpaṃ yasya paramānandasya",
  "GR14ss2_bhgu:3305": "ity eṣā | śrutiś ca -sarva-kāmaḥ sarva-gandhaḥ sarva-rasaḥ ity ādau ||",
  "GR14ss2_bhgu:3306": "|| 5.3 || ṛtvig-ādayaḥ śrī-yajña-puruṣam ||86||",
  "GR14ss2_bhgu:3307": "[87]",
  "GR14ss2_bhgu:3308": "tad evaṃ brahmaṇo'pi yat śrī-bhagavati prakāśa-samyaktvaṃ tat pūrvam eva",
  "GR14ss2_bhgu:3309": "vidvad-anubhava-vacana-pracayena siddham api viśeṣato vicāryate | tatraikam",
  "GR14ss2_bhgu:3310": "eva tattvaṃ dvidhā śabdyata iti na vastuno bheda upapadyate | āvirbhāvasyāpi",
  "GR14ss2_bhgu:3311": "bheda-darśanāt na ca saṃjñā-mātrasya, kintusva-sva-darśana-yogyatā-bhedena",
  "GR14ss2_bhgu:3312": "dvividho'dhikārī dvidhā dṛṣṭaṃ tad upāsta iti | tatrāpy ekasya darśanasya",
  "GR14ss2_bhgu:3313": "vāstavatvam anyasya bhramajatvam iti na mantavyam ubhayor api",
  "GR14ss2_bhgu:3314": "yāthārthyena darśitatvāt | na caikasya vastunaḥ śaktyā",
  "GR14ss2_bhgu:3315": "vikriaymāṇāṃśakatvād aṃśato bhedaḥ | vikṛtatva-niedhāt tayoḥ | tasmād",
  "GR14ss2_bhgu:3316": "dṛṣṭer asamyak-samyaktva [?] saty api samyaktve tad-ananusandhānād vā",
  "GR14ss2_bhgu:3317": "ekasminn adhikāriṇy eka-deśena sphurad ekabhedaḥ parasminn akhaṇḍatayā",
  "GR14ss2_bhgu:3318": "dvitīyo bhedaḥ | evaṃ sati yatra viśeṣaṃ vinaiva vastunaḥ sphūrtiḥ, sā dṛṣṭir",
  "GR14ss2_bhgu:3319": "asampūrṇā, yathā brahmākāreṇa, yatra svarūpa-bhūta-nānā-vaicitrī-",
  "GR14ss2_bhgu:3320": "viśeṣavad-ākāreṇa, sā sampūrṇā, yathā śrī-bhagavad-ākāreṇeti labhyate | ta",
  "GR14ss2_bhgu:3321": "etad abhipretya prathamaṃ dṛṣṭi-tāratamyena tad-abhivyakti-tāratamyaṃ tan-",
  "GR14ss2_bhgu:3322": "mahā-purāṇāvirbhāva-kāraṇābhyāṃ pratipādyate ṣaḍbhiḥ |",
  "GR14ss2_bhgu:3323": "śrī-nārada uvāca -",
  "GR14ss2_bhgu:3324": "jijñāsitam adhītaṃ ca",
  "GR14ss2_bhgu:3325": "brahma yat tat sanātanam |",
  "GR14ss2_bhgu:3326": "tathāpi śocasy ātmānam",
  "GR14ss2_bhgu:3327": "akṛtārtha iva prabho || [BhP 1.5.4]",
  "GR14ss2_bhgu:3328": "śrī-vyāsa uvāca --",
  "GR14ss2_bhgu:3329": "asty eva me sarvam idaṃ tvayoktaṃ",
  "GR14ss2_bhgu:3330": "tathāpi nātmā parituṣyate me |",
  "GR14ss2_bhgu:3331": "tan-mūlam avyaktam agādha-bodhaṃ",
  "GR14ss2_bhgu:3332": "pṛcchāmahe tvātma-bhavātma-bhūtam || [BhP 1.5.5]",
  "GR14ss2_bhgu:3333": "sa vai bhavān veda samasta-guhyam",
  "GR14ss2_bhgu:3334": "upāsito yat puruṣaḥ purāṇaḥ |",
  "GR14ss2_bhgu:3335": "parāvareśo manasaiva viśvaṃ",
  "GR14ss2_bhgu:3336": "sṛjaty avaty atti guṇair asaṅgaḥ || [BhP 1.5.6]",
  "GR14ss2_bhgu:3337": "śrī-nārada uvāca --",
  "GR14ss2_bhgu:3338": "bhavatānudita-prāyaṃ",
  "GR14ss2_bhgu:3339": "yaśo bhagavato 'malam |",
  "GR14ss2_bhgu:3340": "yenaivāsau na tuṣyeta",
  "GR14ss2_bhgu:3341": "manye tad darśanaṃ khilam || [BhP 1.5.8]",
  "GR14ss2_bhgu:3342": "naiṣkarmyam apy acyuta-bhāva-varjitaṃ",
  "GR14ss2_bhgu:3343": "na śobhate jñānam alaṃ nirañjanam |",
  "GR14ss2_bhgu:3344": "kutaḥ punaḥ śaśvad abhadram īśvare",
  "GR14ss2_bhgu:3345": "na cārpitaṃ karma yad apy akāraṇam || [BhP 1.5.12]",
  "GR14ss2_bhgu:3346": "oṃ namo bhagavate tubhyaṃ",
  "GR14ss2_bhgu:3347": "vāsudevāya dhīmahi |",
  "GR14ss2_bhgu:3348": "pradyumnāyāniruddhāya",
  "GR14ss2_bhgu:3349": "namaḥ saṅkarṣaṇāya ca || [BhP 1.5.37]",
  "GR14ss2_bhgu:3350": "iti mūrty-abhidhānena",
  "GR14ss2_bhgu:3351": "mantra-mūrtim amūrtikam |",
  "GR14ss2_bhgu:3352": "yajate yajña-puruṣaṃ",
  "GR14ss2_bhgu:3353": "sa samyag darśanaḥ pumān || [BhP 1.5.38]",
  "GR14ss2_bhgu:3354": "ślokā amī bahubhiḥ saṃmiśrā apy avistaratvāya jhaṭity artha-pratyayasya ca",
  "GR14ss2_bhgu:3355": "saṃkṣipyaiva samuddhatāḥ | krameṇārthā yathā jijñāsitam iti | ṭīkā ca - yat",
  "GR14ss2_bhgu:3356": "sanātanaṃ nityaṃ paraṃ brahma, tac ca tvayā jijñāsitaṃ vicāritam, adhītam",
  "GR14ss2_bhgu:3357": "adhigataṃ prāptaṃ cety arthaḥ | tathāpi śocasi tat kim artham iti śeṣaḥ | ity",
  "GR14ss2_bhgu:3358": "eṣā |",
  "GR14ss2_bhgu:3359": "tvam iti tvam arka iva trilokīṃ paryaṭan tathā vaiṣṇava-yoga-balāṃśena ca",
  "GR14ss2_bhgu:3360": "prāṇa-vāyur iva sarva-prāṇinām antaścaraḥ san ātmanāṃ sarveṣām eva",
  "GR14ss2_bhgu:3361": "sākṣī bahir antar vṛttijñaḥ | ataḥ pare brahmaṇi dharmato yogena niṣṭātasya",
  "GR14ss2_bhgu:3362": "| tad uktaṃ yājñavalkyena",
  "GR14ss2_bhgu:3363": "ijyācāra-dayāhiṃsā-",
  "GR14ss2_bhgu:3364": "dāna-svādhyāya-karmaṇām |",
  "GR14ss2_bhgu:3365": "ayaṃ paramo lābho yad",
  "GR14ss2_bhgu:3366": "yogenātma-darśanam || iti |",
  "GR14ss2_bhgu:3367": "avare ca brahmaṇi vedākhye vrataiḥ svādhyāya-niyamair niṣṇātasyāpi me",
  "GR14ss2_bhgu:3368": "alama atyarthaṃ yan nyūnaṃ tat svayam eva vicakṣva vitarkaya | bhavateti |",
  "GR14ss2_bhgu:3369": "bhagavad-yaśo-varṇanopalakṣaṇaṃ bhajanaṃ vinā yenaiva rukṣa-brahma-",
  "GR14ss2_bhgu:3370": "jñānena asau bhagavān tu tuṣyeta, tad eva darśanaṃ jñānaṃ khilaṃ nyūnaṃ",
  "GR14ss2_bhgu:3371": "manye tad eva spaṣṭayati | naiṣkarmyam iti |",
  "GR14ss2_bhgu:3372": "ṭīkā ca - niṣkarma brahmaved ekākāratvān niṣkarmatā-rūpaṃ naiṣkarmyam",
  "GR14ss2_bhgu:3373": "ajyate'nenety añjanam upādhiḥ tan nivartakaṃ nirañjanam | evambhūtam api",
  "GR14ss2_bhgu:3374": "jñānam acyute bhāvo bhaktis tad-varjitaṃ cet alam atyarthaṃ na śobhate",
  "GR14ss2_bhgu:3375": "samyag-aparokṣatvāya na kalpata ity arthaḥ | tadā śāśvat sādhana-kāle phala-",
  "GR14ss2_bhgu:3376": "kāle ca abhadraṃ duḥkha-svarūpaṃ yat kāmyaṃ karma, yad apy akāraṇam",
  "GR14ss2_bhgu:3377": "akāmyaṃ tac ceti cakārasyānvayaḥ | tad api karma īśvare nārpitaṃ cet kutaḥ",
  "GR14ss2_bhgu:3378": "punaḥ śobhate ? bahirmukhatvena sattva-śodhakatvābhāvāt | ity eṣā |",
  "GR14ss2_bhgu:3379": "yad vā nirañjanam iti nirūpādhikam apīty arthaḥ | paramādaraṇīyatvād eva",
  "GR14ss2_bhgu:3380": "dvādaśānte śrī-sūtenāpi punaḥ kṛtam idaṃ padyam |",
  "GR14ss2_bhgu:3381": "tasmād uktir eva samyag-darśana-hetur ity upasaṃharati dvābhyām nama iti",
  "GR14ss2_bhgu:3382": "| mantra-mūrtiṃ mantrokta-mūrtiṃ, mantro'pi mūrtir yasyeti vā | amūrtikaṃ",
  "GR14ss2_bhgu:3383": "mantrokta-vyatirikta-mūrti-śūnyaṃ, prākṛta-mūrti-rahitaṃ vā, mūrti-",
  "GR14ss2_bhgu:3384": "svarūpayor ekatvāt prākṛtavan na vidyate pṛthaktvena mūrtir yasya",
  "GR14ss2_bhgu:3385": "tathābhūtaṃ vā | sa pumān samyag-darśanaḥ sākṣāc-chrī-bhagavataḥ sākṣāt-",
  "GR14ss2_bhgu:3386": "kartṛtvād iti bhāvaḥ ||",
  "GR14ss2_bhgu:3387": "|| 1.5 || śrī-sutaḥ ||87||",
  "GR14ss2_bhgu:3388": "[88]",
  "GR14ss2_bhgu:3389": "tad evaṃ dṛṣṭitāratamyadvārā tad-abhivyaktatāratamyena śrī-bhagavata",
  "GR14ss2_bhgu:3390": "utkarṣa uktaḥ | atha liṅgāntarair api darśyate | tatrātmarāma-janākarṣa-",
  "GR14ss2_bhgu:3391": "liṅgena guṇotkarṣa-viśeṣeṇa tasyaiva pūrṇatām āha |",
  "GR14ss2_bhgu:3392": "ātmārāmāś ca munayo",
  "GR14ss2_bhgu:3393": "nirgranthā apy urukrame |",
  "GR14ss2_bhgu:3394": "kurvanty ahaitukīṃ bhaktim",
  "GR14ss2_bhgu:3395": "ittham-bhūta-guṇo hariḥ || [BhP 1.7.10]",
  "GR14ss2_bhgu:3396": "ṭīkā ca - nirgranthā granthebhyo nirgatāḥ | tad uktaṃ gītāsu -",
  "GR14ss2_bhgu:3397": "yadā te moha-kalilaṃ buddhir vyatitariṣyati |",
  "GR14ss2_bhgu:3398": "tadā gantāsi nirvedaṃ śrotavyasya śrutasya ca || [Gītā 2.52] iti |",
  "GR14ss2_bhgu:3399": "yad vā granthir eva granthaḥ nirvṛtta-hṛdaya-granthaya ity arthaḥ | nanu",
  "GR14ss2_bhgu:3400": "muktānāṃ kiṃ bhaktyetyādi-sarvākṣepa-parihārārtham āha itthambhūta-",
  "GR14ss2_bhgu:3401": "guṇaḥ | ity eṣā ||",
  "GR14ss2_bhgu:3402": "|| 1.7 || śrī-sūtaḥ ||88||",
  "GR14ss2_bhgu:3403": "[89]",
  "GR14ss2_bhgu:3404": "ārohabhūmikākrameṇāpi tasyaivādhikyam āha --",
  "GR14ss2_bhgu:3405": "mano brahmaṇi yuñjāno",
  "GR14ss2_bhgu:3406": "yat tat sad asataḥ param |",
  "GR14ss2_bhgu:3407": "guṇāvabhāse viguṇa",
  "GR14ss2_bhgu:3408": "eka-bhaktyānubhāvite || [BhP 3.24.42]",
  "GR14ss2_bhgu:3409": "nirahaṅkṛtir nirmamaś ca",
  "GR14ss2_bhgu:3410": "nirdvandvaḥ sama-dṛk sva-dṛk |",
  "GR14ss2_bhgu:3411": "pratyak-praśānta-dhīr dhīraḥ",
  "GR14ss2_bhgu:3412": "praśāntormir ivodadhiḥ || [BhP 3.24.43]",
  "GR14ss2_bhgu:3413": "vāsudeve bhagavati",
  "GR14ss2_bhgu:3414": "sarva-jñe pratyag-ātmani |",
  "GR14ss2_bhgu:3415": "pareṇa bhakti-bhāvena",
  "GR14ss2_bhgu:3416": "labdhātmā mukta-bandhanaḥ || [BhP 3.24.44]",
  "GR14ss2_bhgu:3417": "ātmānaṃ sarva-bhūteṣu",
  "GR14ss2_bhgu:3418": "bhagavantam avasthitam |",
  "GR14ss2_bhgu:3419": "apaśyat sarva-bhūtāni",
  "GR14ss2_bhgu:3420": "bhagavaty api cātmani || [BhP 3.24.45]",
  "GR14ss2_bhgu:3421": "icchā-dveṣa-vihīnena",
  "GR14ss2_bhgu:3422": "sarvatra sama-cetasā |",
  "GR14ss2_bhgu:3423": "bhagavad-bhakti-yuktena",
  "GR14ss2_bhgu:3424": "prāptā bhāgavatī gatiḥ || [BhP 3.24.46]",
  "GR14ss2_bhgu:3425": "eka-bhaktyā avyabhicāriṇyā sādhana-lakṣaṇayā bhaktyā, anubhāvite",
  "GR14ss2_bhgu:3426": "nirantaram aparokṣīkṛte, tāṃ vinā kasyacid apy arthasyāsiddheḥ |",
  "GR14ss2_bhgu:3427": "nirahaṅkṛtitvād eva nirmamaḥ | tad-dvayābhāvād eva mana-ādīnām apy",
  "GR14ss2_bhgu:3428": "abhāvaḥ sidhyati | samadṛk bhedāgrāhakaḥ | svadṛk svasvarūpābhedena",
  "GR14ss2_bhgu:3429": "brahmaiva paśyan | pratyak antarmukhī praśāntā vikṣepa-rahitā dhīr jñānaṃ",
  "GR14ss2_bhgu:3430": "yasya saḥ |",
  "GR14ss2_bhgu:3431": "tad evaṃ brahma-jñāna-miśra-bhakti-sādhana-vaśena brahmānubhave jāte'pi",
  "GR14ss2_bhgu:3432": "bhakti-saṃskāra-balena labdha-premādes tad-ūrdhvam api śrī-bhagavad-",
  "GR14ss2_bhgu:3433": "anubhavam āha | vāsudeva iti | pratyag-ātmani sarveṣām āśraya-bhūte pareṇa",
  "GR14ss2_bhgu:3434": "prema-lakṣaṇena bhakti-bhāvena tat-sattayaiva labdhā ātmānas tadīyātmakā",
  "GR14ss2_bhgu:3435": "ahaṅkārādayo yeneti | brahma-jñānena prākṛtāhaṅkārādi-layānantaram",
  "GR14ss2_bhgu:3436": "āvirbhūtān premānandātmaka-śuddha-sattva-mayān labdhavān ity arthaḥ |",
  "GR14ss2_bhgu:3437": "nanu ta eva pratyāvartantāṃ kiṃ vā pūrvavad amī api bandha-hetavo",
  "GR14ss2_bhgu:3438": "bhavantu | nety āha, mukta-bandhanaḥ | anāvṛttiḥ śabdād iti nyāyāt bhakty-",
  "GR14ss2_bhgu:3439": "atiśayena labdhātmatvam eva pratipādayati, ātmānam iti | ātmātra",
  "GR14ss2_bhgu:3440": "paramātmā, sarvathā tasya bhagavān evāsphurad iti vākyārthaḥ | tataḥ",
  "GR14ss2_bhgu:3441": "sākṣād eva tat-prāptim āha, icchā-dveṣeti | tad evaṃ tena bhāgavatī gatiḥ",
  "GR14ss2_bhgu:3442": "prāptā | heyatvād anyatrecchā-dveṣa-vihīnena tasmād eva hetoḥ sarvatra",
  "GR14ss2_bhgu:3443": "sama-cetasā | tad uktam --",
  "GR14ss2_bhgu:3444": "nārāyaṇa-parāḥ sarve",
  "GR14ss2_bhgu:3445": "na kutaścana bibhyati |",
  "GR14ss2_bhgu:3446": "svargāpavarga-narakeṣv",
  "GR14ss2_bhgu:3447": "api tulyārtha-darśinaḥ || [BhP 6.17.28]",
  "GR14ss2_bhgu:3448": "yad vā, mayā lakṣmyā saha vartate iti sama iti sahasra-nāma-bhāṣyāt",
  "GR14ss2_bhgu:3449": "bhagavac-cetaseti prāpto bhāgavatīṃ gatim iti pāṭhe, sa kardama eva tāṃ",
  "GR14ss2_bhgu:3450": "gatiṃ prāptaḥ | atra bhagavad-bhakti-yogenety eva viśeṣyam iti | evam evoktaṃ",
  "GR14ss2_bhgu:3451": "śrī-bhagavad-gītopaniṣatsu --",
  "GR14ss2_bhgu:3452": "buddhyā viśuddhayā yukto",
  "GR14ss2_bhgu:3453": "dhṛtyātmānaṃ niyamya ca |",
  "GR14ss2_bhgu:3454": "śabdādīn viṣayāṃs tyaktvā",
  "GR14ss2_bhgu:3455": "rāgadveṣau vyudasya ca || [Gītā 18.51]",
  "GR14ss2_bhgu:3456": "viviktasevī laghvāśī",
  "GR14ss2_bhgu:3457": "yata-vāk-kāya-mānasaḥ |",
  "GR14ss2_bhgu:3458": "dhyāna-yoga-paro nityaṃ",
  "GR14ss2_bhgu:3459": "vairāgyaṃ samupāśritaḥ || [Gītā 18.52]",
  "GR14ss2_bhgu:3460": "ahaṃkāraṃ balaṃ darpaṃ",
  "GR14ss2_bhgu:3461": "kāmaṃ krodhaṃ parigraham |",
  "GR14ss2_bhgu:3462": "vimucya nirmamaḥ śānto",
  "GR14ss2_bhgu:3463": "brahma-bhūyāya kalpate || [Gītā 18.53]",
  "GR14ss2_bhgu:3464": "brahma-bhūtaḥ prasannātmā",
  "GR14ss2_bhgu:3465": "na śocati na kāṅkṣati |",
  "GR14ss2_bhgu:3466": "samaḥ sarveṣu bhūteṣu",
  "GR14ss2_bhgu:3467": "mad-bhaktiṃ labhate parām || [Gītā 18.54]",
  "GR14ss2_bhgu:3468": "bhaktyā mām abhijānāti",
  "GR14ss2_bhgu:3469": "yāvān yaś cāsmi tattvataḥ |",
  "GR14ss2_bhgu:3470": "tato māṃ tattvato jñātvā",
  "GR14ss2_bhgu:3471": "viśate tad-anantaram || [Gītā 18.55] iti |",
  "GR14ss2_bhgu:3472": "atra viṃśatir milanārthaḥ, yathā duryodhanaṃ parityajya yudhiṣṭhiraṃ",
  "GR14ss2_bhgu:3473": "praviṣṭavān ayaṃ rājeti | śrī-daśame'pi śrī-gopair brahma-sampatty-",
  "GR14ss2_bhgu:3474": "anantaram eva vaikuṇṭho dṛṣṭa iti śrī-svāmibhir eva ca vyākhyātam ||",
  "GR14ss2_bhgu:3475": "|| 3.24 || śrī-maitreyaḥ ||89||",
  "GR14ss2_bhgu:3476": "[90]",
  "GR14ss2_bhgu:3477": "tathā",
  "GR14ss2_bhgu:3478": "tasmāj jñānena sahitaṃ",
  "GR14ss2_bhgu:3479": "jñātvā svātmānam uddhava |",
  "GR14ss2_bhgu:3480": "jñāna-vijñāna-sampanno",
  "GR14ss2_bhgu:3481": "bhaja māṃ bhakti-bhāvitaḥ || [BhP 11.13.5]",
  "GR14ss2_bhgu:3482": "svātmānaṃ jīva-svarūpam | jñānaṃ vijñānaṃ ca bāhyam | kiṃ bahunā atra",
  "GR14ss2_bhgu:3483": "śrī-catuḥsana-śukādaya evodāharaṇam iti ||",
  "GR14ss2_bhgu:3484": "|| 11.13 || śrī-bhagavān ||90||",
  "GR14ss2_bhgu:3485": "[91]",
  "GR14ss2_bhgu:3486": "śrī-bhagavatā śabda-brahma-maya-kambu-spṛṣṭa-kapolaḥ tat-prakāśita-",
  "GR14ss2_bhgu:3487": "yathārtha-nigado dhruvo bālako'pi tathā vivṛtavān ity evam ānanda-",
  "GR14ss2_bhgu:3488": "camatkāra-viśeṣa-śravaṇād api tasyaiva pūrṇatvam āha |",
  "GR14ss2_bhgu:3489": "yā nirvṛtis tanu-bhṛtāṃ tava pāda-padma-",
  "GR14ss2_bhgu:3490": "dhyānād bhavaj-jana-kathā-śravaṇena vā syāt",
  "GR14ss2_bhgu:3491": "sā brahmaṇi sva-mahimany api nātha mā bhūt",
  "GR14ss2_bhgu:3492": "kiṃ tv antakāsi-lulitāt patatāṃ vimānāt || [BhP 4.9.10]",
  "GR14ss2_bhgu:3493": "sva-mahimani asādhāraṇa-māhātmye'pi mābhūt na bhavatīty arthaḥ |",
  "GR14ss2_bhgu:3494": "antakāsiḥ kālaḥ ||",
  "GR14ss2_bhgu:3495": "|| 4.9 || dhruvaḥ śrī-dhruvapriyam || 91 ||",
  "GR14ss2_bhgu:3496": "[92]",
  "GR14ss2_bhgu:3497": "parama-siddhi-rūpād brahmaṇi layād api tad-bhajanasya garīyastvena tasyaiva",
  "GR14ss2_bhgu:3498": "garīyastvam upadiśati |",
  "GR14ss2_bhgu:3499": "animittā bhāgavati",
  "GR14ss2_bhgu:3500": "bhaktiḥ siddher garīyasī || [BhP 3.25.3]",
  "GR14ss2_bhgu:3501": "siddher mukter api ṭīkā ca | siddher jñānāt mukter veti śrī-bhagavan-nāma-",
  "GR14ss2_bhgu:3502": "kaumudī |",
  "GR14ss2_bhgu:3503": "|| 3.25 || śrī-kapila-devaḥ || 92 ||",
  "GR14ss2_bhgu:3504": "[93]",
  "GR14ss2_bhgu:3505": "tad evaṃ śrī-bhagavān evākhaṇḍaṃ tattvaṃ sādhaka-viśeṣāṇāṃ tādṛśa-",
  "GR14ss2_bhgu:3506": "yogyatvābhāvāt sāmānyākārodayatvena tad asamyak sphūrtir eva brahmeti",
  "GR14ss2_bhgu:3507": "sākṣād eva vakti dvābhyām -",
  "GR14ss2_bhgu:3508": "jñāna-yogaś ca man-niṣṭho",
  "GR14ss2_bhgu:3509": "nairguṇyo bhakti-lakṣaṇaḥ |",
  "GR14ss2_bhgu:3510": "dvayor apy eka evārtho",
  "GR14ss2_bhgu:3511": "bhagavac-chabda-lakṣaṇaḥ || [BhP 3.32.32]",
  "GR14ss2_bhgu:3512": "yathendriyaiḥ pṛthag-dvārair",
  "GR14ss2_bhgu:3513": "artho bahu-guṇāśrayaḥ |",
  "GR14ss2_bhgu:3514": "eko nāneyate tadvad",
  "GR14ss2_bhgu:3515": "bhagavān śāstra-vartmabhiḥ || [BhP 3.32.33]",
  "GR14ss2_bhgu:3516": "ṭīkā ca - anena ca jñāna-yogena bhagavān eva prāpyaḥ yathā bhakti-",
  "GR14ss2_bhgu:3517": "yogenety āha | nairguṇyo jñāna-yogaś ca man-niṣṭho bhakti-lakṣaṇaś ca yo",
  "GR14ss2_bhgu:3518": "yogaḥ tayor dvayor apy eka evārthaḥ prayojanam | ko'sau ? bhagavac-chabdo",
  "GR14ss2_bhgu:3519": "lakṣaṇaṃ jñāpako yasya | tad uktaṃ gītāsu - te prāpnuvanti mām eva sarva-",
  "GR14ss2_bhgu:3520": "bhūta-hite ratāḥ [Gītā 12.4] iti |",
  "GR14ss2_bhgu:3521": "nanu jñāna-yogasya lābhaḥ phalaṃ śāstreṇāvagamyate | bhakti-yogasya tu",
  "GR14ss2_bhgu:3522": "bhajanīyeśvara-prāptiḥ | kutas tayor ekārthatvam ity āśaṅkya",
  "GR14ss2_bhgu:3523": "dṛṣṭāntenopapādayati | yathā bahūnāṃ rūpa-rasādīnāṃ guṇānām āśrayaḥ",
  "GR14ss2_bhgu:3524": "kṣīrādir eka evārtho mārga-bheda-pravṛttair indriayr nānā pratīyate |",
  "GR14ss2_bhgu:3525": "cakṣuṣā śukla iti rasanena madhur aiti sparśena śīta ity ādi tathā bhagavān",
  "GR14ss2_bhgu:3526": "eka eva tat-tad-rūpeṇaāvagamyate | ity eṣā |",
  "GR14ss2_bhgu:3527": "atra bhagavān evāṅgitvena nigaditaḥ | ataḥ sarvāṃśa-pratyāyakatvād bhakti-",
  "GR14ss2_bhgu:3528": "yogaś ca manaḥ-sthānīyo jñeyaḥ ||",
  "GR14ss2_bhgu:3529": "|| 3.32 || śrī-kapila-devaḥ || 93 ||",
  "GR14ss2_bhgu:3530": "[94]",
  "GR14ss2_bhgu:3531": "ataeva tad-aṃśatvenaiva brahma śrūyate |",
  "GR14ss2_bhgu:3532": "ahaṃ vai sarva-bhūtāni",
  "GR14ss2_bhgu:3533": "bhūtātmā bhūta-bhāvanaḥ |",
  "GR14ss2_bhgu:3534": "śabda-brahma paraṃ brahma",
  "GR14ss2_bhgu:3535": "mamobhe śāśvatī tanū || [BhP 6.16.51]",
  "GR14ss2_bhgu:3536": "ṭīkā ca - sarva-bhūtāny aham eva | bhūtānām ātmā bhoktāpy aham eva |",
  "GR14ss2_bhgu:3537": "bhoktṛ-bhogyātmakaṃ viśvaṃ mad-vyatiriktaṃ nāstīty arthaḥ | yato'haṃ bhūta-",
  "GR14ss2_bhgu:3538": "bhāvanaḥ bhūtānāṃ prakāśakaḥ kāraṇaṃ ca | nanu śabda-brahma prakāśakṃ",
  "GR14ss2_bhgu:3539": "para-brahma kāraṇaṃ prakāśakaṃ ca satyaṃ te ubhe mamaiva rūpe ity āha,",
  "GR14ss2_bhgu:3540": "śabda-brahmeti | śāśvatī śāśvatyau | ity eṣā ||",
  "GR14ss2_bhgu:3541": "atra śabda-brahmaṇaḥ sāhacaryāt para-brahmaṇo'py aṃśatvam evāyāti |",
  "GR14ss2_bhgu:3542": "|| 6.16 || śrī-saṅkarṣaṇaś citra-ketum || 94 ||",
  "GR14ss2_bhgu:3543": "[95]",
  "GR14ss2_bhgu:3544": "ato bhagavato'samyak-prakāśatvād vibhūti-nirviśeṣam eva tad ity apy āha --",
  "GR14ss2_bhgu:3545": "madīyaṃ mahimānaṃ ca",
  "GR14ss2_bhgu:3546": "parabrahmeti śabditam |",
  "GR14ss2_bhgu:3547": "vetsyasy anugṛhītaṃ me",
  "GR14ss2_bhgu:3548": "sampraśnair vivṛtaṃ hṛdi || [BhP 8.24.38]",
  "GR14ss2_bhgu:3549": "|| 8.24 || śrī-matsya-devaḥ satyavratam || 95 ||",
  "GR14ss2_bhgu:3550": "[96]",
  "GR14ss2_bhgu:3551": "tathā ca vibhūti-prasaṅga eva -",
  "GR14ss2_bhgu:3552": "pṛthivī vāyur ākāśa",
  "GR14ss2_bhgu:3553": "āpo jyotir ahaṃ mahān |",
  "GR14ss2_bhgu:3554": "vikāraḥ puruṣo'vyaktaṃ",
  "GR14ss2_bhgu:3555": "rajaḥ sattvaṃ tamaḥ param || [BhP 11.16.37]",
  "GR14ss2_bhgu:3556": "ṭīkā ca - paraṃ brahma ca ity eṣā ||",
  "GR14ss2_bhgu:3557": "ataeva śrī-vaiṣṇava-sāmpradāyikaiḥ śrīmadbhir bālamandarācārya-",
  "GR14ss2_bhgu:3558": "mahānubhava-caraṇair apy uktam -",
  "GR14ss2_bhgu:3559": "yad aṇḍa-maṇḍāntara-gocaraṃ ca",
  "GR14ss2_bhgu:3560": "yad daśottarāṇy avaraṇāni yāni ca |",
  "GR14ss2_bhgu:3561": "guṇāḥ pradhānaṃ puruṣaḥ paraṃ padaṃ",
  "GR14ss2_bhgu:3562": "parātparaṃ brahma te vibhūtayaḥ || iti ||",
  "GR14ss2_bhgu:3563": "|| 11.16 || śrī-bhagavān ||96||",
  "GR14ss2_bhgu:3564": "[97]",
  "GR14ss2_bhgu:3565": "ato brahma-rūpe prakāśe tad vaiśiṣṭyānupalambhanāt tat-prabhāvatva-",
  "GR14ss2_bhgu:3566": "lakṣaṇam api tasya vyapadiśyate | rūpaṃ yat tat prāhur avyaktam ādyaṃ",
  "GR14ss2_bhgu:3567": "brahma-jyotir [BhP 10.3.24][*ENDNOTE #28] ityādi |",
  "GR14ss2_bhgu:3568": "brahmaiva jyotiḥ prabhā yasya tathābhūtaṃ rūpaṃ śrī-vigraham | tathā coktaṃ",
  "GR14ss2_bhgu:3569": "brahma-saṃhitāyāṃ -",
  "GR14ss2_bhgu:3570": "yasya prabhā prabhavato jaga-aṇḍa-koṭi-",
  "GR14ss2_bhgu:3571": "koṭiṣv aśeṣa-vasudhādi-vibhūti-bhinnam |",
  "GR14ss2_bhgu:3572": "tad brahma niṣkalam anantam aśeṣa-bhūtaṃ",
  "GR14ss2_bhgu:3573": "govindam ādi-puruṣaṃ tam ahaṃ bhajāmi || [BrahmaS 5.40] iti ||",
  "GR14ss2_bhgu:3574": "|| 10.3 || śrī-devakī śrī-bhagavantam || 97 ||",
  "GR14ss2_bhgu:3575": "[98]",
  "GR14ss2_bhgu:3576": "ato brahmaṇaḥ paratvena śrī-bhagavantaṃ kaṇṭhauktyaivāha |",
  "GR14ss2_bhgu:3577": "yaḥ paraṃ rahasaḥ sākṣāt",
  "GR14ss2_bhgu:3578": "triguṇāj jīva-saṃjñitāt |",
  "GR14ss2_bhgu:3579": "bhagavantaṃ vāsudevaṃ",
  "GR14ss2_bhgu:3580": "prapannaḥ sa priyo hi me || [BhP 4.24.28]",
  "GR14ss2_bhgu:3581": "raho brahma tasmād api paraṃ tataḥ sutarāṃ triguṇāt pradhānāj jīva-",
  "GR14ss2_bhgu:3582": "saṃjñitāt jīvātmanaḥ paraṃ bhagavantaṃ yaḥ sākṣāt śravaṇādinaiva na tu",
  "GR14ss2_bhgu:3583": "karmārpaṇādinā prapanna ity anvayaḥ | tathā ca viṣṇu-dharme naraka-",
  "GR14ss2_bhgu:3584": "dvādaśī-vrate śrī-viṣṇu-stavaḥ -",
  "GR14ss2_bhgu:3585": "ākāśādiṣu śabdādau śrotrādau mahad-ādiṣu |",
  "GR14ss2_bhgu:3586": "prakṛtau puruṣe caiva brahmaṇy api ca sa prabhuḥ ||",
  "GR14ss2_bhgu:3587": "yenaika eva sarvātmā vāsudevo vyavasthitaḥ |",
  "GR14ss2_bhgu:3588": "tena satyena me pāpaṃ narakārti-pradaṃ kṣayam ||",
  "GR14ss2_bhgu:3589": "prayātu sukṛtasyāstu mamānudivasaṃ jaya || iti ||",
  "GR14ss2_bhgu:3590": "atra prakaraṇānurūpeṇa sarvātma-śabdena cānyathā samādhānaṃ parāhatam",
  "GR14ss2_bhgu:3591": "| tathā ca tatrocaraṃ kṣatra-bandhūpākhyāne -",
  "GR14ss2_bhgu:3592": "yan-mayaṃ paramaṃ brahma tad-avyaktaṃ ca yan-mayam |",
  "GR14ss2_bhgu:3593": "yan-mayaṃ vyaktam apy etad bhaviṣyāmi hi tan-mayaḥ || iti ||",
  "GR14ss2_bhgu:3594": "tatraiva māsarkṣa-pūjā-prasaṅge tataḥ paratvaṃ sphuṭam evoktaṃ --",
  "GR14ss2_bhgu:3595": "yathācyutas tvaṃ parataḥ parasmāt",
  "GR14ss2_bhgu:3596": "sa brahma-bhūtāt paramaḥ parātman |",
  "GR14ss2_bhgu:3597": "tathācyuta tvaṃ vāñchitaṃ tan",
  "GR14ss2_bhgu:3598": "mamāpadaṃ cāpaharāprameya || iti ||",
  "GR14ss2_bhgu:3599": "śrī-viṣṇu-purāṇe ca - sa brahma-pāraḥ para-pāra-bhūta iti | akṣarāt tataḥ",
  "GR14ss2_bhgu:3600": "parataḥ para iti śruteḥ ||",
  "GR14ss2_bhgu:3601": "|| 4.24 || śrī-rudraḥ pracetasam || 98 ||",
  "GR14ss2_bhgu:3602": "[99]",
  "GR14ss2_bhgu:3603": "tad evam evābhiprāyeṇa sa vā eṣa puruṣo'nna-rasa-maya ity ādāv [TaittU 2.1]",
  "GR14ss2_bhgu:3604": "antaraṅgāntaraṅgaikaikātma-kathanānte idaṃ pucchaṃ pratiṣṭhā pṛthivī",
  "GR14ss2_bhgu:3605": "pucchaṃ pratiṣṭhā mahaḥ pucchaṃ pratiṣṭhā brahma pucchaṃ pratiṣṭheti",
  "GR14ss2_bhgu:3606": "[TaittU 2.1] śruty-uktāyāḥ pañcamyā api pratiṣṭhāyā upari |",
  "GR14ss2_bhgu:3607": "śrī-gītopaniṣado yathā --brahmaṇo hi pratiṣṭhāham [Gītā 14.27] ity atra",
  "GR14ss2_bhgu:3608": "brahma-śabda-sannihita-pratiṣṭhā-śabdena sā śrutiḥ smaryate | tataś caivam",
  "GR14ss2_bhgu:3609": "eva vyākhyeyam | hi-śabdaḥ,",
  "GR14ss2_bhgu:3610": "māṃ ca yo 'vyabhicāreṇa",
  "GR14ss2_bhgu:3611": "bhakti-yogena sevate |",
  "GR14ss2_bhgu:3612": "sa guṇān samatītyaitān",
  "GR14ss2_bhgu:3613": "brahma-bhūyāya kalpate || [Gītā 14.26]",
  "GR14ss2_bhgu:3614": "ity asya nirantara-prācīna-vacanasya hetutayā vivakṣayā | ato guṇātīta-",
  "GR14ss2_bhgu:3615": "brahmaṇaḥ prakṛtārthatvāt prācīnārtha-hetu-vacane'sminn upacāreṇa tac-",
  "GR14ss2_bhgu:3616": "chabdasya brahma-śakti-rūpaṃ hiraṇyagarbha-rūpaṃ vā arthāntaram ayuktaṃ",
  "GR14ss2_bhgu:3617": "kintv evam eva yuktaṃ yathā |",
  "GR14ss2_bhgu:3618": "nanu tvad-bhaktyā kathaṃ nirguṇa-brahma-dharma-prāptiḥ | sā tu tad-",
  "GR14ss2_bhgu:3619": "ekānubhavena tatrāha brahmaṇo hīti | hi yasmāt brahma-pucchaṃ pratiṣṭheti",
  "GR14ss2_bhgu:3620": "parama-pratiṣṭhatvena śrutau yat prasiddhaṃ tac ca tasyām eva śrutau",
  "GR14ss2_bhgu:3621": "ānanda-mayāṅgatvena darśitaṃ tasya pucchatva-rūpita-brahmaṇaḥ | ānanda-",
  "GR14ss2_bhgu:3622": "mayo'bhyāsād iti sūtrakāra-sammata-para-brahma-bhāva ānandamayākhyaḥ",
  "GR14ss2_bhgu:3623": "pracura-prakāśo ravir itivat pracuraś cānanda-rūpaḥ śrī-bhagavān ahaṃ",
  "GR14ss2_bhgu:3624": "pratiṣṭhā te |",
  "GR14ss2_bhgu:3625": "yadyapi brahmaṇo mama ca na bhinna-vastutvaṃ tathāpi śrī-bhagavad-",
  "GR14ss2_bhgu:3626": "rūpeṇaivod iva mayi pratiṣṭhātvasya parā kāṣṭhety arthaḥ | svarūpa-śakti-",
  "GR14ss2_bhgu:3627": "prakāśenaiva svarūpa-prakāśasyāpy ādhikyārhatvāt | nirviśeṣa-brahma-",
  "GR14ss2_bhgu:3628": "prakāśasyāpy upari śrī-bhagavat-prakāśa-śravaṇāt | ata ekasyāpi vastunas",
  "GR14ss2_bhgu:3629": "tathā tathā prakāśa-bhedo rajanī-khaṇḍino jyotiṣo mārtaṇḍa-maṇḍala-gata-",
  "GR14ss2_bhgu:3630": "gabhasti-bhedavad utprekṣyaḥ |",
  "GR14ss2_bhgu:3631": "ato brahma-prakāśasyāpi mad-adhīnatvāt kaivalya-kāmanayā kṛtena mad-",
  "GR14ss2_bhgu:3632": "bhajanena brahmaṇi nīyamāno brahma-dharmam api prāpnotīty arthaḥ | atra",
  "GR14ss2_bhgu:3633": "śrī-viṣṇu-purāṇam api sampravadate - śubhāśrayaḥ sa cittasya savargasya",
  "GR14ss2_bhgu:3634": "tathātmanaḥ iti [ViP 6.7.76] | vyākhyātaṃ ca tatrāpi svāmibhiḥ |",
  "GR14ss2_bhgu:3635": "savargasyātmanaḥ para-brahmaṇo'py āśrayaḥ pratiṣṭhā |",
  "GR14ss2_bhgu:3636": "tad uktaṃ bhagavatā brahmaṇo hi pratiṣṭhāham iti | atra ca tair vyākhyātam",
  "GR14ss2_bhgu:3637": "| brahmaṇo'haṃ pratiṣṭhā ghanībhūtaṃ brahmaivāham | yathā ghanībhūta-",
  "GR14ss2_bhgu:3638": "prakāśa eva sūrya-maṇḍalaṃ tadvad ity arthaḥ | iti |",
  "GR14ss2_bhgu:3639": "atra cvi-pratyayas tu tat-tad-upāsaka-hṛdi tat-prakāśasyābhūtatvaṃ brahmaṇa",
  "GR14ss2_bhgu:3640": "upacaryate itīttham eva | atraiva pratiṣṭhā pratimeti ṭīkā matsara-kalpitā |",
  "GR14ss2_bhgu:3641": "na hi tat-kṛtā asambandhatvāt | na hi nirākārasya brahmaṇaḥ pratimā",
  "GR14ss2_bhgu:3642": "sambhavati | na ca tat-prakāśasya pratimā sūryaḥ | na cāmṛtasyāvyayasyety",
  "GR14ss2_bhgu:3643": "ādy-anantara-pāda-trayoktānāṃ mokṣādīnāṃ pratimātvaṃ ghaṭate | na vā",
  "GR14ss2_bhgu:3644": "śruti-śailī-viṣṇu-purāṇayoḥ saṃvāditāsti | tasmān na ādaraṇīyā yadi",
  "GR14ss2_bhgu:3645": "vādaraṇīyā tadā tac-chabdenāpy āśraya eva vācanīyaḥ | pratilakṣīkṛtya",
  "GR14ss2_bhgu:3646": "nātiparimitaṃ bhavati yatreti tad etat sarvam abhipretyāhuḥ |",
  "GR14ss2_bhgu:3647": "dṛtaya iva śvasanty asu-bhṛto yadi te'nuvidhā",
  "GR14ss2_bhgu:3648": "mahad-aham-ādayo'ṇḍam asṛjan yad anugrahataḥ |",
  "GR14ss2_bhgu:3649": "puruṣa-vidho'nvayo'tra caramo'nnamayādiṣu",
  "GR14ss2_bhgu:3650": "yaḥ sad-asataḥ paraṃ tvam atha yad eṣv avaśeṣa-mṛtam || [BhP 10.87.17]",
  "GR14ss2_bhgu:3651": "asubhṛto jīvā dṛtaya iva śvasad-ābhāsā api yadi te tavānuvidhā bhaktā",
  "GR14ss2_bhgu:3652": "bhavanti tadā śvasanti prāṇanti | teṣu tad-bhaktānām eva jīvānāṃ jīvanaṃ",
  "GR14ss2_bhgu:3653": "manyāmahe iti bhāvaḥ | kathaṃ yasya tava anugrahataḥ samaṣṭi-vyaṣṭi-",
  "GR14ss2_bhgu:3654": "rūpam akhaṇḍaṃ dehaṃ mahad-aham-ādayo'sṛjan ataḥ svayam eva tathāvidhāt",
  "GR14ss2_bhgu:3655": "tvattaḥ parāṅ-mukhānām anyeṣāṃ dṛti-tulyatvaṃ yuktam eveti bhāvaḥ |",
  "GR14ss2_bhgu:3656": "anugraham eva darśayanti atra mahad-aham-ādiṣu anvayaḥ praviṣṭas tvam",
  "GR14ss2_bhgu:3657": "iti |",
  "GR14ss2_bhgu:3658": "kathaṃ mad-ādeśa-mātreṇa teṣāṃ tathā sāmarthyaṃ syāt | tatrāhuḥ yad",
  "GR14ss2_bhgu:3659": "yasmāt sata ānanda-mayākhya-brahmaṇo'vayavasya priyāder asatas tad-",
  "GR14ss2_bhgu:3660": "anyasmād annamyādeś ca yat paraṃ puccha-bhūtaṃ sarva-pratiṣṭhā brahma",
  "GR14ss2_bhgu:3661": "tat khalu tvaṃ tatrāpi eṣu pratiṣṭhā-vākyeṣu avaśeṣaṃ vākya-śeṣatvena",
  "GR14ss2_bhgu:3662": "sthitaṃ brahmaṇo hi pratiṣṭhāham ity ādāv anyatra prasiddham | ātma-tattva-",
  "GR14ss2_bhgu:3663": "viśuddhy-arthyaṃ yad āha bhagavān ṛtam ity ādau ṛtatvenāpi prasiddhaṃ śrī-",
  "GR14ss2_bhgu:3664": "bhagavad-rūpam eva tvam ato'nnamayādiṣu puruṣa-vidhaḥ puruṣākāro yaś",
  "GR14ss2_bhgu:3665": "caramaḥ priya-moda-pramodānanda-brahmaṇām avayavī ānanda-mayaḥ sa",
  "GR14ss2_bhgu:3666": "tvam iti |",
  "GR14ss2_bhgu:3667": "tasmān mūla-paramānanda-rūpatvāt tavaiva praveśena teṣāṃ tathā",
  "GR14ss2_bhgu:3668": "sāmarthyaṃ yuktam eveti bhāvaḥ | ko hy evānyāt kaḥ prāṇyād yad eṣa ākāśa",
  "GR14ss2_bhgu:3669": "ānando na syād iti [TaittU 2.7.1] śruteḥ | prakaraṇ'sminn etad uktaṃ bhavati",
  "GR14ss2_bhgu:3670": "| yadyapy ekas-svarūpe'pi vastuni svagata-nānā-viśeṣo vidyate tathāpi tādṛśa-",
  "GR14ss2_bhgu:3671": "śakti-yuktāyā eva dṛṣṭes tat tat sarva-viśeṣa-grahaṇe nimittatā dṛśyate na tv",
  "GR14ss2_bhgu:3672": "anyasyāḥ | yathā māṃsa-mayī dṛṣṭiḥ sūrya-maṇḍalaṃ prakāśa-mātratvena",
  "GR14ss2_bhgu:3673": "gṛhṇāti, divyā tu prakāśa-mātra-svarūpatve'pi tad-antargata-divya-sabhādikaṃ",
  "GR14ss2_bhgu:3674": "gṛhṇāti | evam atra bhakter eva samyaktvena tayaiva samyak tattvaṃ dṛśyate",
  "GR14ss2_bhgu:3675": "| tac ca brahmeti tasya asamyag-rūptavam | tatra ca sāmānyatvenaiva grahaṇe",
  "GR14ss2_bhgu:3676": "kāraṇasya jñānasya tad-antarīṇāvāntara-bheda-paryālocaneṣv asāmārthyād",
  "GR14ss2_bhgu:3677": "bahir evāvasthitena tena bhāgavata-paramahaṃsa-vṛndānubhavāsiddha-nānā-",
  "GR14ss2_bhgu:3678": "prakāśa-vicitre'pi sva-prakāśaḥ | lakṣaṇa-para-tattve prakāśa-sāmānya-",
  "GR14ss2_bhgu:3679": "mātraṃ yad gṛhyate tat tasya pramā-rūpatvenaivotprekṣyate | tataś cātmatvam",
  "GR14ss2_bhgu:3680": "aṃśatvaṃ vibhūtitvaṃ ca vyapadiśyate tasya | tasmād akhaṇḍa-tattva-rūpo",
  "GR14ss2_bhgu:3681": "bhagavān sāmānya-kāra-sphūrti-lakṣaṇatvena sva-prabhākārasya",
  "GR14ss2_bhgu:3682": "brahmaṇo'py āśraya iti yuktam eva |",
  "GR14ss2_bhgu:3683": "ataeva yasya pṛthivī śarīraṃ yasya ātmā śarīraṃ yasyāvyaktaṃ śarīraṃ",
  "GR14ss2_bhgu:3684": "yasyākṣaraṃ śarīram eṣa sarva-bhūtāntarātmā apahata-pāpmā divyo deva",
  "GR14ss2_bhgu:3685": "eko nārāyaṇa ity etac chruty-antaraṃ cākṣara-śabdoktasya brahmaṇo'py",
  "GR14ss2_bhgu:3686": "ātmatvena nārāyaṇaṃ bodhayati |",
  "GR14ss2_bhgu:3687": "uktātmādi-śabda-pāriśeṣya-pramāṇena cakāra teṣāṃ saṅkṣobham akṣara-",
  "GR14ss2_bhgu:3688": "juṣām apīti prayoga-dṛṣṭyā cātra hy akṣara-śabdena brahmaiva vācyam |",
  "GR14ss2_bhgu:3689": "tathā śrī-bhagavatā sāṅkhya-kathane | kālo māyā-maye jīve [BhP 11.24.27]",
  "GR14ss2_bhgu:3690": "ity ādau mahā-pralaye sarvāvaśiṣṭatvena brahmopadiśya tadāpi tasya",
  "GR14ss2_bhgu:3691": "draṣṭṛtvaṃ svasminn uktam |",
  "GR14ss2_bhgu:3692": "eṣa sāṅkhya-vidhiḥ proktaḥ",
  "GR14ss2_bhgu:3693": "saṃśaya-granthi-bhedanaḥ |",
  "GR14ss2_bhgu:3694": "pratilomānulomābhyāṃ",
  "GR14ss2_bhgu:3695": "parāvara-dṛśā mayā || [BhP 11.24.29]",
  "GR14ss2_bhgu:3696": "ity atra parāvara-dṛśety anena so'yaṃ cātra vivekaḥ | sāṅkhyaṃ khyānaṃ tac-",
  "GR14ss2_bhgu:3697": "chāstraṃ khalu svarūpa-bhūta-tad-viśeṣam anusandhāya yat tat svarūpa-",
  "GR14ss2_bhgu:3698": "mātraṃ tadānīm avaśiṣṭaṃ vadati tad eva ca brahmākhyaṃ tad eva ca",
  "GR14ss2_bhgu:3699": "prapañcāvacchinna-carama-pradeśe prapañca-layād vaikuṇṭha iva svarūpa-",
  "GR14ss2_bhgu:3700": "bhūta-viśeṣa-prakāśād avaiśiṣyamānatvena vaktuṃ yujyate |",
  "GR14ss2_bhgu:3701": "tac ca sva-viśeṣya-mātraṃ svarūpa-śakti-viśiṣṭena vaikuṇṭha-sthena śrī-",
  "GR14ss2_bhgu:3702": "bhagavatā pṛthag iva tatrānubhūyata iti | tad evaṃ nirviśeṣatvena sparśa-rūpa-",
  "GR14ss2_bhgu:3703": "rahitasyāpi tasya bhagavat-prabhā-rūpatvam anutprekṣya tad-abhinnatvena",
  "GR14ss2_bhgu:3704": "brahmatvaṃ vyapadiṣṭam | tataḥ svarūpādi-mādhurī-dhāritayā saviśeṣasya",
  "GR14ss2_bhgu:3705": "sākṣād bhagavad-aṅga-jyotiṣaḥ sutarām eva tat sidhyati | yathoktaṃ śrī-",
  "GR14ss2_bhgu:3706": "harivaṃśe mahā-kāla-purākhyāne śrīmad-arjunaṃ prati svayaṃ bhagavatā |",
  "GR14ss2_bhgu:3707": "brahma-tejo-mayaṃ divyaṃ mahad yad dṛṣṭavān asi |",
  "GR14ss2_bhgu:3708": "ahaṃ sa bharata-śreṣṭha mat-tejas tat sanātanam ||",
  "GR14ss2_bhgu:3709": "prakṛtiḥ sā mama parā vyaktāvyaktā sanātanī |",
  "GR14ss2_bhgu:3710": "tāṃ praviśya bhavantīha muktā yoga-vid-uttamāḥ ||",
  "GR14ss2_bhgu:3711": "sā sāṅkhyānāṃ gatiḥ pārtha yogināṃ ca tapasvinām |",
  "GR14ss2_bhgu:3712": "tat paraṃ[*ENDNOTE #29] paramaṃ brahma sarvaṃ vibhajate jagat ||",
  "GR14ss2_bhgu:3713": "mām eva[*ENDNOTE #30] tad ghanaṃ tejo jñātum arhasi bhārata || iti || [HV",
  "GR14ss2_bhgu:3714": "2.114.9-12]",
  "GR14ss2_bhgu:3715": "prakṛtir iti tat-prabhātvena svarūpa-śaktitvam api tasya nirdiṣṭam | evaṃ",
  "GR14ss2_bhgu:3716": "pūrvodāhṛta-kaustubha-bhaviṣyaka-viṣṇu-purāṇa-vākyam apy etad",
  "GR14ss2_bhgu:3717": "upodvalakatvena draṣṭavyam | tasmād dṛtaya ivety api sādhv eva vyākhyātam",
  "GR14ss2_bhgu:3718": "|",
  "GR14ss2_bhgu:3719": "|| 10.87 || śrutayaḥ śrī-bhagavantam || 99 ||",
  "GR14ss2_bhgu:3720": "[100]",
  "GR14ss2_bhgu:3721": "tataś ca yasmin parama-bṛhati sāmānyākāra-sattāyās ta-aṅga-jyotiṣo'pi",
  "GR14ss2_bhgu:3722": "bṛhatvena brahmatvaṃ tasminn eva mukhyā tac-chabda-pravṛttiḥ | tathā ca",
  "GR14ss2_bhgu:3723": "brāhme -",
  "GR14ss2_bhgu:3724": "ananto bhagavān brahma ānandetyādibhiḥ padaiḥ |",
  "GR14ss2_bhgu:3725": "procyate viṣṇur evaikaḥ pareṣām upacārataḥ || iti |",
  "GR14ss2_bhgu:3726": "yathā pādme -",
  "GR14ss2_bhgu:3727": "pṛthag vaktuṃ guṇās tasya na śakyante'mitatvataḥ |",
  "GR14ss2_bhgu:3728": "yato'to brahma-śabdena sarveṣāṃ grahaṇaṃ bhavet ||",
  "GR14ss2_bhgu:3729": "etasmād brahma-śabdo'sau viṣṇor eva viśeṣaṇam |",
  "GR14ss2_bhgu:3730": "amito hi guṇo yasmān nānyeṣāṃ tam ṛte vibhum || iti |",
  "GR14ss2_bhgu:3731": "atra nirgolito'yaṃ mahā-prakaraṇārthaḥ | yad advayaṃ jñānaṃ tad eva tattvam",
  "GR14ss2_bhgu:3732": "iti tattvavido do [?] vadanti | tac ca vaiśiṣṭyaṃ vinaivopalabhyamānaṃ brahmeti",
  "GR14ss2_bhgu:3733": "śabdyate vaiśiṣṭyena saha tu śrī-bhagavān iti | sa ca bhagavān pūrvādita-",
  "GR14ss2_bhgu:3734": "lakṣaṇa-śrī-mūrtyātyātmaka eva na tu amūrtaḥ |",
  "GR14ss2_bhgu:3735": "atha, bhūpa mūrtam amūrtaṃ ca paraṃ cāparam eva ca iti [ViP 6.7.47] viṣṇu-",
  "GR14ss2_bhgu:3736": "purāṇa-padye[*ENDNOTE #31] tasya caturvidhatvam aṅgīkurvadbhir yady",
  "GR14ss2_bhgu:3737": "amūrtatvam api pṛthag aṅgīkartavyaṃ tadā brahmatvavat tad-upāsaka-dṛṣṭi-",
  "GR14ss2_bhgu:3738": "yogayatānurūpam evāstu | tathā hi yasya samīcīnā bhaktir asti tasya para-",
  "GR14ss2_bhgu:3739": "mūrtyā śyāmasundara-caturbhujādi-rūpatayā prādurbhavati |",
  "GR14ss2_bhgu:3740": "yasyārvācīnopāsanā-rūpā tasyāpara-mūrtyā pātāla-pādādi-kalpanā-mayy",
  "GR14ss2_bhgu:3741": "eva | yasya ca rukṣaṃ jñānaṃ tasya pareṇa brahma-lakṣaṇa-mūrtatvena | yasya",
  "GR14ss2_bhgu:3742": "jñāna-pracurā bhaktis tasya tv apareṇeśvara-laksaṇa-mūrtatveneti |",
  "GR14ss2_bhgu:3743": "atrāparatvaṃ parama-mūrtyāvirbhāvānanatara-sopānatvena na brahmavad",
  "GR14ss2_bhgu:3744": "atīva mūrtatvānapekṣyam ity evam | na tv aśreṣṭhatva-vivakṣayeti jñeyam",
  "GR14ss2_bhgu:3745": "| para-mūrtāpekṣayā paratvaṃ vā | tatraiva tad viśva-rūpaṃ vairūpyam anyad",
  "GR14ss2_bhgu:3746": "dharer mahad iti viśvādhiṣṭhānatvena nityatva-vibhūtve | mūrtaṃ bhagavato",
  "GR14ss2_bhgu:3747": "rūpaṃ sarvāpāśraya-niḥspṛham iti [ViP 6.7.78] nirupādhitvam | cintayed",
  "GR14ss2_bhgu:3748": "brahma-",
  "GR14ss2_bhgu:3749": "bhūtaṃ tam iti [ViP 6.7.83] parataḥ lakṣaṇatvam |",
  "GR14ss2_bhgu:3750": "tribhāva-bhāvanātīta [ViP 6.7.76] iti tatra prasiddha-karma-maya-jñāna-",
  "GR14ss2_bhgu:3751": "karma-samuccaya-maya-kevala-jñāna-maya-bhāvanā-trayātītatvena para-",
  "GR14ss2_bhgu:3752": "tattva-lakṣaṇatve'pi bhaktyaikāvirbhāvitayā samyak prakāśatvaṃ mūrtasyaiva",
  "GR14ss2_bhgu:3753": "vyañjitam | ataeva śubhāśrayaḥ sa cittasya",
  "GR14ss2_bhgu:3754": "sarvagasyācalātmanaḥ[*ENDNOTE #32] [ViP 6.7.76] ity uktam |",
  "GR14ss2_bhgu:3755": "tataś ca tasyāḥ śrī-mūrter api sakāśāt tad-ante pratyāhāroktiḥ kevalā",
  "GR14ss2_bhgu:3756": "bhedopāsakaṃ prati vayvasthāpitā bhavatīty apy anusandheyam | atra tad-",
  "GR14ss2_bhgu:3757": "viśva-rūpa-vairūpyam ity [ViP 6.7.70] etat padyaṃ mūrta-param eva jñeyam |",
  "GR14ss2_bhgu:3758": "samasta-śakti-rūpāṇi",
  "GR14ss2_bhgu:3759": "yat karoti nareśvaraḥ |",
  "GR14ss2_bhgu:3760": "deva-tiryaṅ-manuṣyākhyā",
  "GR14ss2_bhgu:3761": "ceṣṭāvanti svalīlayā ||[*ENDNOTE #33] [ViP 6.7.71] ity anantara-vākya-balāt",
  "GR14ss2_bhgu:3762": "|",
  "GR14ss2_bhgu:3763": "prathamasya tṛtīye - yasyāmbhasi śayānasya yoga-nidrāṃ vitanvataḥ [BhP",
  "GR14ss2_bhgu:3764": "1.3.2] ity-ady-ukta-laksaṇasya mūrtasyaiva tat-tad-avatāritvaṃ darśitam, etan",
  "GR14ss2_bhgu:3765": "nānāvatārāṇāṃ nidhānaṃ bījam avyayam iti [BhP 1.3.5] | tad-viśva-rūpa-",
  "GR14ss2_bhgu:3766": "vairūpyam iti [ViP 6.7.70] paṭhadbhiḥ śrī-rāmānuja-caraṇair api mūrta-",
  "GR14ss2_bhgu:3767": "paratvenaiva vyākhyātam | viśva-rūpād vairūpyaṃ vailaksaṇyaṃ yatra tad-",
  "GR14ss2_bhgu:3768": "viśva-lakṣaṇaṃ mūrtaṃ svarūpam iti |",
  "GR14ss2_bhgu:3769": "tad evaṃ tasya vastunaḥ śrī-mūrty-ātmakatva eva siddhe yat sarvataḥ pāṇi-",
  "GR14ss2_bhgu:3770": "pādādi-lakṣaṇā mūrtiḥ śrūyate sāpi pūrvokti-lakṣaṇāyāḥ śrī-mūrter na",
  "GR14ss2_bhgu:3771": "pṛthag iti vibhutva-prakaraṇānte vyañjitam eva | yat tu",
  "GR14ss2_bhgu:3772": "bṛhac-charīro'bhivimāna-rūpo",
  "GR14ss2_bhgu:3773": "yuvā kumāratvam upeyivān hariḥ |",
  "GR14ss2_bhgu:3774": "reme śriyā'sau jagatāṃ jananyā",
  "GR14ss2_bhgu:3775": "sva-jyotsnayā candra ivāmṛtāṃśuḥ || iti pādmottara-khaṇḍa-vacanam |",
  "GR14ss2_bhgu:3776": "atra para-brahma-svarūpa-śarīraḥ sarvato-bhāvena vigata-parimāṇo'pi nityaṃ",
  "GR14ss2_bhgu:3777": "kaiśorākāram eva prāptaḥ san śriyā saha reme ity arthaḥ | upeyivān ity uktāv",
  "GR14ss2_bhgu:3778": "api nityatvam apahata-pāpmetivat | tatraiva tadīya-tac-chrī-mūrty-",
  "GR14ss2_bhgu:3779": "adhiṣṭhātṛka-tripād-vibhūter api praghaṭṭakena vākya-samūhakena parama-",
  "GR14ss2_bhgu:3780": "nityatā-pratipādanāt | tathā coktaṃ tatraiva -",
  "GR14ss2_bhgu:3781": "acyutaṃ śāśvataṃ divyaṃ",
  "GR14ss2_bhgu:3782": "sadā yauvanam āśritam |",
  "GR14ss2_bhgu:3783": "nityaṃ sambhogam īśvaryā",
  "GR14ss2_bhgu:3784": "śriyā bhūmyā ca saṃvṛtam || iti ||",
  "GR14ss2_bhgu:3785": "tasmāt śrī-bhagavān yathokta-lakṣaṇa eva | sa eva vadantīty asya",
  "GR14ss2_bhgu:3786": "mukhyārtha-bhūtaṃ mūlaṃ tattvam iti paryavasānam | tad uktaṃ mokṣa-",
  "GR14ss2_bhgu:3787": "dharme śrī-nārāyaṇopākhyāne -",
  "GR14ss2_bhgu:3788": "tattvaṃ jijñāsamānānāṃ",
  "GR14ss2_bhgu:3789": "hetubhiḥ sarvato-mukhaiḥ |",
  "GR14ss2_bhgu:3790": "tattvam eko mahā-yogī",
  "GR14ss2_bhgu:3791": "harir nārāyaṇaḥ prabhuḥ || iti [MBh 12.335.83] |",
  "GR14ss2_bhgu:3792": "nārāyaṇopaniṣadi ca - nārāyaṇaḥ paraṃ brahma tattvaṃ nārāyaṇaḥ param iti",
  "GR14ss2_bhgu:3793": "[MNU 13.4] | atra śrī-rāmānujodāhṛtāḥ śrutayaś ca - yasya pṛthivī śarīram",
  "GR14ss2_bhgu:3794": "ity ārabhya eṣa sarva-bhūtāntarātmā divyo deva eko nārāyaṇa ity ādyā",
  "GR14ss2_bhgu:3795": "bahvyaḥ | iha śrī-bhagavad-aṃśa-bhūtānāṃ puruṣādīnāṃ parama-tattva-",
  "GR14ss2_bhgu:3796": "vigrahatā-sādhanaṃ vākya-jātam api tasyāṃśinas tad-rūpa-vigrahatvaṃ",
  "GR14ss2_bhgu:3797": "kaimutyenābhivyanaktīti pūrvatra cottaratra granthe tathodāharaṇāni |",
  "GR14ss2_bhgu:3798": "viṣṇu-purāṇe tu sākṣāt śrī-bhagavantam adhikṛtya tathodāharaṇam -",
  "GR14ss2_bhgu:3799": "dve rūpe brahmaṇas tasya",
  "GR14ss2_bhgu:3800": "mūrtaṃ cāmūrtam eva ca |",
  "GR14ss2_bhgu:3801": "kṣarākṣara-svarūpe te",
  "GR14ss2_bhgu:3802": "sarva-bhūteṣv avasthite |",
  "GR14ss2_bhgu:3803": "akṣaraṃ tat paraṃ brahma",
  "GR14ss2_bhgu:3804": "kṣaraṃ sarvam idaṃ jagat || [ViP 1.22.55]",
  "GR14ss2_bhgu:3805": "ity uktvā jagan-madhye brahma-viṣṇv-īśa-rūpāṇi ca paṭhitvā punar uktam -",
  "GR14ss2_bhgu:3806": "tad etad akṣaraṃ nityaṃ",
  "GR14ss2_bhgu:3807": "jagan-muni-varākhilam |",
  "GR14ss2_bhgu:3808": "āvirbhāva-tirobhāva-",
  "GR14ss2_bhgu:3809": "janma-nāśa-vikalpanāt || iti [ViP 1.22.60]",
  "GR14ss2_bhgu:3810": "tad etad akṣarākhyaṃ para-brahma nityam akhilaṃ jagat tu",
  "GR14ss2_bhgu:3811": "āvirbhāvādibhedavad ity arthaḥ | tatrāvirbhāva-tirobhāvādikatvenaiva",
  "GR14ss2_bhgu:3812": "pūrveṣāṃ brahmādīnāṃ tad-antaḥpāta-vyapadeśo na vastuta ity arthaḥ |",
  "GR14ss2_bhgu:3813": "atha sadā sva-dhāmni virājamānatvena kṣara-rūpato mūrtatvādinā",
  "GR14ss2_bhgu:3814": "cākṣarato'pi vilakṣaṇaṃ tṛtīyaṃ rūpaṃ bhagavataḥ paramaṃ svarūpam iti punar",
  "GR14ss2_bhgu:3815": "ucyate |",
  "GR14ss2_bhgu:3816": "sarva-śakti-mayo viṣṇuḥ",
  "GR14ss2_bhgu:3817": "svarūpaṃ brahmaṇo'param |",
  "GR14ss2_bhgu:3818": "mūrtaṃ tad yogibhiḥ pūrvaṃ",
  "GR14ss2_bhgu:3819": "yogārambheṣu cintyate ||[ViP 1.22.61]",
  "GR14ss2_bhgu:3820": "sa paraḥ sarva-śaktīnāṃ",
  "GR14ss2_bhgu:3821": "brahmaṇaḥ samanantaram |",
  "GR14ss2_bhgu:3822": "mūrtaṃ brahma mahā-bhāga",
  "GR14ss2_bhgu:3823": "sarva-brahma-mayo hariḥ || [ViP 1.22.63]",
  "GR14ss2_bhgu:3824": "tatra sarvam idaṃ protam",
  "GR14ss2_bhgu:3825": "otaṃ caivākhilaṃ jagat || [ViP 1.22.64] iti |",
  "GR14ss2_bhgu:3826": "brahma-sākṣāt-kārāt pūrvaṃ yogibhiś cintyate | tathā brahmaṇaḥ",
  "GR14ss2_bhgu:3827": "samanantaram upāsanānukrameṇa yathāgre'kṣarād anantaraṃ tad uktam,",
  "GR14ss2_bhgu:3828": "yathā - brahma-bhūtaḥ prasannātmety [Gītā 18.55] ādyānusāreṇa",
  "GR14ss2_bhgu:3829": "brahma[va]sākṣātkārānantarāvirbhāvī ca sa ity arthaḥ | yataḥ sarvāsāṃ",
  "GR14ss2_bhgu:3830": "śaktīnāṃ svarūpa-bhūtādīnāṃ paramāśrayaḥ | ataeva sarva-brahma-",
  "GR14ss2_bhgu:3831": "mayo'khaṇḍa-brahma-svarūpaś ca | akṣarākhyasya pūrvasya śakti-hīnatvena",
  "GR14ss2_bhgu:3832": "khaṇḍatvāt | yad vā ataeva sarva-veda-vedya ity arthaḥ | tata eva ca tatra",
  "GR14ss2_bhgu:3833": "sarvam ity ādīti | evaṃ -",
  "GR14ss2_bhgu:3834": "yasmāt kṣaram atīto 'ham",
  "GR14ss2_bhgu:3835": "akṣarād api cottamaḥ |",
  "GR14ss2_bhgu:3836": "ato 'smi loke vede ca",
  "GR14ss2_bhgu:3837": "prathitaḥ puruṣottamaḥ || ity ādi [Gītā 15.18] śrī-gītopaniṣad api yojyā |",
  "GR14ss2_bhgu:3838": "atra yadyapi kūṭastho'kṣara ucyate ity [Gītā 15.16] akṣara-śabdena śuddha-",
  "GR14ss2_bhgu:3839": "jīva eva prastūyate tathāpi para-brahma eva ca lakṣaṇam | akṣaraṃ paramaṃ",
  "GR14ss2_bhgu:3840": "brahma [Gītā 8.3] iti tac ca tatra pūrvoktam iti | anayoś cinmātra-",
  "GR14ss2_bhgu:3841": "vastutvenaikārthatvād iti tad etad abhipretya mallānām aśanir nṝṇāṃ",
  "GR14ss2_bhgu:3842": "naravara ity ādau mūrtasyaiva svayaṃ bhagavata eva lakṣaṇatvaṃ [tal-",
  "GR14ss2_bhgu:3843": "lakṣyatvaṃ] sākṣād evāha tattvaṃ paraṃ yoginām [BhP 10.43.17] iti |",
  "GR14ss2_bhgu:3844": "yogināṃ catuḥsanādīnām iti ||",
  "GR14ss2_bhgu:3845": "|| 10.43 || śrī-śukaḥ || 100 ||",
  "GR14ss2_bhgu:3846": "[101]",
  "GR14ss2_bhgu:3847": "ataeva śrīmad-bhāgavatasya nigama-kalpa-taru-parama-phala-bhūtasya",
  "GR14ss2_bhgu:3848": "śraiṣṭhye saty api tathābhūtasyāpi bhagavad-ākhya-parama-tattvasyotkarṣa-",
  "GR14ss2_bhgu:3849": "vidyā-rūpatvād eva parama-śraiṣṭhyam āha --",
  "GR14ss2_bhgu:3850": "dharmaḥ projjhita-kaitavo 'tra paramo nirmatsarāṇāṃ satāṃ",
  "GR14ss2_bhgu:3851": "vedyaṃ vāstavam atra vastu śivadaṃ tāpa-trayonmūlanam |",
  "GR14ss2_bhgu:3852": "śrīmad-bhāgavate mahā-muni-kṛte kiṃ vā parair īśvaraḥ",
  "GR14ss2_bhgu:3853": "sadyo hṛdy avarudhyate 'tra kṛtibhiḥ śuśrūṣubhis tat-kṣaṇāt || [BhP 1.1.2]",
  "GR14ss2_bhgu:3854": "atra yas tāvad dharmo nirūpyate sa khalu sa vai puṃsāṃ paro dharmo yato",
  "GR14ss2_bhgu:3855": "bhaktir adhokṣaje ity [BhP 1.2.6] ādikayā",
  "GR14ss2_bhgu:3856": "ataḥ pumbhir dvija-śreṣṭhā",
  "GR14ss2_bhgu:3857": "varṇāśrama-vibhāgaśaḥ |",
  "GR14ss2_bhgu:3858": "svānuṣṭhitasya dharmasya",
  "GR14ss2_bhgu:3859": "saṃsiddhir hari-toṣaṇam || [BhP 1.2.13]",
  "GR14ss2_bhgu:3860": "ity antayā rītyā bhagavat-santoṣaṇaika-tātparyeṇa śuddha-bhakty-",
  "GR14ss2_bhgu:3861": "utpādakatayā nirūpaṇāt parama eva | yataḥ so'pi tad-eka-tātparyatvāt",
  "GR14ss2_bhgu:3862": "prakarṣeṇa ujjhitaṃ kaitavaṃ phalābhisandhi-laksaṇaṃ kapaṭaṃ yasmin",
  "GR14ss2_bhgu:3863": "tathābhūtaḥ | pra-śabdena sālokyādi-sarva-prakāra-mokṣābhisandhir api",
  "GR14ss2_bhgu:3864": "nirastaḥ | yata evāsau tad-eka-tātparyatvena nirmatsarāṇāṃ phala-",
  "GR14ss2_bhgu:3865": "kāmukasyaiva parotkarṣāsahanaṃ matsaraḥ tad-rahitānām eva tad-",
  "GR14ss2_bhgu:3866": "upalakṣaṇatvena paśv-ālambhane, dayālūnām eva ca satāṃ sva-dharma-",
  "GR14ss2_bhgu:3867": "parāṇāṃ vidhīyate iti evam īdṛśa-spaṣṭam anuktavataḥ karma-śāstrād",
  "GR14ss2_bhgu:3868": "upāsanā-śāstrāc cāsya tat-tat-pratipādakāṃśe śraiṣṭhyam uktam |",
  "GR14ss2_bhgu:3869": "ubhayatraiva dharmotpatteḥ | tad evaṃ sati sākṣāt kīrtanādi-rūpasya vārtā ti",
  "GR14ss2_bhgu:3870": "dūrata eva āstām iti bhāvaḥ |",
  "GR14ss2_bhgu:3871": "atha jñāna-kāṇḍa-śākhebhyo'py asya pūrvavat śraiṣṭhyam āha vedyam iti |",
  "GR14ss2_bhgu:3872": "bhagavad-bhakti-nirapekṣa-prāyeṣu teṣu pratipāditam api śreyaḥ-sṛtiṃ",
  "GR14ss2_bhgu:3873": "bhaktim udasya [BhP 10.14.4] ity-ādi-nyāyena vedyaṃ niśceyaṃ bhavatīty",
  "GR14ss2_bhgu:3874": "atraiva vedyam ity arthaḥ |",
  "GR14ss2_bhgu:3875": "tāpa-trayam unmūlayati tan-mūla-bhūtāvidyā-paryantaṃ khaṇḍayatīti tathā",
  "GR14ss2_bhgu:3876": "śivaṃ paramānandaṃ dadāty anubhāvayatīti tathā | anyatra muktāv",
  "GR14ss2_bhgu:3877": "anubhavāmanane hy apuruṣārthatvāpātaḥ syāt iti tan-mananād atra tu",
  "GR14ss2_bhgu:3878": "vaiśiṣṭyam iti | na cāsya tat-tad-durlabha-vastu-sādhanatve tādṛśa-nirūpaṇa-",
  "GR14ss2_bhgu:3879": "sauṣṭhavam eva kāraṇam |",
  "GR14ss2_bhgu:3880": "api tu svarūpam apīty āha śrīmad-bhāgavata iti | śrīmad-bhāgavatatvaṃ",
  "GR14ss2_bhgu:3881": "bhagavat-pratipādakatvaṃ śrīmattvaṃ śrī-bhagavan-nāmāder iva tādṛśa-",
  "GR14ss2_bhgu:3882": "svabhāvika-śaktimattvam | nitya-yoge matup | ataeva samastatayaiva nirdiśya",
  "GR14ss2_bhgu:3883": "nīlotpalādivattvan-nāmatvam eva bodhitam | anyathā tv avimṛṣṭa-",
  "GR14ss2_bhgu:3884": "vidheyāṃśa-doṣaḥ syāt |",
  "GR14ss2_bhgu:3885": "ata uktaṃ śrī-gāruḍe - grantho'ṣṭādaśa-sāhasraḥ śrīmad-bhāgavatābhidhaḥ",
  "GR14ss2_bhgu:3886": "| iti ṭīkākṛdbhir api śrī-bhāgavatābhidhaḥ sura-tarur iti |",
  "GR14ss2_bhgu:3887": "ataḥ kvacit kevala-bhāgavatākhyatvaṃ tu satya-bhāmā bhāmā itivat | tādṛśa-",
  "GR14ss2_bhgu:3888": "prabhāvatve kāraṇaṃ parama-śreṣṭha-kartṛtvam apy āha | mahāmuniḥ śrī-",
  "GR14ss2_bhgu:3889": "bhagavān tasyaiva parama-vicāra-pāraṅgata-mahā-prabhāva-gaṇa-",
  "GR14ss2_bhgu:3890": "śiromaṇitvāc ca | sa munir bhūtvā samacintayad iti śruteḥ | tena prathamaṃ",
  "GR14ss2_bhgu:3891": "catuḥ-ślokī-rūpeṇa saṅkṣepataḥ prakāśite kasmai yena vibhāṣito'yam ity",
  "GR14ss2_bhgu:3892": "[BhP 12.13.19][*ENDNOTE #34] ādy-anusārena sampūrṇa eva prakāśite |",
  "GR14ss2_bhgu:3893": "tad evaṃ śraiṣṭhya-jātam anyatrāpi prāyaḥ sambhavatu nāma sarva-jñāna-",
  "GR14ss2_bhgu:3894": "śāstra-parama-jñeya-puruṣārtha-śiromaṇi-śrī-bhagavat-sākṣātkāras tatraiva",
  "GR14ss2_bhgu:3895": "sulabha iti vadan sarvordha-prabhāvam āha kiṃ veti | paraiḥ śāstrais tad-ukta-",
  "GR14ss2_bhgu:3896": "sādhanair vā īśvaro bhagavān hṛdi kiṃ vā sadya evāvarudhyate sthirīkriyate",
  "GR14ss2_bhgu:3897": "| vā-śabdaḥ kaṭākṣe | kintu vilambena kathañcid eva | atra tu śuśrūṣubhiḥ",
  "GR14ss2_bhgu:3898": "śrotum icchadbhir eva tat-kṣaṇād avarudhyate |",
  "GR14ss2_bhgu:3899": "nanu idame eva tarhi sarve kim iti na śṛṇvanti tatrāha kṛtibhir iti sukṛtibhir",
  "GR14ss2_bhgu:3900": "ity arthaḥ | śravaṇecchā tu tādṛśa-sukṛtiṃ vinā notpadyata iti bhāvaḥ | athavā",
  "GR14ss2_bhgu:3901": "aparair mokṣa-paryanta-kāmanā-rahiteśvarārādhana-lakṣaṇa-dharma-",
  "GR14ss2_bhgu:3902": "brahma-sākṣātkārādibhir uktair anuktair vā sādhyais tair atra kiṃ vā kiyad",
  "GR14ss2_bhgu:3903": "vā māhātmyam upapannam ity arthaḥ | yato ya īśvaraḥ kṛtibhiḥ kathañcit tat-",
  "GR14ss2_bhgu:3904": "tat-sādhanānukrama-labdhayā bhaktyā kṛtārthaiḥ sadyas tad-eka-kṣaṇam eva",
  "GR14ss2_bhgu:3905": "vyāpya hṛdi sthirīkraiyate sa evātra śrotum icchadbhir eva tat-kṣaṇam",
  "GR14ss2_bhgu:3906": "ārabhya sarvadaiveti | tasmād atra kāṇḍa-traya-rahasyasya pravyakta-",
  "GR14ss2_bhgu:3907": "praitpādanāder viśeṣata īśvarākarṣi-vidyā-rūpatvāc ca idam eva sarva-",
  "GR14ss2_bhgu:3908": "śāstrebhyaḥ śreṣṭham | ataevātra iti padasya trir-uktiḥ kṛtā | sā hi",
  "GR14ss2_bhgu:3909": "nirdhāraṇārtheti | ato nityam etad eva sarvair eva śrotavyam iti bhāvaḥ ||",
  "GR14ss2_bhgu:3910": "|| 1.1 || veda-vyāsaṃ śrī-śukam || 101 ||",
  "GR14ss2_bhgu:3911": "[102]",
  "GR14ss2_bhgu:3912": "tad evaṃ śrī-śuka-hṛdayam api saṅgamitaṃ syāt | ataś catuḥślokī-prasaṅge'pi",
  "GR14ss2_bhgu:3913": "śrī-bhagavān evārthaḥ | sa hi sva-jñānādy-upadeśena svam evopadideśa |",
  "GR14ss2_bhgu:3914": "tatra parama-bhāgavatāya brahmaṇe śrīmad-bhāgavatākhyaṃ nijaṃ śāstram",
  "GR14ss2_bhgu:3915": "upadeṣṭuṃ tat-pratipādyatamaṃ vastu-catuṣṭayaṃ pratijānīte |",
  "GR14ss2_bhgu:3916": "jñānaṃ parama-guhyaṃ me",
  "GR14ss2_bhgu:3917": "yad vijñāna-samanvitam |",
  "GR14ss2_bhgu:3918": "sarahasyaṃ tad-aṅgaṃ ca",
  "GR14ss2_bhgu:3919": "gṛhāṇa gaditaṃ mayā || [BhP 2.9.30]",
  "GR14ss2_bhgu:3920": "me mama bhagavato jñānaṃ śabda-dvārā yāthārthya-nirdhāraṇaṃ mayā",
  "GR14ss2_bhgu:3921": "gaditaṃ sat gṛhāṇa ity anyo na jānātīti bhāvaḥ | yataḥ parama-guhyaṃ hy",
  "GR14ss2_bhgu:3922": "ajñānād api rahasyatamaṃ muktānām api siddhānām [BhP 6.14.5] ity ādeḥ",
  "GR14ss2_bhgu:3923": "| tac ca vijñānena tad-anubhāvenāpi yuktaṃ gṛhāṇa | na caitāvad eva | kiṃ ca",
  "GR14ss2_bhgu:3924": "sarahasyaṃ tatrāpi rahasyaṃ yat kim apy asti tenāpi sahitam | tac ca prema-",
  "GR14ss2_bhgu:3925": "bhakti-rūpam ity agre vyañjayiṣyate | tathā tad-aṅgaṃ ca gṛhāṇa | tac ca sati",
  "GR14ss2_bhgu:3926": "tv aparādhākhya-vighne na jhaṭiti |vijñāna-rahasye prakaṭayet | tasmāt tasya",
  "GR14ss2_bhgu:3927": "jñānasya sahāyaṃ ca gṛhāṇety arthaḥ | tac ca śravaṇādi-bhakti-rūpam ity agre",
  "GR14ss2_bhgu:3928": "vyañjayiṣyate | yad vā sa-rahasyam iti tad-aṅgasyaiva viśeṣaṇaṃ jñeyam |",
  "GR14ss2_bhgu:3929": "hṛder iva mithaḥ saṃvardhakayor ekatrāvasthānāt ||",
  "GR14ss2_bhgu:3930": "[103]",
  "GR14ss2_bhgu:3931": "atra sādhyayor vijñāna-rahasyayor āvirbhāvārtham āśiṣaṃ dadāti -",
  "GR14ss2_bhgu:3932": "yāvān ahaṃ yathā-bhāvo",
  "GR14ss2_bhgu:3933": "yad-rūpa-guṇa-karmakaḥ",
  "GR14ss2_bhgu:3934": "tathaiva tattva-vijñānam",
  "GR14ss2_bhgu:3935": "astu te mad-anugrahāt [BhP 2.9.31]",
  "GR14ss2_bhgu:3936": "yāvān svarūpato yat-parimāṇako'ham | yathā bhāvaḥ sattā yasyeti | yal-",
  "GR14ss2_bhgu:3937": "lakṣaṇo'ham ity arthaḥ | yāni svarūpāntaraṅgāni rūpāṇi śyāmatva-catur-",
  "GR14ss2_bhgu:3938": "bhujatvādīni guṇā bhakta-vātsalyādyāḥ karmāṇi tat-tal-līlā yasya sa yad-",
  "GR14ss2_bhgu:3939": "rūpa-guṇa-karmako'ham | tathaiva tena tena sarva-prakāreṇaiva tattva-",
  "GR14ss2_bhgu:3940": "vijñānaṃ yāthārthyānubhavo mad-anugrahāt te tavāstu bhavatād iti | etena",
  "GR14ss2_bhgu:3941": "catuḥśloky-arthasya nirviśeṣatvaṃ svayam eva parāstam | vakṣyate ca",
  "GR14ss2_bhgu:3942": "catuḥślokīm evoddiśatā śrī-bhagavatā svayam uddhavaṃ prati | purā",
  "GR14ss2_bhgu:3943": "mayetyādau jñānaṃ paraṃ man-mahimāvabhāsam iti [BhP 3.4.13] | tatra",
  "GR14ss2_bhgu:3944": "vijñāna-padena rūpādīnām api svarūpa-bhūtatvaṃ vyaktam | atrra vijñānāśīḥ",
  "GR14ss2_bhgu:3945": "spaṣṭā | rahasyāśīś ca paramānandātmaka-tat-tad-",
  "GR14ss2_bhgu:3946": "yāthārthyānubhavenāvaśyaṃ premodayāt ||",
  "GR14ss2_bhgu:3947": "[104]",
  "GR14ss2_bhgu:3948": "tad eva upadeśya-catuṣṭayaṃ catuḥślokyā nirūpayan prathamaṃ jñāna-",
  "GR14ss2_bhgu:3949": "vijñānārthaṃ sva-lakṣaṇaṃ pratipādayati dvābhyām | tatra jñānārtham āha -",
  "GR14ss2_bhgu:3950": "aham evāsam evāgre",
  "GR14ss2_bhgu:3951": "nānyad yat sad-asat param |",
  "GR14ss2_bhgu:3952": "paścād ahaṃ yad etac ca",
  "GR14ss2_bhgu:3953": "yo 'vaśiṣyeta so 'smy aham || [BhP 2.9.32]",
  "GR14ss2_bhgu:3954": "atrāhaṃ-śabdena tad vaktā mūrta evocyate na tu nirviśeṣaṃ brahma tad-",
  "GR14ss2_bhgu:3955": "aviṣayatvāt | ātma-jñāna-tātparyake tu tattvam asītivat tvam evātyeva vaturm",
  "GR14ss2_bhgu:3956": "upayuktavāt | tataś cāyam arthaḥ - samprati bhavantaṃ prati prādurbhavann",
  "GR14ss2_bhgu:3957": "asau parama-manohara-śrī-vigraho'ham evāgre mahā-paralaya-kāle'py āsam",
  "GR14ss2_bhgu:3958": "eva | vāsudevo vā idam agra āsīn na brahmā na ca śaṅkaraḥ | eko nārāyaṇa",
  "GR14ss2_bhgu:3959": "āsīn na brahmā neśāna ity ādi śrutibhyaḥ | bhagavān eka āsedam agra",
  "GR14ss2_bhgu:3960": "ātmātmanāṃ vibhur ity [BhP 3.5.23] ādi tṛtīyāt | ato vaikuṇṭha-tāt-pārṣad-",
  "GR14ss2_bhgu:3961": "ādīnām api tad-upāṅgatvād ahaṃ-padenaiva grahaṇaṃ rājāsau prayātītivat",
  "GR14ss2_bhgu:3962": "| tatas teṣāṃ ca tadvad eva sthitir bodhyate | tathā ca rāja-praśnaḥ - sa cātra",
  "GR14ss2_bhgu:3963": "sa cāpi yatra puruṣo",
  "GR14ss2_bhgu:3964": "viśva-sthity-udbhavāpyayaḥ |",
  "GR14ss2_bhgu:3965": "muktātma-māyāṃ māyeśaḥ",
  "GR14ss2_bhgu:3966": "śete sarva-guhāśayaḥ || [BhP 2.8.10] iti |",
  "GR14ss2_bhgu:3967": "śrī-vidura-praśnaś ca -",
  "GR14ss2_bhgu:3968": "tattvānāṃ bhagavaṃs teṣāṃ",
  "GR14ss2_bhgu:3969": "katidhā prati-saṅkramaḥ |",
  "GR14ss2_bhgu:3970": "tatremaṃ ka upāsīran",
  "GR14ss2_bhgu:3971": "ka u svid anuśerata || iti [BhP 3.7.37] |",
  "GR14ss2_bhgu:3972": "kāśīkhaṇḍe'py uktaṃ śrī-dhruva-carite -",
  "GR14ss2_bhgu:3973": "na cyavante hi mad-bhaktā",
  "GR14ss2_bhgu:3974": "mahatyāṃ pralayāpadi |",
  "GR14ss2_bhgu:3975": "ato'cyuto'khile loke",
  "GR14ss2_bhgu:3976": "sa ekaḥ sarvago'vyayaḥ || iti |",
  "GR14ss2_bhgu:3977": "aham evety eva-kāreṇakart-antarasyārūpatvādikasya ca vyāvṛttiḥ | āsam eveti",
  "GR14ss2_bhgu:3978": "tatrāsambhāvanāyā nivṛttiḥ | tad uktaṃ yad-rūpa-guṇa-karmaka [BhP 2.9.32]",
  "GR14ss2_bhgu:3979": "iti | ataeva | yad vā āsam eveti brahmādi-bahirjana-jñāna-gocara-sṛṣṭy-ādi-",
  "GR14ss2_bhgu:3980": "lakṣaṇa-kriyāntarasyaiva vyāvṛttiḥ | na tu svāntaraṅga-līlāyā api |",
  "GR14ss2_bhgu:3981": "yathādhunāsau rājā kāryaṃ na kiñcit karotīty ukte rājya-sambandhi-kāryam",
  "GR14ss2_bhgu:3982": "eva niṣidhyate na tu śayana-bhojanādikam apīti tadvat | yad vā asa gati-",
  "GR14ss2_bhgu:3983": "dīpty-ādāneṣv ity asmāt āsaṃ sāmprataṃ bhavatā dṛśyamānair viśeṣair ebhir",
  "GR14ss2_bhgu:3984": "agre'pri virājamāna evātiṣṭham iti nirākāratvādikasyaiva viśeṣato vyāvṛttiḥ",
  "GR14ss2_bhgu:3985": "|",
  "GR14ss2_bhgu:3986": "tad uktam anena ślokena sākāra-nirākāra-viṣṇu-lakṣaṇa-kāriṇyām muktā-",
  "GR14ss2_bhgu:3987": "phala-ṭīkāyām api | nāpi sākāreṣv avyāptiḥ | teṣām ākārātirohitatvād iti",
  "GR14ss2_bhgu:3988": "| aitareyaka-śrutiś [?] ca ātmaivedam agra āsīt puruṣa-vidha [BAU 4.1.1] iti",
  "GR14ss2_bhgu:3989": "| etena prakṛtīkṣaṇato'pi prāg-bhāvāt puruṣād apy uttamatvena bhagavaj-",
  "GR14ss2_bhgu:3990": "jñānam eva kathitam |",
  "GR14ss2_bhgu:3991": "nanu kvacin nirviśeṣam eva brahma āsīd iti śrūyate tatrāha - nānyad yat sad-",
  "GR14ss2_bhgu:3992": "asat-param iti | sat kāryam asat kāraṇaṃ tayoḥ paraṃ yat brahma tan na",
  "GR14ss2_bhgu:3993": "matto'nyat | kvacid adhikāriṇi śāstre vā svarūpa-bhūta-viśeṣa-vyutpatty-",
  "GR14ss2_bhgu:3994": "asamarthe so'yam aham eva nirviśeṣatayā pratibhātīty arthaḥ | yadā tadānīṃ",
  "GR14ss2_bhgu:3995": "prapañce viśeṣābhāvān nirviśeṣa-cin-mātrākāreṇa vikuṇṭhe tu sa-viśeṣa-",
  "GR14ss2_bhgu:3996": "bhagavad-rūpeṇeti śāstra-dvaya-vyavasthā | etena ca brahmaṇo hi",
  "GR14ss2_bhgu:3997": "pratiṣṭhāham ity atroktaṃ bhagavaj-jñānam eva pratipāditam | ataevāsya",
  "GR14ss2_bhgu:3998": "parama-guhyatvam uktam |",
  "GR14ss2_bhgu:3999": "nanu sṛṣṭer anantaraṃ nopalabhyase | tatrāha paścāt sṛṣṭer anantaram apy",
  "GR14ss2_bhgu:4000": "aham evāsmy eva vaikuṇṭheṣu bhagavad-ādyākāreṇa prapañceṣv antaryāmy-",
  "GR14ss2_bhgu:4001": "ākāreṇeti śeṣaḥ | etena sṛṣṭi-sthiti-pralaya-hetur asyety ādi pratipāditaṃ",
  "GR14ss2_bhgu:4002": "bhagavaj-jñānam evopadiṣṭam |",
  "GR14ss2_bhgu:4003": "nanu sarvatra ghaṭa-paṭākārā ye dṛśyante te tu tad-rūpāṇi na bhavantīti",
  "GR14ss2_bhgu:4004": "tavāpūrṇatva-prasaktiḥ syād ity āśaṅkyāha | yad etad viśvaṃ tad apy aham",
  "GR14ss2_bhgu:4005": "eva mad-ananyatvān mad-ātmakam evety arthaḥ | anena so'yaṃ te'bhihitas tāta",
  "GR14ss2_bhgu:4006": "bhagavān viśva-bhāvanaḥ | samāsena harer nānyad anyasmāt sad-asac ca yad",
  "GR14ss2_bhgu:4007": "ity ādy uktaṃ bhagavaj-jñānam evopadiṣṭam | tathā pralaye yo'vaśiṣyate",
  "GR14ss2_bhgu:4008": "so'ham evāsmy eva | etena bhavān ekaḥ śiṣyate śeṣa-saṃjña ity uktaṃ",
  "GR14ss2_bhgu:4009": "bhagavaj-jñānam evopadiṣṭam | tathā pūrvaṃ svānugraha-prakāśyatvena",
  "GR14ss2_bhgu:4010": "pratijñātaṃ yāvat tvaṃ sarva-kāla-deśāparikcchedyatva-jñāpanāyopadiṣṭam",
  "GR14ss2_bhgu:4011": "| evaṃ nānyad yat sad-asat-param ity anena brahmaṇo hi pratiṣṭhāham iti",
  "GR14ss2_bhgu:4012": "jñāpanayā yathā-bhāvatvam | sarvākārāvayava-bhagavad-ākāra-nirdeśena",
  "GR14ss2_bhgu:4013": "vilakṣaṇānanta-rūpatva-jñāpanayā yad-rūpatvam | sarvāśrayāti-nirdeśena",
  "GR14ss2_bhgu:4014": "vilakṣaṇānanta-guṇatva-jñāpanayā yad-guṇatvam | sṛṣṭi-sthiti-",
  "GR14ss2_bhgu:4015": "pralayopalakṣita-vividha-kriyāśrayatva-kathanena laukikānanta-karmatva-",
  "GR14ss2_bhgu:4016": "jñāpanayā yat-karmatvaṃ ca |",
  "GR14ss2_bhgu:4017": "[105]",
  "GR14ss2_bhgu:4018": "atha tādṛśa-rūpādi-viśiṣṭasyātmano vyatireka-mukhena vijñānārthaṃ māyā-",
  "GR14ss2_bhgu:4019": "laksaṇam āha ṛte 'rtham [BhP 2.9.33] ity ādi |",
  "GR14ss2_bhgu:4020": "pūrvaṃ vyākhyātam eva[*ENDNOTE #35] | saṅkṣepaś cāyam arthaḥ |",
  "GR14ss2_bhgu:4021": "parama-puruṣārtha-bhūtaṃ mām ṛte mad-darśanād anyatraiva yat pratīyate",
  "GR14ss2_bhgu:4022": "yac cātmani na pratīyeta māṃ vinā svataḥ pratītir api yasya nāstīty arthaḥ tad",
  "GR14ss2_bhgu:4023": "vastu ātmano mama parameśvarasya māyāṃ vidyāt | atra dṛṣṭāntaḥ |",
  "GR14ss2_bhgu:4024": "yathā''bhāsaḥ pratibimba-raśmiḥ | yathā ca tamas timiram iti | tatrābhāsasya",
  "GR14ss2_bhgu:4025": "tādṛśatvaṃ spaṣṭam eva | tamaso'pi jyotir darśanād anyatraiva pratīter jyotir",
  "GR14ss2_bhgu:4026": "ātmakaṃ cakṣur vinā cāpratītir iti | vidyād iti prathama-puruṣa-",
  "GR14ss2_bhgu:4027": "nirdeśasyāyaṃ bhāvaḥ | anyān praty eva khalv ayam upadeśaḥ | tvaṃ tu mad-",
  "GR14ss2_bhgu:4028": "datta-śaktyā sākṣād evānubhavann asīti | evaṃ māyika-dṛṣṭim atītyaiva",
  "GR14ss2_bhgu:4029": "rūpādi-viśiṣṭaṃ mām anubhaved iti | vyatireka-mukhenānubhāvanasyāyaṃ",
  "GR14ss2_bhgu:4030": "bhāvaḥ | śabdena nirdhāritasyāpi sat-svarūpāder",
  "GR14ss2_bhgu:4031": "māyākāryāveśenaivānubhavo na bhavati | atas tad-arthaṃ māyā-tyajanam eva",
  "GR14ss2_bhgu:4032": "kartavyam iti | etena tad-avinābhāvāt premāpy anubhāvita iti gamyate |",
  "GR14ss2_bhgu:4033": "[106]",
  "GR14ss2_bhgu:4034": "atha tasyaiva premno rahasyatvaṃ bodhayati --",
  "GR14ss2_bhgu:4035": "yathā mahānti bhūtāni",
  "GR14ss2_bhgu:4036": "bhūteṣūccāvaceṣv anu",
  "GR14ss2_bhgu:4037": "praviṣṭāny apraviṣṭāni",
  "GR14ss2_bhgu:4038": "tathā teṣu na teṣv aham [BhP 2.9.34]",
  "GR14ss2_bhgu:4039": "yathā mahābhūtāni bhūteṣv apraviṣṭāni bahiḥ-sthitāny api anupraviṣṭāny",
  "GR14ss2_bhgu:4040": "antaḥ-sthitāni bhānti | tathā lokātīta-vaikuṇṭha-sthitatvenāpraviṣṭo'py ahaṃ",
  "GR14ss2_bhgu:4041": "teṣu tat-tad-guṇa-vikhyāteṣu na teṣu praṇata-janeṣu praviṣṭo hṛdi sthito'haṃ",
  "GR14ss2_bhgu:4042": "bhāmi | atra mahābhūtānām aṃśa-bhedena praveśāpraveśau tasya tu",
  "GR14ss2_bhgu:4043": "prakāśa-bhedeneti bhede'pi praveśāpraveśa-mātra-sāmyena dṛṣṭāntaḥ | tad",
  "GR14ss2_bhgu:4044": "evaṃ teṣāṃ tādṛg-ātma-vaśakāriṇī prema-bhaktir nāma rahasyam iti sūcitam",
  "GR14ss2_bhgu:4045": "|",
  "GR14ss2_bhgu:4046": "tathā ca brahma-saṃhitāyām --",
  "GR14ss2_bhgu:4047": "ānanda-cinmaya-rasa-pratibhāvitābhis",
  "GR14ss2_bhgu:4048": "tābhir ya eva nija-rūpatayā kalābhiḥ |",
  "GR14ss2_bhgu:4049": "goloka eva nivasaty akhilātma-bhūto",
  "GR14ss2_bhgu:4050": "govindam ādi-puruṣaṃ tam ahaṃ bhajāmi || [BrahmaS 5.29]",
  "GR14ss2_bhgu:4051": "premāñjana-cchurita-bhakti-vilocanena",
  "GR14ss2_bhgu:4052": "santaḥ sadaiva hṛdayeṣu vilokayanti |",
  "GR14ss2_bhgu:4053": "yaṃ śyāmasundaram acintya-guṇa-svarūpaṃ",
  "GR14ss2_bhgu:4054": "govindam ādi-puruṣaṃ tam ahaṃ bhajāmi || [BrahmaS 5.30]",
  "GR14ss2_bhgu:4055": "acintya-guṇa-svarūpam api premākhyaṃ yad añjanaṃ tena cchuritavat uccaiḥ",
  "GR14ss2_bhgu:4056": "prakāśamānaṃ bhakti-rūpaṃ vilocanaṃ tena ity arthaḥ |",
  "GR14ss2_bhgu:4057": "ye bhajanti tu māṃ bhaktyā",
  "GR14ss2_bhgu:4058": "mayi te teṣu cāpy aham | iti [Gītā 9.29] gītopaniṣadaś ca |",
  "GR14ss2_bhgu:4059": "yad vā teṣu yathā tāni bahiḥ-sthitāni cāntaḥ-sthitāni ca bhānti tadvat",
  "GR14ss2_bhgu:4060": "bhakteṣu aham antarmanovṛttiṣu bahir-indriya-vṛttiṣu ca sphurāmīti ca |",
  "GR14ss2_bhgu:4061": "bhakteṣu sarvathā'nanya-vṛttitāhetur nāma kim api sva-prakāśaṃ",
  "GR14ss2_bhgu:4062": "premākhyam ānandātmakaṃ vastu mama rahasyam iti vyañjitam | tathaiva",
  "GR14ss2_bhgu:4063": "śrī-brahmaṇoktam --",
  "GR14ss2_bhgu:4064": "na bhāratī me 'ṅga mṛṣopalakṣyate",
  "GR14ss2_bhgu:4065": "na vai kvacin me manaso mṛṣā gatiḥ |",
  "GR14ss2_bhgu:4066": "na me hṛṣīkāṇi patanty asat-pathe",
  "GR14ss2_bhgu:4067": "yan me hṛdautkaṇṭhyavatā dhṛto hariḥ || [BhP 2.6.34] iti |",
  "GR14ss2_bhgu:4068": "yadyapi vyākhyāntarānusāreṇāyam artho'palapanīyaḥ syāt tathāpy asminn",
  "GR14ss2_bhgu:4069": "evārthe tātparyaṃ pratijñā-catuṣṭaya-sādhanāyopakrāntatvāt tad-anuktrama-",
  "GR14ss2_bhgu:4070": "gatatvāc ca | kiṃ tasminn arthe na teṣu iti chinna-padam api vyarthaṃ syād",
  "GR14ss2_bhgu:4071": "dṛṣṭāntasyaiva kriyābhyām anvayopapatteḥ | api ca rahasyaṃ nāma hy etad",
  "GR14ss2_bhgu:4072": "eva yat parama-durlabhaṃ vastu duṣṭodāsīna-jana-dṛṣṭi-nivāraṇārthaṃ",
  "GR14ss2_bhgu:4073": "sādhāraṇa-vastv-antareṇācchādyate | yathā cintāmaṇiḥ sampuṭādinā | ataeva",
  "GR14ss2_bhgu:4074": "parokṣa-vādā ṛṣayaḥ parokṣaṃ ca mama priyam iti [BhP 11.21.35] śrī-",
  "GR14ss2_bhgu:4075": "bhagavad-vākyaṃ ca | tad evaṃ parokṣaṃ kriyate yad adeyaṃ virala-pracāraṃ",
  "GR14ss2_bhgu:4076": "mahad-vastu bhavati | asyaivādeyatvaṃ virala-vicāratvaṃ mahattvaṃ ca | muktiṃ",
  "GR14ss2_bhgu:4077": "dadāti karhicit sma na bhakti-yogam ity [BhP 5.6.18] ādiṣu bahutra vyaktam",
  "GR14ss2_bhgu:4078": "|",
  "GR14ss2_bhgu:4079": "idaṃ bhāgavataṃ nāma",
  "GR14ss2_bhgu:4080": "yan me bhagavatoditam |",
  "GR14ss2_bhgu:4081": "saṅgraho 'yaṃ vibhūtīnāṃ",
  "GR14ss2_bhgu:4082": "tvam etad vipulī kuru || [BhP 2.7.51]",
  "GR14ss2_bhgu:4083": "yathā harau bhagavati",
  "GR14ss2_bhgu:4084": "nṛṇāṃ bhaktir bhaviṣyati |",
  "GR14ss2_bhgu:4085": "sarvātmany akhilādhāre",
  "GR14ss2_bhgu:4086": "iti saṅkalpya varṇaya || [BhP 2.7.52]",
  "GR14ss2_bhgu:4087": "tasmāt sādhu vyākhyātaṃ svāmi-caraṇair api rahasyaṃ bhaktir iti ||",
  "GR14ss2_bhgu:4088": "[107]",
  "GR14ss2_bhgu:4089": "atha kathaṃ tathābhūtaṃ rahasyam udayetety apekṣāyāṃ krama-prāptaṃ tad-",
  "GR14ss2_bhgu:4090": "aṅga-bhūtaṃ tadīya-sādhanam upadiśati |",
  "GR14ss2_bhgu:4091": "etāvad eva jijñāsyaṃ",
  "GR14ss2_bhgu:4092": "tattva-jijñāsunātmanaḥ |",
  "GR14ss2_bhgu:4093": "anvaya-vyatirekābhyāṃ",
  "GR14ss2_bhgu:4094": "yat syāt sarvatra sarvadā || [BhP 2.9.35]",
  "GR14ss2_bhgu:4095": "ātmano mama bhagavatas tattva-jijñāsunā prema-rūpaṃ rahasyam",
  "GR14ss2_bhgu:4096": "anubhavitum icchunā etāvad eva jijñāsyaṃ śrī-guru-caraṇebhyaḥ śikṣaṇīyam",
  "GR14ss2_bhgu:4097": "| kiṃ tat ? sad ekam eva anvaya-vyatirekābhyāṃ vidhi-niṣedhābhyāṃ sadā",
  "GR14ss2_bhgu:4098": "sarvatra syād upapadyate | yathā -",
  "GR14ss2_bhgu:4099": "na hy ato'nyaḥ śivaḥ panthā",
  "GR14ss2_bhgu:4100": "viśataḥ saṃsṛtāv iha |",
  "GR14ss2_bhgu:4101": "vāsudeve bhagavati",
  "GR14ss2_bhgu:4102": "bhakti-yogo yathā bhavet || [BhP 2.2.33]",
  "GR14ss2_bhgu:4103": "iti vyatirekeṇopakramya tad-upasaṃhāre -",
  "GR14ss2_bhgu:4104": "tasmāt sarvātmanā rājan",
  "GR14ss2_bhgu:4105": "hariḥ sarvatra sarvadā |",
  "GR14ss2_bhgu:4106": "śrotavyaḥ kīrtitavyaś ca",
  "GR14ss2_bhgu:4107": "smartavyo bhagavān nṝṇām || [BhP 2.2.36]",
  "GR14ss2_bhgu:4108": "ity anvayena sarvadety uktam |",
  "GR14ss2_bhgu:4109": "tasmāt sva-jñāna-vijñāna-rahasya-tad-aṅgānām upadeśena catuḥślokyām api",
  "GR14ss2_bhgu:4110": "svayaṃ śrī-bhagavac-chabdena dadarśa tatrākhila-sātvatāṃ patim [BhP 2.9.15]",
  "GR14ss2_bhgu:4111": "ity atra tāpanī-śruty-anukūlitaṃ śrī-kṛṣṇa-liṅgatvena ca asya vaktuḥ śrī-",
  "GR14ss2_bhgu:4112": "bhagavattvam eva sphuṭam | na jātu tad-aṃśa-bhūta-nārāyaṇākhya-",
  "GR14ss2_bhgu:4113": "garbhodaśāyi puruṣatvam |",
  "GR14ss2_bhgu:4114": "ataevāsya mahāpurāṇasyāpi śrī-bhāgavatam ity eva vyākhyā | tathaivoktam -",
  "GR14ss2_bhgu:4115": "- kasmai kena vibhāṣito'yam atulo jñāna-pradīpaḥ purā ity ādau tac",
  "GR14ss2_bhgu:4116": "chuddhaṃ vimalaṃ viśokam amṛtaṃ satyaṃ paraṃ dhīmahi ity [BhP 12.13.19]",
  "GR14ss2_bhgu:4117": "atra para-śabdena bhagac-vaktṛtvam | ādyo'vatāraḥ puruṣaḥ parasyeti dvitīye",
  "GR14ss2_bhgu:4118": "bhedābhidhānāt | ata idaṃ bhagavatā pūrvaṃ brahmaṇe nābhi-paṅkaje |",
  "GR14ss2_bhgu:4119": "sthitāya bhava-bhītāya kāruṇyāt samprakāśitam ity atrāpi bhagavac-chabda-",
  "GR14ss2_bhgu:4120": "prayogaḥ | śrī-nārāyaṇa-nābhi-paṅkaje sthitaṃ brahmāṇaṃ prati svayaṃ śrī-",
  "GR14ss2_bhgu:4121": "bhagavatā tatraiva vyāpi-mahā-vaikuṇṭhaṃ prakāśyedaṃ purāṇaṃ prakāśitam",
  "GR14ss2_bhgu:4122": "ity arthaḥ | anugataṃ caitat dvitīya-skandhetihāsasyeti |",
  "GR14ss2_bhgu:4123": "|| 2.9 || śrī-bhagavān brahmāṇam || 102-107 ||",
  "GR14ss2_bhgu:4124": "[108]",
  "GR14ss2_bhgu:4125": "tad etat sarva-śāstrāṇāṃ samanvayas tasminn eva bhagavati | tathā ca sarvaiś",
  "GR14ss2_bhgu:4126": "ca vedaiḥ paramo hi devo jijñāsyo nānyo vedaiḥ prasidhyet | tasmād enaṃ",
  "GR14ss2_bhgu:4127": "sarva-vedān adhītya vicārya ca jñātum icchen mumukṣur iti caturveda-",
  "GR14ss2_bhgu:4128": "śikhāyām | yaṃ sarva-devā ānamanti mumukṣavo brahmavādinaś ceti śrī-",
  "GR14ss2_bhgu:4129": "nṛsiṃha-tāpanyām [NTU 2.4.10] |",
  "GR14ss2_bhgu:4130": "na vedavin manute taṃ bṛhantaṃ sarvānubhūtam ātmānaṃ sāmparāye | tvaṃ",
  "GR14ss2_bhgu:4131": "tv aupaniṣadaṃ puruṣaṃ pṛcchāmīty [BAU 3.9.27] ādir anyatra | vedaiś ca",
  "GR14ss2_bhgu:4132": "sarvair aham eva vedyo vedānta-kṛd veda-vid eva cāham iti [Gītā 15.15] śrī-",
  "GR14ss2_bhgu:4133": "gītopaniṣatsu | siddhānte punar eka eva bhagavān viṣṇuḥ samastāgama-",
  "GR14ss2_bhgu:4134": "vyāpāreṣu vivecana-vyatikaraṃ nīteṣu niścīyata iti pādme | sarva-",
  "GR14ss2_bhgu:4135": "nāmābhidheyaś ca sarva-vedeḍitaś ca sa iti skānde | natāḥ sma sarva-jagatāṃ",
  "GR14ss2_bhgu:4136": "vacasāṃ pratiṣṭhā yatra śāśvatī iti [ViP 1.14.23] vaiṣṇave |",
  "GR14ss2_bhgu:4137": "sarva-vedān setihāsān",
  "GR14ss2_bhgu:4138": "sa-purāṇān sa-yuktikān |",
  "GR14ss2_bhgu:4139": "sa-pañcarātrān vijñāya",
  "GR14ss2_bhgu:4140": "viṣṇur jñeyo na cānyathā || iti brahma-tarke |",
  "GR14ss2_bhgu:4141": "tad evaṃ sarva-veda-samanvayaṃ svasmin śrī-bhagavaty eva svayam āha -",
  "GR14ss2_bhgu:4142": "māṃ vidhatte 'bhidhatte māṃ",
  "GR14ss2_bhgu:4143": "vikalpyāpohyate hy aham | [BhP 11.21.42]",
  "GR14ss2_bhgu:4144": "|| 11.21 || śrī-bhagavān || 108 ||",
  "GR14ss2_bhgu:4145": "[109]",
  "GR14ss2_bhgu:4146": "tad evaṃ bhagavata eva sarva-vedārthatvaṃ darśitam | tatra rājñaḥ praśnaḥ |",
  "GR14ss2_bhgu:4147": "śrī-viṣṇu-rāta uvāca -",
  "GR14ss2_bhgu:4148": "brahman brahmaṇy anirdeśye",
  "GR14ss2_bhgu:4149": "nirguṇe guṇa-vṛttayaḥ |",
  "GR14ss2_bhgu:4150": "kathaṃ caranti śrutayaḥ",
  "GR14ss2_bhgu:4151": "sākṣāt sad-asataḥ pare || [BhP 10.87.1]",
  "GR14ss2_bhgu:4152": "asyārthaḥ | śrutayas tāvac chabda-mātrasya sādhāraṇyād guṇeṣu sattvādiṣu",
  "GR14ss2_bhgu:4153": "vṛttir yāsāṃ tādṛśo dṛśyante | brahma tu nirguṇaṃ sattvādi-guṇātītaṃ tasmād",
  "GR14ss2_bhgu:4154": "evānirdeśyam | tat-tad-guṇa-kārya-bhūta-jāti-guṇa-kriyākhyānanāṃ",
  "GR14ss2_bhgu:4155": "guṇāntarāṇām abhāvāspadatvāt tādṛśa-dravyasyāpy aprasiddhatvād",
  "GR14ss2_bhgu:4156": "anirdeśyaṃ sattvādi kāryaṃ bhūtābhyāṃ sad-asadbhyāṃ kārya-kāraṇābhyāṃ",
  "GR14ss2_bhgu:4157": "param iti tena tenāsambandhaṃ cety arthaḥ | tathā ca sati yathā ḍittha-vāci",
  "GR14ss2_bhgu:4158": "kasmiṃścid advitīye dravye tac-chabdasya mukhyā vṛttiḥ pravartate | yathā ca",
  "GR14ss2_bhgu:4159": "siṃho devadatta ity atra gauṇyā vṛttyā śaurya-guṇa-yukte devadatte siṃha-",
  "GR14ss2_bhgu:4160": "śabdaḥ pravartate | yathā ca gaṅgāyāṃ ghoṣa ity atra-lakṣaṇayā vṛttyā",
  "GR14ss2_bhgu:4161": "gaṅgā-śabdas tasminn ity asambandhe taṭe pravartate | tathā tat-tad-",
  "GR14ss2_bhgu:4162": "bhāvāspade brahmaṇi tayā tayā vṛttyā śrutayaḥ kathaṃ pravarteran |",
  "GR14ss2_bhgu:4163": "śrutīnāṃ ca śāstra-yonitvād iti [Vs 1.1.3] nyāyena tat-pratipādakatāyām",
  "GR14ss2_bhgu:4164": "ananyānāṃ tatra pravṛttir avaśyaṃ vaktavyā | tasmāt tasmiṃs tāḥ sākṣād-",
  "GR14ss2_bhgu:4165": "rūpatayā mukhyayā vṛttyā kena prakāreṇa caranti | taṃ prakāraṃ viśeṣaḥ",
  "GR14ss2_bhgu:4166": "kṛpayāpi svayam upadiśeti | anyathā padārthatvāyogād apadārthasya ca",
  "GR14ss2_bhgu:4167": "vācyārthatvāyogān na śruti-gocaratvaṃ brahmaṇaḥ syād iti sthite kutastarāṃ",
  "GR14ss2_bhgu:4168": "tad upari cara-sphūrter bhagavatas tad-gocaratvaṃ tat katham evaṃ",
  "GR14ss2_bhgu:4169": "svabhaktayor ity ādau svatāṃ svataḥ pramāṇa-bhūtānāṃ vedānāṃ mārgaṃ",
  "GR14ss2_bhgu:4170": "bhagavat-paratvam ādiśyety uktam iti |",
  "GR14ss2_bhgu:4171": "[110]",
  "GR14ss2_bhgu:4172": "atra śrī-śukadevena dattam uttaram āha -",
  "GR14ss2_bhgu:4173": "ṛṣir uvāca -",
  "GR14ss2_bhgu:4174": "buddhīndriya-manaḥ-prāṇān",
  "GR14ss2_bhgu:4175": "janānām asṛjat prabhuḥ |",
  "GR14ss2_bhgu:4176": "mātrārthaṃ ca bhavārthaṃ ca",
  "GR14ss2_bhgu:4177": "ātmane'kalpanāya ca || [BhP 10.87.2]",
  "GR14ss2_bhgu:4178": "buddhyādīn upādhīn janānām anuśāyināṃ jīvānāṃ mātrādy-arthaṃ",
  "GR14ss2_bhgu:4179": "prabhuḥ parameśvaro'sṛjata na tu janāḥ svāvidyayāsṛjann iti vivarta-vādaḥ",
  "GR14ss2_bhgu:4180": "parihṛtaḥ | mīyanta iti māyā viṣayāḥ tad-artham | bhavārthaṃ bhavaḥ janma-",
  "GR14ss2_bhgu:4181": "lakṣaṇaṃ karma tat-prabhṛti-karma-karaṇārtham ity arthaḥ | ātmane",
  "GR14ss2_bhgu:4182": "lokāntara-gāmine ātmanas tat-tal-loka-bhogāyety arthaḥ | akalpanāya",
  "GR14ss2_bhgu:4183": "kalpanā-nivṛttaye muktaye ity arthaḥ | artha-dharma-kāma-mokṣārtham iti",
  "GR14ss2_bhgu:4184": "krameṇa pada-catuṣṭayasyārthaḥ | mokṣo'py atra cin-mātratayāvasthiti-rūpaḥ",
  "GR14ss2_bhgu:4185": "| yathāvarṇa-vidhānam apavargaś ca bhavati, yo'sau bhagavatīty ādinā",
  "GR14ss2_bhgu:4186": "ananya-nimitta-bhakti-yoga-lakṣaṇo nānā-gati-nimittāvidyā-granthi-randhana-",
  "GR14ss2_bhgu:4187": "dvāreṇety [BhP 5.19.20] antena pañcamokta-gadyena tathā niruktatvāt sādhya-",
  "GR14ss2_bhgu:4188": "bhakti-prādurbhāva-lakṣaṇaṃ ceti dvividho jñeyaḥ | ubhayatrāpi kalpanā-",
  "GR14ss2_bhgu:4189": "rūpāvidyāyā nivṛtteḥ | etad uktaṃ bhavati | yasmāt svayam īśvaras tat-tad-",
  "GR14ss2_bhgu:4190": "arthaṃ tat-tat-sādhakatvena dṛśyamānānāṃ buddhyādīn sṛṣṭavān tasmāt tat-",
  "GR14ss2_bhgu:4191": "tat-sampādana-śakti-nidhāna-yogyatayā teṣu kṛtavān iti labhyate | tatra",
  "GR14ss2_bhgu:4192": "trivarga-sampādikāḥ śaktayaḥ kalpanātmikā māyā-vṛtty-avidyā-śakter aṃśāḥ",
  "GR14ss2_bhgu:4193": "bahirmukha-karmātmakatvāt svarūpānyathā-bhāva-saṃsāritva-hetutvāc ca |",
  "GR14ss2_bhgu:4194": "evaṃ ca yāvaj-jīvānāṃ bhagavad-bahirmukhatā tāvat kevalaṃ",
  "GR14ss2_bhgu:4195": "kalpanātmikānām avidyā-śaktīnāṃ prakāśāt tat-pradhānā buddhy-ādayaḥ",
  "GR14ss2_bhgu:4196": "sa-guṇā eveti nirguṇaṃ sāksān na kurvata ity evaṃ satyam eva | yadā tu tad-",
  "GR14ss2_bhgu:4197": "antarmukhatā tadā teṣu cic-chakteḥ prādurbhāvāt taṃ sākṣāt kurvata eva iti",
  "GR14ss2_bhgu:4198": "sthitam | buddhyādimayatvād vacaso'pi tathā vyavahāraḥ sidhyati | tad",
  "GR14ss2_bhgu:4199": "atraivābhedena siddhāntitam ante |",
  "GR14ss2_bhgu:4200": "tad etad varṇitaṃ rājan",
  "GR14ss2_bhgu:4201": "yo naḥ praśnaḥ kṛtas tvayā |",
  "GR14ss2_bhgu:4202": "yathā brahmaṇya-nirdeśye",
  "GR14ss2_bhgu:4203": "nariguṇye'pi manaś caret || ity atra mana iti |",
  "GR14ss2_bhgu:4204": "tatra buddhy-ādau cic-chaktis tadīyāprākṛta-paramānanda-svarūpa-tādṛśa-",
  "GR14ss2_bhgu:4205": "guṇādau svayaṃ prakāśamayī vacasi ca tattan-nirdeśa-mayīti jñeyā |",
  "GR14ss2_bhgu:4206": "ato'prākṛta-tādṛśa-svarūpādyālambanena śrutayaś carantīti siddhānta-",
  "GR14ss2_bhgu:4207": "siddhaye | tad evaṃ pauruṣasyāpi vacaso bhagavac-caritraṃ siddham |",
  "GR14ss2_bhgu:4208": "yathoktam -yasmin prati ślokam abaddhavaty [BhP 1.5.11] apīti | tathā ca sati",
  "GR14ss2_bhgu:4209": "tathāvidha-vaca-ādīnām ekāśrayasya sākṣād-bhagavan-",
  "GR14ss2_bhgu:4210": "niśvāsāvirbhāvino'pauruṣeyasya tac-cāritvaṃ kim uta | tasmāt sākṣāt caranty",
  "GR14ss2_bhgu:4211": "eva śrutayaḥ | vakṣyate ca - kvacid ajayātmanā ca carato'nucaren",
  "GR14ss2_bhgu:4212": "nigama[*ENDNOTE #36] iti | tathā ca praṇavam uddiśyoktaṃ dvādaśe --",
  "GR14ss2_bhgu:4213": "svadhāmno brahmaṇaḥ sākṣād",
  "GR14ss2_bhgu:4214": "vācakaḥ paramātmanaḥ |",
  "GR14ss2_bhgu:4215": "sa-sarva-mantropaniṣad",
  "GR14ss2_bhgu:4216": "veda-bījaṃ sanātanam || [BhP 12.6.41] iti |",
  "GR14ss2_bhgu:4217": "śrutau ca - om ity etad brahmaṇo nediṣṭhaṃ nāmeti nediṣṭhaṃ lakṣaṇādi-",
  "GR14ss2_bhgu:4218": "vyavadhānaṃ vinety arthaḥ | ataeva kena ca prakaṭiṇa sākṣāc caranti sa",
  "GR14ss2_bhgu:4219": "kathyatām ity evaṃ rājābhiprāyaḥ | atra śabdo nirdeśyatve doṣas tv agre",
  "GR14ss2_bhgu:4220": "dyupataya ity [BhP 10.87.41] atra parihāryaḥ |",
  "GR14ss2_bhgu:4221": "atha śrutiṣv api yāḥ kāścit trivarga-paratvena bahirmukhāḥ pratīyante tāsām",
  "GR14ss2_bhgu:4222": "apy antarmukhatāyām eva paryavasānam | tathā hi parameśvarasya satata-",
  "GR14ss2_bhgu:4223": "paramārtha-bahirmukhatā-parāhata-jīva-nikāya-viṣaya-kṛpā-vilāsa-",
  "GR14ss2_bhgu:4224": "paryavasāyi-niḥśvāsa-rūpāḥ śrutayaḥ prathamataḥ sva-viṣayakaṃ viśvāsaṃ",
  "GR14ss2_bhgu:4225": "janayitum adṛṣṭavastvanabhijñānasatatadṛṣṭam aihikam evārtham",
  "GR14ss2_bhgu:4226": "īhamānāṃs tān prati tat-sampādakaṃ putreṣṭyādikaṃ vidadhati | tataś ca tena",
  "GR14ss2_bhgu:4227": "jāta-viśvāsānaihikasyātyantam asthiratve pradarśya divyānanda-camatkāra-",
  "GR14ss2_bhgu:4228": "vicitrasya pāralaukika-svargādi-lakṣaṇa-tat-tat-kāmasya janake'gniṣṭomādau",
  "GR14ss2_bhgu:4229": "pravartayanti | tatas teṣāṃ nirantara-tad-abhyāsād dharma eva ruciṃ janayanti",
  "GR14ss2_bhgu:4230": "|",
  "GR14ss2_bhgu:4231": "atha labdha-dharma-rucīnāṃ śuddhāntaḥ-karaṇānāṃ tad-artaha-vicāra-",
  "GR14ss2_bhgu:4232": "parāṇāṃ jagad apy anityam iti jñānavatāṃ saṃsāra-bhaya-dīnānāṃ",
  "GR14ss2_bhgu:4233": "nirvāṇānandābhilāṣaṃ sampādayanti | nirvāṇānandaś ca para-",
  "GR14ss2_bhgu:4234": "tattvāvirbhāva-rūpa eveti |",
  "GR14ss2_bhgu:4235": "tad uktam śrī-sūtena --",
  "GR14ss2_bhgu:4236": "dharmasya hy āpavargyasya",
  "GR14ss2_bhgu:4237": "nārtho 'rthāyopakalpate |",
  "GR14ss2_bhgu:4238": "nārthasya dharmaikāntasya",
  "GR14ss2_bhgu:4239": "kāmo lābhāya hi smṛtaḥ || [BhP 1.2.9]",
  "GR14ss2_bhgu:4240": "kāmasya nendriya-prītir",
  "GR14ss2_bhgu:4241": "lābho jīveta yāvatā |",
  "GR14ss2_bhgu:4242": "jīvasya tattva-jijñāsā",
  "GR14ss2_bhgu:4243": "nārtho yaś ceha karmabhiḥ || [BhP 1.2.10] iti |",
  "GR14ss2_bhgu:4244": "tataś ca yathā buddhyādayo'ntarmukhatā-tāratamyena cic-chaktyāvirbhāvāt",
  "GR14ss2_bhgu:4245": "pare tattve tāratamyena caranti, tathā śruti-lakṣaṇaṃ vacanam api cic-chakti-",
  "GR14ss2_bhgu:4246": "prakāśānukrameṇa traiguṇya-viṣayatvam atikramya kevala-nairguṇya-",
  "GR14ss2_bhgu:4247": "viṣayam eva sat tasmin nirguṇe tattve samyag eva carituṃ śaknoti | aguṇa-",
  "GR14ss2_bhgu:4248": "vṛttitvena yogyatvāt | tad uktaṃ dvādaśe praṇavam upalakṣya -",
  "GR14ss2_bhgu:4249": "tato'bhūt trivṛd oṅkāro",
  "GR14ss2_bhgu:4250": "yo'vyakta-prabhavaḥ svarāṭ |",
  "GR14ss2_bhgu:4251": "yat tal liṅgaṃ bhagavato",
  "GR14ss2_bhgu:4252": "brahmaṇaḥ paramātmanaḥ || [BhP 12.6.39] iti ||",
  "GR14ss2_bhgu:4253": "tatra tat tattvaṃ dvidhā sphurati bhagavad-rūpeṇa brahma-rūpeṇa ceti | cic-",
  "GR14ss2_bhgu:4254": "chaktir api dvidhā tadīya-svayaṃ-prakāśādi-maya-bhakti-rūpeṇa tan-maya-",
  "GR14ss2_bhgu:4255": "jñāna-rūpeṇa ca | tato bhakti-maya-śrutayo bhagavati caranti jñāna-maya-",
  "GR14ss2_bhgu:4256": "śrutayo brahmaṇīti sāmānyataḥ siddhāntitam |",
  "GR14ss2_bhgu:4257": "[111]",
  "GR14ss2_bhgu:4258": "atha tatra viśeṣaṃ vaktuṃ tadīya evetihāsa upakṣipyate |",
  "GR14ss2_bhgu:4259": "śrī-sanandana uvāca -",
  "GR14ss2_bhgu:4260": "sva-sṛṣṭam idam āpīya",
  "GR14ss2_bhgu:4261": "śayānaṃ saha śaktibhiḥ |",
  "GR14ss2_bhgu:4262": "tad ante bodhayāñcakrus",
  "GR14ss2_bhgu:4263": "tal-liṅgaiḥ śrutayaḥ param || [BhP 10.87.12]",
  "GR14ss2_bhgu:4264": "svayaṃ nirmitam idaṃ viśvaṃ laya-samaye āpīya saṃhṛtya śaktibhiḥ saha",
  "GR14ss2_bhgu:4265": "śayānaṃ prakṛtiṃ puruṣaṃ tad-aṃśāṃśaś cātma-sātkṛtya tat-kāryaṃ prati",
  "GR14ss2_bhgu:4266": "nimīlitākṣaṃ paraṃ bhagavantaṃ tad-ante pralaya-kālāvasāna-prāye tal-liṅgais",
  "GR14ss2_bhgu:4267": "tat-pratipādakair vākyaiḥ śrutayaḥ prabodhayāñcakruḥ prātaḥ prabodhanaḥ",
  "GR14ss2_bhgu:4268": "stuti-bhaṅgyā tuṣṭuvur ity arthaḥ | asya bhagavattvam eva gamyate na tu",
  "GR14ss2_bhgu:4269": "puruṣa",
  "GR14ss2_bhgu:4270": "tvaṃ bhagavān eka āsedam",
  "GR14ss2_bhgu:4271": "agra ātmātmatāṃ vibhuḥ |",
  "GR14ss2_bhgu:4272": "ātmecchānugatāvātmo",
  "GR14ss2_bhgu:4273": "nānām aty upalakṣaṇaḥ || [BhP 3.5.23]",
  "GR14ss2_bhgu:4274": "iti tṛtīya-skandha-prakaraṇe tadānīṃ puruṣasya tad-antarbhāva-śravaṇāt |",
  "GR14ss2_bhgu:4275": "[112]",
  "GR14ss2_bhgu:4276": "pūrva-padyārthe dṛṣṭāntaḥ |",
  "GR14ss2_bhgu:4277": "yathā śayānaṃ samrājaṃ",
  "GR14ss2_bhgu:4278": "vandinas tat-parākramaiḥ |",
  "GR14ss2_bhgu:4279": "pratyūṣe'bhyetya suślokair",
  "GR14ss2_bhgu:4280": "badhiyanty anujīvinaḥ || [BhP 10.87.13]",
  "GR14ss2_bhgu:4281": "tasya samrājaḥ parākramo ya etair na tu nirviśeṣatva-vyañjakaiḥ śobhanaiḥ",
  "GR14ss2_bhgu:4282": "ślokaiḥ | yathā śayānaṃ samrājam ity asyāyam abhiprāyaḥ | yathā rātrau",
  "GR14ss2_bhgu:4283": "samrāṭ mahiṣibhiḥ krīḍann api bahiḥkāryaṃ parityajyāntargṛhādau",
  "GR14ss2_bhgu:4284": "sthitatvāt taj-janaiḥ śayāna evocyate | vandibhiś ca tat-prabhāvamaya-śloka-",
  "GR14ss2_bhgu:4285": "kṛta-prabodhana-bhaṅgyā stūyate tathāyaṃ bhagavān tadānīṃ jagat-",
  "GR14ss2_bhgu:4286": "kāryākṛta-dṛṣṭir nigūḍhaṃ nija-dhāmni nija-parikaraiḥ krīḍann apīti |",
  "GR14ss2_bhgu:4287": "anujīvina ity anena te yathā tan-marmajñās tathā na apīti sūcitam |",
  "GR14ss2_bhgu:4288": "[113]",
  "GR14ss2_bhgu:4289": "tatra prathamato jñānādi-guṇa-sevitena samyag-darśana-kāraṇena bhakti-",
  "GR14ss2_bhgu:4290": "yogenānubhūyamānaṃ bhagavad-ākāram akhaṇḍam eva tattvaṃ sva-",
  "GR14ss2_bhgu:4291": "pratipādyatvena darśayantyo brahma-svarūpam api tathātvena",
  "GR14ss2_bhgu:4292": "kroḍīkurvantyaḥ śrutayaḥ ūcuḥ |",
  "GR14ss2_bhgu:4293": "jaya jaya jahy ajām ajita doṣa-gṛbhīta-guṇāṃ",
  "GR14ss2_bhgu:4294": "tvam asi yad ātmanā samavaruddha-samasta-bhagaḥ |",
  "GR14ss2_bhgu:4295": "aga-jagad-okasām akhila-śakty-avabodhaka te",
  "GR14ss2_bhgu:4296": "kvacid ajayātmanā ca carato 'nucaren nigamaḥ || [BhP 10.87.14]",
  "GR14ss2_bhgu:4297": "boh ajita jaya jaya nijotkarṣam āviṣkuru | ādare vīpsā | atrājiteti",
  "GR14ss2_bhgu:4298": "sambodhanenedaṃ labhyate | nāma-vyāharaṇaṃ viṣṇor yatas tad-viṣayā matir",
  "GR14ss2_bhgu:4299": "iti [BhP 6.2.10] nyāyena nāmnā bhagavān asau sākṣād abhimukhīkriyata iti",
  "GR14ss2_bhgu:4300": "liṅgād eva tac-chrī-vigrahavat tad api tat-svarūpa-bhūtam eva bhavati | tad",
  "GR14ss2_bhgu:4301": "vijānīye tad-abhimukhī-karaṇārhatvāt | ataeva bhaya-dveṣādau śrī-mūrteḥ",
  "GR14ss2_bhgu:4302": "sphūrter iva sāṅgety-ādāv apy asya prabhāvaḥ śrūyate | viśeṣataś cātra śruti-",
  "GR14ss2_bhgu:4303": "vidvad0anubhaāv api pūrvam eva pramāṇīkṛtau | tasmāt yat tvaṃ śrī-",
  "GR14ss2_bhgu:4304": "vigraha-rūpeṇa cakṣur ādāv udayate tad eva nāma-rūpeṇa vāg-ādāv iti",
  "GR14ss2_bhgu:4305": "sthitam | tasmān nāma-nāminoḥ svarūpābhedena tat-sākṣāt-kāre tat-sākṣāt-",
  "GR14ss2_bhgu:4306": "kāra evety ataḥ kiṃ vaktavyam anyatrānyavad bhagavati śrutayo'pi jātyādi-",
  "GR14ss2_bhgu:4307": "kṛta-saṃjñā-saṃjñi-saṅketādi-rītyā rūḍhyādi-vṛttibhiś carantīti | yāsāṃ śruty-",
  "GR14ss2_bhgu:4308": "abhidhānāṃ vallīnāṃ sākṣāt tathābhūtāni nāmāny eva phalānīti |",
  "GR14ss2_bhgu:4309": "utkarṣam āviṣkurv ity anena itthaṃ sarvotkṛṣṭatā-guṇa-yogena mukhyayaiva",
  "GR14ss2_bhgu:4310": "vṛttyā śrutayas tasmiṃś carantīti darśitam | śrutayaś ca na te mahi tvām anv",
  "GR14ss2_bhgu:4311": "aśnuvanti [?], na tat samaś cābhyadhikaś ca dṛśyate [ŚvetU 6.8] ity ādyāḥ |",
  "GR14ss2_bhgu:4312": "atra śrutayo jaya jayeti sva-bhaktyāviṣkārāt bhaktim eva tat-prakāśe hetuṃ",
  "GR14ss2_bhgu:4313": "gamayanti | kena vyāpāreṇotkarṣam āviṣkara-vāṇīty āśaṅkya māyā-",
  "GR14ss2_bhgu:4314": "nirasana-dvārā sva-bhakti-dānenety āhuḥ |",
  "GR14ss2_bhgu:4315": "ajāṃ māyāṃ jahi | nanu māyā nāma vidyāvidyā-vṛttikā śaktiḥ | tarhi tad-",
  "GR14ss2_bhgu:4316": "dhanane vidyāyā api hatiḥ syād ity atra āha doṣa-gṛbhīta-guṇāṃ jīvānām",
  "GR14ss2_bhgu:4317": "ātma-vismṛti-hetāv avidyā-lakṣaṇe doṣe eva gṛbhīto gṛhītas tat-smṛti-hetor",
  "GR14ss2_bhgu:4318": "vidyā-lakṣaṇo guṇo yayā tām | svayam eva svāveśenāvidyā-lakṣaṇaṃ doṣam",
  "GR14ss2_bhgu:4319": "utpādya kvacid eva kadācid eva kathañcid eva kañcid eva jīvaṃ tyajatīti tasyās",
  "GR14ss2_bhgu:4320": "tyāgātmaka-vidyākhya-guṇe'pi doṣa eva | tasmāt tāṃ nirmūlāṃ vidhāya",
  "GR14ss2_bhgu:4321": "jīvebhyo nija-caraṇāravinda-viṣayāṃ bhaktim eva diśeti tātparyam |",
  "GR14ss2_bhgu:4322": "ato māyā-ghātaka-yogya-śaktitvena tad-atītatvaṃ vyapadiśya sac-cid-ānanda-",
  "GR14ss2_bhgu:4323": "ghanatvaṃ bhagavato vyañjayantyo'tan-nirasana-mukhena tātparya-vṛttyā",
  "GR14ss2_bhgu:4324": "śrutayaś carantīti vyañjitam | śrutayaś ca - māyāṃ tu prakṛtiṃ vidyān",
  "GR14ss2_bhgu:4325": "mayinaṃ tu maheśvaram [Śvet 4.10][*ENDNOTE #37] iti |",
  "GR14ss2_bhgu:4326": "ajām ekām iti | sarvasyādhipatiḥ sarvasyeśānaḥ [BAU 4.4.22] sa vā eṣa neti",
  "GR14ss2_bhgu:4327": "netīty[*ENDNOTE #38] ādyāḥ |",
  "GR14ss2_bhgu:4328": "nanu māyā-nāśaṃ samprārthya mama tad-upādhikam aiśvaryādikam api",
  "GR14ss2_bhgu:4329": "nāśayitum icchathety atra samādhatte tvam iti | yad yasmāt tvam ātmanā",
  "GR14ss2_bhgu:4330": "svarūpeṇaiva samavaruddha-samasta-bhaga-prāpta-tripād-vibhūty-ākhya-",
  "GR14ss2_bhgu:4331": "sarvaiśvaryādir asi | tasmāt tava tucchayā tad-upādhikaiśvaryādibhir vā kim",
  "GR14ss2_bhgu:4332": "ity arthaḥ |",
  "GR14ss2_bhgu:4333": "tathā ca sa yad ajayā tv ajām ity atra padye ṭīkā - nahi nirantarāhlādi-saṃvit-",
  "GR14ss2_bhgu:4334": "kāma-dhenu-vṛnda-pater ajayā kṛtyam iti | tathā na hy anyeṣām iva deśa-",
  "GR14ss2_bhgu:4335": "kālādi-paricchinnaṃ tavāṣṭa-guṇitam aiśvaryam api tu paripūrṇa-",
  "GR14ss2_bhgu:4336": "svarūpānubandhitvād aparimitam ity arthaḥ | ity eṣā |",
  "GR14ss2_bhgu:4337": "atrātma-śabdena svarūpa-mātra-vācakena tathā bhaga-śabdena svarūpa-",
  "GR14ss2_bhgu:4338": "bhūta-guṇa-vācakenedaṃ dhvanyate | svarūpādi-śabdā īśvarādi-śabdāś ca",
  "GR14ss2_bhgu:4339": "svarūpa-mātrāvalambanayā svarūpa-bhūta-guṇāvalambanayāpi rūḍhyā",
  "GR14ss2_bhgu:4340": "nirdeṣṭuṃ śaknuvantīti | śrutayaś ca - yad-ātmako bhagavān tad-ātmikā",
  "GR14ss2_bhgu:4341": "vyaktiḥ ity [?] ādyāḥ parāsya śaktir vividhaiva śr”yate ity [ŚvetU 6.8] ādikāś",
  "GR14ss2_bhgu:4342": "ca |",
  "GR14ss2_bhgu:4343": "sā ca svarūpa-śaktiḥ sarvair evāvagamyata ity āhuḥ agāni sthāvarāṇi jaganti",
  "GR14ss2_bhgu:4344": "jaṅgamāni okāṃsi śarīrāṇi yeṣāṃ teṣāṃ sarveṣām eva jīvānāṃ yā akhilāḥ",
  "GR14ss2_bhgu:4345": "śaktayas tāsām avadhaketi sambodhanam | teṣu vicitra-śakti-laharī-ratnākara",
  "GR14ss2_bhgu:4346": "ity anumīyata ity arthaḥ |",
  "GR14ss2_bhgu:4347": "yad vā | nanu māyā-hananena tad-upādher jīvasya tu śakti-hāniḥ syāt",
  "GR14ss2_bhgu:4348": "tatrāhuḥ ageti | atha pūrvavad eva | tataḥ svarūpa-śaktyaiva pratyuta teṣāṃ",
  "GR14ss2_bhgu:4349": "sukhaika-pradā pūrṇā śaktir bhaviṣyatīti bhāvaḥ | atretthaṃ taṭastha-",
  "GR14ss2_bhgu:4350": "lakṣaṇena śrutayaś carantīty uktam | śrutayaś ca ko hy evānyād [Taitti 2.7]",
  "GR14ss2_bhgu:4351": "ity ādikāḥ prāṇasya prāṇam ity ādikāḥ | tam eva bhāntam [KaṭhaU 2.2.15]",
  "GR14ss2_bhgu:4352": "ity ādikāḥ | dehānte devas tārakaṃ brahma vyācaṣṭe [NTU",
  "GR14ss2_bhgu:4353": "1.7][*ENDNOTE #39] iti | yasya deve parā bhaktir [ŚvetU 6.23] ity ādyāś ca",
  "GR14ss2_bhgu:4354": "|",
  "GR14ss2_bhgu:4355": "nanu viśeṣato bhavatyaḥ kathaṃ jānanti yad ajayā mama kṛtyaṃ nāsti tathā",
  "GR14ss2_bhgu:4356": "sac-cid-ānanda-ghana eva svarūpa-śaktyā samavaruddha-samasta-bhaga iti",
  "GR14ss2_bhgu:4357": "tatrāhuḥ kvacid iti | kvacit kadācit sṛṣṭyādi-samaye puruṣa-rūpeṇa ajayā",
  "GR14ss2_bhgu:4358": "māyayā carataḥ krīḍataḥ nityaṃ ca svarūpa-śaktyāviṣkṛta-svarūpa-bhūta-",
  "GR14ss2_bhgu:4359": "bhagena satya-jñānānandaika-rasenātmanā caratas tavāsmal-lakṣaṇo nigamaḥ",
  "GR14ss2_bhgu:4360": "śabda-rūpeṇa devatā-rūpeṇa ca anucaret sevate | tasmād vayaṃ sat sarvaṃ",
  "GR14ss2_bhgu:4361": "jānīma ity arthaḥ | karmaṇi ṣaṣṭhī |",
  "GR14ss2_bhgu:4362": "etad uktaṃ bhavati | atra dvividho vedas traiguṇya-viṣayo nistraiguṇya-viṣayaś",
  "GR14ss2_bhgu:4363": "ca | tatra traiguṇya-viṣayas trividhaḥ | prathama-prakāras tāvat tad-",
  "GR14ss2_bhgu:4364": "avalambana-tāṭasthyena tal-lakṣakaḥ | yathā yato vā imāni bhūtānīty ādiḥ",
  "GR14ss2_bhgu:4365": "| dvitīya-prakāraś ca triguṇamaya-tad-īśitavyādi-varṇanādi-dvārā tan-",
  "GR14ss2_bhgu:4366": "mahimādi-darśakaḥ | yathā indro yato'vasitasya rājety ādiḥ | tṛtīya-prakāraś",
  "GR14ss2_bhgu:4367": "ca traiguṇya-nirāsena parama-vastūddeśakaḥ | so'py ayaṃ dvividhaḥ | niṣedha-",
  "GR14ss2_bhgu:4368": "dvārā sāmānādhikaraṇya-dvārā ca | tatra pūrva-dvārā asthūlam anaṇu neti",
  "GR14ss2_bhgu:4369": "netīty [BAU 3.7.8] ādiḥ | uttara-dvārā sarvaṃ khalv idaṃ brahma tattvam asīty",
  "GR14ss2_bhgu:4370": "ādiḥ | pūrva-vākye | taj-jātatvād iti hetoḥ sarvasyaiva brahmatvaṃ nirdiśya",
  "GR14ss2_bhgu:4371": "tatrāviṣkṛtaḥ sad idam iti pratīti-paramāśrayo yo'ṃśaḥ sa eva śuddhaṃ",
  "GR14ss2_bhgu:4372": "brahmety uddiśyate | uttara-vākye tvaṃ-padārthasya tadvac cid-ākāra-tac-",
  "GR14ss2_bhgu:4373": "chakti-rūpatvena tat-padārthaikyaṃ yad upapādyate tenāpi tat-padārtho",
  "GR14ss2_bhgu:4374": "brahmaivoddiśyate | tat-padārtha-jñānaṃ vinā tvaṃ-padārtha-jñāna-mātram",
  "GR14ss2_bhgu:4375": "akiñcit-karam iti tat-padopanyāsaḥ | traiguṇyātikramas tūbhayatrāpi | atra",
  "GR14ss2_bhgu:4376": "traiguṇya-nirāsena tad-uddeśena yatra tadīya-dharmāḥ spaṣṭam eva gamyate",
  "GR14ss2_bhgu:4377": "tatra bhagavat-paratvaṃ yatra tv aspaṣṭaṃ tatra brahma-paratvam ity",
  "GR14ss2_bhgu:4378": "avagantavyam | vyākhyātas traiguṇya-viṣayaḥ | tad etad ajayā carato'nucare",
  "GR14ss2_bhgu:4379": "vyākhyātam |",
  "GR14ss2_bhgu:4380": "atha nistraiguṇyo'pi dvividhaḥ | brahma-paro bhagavat-paraś ca | yathā",
  "GR14ss2_bhgu:4381": "ānando brahmetyādi |",
  "GR14ss2_bhgu:4382": "na tasya kāryaṃ karaṇaṃ ca vidyate",
  "GR14ss2_bhgu:4383": "na tat-samaś cābhyadhikaś ca dṛśyate |",
  "GR14ss2_bhgu:4384": "parāsya śaktir vividhaiva śrūyate",
  "GR14ss2_bhgu:4385": "svābhāvikī jñāna-bala-kriyā ca || [ŚvetU 6.8] ityādiś ca |",
  "GR14ss2_bhgu:4386": "tad etad ātmanā carato'nucare iti vyākhyātam | ataḥ śrutes tac cāritvaṃ",
  "GR14ss2_bhgu:4387": "siddham | sākṣāc cāritvaṃ ca nistraiguṇyānāṃ svata eva anyeṣāṃ tu tad-eka-",
  "GR14ss2_bhgu:4388": "vākyatayā jñeyam | māyā-nirasanārtham eva tat-tad-guṇānuvādaḥ kriyate",
  "GR14ss2_bhgu:4389": "paścād akhaṇḍam eva tāṃ nirasya sākṣād-bhagavat-svarūpa-guṇādikaṃ",
  "GR14ss2_bhgu:4390": "nirdiśyate iti tad eka-vākyatā-dyotanayā sa eṣa eva siddhānto'sminn",
  "GR14ss2_bhgu:4391": "upakrama-vākye samuddiṣṭaḥ | tathopasaṃhāre ca śrutayas tvayi hi phalanty",
  "GR14ss2_bhgu:4392": "atan-nirasanena bhavan-nidhanā [BhP 10.87.41] iti | śrutayaś ca madhva-",
  "GR14ss2_bhgu:4393": "bhāṣya-pramāṇitāḥ na cakṣur na śrotraṃ na tarko na smṛtir vedo hy evainaṃ",
  "GR14ss2_bhgu:4394": "vedayati ity ādyā | aupaniṣadaḥ puruṣa ity [BAU 3.9.26] ādyāś ca |",
  "GR14ss2_bhgu:4395": "[114]",
  "GR14ss2_bhgu:4396": "atha viśeṣato brahmaṇy api yathā caranti brahmaṇi carantīnām api yathā",
  "GR14ss2_bhgu:4397": "bhagavaty eva paryavasānaṃ tathaivoddiśanti |",
  "GR14ss2_bhgu:4398": "bṛhad-upalabdham etad avayanty avaśeṣatayā",
  "GR14ss2_bhgu:4399": "yata udayāstamayau vikṛte divāvikṛtāt |",
  "GR14ss2_bhgu:4400": "ata ṛṣayo dadhus tvayi mano-vacanācaritaṃ",
  "GR14ss2_bhgu:4401": "katham ayathā bhavanti bhuvi datta-padāni nṝṇām || [BhP 10.87.15]",
  "GR14ss2_bhgu:4402": "etat sarvaṃ bṛhad-brahmaivopalabdham avagatam | tat kathaṃ vikṛte viśvasmāt",
  "GR14ss2_bhgu:4403": "sakāśād avaśiṣyamāṇatvena sarvaṃ ghaṭādi-dravyaṃ mṛd evopalabdhā dṛṣṭā",
  "GR14ss2_bhgu:4404": "tathā bṛhad apīty arthaḥ | tatra hetuḥ | yato bṛhataḥ sakāśād vikṛter udayās",
  "GR14ss2_bhgu:4405": "tamayau avayanti manyante śrutayaḥ yato vā imānīty ādyāḥ | tasmān mṛta-",
  "GR14ss2_bhgu:4406": "sāmyaṃ tasya yujyata iti bhāvaḥ | tarhi kathaṃ tad-vikāri tvam api nety āhuḥ",
  "GR14ss2_bhgu:4407": "| avikṛtāt | śrutes tu śabda-mūlatvād iti nyāyenācintya-śaktyā tathāpy",
  "GR14ss2_bhgu:4408": "avikṛtam eva yat tasmād ity arthaḥ | yadyapy atrāpi sa-śaktikam eva bṛhad",
  "GR14ss2_bhgu:4409": "upapadyate tathāpy āviṣkṛta-bhagavattvenānupādānāt brahmaivopapāditaṃ",
  "GR14ss2_bhgu:4410": "bhavati | sarvathā śakti-parityāge tad-upapādānāt sāmarthyāt tucchatvāpātāc",
  "GR14ss2_bhgu:4411": "ca | tasmād atra brahmaivodāhṛtam | ataeva mṛn-mātra-dṛṣṭāntena",
  "GR14ss2_bhgu:4412": "kartṛtvādikam api tatra nopasthāpitam | tad etad brahma-pratipādanam api",
  "GR14ss2_bhgu:4413": "śrī-bhagavaty eva paryavasyatīty āhuḥ | ata iti | ato brahma-pratipādanād api",
  "GR14ss2_bhgu:4414": "ṛṣayo vedās tvayi śrī-bhagavaty eva manasa ācaritaṃ tātparyaṃ",
  "GR14ss2_bhgu:4415": "vacanasyācaritam abhidhānaṃ ca dadhur dhṛtavantaḥ | dvayor eka-vastutvād",
  "GR14ss2_bhgu:4416": "bhagādīnām āviṣkārānāviṣkāra-darśana-mātreṇa bheda-kalpanāc ca",
  "GR14ss2_bhgu:4417": "tatrārthāntra-nyāsaḥ | nṝṇāṃ bhū-carāṇāṃ samyag-darśinām asamyag",
  "GR14ss2_bhgu:4418": "darśināṃ vā bhuvi dattāni nikṣiptāni padāni katham ayathā bhavanti bhuvaṃ",
  "GR14ss2_bhgu:4419": "na prāpnuvanti api tu tatraiva paryavasyanti | tasmād yathā katham api",
  "GR14ss2_bhgu:4420": "pratipādayantu phalitaṃ tu tvayy eva bhavatīti bhāvaḥ | tad uktaṃ -",
  "GR14ss2_bhgu:4421": "jñāna-yogaś ca man-niṣṭho",
  "GR14ss2_bhgu:4422": "nairguṇyo bhakti-lakṣaṇaḥ |",
  "GR14ss2_bhgu:4423": "dvayor apy eka evārtho",
  "GR14ss2_bhgu:4424": "bhagavac-chabda-lakṣaṇaḥ || iti | [BhP 3.32.32]",
  "GR14ss2_bhgu:4425": "atra śrutayaś madhva-bhāṣya-pramāṇitāḥ - hanta tam eva puruṣaṃ sarvāṇi",
  "GR14ss2_bhgu:4426": "nāmāny abhivadanti yathā nadyaḥ syandamānāḥ samudrāyaṇāḥ samudram",
  "GR14ss2_bhgu:4427": "abhiniviśanti evam evaitāni nāmāni sarvāṇi puruṣam abhiviśantīti |",
  "GR14ss2_bhgu:4428": "[115]",
  "GR14ss2_bhgu:4429": "tad evaṃ bhagavattvena brahmatvena na tvam eva tātparyābhidhānābhyāṃ",
  "GR14ss2_bhgu:4430": "sarva-nigama-gocara ity uktam | tac ca yathārtham eva na tu kālpanikam ity",
  "GR14ss2_bhgu:4431": "āhuḥ |",
  "GR14ss2_bhgu:4432": "iti tava sūrayas try-adhipate'khila-loka-mala-",
  "GR14ss2_bhgu:4433": "kṣapaṇa-kathāmṛtām avagāhya tapāṃsi jahuḥ |",
  "GR14ss2_bhgu:4434": "kim uta punaḥ sva-dhāma-vidhutāśaya-kāla-guṇāḥ",
  "GR14ss2_bhgu:4435": "parama bhajanti ye padam ajasra-sukhānubhavam || [BhP 10.87.16]",
  "GR14ss2_bhgu:4436": "bhos tryadhipate trayāṇāṃ brahmādīnāṃ patis tat-tad-avatārī nārāyaṇākhyaḥ",
  "GR14ss2_bhgu:4437": "puruṣas tasyāpy uparicara-svarūpatvād adhipatir bhagavān | tato he",
  "GR14ss2_bhgu:4438": "sarveśvareśvara yasmāt tvayy eva vedānāṃ tātparyam abhidhānaṃ ca",
  "GR14ss2_bhgu:4439": "paryavasitam iti ato hetor eva sūrayo vivekinaḥ paramparātvat-",
  "GR14ss2_bhgu:4440": "pratipādanamayaṃ veda-bhāgam api parityajya kevalaṃ tavākhila-lokam",
  "GR14ss2_bhgu:4441": "alakṣapaṇa-kathāmṛtābdhiṃ sakala-vṛjina-nirasana-hetukīrti-sudhā-sindhum",
  "GR14ss2_bhgu:4442": "avagāhya śraddhayā niṣevya tapaḥ-prādhānyena tāpakatvena vā tapāṃsi",
  "GR14ss2_bhgu:4443": "karmāṇi tāni jahus tyaktavantaḥ | teṣāṃ sādhakānām api yadi tatraivaṃ tadā",
  "GR14ss2_bhgu:4444": "kim uta vaktavyaṃ svadhāma-vidhutāśaya-kāla-guṇāḥ śuddhātma-svarūpa-",
  "GR14ss2_bhgu:4445": "sphuraṇena nirjitam antaḥkaraṇaṃ jarādi-hetuḥ kāla-prabhāvaḥ sattvādayo",
  "GR14ss2_bhgu:4446": "guṇāś ca yais te ye punaḥ tavājasra-sukhānubhava-svarūpaṃ padaṃ",
  "GR14ss2_bhgu:4447": "brahmākhyaṃ tattvaṃ bhajanti te tam avagāhya tāni jahur iti | kiṃ tarhi",
  "GR14ss2_bhgu:4448": "brahma-mātrānubhva-niṣṭhām api jahur ity arthaḥ | etad uktaṃ bhavati | atra",
  "GR14ss2_bhgu:4449": "tāvat trividhā janā mugdhā vivekinaḥ kṛtārthāś ca iti |",
  "GR14ss2_bhgu:4450": "tatra sarvān evādhikṛtya vedānām akalpanāmayatvenaiva bhagavan-",
  "GR14ss2_bhgu:4451": "nirdeśakatā dṛśyate | tathā hi yadi tathātvenaiva sā na dṛśyeta tadā vastutas",
  "GR14ss2_bhgu:4452": "tat-sambandhābhāvād akhila-lokam alakṣa-paṇatvena pada-padārtha-jñāna-",
  "GR14ss2_bhgu:4453": "hīnānāṃ mugdhānām api yat pāpa-hāritvaṃ vedāntar-vartinyā bhagavat-",
  "GR14ss2_bhgu:4454": "kathāyāḥ prasiddhaṃ tan na syāt | aspṛṣṭānala-loha-dāhakatāvat | kiṃ ca",
  "GR14ss2_bhgu:4455": "tasyāḥ kalpanāmayatve sati vivekinas tu na tatra praverteran bandhyāyāḥ",
  "GR14ss2_bhgu:4456": "suprajastva-guṇa-śravaṇavat | pravartantāṃ vā tad-āveśena sva-dharmaṃ punar",
  "GR14ss2_bhgu:4457": "na tyajeyuḥ | rājayaśaso gaṅgātva-śravaṇena tīrthāntara-sevanavat | api ca",
  "GR14ss2_bhgu:4458": "tathā sati ye punar ātmārāmatvena parama-kṛtārthās te tad-anādareṇa tat-",
  "GR14ss2_bhgu:4459": "kathāṃ naivāvagāheran | amṛta-sarasīm avagāḍhā āropita-tad-adhika-guṇaka-",
  "GR14ss2_bhgu:4460": "nadīvat | śrūyate ca tasyās tat-tad-guṇakatvam | yathā vaiṣṇave - hanti",
  "GR14ss2_bhgu:4461": "kaluṣaṃ śrotraṃ sa yāto harir [ViP ?.?.?] ity ādau | atraiva tvad-agavamī na",
  "GR14ss2_bhgu:4462": "vettīty ādau | prathame harer guṇākṣipta-matir ity [BhP 1.7.11] ādau | tasmād",
  "GR14ss2_bhgu:4463": "guṇānāṃ guṇādi-pratipādaka-vedānāṃ ca bhagavato sambandhaḥ svābhāvika",
  "GR14ss2_bhgu:4464": "eva sarvatheti siddham | atra śrutayaḥ - om āsya jānanta ity ādyāḥ | yathā",
  "GR14ss2_bhgu:4465": "puṣkara-palāśam āpo na śliṣyanti evam evaṃvidaṃ pāpaṃ karma na śliṣyati",
  "GR14ss2_bhgu:4466": "| na karmaṇā lipyate pāpakena tat-sukṛta-duṣkṛte vidhunute | evaṃ vāva na",
  "GR14ss2_bhgu:4467": "tapati kim ahaṃ sādhu karavaṃ kim ahaṃ nākaravam ity ādyā muktā hy enam",
  "GR14ss2_bhgu:4468": "upāsata ity ādyāś ca | evam anye'pi ślokā upāsanādi-vākyānāṃ bhagavat-",
  "GR14ss2_bhgu:4469": "paratādarśakā yathāyathaṃ yojayitavyā ity abhipretya noddhiyante |",
  "GR14ss2_bhgu:4470": "nanu tarhi bhavan-mate śabda-nirdeśyatve prākṛtatvam eva tatrāpatati | kiṃ",
  "GR14ss2_bhgu:4471": "ca śrutibhir api yato vāco nivartante aprāpya manasā saha | avacanenaiva",
  "GR14ss2_bhgu:4472": "provāca | yad-vācānabhyuditaṃ yena vāg abhyudyate yat śrotraṃ na śṛṇoti",
  "GR14ss2_bhgu:4473": "yena śrotram idaṃ śrutam ity ādau śabda-nirdeśyatvam eva tasya niṣidhyata",
  "GR14ss2_bhgu:4474": "ity āśaṅkāyām ucyate | yathā sākṣān nirdeśyatve doṣas tathā lakṣyatve'pi",
  "GR14ss2_bhgu:4475": "kathaṃ na syāt | ubhayatrāpi śabda-vṛtti-viṣayatvenāviśeṣāt | kiṃ ca na tasya",
  "GR14ss2_bhgu:4476": "prākṛtavat sākṣān nirdeśyatvaṃ kintv anirdeśyatvenaiva tathā nirdeśyatvam",
  "GR14ss2_bhgu:4477": "iti siddhāntyate |",
  "GR14ss2_bhgu:4478": "[116]",
  "GR14ss2_bhgu:4479": "tathaiva tāsāṃ mahāvākyopasaṃhāraḥ -",
  "GR14ss2_bhgu:4480": "dyupatayaḥ eva te na yayur antam anantatayā",
  "GR14ss2_bhgu:4481": "tvam api yad-antarānta-nicayā nanu sāvaraṇāḥ |",
  "GR14ss2_bhgu:4482": "kha eva rajāṃsi vānti vayasā saha yac chrutayas",
  "GR14ss2_bhgu:4483": "tvayi hi phalanty atan-nirasanena bhavan-nidhanāḥ || [BhP 10.87.41]",
  "GR14ss2_bhgu:4484": "atra svarūpa-guṇayor dvayor api dvidhaivānirdeśyatvam | ānantyena idam",
  "GR14ss2_bhgu:4485": "ittaṃ tad iti nirdeśāsambhavena ca | tatra prathamam ānantyam āhuḥ | he",
  "GR14ss2_bhgu:4486": "bhagavan te tava antam etāvat tvaṃ dyupatayaḥ svargādi-loka-patayo",
  "GR14ss2_bhgu:4487": "brahmādayo'pi na yayur na viduḥ | tat kutaḥ | anantatayā | yad antava tat kim",
  "GR14ss2_bhgu:4488": "api na bhavasīti | āsatāṃ te yasmāt tvam ai ātmano'ntaṃ na yāsi | kutas tarhi",
  "GR14ss2_bhgu:4489": "sarvajñatā sarva-śaktitā vā tatrāpy āhuḥ | anantatayeti antābhāvenaiva | nahi",
  "GR14ss2_bhgu:4490": "śaśa-viṣāṇājñānaṃ sārvajñyaṃ tad-aprāptir vā śakti-vaibhavaṃ vihanti |",
  "GR14ss2_bhgu:4491": "śrutiś ca - yo'syādhyakṣaḥ parame vyoman | so'ṅga veda yadi vā na vedeti",
  "GR14ss2_bhgu:4492": "[Ṛgveda 10.130.18] |",
  "GR14ss2_bhgu:4493": "anantatvam evāhuḥ yad antar iti yasya tavāntarā madhye | nanu aho sāvaraṇā",
  "GR14ss2_bhgu:4494": "uttarottara-daśa-guṇa-saptāvaraṇa-yuktā aṇḍa-nicayā vānti paribhramanti",
  "GR14ss2_bhgu:4495": "vayasā kāla-cakreṇa khe rajāṃsi iva saha ekadaiva na tu paryāyeṇa | anena",
  "GR14ss2_bhgu:4496": "brahmāṇḍānām anantānāṃ tatra bhramaṇāt svarūpa-gatam ānantyaṃ teṣāṃ",
  "GR14ss2_bhgu:4497": "vicitra-guṇānām āśrayatvāt guṇa-gataṃ ca jñeyam | śrutayaś ca - yad ūrdhvaṃ",
  "GR14ss2_bhgu:4498": "gārgi divaḥ yad arvāk pṛthivyā yad antaraṃ dyāv āpṛthivī ime yad bhūtaṃ",
  "GR14ss2_bhgu:4499": "bhavac ca bhaviṣyac cety [BAU 3.7.3] ādyāḥ | viṣṇor nu kaṃ vīryāṇi pravocaṃ",
  "GR14ss2_bhgu:4500": "yaṃ pārthivāni vimame rajāṃsi ity ādyāś ca |",
  "GR14ss2_bhgu:4501": "hi yasmād evam ataḥ śrutayaś tvayi paryavasyanti | ataḥ śrutāv api",
  "GR14ss2_bhgu:4502": "prājāpatyānandataḥ śata-guṇānandatvam abhidhāya punar yato vāca ity",
  "GR14ss2_bhgu:4503": "ādinā anantatvena vāg-atīta-saṅkhyānandatvaṃ brahmaṇa uktam | yad uktam",
  "GR14ss2_bhgu:4504": "-",
  "GR14ss2_bhgu:4505": "na tad īdṛg iti jñeyaṃ",
  "GR14ss2_bhgu:4506": "na vācyaṃ na ca tarkyate |",
  "GR14ss2_bhgu:4507": "paśyanto'pi na jānanti",
  "GR14ss2_bhgu:4508": "mero rūpaṃ vipaścitaḥ || iti ||",
  "GR14ss2_bhgu:4509": "ato'trānirdeśyatvenaiva nirdeśyatvam | yat tu satyaṃ jñānam ity ādau",
  "GR14ss2_bhgu:4510": "svarūpasya sākṣād eva nirdeśaḥ | svābhāvikī jñāna-bala-kriyā cety ādau",
  "GR14ss2_bhgu:4511": "guṇasya ca śrūyate tatra ca tathaiva ity āhuḥ | atan-nirasanena bhavan-nidhanā",
  "GR14ss2_bhgu:4512": "iti | atat prākṛtaṃ yad vastu tan nirasyaiva bhavat-paryavasānāt | ayam arthaḥ",
  "GR14ss2_bhgu:4513": "| buddhir jñānam asaṃmoham ity ādinā hrīr dhīr bhīr etat sarvaṃ mana",
  "GR14ss2_bhgu:4514": "evetyādinā ca yat prākṛtaṃ jñānādikam abhidhīyate tat sarvaṃ brahma na",
  "GR14ss2_bhgu:4515": "bhavati iti neti netītyādinā na tasya kāryaṃ karaṇaṃ ca vidyate ity ādinā ca",
  "GR14ss2_bhgu:4516": "niṣidhyate |",
  "GR14ss2_bhgu:4517": "atha ca satya-jñānādi-vākyena svābhāvikī jñāna-bala-kriyā cety ādi vākyena",
  "GR14ss2_bhgu:4518": "ca tad abhidhīyate | na tasmāt prākṛtād anyad eva taj-jñānādi iti teṣāṃ",
  "GR14ss2_bhgu:4519": "jñānādi-śabdānām atan-nirasanenaiva tvai paryavasānam iti | tataś ca",
  "GR14ss2_bhgu:4520": "buddhy-agocara-vastutvād anirdeśyatvaṃ tathāpi tad-rūpaṃ kiñcid asti iti",
  "GR14ss2_bhgu:4521": "uddiśyamānatvād anirdeśyatvaṃ ca |",
  "GR14ss2_bhgu:4522": "tathā parokṣa-jñāne ca daśamas tvam asītivad vākya-mātreṇaiva tasya",
  "GR14ss2_bhgu:4523": "svaprakāśa-rūpasyāpi vastuno viśuddha-citte suprakāśa-darśanāt śruti-",
  "GR14ss2_bhgu:4524": "śabdasya svaprakāśatā-śaktimayatvam evāvasīyate | śabda-brahma paraṃ",
  "GR14ss2_bhgu:4525": "brahma mamobhe śāśvatī tanū iti [BhP 6.16.51][*ENDNOTE #40] | vedasya",
  "GR14ss2_bhgu:4526": "ceśvarātmatvāt [BhP 11.3.44] iti | vedo nārāyaṇaḥ sākṣāt svayambhūr iti",
  "GR14ss2_bhgu:4527": "śuśruma iti [BhP 6.1.40] | kiṃ vā parair īśvaraḥ sadyo hṛdy avarudhyate'tra",
  "GR14ss2_bhgu:4528": "kṛtibhiḥ śuśrūṣubhis tat kṣaṇād iti [BhP 1.1.2] | ataevaupaniṣadaḥ puruṣaḥ",
  "GR14ss2_bhgu:4529": "ity atropaniṣan-mātra-gamyatvaṃ śrutir bodhayati | cāksuṣaṃ rūpam itivat |",
  "GR14ss2_bhgu:4530": "tataś ca śrutimayyā svaprakāśatāśaktyā prākṛta-tat-tad-vastu-jātaṃ tama iva",
  "GR14ss2_bhgu:4531": "nirasya svayaṃ prakāśate | tasmān na tatrāpi nirdeśyatvam | nahi svena",
  "GR14ss2_bhgu:4532": "prakāśena raviḥ prakāśyo bhavati yathā tena ghaṭa iti vaktuṃ yujyate",
  "GR14ss2_bhgu:4533": "svābhinnatvāt | yadi ca śakti-śaktimator bheda-pakṣaḥ svīkriyate tadā",
  "GR14ss2_bhgu:4534": "nirdeśyatvam apīty atrānirdeśyatvenaiva nirdeśyatvaṃ siddham | ataevoktaṃ",
  "GR14ss2_bhgu:4535": "gāruḍe -",
  "GR14ss2_bhgu:4536": "aprasiddher avācyaṃ tad",
  "GR14ss2_bhgu:4537": "vācyaṃ sarvāgamoktitaḥ |",
  "GR14ss2_bhgu:4538": "atarkyaṃ tarkyam ajñeyaṃ",
  "GR14ss2_bhgu:4539": "jñeyam evaṃ paraṃ smṛtam || iti |",
  "GR14ss2_bhgu:4540": "śrutau ca - anyad eva tadvad itād atho [ity ādayo?] aviditād adhīti | idam",
  "GR14ss2_bhgu:4541": "abhipretyoktaṃ śrī-parāśareṇāpi |",
  "GR14ss2_bhgu:4542": "yasmin brahmaṇi sarva-śakti-nilaye mānāni no mānināṃ",
  "GR14ss2_bhgu:4543": "niṣṭhāyai prabhavanti hanti kaluṣaṃ śrotraṃ sa yāto harir || iti | [ViP 6.8.59]",
  "GR14ss2_bhgu:4544": "nanv āviṣkṛta-śakter bhagavad-ākhyasya brahmaṇaḥ sva-prakāśatā-śakti-",
  "GR14ss2_bhgu:4545": "svarūpatvaṃ vedasya smabhavati | tataś cānāviṣkṛta-śakter brahmaṇaḥ",
  "GR14ss2_bhgu:4546": "prakāśas tasmāt katham iti | ucyate - asman-mate tasyāpi prakāśo bhagavac-",
  "GR14ss2_bhgu:4547": "chaktyaiva | tad uktam -",
  "GR14ss2_bhgu:4548": "madīyaṃ mahimānaṃ ca",
  "GR14ss2_bhgu:4549": "para-brahmeti śabditam |",
  "GR14ss2_bhgu:4550": "vetsyasy anugṛhītaṃ me",
  "GR14ss2_bhgu:4551": "sampraśnair vivṛtaṃ hṛdi || iti | [BhP 8.24.38][*ENDNOTE #41]",
  "GR14ss2_bhgu:4552": "na caite na para-prakāśyatvam āpatati | brahma-bhagavator abhinna-vastutvāt",
  "GR14ss2_bhgu:4553": "| atra laukika-śabdenāpi yaḥ kaścit tad-upadeśaḥ sa tu tad-anugates tayā",
  "GR14ss2_bhgu:4554": "śrutyaivānugṛhītatayā sambhavatīty uktam | atas tad-anuśīlanāvasare tad-",
  "GR14ss2_bhgu:4555": "bhakty-anubhāva-rūpasya tac-chabdasya tu sutarāṃ tat-svarūpa-śakti-vilāsa-",
  "GR14ss2_bhgu:4556": "mayatvāt na tatra niṣedhaḥ | kiṃ tarhi mano-vilāsamayasyaiveti sarvam",
  "GR14ss2_bhgu:4557": "anavadyam | ataeva suparṇa-śrutau - prakṛtiś ca prākṛtaṃ ca yan na jighranti",
  "GR14ss2_bhgu:4558": "jighranti, yan na paśyanti paśyanti, yan na śṛṇvanti śṛṇvanti, yan jānanti",
  "GR14ss2_bhgu:4559": "jānanti ca iti |",
  "GR14ss2_bhgu:4560": "|| 10.87 || śrutayaḥ śrī-bhagavantam || 109-116 ||",
  "GR14ss2_bhgu:4561": "[117]",
  "GR14ss2_bhgu:4562": "athaikam eva svarūpaṃ śaktitvena śaktimattvena ca virājatīti | yasya śakteḥ",
  "GR14ss2_bhgu:4563": "svarūpa-bhūtatvaṃ nirūpitaṃ tac-chakti-mattā-prādhānyena virājamānaṃ",
  "GR14ss2_bhgu:4564": "bhagavat-saṃjñām āpnoti tac ca vyākhyātam | tad eva ca śaktitva-",
  "GR14ss2_bhgu:4565": "prādhānyena virājamānaṃ lakṣmī-saṃjñām āpnotīti darśayituṃ tasyāḥ sva-",
  "GR14ss2_bhgu:4566": "vṛtti-bhedenānantāyāḥ kiyanto bhedā darśyante | yathā -",
  "GR14ss2_bhgu:4567": "śriyā puṣṭyā girā kāntyā",
  "GR14ss2_bhgu:4568": "kīrtyā tuṣṭyelayor jayā |",
  "GR14ss2_bhgu:4569": "vidyayāvidyayā śaktyā",
  "GR14ss2_bhgu:4570": "māyayā ca niṣevitam || [BhP 10.39.55]",
  "GR14ss2_bhgu:4571": "śaktir mahā-lakṣmī-rūpā svarūpa-bhūtā | śakti-śabdasya prathama-pravṛtty-",
  "GR14ss2_bhgu:4572": "āśraya-rūpā bhagavad-antaraṅga-mahā-śaktiḥ | māyā ca bahiraṅgā śaktiḥ",
  "GR14ss2_bhgu:4573": "| śry-ādayas tu tayor eva vṛtti-rūpayā ceti sarvatra jñeyam | tatra pūrvasyāḥ",
  "GR14ss2_bhgu:4574": "bhedaḥ | śrīr bhāgavatī sampat | na tv iyaṃ mahā-lakṣmī-rūpā tasyā mūla-",
  "GR14ss2_bhgu:4575": "śaktitvāt | tad agre vivaraṇīyam | uttarasyāḥ bhedaḥ | śrīr jāgatī sampat |",
  "GR14ss2_bhgu:4576": "imām evādhikṛtya na śrīr viraktam api māṃ vijahātītyādi-vākyam | yata",
  "GR14ss2_bhgu:4577": "uktaṃ caturtha-śeṣe śrī-nāradena |",
  "GR14ss2_bhgu:4578": "śriyam anucaratīṃ tad-arthinaś ca",
  "GR14ss2_bhgu:4579": "dvipada-patīn vibudhāṃś ca yaḥ sva-pūrṇaḥ |",
  "GR14ss2_bhgu:4580": "na bhajati nija-bhṛtya-varga-tantraḥ",
  "GR14ss2_bhgu:4581": "katham amum udvisṛjet pumān rasajñaḥ || [BhP 4.31.22] iti |",
  "GR14ss2_bhgu:4582": "tatra tad-arthi-dvipada-patyādi-saha-bhāva upajīvyaḥ | tathā durvāsasaḥ śāpa-",
  "GR14ss2_bhgu:4583": "naṣṭāyās trailokya-lakṣmyā āvirbhāvaṃ sākṣād-bhagavat-preyasī-rūpā",
  "GR14ss2_bhgu:4584": "svayaṃ kṣīrodād āvirbhūya dṛṣṭyā kṛtavatīti śrūyate | evam aparāpi | tatra",
  "GR14ss2_bhgu:4585": "ilā bhūs tad upalakṣaṇatvena līlā api | tatra ca pūrvasyā bhedo vidyā",
  "GR14ss2_bhgu:4586": "tattvāvabodha-kāraṇaṃ saṃvid-ākhyāyās tad-vṛtter vṛtti-viśeṣaḥ | uttarasyā",
  "GR14ss2_bhgu:4587": "bhedas tasyā eva vidyāyāḥ prakāśa-dvāram | avidyā-lakṣaṇo bhedaḥ",
  "GR14ss2_bhgu:4588": "pūrvasyā bhagavati vibhutvādi-vimṛti-hetur mātṛ-bhāvādimaya-premānanda-",
  "GR14ss2_bhgu:4589": "vṛtti-viśeṣaḥ | ataeva gopī-jana-vidyā-kalā-preraka iti tāpanyāṃ śrutau |",
  "GR14ss2_bhgu:4590": "yathāvasaram etad api vivaraṇīyam |",
  "GR14ss2_bhgu:4591": "uttarasyāḥ sa bhedaḥ saṃsāriṇaṃ sva-svarūpa-vismṛtyādi-hetur āvaraṇātmaka-",
  "GR14ss2_bhgu:4592": "vṛtti-viśeṣaḥ ca-kārāt pūrvasyāḥ | sandhinī saṃvit hlādinī bhakty-ādhāra-",
  "GR14ss2_bhgu:4593": "śakti-mūrti-vimalā-jayā-yogā prahvīśānānugrahādayaś ca jñeyāḥ | atra",
  "GR14ss2_bhgu:4594": "sandhiny eva satyā jayaivotkarṣiṇī yogaiva yogamāyā saṃvid eva jñānājñāna-",
  "GR14ss2_bhgu:4595": "śaktiḥ śuddha-sattvaṃ ceti jñeyam | prahvī vicitrānanta-sāmarthya-hetuḥ |",
  "GR14ss2_bhgu:4596": "īśānā sarvādhikāritā-śakti-hetur iti bhedaḥ | evam uttarasyāś ca",
  "GR14ss2_bhgu:4597": "yathāyatham anyā jñeyāḥ | tad evam apy atra māyā-vṛttayo na vivriyante |",
  "GR14ss2_bhgu:4598": "bahiraṅga-sevitvāt | mūle tu sevāṃśabhatapuruṣasya vidūra-",
  "GR14ss2_bhgu:4599": "vartitayiavāśrityatvāt | tathā ca daśamasya sapta-triṃśe nāradena bhagavān",
  "GR14ss2_bhgu:4600": "śrī-kṛṣṇa evāstāvi -",
  "GR14ss2_bhgu:4601": "viśuddha-vijñāna-ghanaṃ sva-saṃsthayā",
  "GR14ss2_bhgu:4602": "samāpta-sarvārtham amogha-vāñchitam |",
  "GR14ss2_bhgu:4603": "sva-tejasā nitya-nivṛtta-māyā-",
  "GR14ss2_bhgu:4604": "guṇa-pravāhaṃ bhagavantam īmahi ||",
  "GR14ss2_bhgu:4605": "tvām īśvaraṃ svāśrayam ātma-māyayā",
  "GR14ss2_bhgu:4606": "vinirmitāśeṣa-viśeṣa-kalpanam |",
  "GR14ss2_bhgu:4607": "krīḍārtham adyātta-manuṣya-vigrahaṃ",
  "GR14ss2_bhgu:4608": "nato'smi dhuryaṃ yadu-vṛṣṇi-sātvatām || iti | [BhP 10.37.23-24]",
  "GR14ss2_bhgu:4609": "anayor arthaḥ | viśuddhaṃ yad vijñānaṃ parama-tattvaṃ tad eva ghanaḥ śrī-",
  "GR14ss2_bhgu:4610": "vigraho yasya | sva-saṃsthayā svarūpa-kāreṇa svarūpa-śaktyaiva vā samyag",
  "GR14ss2_bhgu:4611": "āptā ivāptā nitya-siddhāḥ pūrṇā vā sarve arthā aiśvaryādayo yatra | ataeva",
  "GR14ss2_bhgu:4612": "na vidyate atitucchatvāt moghe vṛthābhūte jagat-kārye vāñchitaṃ vāñchā",
  "GR14ss2_bhgu:4613": "yasya | kvacid avāñchitasyāpi sambandho dṛśyate ity āśaṅkyāha | svatejasā",
  "GR14ss2_bhgu:4614": "svarūpa-śakti-prabhāveṇa nityam eva nivṛtto dūrībhūtayā śaktyā yuktam |",
  "GR14ss2_bhgu:4615": "guṇamayyā virahitam iti | taṃ bhagavantaṃ śaraṇaṃ vrajema |",
  "GR14ss2_bhgu:4616": "tathā tvāṃ śrī-kṛṣṇākhyaṃ bhagavantam eva svāṃśeneśvaram antaryāmi-",
  "GR14ss2_bhgu:4617": "puruṣam api santaṃ nato'smi | kathmabhūtam īśvaraṃ svarūpa-śaktyā",
  "GR14ss2_bhgu:4618": "svāśrayam api ātma-māyayā ātmātra jīvātmā tad-viṣayayā māyayā |",
  "GR14ss2_bhgu:4619": "vinirmittā aśeṣa-viśeṣākārā kalpanā yena | yad vā ātmamāyayā svarūpa-",
  "GR14ss2_bhgu:4620": "śaktyā svāgram vinirmitā aśeṣa-viśeṣā yayā tathābhūtā kalpanā māyā-",
  "GR14ss2_bhgu:4621": "śaktir yasya kīdṛśaṃ tvām | samprati tva-āvirbhāva-samaye tasyāpīśvarasya",
  "GR14ss2_bhgu:4622": "tvayi bhagavaty eva praveśāt | yugapad-vicitra-tat-tac-chakti-prakāśena yā",
  "GR14ss2_bhgu:4623": "krīḍā tad-artham abhyāttaḥ abhi bhaktābhimukhyena āttaḥ ānītaḥ prakaṭito",
  "GR14ss2_bhgu:4624": "manuṣyākāro narākṛtiḥ paraṃ brahmeti smaraṇāt tad-rūpo bhagavad-ākhyo",
  "GR14ss2_bhgu:4625": "vigraho yena | tam eva punar viśinaṣṭi | yadu-vṛṣṭi-sātvatāṃ dhuryam | teṣāṃ",
  "GR14ss2_bhgu:4626": "nitya-parikarāṇāṃ prema-bhāravaham iti | athavā mūla-padye śaktyeti",
  "GR14ss2_bhgu:4627": "sarvatraiva viśeṣya-padam | śrīr mūla-rūpā | puṣṭyādayas tad-aṃśāḥ | vidyā",
  "GR14ss2_bhgu:4628": "jñānam | ā samīcīnā vidyā bhaktiḥ | rāja-vidyā rāja-guhyam ity ādy ukteḥ",
  "GR14ss2_bhgu:4629": "| māyā bahiraṅgā | tad-vṛttayaḥ śry-ādayas tu pṛthak jñeyāḥ | śiṣṭaṃ samam",
  "GR14ss2_bhgu:4630": "|",
  "GR14ss2_bhgu:4631": "tataś cātra śuddha-bhagavat-prakaraṇe svarūpa-śakti-vṛttiṣv eva gaṇanāyāṃ",
  "GR14ss2_bhgu:4632": "paryavasitāsu vivecanīyam idam | prathamaṃ tāvad ekasyaiva tattvasya",
  "GR14ss2_bhgu:4633": "saccidānandatvāc chaktir apy ekā tridhā bhidyate | tad uktaṃ viṣṇu-purāṇe",
  "GR14ss2_bhgu:4634": "śrī-dhruveṇa[*ENDNOTE #42] --",
  "GR14ss2_bhgu:4635": "hlādinī sandhinī saṃvit",
  "GR14ss2_bhgu:4636": "tvayy ekā sarva-saṃsthitau |",
  "GR14ss2_bhgu:4637": "hlāda-tāpa-karī miśrā",
  "GR14ss2_bhgu:4638": "tvayi no guṇa-varjite || iti [ViP 1.12.68]",
  "GR14ss2_bhgu:4639": "vyākhyātaṃ ca svāmibhiḥ | hlādinī āhlāda-karī sandhinī santatā saṃvid",
  "GR14ss2_bhgu:4640": "vidyā-śaktiḥ | ekā mukhyā avyabhicāriṇī svarūpa-bhūteti yāvat | sā sarva-",
  "GR14ss2_bhgu:4641": "saṃsthitau sarvasya samyak sthitir yasmāt tasmin sarvādhiṣṭhāna-bhūte tvayy",
  "GR14ss2_bhgu:4642": "eva na tu jīveṣu ca sā guṇamayī trividhā sā tvayi nāsti | tām evāha hlāda-",
  "GR14ss2_bhgu:4643": "tāpa-karī miśrā iti | hlāda-karī manaḥ-prasādotthā sāttvikī | tāpakarī",
  "GR14ss2_bhgu:4644": "viṣaya-viyogādiṣu tāpa-karī tāmasī | tad-ubhaya-miśrā viṣaya-janyā rājasī",
  "GR14ss2_bhgu:4645": "| tatra hetuḥ sattvādi-guṇa-varjite | tad uktaṃ sarvajña-sūktau -",
  "GR14ss2_bhgu:4646": "hlādinyā saṃvid-āśliṣṭaḥ",
  "GR14ss2_bhgu:4647": "sac-cid-ānanda īśvaraḥ |",
  "GR14ss2_bhgu:4648": "svāvidyā-saṃvṛto jīvaḥ",
  "GR14ss2_bhgu:4649": "saṅkleśa-nikarākaraḥ || iti [Bhāvārtha-dīpikā 1.7.6]",
  "GR14ss2_bhgu:4650": "atra kramād utkarṣeṇa sandhinī-saṃvid-dhlādinyā jñeyāḥ | tatra ca sati",
  "GR14ss2_bhgu:4651": "ghaṭānāṃ ghaṭatvam iva sarveṣāṃ satāṃ vastūnāṃ pratīter nimittam iti kvacit",
  "GR14ss2_bhgu:4652": "sattā-svarūpatvena āmnāto'py asau bhagavān sad eva somyedam agra āsīd ity",
  "GR14ss2_bhgu:4653": "atra sad-rūpatvena vyāpadiśyamānā mayā sattāṃ dadhāti dhārayati ca sā",
  "GR14ss2_bhgu:4654": "sarva-deśa-kāla-dravyādi-prāptikarī sandhinī | tathā saṃvid-rūpo'pi yayā",
  "GR14ss2_bhgu:4655": "saṃvetti saṃvedayati ca sā saṃvit | tathā hlāda-rūpo'pi yayā saṃvid utkaṭa-",
  "GR14ss2_bhgu:4656": "rūpayā taṃ hlādaṃ saṃvetti saṃvedayati ca sā hlādinīti vivecanīyam |",
  "GR14ss2_bhgu:4657": "tad evaṃ tasyā mūla-śaktes try-ātmakatvena siddhe yena sva-prakāśatā-",
  "GR14ss2_bhgu:4658": "lakṣaṇena tad-vṛtti-viśeṣeṇa svarūpaṃ svayaṃ svarūpa-śaktir vā viśiṣṭam",
  "GR14ss2_bhgu:4659": "āvirbhavati tad viśuddha-sattvam | tac cānya-nirapekṣayas tat-prakāśa iti",
  "GR14ss2_bhgu:4660": "jñāpana-jñāna-vṛttikatvāt saṃvid eva | asya māyayā sparśābhāvāt",
  "GR14ss2_bhgu:4661": "viśuddhatvam |[*ENDNOTE #43]",
  "GR14ss2_bhgu:4662": "uktaṃ ca tasya sattvasya prākṛtād anyataratvaṃ dvādaśe śrī-nārāyaṇarṣiṃ",
  "GR14ss2_bhgu:4663": "prati mārkaṇḍeyena |",
  "GR14ss2_bhgu:4664": "sattvaṃ rajas tama itīśa tavātmabandho",
  "GR14ss2_bhgu:4665": "māyāmayāḥ sthiti-layodbhava-hetavo'sya |",
  "GR14ss2_bhgu:4666": "līlādhṛtā yad api sattva-mayī praśāntyai",
  "GR14ss2_bhgu:4667": "nānye nṝṇāṃ vyasana-moha-bhiyaś ca yābhyām || [BhP 12.8.39]",
  "GR14ss2_bhgu:4668": "tasmāt taveha bhagavann atha tāvakānāṃ",
  "GR14ss2_bhgu:4669": "śuklāṃ tanuṃ sva-dayitāṃ kuśalā bhajanti |",
  "GR14ss2_bhgu:4670": "yat sātvatāḥ puruṣa-rūpam uśanti sattvaṃ",
  "GR14ss2_bhgu:4671": "loko yato'bhayam utātma-sukhaṃ na cānyad || [BhP 12.8.40] [*ENDNOTE #44]",
  "GR14ss2_bhgu:4672": "anayor arthaḥ | he īśa yad api sattvaṃ rajas tama iti tavaiva māyā-kṛtā līlāḥ",
  "GR14ss2_bhgu:4673": "| kathambhūtāḥ - asya viśvasya sthityādi-hetavaḥ tathāpi yā sattvamayī saiva",
  "GR14ss2_bhgu:4674": "praśāntyai prakṛṣṭa-sukhāya bhavati | nānye rajas tamo-mayyau | na kevalaṃ",
  "GR14ss2_bhgu:4675": "praśāntyabhāva-mātram anayoḥ | bhajane[*ENDNOTE #45] kintv aniṣṭaṃ",
  "GR14ss2_bhgu:4676": "cety āha vyasaneti | he bhagavan tasmāt tava śuklāṃ sattva-maya-",
  "GR14ss2_bhgu:4677": "līlādhiṣṭhātrīṃ tanuṃ śrī-viṣṇu-rūpāṃ te kuśalā nipuṇā bhajanti sevante |",
  "GR14ss2_bhgu:4678": "na tv anyāṃ brahma-rudra-rūpān |",
  "GR14ss2_bhgu:4679": "tathā tāvakānāṃ jīvānāṃ madhye śuklāṃ sattvaika-niṣṭhāṃa tanuṃ",
  "GR14ss2_bhgu:4680": "bhagavad-bhakta-lakṣaṇa-svāyambhuva-manvādi-rūpāṃa[*ENDNOTE #46]",
  "GR14ss2_bhgu:4681": "ye bhajanti anusaranti | na tu dakṣa-bhairavādi-rūpām | kathambhūtāṃ svasya",
  "GR14ss2_bhgu:4682": "tavāpi dayitāṃ loka-śānti-karatvāt |",
  "GR14ss2_bhgu:4683": "nanu mama svarūpam api sattvātmakam iti prasiddhaṃ | tarhi kathaṃ tasyāpi",
  "GR14ss2_bhgu:4684": "māyāmayatvam eva | nahi nahīty āha sātvatāḥ śrī-bhāgavatā yat sattvaṃ",
  "GR14ss2_bhgu:4685": "puruṣasya tava rūpaṃ prakāśam uśanti manyante | yataś ca sattvāt loko",
  "GR14ss2_bhgu:4686": "vaikuṇṭhākhyaḥ prakāśate | tad abhayam ātma-sukhaṃ para-brahmānanda-",
  "GR14ss2_bhgu:4687": "svarūpam evab na tv anyat prakṛtijaṃ sattvaṃ tad iti | atra sattva-śabdena sva-",
  "GR14ss2_bhgu:4688": "prakāśatāb-lakṣaṇa-svarūpa-śakti-vṛtti-viśeṣa ucyate |",
  "GR14ss2_bhgu:4689": "sattvaṃ viśuddhaṃ vasudeva-śabditaṃ",
  "GR14ss2_bhgu:4690": "yad īyate tatra pumān apāvṛtaḥ | [BhP 4.3.21]",
  "GR14ss2_bhgu:4691": "iti śrī-śiva-vākyānusārātc | agocarasya gocaratve hetuḥ prakṛti-guṇaḥ |",
  "GR14ss2_bhgu:4692": "sattvam ity aśuddha-sattva-lakṣaṇa-prasiddhy-anusāreṇa tathābhūtaś cic-",
  "GR14ss2_bhgu:4693": "chakti-viśeṣaḥ sattvam iti saṅgati-lābhāc ca | tataś ca tasya svarūpa-śakti-",
  "GR14ss2_bhgu:4694": "vṛttitvena svarūpātmataivety uktam | tad abhayam ātma-sukham iti dśakti-",
  "GR14ss2_bhgu:4695": "prādhānya-vivakṣayoktaṃ loko yata itid | arthāntare bhagavad-vigrahaṃ prati",
  "GR14ss2_bhgu:4696": "rūpaṃ yad etad [BhP 2.8.2] ityādau śuddha-svarūpa-mātratva-pratijñā-",
  "GR14ss2_bhgu:4697": "bhaṅgaḥ | abhayam ity ādau prāñjalatā-hāniś ca bhavati | anyat",
  "GR14ss2_bhgu:4698": "padasyaikasyaiva rajas tamaś ceti dvir-āvṛttau pratipatti-gaurava utpadyate |",
  "GR14ss2_bhgu:4699": "pūrvam api nānya iti dvi-vacanenaiva he parāmṛṣṭe | tasmād asti prasiddhād",
  "GR14ss2_bhgu:4700": "anyat svarūpa-bhūtaṃ sattvam |",
  "GR14ss2_bhgu:4701": "yad evaikādaśe yat kāya eṣa bhuvana-traya-sanniveśa [BhP 11.4.4] ityādau",
  "GR14ss2_bhgu:4702": "jñānaṃ svata ity atra ṭīkā-kṛn-mataṃ yasya svarūpa-bhūtāt sattvāt tanu-",
  "GR14ss2_bhgu:4703": "bhṛtāṃ jñānam ity anena yathā brahmaṇaḥ stavānte etat suhṛdbhiś caritam ity",
  "GR14ss2_bhgu:4704": "atra vyaktetaraṃ vyaktāj jaḍa-prapañcād itarat śuddha-sattvātmakam ity ādinā",
  "GR14ss2_bhgu:4705": "|",
  "GR14ss2_bhgu:4706": "tathā paro rajaḥ savitur jāta-vedā devasya bharga [BhP 5.7.14] ity ādau śrī-",
  "GR14ss2_bhgu:4707": "bharata-jāpye tan-matam | paro rajaḥ rajasaḥ prakṛteḥ paraṃ śuddha-",
  "GR14ss2_bhgu:4708": "sattvātmakam ity ādinā | ataeva prākṛtāḥ sattvādayo guṇā jīvasyaiva na tv",
  "GR14ss2_bhgu:4709": "īśasyeti śrūyate | yathaikādaśe sattvaṃ rajas tama iti guṇā jivasya naiva me",
  "GR14ss2_bhgu:4710": "| [11.25.12] iti | śrī-bhagavad-upaniṣatsu ca -",
  "GR14ss2_bhgu:4711": "ye caiva sāttvikā bhāvā",
  "GR14ss2_bhgu:4712": "rājasās tāmasāś ca ye |",
  "GR14ss2_bhgu:4713": "matta eveti tān viddhi",
  "GR14ss2_bhgu:4714": "na tv ahaṃ teṣu te mayi ||",
  "GR14ss2_bhgu:4715": "tribhir guṇamayair bhāvair",
  "GR14ss2_bhgu:4716": "ebhiḥ sarvam idaṃ jagat |",
  "GR14ss2_bhgu:4717": "mohitaṃ nābhijānāti",
  "GR14ss2_bhgu:4718": "mām ebhyaḥ param avyayam ||",
  "GR14ss2_bhgu:4719": "daivī hy eṣā guṇamayī",
  "GR14ss2_bhgu:4720": "mama māyā duratyayā |",
  "GR14ss2_bhgu:4721": "mām eva ye prapadyante",
  "GR14ss2_bhgu:4722": "māyām etāṃ taranti te || [Gītā 7.12-14]",
  "GR14ss2_bhgu:4723": "yathā daśame -",
  "GR14ss2_bhgu:4724": "harir hi nirguṇaḥ sākṣāt",
  "GR14ss2_bhgu:4725": "puruṣaḥ prakṛteḥ paraḥ |",
  "GR14ss2_bhgu:4726": "sa sarva-dṛg upadraṣṭā taṃ",
  "GR14ss2_bhgu:4727": "bhajan nirguṇo bhavet || [BhP 10.88.4]",
  "GR14ss2_bhgu:4728": "śrī-viṣṇu-purāṇe -",
  "GR14ss2_bhgu:4729": "sattvādayo na santīśe",
  "GR14ss2_bhgu:4730": "yatra ca prākṛtā guṇāḥ |",
  "GR14ss2_bhgu:4731": "sa śuddhaḥ sarva-śuddhebhyaḥ",
  "GR14ss2_bhgu:4732": "pumān ādyaḥ prasīdatu || iti | [ViP 1.9.44]",
  "GR14ss2_bhgu:4733": "tathā ca daśame devendreṇoktam --",
  "GR14ss2_bhgu:4734": "viśuddha-sattvaṃ tava dhāma śāntaṃ",
  "GR14ss2_bhgu:4735": "tapomayaṃ dhvasta-rajas-tamaskam |",
  "GR14ss2_bhgu:4736": "māyāmayo'yaṃ guṇa-saṃpravāho",
  "GR14ss2_bhgu:4737": "na vidyate te'graṇānubandhaḥ || iti [BhP 10.27.4]",
  "GR14ss2_bhgu:4738": "ayam arthaḥ | dhāma svarūpa-bhūta-prakāśa-śaktiḥ | viśuddhatvam āha",
  "GR14ss2_bhgu:4739": "viśeṣaṇa-dvayena | dhvasta-rajas-tamaskaṃ tapo-mayam iti ca | tapo'tra jñānaṃ",
  "GR14ss2_bhgu:4740": "sa tapo'tapyata iti śruteḥ | tapomayaṃ pracura-jñāna-svarūpam jāḍyāṃśenāpi",
  "GR14ss2_bhgu:4741": "rahitam ity arthaḥ | ātmā jñāna-mayaḥ śuddha itivat |",
  "GR14ss2_bhgu:4742": "dhṛtaḥ[*ENDNOTE #47] prākṛta-sattvam api vyāvṛttam | ata eva",
  "GR14ss2_bhgu:4743": "māyāmayo'yaṃ sattvādi-guṇa-pravāhas te tava na vidyate | yato'sāv",
  "GR14ss2_bhgu:4744": "ajñānenaivānubandha iti |",
  "GR14ss2_bhgu:4745": "ataeva śrī-bhagavantaṃ prati brahmādīnāṃ sayuktikaṃ vākyam |",
  "GR14ss2_bhgu:4746": "sattvaṃ viśuddhaṃ śrayate bhavān sthitau",
  "GR14ss2_bhgu:4747": "śarīriṇāṃ śreya-upāyanaṃ vapuḥ |",
  "GR14ss2_bhgu:4748": "veda-kriyā-yoga-tapaḥ-samādhibhis",
  "GR14ss2_bhgu:4749": "tavārhaṇaṃ yena janaḥ samīhate || [BhP 10.2.34]",
  "GR14ss2_bhgu:4750": "sattvaṃ na ced dhātar idaṃ nijaṃ bhaved",
  "GR14ss2_bhgu:4751": "vijñānam ajñāna-bhidāpamārjanam |",
  "GR14ss2_bhgu:4752": "guṇa-prakāśair anumīyate bhavān",
  "GR14ss2_bhgu:4753": "prakāśate yasya ca yena vā guṇaḥ || [BhP 10.2.35]",
  "GR14ss2_bhgu:4754": "ayam arthaḥ | sattvaṃ tena prakāśamānatvāt tad-abhinnatayā rūpitaṃ vapur",
  "GR14ss2_bhgu:4755": "bhavān śrayate prakaṭayati | kathambhūtaṃ sattvaṃ viśuddham | anyasya",
  "GR14ss2_bhgu:4756": "rajas-tamobhyām amiśrasyāpi[*ENDNOTE #48] prākṛtatvena jāḍyāṃśa-",
  "GR14ss2_bhgu:4757": "saṃvalitatvān na viśeṣeṇa śuddhatvam | etat tu svarūpa-śakty-ātma[ka]tvena",
  "GR14ss2_bhgu:4758": "tad-aṃśasyāpy asparśād atīva śuddha[tva]m ity arthaḥ |",
  "GR14ss2_bhgu:4759": "kim arthaṃ śrayate | śarīriṇāṃ sthitau nija-caraṇāravinde manaḥsthairyāya",
  "GR14ss2_bhgu:4760": "sarvatra [bhakteṣu] bhakti-sukha-dānasyaiva tvadīya-mukhya-prayojanatvād",
  "GR14ss2_bhgu:4761": "iti bhāvaḥ | bhakti-yoga-vidhānārtham iti [BhP 1.8.19] śrī-kuntī-vākyāt |",
  "GR14ss2_bhgu:4762": "kathambhūtaṃ vapuḥ śreyasāṃ sarveṣāṃ puruṣārthānām upāyanam āśrayam",
  "GR14ss2_bhgu:4763": "| nityānanta-paramānanda-rūpam ity arthaḥ | ato vapuṣas tava ca bheda-",
  "GR14ss2_bhgu:4764": "nirdeśo'yam[*ENDNOTE #49] aupacārika eveti bhāvaḥ | ataeva yena vapuṣā",
  "GR14ss2_bhgu:4765": "yad vapur ālambanenaiva janas tavārhaṇaṃ pūjāṃ karoti | kaiḥ sādhanaiḥ",
  "GR14ss2_bhgu:4766": "vedādibhis tvad-ālambanakair ity arthaḥ | sādhāraṇais tv arpitair eva tvad-",
  "GR14ss2_bhgu:4767": "arhaṇa-prāyatā-siddhāv api | vapuṣo'napekṣatvāt | tādṛśae-",
  "GR14ss2_bhgu:4768": "vapuṣo'napekṣyatvāt tādṛśae[*ENDNOTE #50]-vapuḥ-prakāśa-hetutvena",
  "GR14ss2_bhgu:4769": "svarūpātmakatvaṃ spaṣṭayanti |",
  "GR14ss2_bhgu:4770": "he dhātaś ced yadi idaṃ sattvaṃ yat tava nijaṃ vijñānam anubhavaṃ[ḥ]",
  "GR14ss2_bhgu:4771": "tadātmikā sva-prakāśatā-śaktir ity arthaḥ | tan na bhavet | tarhi tv ajñāna-",
  "GR14ss2_bhgu:4772": "bhidā sva-prakāśasya tavānubhavaf-prakāra eva mārjanaṃ śuddhim avāpa |",
  "GR14ss2_bhgu:4773": "saiva jagati paryavasīyate na tu tavānubhavaf[*ENDNOTE #51]-leśo'pīty",
  "GR14ss2_bhgu:4774": "arthaḥ |",
  "GR14ss2_bhgu:4775": "nanu prākṛta-sattva-guṇenaiva gmamānubhavog[*ENDNOTE #52] bhavatu",
  "GR14ss2_bhgu:4776": "kiṃ nija-hgrahaṇh[*ENDNOTE #53]ena tatrāha | prākṛta-guṇa-prakāśair",
  "GR14ss2_bhgu:4777": "bhavān kevalam anumīyate na tu sākṣātkriyata ity arthaḥ | athavā tava",
  "GR14ss2_bhgu:4778": "vijñāna-rūpam ajñāna-bhidāyā apamarjanaṃ ca yan nijaṃ sattvaṃ tad yadi na",
  "GR14ss2_bhgu:4779": "bhaven nāvirbhavati tadaiva prākṛta-sattvādi-guṇa-prakāśair bhavān",
  "GR14ss2_bhgu:4780": "anumīyate | t[v]an-nija-sattāvirbhāveṇa tu sākṣāt-kriyata evety arthaḥ | tad",
  "GR14ss2_bhgu:4781": "eva spaṣṭayituṃ tatrānumāne dvaividhyam āhur yasya guṇaḥ prakāśata iyena",
  "GR14ss2_bhgu:4782": "vā guṇaḥ prakāśatai[*ENDNOTE #54] iti | asvarūpa-bhūtasyaiva [prākṛta-",
  "GR14ss2_bhgu:4783": "]sattvādi-guṇasya tvad-avyabhicāri-sambandhitva-mātreṇa vā tvad-eka-",
  "GR14ss2_bhgu:4784": "prakāśyamānatā-mātreṇa vā tval-liṅgatvam ity arthaḥ | yathā aruṇodayasya",
  "GR14ss2_bhgu:4785": "sūryodaya-sānnidhya-liṅgatvaṃ yathā vā dhūmasyāgni-liṅgatvam iti | tata",
  "GR14ss2_bhgu:4786": "ubhayathāpi tava sākṣātkāre tasya sādhakatamatvābhāvo yukta iti bhāvaḥ |",
  "GR14ss2_bhgu:4787": "tad evam aprākṛta-sattvasya tadīya-sva-prakāśatā-rūpatvaṃ yena",
  "GR14ss2_bhgu:4788": "svaprakāśasya tava sākṣātkāro bhavatīti sthāpitam | atra ye viśuddha-sattvaṃ",
  "GR14ss2_bhgu:4789": "nāma prākṛtam eva rajas-tamaḥ-śūnyaṃ matvā tat-kāryaṃ bhagavad-",
  "GR14ss2_bhgu:4790": "vigrahādikaṃ manyante te tu na kenāpy anugṛhītāḥ | rajaḥ-",
  "GR14ss2_bhgu:4791": "sambandhābhāvena svataḥ praśānta-svabhāvasya sarvatrodāsīnatākṛti-hetos",
  "GR14ss2_bhgu:4792": "tasya kṣobhāsambhavāt vidyāmayatvena yathāvasthita-vastu-prakāśitāmātra-",
  "GR14ss2_bhgu:4793": "dharmatvāt, tasya kalpanāntarāyogyatvāc ca | tad uktam apy agocarasya",
  "GR14ss2_bhgu:4794": "gocaratve hetuḥ prakṛti-guṇaḥ sattvam | gocarasya bahu-rūpatve rajaḥ |",
  "GR14ss2_bhgu:4795": "bahurūpasya tirohitatve rajaḥ[*ENDNOTE #55] | tathā parasparodāsīnatve",
  "GR14ss2_bhgu:4796": "sattvam | upakāritve rajaḥ | apakāritve tamaḥ | gocaratvādīni sthit-sṛṣṭi-",
  "GR14ss2_bhgu:4797": "saṃhārāḥ udāsīnatvādīni ceti |",
  "GR14ss2_bhgu:4798": "atha rajo-leśe tatra mantavye viśuddha-padavaiyarthyam ity alaṃ tan-mata-",
  "GR14ss2_bhgu:4799": "rajo-jleśe tatra mantavye viśuddha-pada-vaiyarthyam ity alaṃ tan-",
  "GR14ss2_bhgu:4800": "mataj[*ENDNOTE #56]-rajo-",
  "GR14ss2_bhgu:4801": "ghaṭa-praghaṭṭanayeti |[*ENDNOTE #57]",
  "GR14ss2_bhgu:4802": "ktatra cedam eva viśuddha-sattvaṃ sandhiny-aṃśa-pradhānaṃ ced ādhāra-",
  "GR14ss2_bhgu:4803": "śaktiḥ | saṃvid-aṃśa-pradhānam ātma-vidyā | hlādinī-sārāṃśa-pradhānaṃ",
  "GR14ss2_bhgu:4804": "guhya-vidyā | yugapat śakti-traya-pradhānaṃ mūrtiḥ | atrādhāra-śaktyā",
  "GR14ss2_bhgu:4805": "bhagavad-dhāma prakāśate | tad uktaṃ - yat sātvatāḥ puruṣa-rūpam uśanti",
  "GR14ss2_bhgu:4806": "sattvaṃ loko yata [BhP 12.8.40][*ENDNOTE #58] iti |",
  "GR14ss2_bhgu:4807": "tathā jñāna-tat-pravaraka-lakṣaṇa-vṛtti-dvayakayātma-vidyayā tad-vṛtti-",
  "GR14ss2_bhgu:4808": "rūpam upāsakāśrayaṃ jñānaṃ prakāśate | evaṃ bhakti-tat-pravartaka-lakṣaṇa-",
  "GR14ss2_bhgu:4809": "vṛtti-dvayakayā guhya-vidyayā tad-vṛtti-rūpā prītyātmikā bhaktiḥ prakāśate",
  "GR14ss2_bhgu:4810": "|",
  "GR14ss2_bhgu:4811": "ete eva viṣṇu-purāṇe lakṣmī-stave spaṣṭīkṛte -",
  "GR14ss2_bhgu:4812": "yajña-vidyā mahā-vidyā",
  "GR14ss2_bhgu:4813": "guhya-vidyā ca śobhate |",
  "GR14ss2_bhgu:4814": "ātma-vidyā ca devi tvaṃ",
  "GR14ss2_bhgu:4815": "vimukti-phala-dāyinī || [ViP 1.9.118] iti |",
  "GR14ss2_bhgu:4816": "yajña-vidyā karma | mahā-vidyā aṣṭāṅga-yogaḥ | guhya-vidyā bhaktiḥ |",
  "GR14ss2_bhgu:4817": "ātma-vidyā jñānam | tat-tat-sarvāśrayatvāt tvam eva tat-tad-rūpā vividhānāṃ",
  "GR14ss2_bhgu:4818": "muktīnām anyeṣāṃ ca vividhānāṃ phalānāṃ dātrī bhavasīty arthaḥ",
  "GR14ss2_bhgu:4819": "|k[*ENDNOTE #59]",
  "GR14ss2_bhgu:4820": "atha mūrtyā paratattvātmakaḥ śrī-vigraha prakāśate | iyam eva",
  "GR14ss2_bhgu:4821": "vasudevākhyā | tad uktaṃ caturthasya tṛtīye mahādevena -",
  "GR14ss2_bhgu:4822": "sattvaṃ viśuddhaṃ vasudeva-śabditaṃ",
  "GR14ss2_bhgu:4823": "yad īyate tatra pumān apāvṛtaḥ |",
  "GR14ss2_bhgu:4824": "sattve ca tasmin bhagavān vāsudevo",
  "GR14ss2_bhgu:4825": "hy adhokṣajo me manasā vidhīyate || iti | [BhP 4.3.23] |",
  "GR14ss2_bhgu:4826": "asyārthaḥ | viśuddhaṃ sva-rūpa-śakti-vṛttitvāj jāḍyāṃśenāpi rahitam iti",
  "GR14ss2_bhgu:4827": "viśeṣeṇa śuddhaṃ tad eva vasudeva-śabdenoktam | kutas tasya sattvatā",
  "GR14ss2_bhgu:4828": "vasudevatā vā tatrāha- yad yasmāt tatra tasmin pumān vāsudeva īyate",
  "GR14ss2_bhgu:4829": "prakāśate | ādye tāvad agocara-gocaratā-hetutvena loka-prasiddha-sattva-",
  "GR14ss2_bhgu:4830": "sāmyāt sattvatā vyaktā | dvitīye tv ayaṃ arthaḥ | vasudeve bhavati pratīyata",
  "GR14ss2_bhgu:4831": "iti vāsudevaḥ parameśvaraḥ prasiddhaḥ | sa ca viśuddha-sattvaṃ pratīyate |",
  "GR14ss2_bhgu:4832": "ataḥ pratyayārthena prasiddhena prakṛty-artho nirdhāryate | tataś ca vāsayati",
  "GR14ss2_bhgu:4833": "devam iti vyutpattyā va vasaty asminn iti vā vasuḥ | tathā dīvyati dyotata iti",
  "GR14ss2_bhgu:4834": "devaḥ | sa cāsau sa ceti vāsudevaḥ | dharma iṣṭaṃ dhanaṃ nṝṇāṃ iti svayaṃ",
  "GR14ss2_bhgu:4835": "bhagavad ukte vasubhir bhagavad-dharma-lakṣaṇaiḥ puṇyaiḥ prakāśata iti vā",
  "GR14ss2_bhgu:4836": "vasudevaḥ | tasmād vasudeva-śabditaṃ viśuddha-sattvam |",
  "GR14ss2_bhgu:4837": "itthaṃ svayaṃ prakāśa-jyotir-eka-vigraha-bhagavaj-jñāna-hetutvena",
  "GR14ss2_bhgu:4838": "kaivalyaṃ sāttvikaṃ jñānaṃ",
  "GR14ss2_bhgu:4839": "rajo vaikalpikaṃ tu yat |",
  "GR14ss2_bhgu:4840": "prākṛtaṃ tāmasaṃ jñānaṃ",
  "GR14ss2_bhgu:4841": "man-niṣṭham nirguṇaṃ smṛtam || ity ādau [BhP 11.25.24]",
  "GR14ss2_bhgu:4842": "bahutra guṇātītāvasthāyām eva bhagavaj-jñāna-śravaṇena na ca siddham atra",
  "GR14ss2_bhgu:4843": "viśuddha-padāvagataṃ svarūpa-śakti-vṛtti-bhūta-svaprakāśatā-lakṣaṇatvaṃ",
  "GR14ss2_bhgu:4844": "tasya vyaktam | tataś ca sattve pratīyata ity atra karaṇa evādhikaraṇa-",
  "GR14ss2_bhgu:4845": "vivakṣayā || svarūpa-śakti-vṛttitvam eva viśadayati | apāvṛta āvaraṇa-śūnyaḥ",
  "GR14ss2_bhgu:4846": "san prakāśate | prākṛtaṃ sattvaṃ cet tarhi tatra pratiphalanam evāvasīyate |",
  "GR14ss2_bhgu:4847": "tataś ca darpaṇe mukhasyeva tad-antargatatayā tasya tatrāvṛtatvenaiva",
  "GR14ss2_bhgu:4848": "prakāśaḥ syād iti bhāvaḥ | phalitārtham āha evambhūte sattve tasmin nityam",
  "GR14ss2_bhgu:4849": "eva prakāśamāno bhagavān me mayā manasā viśeṣeṇa vidhīyate cintyata ity",
  "GR14ss2_bhgu:4850": "arthaḥ | tat sattvaṃ tādātmyāpanname evaanyathā naiva manasā cintayituṃ",
  "GR14ss2_bhgu:4851": "śakyate iti paryavasitam |",
  "GR14ss2_bhgu:4852": "nanu kevalena manasaiva cintyatāṃ kiṃ tena sattvena tatrāha | hi yasmād",
  "GR14ss2_bhgu:4853": "adhokṣajaḥ adhaḥkṛtam atikrāntam akṣajam indriya-jñānaṃ yena saḥ |",
  "GR14ss2_bhgu:4854": "namaseti pāṭhe hi śabda-sthāne'py anu-śabdaḥ paṭhyate | tataś ca viśuddha-",
  "GR14ss2_bhgu:4855": "sattvākhyayā svaprakāśatā-śaktyaiva prakāśamāno'sau namaskārādinā",
  "GR14ss2_bhgu:4856": "kevalam anuvidhīyate sevyate | na tu kenāpi prakāśyata ity arthaḥ | tad eva",
  "GR14ss2_bhgu:4857": "so'dṛśyatvenaiva sphurann asau adṛśyenaiva namaskārādinā asmābhiḥ sevyata",
  "GR14ss2_bhgu:4858": "iti tat-prakaraṇa-saṅgatiś ca gamyate |",
  "GR14ss2_bhgu:4859": "tathā yato bhagavad-vigraha-prakāśaka-viśuddha-sattvasya mūrtitvaṃ",
  "GR14ss2_bhgu:4860": "vasudevatvaṃ ca tata eva tat-prādurbhāva-viśeṣe dharma-patnyā mūrtitvaṃ",
  "GR14ss2_bhgu:4861": "prasiddham |",
  "GR14ss2_bhgu:4862": "śrīmad-ānakadundubhau ca vasudevatvam iti vivecanīyam | atra śraddhā-",
  "GR14ss2_bhgu:4863": "puṣṭy-ādi-lakṣaṇa-prādurbhūtaṃ bhagavac-chaktyaṃśa-rūpasya bhaginītayā",
  "GR14ss2_bhgu:4864": "pāṭha-sāhacaryeṇa mūrtes tasyās tac-chakty-aṃśa-prādurbhāvatvam",
  "GR14ss2_bhgu:4865": "upalabhyate | turye dharma-kalā-sarge nara-nārāyaṇāv ṛṣī ity [BhP 1.3.9] atra",
  "GR14ss2_bhgu:4866": "kalā-śabdena ca śaktir evābhidhīyate | tataḥ śakti-lakṣaṇāyāṃ tasyāṃ ca nara-",
  "GR14ss2_bhgu:4867": "nārāyaṇākhya-bhagavat-prakāśa-phala-darśanāt vasudevākhya-śuddha-",
  "GR14ss2_bhgu:4868": "sattva-rūpatvam evāvasīyate |",
  "GR14ss2_bhgu:4869": "tad evam eva tasyā mūrtir ity ākhyā'py uktā | mūrtiḥ sarva-guṇotpattir nara-",
  "GR14ss2_bhgu:4870": "nārāyaṇāv ṛṣī iti [BhP 4.1.52] | sarva-guṇasya bhagavataḥ utpattiḥ prakāśo",
  "GR14ss2_bhgu:4871": "yasyāḥ sā tāv asūteti pūrveṇānvayaḥ | bhagavad-ākhyāyāḥ sac-cid-ānanda-",
  "GR14ss2_bhgu:4872": "mūrteḥ prakāśa-hetutvāt mūrtir ity arthaḥ tathaiva tat-prakāśa-phalatva-",
  "GR14ss2_bhgu:4873": "darśanena ca nāsy aikyena ca śrīmad-ānakadundubher api śuddha-sattvādi-",
  "GR14ss2_bhgu:4874": "bhāvatvaṃ jñeyam | tac coktaṃ navame -",
  "GR14ss2_bhgu:4875": "vasudevaṃ hareḥ sthānaṃ",
  "GR14ss2_bhgu:4876": "vadanty ānakadundubhim | iti | [BhP 9.24.30]",
  "GR14ss2_bhgu:4877": "anyathā hareḥ sthānam iti viśeṣaṇasya akiñcit-karatvaṃ syād iti | tad evaṃ",
  "GR14ss2_bhgu:4878": "hlādiny-ādy-ekatamāṃśa-viśeṣa-pradhānena viśuddha-sattvena yathāyathaṃ",
  "GR14ss2_bhgu:4879": "śrī-prabhṛtīnām api prādurbhāvo vivektavyaḥ | tatra ca tāsāṃ bhagavati",
  "GR14ss2_bhgu:4880": "sampad-rūpatvaṃ tad-anugrāhye sampat-sampādaka-rūpatvaṃ sampad-",
  "GR14ss2_bhgu:4881": "aṃśajatvaṃ cety-ādi-trijagatvaṃ jñeyam | tatra tāsāṃ kevala-śakti-",
  "GR14ss2_bhgu:4882": "mātratvenāmūrtānāṃ bhagavad-vigrahādyaikāmyena sthitas tad-adhiṣṭhātrī-",
  "GR14ss2_bhgu:4883": "rūpatvena mūrtīnāṃ tu tad-āvaraṇatayeti dvirūpatvam api jñeyam iti dik ||",
  "GR14ss2_bhgu:4884": "|| 10.39 || śrī-śukaḥ || 117 ||",
  "GR14ss2_bhgu:4885": "[118]",
  "GR14ss2_bhgu:4886": "lathaivaṃ bhūtānanta-vṛttikā yā svarūpa-śaktiḥ sā tv iha bhagavad-",
  "GR14ss2_bhgu:4887": "dhāmāṃśa-vartinī mūrtimatī lakṣmīr evety āha -",
  "GR14ss2_bhgu:4888": "anapāyinī bhagavatī śrīḥ",
  "GR14ss2_bhgu:4889": "sākṣād ātmano hareḥ || iti || [BhP 12.11.20]",
  "GR14ss2_bhgu:4890": "ṭīkā ca - anapāyinī hareḥ śaktiḥ tatra hetuḥ sākṣād ātmanaḥ sva-svarūpasya",
  "GR14ss2_bhgu:4891": "cid-rūpatvāt tasyās tad-abhedād ity arthaḥ | ity eṣā |",
  "GR14ss2_bhgu:4892": "atra sākṣāc-chabdena vilajjamānayā yasya sthātum īkṣā-pathe'muyā ity [BhP",
  "GR14ss2_bhgu:4893": "2.5.13] ādy uktā māyā neti dhvanitam | tatrānapāyitvaṃ yathā |",
  "GR14ss2_bhgu:4894": "śrī-hāyaśīrṣa-pañcarātre -",
  "GR14ss2_bhgu:4895": "paramātmā hari devas",
  "GR14ss2_bhgu:4896": "tac-chaktiḥ śrīr ihoditā |",
  "GR14ss2_bhgu:4897": "śrīr devī prakṛtiḥ proktā",
  "GR14ss2_bhgu:4898": "keśavaḥ puruṣaḥ smṛtaḥ |",
  "GR14ss2_bhgu:4899": "na viṣṇunā vinā devī",
  "GR14ss2_bhgu:4900": "na hariḥ padmajāṃ vinā || iti |",
  "GR14ss2_bhgu:4901": "śrī-viṣṇu-purāṇe --",
  "GR14ss2_bhgu:4902": "nityaiva sā jagan-mātā",
  "GR14ss2_bhgu:4903": "viṣṇoḥ śrīr anapāyinī |",
  "GR14ss2_bhgu:4904": "yathā sarva-gato viṣṇus",
  "GR14ss2_bhgu:4905": "tathaiveyaṃ dvijottama || iti | [ViP 1.8.17]k[*ENDNOTE #60]",
  "GR14ss2_bhgu:4906": "tatrānyatra -",
  "GR14ss2_bhgu:4907": "evaṃ yathā jagat-svāmī",
  "GR14ss2_bhgu:4908": "deva-devo janārdanaḥ |",
  "GR14ss2_bhgu:4909": "avatāraṃ karoty eṣā",
  "GR14ss2_bhgu:4910": "tathā śrīs tat-sahāyinī || [ViP 1.9.142] iti |",
  "GR14ss2_bhgu:4911": "cidrūpatvam api skānde -",
  "GR14ss2_bhgu:4912": "aparaṃ tv akṣaraṃ yā",
  "GR14ss2_bhgu:4913": "sā prakṛtir jaḍa-rūpikā |",
  "GR14ss2_bhgu:4914": "śrīḥ parā prakṛtiḥ proktā",
  "GR14ss2_bhgu:4915": "cetanā viṣṇu-saṃśrayā ||",
  "GR14ss2_bhgu:4916": "tām akṣaraṃ paraṃ prāhuḥ",
  "GR14ss2_bhgu:4917": "parataḥ param akṣaram |",
  "GR14ss2_bhgu:4918": "harir evākhila-guṇa",
  "GR14ss2_bhgu:4919": "akṣara-trayam īritam || iti |",
  "GR14ss2_bhgu:4920": "ata eva śrī-viṣṇu-purāṇe eva -",
  "GR14ss2_bhgu:4921": "kalā-kāṣṭhā-nimeṣādi[*ENDNOTE #61]-",
  "GR14ss2_bhgu:4922": "kāla-sūtrasya gocare |",
  "GR14ss2_bhgu:4923": "yasya śaktir na śuddhasya",
  "GR14ss2_bhgu:4924": "prasīdatu sa me hariḥ ||",
  "GR14ss2_bhgu:4925": "procyate parameśo yo",
  "GR14ss2_bhgu:4926": "yaḥ śuddho'py upacārataḥ |",
  "GR14ss2_bhgu:4927": "prasīdatu sa no viṣṇur",
  "GR14ss2_bhgu:4928": "ātmā yaḥ sarva-dehinām || iti [ViP 1.9.45-46]",
  "GR14ss2_bhgu:4929": "atra svāmibhir eva vyākhyātaṃ ca | kalā-kāṣṭhā-nimeṣādi-kāla eva sūtravat",
  "GR14ss2_bhgu:4930": "sūtraṃ jagac-ceṣṭā niyāmakatvāt tasya gocare viṣaye yasya śaktir lakṣmīr na",
  "GR14ss2_bhgu:4931": "vartate | svarūpābhinnatvān nityaiva sā kālādhīnā na bhavatīty arthaḥ ||",
  "GR14ss2_bhgu:4932": "ataeva tasyāḥ svarūpābhedāc chuddhasyety uktam ||",
  "GR14ss2_bhgu:4933": "nanu yadi lakṣmīs tat-svarūpābhinnā kathaṃ tarhi lakṣmyāḥ patir ity ucyate",
  "GR14ss2_bhgu:4934": "tatrāha procyate iti parā cāsau mā ca lakṣmīs tasyā īśo yaḥ śuddhaḥ",
  "GR14ss2_bhgu:4935": "kevalo'pi upacārato bheda-vivaśayā procyate | dvitīyo yac-chabdaḥ prasiddhāv",
  "GR14ss2_bhgu:4936": "iti evam evābhipretya prārthitaṃ śrī-brahmaṇā tṛtīye |",
  "GR14ss2_bhgu:4937": "eṣa prapanna varade ramayātma-śaktyā",
  "GR14ss2_bhgu:4938": "yad yat kariṣyati gṛhīta-guṇāvatāraḥ |",
  "GR14ss2_bhgu:4939": "tasmin sva-vikramam idaṃ sṛjato'pi ceto",
  "GR14ss2_bhgu:4940": "yuñjīta karma śamalaṃ ca yathā vijahyām || iti [BhP 3.9.23] |",
  "GR14ss2_bhgu:4941": "ato yat tu -",
  "GR14ss2_bhgu:4942": "sākṣāc chrīḥ preṣitā devair",
  "GR14ss2_bhgu:4943": "dṛṣṭvā taṃ mahad adbhutam |",
  "GR14ss2_bhgu:4944": "adṛṣṭāśruta-pūrvatvāt",
  "GR14ss2_bhgu:4945": "sā nopeyāya śaṅkitā || iti [BhP 7.9.2] śrī-nṛsiṃha-prādurbhūtāv uktam |",
  "GR14ss2_bhgu:4946": "|| 12.11 || śrī-sūtaḥ || 118 ||",
  "GR14ss2_bhgu:4947": "[119]",
  "GR14ss2_bhgu:4948": "tad evaṃ saccidānandaika-rūpaḥ svarūpa-bhūtācintya-vicitrānanta-śakti-yukto",
  "GR14ss2_bhgu:4949": "dharmatva eva dharmitvaṃ nirbhedatva eva nānā bhedavattvam aparupitva eva",
  "GR14ss2_bhgu:4950": "rūpitvaṃ, vyāpakatva eva madhyamatvaṃ, satyam evety ādi-paraspara-",
  "GR14ss2_bhgu:4951": "viruddhānanta-guṇa-nidhiḥ | sthūla-sūkṣma-vilakṣaṇa-sva-prakāśākhaṇḍa-",
  "GR14ss2_bhgu:4952": "sva-svarūpa-bhūta-śrī-vigrahas tathābhūta-bhagavad-ākhyā-mukhyaika-",
  "GR14ss2_bhgu:4953": "vigraha-vyañjita-tādṛśānanta-vigrahas tādṛśa-svānurūpa-svarūpa-",
  "GR14ss2_bhgu:4954": "śaktyāvirbhāva-lakṣaṇa-lakṣmī-rañjita-vāmāvaśaḥ sva-prabhā-viśeṣākāra-",
  "GR14ss2_bhgu:4955": "pariccheda-parikara-nija-dhāmasu virājamānākāraḥ svarūpa-śakti-vilāsa-",
  "GR14ss2_bhgu:4956": "lakṣaṇādbhuta-guṇa-līlādi-camatkāritātmārāmādi-guṇo jija-sāmānya-",
  "GR14ss2_bhgu:4957": "prakāśākāra-brahma-tattvo nijāśrayaika-jīvana-jīvākhya-taṭastha-śaktir",
  "GR14ss2_bhgu:4958": "ananta-prapañca-vyañjita-svābhāsa-śakti-guṇo bhagavān iti vidvad-",
  "GR14ss2_bhgu:4959": "upalabdhārtha-śabdair vyañjitam | tatra tat-svabhāvaṃ vastv-antaram",
  "GR14ss2_bhgu:4960": "apaśyatām aviduṣām asambhāvanā na yukteti vividiṣūn śraddāpayituṃ",
  "GR14ss2_bhgu:4961": "prakriyate tatraikena tasyāviduṣāṃ jñāna-gocaratvaṃ, kintu vedaika-vedyatvam",
  "GR14ss2_bhgu:4962": "evety āhuḥ -",
  "GR14ss2_bhgu:4963": "ka iha nu veda batāvara-janmālayo'grasaraṃ",
  "GR14ss2_bhgu:4964": "yata udagād ṛṣir yam anu deva-gaṇo ubhaye |",
  "GR14ss2_bhgu:4965": "tarhi na sann acāsad ubhayaṃ na ca kāla-javaḥ",
  "GR14ss2_bhgu:4966": "kim api na tatra śāstram avakṛṣya śayīta yadā || [BhP 10.87.24]",
  "GR14ss2_bhgu:4967": "bata aho bhagavan iha jagati agrasaraṃ pūrva-siddhaṃ tvāṃ avara-janmālayaḥ",
  "GR14ss2_bhgu:4968": "arvācīnotpatti-nāśavān ko'pi pumān veda jānāti | īśvarasya pūrva-siddhāv",
  "GR14ss2_bhgu:4969": "anyasya cārvācīnatve kāraṇaṃ vadantyo jñāna-kāraṇābhāvam āhuḥ | yata",
  "GR14ss2_bhgu:4970": "udagād iti yatas tvatta eva ṛṣir brahmā utpannaḥ | ato'rvācīnāḥ sarve | yadā",
  "GR14ss2_bhgu:4971": "tu bhavān śāstraṃ sva-vijñāpakaṃ vedam avakṛṣya vaikuṇṭha evākṛṣya",
  "GR14ss2_bhgu:4972": "śayīta jagat-kāryaṃ prati dṛṣṭiṃ nimīlayati tarhi tadā anuśāyinaṃ jīvānāṃ",
  "GR14ss2_bhgu:4973": "jñāna-sādhanaṃ nāsti | yatas tadā na sat sthūlam ākāśādi na cāsat sūkṣmaṃ",
  "GR14ss2_bhgu:4974": "mahad-ādi na cobhayaṃ sadasadbhyām ārabdhaṃ śarīram | na ca kāla-javaḥ",
  "GR14ss2_bhgu:4975": "tan-nimittībhūtaṃ kāla-vaiṣamyaṃ evaṃ sati tatra tadā kim api indirya-",
  "GR14ss2_bhgu:4976": "prāṇādy api na | ayam arthaḥ | yadā sṛṣṭi-gatatvāt dehādy-upādhi-",
  "GR14ss2_bhgu:4977": "kṛtāntaratvāt | kāla-karma-vaśena malina-sattvāt teṣām tad-avadhāraṇe",
  "GR14ss2_bhgu:4978": "sāmarthyaṃ nāsti | yadā tu pralaye samaye na bahv-antaram api tadāpi teṣāṃ",
  "GR14ss2_bhgu:4979": "vedānardhāna-mahā-tamomaya-suṣuptibhyāṃ sādhanābhāvān na",
  "GR14ss2_bhgu:4980": "tavānubhava-sāmarthaym iti |",
  "GR14ss2_bhgu:4981": "tathā śrutayaḥ -",
  "GR14ss2_bhgu:4982": "na taṃ vidātha ya imā jajānānyad yuṣmākam antaraṃ babhūva [?] |",
  "GR14ss2_bhgu:4983": "yato vāco nivartante aprāpya manasā saha [TaittU 2.4.1] |",
  "GR14ss2_bhgu:4984": "ko addhā veda ka iha prāvocat | kuta āyātā kuta iyaṃ visṛṣṭiḥ [?]",
  "GR14ss2_bhgu:4985": "arvāg-devā asya visarjanenātha ko veda yata āvabhūva [?] |",
  "GR14ss2_bhgu:4986": "anejad ekaṃ manaso javīyo",
  "GR14ss2_bhgu:4987": "nedaṃ devā āpnuvan pūrvam arśad |",
  "GR14ss2_bhgu:4988": "tad-dhāvato'nyān atyeti tiṣṭhat",
  "GR14ss2_bhgu:4989": "tasminn apo mātariśvā dadhāti || [Īśopaniṣad, 4]",
  "GR14ss2_bhgu:4990": "na cakṣur na śrotraṃ na tarko na smṛtir vedo hy evainaṃ vedayati ity ādyāḥ",
  "GR14ss2_bhgu:4991": "|",
  "GR14ss2_bhgu:4992": "||10.87|| śrutayaḥ śrī-bhagavantam ||119||",
  "GR14ss2_bhgu:4993": "[120]",
  "GR14ss2_bhgu:4994": "atha tat-pūrvakaṃ viduṣāṃ bhaktyaiva sākṣād anubhavatīyatvam āha tribhiḥ -",
  "GR14ss2_bhgu:4995": "na paśyati tvāṃ paramātmano'jano",
  "GR14ss2_bhgu:4996": "na budhyate'dyāpi samādhi-yuktibhiḥ |",
  "GR14ss2_bhgu:4997": "kuto'pare tasya manaḥ śarīra-dhīr",
  "GR14ss2_bhgu:4998": "visarga-sṛṣṭā vayam aprakāśāḥ || [BhP 9.8.21]",
  "GR14ss2_bhgu:4999": "apare arvācīnās tu kutas tvāṃ paśyeyur budhyeran arvācīnatve hetuḥ tasya",
  "GR14ss2_bhgu:5000": "brahmaṇaḥ | manaś ca śarīraṃ ca dhīś ca sattva-tamo-rajaḥ-kāryāṇi tābhir",
  "GR14ss2_bhgu:5001": "vividhā ye deva-tiryaṅ-narāṇāṃ sargās teṣāṃ sṛṣṭāḥ | tatrāpi vayam",
  "GR14ss2_bhgu:5002": "aprakāśāḥ ato kutaḥ paśyema ity arthaḥ |",
  "GR14ss2_bhgu:5003": "[121]",
  "GR14ss2_bhgu:5004": "apare tarhi kiṃ paśyanti tatrāha |",
  "GR14ss2_bhgu:5005": "ye deha-bhājas triguṇa-pradhānā",
  "GR14ss2_bhgu:5006": "guṇān vipaśyaty uta vā tamaś ca |",
  "GR14ss2_bhgu:5007": "man-māyayā mohita-cetasas tvāṃ viduḥ",
  "GR14ss2_bhgu:5008": "sva-saṃsthaṃ na bahiḥ prakāśāḥ || [BhP 9.8.22]",
  "GR14ss2_bhgu:5009": "ye deha-bhāhas te svasmin samyak-sthitam api tvāṃ na viduḥ | kintu guṇān",
  "GR14ss2_bhgu:5010": "eva vipaśyanti kadācic ca kevalaṃ tama eva paśyanti yatas triguṇā buddhir eva",
  "GR14ss2_bhgu:5011": "pradhānaṃ yeṣāṃ | buddhi-paratantratayā jāgrat-svapnayor viṣayān paśyanti",
  "GR14ss2_bhgu:5012": "suṣuptau tu tama eva na tu svastuto nirguṇānāṃ sarveṣāṃ ātmārāmāṇām",
  "GR14ss2_bhgu:5013": "ātma-bhūtaṃ tvām | sarvatra hetuḥ ! yat yataḥ māyayā yasya tava māyayā vā",
  "GR14ss2_bhgu:5014": "mohitaṃ ceto yeṣāṃ te tathāpi tvaṃ vicāreṇa jñāsyasīti | yato nāsmad-",
  "GR14ss2_bhgu:5015": "vidhānāṃ jñāna-gocaras tvaṃ kintu bhaktānām evety āha |",
  "GR14ss2_bhgu:5016": "taṃ tvām ahaṃ jñāna-ghanaṃ svabhāva-",
  "GR14ss2_bhgu:5017": "pradhvasta-māyā-guṇa-bheda-mohaiḥ |",
  "GR14ss2_bhgu:5018": "sanandanādyair hṛdi saṃvibhāvyam",
  "GR14ss2_bhgu:5019": "kathaṃ vimūḍhaḥ paribhāvayāmi ||[*ENDNOTE #62] [BhP 9.8.23]",
  "GR14ss2_bhgu:5020": "taṃ nānāścarya-vṛttika-para-śakti-nidhānaṃ tvāṃ kathaṃ paribhāvayāmi | kiṃ",
  "GR14ss2_bhgu:5021": "svarūpaṃ jñāna-ghanaṃ satya-jñānānantānandaika-rasa-mūrtiṃ ataeva",
  "GR14ss2_bhgu:5022": "anirdeśya-vapur iti sahasra-nāma-stave | ayaṃ bhāvaḥ | jñāna-ghanatvān na",
  "GR14ss2_bhgu:5023": "tāvat jñāna-viṣayas tvaṃ vicāra-viṣayatve'pi māyā-guṇair abhibhūto'haṃ na",
  "GR14ss2_bhgu:5024": "vicāre samartha iti |",
  "GR14ss2_bhgu:5025": "nanu tarhi mama tathāvidhatve kiṃ pramāṇaṃ tatrāha | svena tvadīyena",
  "GR14ss2_bhgu:5026": "bhāvena bhaktyā svasyātmano svabhāvenāvirbhāvenaiva vā pradhvastā",
  "GR14ss2_bhgu:5027": "māyā-guṇa-prakāra-kṛta-mohā yebhyas taiḥ sanandanādyair bhagavat-tattva-",
  "GR14ss2_bhgu:5028": "vidbhir munibhir vibhāvyaṃ vicāryaṃ sākṣād anubhavaīyaṃ cety arthaḥ |",
  "GR14ss2_bhgu:5029": "tasmād ulūkaiḥ prakāśa-guṇakatvenāsammate'pi ravau yathānyair",
  "GR14ss2_bhgu:5030": "upalabhyamāna-tad-guṇakatvam asty eva tathārvāg-dṛṣṭibhir",
  "GR14ss2_bhgu:5031": "asambhāvyamānam api tvayi tad-guṇakatvaṃ tad-bhakta-vidvat-pratyakṣa-",
  "GR14ss2_bhgu:5032": "siddham asty eveti bhāvaḥ |",
  "GR14ss2_bhgu:5033": "tathā ca śrutiḥ -",
  "GR14ss2_bhgu:5034": "parāñci khāni vyatṛṇat svayambhū-",
  "GR14ss2_bhgu:5035": "stasmātparāṅpaśyati nāntarātman |",
  "GR14ss2_bhgu:5036": "kaściddhīraḥ pratyagātmānamaikśa-",
  "GR14ss2_bhgu:5037": "dāvṛttacakśuramṛtatvamicchan || [KaṭhaU 2.1.1]",
  "GR14ss2_bhgu:5038": "bhaktir evainaṃ nayati",
  "GR14ss2_bhgu:5039": "bhaktir evainaṃ darśayati |",
  "GR14ss2_bhgu:5040": "bhakti-vaśaḥ puruṣaḥ",
  "GR14ss2_bhgu:5041": "bhaktir eva bhūyasī || [Māṭhara-śruti]",
  "GR14ss2_bhgu:5042": "yam evaiṣa vṛṇute tena labhyaḥ",
  "GR14ss2_bhgu:5043": "tasyaiṣa ātmā vivṛṇute tanūṃ svām [KaṭhaU 1.2.23]",
  "GR14ss2_bhgu:5044": "|| 9.8 || aṃśumān śrī-kapila-devam || 120-121 ||",
  "GR14ss2_bhgu:5045": "vivṛtau brahma-bhagavantau ||",
  "GR14ss2_bhgu:5046": "iti śrī-kali-yuga-pāvana-sva-bhajana-vibhājana-prayojanāvatāra-śrī-śrī-",
  "GR14ss2_bhgu:5047": "bhagavat-kṛṣṇa-caitanya-deva-caraṇānucara-viśva-vaiṣṇava-rāja-sabhājana-",
  "GR14ss2_bhgu:5048": "bhājana-śrī-rūpa-sanātanānuśāsana-bhāratī-garbhe śrī-bhāgavata-sandarbhe",
  "GR14ss2_bhgu:5049": "bhagavat-sandarbho nāma dvitīyaḥ sandarbhaḥ ||",
  "GR14ss2_bhgu:5050": "[*ENDNOTE #1] It is ludicrous to consider the maṅgalācaraṇa verses as",
  "GR14ss2_bhgu:5051": "separately numbered sections.",
  "GR14ss2_bhgu:5052": "[*ENDNOTE #2] From this, I would assume that this is not meant to be a",
  "GR14ss2_bhgu:5053": "separate section, but refers back to the previous #8.",
  "GR14ss2_bhgu:5054": "[*ENDNOTE #3] This paragraph is taken as a separate section number 24 in",
  "GR14ss2_bhgu:5055": "the Yadavpur edition, but this doesn't seem to be necessary.",
  "GR14ss2_bhgu:5056": "[*ENDNOTE #4] Not found in Mahopaniṣad.",
  "GR14ss2_bhgu:5057": "[*ENDNOTE #5] See section 30.",
  "GR14ss2_bhgu:5058": "[*ENDNOTE #6] The verse that follows this in LBhāg: dvāravatyāṃ yathā",
  "GR14ss2_bhgu:5059": "kṛṣṇaḥ pratyakṣaṃ prati mandiram | citraṃ bataitad ityādi-pramāṇena sa",
  "GR14ss2_bhgu:5060": "setsyati ||",
  "GR14ss2_bhgu:5061": "[*ENDNOTE #7] See quote from Kālikā-purāṇa in section 26 above.",
  "GR14ss2_bhgu:5062": "[*ENDNOTE #8] The metre on this verse is incorrect, mixed jagatī and",
  "GR14ss2_bhgu:5063": "triṣṭubh. The second line appears to be missing a syllable. It is probably from",
  "GR14ss2_bhgu:5064": "PadmaP, Uttarakhaṇḍa.",
  "GR14ss2_bhgu:5065": "[*ENDNOTE #9] So where does this reference come from? BhP 12.12.69? This",
  "GR14ss2_bhgu:5066": "is first mention here.",
  "GR14ss2_bhgu:5067": "[*ENDNOTE #10] This is the Gita Press reading. GP also has pramāṇāni not",
  "GR14ss2_bhgu:5068": "pramāṇānām.",
  "GR14ss2_bhgu:5069": "[*ENDNOTE #11] In section 21 above.",
  "GR14ss2_bhgu:5070": "[*ENDNOTE #12] tvam asya lokasya vibho rirakṣiṣur gṛhe'vatīrṇo'si",
  "GR14ss2_bhgu:5071": "mamākhileśvaraḥ |",
  "GR14ss2_bhgu:5072": "rājanya-saṃjñāsura-koṭi-yūthapair nirvyūhyamānā nihaniṣyase camūḥ ||",
  "GR14ss2_bhgu:5073": "[*ENDNOTE #13] hantṛ-jīvavad-",
  "GR14ss2_bhgu:5074": "[*ENDNOTE #14] kartarīya-",
  "GR14ss2_bhgu:5075": "[*ENDNOTE #15] rūpaṃ yat tat prāhur avyaktam ādyaṃ",
  "GR14ss2_bhgu:5076": "brahma jyotir nirguṇaṃ nirvikāram |",
  "GR14ss2_bhgu:5077": "sattā-mātraṃ nirviśeṣaṃ nirīhaṃ",
  "GR14ss2_bhgu:5078": "sa tvaṃ sākṣād viṣṇur adhyātma-dīpaḥ ||",
  "GR14ss2_bhgu:5079": "[*ENDNOTE #16] Quoted from Nārāyaṇādhyātma in Section 47 above.",
  "GR14ss2_bhgu:5080": "[*ENDNOTE #17] Discussed above in Section 8.",
  "GR14ss2_bhgu:5081": "[*ENDNOTE #18] yato",
  "GR14ss2_bhgu:5082": "[*ENDNOTE #19] The Bhagavat sandarbha reading was parītya lokān",
  "GR14ss2_bhgu:5083": "karma-citān... nātyakṛtaḥ.",
  "GR14ss2_bhgu:5084": "[*ENDNOTE #20] MuṇḍakaU 2.2.7: divye brahma-pure hy eṣa vyomny ātmā",
  "GR14ss2_bhgu:5085": "pratiṣṭhitaḥ ||",
  "GR14ss2_bhgu:5086": "[*ENDNOTE #21] tad vā etat paramaṃ dhāma mantrarājādhyāpakasya yatra",
  "GR14ss2_bhgu:5087": "na sūryas tapati yatra na vāyur vāti yatra na candramā bhāti yatra na",
  "GR14ss2_bhgu:5088": "nakṣatrāṇi bhānti yatra nāgnir dahati yatra na mṛtyuḥ praviśati yatra na",
  "GR14ss2_bhgu:5089": "duḥkhaṃ sadānandaṃ paramānandaṃ śāntaṃ śāśvataṃ sadā-śivaṃ brahmādi-",
  "GR14ss2_bhgu:5090": "vanditaṃ yogi-dhyeyaṃ paramaṃ padaṃ yatra gatvā na nivartante yoginaḥ ||",
  "GR14ss2_bhgu:5091": "[*ENDNOTE #22] NTU 5.10 quoted above.",
  "GR14ss2_bhgu:5092": "[*ENDNOTE #23] This section is full of quotes from Sruti that should be",
  "GR14ss2_bhgu:5093": "pointed out. The section is also quoted in LBhāg 1.5.247-250.",
  "GR14ss2_bhgu:5094": "[*ENDNOTE #24] Alternative numbering given as 6.255.56-64",
  "GR14ss2_bhgu:5095": "[*ENDNOTE #25] Alt. atropasṛṣṭam. See 3.15.42 above.",
  "GR14ss2_bhgu:5096": "[*ENDNOTE #26] Variant - sanandanādyair munibhir vibhāvyam.",
  "GR14ss2_bhgu:5097": "[*ENDNOTE #27] I couldn't find this verse in the ViP.",
  "GR14ss2_bhgu:5098": "[*ENDNOTE #28] This verse has already been refered to in sections 48 and 56.",
  "GR14ss2_bhgu:5099": "The complete verse is:",
  "GR14ss2_bhgu:5100": "rūpaṃ yat tat prāhur avyaktam ādyaṃ brahma-jyotir nirguṇaṃ nirvikāram |",
  "GR14ss2_bhgu:5101": "sattā-mātraṃ nirviśeṣaṃ nirīhaṃ sa tvaṃ sākṣād viṣṇur adhyātma-dīpaḥ ||",
  "GR14ss2_bhgu:5102": "[*ENDNOTE #29] padaṃ in original HV. These verses are 104.9-13 in the",
  "GR14ss2_bhgu:5103": "critical edition.",
  "GR14ss2_bhgu:5104": "[*ENDNOTE #30] mām eva in original HV.",
  "GR14ss2_bhgu:5105": "[*ENDNOTE #31] Quoted above in section 51.",
  "GR14ss2_bhgu:5106": "[*ENDNOTE #32] The BhagS reads sarvagasya tathātmā, which is obviously",
  "GR14ss2_bhgu:5107": "wrong.",
  "GR14ss2_bhgu:5108": "[*ENDNOTE #33] The ViP reading is samasta-śakti-rūpāṇi tat karoti",
  "GR14ss2_bhgu:5109": "janeśvara | deva-tiryaṅ-manuṣyādi-ceṣṭāvanti svalīlayā ||",
  "GR14ss2_bhgu:5110": "[*ENDNOTE #34] This verse is also cited in sections 48 and 107.",
  "GR14ss2_bhgu:5111": "[*ENDNOTE #35] Section 18 above.",
  "GR14ss2_bhgu:5112": "[*ENDNOTE #36] I can't find the source of this and the previous verse. The",
  "GR14ss2_bhgu:5113": "reading seems to be corrupt - kvācidajayattmanā...",
  "GR14ss2_bhgu:5114": "[*ENDNOTE #37] Quoted above in 4.10.",
  "GR14ss2_bhgu:5115": "[*ENDNOTE #38] This phrase is found in many places is the Bṛhad-āraṇyaka",
  "GR14ss2_bhgu:5116": "Upaniṣad.",
  "GR14ss2_bhgu:5117": "[*ENDNOTE #39] dehānte devaḥ paramaṃ brahma tārakaṃ vyācaṣṭe | The",
  "GR14ss2_bhgu:5118": "BhagS text has tārakaḥ for tāvakam.",
  "GR14ss2_bhgu:5119": "[*ENDNOTE #40] Quoted above in section 94.",
  "GR14ss2_bhgu:5120": "[*ENDNOTE #41] Sections 4 and 95 above.",
  "GR14ss2_bhgu:5121": "[*ENDNOTE #42] This entire section ending with sparśābhāvād",
  "GR14ss2_bhgu:5122": "viśuddhatvam is found in Rādhā-kṛṣṇī̀arcana-dīpikā, pages 10-11.",
  "GR14ss2_bhgu:5123": "[*ENDNOTE #43] Not quite sure where Śrīdhara Svāmī's commentary ends.",
  "GR14ss2_bhgu:5124": "[*ENDNOTE #44] Both verses quoted above in section 8. This whole section",
  "GR14ss2_bhgu:5125": "is found there, word-for word. This is probably an error, surprisingly not called",
  "GR14ss2_bhgu:5126": "into question by the Jadavpur editor. Another MS is needed for comparison.",
  "GR14ss2_bhgu:5127": "[*ENDNOTE #45] This word is not in the vyākhyā given in section 7, which",
  "GR14ss2_bhgu:5128": "otherwise follows word-for-word until ??. This is probably an error,",
  "GR14ss2_bhgu:5129": "surprisingly not called into question by the Jadavpur editor. Another MS is",
  "GR14ss2_bhgu:5130": "needed for comparison.",
  "GR14ss2_bhgu:5131": "[*ENDNOTE #46] The section between superscript a's is not in the earlier",
  "GR14ss2_bhgu:5132": "vyākhyā of these verses, but obviously belongs and is likely in the original",
  "GR14ss2_bhgu:5133": "version. The same goes for other phrases in between superscripted letters in the",
  "GR14ss2_bhgu:5134": "passage below.",
  "GR14ss2_bhgu:5135": "[*ENDNOTE #47] ataḥ",
  "GR14ss2_bhgu:5136": "[*ENDNOTE #48] miśrasyāpi",
  "GR14ss2_bhgu:5137": "[*ENDNOTE #49] nirdeśobhayam",
  "GR14ss2_bhgu:5138": "[*ENDNOTE #50] e. Not in the section 117 version.",
  "GR14ss2_bhgu:5139": "[*ENDNOTE #51] f. not in the section 117 version.",
  "GR14ss2_bhgu:5140": "[*ENDNOTE #52] Not in the section 8 version.",
  "GR14ss2_bhgu:5141": "[*ENDNOTE #53] Not in the section 8 version.",
  "GR14ss2_bhgu:5142": "[*ENDNOTE #54] Not in 117.",
  "GR14ss2_bhgu:5143": "[*ENDNOTE #55] in section 117 tamaḥ",
  "GR14ss2_bhgu:5144": "[*ENDNOTE #56] Not in section 8.",
  "GR14ss2_bhgu:5145": "[*ENDNOTE #57] This seems to be the end of the common material.",
  "GR14ss2_bhgu:5146": "[*ENDNOTE #58] This appears to be evidence that 8 is the original source of",
  "GR14ss2_bhgu:5147": "the material, not 117. To be followed.",
  "GR14ss2_bhgu:5148": "[*ENDNOTE #59] k. This section can be found in RKAD 12-13.",
  "GR14ss2_bhgu:5149": "[*ENDNOTE #60] k. This section is found in RKAD 13-14.",
  "GR14ss2_bhgu:5150": "[*ENDNOTE #61] muhūrtādi in the ViP version. There is another verse that",
  "GR14ss2_bhgu:5151": "begins this way at 3.5.18.",
  "GR14ss2_bhgu:5152": "[*ENDNOTE #62] Discussed above in Section 85."
}